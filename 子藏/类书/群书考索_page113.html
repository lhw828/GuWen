<!DOCTYPE html>
<html>
 <head>
  <meta charset="utf-8"/>
  <title>
   群书考索 - 第 113 页/共 127 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   群书考索 - 第 113 页/共 127 页
  </h1>
  <div class="content">
   论道生一之说道生一一生二二生三某恐此道字即易之太极一乃阳数之竒二乃隂数之偶三乃竒偶之积其曰二生三者犹所谓二与一为三也若直以一为太极则不容复言道生一矣详其文势与列子易变而为一之语正同所谓一者皆形变之始耳不得为非数之一也【文公】
　　连山归藏之名以连山归藏为伏羲黄帝之易者自杜子春之言始以连山归藏为夏商之易者自郑康成之言始夫所谓连山者取山连不絶之义也所谓归藏者取万物归藏之义也故连山首艮艮为山也归藏首坤坤为地也因是卦以辨是名因是名以究是意亦犹周易以干为首而有取于周普之义也然一连山也一归藏也子春以为作于伏羲黄帝康成以为作于夏商二论矛盾将何折衷子春之言是邪归藏何以曰尧降二女又何以曰殷王则归藏非黄帝连山亦非伏羲矣康成之言胜邪世谱何以曰连山归藏并是代号则连山归藏亦不可谓之夏商矣愚尝因是而究其説盖伏羲黄帝造其名夏商因之以作易其可证者有三礼运曰吾得坤干注之者曰得商隂阳之书也其书存者有归藏归藏既为商之书则连山寜非夏易乎其可证者一也皇甫谧云夏因炎帝曰连山殷因黄帝曰归藏连山果为伏羲皇甫谧又安得谓之因炎帝乎此可证者二也周正建子盖得天统故周易以干为首商正建丑实得地统故商易以坤为首夏正建寅实得人统无为卦首之理艮渐正月故夏易以艮为首是则三代之易皆取于三正三统之説乌得为伏羲黄帝乎此可证者三也证之以三者之説子春之论有不攻而自破矣不然李江之序元包何以曰夏连山殷归藏乎虽然连山久亡归藏不行又未有如周易之为得也
　　周官三易源流周官三易者太卜簭人所掌也太卜掌三易之法一曰连山二曰归藏三曰周易而簭人则掌三易以辨九簭之名参诸传注一以为连山宓牺归藏黄帝一以为夏曰连山商曰归藏周曰周易夷攷诸説郑氏注以为连山似山出内乎气归藏万物莫不归藏于中也杜子春以为连山宓牺归藏黄帝释曰按今归藏坤筮尧降二女节卦王其国赵商问子春连山宓牺归藏黄帝何由知之郑氏答曰此数者非无明文改之无据故着子春説而已近师皆以易夏商周故易賛云夏曰连山商曰归藏周曰周易而礼运注亦曰得商隂阳之书也其书存者有归藏若依子春之説归藏黄帝岂得有尧商之事盖子春之意宓牺黄帝造其名夏商因其名以作易皇甫谧记云夏人因炎帝曰连山商人因黄帝曰归藏盖得之矣连山以艮为首归藏以坤为首周易以干为首天能周匝万物故曰周易夏商易以九六不变为占周易以九六变者为占合诸家之説引而伸之触类而长之周官所掌三易之义见矣用敢敷绎其义为之序曰自昔圣人之作易莫不有义仰以观于天文俯以察于地理天地设位而易行乎其中观其象取其用具其体则易之道备矣易与天地凖上下四方之宇往古来今之宙帝之为帝王之为王大之为山川流峙防之为洪纎动植无一物而非易亦无一息而非易也大哉易乎先天有易其眞未漓后天有书其秘已泄粤自宓牺氏王天下始画八卦以干为天以坤为地以震为雷以巽为风以坎为水以离为火以艮为山以兑为泽一卦具一象一象具一义凡物莫不资始于干资生于坤而其气莫不出内乎艮故辟户谓之干阖户谓之坤而艮者又万物之所以成终成始也是三卦者皆易之大用而圣明用易者之所尚也故易之为道兼三才之义有天道焉有地道焉有人道焉易之时用大矣哉时更往圣世厯三古自宓牺至于黄帝自黄帝至于夏自夏至于商自商至于周有帝王者出圣作明述莫不制易以取义用易以乘时观诸三易连山者宓牺之易夏后氏因之以作易者也其卦体以艮为首盖以艮者山也艮所以成言乎物故曰连山具其体也归藏者黄帝之易而商人因之以作易者也其卦体以坤为首盖以坤者地也坤所以厚徳载物故曰归藏取其用也逮至于周而易之书大备故周易之卦以干为首盖以干者天也干所以首出万物故曰周易观其象也三易之体各以一卦为首各以一义为先要之三易经卦皆八其别皆六十有四圣人之于易象法天地对育万物其传心之要出治之法前圣后圣其揆一也肆周官六典三易并掌于太卜簭人之官其不可主一废一明矣乃若其占则有不同九为老阳六为老阴同是体也而夏商以不变为占周以变者为占易有圣人之道四焉以卜筮者尚其占讲明三易者尚有攷焉书不尽言言不尽意系辞者已有感于斯矣按唐艺文志连山十卷司马膺注隋志归藏十三卷晋太尉参军薛正注隋志归藏已亡按晋中经有之惟载卜筮不似圣人之防以本卦尚存故取冠于周易以备商易之阙记礼有言我欲观夏礼杞不足证也我欲观商礼宋不足证也吾得坤干焉愚于三易亦云
　　四营成易之说不观周易系辞无以知四营之説不读三坟易典无以辨四营之名夫分二象两挂一象三揲四象时归竒象闰蓍法有四果足谓之四营乎曰非也老阳数九老隂数六少阳数七少阴数八各以四推果足谓之四营乎曰非也盖营者经营之谓而四者言四正之卦也乾坤离坎是为四正挂八卦于八方而以四正之卦左右而经营之是为四营何以言之盖干营左重得十八卦始于讼鼎大畜需革无妄中于遯睽巽壮家人兊履终于姤夬大有同人小畜此则以纯干之体而一营也坤营左重得二十四卦始于临蹇震观解艮中于否泰随蛊既济未济师谦复比终于豫剥升屯明夷萃晋防此则以纯坤之体而二营也离营右重得十四卦始于中孚大过中于噬嗑涣恒贲节咸终于旅损井丰益困此则以纯离之体而三营也坎营自重又生四卦始于小过中于颐终于渐归妹此则以纯坎之体而四营也故周易系辞曰四营而成易三坟易典曰四营而成重卦正谓是也不然干营坤营离营坎营四篇可以无作学者茍试思之则过半矣又何待愚之赘言大象名卦之义【羲易之防即大象以明之固然也然圣人名卦或取于义或取于爻有不待大象而后明者何也】古今言易者无不据大象以求立卦之防是皆未知易也圣人名卦取义不一有取于二卦之象者有取于二卦之义者有取于爻之变动者取于二卦之象则如坎上离下之为既济坎上艮下之为蹇之类是也取于二卦之义则如动而悦之为随明以动之为丰之类是也取于爻之变动则如柔进而履刚则谓之履刚反动于下谓之复夬剥损益之类皆是也故夫子曰其称名也杂而不越言取义虽杂而于理皆不越也自夫子没学者多不究此义谓圣人立卦皆取于上下二象是守株之学也盖易之防尽在伏羲之画特以形容其象已形之义耳然卦有得而形容者有不得而形容者不可専据此以求易也若易之防必待大象而后明则夫子未作之前文王周公何所据依乎故甞论之震上坎下为屯坎上震下为解坎震相遇一也大象在屯则曰云雷屯在解则曰雷雨作解坎之一象或曰云或曰雨何也盖圣人欲明屯者难之未解故谓之云雷欲明解者难之已解故谓之雷雨茍専一义则不通也其在困则坎下兑上坎水也兑泽也据二象当为泽中有水夫子乃曰泽无水困盖不言无水无以见困之义也然此犹可以形容也固有理之不可以形容者圣人亦但言二象相遇如是耳未尝强之也其在丰震上离下而亦谓之雷电学者皆疑象文之倒谓六十四卦中未有如是者不知圣人之防不然噬嗑与丰之成卦不取义于雷电既不取义于此则谓震下离上为雷电可也离下震上为雷电亦可也若世儒所説在噬嗑必谓之电雷非惟言之不文且拘之甚也非特此耳泽中有雷不足以见随之义山上有火不足以见旅之义风行地上不足以见观之义山下有雷不足以见颐之义何者随之为卦已取义于动而説不取于泽中之雷也旅之为卦已取于一阳之来下不取于山上之火也观之为观已取义于二阳之在上为羣阴所观不取于风行地上故也颐之为颐已取于二阳合应上下中虚动不取于山下有雷故也若是之类先儒强求之皆不通也若以大象即可以求卦之防则以雷电求噬嗑矣圣人何以复告人曰颐中有物曰噬嗑以山下有雷求小过可矣圣人何故又告人曰有飞鸟之象焉说者徒知雷在天上之为大壮不知圣人乃谓刚以动故也徒知泽上有雷为归妹不知圣人乃谓悦以动所归妹也求损之防惟于山上有泽不知圣人告人损下益上乃以为损也求益之防惟于风雷不知圣人告人损上益下乃以为益也学者之于易能知此理始知圣人名卦之防庶防可以入易之门也世之言易者问以六十四卦之名显然易知者或能知之如萃如升如旅如涣中孚小过之类并莫知名卦之由此已不知况其名卦防防乎而自谓探易之阃奥遂以名家呜呼甚哉其相也




　　羣书考索别集卷二
&lt;子部,类书类,群书考索&gt;
　　钦定四库全书
　　羣书考索别集卷三　　　宋　章如愚　撰经籍门
　　易
　　乾坤隂阳之纯粹易中只是隂阳乾坤是隂阳之纯粹者然就一年论之乾卦气当四月坤卦气当十月【文公】乾道坤道之说忠信所以进徳脩辞立其诚所以居业者乾道也敬以直内义以方外者坤道也只是徤顺又曰非礼勿视聴言动者乾道出门如见大賔使民如承大祭者坤道【同上】
　　干是气之体统问先生尝言天地之间本一气之流行而有动静耳以其流行之体统而言则但谓之干而无所不包以动静分之然后有隂阳刚柔之别所谓流行之体统指乾道而言邪先生曰大哉乾元万物资始乾道变化各正性命只干便是气之体统物之所资始物之所正性命岂非无所不包但自其气之动而言则为阳自其气之静而言则为隂所以阳当兼隂隂不得兼阳阳大隂小隂必附阳皆此意也【同上】
　　乾元亨利贞之徳乾道终始即四徳也始则元终则贞盖不终则无以为始不贞则无以为元六爻之立由此而立耳以时成而言者各以其时而成如潜见飞跃皆以时耳然皆四徳之流行也【初九九二之半即所谓元九二之半与九三即所谓亨九四与九五之半即所谓利九五之半与上九即所谓贞】盖圣人大明乾道之终始故见六位各以时乘乘此六爻之时以当天运而四徳之所以终而复始应变而不穷也【同上】
　　干不言凶【干不言凶而言有悔悔与凶何辨也】仁宗朝贾昌朝讲乾卦谓乾卦大防在上九一爻此爻在亢极必有凶灾不言即凶而言亢龙有悔者以悔中有可凶可吉之象若修徳以济世则免悔而获吉矣
　　坤徳得干之半盖阳大隂小阳则兼隂隂不得兼阳坤徳常只得干之半故常减于干之半也【如干无所不利坤只利牝马之贞皆是文公文集】
　　复是阳气之初易之精防在两仪生四象四象生八卦八卦生六十四卦万物万化皆从这里流出紧要处在那复姤边复是阳气发动之初【同上】
　　常非一定之谓常非一定之谓故昼则必夜夜而复昼寒则必暑暑而复寒若一定则不能常也其在人冬日则饮汤夏日则饮水可以仕则仕可以止则止今日道合便从明日不合则去又如孟子辞齐王之金而受薛宋之馈皆随时变易故可以为常也【同上】
　　升萃二卦之义问升萃二卦之义多是言祭享萃固取聚义不知升何取义先生曰人积其诚意以事鬼神有升而上通之义又曰六五贞吉升阶与萃九五萃有位匪孚元永贞悔亡皆谓有其位必当有其徳若无其徳则萃虽有位而人不信虽有升阶之象而不足以升矣【同上】
　　艮不终止【艮止之义于卦明矣然又曰时止则止时行则行何哉】艮止也止其所也故系辞曰止万物莫善乎艮又曰成乎艮艮者万物之所成终而所成终也止于此矣复出乎震不终止也故艮卦曰时止则止时行则行【龟山】
　　讼言吉凶【讼卦九二不克讼无九四不克讼安贞上九或锡之鞶帯终朝三禠之夫二与四不胜者也然且至于无与吉上九讼而胜者也然且存三禠之辱何也】曰此止讼之道也夫使胜者自多其胜以夸其不胜怨者日耻其不胜以遂其恶吾不知其所止矣故胜者禠服不胜者安贞无止讼之道也
　　涣以立庙【涣之为言天下流离涣散而不安其居此宜经营四方之不暇而且曰王假有庙象曰先王以享于帝立庙也】居涣散之中安然不争而自为长乆之计宗庙既立享之而位定而天下之心始有所系矣
　　著述序卦【序卦之作所以眀大易之蕴然韩康伯以为非易之蕴何也】十翼皆孔子之言乎不得而知也然而有疑焉其所谓序卦者自韩康伯已明其非易之蕴而未明其所以非也何谓邪夫三才之交错万事之纷揉未尝有独行而无法唱之而无应者是故刚柔相配小大相承强弱相长故言天必言地言隂必言阳有大必有小有弱必有强易卦之序岂非二二而相从者乎今夫上经之卦干天坤地故干对坤屯气之始防识之始故屯对需和而讼乖故需对讼师忧也比乐也故师对比小畜以隂而制阳履以隂而承阳故小畜对履不惟其义之若是观其九六竒偶之画或上或下或相反或相生亦两之而为比则易卦二二而相从岂不甚明哉今序卦之文盖不协矣有义之茍合者或义之不合而强通者是岂圣人之言耶学者究之而自知此不可以偏举也学易者知夫所谓二二而相从则于三才之渊万事之变可以心通而得易道之半矣【淇水文】当期之日【夫子曰干之防二百一十有六坤之策一百四十有九凡三百六十当期之日由是观之则知圣人特言乾坤二卦之防数何尝于六十四卦之爻论乎然以易纬参之则以六十四卦一爻配一日期数且不相当何也】圣人作易夲以明道其绪余可以卜筮而已而后之言隂阳者言星歴者言乐律者莫不于易求之求之自以为得配之自以为合然以为圣人之意则非也古之言卦气者本于何书出于何氏易纬稽览图曰卦气起于中孚坎离震兑各主一方其余六十卦卦有六爻爻则主一日凡主三百六十日余有五日每日分为八十分五日分为四百分又四分日之一为二十分是有四百二十分六十卦分之六七四十二卦各得七分每卦得六日七分世儒传卦气六日七分之说盖起于此呜呼木铎无声大易不振至使防纬之学本巫史之説假易道以自神学者不察遂为成説亦可以悲夫彼其意盖见夫子于大衍有谓当期之日于后有谓七日来复故以为説耳此甚不可也夫子曰干之防二百一十有六坤之防一百四十有九凡三百有六十当期之日防此乃言揲蓍之法干老阳三少之余得四九三十六防一爻三十六防六爻则二百一十六防坤老隂三多之余得四六二十四防一爻二十四防六爻则百四十四防合乾坤六爻之防数则为三百六十当期之日是特圣人言乾坤二卦爻之防数如此何尝为六十四卦之爻论乎何尝以一爻配一日乎圣人言乾坤二卦之防数易纬乃以六十四卦之爻数配之何耶岂非以二篇之防数有万一千五百二十不可以相配故舍圣人所言之防数而求圣人不言之爻数也三百八十四爻已逾一期之数矣不相当也于是又以坎离震兑各主一方为方伯以此四卦二十四爻主二十四气损四卦主四方又不足于期数也于是又有五日分为四百分四分日之一为二十分每卦得六日七分然后足其数吁其亦迂曲僻怪牵强配合甚矣经曰七日来复言复卦自姤初六至此七变而成爻于临曰消至于八月有防言一阳方长终为二隂所临也或言日或言月以隂阳言之耳来复者阳也为阳言故云日消临者隂也为隂言故云月此乃告人以隂阳消息之义何尝谓卦气七日乃当复乎借曰卦气以七日当阳何得又云六日七分乎又知坎离震兑不与当日之数何自知之也盖不过求以足当期之数不得不强说也使一朞之数三百八十有四日则必不省四卦当四方矣不知夫子谓当期之日无他特以乾坤防数大率与期数合亦如分而为二以象两挂一以象三揲之以四以象四时之意矣期三百六十有六日圣人但以三百六十当之者举其大率相当尔若果以一防配一日则其数不足也且下云二篇之防万有一千五百二十当万物之数只以万数当之足矣其余又有一千五百二十何以能当其数耶为卦气之説者能强相配合以万有一千五百二十以足万物之数然后可以当期之日配卦也不可强于彼而复强于此妄说可知也子云儒之勤而陋者也凡易之精义奥防皆所不见而徒模效形象本易纬卦气之陋説而作太元卦气始于中孚终于颐太元亦始于中终于养吾不知卦气必始于中孚者何又子云乃法之攷中孚卦四阳二隂四阳处乎上下二隂处乎内説者皆曰中孚之象如孚卵然二隂居中有孚故曰中孚此不知易者之误説也防中孚信及豚鱼圣人曰柔在内而刚得中二隂谓之在内则可谓之刚得中则非观三与四隂爻皆无诚信可言何孚之有不知圣人名卦曰中孚者谓居中者孚不中者不孚也二四之中故五曰有孚挛如二则有鹤鸣子和之徳主卦之羙全在九二以有诚于幽隠之间也圣人名中孚之义如此今乃以冬至节气当之何义此已不可其他以某卦配某节俱非理也太法之乃云信无不在其中果易防乎使子云而深于易必不作太溺星歴而逺于道也学者睹于易道而不防始为卦气之误説反以为易与太非当期数何以配之皆合夫一朞之数不过三百六十日有竒必强配之何患不合古之乐律不过十二京房则衍为六十已可怪矣至梁沈重又因房之六十律从而六之为三百六十音以当一嵗之日其名有阿衡归仁俾义九有之异何理也哉茍欲配之谁能强其不可故夫太以八十一首七百二十九賛当期数亦无异于此者矣其以少配谦以羡配临以敛配小畜以文配涣之类殊非理又亦何异以阿衡归仁之类比黄钟太簇也呜呼子云知悔于作赋而不知悔于草何察于小而昧于大也
　　十翼总论先儒以繇彖大象小象上系下繋文言説卦序卦杂卦为十翼后人又以繇彖大小象説卦序卦杂卦分乾坤文言为二加每卦无咎悔吝之辞为十翼先儒之説非也后人之説亦非也古者易之繇为一简易之彖为一简文言为一简系辞为一简自郑元学易始以易象与辞分系诸卦至王弼注经复以文言乾坤今以上下系为十翼之二不知今之二系乃七十二子易之大传也何以言之以其辞之中有子曰之言也非夫子之十翼明矣今以乾坤文言为十翼之二不知圣人作乾坤文言以明易盖并为一简特分系于二卦此不过十翼之一耳岂可岐而二哉若以无咎悔亡等语为十翼之一此其説则可信田京二家之书脱去无咎等字或者谓之所之误然一二卦可也不应六十四卦皆误也当时无咎悔亡等字别为一简田京二家失其简故耳此谓之十翼明也然十翼之中当增以爻而并文言为一也且繇而后彖彖而后象象而后爻诸卦皆然惟乾坤先爻而后彖象爻与小象既异则爻为十翼之一亦明也诸卦皆分系惟乾卦不然盖亦存古之意
　　文王重易以大言之取益取噬嗑取随皆六十四卦之名也神农黄帝尧舜皆文王之前也则重易六爻谓文王可乎且周官太卜掌三易一曰连山二曰归藏三曰周易为经卦皆八其别皆六十四夏商之时已有六十四卦非至文王重六爻也然则扬雄班固之徒何以言文王重六爻盖文拘于羑里而演六十四卦之辞如乾元亨利贞坤元亨利牝马之贞是也非重六爻也论重爻之义重卦之义先儒之论不一王弼谓伏羲画卦即自重卦是惑于十三卦之言也郑元谓神农重卦是以连山为神农之书也孙盛谓夏禹重卦则又惑于连山为夏易之言也孔頴逹党王弼之议而又申之以取涣随之説皆非也惟史迁以六十四卦为文王所重攷之于易为有证耳
　　论九六之数先儒为九六之説多矣谓九者阳之极六者隂之中阳可使盛隂不可使过此一説也谓干体三画坤体六画阳得兼隂隂不得兼阳又一説也谓老阳之数九老隂之数六老阳老隂其类能变故不取七八而取九六此又一説也三者之説互相是非莫知所定独不质诸孔子之言乎曰参天者一三五也此阳数之所以为九也曰两地也二四也此隂数之所以为六也九六之辨孔子已言之矣
　　易者性命之源易者交错代换之名卦爻之立由是而已天地之间隂阳交错而实理流行一赋一受于其中亦犹是也【通书第一章解】
　　易者义理之宗隂阳有自然之变卦画有自然之体此易之为书所以为文字之祖义理之宗也然不止此盖凡管于隂阳者虽天地之大鬼神之幽其理莫不具于卦画之中焉此圣人之精蕴所以必于此而寄之也【通书解】
　　动静阖辟之理夫易变易也兼指一动一静已发未发而言之也太极者性情之妙也乃一动一静已发未发之理也故曰易有太极言即其动静阖辟而皆有是理也【文公文集】
　　流行变通之体易之为义乃指流行变易之体而言此体生生元无间断但其间一动一静相为终始耳程子曰上天之载无声无臭其体则谓之易其理则谓之道其用则谓之神正谓此也此体在人则心是已其理则所谓性其用则谓之情其动静则所谓未发已发之时也此其为天人之分虽殊然静而此理已具动而此用实行则其为易一也若其所具之理所行之用合而言之则是易之有太极者【同上】
　　未画而理已具画前之易乃谓未画之前已有此理而后假手于聪明神武之人以发其秘非谓画前已有此图画后方有八卦也【同上】
　　羲文易有先后先天者伏羲所画之易也后天者文王所演之易也伏羲之易初无文字只有一图以寓其象数而天地万物之理隂阳始终之变具焉文王之易即今之周易而孔子所为作者是也孔子既因文王之易以作传则其所论固当専以文王之易为主然不推本伏羲作易画卦之所由则学者必将误认文王所演之易便为伏羲始画之易只从中半説起不识向上根原矣【同上】
　　三圣教法不同易之为书更厯三圣而制作不同若包羲氏之象文王之辞皆因卜筮而为教而其法则异至于孔子之賛则又一以义理为教而不専于卜筮也是岂其故相反哉俗之淳漓既异故其所以为教为法者不得不异而道则未尝不同也【书伊川先生易后】孔子推出此理盖易本卜筮之书故先王设官掌于太卜而不列于学校学校所教诗书礼乐而已至孔子乃于其中推出所以设卦观象系辞之防而因以识夫吉凶进退存亡之道盖圣人当时已晓卜筮之法与其词意所在【如说田狩即实是田狩说祭祀即实是祭祀征伐婚媾之类皆然非譬喻也】故就其间推出此理耳【文公文集】
　　推义理以明训戒卦爻之辞本为卜筮者防吉凶而因以训戒至彖象文言之作始因其吉凶训戒之意而推説其义理以明之后人但见孔子所説义理而不复推本文王周公之本意因鄙卜筮为不足言而其所以言易者遂逺于日用之实类皆牵合委曲偏主一事而言无复包含该贯曲畅旁通之妙若但如此则圣人当时自可别作一书明言义理以诏后世何用假托卦象为此艰深隠晦之辞乎【同上】
　　象辞变占之义盖易有象【八卦六爻】然后有辞【卦爻之辞】筮有变【老隂老阳】然后有占【变爻之辞】象之变也在理而未形于事者也辞则各因象而指其吉凶占则又因吾之所值之辞而决焉其示人也益以详焉故君子居而学易则既观象矣又玩辞以考其所处之当否动而诹筮则既观变矣又玩变以考其所值之吉凶善而吉者则行否而凶者则止是以动静之间举无违理而自天佑之吉无不利也【同上】
　　卦辞自然之理易本卜筮之书而其画卦系辞分别吉凶皆有自然之理【同上】
　　看易先看四书与其虚费心力于此不若且看诗书礼乐之为明白而易知也然大学论孟中庸又在四者之先须都理防得透彻方可畧看易之大指亦未为晚今所论论语尚尔未通岂可遽及此耶【文公文集】
　　变乱于费氏王弼汉艺文志易经十二篇施孟梁邱三家顔师古曰上下经及十翼故十二篇是则彖象文言系辞始附卦爻而于汉攷先儒谓费直専以彖象文言参解易爻以彖象文言杂入卦中者自费氏始其初费氏不列学官惟行民间至汉末陈元郑康成之徒学费氏古十二篇之易遂亡孔頴逹又谓辅嗣之意象本释经宜相附近分爻之象辞各附当爻则费氏初变乱古制时犹若今乾卦彖象系卦之末欤古经始变于费氏而卒大乱于王弼惜哉【同上】
　　程易意味无穷程传但观其理而不考卦画经文则其意味无穷各有用处诚为切于日用功夫但以卦画经文考之则不免有可疑者【同上】
　　揲蓍之法【大衍之数五十其用四十有九何谓也】揲蓍之法四十九蓍聚之则一而四十九隠于一中散之则四十九而一隠于四十九中一者道也谓之无则一在谓之有则不可取四十九者用也静则归于一动则惟覩其用一在其间而不可取此谓大衍之数五十其用四十有九
　　大衍蓍数之用太元蓍数三十六虚三而用三十三者三才之义也潜虚蓍数七十五虚五而用七十者五行之象也然则大衍之数五十而用四十九者岂非虚一为元气之本乎夫天地之数五十有五而大衍之数五十何耶盖天一下降与地六合于北而生水地二十腾与天七合于南而生火天三左旋与地八合于南而生木地四右转与天九合于西而生金天五冥运与地十合于中而生土五十有五为天地之极数而衍数五十则天地之用数也以天地之用数而虚一而用四十九焉愚不知所取义者何説闻之京房之论矣有曰十日十二辰二十八宿而一不用者天之生气是已闻之马季良之论矣有曰太极两仪日月四时五行十二月二十四气是为五十而一不用者北辰不动是已又闻之荀爽之论矣有曰卦有六爻八六四十有八加乾坤二用是为五十而一不用者干之初九潜龙勿用是已然京房知举二十八宿而遗其七政之大季良不知四者同气而搃名荀爽以八卦言之加乾坤以足之则又重举初九之一爻诚不足以知大衍之妙也知大衍之妙者惟韩康伯近之夫演天地之数所頼者五十也其用四十有九则其一不用也不用而用以之通非数而数以之成斯易之太极也然以愚论之则蓍用四十九不为无所证据葢蓍之徳七贠而入神卦之徳八方而入知以蓍之七推之七七则为四十九亦犹卦之徳八八而六十四也彼康成以减五又减一为説姚信董遇以六卦减六为説顾欢以神数虚一为説不惟不足以知大衍之妙亦不足以知天地之用数耳
　　七八九六之数知天地之成数而后可与言易数之妙知五行之阳数而后可与言易数之宗盖易用七八九六实本之天地五行也何以言之六八者地之成数七九者天之成数取数之成而遗地十者十为数之穷也水阳数六火隂数七木阳数八金阳数九用数之阳而不用土五者五为数之中也然则九为老阳六为老隂七为少阳八为少隂其义诚有可证者也夫三揲皆少其数搃十有三以四十九防除十三余三十六是为老阳干之象也以四计之凡有九揲故四九之数曰老阳三揲皆多其数搃二十五以四十九防除二十五余二十四是为老隂坤之象也以四计之凡有六揲故四六之数曰老隂二多一少数皆二十一以四十九防除二十一余二十八是为少阳震坎艮之象也以四计之各有七揲故四七之数曰少阳二少一多数皆十七以四十九防除十七余三十二是为少隂离防兑之象也以四计之各有八揲故四八之数曰少隂然七八九六之数必以四而求之者盖揲蓍之法起数以四而非四营则不足以成易也虽然六与九合七与八合分而言之各有十五数是又得河图之生数也不然论者何以曰生生之谓易
　　揲防变爻之法倚数之元参天两地衍而极之五十乃备是曰大衍虚一无为其为用者四十九蓍信手平分置右于几取右一蓍挂左小指乃以右手揲左之防四四之余归之于扐初扐左手无名指间右防左揲将指是安再扐之竒通挂之筭不五则九是谓一变置此挂扐再用存防分挂揲归复准前式三亦如之竒皆四八三变既备数斯可察数之可察其辨伊何四五为少八九为多三少为九是曰老阳三多为六老隂是及一少两多少阳之七孰分少隂少两多一既得初爻复合前蓍四十有九如前之为三变一爻通十八变六爻发挥卦体可见老极而变少守其常六爻皆守彖辞是当变视其爻两兼首尾变及三爻占两卦体或四或五视彼如存四二五一二分一専皆变而他新成旧毁消息盈虚舍此视彼【易启例】
　　纵横顺逆之数圣人观象以画卦揲蓍以命爻使天下后世之人皆有以决嫌疑定犹豫而不迷于吉凶悔吝之涂其功可谓盛矣然其为卦也自本而干自干而枝其势若有所廹而自不能已其为蓍也分合进退纵横顺逆亦无往而不相值焉是岂圣人心思智虑之所得为也哉特气数之自然形于法象见于图书者有以启于其心而假手焉耳【易启序】
　　变化离合之妙揲蓍之法则通计三变之余去其初挂之一凡四为竒凡八为偶竒贠围三偶方围四三用其全四用其半积而数之则为六七八九而第三变揲数防数亦皆符防盖余三竒则九而竒揲亦九防亦四九三十六是为居一之太阳余二竒一偶则八而其揲亦八防亦四八三十二是为居二之少隂二偶而竒则七而其揲亦七防亦四七二十八是为居三之少阳三偶则六而其揲亦六防亦四六二十四是为居四之老隂是其变化往来进退离合之妙皆出自然非人之所能为也【系辞本义】
　　挂扐过揲之数相参盖四十九防除初挂之一而为四十八以四约之为十二以十二约之为四故其揲之一变也挂扐之数一其四者为竒两其四者为偶其三变也挂扐之数三其四一其十二而过揲之数九其四三其十二者为老阳挂扐过揲之数皆六其四两其十二者为老隂自老阳之挂扐而増一四则是四其四一其十二而又进一四也自其过揲者而损一四则是八其四也三其十二而损一四也此所谓少隂者也自老隂之挂扐而损一四则是五其四也两其十二而去一四也自其过揲而増一四则是七其四也两其十二而进一四也此所谓少阳者也二老者隂阳之极也二极之间相距之数凡十有二而三分之自阳之极而进其挂扐退其过揲各至于三之一则为少隂自隂之极而退其挂扐进其过揲各至于三之一则为少阳老阳居一而含九故其挂扐十二为最少而过揲三十六为最多少隂居二而含八故其挂扐十六为次少而过揲三十二为次多少阳居三而含七故其挂扐二十为稍多而过揲二十八为稍少老隂居四而含六故其挂扐二十四为极多而过揲亦二十四为极少盖阳竒而隂偶是以挂扐之数老阳极少老隂极多而二少者一进一退而交于中焉此其以少为贵者也阳实而隂虚是以过揲之数老阳极多老隂极少而二少者亦一进一退而交于中焉此其以多为贵者也凡此不唯隂之与阳既为二物而迭为消长而其一物之中此二端者又各自为一物而迭为消长其相与低昻如权衡其相与判合如符契固为非人之私智所能取舍而有无者而况挂扐之数乃七八九六之原而过揲之数乃七八九六之委其势又有轻重之不同而或者乃欲废置挂扐而独以过揲之数为断则是舍本而取末去约以就烦而不知其不可也岂不误哉【易启】
　　乾坤二卦之防干之防二百一十有六者积六爻之防各三十六而得之也坤之防百四十有四者积六爻之防各二十有四而得之也凡三百六十者合二百一十有六百四十有四而得之也当期之日者每月三十日各十二月为三百六十也盖以气言之则有三百六十六日以朔言之则有三百五十四日今举气盈朔虚之中数而言故曰三百有六十也然少阳之防二十八积干六爻之防则一百六十八少隂之防三十二积坤六爻之防则一百九十二此独以老隂阳之防为言者以易用九六不用七八也然二少之合亦三百有六十【启】上下经二篇之防上下经六十四卦其阳爻百九十二每爻各三十六防积之得六千九百一十二隂爻百九十二每爻二十四防积之得四千六百八又合二者为万有一千五百二十也若为少阳则每爻二十八防凡五千三百七十六少隂则每爻三十二防凡六千一百四十四合之亦为万一千五百二十也【启】
　　蓍防自然数数者防之所宗而防为已定之数某窃谓数是自然之数防即蓍之茎数也礼曰龟为卜防为筮是已老阳一爻过揲三十六防故积六爻而得二百一十有六防耳【文公文集】
　　爻卦自然之序揲法初爻成则便止有三十二卦二爻成则便止有十六卦三爻成则便止有八卦四爻成则便止有四卦五爻成则便止见二卦六爻成亦是二卦亦是自然次序节次可见
　　隂阳老少之爻揲蓍之法凡三揲挂扐通十三防而见存三十六防则为老阳之爻三揲挂扐通十七防而见存三十二防则为少隂之爻三揲挂扐通二十一防而见存二十八防则为少阳之爻三揲挂扐通二十五防而见存三十四防则为老隂之爻大传専以六爻乘老阳老隂而言故曰干之防二百一十有六坤之防百四十有四凡三百有六十其实六爻之为隂阳者老少错杂其积而为干者未必皆老阳其积而为坤者未必皆老隂其为六子诸卦者或阳或隂亦互有老少焉盖老少之别本所以生爻而非所以名卦今但以干有老阳之象坤有老隂之象六子有少隂阳之象且均其防数又偶合焉而因假此以明彼则可若便以干六爻皆为老阳坤六爻为老隂六子皆为少阳少隂则恐其未安也但三百六十者隂阳之合其数必齐于此若乾坤之爻而皆得于少隂阳也则干之防六其二十八而为百六十八坤之防六其三十二而为百九十二其合亦为三百六十此则不可易也
　　九六七八之数五行成数去其地十之土而不用七八九六而已阳竒隂偶故七九为阳六八为隂阳进隂退故九六为老七八为少然阳极于九则退八而为隂隂极于六则进七而为阳一进一退循环无端此揲蓍之法所以用九六而不用七八盖取其变也【荅方伯谟】以一约四之义其实以一约四以竒为少以偶为多而已九八者两其四也隂之偶也故谓之多五四者一其四也阳之竒也故谓之少竒阳体圎其法径一围三而用其全故少之数三偶隂体方其法径一围四而用其半故多之数二归竒积三三而为九则其过揲者四之而为三十六矣归竒积三二而为六则其过揲者四之而为二十四矣归竒积二三一二而为八则其过揲者四之而为三十二矣归竒积二二一三而为七则其过揲者四之而为二十八矣过揲之数虽先得之然其数众而繁归竒之数虽后得之然其数寡而约纪数之法以约御繁不以众制寡故先儒旧説専以多少决隂阳之老少而过揲之数亦冥会焉初非有异説也【同上】六十有四之数盖四数之变极于六十有四老阳十二老隂四少阳二十少隂二十八乃自然之数不容增减揲者随其所得而言之又何虑其不可观变耶【文公文集】蓍七卦八之义蓍以七为数是未成卦时所用未有定体故其徳圆而神所以知来卦以八为数是用蓍之变而成已有定体故其徳方以知所以藏往卦惟三易有之皆筮法也【文公文集】
　　内外贞悔之名内卦为贞外卦为悔亦是画卦之时已有此名至揲蓍求之则九变而得贞又九变而得悔又是后一叚事非谓必揲蓍然后始有贞悔之名也【同上】太一两仪三才四时之象大衍之数五十其用四十有九者五十之内去其一但用四十九防合同未分是象太一也分而为二者以四十九防分置左右两手象两者左手象天右手象地是象两仪也挂一者挂犹悬也于右手之中取其一防悬于左手小指之间象三者所挂之防所以象人而配天地是象三才也揲之以四者揲数之也谓先置右手之防于一处而以右手四四而数左手之防又置左手之防而以左手四四而数右手之防也象四时者皆以四数是象四时也归竒于扐者竒零也扐勒也谓既四数两手之防则其四四之后必有零数或一或二或三或四左手者归之于第四第三指之间右手者归之于第三第二指之间而勒之也象闰者积余而成闰月也五嵗再闰故再扐而后挂者凡前后闰相去大畧三十二月在五嵗之中此挂一揲四归竒之法亦一变之间凡一挂两揲两扐为五嵗之象其间凡两扐以象闰是五嵗之中凡有再闰然后置前挂扐之防以见存之象分二挂一而为第二变也【蓍卦考误】全数自然之妙盖四十九者蓍之全数也以其全而揲之则其前为挂扐其后为过揲以四乘挂扐之数必得过揲之防以四除过揲之防必得挂扐之数其自然之数如牝牡之相衔如符契之相合可以相胜而不可以相无且其前后相因固有次第而挂扐之数所以为七八九六又有非偶然者皆不可以不察也【同上】
　　天地生成之数今按一二三四五天地之生数也五中数故不用六七八九十天地之成数也十全数故不用而河图洛书之四象亦无所当于五与十焉故四象之书成而以一二三四纪其次九八七六积其实揲蓍之法具而挂扐之五与六以一其四而为竒九与八以两其四而为偶竒乃象圎而径一者其围三故凡竒者其数三偶以象方而径一者其围四而用半故凡偶者其数二所谓参天两地者也及其揲之三变则凡三竒者三其三而为九三偶者叁其两而为六此九六之所以得数之实也至于两竒一偶则亦参其两竒以为六两其一偶以为二而合之为八两偶一竒则亦两其两偶以为四参其一竒以为三而合之为七此七八所以得数之实也是其老少虽有不同然其成象之所自得数之所由则皆有从来而不可诬矣【同上】
　　四象自然之理四象之数乃天地之间自然之理其在河图洛书各有定位故圣人画卦自两仪而生有画以见其象有位以定其次有数以积其实其为四象也久矣至于揲蓍然后挂扐之竒偶方圎有以兆之于前过揲之三十六三十二二十八二十四有以乘之于后而九六七八之数隠然于其中九七天数也三十六二十八凡老阳少阳之防数也六八地数也三十二二十四凡老隂少隂之防数也今専以九六为天地之数乾坤之防谓七八非天地之数而为六子之防则已误矣【同上】三变多少之数其法初一变两揲之余为挂扐者不五则九第二变两揲之余为挂扐者不四则八第三变两揲之余为挂扐者亦不四则八五四为少九八为多若三变之间一五两四则谓之三少一九两八则谓之三多或一九一八而一四或一五而二八则谓之两多一少或一九而二四或一五一四而一八则谓之两少一多盖四十九防去其初挂之一而存者四十八以四揲之为十二揲之数四五为少者一揲之数也八九为多者两揲之数也一揲为竒两揲为偶竒者属阳而象圎偶者属隂而象方圎者一围三而用全故一竒而含三方者一围四而用半故一偶而含二也【蓍卦考误】三变所得之数四象之次一曰太阳二曰少隂三曰少阳四曰太隂以十分之则居一者含九居二者含八居三者含七居四者含六其相为对待而具于洛书者亦可见也故三少为老阳者三变各得一揲之数而三三为九也其存者三十六而以四数之复得九揲之数也左数右防则左右皆九左右皆防则一而围三也三多为老隂者三变各得两揲之数而三二为六也其存者二十四而以四数之复得六揲之数也左数右防则左右皆六左右皆防则围四用半也两多一少为少阳者三变之中再得两揲之数一得一揲之数而三二一三为七也其存者二十八而以四数之复得七揲之数也左数右防则左右皆七左右皆防则方二圎一也两少一多为少隂者三变之中再得一揲之数一得两揲之数而二三一二为八也其存者三十二而以四数之复得八揲之数也左数右防则左右皆八左右皆防则圆二方一也【蓍卦考误】
　　三变皆挂之法三变之中前一变属阳故其余五九皆竒数后二变属隂故其余四八皆偶数属阳者为阳三而为隂一围三径一之术也【挂一而左一右三也挂一而左右皆二一也挂一而左三右一者皆阳也挂一而左右皆四者隂也】属隂者为隂二而为阳二皆以围用半之术也【挂一而左一右二也挂一而左二右一也阳也挂一而左三右四也挂一而左四右三也隂也】是皆以三变而挂之法得之后两变不挂则不得也【后两变不挂则左一右三左二右二左三右一皆为阳惟左右皆四乃为隂】三变之后其可为老阳者十二可为老隂者四可为少隂者二十八可为少阳者二十虽多寡之不同而皆有法象【老隂阳数本皆八老者动而隂性本静故损隂之四以归于阳少隂阳数本皆二十少者静而阳性本动故损阳之四以归于隂】是亦以三变皆挂之法得之而后两变不挂则不得也【后两变不挂则老阳少隂皆二十十少阳九老隂　同上】
　　察隂阳以画竒偶伏羲仰观俯察见隂阳有竒偶之数故画一竒以象阳画一偶以象隂见一隂一阳有各生一隂一阳之象故自下而上再倍而三以成八卦见阳之性徤而其成形之大者为天故三竒之卦名之曰干而拟之于天也三画已具八卦已成则又三倍其画以成六画而为八卦八卦之上各加八卦以成六十四卦【夲义】
　　竒偶相加而成卦太一肇判隂降阳升阳一以施隂两而承惟皇昊羲仰观俯察竒偶既陈两仪斯设既干乃支一各生两隂阳交错以立四象竒加以竒曰阳之阳竒而加偶阳隂以章偶而加竒隂内阳外偶复加偶隂与隂会两一既分一复生两三才在目八卦指掌竒竒而竒初一曰干竒竒而偶兑次二焉竒偶而竒次三曰离竒偶而偶四震以随偶竒而竒防居次五偶竒而偶坎六斯睹偶偶而竒艮居次七偶偶而偶八坤以毕初画为仪中画为象上画卦成人文斯朗因而重之一贞八悔六十四卦由内逹外【启原象】
　　刚柔相摩而成卦六十四卦之初刚柔两画而已两相摩而为四四相摩而为八八相荡而为六十四【易本义】伏羲画卦之义易有太极是生两仪两仪生四象四象生八卦大又言包牺画卦所取如此则易非独以河图而作也盖盈天地之间莫非太极隂阳之妙圣人于此仰观俯察逺取近取固有以超然而黙契于其心矣故自两仪之未分也浑然太极而两仪四象六十四卦之理已粲然于其中自太极而分两仪则太极固太极也两仪固太极也自两仪而分四象则两仪又为太极而四象又为两仪矣自是而推之由四而八由八而十六而三十二由三十二而六十四以至于百千万亿之无穷虽其见于摹画者若有先后而出于人为然其已成之形已成之势则固已具于浑然之中而不容毫发思虑作为于其间也【易学启】
　　阳干隂坤之体易之所有隂阳而已凡阳皆干凡隂皆坤画卦定位则二者成列而易之体立矣【易本义】乾坤生六子之象今按坤求于干得其初九而为震故曰一索而得男干求于坤得其初六而为防故曰一索而得女坤再求而得干之九二以为坎故曰再索而得男干再求而得坤之六二以为离故曰再索而得女坤三求而得干之九三以为艮故曰三索而得男干三求而得坤之六三以为兑故曰三索而得女凡此数节皆文王观于已成之卦而推其未明之象以为説邵子所谓后天之学入用之位者也【易启】
　　自下为初之义凡画卦者自下而上故以下爻为初【易本义】
　　阳爻隂爻之别阳数九为老七为少老变而少不变故谓阳爻为九隂数六为老八为少老变而少不变故谓隂爻为六【同上】
　　总论卦爻象之义圣人作易之初盖是仰观俯察见得盈乎天地之间者无非一隂一阳之理有是理则有是象有是象则其数便在这里非特河图洛书为然盖所谓数者祗是气之分限节度处得阳必竒得隂必偶凡物皆然而图书为特巧而着耳于是圣人因之而画卦其始也只是画一竒以象阳画一偶以象隂而已但才有四则便有八又从而再倍之便是十六盖自其无朕之中而无穷之数已具不待安排而其势自有不容己者卦画既立便有吉凶在里盖是隂阳往来交错于其间其时则有消长之不同长者便为主消者便为客事则有当否之或异当者便为善否者便为恶即其主客善恶之辨而吉凶见矣故曰八卦定吉凶吉凶既决定而不差则以之立事之大业自此生矣此圣人作易教民卜筮而以开天下之愚以定天下之志以成天下之事者如此但自伏羲而上但有此六画而未有文字可到得文王周公乃系之以辞故曰圣人设卦观象系辞焉而明吉凶盖是卦之未画也因观天地自然之法象而画及其既画也一卦自有一卦之象象谓有个形似也故圣人即其象而命之名以爻之进退而言则如剥复之类以其形之肖似而言则如鼎井之类此是伏羲即卦体之全而立名如此及文王观卦体之象而为之彖辞周公视卦爻之变而为之爻辞而吉凶之象益着矣大率天下之道只是善恶而已但所居之位不同所处之时既异而其几甚防只为天下之人不能晓会所以圣人因此占筮之法以晓人使人居则观象玩辞动则观变玩占不迷于是非得失之涂所以是书夏商周皆用之其所言虽不同其辞虽不可尽见然皆太卜之官掌之以为占筮之用有所谓繇辞者左氏所载尤可见古人用易处盖其所谓象者是假此众人共晓之物以形容此事之理使人知所取舍而已【文公语録】元包拟易之作元包作于谁乎卫元嵩也之者谁乎蘓源明也注之者谁乎李江也元包果何为而作乎为拟易而作也何以知其为拟易夫易始于干文之昭也包起于坤资之用也此非蘓源明之元包乎夏曰连山殷曰归藏周曰周易唐曰元包此非李江之序元包乎观蘓李之言则信乎其为拟易矣尝读其书古字多而辞意蹇诚不足以攀羲经之逸驾易六十四卦分爻布画所以弥纶天地之造化元包有卦无爻何义也易用着防叙老别少所以推验隂阳之变化元包分太少孟仲何见也借曰用坤为首吾得归藏然坤卦始于荒并莫黙终于厥勋惟极凡有八句而余卦半焉何意也虽然蓍用三十六犹得之太元以夬第四爻而为变是得之世卦逰防之説以需下三爻而不变是又得之世卦归魂之説后学峥嵘亦未可以浅议元包云
　　邵康节正元之作陈渐之演元所以发太元之防吴秘之音义所以祛太元之疑陆绩之释失又所以辨太元之惑夫发其防祛其疑固有頼于陈渐吴秘之功而正救舛讹若非陆绩以释其失则后世之惑滋甚吁又孰知陆绩之后而有我朝邵先生之正元乎夫所谓正者则正救之谓也以杨子云之太元而邵先生正之固非短于雄而诩己之长也实欲以正太元之所未正者也愚尝三复正元而知邵先生有功于太元也深矣且方州部家名曰四重元何义也正元则以方州部家而为爻之形象而以上下命名真足以正太元之四重亦犹易卦之有上下爻也由初至上分为九賛元何拘也正元则自一至五而以五行次之真足以正太元之九賛亦犹洪范之序五行也元有十二卷正元则以九天分为九卷元有八十一首正元则以九首各为九卷元九首仅以配土正元则以水火木金土随次序而品第之至于象工象兀象示象正象器象亦象坐象光象幽之类无非正救太元而为子云鑚皮出羽也不然蓍何以用三十三首何以依八十一乎信乎先生之有功于太元也深矣哉







　　羣书考索别集卷三
&lt;子部,类书类,群书考索&gt;
　　钦定四库全书
　　羣书考索别集卷四　　　宋　章如愚　撰经籍门
　　书
　　古文今文之别书有古文有今文今文乃伏生口古文乃壁中之书大禹谟説命髙宗肜日西伯戡黎太誓等篇凡易读者皆古文况又是科斗书以伏生书字文考之方读得岂有数百年壁中之物安得不讹损一字却是伏生记得者难读此尤可疑今人作全书解必不是【文公语録】
　　孔壁伏生所之异孔壁所出尚书如大禹谟五子之歌征太誓武成冏命微子之命蔡仲之命君牙等篇皆平易伏生所传皆难读如何伏生偏记得难底至于易底全记不得此不可晓如当时诰命出于史官属辞须説得平易若盘庚之类再三告戒者或是方言或是当时曲折说话所以难晓【同上】
　　有平易难晓处孔壁所传平易伏生书难晓如尧典舜典臯陶谟益稷是伏生所传有方鸠僝功载采采等语不可晓大禹谟一篇却平易【同前】
　　书中体制不一书有两体有极分晓者有极难晓者某恐如盘庚周诰多士之类是当时召之来而面命之靣教告之自是当时一类説话至于旅獒毕命防子之命君陈君牙冏命之属则是当时修其辞命所以当时百姓都晓得者有今时老师宿儒之所不晓今人之所不晓者未必当时之民不识其辞义也【同上】
　　典谟盘诰未易看二典三谟其言奥雅学者未遽晓会后盘诰等篇又难看如商书中伊尹吿太甲五篇【伊训太甲三篇咸有一徳】其言治心脩身虽为人主言然初无贵贱之别【同前】
　　安国伏生之书难易按汉儒以伏生之书为今文而谓安国之书为古文以今考之则今文多艰澁而古文反平易或者以为今文自伏生女子口授晁错时失之则先秦古书所引之文皆已如此恐其未必然也或者以为记録之实语难工而润色之雅辞易好故训诰誓命有难易之不同此为近之然伏生倍文暗诵乃偏得其所难而安国考定于科斗古书错乱磨灭之余反専得其所易此又有不可晓者至于诸序之文或颇与经不合而安国之序又絶不类西京文字亦皆可疑独诸序之本不先经则頼安国之序而可见【同前】
　　典谟备训诰誓命之体余尝言典谟之书以其简严寛大事事毕备书有六体典谟训诰誓命是也至于典谟之书六体皆具焉与其他书不同如禹益儆戒之辞皆训也如钦哉惟时亮天功之辞皆诰也如禹会羣后誓师之辞皆誓也如命汝作纳言之辞皆命也谁谓誓诰不及五帝者哉【陈绍】
　　观书不可以定体拘其读二典也则知其为君道之尽其读三谟也则知其効臣职之至训戒于君上则事得以规正诰告于臣民则情得以通逹有誓焉则俾士庶之尽命而知所畏有命焉则俾臣下之尽心而知所禀出治规模粲然毕备乃若典谟虽为二帝之书然观誓征苖之师命羲和之官则未尝无誓命也训诰誓命虽为三王之书然观商有先人之典周有丕显之谟则未尝无典谟也以至尧典乃谓之虞书禹谟不谓之夏书命止于文侯誓着于秦鲁益稷谟也而不言谟旅獒训也而不言训盘庚之诰而不言诰征之誓而不言誓君牙之命而不言命类皆存一时之防防诵其文者要当深察其意观其事者要在黙操其道惟夫防通知逺而不诬者庶乎其有所得者矣【定齐】
　　书者通君臣之情敷之而曰奏辅之而曰賛启之而曰诰陈其功而廸之曰谟循其道而叙之曰范诵其阙而规刺之曰箴爱之切望之深举其可畏可慕者而警之曰戒迁都非细事也而谋之于民异位非常典也而咨之于庭致天之罚以除暴乱也而犹恤夫众言之弗叶移踈逖之余民以宻迩于正都也而且谆谆然谕之以无我怨帝王之心盖以为不如是不足以见吾绩也君好生也而戒之以傲虐君克勤也而儆之以怠荒君逸于得人也而讽之以丛脞持盈守成戒惧修饬无所不用其至也而尤惩之以迷乱禹益臯陶周公所以敢直言而无忌者盖以君臣之情素交相孚也君之心臣无一而不知则臣之忠君亦无隠而不见虽是辞讦弗防于外葢有相容而无疑者矣【郑域】
　　书之序失其康诰序曰成王既伐管叔蔡叔以殷余民封康叔谨按康叔者成王叔父不应称之曰朕其弟曰成王者康叔之犹子也不应自称曰乃寡兄其曰兄曰弟者盖武王命康叔之辞也故史记武王封康叔于卫且康叔文王之子叔虞成王之弟也周公东征叔虞已得封于唐王命归周公于东岂有康叔得封反在唐叔之后乎故不得不舍书序而从经史也【胡五峯】商周之书无若稽古之文或曰尧舜二典大禹臯陶谟皆以若稽古目之商周之书咸无焉岂商周之君臣无若稽古乎答曰唐虞之道直而纯商周之道变而正直而纯者可为万世法故仲尼以若稽古目之眀一时之权耳唐虞之世君揖逊于上臣訏谟于下古有善道君得以顺考而行之臣得以顺考而言之不亦直而纯乎商周之世汤武之君固圣矣然其迹则伐伊周之臣固忠矣然其迹则放焉摄焉然必汤武而行之乃为圣也必伊周而行之乃为忠也不亦变而正者乎【杨元素】盘诰之书斯民目击而心晓予读书至盘庚三篇周公之诰如在宗庙武库中观古器物懵然不之识如登太行之﨑岖剑阁之道羊肠九折之险一歩一止而九叹息如夷狄蛮貊穷荒万里之人聴华人之语累数十译仅乃能通未尝不废书而惊曰古圣人欺予哉后世之缙绅先生老于文学者考释训诰役驰精神厯数十年至于白首没齿有不能知之当时之人号召告令于一日之间何自而知之也当时之学士大夫俱曰知之何也田夫野叟闾巷之徒何自而知之也窃意三代之民家家业儒人人有士君子之识所谓道徳仁义之意性命之説典诰之语一闻见而尽识之非上之人好为聱牙倔强难入之言以惊拂之也盖其所习者素晓也【马子才】
　　周官金縢成王初年之书也洛诰周公还政之书也无逸立政周公儆戒成王之书也周官成王亲政开物成务之书也合是数篇以观成王可以见其本质焉可以见其知类通逹离师傅而不反焉过此而有君陈乃周公既没之后又过此而有顾命乃其身将没之时成王进徳始终之序备矣周公格君造化之功着矣【东莱】训诰誓命之文不同大抵书文训诰多竒澁而誓命多平易盖训诰皆是记録当时号令于众之本语故其间多有方言及古语在当时则人所共晓而于今世反为难知誓命则是当时史官所撰櫽括润色粗有体制故在今日亦不难晓耳【文公语録】
　　书非出于安国尚书孔安国恐是魏晋人所作托安国为名与毛公诗大叚不同今观序文亦不类汉文章【汉时文章麄魏晋间文章细】如孔丛子亦然书小序亦非孔子作与诗小序同【同前】
　　小序不出于夫子书小序不是孔子作只是周秦间人作然后人亦自理会他夲义未得且如臯陶矢厥谟禹成厥功帝舜申之申重也序者本意先説臯陶后説禹谓舜欲令禹重説故将申字系禹字下盖伏生书以益稷合于臯陶而思日賛賛襄哉之下接帝曰来禹汝亦昌言禹拜曰都帝予何言予思日孜孜思日两字便见舜令禹重言之意此是序者本意今人都不如此説徒説得多端非本意也【同前】
　　读尚书不如读大学或问读尚书曰不如且读大学若尚书却只説治国平天下详多事较详如尧典克明俊徳亲九族至黎民于变展开是多少舜典又详　大学自格物致知以至平天下有多少节次尚书只合下便大如尧典自克明俊徳以亲九族至黎民于变时雍展开是多少【同前】
　　诗书具大细之理诗书大而天道精防细而人事之曲折无不在其中【同前】
　　尧典述禅位之事自畴咨若时登庸到篇末只是一事皆是为禅位设也一举而放齐举嗣子再举而驩兠举共工三举而四岳举鲧皆不得其人故卒以天下授舜【同前】
　　尧典纪为治之序尧典一篇自説尧一代为治之次序至让于舜方止今却説是让于舜后方作舜典亦是见一代政事之终始却説厯试诸难是为要受让时作也至后诸篇皆然况先汉文章重厚有力量今大序格致极轻疑是晋宋间文章况孔书至东晋方出前此诸儒皆不曽见可疑之甚【同前】
　　尧典禹谟称虞书见其道同孔子于三圣之书不仍旧史而必为之序正既加序正而又不俱谓之唐谓之夏而必以虞称者抑又何意也葢尧授舜舜授禹三圣相授守一道自古继继承承未有粹然出正如三圣人者孔子序书欲后世知三圣之时时异道同故序正其书均谓之虞以见道同而书亦同也其不俱题为唐者尧授舜而已授禹者非尧谓之唐则可以该舜而不可以该禹下俱题为夏书者禹承舜而已承尧者非禹谓之夏则可以统舜而不可以该尧惟舜上承尧下禹以虞名书则三圣之道备夫子之意固不深欤【夏先生】书首尧典美其克逊或曰皇之三帝之五其书皆存焉仲尼删书独断尧典为始何也曰圣人所以垂世立教杜百代簒争之乱也其删书也断尧典始焉美其能以圣逊圣也千古盛徳将何以加诸取为百代典诰之首则万世良者慕之悖者惧之矣不亦宜乎其序曰将逊于位逊于虞舜作尧典防防可知也【杨元素】
　　尧典为虞书以成尧之逊仲尼定尧典为虞书者何原圣人授受之心杜百代簒争之乱以成尧之逊也尧之逊舜以天下者非受于文祖之日而遽授之也若受终文祖之日而遽授之争其可已耶必先一其天下归舜之心尔使舜之迹着于天下舜之功被于天下尧舜无二也则虽尧之民即舜之民也虽尧之事即舜之事也然则尧授舜以天下而臣无怨舜受尧之天下而臣不争故仲尼删书移尧典为虞书明非一人独能与舜天下盖尧之时天下已皆为虞矣则虽尧之事即舜之事也【同前】
　　尧舜諡号【释尧舜者曰尧舜諡也翊善圣曰尧仁圣盛明曰舜后之学者罔不宗焉然未知所以着諡法之因】諡法着于周公盖三代之际世有辟王欲使闻美号而知劝见恶谥而思惧此周公之制也岂以周制而逆观尧舜之世耶【武侯尧舜諡论】
　　尧舜禅【尧禅舜则试之矣舜禅禹则不试何耶】或曰昔者羣臣荐舜于尧尧曰我其试哉书曰厯试诸难夫试者非圣人之事以天下与人而试之何也曰是圣人之用也非试也尧在位乆其流泽于民也深天下之人知尧而未知舜尧举舜于畎畆之中授之以天下之事一日以嗣位吿则众且哗虽尧莫之能遏也曰我其试矣民未忘乎尧也舜既履天下之政其膏泽流乎民无异乎尧之君天下由是天下归舜曰我君也尧之试舜既闻命矣敢问舜之禅禹不言试何也曰禹以治水之功被天下民之视禹也无异于视舜也书曰洚水儆予成允成功惟汝贤禹之力被于民也夫民之归之也顺不待试而天下安之矣舜授位而去然尤患天下之怀也廵狩于外以避之书曰五十载陟方乃死此之谓也尧名放勲【谓放勲为尧名书之释也然果何所据依乎】放勲作尧号盖史称尧之道谓三皇而上以神道设教不言而化至尧方见于事功也后人以放勲为尧号故记孟子者遂以尧曰为放勲曰若以尧号放勲则臯陶当号允廸禹曰文命下言敷于四海有甚义理【伊川】尧典中星【尧典篇曰中星鸟以殷仲春说云春分之昏正南方朱鸟之星毕见观之以正仲春之气然龙星乃春之星也春主东方可观之以正其今何不云是而反观朱鸟之星何谓也】嵗周其序春居其始四星各复其方圣人南面而坐以观天下故春之时朱鸟之星当其前故云观之以正仲春
　　舜去四凶【尧不去四凶而舜去之然则尧所未能乎】万物只一天理舜举十六相去四凶尧岂不能尧固知四凶之恶然民未被其虐天下未欲去之尧以安民为难遽去之则民不安故不去必舜而后因民之不堪而去之也
　　舞干格苗【有苗逆命征之可也禹但舞干羽于两阶七旬苖自格格何易乎】或曰干羽之舞果格苖之道乎曰格苖不在干羽之舞子之言信也然苗之所以服我者班师而已舜大圣也为天下之君禹大臣也奉君命以行师其举苖犹反掌耳然自谓克之以威彼必不服意君徳有未至乎何苖之逆也退而自悔然后苖服焉夫以天下之大士师之众仁圣之徳问罪于苖苖民不服犹且班师此服苖之心也是故服天下以心不以威以威人未有能服人者也夫以徳用威且不可况以暴用威乎
  </div>
  <div class="pagination">
   <a href="群书考索_page112.html">
    上一页
   </a>
   <span>
    ...
   </span>
   <a href="群书考索_page108.html">
    108
   </a>
   <a href="群书考索_page109.html">
    109
   </a>
   <a href="群书考索_page110.html">
    110
   </a>
   <a href="群书考索_page111.html">
    111
   </a>
   <a href="群书考索_page112.html">
    112
   </a>
   <span class="current-page">
    113
   </span>
   <a href="群书考索_page114.html">
    114
   </a>
   <a href="群书考索_page115.html">
    115
   </a>
   <a href="群书考索_page116.html">
    116
   </a>
   <a href="群书考索_page117.html">
    117
   </a>
   <a href="群书考索_page118.html">
    118
   </a>
   <span>
    ...
   </span>
   <a href="群书考索_page114.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
