<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 392 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 392 页/共 1019 页</h1>
    <div class="content">　　七松【唐书郑薫传薫端劲再知礼部举引寒俊士类多之既老号所居为隐岩莳松于庭号丨丨处士云张乔丨丨亭诗丨丨亭上望秦川高鸟闲云满目前】
　　七桂【明一统志丨丨堂在蘓州府宋叶参守吴作此堂以佚老】
　　七枝【宋史五行志咸平四年九月相州牧龙坊生芝一茎色紫黄长尺余分丨丨枝如手五指状其最上枝类凤者知州张鉴以献　又政和三年十一月癸酉越州承天寺瑞竹一竿丨丨干相似其叶圎细生花结实诏送秘书省仍拜表贺】
　　七株【宋史舆服志第三品花钗丨丨翟七防　白居易新栽梅诗池边新种丨丨梅欲到花时检来】七本【宋史五行志见一陇下】
　　七茎【元史顺帝纪工部防梁上出芝草一本丨丨　法苑珠林我于尔时作婆罗门子汝作婆罗门女汝持花丨丨我持银钱五百文买汝五花欲以散佛汝以二花寄我上佛　白居易画竹歌西丛丨丨劲而徤省向天竺寺前石上见】
　　七花【华同沈约和王卫军觧讲诗丨丨屏尘相八觧濯芳襟　又傅元七谟序见七诲下】
　　七颖【金史五行志皇统四年正月乙丑陜西进嘉禾十有二茎一本丨丨】
　　七瓣【本草早休集觧时珍曰重楼金线处处有之夏月开花一花丨丨有金丝蕊长三四寸王屋山产者至五七层】
　　七朶【王逢王真人诞辰诗山中霞熟千年醖海上莲开丨丨金】
　　七颗【汉武帝内传王母命侍女索果须防以玉盘盛仙桃丨丨形圎青色以呈王母母以四颗与帝三颗自食】
　　七穗【齐书祥瑞志永明元年八月新蔡县获嘉禾二茎九穗一茎丨丨　元史世祖纪兴元凤州民献麦一茎四穂至丨丨糓一茎三穂】
　　七鬛【酉阳杂爼见两鬛下】
　　七菜【荆椘嵗时记人日采丨种丨作羮　梁简文帝谢勅赉大菘启吴愧千里之蜀慙丨丨之赋　又七励见四膳下　徐陵长干寺众食碑五盐具足丨丨方软麰类天防果肉香树　扬雄蜀都赋见五肉下】七头【唐书律歴志若如荧惑行天七百七十九日一迟一疾一留一逆一顺一伏一见之法丨丨一终太白行天五百八十三日晨夕之法丨丨一终嵗星行天三百九十八日丨丨一终镇星行天三百七十八日丨丨一终辰星行天一百一十五日晨夕之法丨丨一终造歴者必湏测知丨丨然后作术得丨丨者造歴为近不得头者其歴甚疎　阎朝隐鹦鹉猫儿篇承恩宴盼接宴喜髙视丨丨金骆驼】
　　七首【后汉书张冲传见一龙下　周髀算经丨丨为一极极三万一千九百二十嵗生数皆终万物复始】七手【北梦琐言新繁有一人受雷公箓或画壮夫以拳扙地为井号拳扙井或画一士负薪枿号一谷柴或以丨丨撮山簸之号七山簸】
　　七毛【观佛三昧海经自有众生乐观如来耳旋生丨丨相者】
　　七魄【抱朴子师言欲求长生当对服大药欲得通神当水火形分形分则自见其身三魂丨丨而天地灵只皆可接山川之神皆可杀也　黄庭内景经注叙见三魂下　冥通记三更中一人扣户云范帅来倚牀而言于周子良曰观卿俗意未豁嚣尘易迷何以苟縦于丨丨而拘制于三魂　章孝标道者诗见三彭下】七椎【素问见四椎下】
　　七【齐民要术临海异物志曰杨榣有丨丨子生树皮中其体虽异味则无竒长四五寸色青黄味甘】七迹【南史羊侃传见五寻下】
　　七踊【礼记檀弓辟踊哀之至也有算为之莭文也疏诸侯丨丨含死日六日而殡初死日一明日袭又一至三日小敛朝一当小敛时又一四日无事一五日又一至六日朝不踊亦当大敛时又一凡六日丨丨　又防杂记见三踊下】
　　七疝【素问任脉为病男子内结丨丨女子带下瘕聚冲脉为病逆气里急督脉为病强反折】七诊【素问丨丨虽见九皆従者不死】
　　七册【小学绀珠文中子丨丨述着春秋义统元则述时变论焕述五经决録虬述政大论彦述政小论杰述皇极谠议隆述兴衰要论】
　　七卷【蜜璹如庵乐事诗丨丨莲经爇沈水一杯汤饼发油葱】
　　七仞【史记穰侯传以三十万之众守梁丨丨之城虽汤武复生不易攻也　后汉书舆服志龙旂九斿丨丨齐轸以象大火】
　　七升【诗我姑酌彼兕觥疏礼图云觥大丨丨以兕角为之　礼记间传见五升下　鲁语自是子服之妾衣不过丨丨之布马饩不过稂莠　晋书防稽王道子传时军旅荐兴国用虚竭自司徒已下日廪丨丨而元显聚敛不已冨过帝室】
　　七斗【宋史选举志见五种下　又见两上下又梁简文帝大法颂六虬齐轸丨丨垂晖】
　　七斤【汉书东方传注守宫虫名以器飬之食以丹砂满丨丨捣治万杵以防女子体终身不灭　又元史太祖纪十年春正月金右副元帅蒲察丨丨以通州降以丨丨为元帅】
　　七分【诗摽有梅其实七兮疏见三分下　周礼考工记杀矢丨丨三在前四在后　元史天文志苦来亦阿儿子汉言地理志也其制以木为圎毬丨丨为水其色緑三分为土地其色白画江河湖海脉络贯串于其中画作小方井以计幅圎之广袤道里之逺近　齐东野语见三分下　梁元帝漏刻铭见五祀下　又元覧赋见六日下　杨万里三月十日诗已是丨丨春去了何须鸟语苦相催】
　　七寸【礼记月令仲春之月律中夹钟注夹钟者夷则之所生三分益一律长丨丨二千一百八十分寸之千七十五　又投壶壶颈修丨丨腹修五寸口径二寸半容斗五升　周礼大行人见四积下　又考工记命圭丨丨谓之信圭侯守之命圭丨丨谓之躬圭伯守之又谷圭丨丨天子以聘女　孟子古者棺椁无度中古棺丨丨椁称之　后汉书舆服志委貌冠皮弁冠同制长丨丨高四寸　于伊躬进贤冠赋见三梁下】七尺【礼记礼器见五尺下　周礼庾人见八尺下　公羊传注见五尺下　又大雨雪传何以书记异也何异尔俶甚也注俶始怒也始怒甚犹大甚也盖师説以为平地丨丨雪者盛隂之气也　史记田敬仲完世家田常乃选齐国中女子长丨丨以上为后宫　又滑稽传淳于髠者齐之赘壻也长不满丨丨滑稽多辩数使诸侯未尝屈辱　后汉书冯异传时赤眉延岑暴乱三辅郡县大姓各拥兵众大司徒邓禹不能定乃遣异代禹讨之车驾送至河南赐以乘舆丨丨贝剑　晋书陆机传身长丨丨其声如雷　宋书五帝纪见六寸下南史王融传见八驺下　魏书李琰之传尝谓人曰异见异闻心之所愿是以考之搜讨欲罢不能岂为声】
　　【名劳丨丨也　五代史桑维翰传见一尺下　荀子见三寸下　淮南子夫丨丨之桡而制船之左右者以水为资　益都耆旧见七车下　述异记北方有丨丨之枣南方有三尺之梨凡人不得见或见而食之即为地仙　幽怪録嵇康燃灯夜坐弹琴忽有鬼入仪容甚怪遂吐舌丨丨余垂至地康灭其灯曰耻与魑魅争光水经注恒水又东南迳只国北出渉只城南门道东佛嚼杨刺土中生长丨丨不増不减今犹尚在　沈约】
　　【王俭碑铭倾方寸以奉国忘丨丨以事君　韩愈张中丞传后序廵长丨丨余须髯若神　张师曾清庙瑟赋惟兹瑟之所制兮长丨丨而有竒　李颀古意诗赌胜马蹄下由来轻丨丨　李益再赴渭北使府防别诗见一丸下　贾岛赠僧诗常恐画工援笔冩身长丨丨有眉毫　温庭筠戯髙侍御诗丨丨髪犹三角梳玳牛独驾长檐车　李羣玉钓鱼诗丨丨青竿一丈丝菰蒲叶里遂风吹　齐已谢道友拄杖诗剪自南岩瀑布边寒光丨丨乳珠连　蘓轼寳山昼睡诗丨丨顽躯走世尘十围便腹贮天真　元好问续小娘歌不似南桥骑马日生红丨丨系郎腰】
　　七寻【周礼考工记见四阿下】
　　七歩【书牧誓见六步下　齐书顾欢传道经云老子入闗之天竺维卫国国王夫人名曰净妙老子因其昼寝乘日精入净妙口中后年四月八日夜半子时剖左腋而生坠地即行丨丨于是佛道兴焉　南史扶南国传国法无牢狱有讼者先斋三日乃烧斧极赤令讼者捧行丨丨又以金镮鸡卵投沸汤中令探取之若无实者手即烂有理者则不　水经注法显传曰恒水又东南迳只国北出渉只城南门又东南迳迦维罗卫城故曰净王宫也城东五十里有王国国有池水夫人入池洗浴出北岸二十步东向举手扳树生太子堕地行丨丨　锦带书中吕四月声闻九臯诗成丨丨　任昉齐竟陵文宣王行状昔沛献访对于云台东平齐声于扬史淮南取贵于食时陈思见称于丨丨方斯蔑如也曹植有丨丨诗　于志宁冬日宴羣公于宅诗见三雅下　李峤诗诗见三章下　又熊诗见三侯下　李白感时诗九卿领徐方丨丨继陈思】
　　七筵【周礼考工记周人明堂度九尺之筵东西九筵南北丨丨堂崇一筵五室凡室二筵　刘允济明堂赋度丨丨以垂宪分四室而通辅】
　　七重【史记天官书平城之围月晕参毕丨丨　唐书髙宗纪上元二年二月刘仁轨及新罗战于丨丨城败之　又泥婆罗传宫中有丨丨楼覆铜瓦楹极皆大琲杂寳四隅置铜槽下有金龙口激水仰注槽中　宋史邓洵武传洵武为帝言陛下方绍述先志羣臣无助者乃作爱莫助之圗以献其圗如史记年表列旁行丨丨别为左右左曰元丰右曰元祐自宰相执政侍従台諌郎官馆阁学校各为一重左序助绍述者执政中唯温益一人余不过三四若赵挺之范致虚王能甫钱适之属而已右序举朝辅相公卿百执事咸在以百数梁元帝摄山楼霞寺碑见七寳下　庾信哀江南赋见三朝下　杨烱奉和上元酺宴应诏诗见六丈下　周朴福州开元寺塔诗开元寺里丨丨塔遥对方山影拟齐　贯休闻迎真身诗丨丨鏁未开金钥五色光先入紫宸　元好问应州宫寳寺大殿诗丨丨寳树围金界一色雯华拥画梁】
　　七属【周礼考工记见五属下】
　　七层【齐书虞愿传见五层下】
　　七遍【素问肾有久病者可以寅时面向南浄神不乱思闭气不息丨丨以引颈咽气顺之如咽硬物如此丨丨后饵舌下津令无数】
　　七叠【唐书南蛮传贞元中骠国进乐人舞南诏奉圣乐舞人十六执羽翟以四为列舞南字歌圣主无为化舞诏字歌南诏朝天乐舞奉字歌海宇修文化舞圣字歌露覃无外舞乐字歌辟土丁零塞皆一章三叠而成尾歌舞丨丨而终】
　　七扶【礼记投壶见四指下】
　　七就【礼记礼器大路繁缨一就次路繁缨丨丨　周礼巾车象路朱樊缨丨丨建大赤以朝异姓以封注其樊及缨以五采罽饰之而七成】
　　七成【周礼巾车注见上】
　　七幅【宋史舆服志祭服之裳以丨丨为之殊其前后以今太宰周尺度之幅广二尺二寸毎幅两旁各缝杀一寸谓之削幅腰间辟积无数裳侧有纯谓之綼裳下有纯谓之緆綼緆之广各寸半表里合为三寸羣臣祭服之裳仿此】
　　七纲【云笈七签手攀丨丨足践九扉云行雨歩上升太防】
　　七伦【汲周书丨丨一毁城寡守不路二通道不战三小国不凶不伐四正维昌静不疑五睦忍宁于百姓六禁害求济民七一徳训民民乃章】
　　七方【唐书李彦芳传见六刓下　又宋史吴玠传兀术撒离喝及刘防率十万入侵自鐡山凿崖开道循岭东下玠以万人当其冲璘轻兵由丨丨闗倍道而至与金兵转战七昼夜始得与玠合】
　　七孔【诗左手执籥传籥六孔疏广雅云丨丨　宋书律志见六孔下　又乐志籥不知谁所造尔雅云籥如笛三孔而短小尔雅云丨丨大者曰产中者曰仲小者曰箹　列子见四支下　抱朴子七明九光芝皆石也生临水之髙山石崖之间状如盘椀有茎带连缀之有丨丨者名七明九孔者名九光常以秋分伺得之捣服尽一觔则得千嵗　黄庭经通利天地长生草丨丨已通不知老　黄庭遁甲縁身经心蔵圗上智者心有丨丨中智五孔下智三孔】
　　七空【周礼笙师掌教龡竽笙埙籥箫篪篴管注篪丨丨】
　　七行【南史宋孝武帝纪少机颖神明爽发读书丨丨俱下才藻甚美　梁简文帝临安公主集序四徳之美戚里仰以为风丨丨之竒濯龙规以为则　秦观次韵朱李二君见寄诗丨丨俱下知君旧四者难并笑我今　又本音宋史礼志大率北使至阙先遣伴使赐御筵于班荆馆酒丨丨翌日登舟至北郭税亭茶酒毕上马入余杭门至都亭驿赐褥被防锣等】
　　七窍【史记殷本纪比干曰为人臣者不得不以死争廼强諌纣纣怒曰吾闻圣人心有丨丨剖比干观其心　荘子南海之帝为儵北海之帝为忽中央之帝为浑沌儵与忽时与遇于浑沌之地浑沌待之甚善儵与忽谋报浑沌之徳曰人皆有丨丨以视听食息此独无有尝试凿之日凿一窍七日而浑沌死　易林见八元下　新论丨丨者精神之户牖也志气者五臓之使侯也　黄庭经丨丨已通不知老　白居易晏起诗见四肢下　蘓轼吊李台卿诗垂头老鹳雀烟雨霾丨丨萨都拉荅茅山道士诗丨丨冷云秋喷竹一琴明月夜调】
　　七穴【唐书骠传有两头笛二长二尺八寸中隔一莭莭左右开冲气穴两端皆分洞体为笛量左端应太蔟管末三穴一姑洗二防賔三夷则右端应林钟管末三穴一南吕二应钟三大吕下托指一穴应清太蔟两洞体丨丨共备黄钟林钟两均】
　　七围【汉书五行志大风雨抜宫中树丨丨以上十六枚　荘子见四围下】
　　七【李贺龙夜吟直排丨丨星藏指暗合清风调宫徴】
　　七列【周语自鹑及驷丨丨也注鹑鹑火之分张十三度驷天驷房五度嵗星之所在従张至房丨丨合七宿谓张翼轸角亢氐房之谓】
　　七凡【易林商风数起天下昏昧旱魃为虐丨丨兵作】
　　七贯【宋史刑法志见五贯下】
　　七节【周礼射人见二侯下　唐书骠传舞人乃易南方朝天之服绛色丨丨襦袖莭有青褾排衿以象鸟翼乐用兹胡部金钲□鼓铙贝大鼓　宋史五行志大中祥符三年九月江陵府永泰寺竹出地丨丨分为两茎长丈余知府陈尧咨以闻　素问鬲肓之上中有父母丨丨之旁中有小心従之有福逆之有咎】七种【北史勿吉国传其部类凡有丨丨　唐书陆蒙传嗜茶置园顾渚山下嵗取租茶自判品第张又新为水説丨丨其二慧山泉三虎邱井六松江人助其好者虽百里为致之　又天竺国传使者走婆罗门诸国所谓畔茶法水者出石臼中有石象人守之水有丨丨色或热或冷能销草木金鐡人手入辄烂以橐它髑髅转注瓠中　宋史职官志几宫掖至外命妇罗纸丨丨分十防遍地销金龙五色罗纸二防遍地销金凤子五色罗纸二防销金团窠花五色罗纸二防销金大花五色罗纸一防金花五色罗纸一防五色素罗纸一防又兵志刺史诸卫将军请给同蕃官例首领补军职者月奉钱自三千至三百又嵗给冬服绵袍凡丨丨紫】
　　【绫三种十将而下皆给田土　楞伽经大慧彼略説丨丨空谓相空性自性空行空无行空一切法离言説空第一义圣智大空彼彼空】
　　七般【金丹诸真元奥钟离翁曰唾涕精津气血液丨丨物色总皆隂若将此物为丹质怎得飞神贯玉京】七枚【汉书五行志东莱平度出大鱼长八丈高丈一尺丨丨　吴越春秋见五双下　水经注永平中钟离意为鲁相到官出私钱万三千文付曹户孔防治夫子车身入庙拭几席劒履男子张伯除堂下草中得玉璧丨丨伯懐其一以六枚白意意令主簿安置几前】
　　七数【易干初九潜龙勿用疏七既为阳爻其画已长今有九之老阳不可复画为阳所以重体避少阳丨丨故称九也】
　　七处【元史地理志至元十四年以大匮丨丨立寳山县十六年升为州　沈约佛记序丨丨九防峨然在目　庾信农郡五张寺经藏碑见四説下楞严经佛与阿难凡丨丨徴心无有是处】
　　七口【宋书符瑞志孝武帝孝建三年四月丁亥临川宜黄县民田中得铜钟丨丨内史傅徽以献丨隋书房彦谦传迁监察御史后属陈平诏抚安泉括防十州以衔命称防赐物百段米百石衣一袭奴婢丨丨　金史宣宗纪兴定三年三月庚午破宋人于丨丨仓　水经注晋元熙二年竟陵郡上巾水戍山得铜钟丨丨】七条【宋书百官志见二録下　宋史真宗纪大中祥符二年十一月丙戌作文武丨丨戒官吏　又大中祥符八年六月辛未诏诸州以御制丨丨刻石　又王褒日出东南隅行见三市下　又温吕送僧归漳州诗修行四分律防净丨丨衣　张宪赠西僧诗海若擎双足天花上丨丨　又薛能秋夜听任郎中琴诗十指宫商膝上秋丨丨动雨修修　崔珏席间咏琴客诗见五音下　曹邺聴刘尊师弹琴诗不似斋堂人静处秋声长在丨丨　李山甫赠弹琴李处士诗三尺焦桐丨丨线子期师旷两沉沉　无名氏聴琴诗丨丨瘦玉叩寒星万派流泉哭纎指】
　　七率【宋书歴志稽元曩嵗羣数咸始斯诚术体理不可容讥而讥者以为过谬之大者然则元嘉置元虽丨丨舛陈而犹纪协甲子气俱终此又过谬之小者也必当虚立上元假称歴始嵗违名初日避辰首闰余朔分月纬丨丨并不得有尽乃为允衷之制乎】
　　七等【公羊传疏见二类下　宋史寕宗纪嘉定十一年五月壬辰申严试法官丨丨之制　又舆服志见四事下　又选举志几选人阶官为丨丨　又苏辙传旧法日生事以难易分丨丨重者至一分轻者至一厘以下积若干分而为一人今若取逐司两月事定其分数则吏额多少之限无所逃矣　小学绀珠人伦丨丨州国氏人名字子】
　　七级【汉书食货志武功爵注丨丨曰千夫　元史河渠志防通河丨丨牐二北牐南至南牐三里　水经注淇水夹御路南流迳蓬台又南迳皇舅氏西又南迳水宁丨丨浮圗西制甚妙工在寡双】
　　七个【个同礼记檀弓曾子曰晏子可谓知礼也已恭敬之有焉有若曰晏子一狐裘三十年遣车一乘及墓而反国君丨丨遣车七乘大夫五个遣车五乘晏子焉知礼　又少仪其礼大牢则以牛左肩臂臑折九个少牢则以羊左肩丨丨犆豕则以豕左肩五个】
　　七【礼记檀弓疏见五个下】
　　七丈【后汉书董卓传筑隖于郿髙丨丨号曰万嵗坞】
　　七半【宋史律歴志黄道宿度斗二十三半牛丨丨女十一半虚十少危十七太室十七少壁九太】七五【大灌顶神咒经见五方下　戴复古山中即目诗茅屋丨丨聚沙汀八九磐】
　　七六【金丹元奥集成九三二八算来只在姹女金翁丨丨十三穷得无过黄婆丁老】
　　七八【书无逸见四三下　周易正义八卦序六十四卦转成三百八十四爻运机布度其气转易故称经也但纬文鄙伪不可全信其八卦方位之所六爻上下之次丨丨九六之数内外承乘之象入经别释此未具论也　诗疏见四言下　左传穆姜薨于东宫始往而筮之遇艮之八注周礼太卜掌三易然则杂用连山归藏周易二易皆以丨丨为占故言遇艮之八　公羊大雩传疏春秋説文冠者丨丨人童子八九人者盖是天子雩也　孟子王知夫苗乎丨丨月之间旱则苗搞矣天油然作云沛然下雨则苖浡然兴之矣　又丨丨月之间雨集沟浍皆盈其涸也可立而待也　宋书五行志永昌二年大将军王敦下据姑熟百姓讹言行虫病食人大孔数日入腹入腹则死治之有方当得白犬胆以为药自淮泗遂及京都数日之间百姓惊扰人人皆自云已得虫病又云始在外时当烧铁以灼之于是翕然被烧灼者十丨丨矣而白犬暴贵至相请夺其价十倍　齐书虞愿传帝好围棊甚拙去格丨丨道物议共欺为第三品与第一品王抗围碁依品赌戏抗毎饶借之曰皇帝飞碁臣抗不能防　又孔稚珪传稚珪风韵清疎好文咏饮酒丨丨斗　又陆澄传竟陵王子良得古器小口方腹而厎平可将丨丨升以问澄澄曰此名服匿单于以与苏武子良后详视器厎有字髣髴可识如澄所言　北史卢贲传检校太常卿以古乐宫县丨丨损益不同歴代通儒议无定凖乃上表曰殷人以上通用五音周武克殷得鹑火天驷之应其音用七汉兴加应钟故十六枚而在一簴郑元注周礼二八十六为簴此则丨丨之义其来逺矣　唐书歴志自冬至初中孚用事一月之策九六丨丨是为三十而卦以地六以天五五六相乘消息一变十有二变而嵗复初　又李杰传以采访使行山南时户口逋荡细弱下户为豪力所兼杰为设科条区处检防亡匿复业者十丨丨五代史唐荘宗纪天祐十二年七月取澶州刘鄩军于洹水王率百骑觇其营遇鄩伏兵围之数重决围而出亡丨丨骑　宋史郑獬传上疏言陛下初临御恭黙不言所与共政者丨丨大臣而已焉能尽天下之聪明哉愿申诏中外许令尽言有可采録召与之对　素问丈夫六八阳气衰竭于上靣焦髪颁白丨丨肝气衰筋不能动天癸竭精少肾藏衰形体皆极　白虎通古者所以年十五入太学何以为八嵗毁齿始有知识入学学书计丨丨十五隂阳备故十五成童志明入太学学经术　郑刚中大易赋秘丨丨而勿示着九六以通灵鲍照学陶彭泽体诗秋风丨丨月清露润绮罗　侯夫人自伤诗长门丨丨载无复见君王　韩愈征蜀聨句见二三下　白居易常乐里闲居诗兰台丨丨人出处与之俱　李徳裕懐山居诗人生不如意十乃居丨丨孟郊逺愁曲水渉丨丨曲山登千万重　卢延让松寺诗两三条电欲为雨丨丨个星犹在天】
　　七九【齐书五行志见三八下　宋史乐志见一三下春秋文曜钩丨丨六十三阳气通故斗运狗三月而生也　云笈七籖知精存九君深思三真必能以兆一体周旋三五之中反覆丨丨之里使天帝之灵魂常治在兆已】
　　七十【书尧典朕在位丨丨载传尧年十六以唐侯升为天子在位丨丨年则时年八十六老将求代　礼记曲礼丨丨曰老而传疏丨丨其老已全故言老也既年已老则传徙家事付委子孙不复指使也　又大夫丨丨而致事　又王制丨丨飬于学达于诸侯　又丨丨贰膳　又丨丨时制　又丨丨杖于国　又丨丨不俟朝　又丨丨非帛不暖　又见四十下　又内则大夫丨丨而有阁　又夫妇之礼唯及丨丨同藏无间左传宋公子鲍礼于国人宋饥竭其粟而贷之年自丨丨以上无不馈诒也时加羞珍异　论语丨丨而従心所欲不逾矩　孟子鸡豚狗彘之畜无失其时丨丨者可以食肉矣　又见五十下　又殷人丨丨而助　又昔沈犹有负刍之祸従先生者丨丨人未有与焉　又知虞公之不可谏而去之秦年已丨丨矣　史记十二诸侯年表王道备人事浃丨丨子之徒口授其传指又乐志汉家常以正月上辛祠太一甘泉使僮男僮女丨丨人俱歌春歌青阳夏歌朱明秋歌西皥冬歌元冥后汉书郡国志南阳郡郦侯国注县北八里有菊水其源旁悉芳菊水极甘馨中有三十家不复穿井即饮此水上夀百二十中夀百余丨丨者犹以为夭　又儒林传序初光武迁洛阳其经牒秘书载之二千余两自董卓移都之际吏民扰乱典策文章竞共剖防及王允所收而西者裁丨丨余乘道路艰逺复弃其半矣　齐书刘瓛陆澄传论洙泗既往义乖丨丨稷下横论屈服千人　荘子是以行年丨丨而老斲轮　易林太公避纣丨丨隐处卒逄圣人为王室辅　尚书中尧即政丨丨载鳯皇止庭巢阿阁讙树　顔氏家训见五十下阮籍孔子诔飬徒三千升堂丨丨潜神演思因使作书考混元于无形本造化于太初　韩愈送杨少尹序国子司业杨君巨源方以能诗训后进一旦年满丨丨亦白丞相去归其乡世常説古今人不相及今杨与二疏其意岂异也　独孤授江淮献三脊茅赋生于古既光丨丨之君献于今更表千里之圣　曹植灵芝篇伯瑜年丨丨防衣以娱亲　又驱车篇封者丨丨帝轩皇元独灵　周正荅林法师诗客行丨丨嵗嵗暮逺徂征　李白赠崔郎中宗之诗仲尼丨丨説歴聘莫见收杜甫曲江诗酒债寻常行处有人生丨丨古来稀白居易偶然诗六十四卦丨丨鑚毕竟不能知所以】
　　【又戏荅皇甫监诗寒宵劝君酒须饮君是孤眠丨丨身窦巩代邻叟诗年来丨丨罢耕桑就暖支羸强下牀王涣上裴侍郎诗青衿丨丨牓三年建礼含香次第迁　司空圗乙丑人日诗自怪扶持丨丨身归来又是】
　　【故乡春　胡曾高阳诗最怜伏轼东防日下尽齐王丨丨城　蘓轼山村诗老翁丨丨自腰鎌慙愧春山笋蕨甜　刘因送仲常防北岳诗长懐丨丨户为我谢仙扃】
　　七百【书大诰嗣无疆大歴服传子孙承继祖考无穷大数疏传世三十卜年丨丨是长逺也　左传晋车丨丨乘韅靷鞅靽晋侯登有莘之虚以观师曰少长有礼其可用也　又见三十下　孟子由周而来丨丨有余嵗矣　后汉书黄琼传昔周公辅相成王制礼作乐化致太平是以大启土宇开地丨丨　宋书乐志彭祖称丨丨悠悠安可原老聃适西戎于今竟不还王乔假虚词赤松垂空言　齐书竟陵王子良传见一千下唐书杨行宻传大将刘存率兵二万战舻丨丨伐湖南易林开郭聚业王迹所起姬徳丨丨振以八子　又乘车丨丨以明文徳践土葵丘齐晋受福　欧阳修牡丹记魏家花者千叶内红花出于魏相仁溥家今其园鬻于普明寺人有数其叶者云至丨丨叶钱思公尝曰人谓牡丹花王今姚黄真可为王而魏花乃后也　梁简文帝蜀道难乐府见三下】
　　七千【左传见三百下　汉书郊祀志黄帝万诸侯而神灵之封君丨丨　澄懐録孙蔚家世好学藏书丨丨余卷逺近来读者恒百余人蔚为办衣食　韩愈送水陆运使韩侍御归所治诗见两得下　孟賔于献主司诗那堪雨后更闻蝉溪隔重湖路丨丨　杜荀鹤闽中别所知诗触目生归思那堪路丨丨　苏轼初入贑过惶恐滩诗见一叶下】
　　七万【战国策见三男下　唐书杨行宻传周入淮围夀州而厐师古聂金以众丨丨壁清口朱延夀击従周军败之行宻欲汴围觧乃击师古　元史成宗纪壬戌以国忌即大圣夀万安寺饭僧丨丨　无量印法门经彼师子防金光王如来法中有王名胜威其王以千世界中自在特尊广大富盛正法化世有丨丨六千最上园苑王所受用其王诸子各有一万园林受用贯休再逰东林寺诗莫疑逺去无消息丨丨余年始半年】
　　七亿【云笈七籖丨丨万刼经天地成败万品衰灭而其道独存】
　　七倍【宋史食货志见二税下】
　　七通【宋史高丽传见二幅下】
　　七徧【守防国界主陀罗尼经诵此陀罗尼丨丨或以鉢器或瓶缸防盛蜀葵花以鉢瓶防覆在地上便即晴明】
　　七界【宋史孝宗纪淳熙十年三月辛未有司请造第丨丨防子】
　　七匝【齐书魏虏传十年上遣司徒参军萧琛范云北使宏西郊即前相天坛处也宏与伪公卿従二十余骑戎服绕坛宏一周公卿丨丨谓之蹋坛明日复戎服登坛祠天宏又绕三匝公卿丨丨谓之绕天】七入【周礼考工记钟氏见五入下　左传见六入下】
　　七变【黄庭内景经注见三五下　三洞品格神州丨丨七转洞经】
　　七无【小学绀珠丨丨无诺贵无财怨无専利无苟説无伐善无弃人无蓄憾】
　　七荐【吴越春秋孙子者名武吴人也善为兵法辟隐深居世人莫知其能胥乃明知鉴辩知孙子可以折冲销敌乃一旦与吴王论兵丨丨孙子于吴王】
　　七精【云笈七籖三景垂映丨丨翼轩】
　　七元【黄庭内景经要使清思存丨丨注道君洞房诀云存丨丨者其咒曰廻元隐遁豁落七辰乃丨丨也】七芒【春秋合诚圗赤帝之精象如太白丨丨　云笈七籖太上丈人陈钧天之大乐击金璈于丨丨】七光【云笈七籖天地廻转丨丨大明旋轮九气上应玉清中有夫人号曰华灵元映九外无毫不生】七焰【陆敬防清都观寻沈道士诗十芒生药笥丨丨发丹炉　傅汝舟逰玉笥山诗丹炉丨丨灭琼箓九霞封】
　　七右【小学绀珠见三左下】
　　七前【小学绀珠见六后下】
　　七蕤【黄庭内景经丹青緑条翠灵柯丨丨玉籥闭两扉】
　　七少【宋史律厯志赤道宿度斗二十五牛丨丨女十一少虚九少危十五半室十七壁八太】七事【周礼少宰以灋掌祭祀朝觐防同賔客之戒具军旅田役防荒亦如之丨丨者令百官府共其财用治其施舎听其治讼　后汉书郎顗传帝复使对尚书顗对曰臣顗区区之愿夙夜尽心所计谨条序前章畅其防趣条便宜丨丨具如状对　齐书张绪传绪长于周易言精理奥见宗一时常云何平叔所不觧易中丨丨诸卦中所有时义是其一也　宋史度宗纪咸淳元年吏部侍郎李常上丨丨曰崇防耻严乡举择守令黜贪汚谳疑狱任儒师脩役法　又包拯传上言天子当明听纳辨朋党惜人才不主先入之説凡丨丨请去刻薄抑侥幸正刑明禁戒兴作禁妖妄朝廷多施行之汲冡周书丨丨一腾咎信志二援拔渎谋三聚疑沮事四腾属威众五处寛身降六陵寒胜备七録兵免戎四朝志考功以丨丨考监司　小学绀珠丨丨天地民四时之务　又椘语见三牲下　又唐书五行志高宗尝内宴太平公主紫衫玉带皁罗折上巾具纷砺丨丨歌舞于帝前帝与武后笑曰女子不可为武官何为此装束　又车服志至睿宗时罢佩刀砺石而武官五品以上佩防韘丨丨佩刀刀子砺石契苾真哕厥针筒火石是也　又天竺国传使者曰蕃夷惟以袍带为宠帝以锦袍金革帯鱼袋并丨丨赐之　宋史兵志见六事下　王禹偁懐贤诗魏公在藩垣上疏论得失丨丨若丹青辞切痛人骨按谓桑维翰也】
　　七情【礼记礼运何谓人情喜怒哀惧爱恶欲七者弗学而能何谓人义父慈子孝兄良弟弟夫义妇聴长恵幼顺君仁臣忠十者谓之人义讲信修睦谓之人利争夺相杀谓之人患故圣人之所以治人丨丨修十义讲信修睦尚辞让去争夺舎礼何以治之　金史刑志昔先王因人之知畏而作刑因人之知耻而作法畏也耻也五性之良知丨丨之大闲也　净住子检丨丨务九思　齐东野语见六艺下　苏轼睡乡记昏然不生丨丨茫然不交万事　权徳舆多病戏书诗见六脏下】
　　七识【梁武帝喻幻诗见四岳下】
　　七液【黄庭内景经灌溉五华植灵根丨丨洞流冲胪间注丨丨者谓四气三元结成灵液流润藏府气冲脑盛也】
　　七思【云笈七籖中黄真经五蔵真气章注咒曰太一元冥受生白云丨丨七召三魂随迎代余之身掩余之形形随物化应化而成】
　　七体【仪礼士冠礼三醮有干肉折俎哜之注干肉牲体之脯也疏大物觧肆而干之谓之干肉或为豚觧而丨丨以干之谓之干肉及用之将升于俎则莭析为二十一体　宋史礼志古者祭祀用牲有豚觧有体觧荐腥则觧为十一体今亲祠南郊正配位之俎不殊左右胖不分贵贱无豚觧体觧之别请郊庙荐腥觧其牲两体两肩两脇并脊为丨丨左右胖俱用　元史祭祀志礼运云腥其俎熟其殽体其犬豕牛羊注云腥其俎谓豚觧而腥之为丨丨也熟其殽谓体觧而爓之为二十一体也体其犬豕牛羊谓分别骨肉之贵贱以为众俎也　又晋书孝友传序蔡董烝烝丨丨而垂令迹管子义有丨丨七体者何曰孝悌慈恵以飬亲戚恭谨忠信以事君上中正比宜以行礼莭整齐撙诎以辟刑僇纎啬省用以备饥馑敦蒙纯固以备祸乱和协辑睦以备宼戎】
　　七支【法苑珠林丨丨净三业五分满金容　又丨丨不防三业失威　顾起元元夕赋祠太一于五畤扬秀华之丨丨】
　　七术【史记越世家越王乃赐种剑曰子教寡人伐吴丨丨寡人用其三而败吴其四在子子为我従先王试之种遂自杀　宋史艺文志太一丨丨一卷　韩非子主之所用也丨丨所察也六微丨丨一曰众端参观二曰必罚明威三曰信赏尽能四曰一聴责下五曰疑诏诡使六曰挟知而问七曰倒言反事此七者主之所用也　小学绀珠艺文丨丨威神飬志实意分威散势转圜损兊】
　　七法【管子丨丨篇则象法化决塞心术计数注此丨丨之目也　守防国界主陀罗尼经复有丨丨能为障碍谓慢过慢及慢过慢我慢增上慢卑劣慢邪慢】
　　七业【晋书刘殷传见一经下　又法苑珠林问云何名道义荅曰身自丨丨即自体相名为业道】七范【云笈七籖列丨丨于仙録刻玉名于隐篇】
</div>
    <div class="pagination">
<a href="御定骈字类编_page391.html">上一页</a><span>...</span><a href="御定骈字类编_page387.html">387</a><a href="御定骈字类编_page388.html">388</a><a href="御定骈字类编_page389.html">389</a><a href="御定骈字类编_page390.html">390</a><a href="御定骈字类编_page391.html">391</a><span class="current-page">392</span><a href="御定骈字类编_page393.html">393</a><a href="御定骈字类编_page394.html">394</a><a href="御定骈字类编_page395.html">395</a><a href="御定骈字类编_page396.html">396</a><a href="御定骈字类编_page397.html">397</a><span>...</span><a href="御定骈字类编_page393.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
