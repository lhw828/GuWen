<!DOCTYPE html>
<html>
<head>
    <meta charset="UTF-8">
    <title>册府元龟 - 第 394 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 394 页/共 736 页</h1>
    <div class="content">    文宗太和元年十二月御史台奏伏以京城囚徒准敕科决者臣当司准旧例差御史一人监决如囚称冤即收禁闻奏便令监决御史覆勘者伏虑监决之时各怀疑惮务求省便难究冤辞恐至无告屈之人失陛下好生之理。且台司本定四推以谳疑狱六察职事已重不合分外领推伏请自今以後有囚称冤者监察御史闻奏敕下後便配四推所冀狱无冤滞事得论理从之。
    四年二月御史台奏内外六品以下官有不之任诸色事故勾留等伏以任官员数素定奉公有常一处阙人庶务失本法苟不举弊恐滋深今国计所须江淮是赖江淮州县官俸科稍厚处勾留倍多除准敕正额勒留人外有事故离任者每年须部送两税左藏库行纲不知处差常务例置以官糜费因缘所害甚广况勤劳责累移在他人俸禄资考则为已有欲将求於致理先是察其旷官伏请起今除元有敕额勾留之司及宰相节度使幼小子弟恩例一官不之任外纵有要籍并须其事由闻奏挟名敕下即任离本官任仍当时牒报御史台有违请免所居官并殿三选其州府长史奏听进止可之。
    三月壬寅御史台奏三院御史尽入到朝堂从前无止泊处今请置祗候屋宇门下直省院西京兆府尹院东有官地请准长庆元年八月於中书南给官地起造请度支给钱一千贯文台司自勾当使从便起造可之。
    十月丁卯御史中丞宇文鼎奏今月十三日宰臣奉宣进止自今以後欲对并令前一日进状来者伏以延英开日群臣皆不前知遇陛下坐时如进状请对或令司各有要事便得奏闻今遣应对官前一日进状以寻常公事不假面论只。且於表章足达更俟後坐动逾数辰处置之间便有不及以兹限约恐失事机窃以请对官状入之时合在平旦苟或居後则乖敬恭致令临事排比时有失次伏乞重赐宣示俾共晓知限以状入者并在卯前如在卯後听不收览自然人各遵奉事理无遗从之。
    是月御史台奏伏准六典故事外官授命皆便道之官盖缘任缺其人则朝廷切於总理近日皆显陈私便不顾国经越理劳人迂行县道或路非传置创设供承况每道馆驿有数使料有条则例苟逾支计失素使偏州下吏何以咨陪。又准假宁令守官五考一给拜扫假令皆称幸从便路愿谒榆则是展墓足以因行赴官得皆枉道臣今月五日已於延英面奏伏奉圣旨今将状来伏乞起今公私行李勒依纪律敢有违越请委所司论劾敕旨依奏。
    是月御史台奏诸司诸使及诸州府并盐院等公事申牒臣当台各令遵守时限并臣当司行牒勘事多缘准敕推勘刑狱或是远方人事有抑冤凡於开系尽须勘逐事节不精即虑滞屈比来行牒有累月不申兼频牒不报者遂使刑狱淹恤惧涉慢官其间或有须。且禁身动经时月者。若无条约弊恐转深臣等今勘则各得远近程限及往复日数限外经十日不报者其本判官勾官等各罚三十直如两度不报者其本判官勾官各罚五十直如三度不报者其本判官勾官各罚一百直如涉情故违敕限者本判官勾官牒考功书下考如经过所由辄有停滞其所由官典等节级别举处分其间如事须转行文牒诸处追寻亦须具事由先报敕旨依奏。
    五年三月御史台奏应截耳进状人准开元十三年八月二十四日敕比来有小小诉竞即自刑害自今以後犯者先决四十然後勘事。又准建中元年三月十一日敕节文自今以後除事有不合所司论者即任奏闻其馀不得妄有进状如有违犯及自刑害者即令所司送官准法处分仍委台府其前後格敕分析告示者伏以近日截耳论诉其徒繁。且将自刑以冀上达未必皆负其屈州府不与申论臣谨详前後敕制如前伏请自今以後如有此色者并准元敕付司先决四十後推勘宜令待推勘无理即本犯之外准元敕处分。
    是月丙寅御史台奏伏见在京诸司兼诸道方镇每奏请宾僚及州县官等改名多言与近族从伯叔名同敕旨皆允在於典法宜为重难。若於宗族之中服属。又近创名之日合虑有妨而曾不是思但将自便紊朝廷之典章滋选部之奸滥苟无惩革实谓亻幸门，或以孤更名礼经不可系於名教合守格言伏请严示敕文俾其止绝诸司使自今以後不得辄奏闻如有事故必须为改即请具所奏同名人下付有司以出身以来官衔切加磨勘事实显者方可听从之。
    九月八日御史台奏京兆尹及少尹两县令合台参官等旧例新除大夫中丞府县官自京尹以下并就台参见其新除三院御史并不到台参亦不於廊下参见此为阙礼尤甚伏请自今以後应三院有新除御史等并请勒京兆尹及少尹两县令就廊下参见冀使禀奉之礼不亏临制之仪可守台司令史及驱使官并诸色所由有罪犯须科决等或有罪犯稍重者皆是愚人常态不可一一奏闻便欲随事科绳。又缘台杖稍细以细杖而止大罪必恐凶狡不惩自今以後如有情故难容不足上尘圣听者许臣等据所犯判决杖下数勒送京兆府用常行杖科决讫报冀得戒惧之意稍严奸欺之心可革从之。
    开成元年正月御史中丞李奏御史台旧制大藏左藏库以殿中侍御史两人分监今请以监察二人代之仍放朝参本俸外依旧加给三十千出纳小差委以弹举从之。
    二月御史台奏旧以第一第二殿中御史知东西推窃以故事三院御史皆初领繁剧後即渐轻近以新入监察两人监仓监库殿中既无仓库兼俸空负推狱忧勤即与台中从剧入轻顿乖旧例今请殿中第三人第四人分知两推希同渐杀之文可之（前奏监察监仓亦御史中丞李上请。且御史新入皆先外府推事是从剧之甚者仓库厚俸酬其勤劳是入轻之优者李皆倒置之乃自言从剧入轻顿乖旧例闻者莫不笑其无素）。
    四年四月御史中丞高元裕奏伏以天下三司监院官带御史者从前谓之外台得以察访所在风俗按举不法元和四年御史中丞李夷简亦曾奏知监院官多是台中寮属伏请委以各访察本道使司及州县有违格敕不公等事罕能遵行岁月既久事须振起伏请自今以後三司知监院官带御史者并属台司凡有纪纲公事得以指使从之。
    武宗会昌元年二月御史大夫陈夷行奏奉中书门下牒伏准今年正月二十八日宣应馆驿近日因循多致败阙邮递马畜每事阙供蕃客往来皆有论奏委中书门下与夷行同商量条流闻奏所置馆驿鞍马什物并作人多少及功价资课每年破用取何色钱物添修支遣其驿马数勘每驿见欠多少速具分析奏来者臣今商量请准敕先牒诸州府勘鞍马什物作人功价粮课并勘每年缘馆驿占留钱数诸色破用及使料粟麦递马草料待诸州府报到续具闻奏今具简前後敕文行用相当者参立新格逐意条流除馆驿弊事。
    宣宗大中元年四月御史台奏伏以御史台临制百事纠绳不法。若事简则风宪自肃事烦则纪纲转轻至如婚田两竞息利交关凡所陈论皆合先陈府县如属诸军诸使亦。且合於本司披论近日多便诣台论诉烦亵既甚为弊颇深自今以後伏请应有论理公私债负及婚田两竞。且令於本司及本军本州府论理不得即诣台论诉如有先进状及接宰相下状送到台司勘当审知先未经本司论理者亦。且请送本司如已经本司论理不平即任经台司论讯。若台司推勘冤屈不虚其本司本州元推官典并请追赴台推勘量事情轻重科断本推官。若罪轻即罚直书下考稍重即停见任贬降以此惩责庶免旷官臣今月三日已於延英面奏今臣将状来者敕旨依奏四年二月御史台奏应文武常参官本朝及入阁追朝不到并连请假故久阙朝参等臣今月二十一日延英面奏进止以班行务在严肃今臣切加提举者臣伏见元和元年御史中丞武元衡奏上，於是吏部兵部礼部三司尚书侍郎郎官等选举限内久废朝参虽事在奉公犹奉请革近者已久绝提举稍涉因循应文武常参官多妄请假不妨人事无废宴游但务便安有亏诚敬以至上劳圣念俾肃朝行臣忝宪司亲承睿旨苟或避事实虞旷官臣请起自今以後文武常参官等除准式假及病灼然为众所知外有以事故请假者并望许臣举察录奏其所陈假牒请准旧例每牒不得过三日每月不得再陈牒如本合朝日无故一不到请准常条书罚再不到臣请倍罚频三朝不到便请具名衔奏听进止其追朝入阁近例全合赴班一不到准条已倍书罚频两朝不到便请具衔闻奏所冀臣寮稍加惕厉班列得以整齐敕旨依奏。
    九月御史台奏准旧例京兆府准敕科决囚徒合差监察御史一人到府门监决御史未至其囚已引至科决处纵有冤屈披诉不及今後请许令御史先到引问如囚不称冤然後行决其河南府准此诸州府有死囚仍委长史差官监决并先引问从之。
    懿宗咸通十四年春正月丙寅御史中丞韦蟾奏应诸州刺史除授正衙辞谢後故陈牒请假实为容易自今後如实有故为众所知者三日外不在陈牒之限应内外除官入京合便朝谢如有犯条章颇乖礼敬自今以後望准故事如未朝谢须俟於都亭驿如违台司勘当申奏从之。
    ●卷五百十七
    ○宪官部　振举第二
    後唐庄宗同光元年十二月庚辰御史中丞李德休奏当司刑部大理寺本朝法书自朱温僭逆删改事条或重货财轻人生命或自徇枉过滥加刑罚今见在三司收贮刑书并是伪廷删改者兼伪廷先下诸道追取本朝法书焚毁或经兵火所遗皆无旧本节目只定州敕库有本朝法书具在请敕定州节度使速写副本进纳庶刑法并合本朝式令敕李德休誉洽朝端任隆台宪将举行於旧典请删定其法书载阅申陈备见公切从之。
    二年三月三十日御史台奏新除诸道节度观察防御经略等使刺史县令及诸道募府兼诸司带宪衔兼官合纳光台钱谨具本朝元纳及後减落钱数如後兼御史大夫元纳三十贯减落外今纳一十五贯兼御史中丞元纳二十贯减落外今纳一十贯文兼侍御史元纳八贯三百减落外今纳五贯一百五十文兼殿中侍御史元纳一十一贯三百减落外今纳五贯六百五十文兼监察御史元纳一十三贯三百减落外今纳六贯六百五十文以前台司准本朝例及减落外後徵前数分折如前应有诸道节度观察使刺史经略防御等使及诸道募府上佐官并诸司班行新授兼官者并合送纳前件光台宪御礼钱今欲准例勒辞谢驱使官申报牒兵部勒告身案除准宣取外准例须候送纳光台礼钱了朱钞到方可给付转帖诸道进奏及知後院等准从前事例申报催徵无致有隳旧规从之（至周显德五年闰七月一日御史台申台司见行事件应新除节度防御团练使科史宾幕州县官兼带五院宪御合徵光台礼钱如是已曾纳过准旧例不徵兼御史大夫元徵三十贯今徵六贯文兼御史中丞元徵二十贯今徵四贯文兼侍御史元徵八贯三百今徵一贯六百六十文兼殿中侍御史元徵一十二贯三百今徵二贯二百二十文兼监察御史元徵一十三贯三百今徵二贯六百六十文）。
    五月己酉御史台奏准本朝故事当司六察合行职事条例如後吏察应吏部行内南北两曹磨勘选人合具驳放判成人具名衔报分察使及三铨应锁注官後具前衔後拟报分察使典简如有逾滥即察使举追本行令使推勘兵察应兵部司公事一一合报察使户察应户部司诸州户帐贡物出给蠲符具事件合报察使刑察应刑部司法律赦书德音流贬量移断罪重轻合报察使礼察应礼部补转铸印诸祠祭科法物合报察使工察应工部司工役等合报察使伏以御史台六员监察谓之分察使察访网举动静必行但缘旷废久不施行今欲重行条贯从之。
    明宗天成元年七月侍御史台奏每月文明殿入阁及百官五日一赴中兴殿等事伏准故事每月百官入阁所司排仪仗金吾勘契入後有待制次对官各举论本司公事左右起居分记言动以付史馆编帝录此本朝经久之制也。昨陛下初膺大宝思致治平遂降纶言特申圣旨百官除常朝外依宰臣每五日一度入内起居所贵得预敷陈俾凝庶绩此盖陛下切於百司各言时政特令五日一面於天颜虽眷卷以丁宁限朝仪之拘束序班而入拜手而回纵有公事要言亦。且倦行须出百司何由举职两史无以记言外则因此废待制次对之官内则无以分延英众人之别以臣愚见窃有所陈欲乞陛下每月一日十五日两度出御文明殿排入阁之仪诸司依前转对奏论今司公事其百官就食谓之廊冫食则中外既有区分禁庭亦更严密如陛下切於群臣有所敷陈即乞因宰臣五日一度延英之际班行内有要奏事者临门状到便许引入此。又於旅进旅退事理不同言路既开别彰圣德如，或以山陵日近朔望不坐即取次日亦合旧规候过陵园还如法制臣叨司邦宪获典朝仪傥遇事而不言即奉公而何取乞宣付中书门下商量曾获经久者中书奏议曰：比令五日内殿起居虑百司有事论奏中外或为壅隔至於朔望入阁亦是朝廷旧仪李琪自领宪纲每循故事备官条奏颇叶国章望依所奏敕旨曰：五日起居之意所贵数见群臣俾陈时事宪司所奏朔望入阁等事既合往例得以允俞其五日一度起居之际班行内有要奏事者便出行奏对仍付所司自後言事者。又奏请五日内殿起居之日请令百官次第转对奏事。又从之自是百官五日内殿起居以所言事形於笺奏录在笏记明攵於殿庭而素无文学及不闲理体者其文句鄙陋词繁理寡敷奏之际人皆窃笑然以次第当言无所辞避而冗散之徒或行路假手亻黾亻免供职愁苦无そ（时议者以为不便後竟罢之始知李琪所奏深达治体矣。）。
    八月御史台奏凡新除官及差使者合於正辞每遇内殿起居日百官不於正衙叙班其差使及新除员其日辞谢不得或恐差使者已定发日除官者准宣催发以一日无班便妨辞谢臣愚参详每内殿起居日百寮先叙班於文明殿庭候辞谢官退则班入内殿冀便於官吏辞谢者从之。
    十月庚戌以吏部侍郎卢文纪为御史中丞文纪初领事於御史府诸道进奏官来贺文纪曰：事例如何台史乔德威等言朝廷在长安日进奏官见大夫中丞如首吏见长官之礼及伪梁将革命本朝微弱诸藩强据人主大臣皆姑息邸吏时中丞上事邸吏虽至皆於客次传语竟不相见自今兵乱便以为常文纪令台吏谕以旧仪相见据案端简通名赞拜邸吏辈既出怒不自胜十一月丙子进奏官等相率於阁门求见腾口喧诉状奏曰：臣等今月四日中丞上事礼合至台比期不越前规依旧传语忽蒙处分通出寻则在取指挥要明审的。又蒙问大夫相公上事日如何臣等云：大夫曾为宰相进奏官伏事中书事体之间为旧史。若以别官除授合云：传语。又坚传指挥便合通出臣等出身藩府不会朝仪拒命则恐有奏问遵禀则全隳则例伏恐此後到台恭贺仪则不定者上谓宰臣赵凤曰：进奏官此外何官凤曰：府县发递知後之流也。帝曰：乃吏卒耳安得慢吾法官乃诏曰：御史台是本朝执宪之司乃四海绳违之地凡居中外皆待整齐藩侯尚展於公参邸吏岂宜於抗礼遽观论列可验侮轻但以丧乱滋多纲纪隳紊霜威扫地风宪销声今则景运惟新皇图重正宜加提举渐止浇讹宣令御史台凡阙旧例并须行举稍不禀承当行朝典。
    十二月丙戌御史台奏常朝辞谢官常朝则南班横行与百官齐拜入阁日敷正门外序班亦伏南横行百官虽不拜候唤伏时辞谢官便展拜仪今伏见每内殿起居日先於文明殿庭序班百官固不设拜只候宰相至便入起居固不传宣命。若有南班辞谢稍似非仪请自今後其日不许辞皆令次日候有常朝即得辞谢。若遇急切公事即准旧例令隔门辞谢或於阁门祗候宣放其文武两班不更於文明殿序立至於中兴殿门外立班祗候宰臣到便依次第入起居。又准故事常参官每日趋朝不合无故请假如疾病不朝参间不得私行人事新官未谢不合私人事到宰相宅每月请假不得过三日吏部南曹郎中请以锁院前五日免朝。若遇起居入阁参假追朝御楼谢贺行香城外班并合到不到书罚三司河南府职事带正员官如南曹例敕旨卢文纪自领宪纲颇思振举备观条奏皆叶通规李琪以内殿起居不废辞谢盖虑留滞乃是权仪卢文纪以正衙序班恐隳故事请候次日亦可允依所请三铨免朝事系繁省选人既少公务非多宜。且依所奏锁铨前五日免朝将来人数渐多须容点检即许开曹後免朝永以为例付所司庚戌御史台奏京城坊市士庶工商之家有婢仆自经投井非理物故者近年以来凡是死亡皆是台司左右巡举勘验施行已久仍恐所差人吏及街市胥卒同於民家因事邀颉取索臣询访故事当司今有旧京往例凡京城民庶之家死丧委府县检举军家委军巡商旅委户部然诸司检举後具事由申台其间或枉滥情故台司访闻即行举勘如是文武两班官吏之家即是台司简举臣自今已後欲准故事施行者兼左右巡使录到丧葬车舆格例比缘官品等差无官秩之家过为僭侈供应者固当行责今则凡是葬仪动逾敕格但官中只行简察在人情各尽孝思徇彼称家之心许便送终之礼。又难折孝心尽决严刑遂以供人例行书罚以助本司支费兼缘设此防禁为此权豪之家违礼厚葬。若贫民薄饮不充无忧僭礼书罚两京即是台司州府元无条例者敕旨今後文武两班及诸司官吏诸道商旅凡丧亡即准台司所奏施行其坊市民庶军士之家凡死丧及婢仆非理物故台司所奏委府县军巡同简举仍不得纵其吏卒於物故之家妄有邀颉或恐暑月尸柩难停。若待申闻简举纵无邀颉亦须经时日今後仰其家唤四邻简究无他故遂便葬埋具结罪文状报官或後别闻枉滥妄有保证官中访知勘诘不虚本户邻保量事科罪如闻诸道州府坊市死丧取分巡院简举颇致淹停人多流怨亦仰约京城事例处分所奏丧葬车舆格例今後据品秩之外如庶人丧葬宜令御史台差御史一员点简供任行人如有违越据所犯科罪台司不得书罚扰徵行人文非宪纲事体付所司。
    是月十一日御史台奏谨具本朝旧例合行公事如右应诸道进奏院准本朝例各合置台巡驱使官一人凡有公事并合申报台巡逐日在台祗候应奉公事应诸道进奏官每四孟月初及五月冬至新除大夫中丞并合台参伏自伪朝以来全隳旧例今准敕命条疏请准本朝旧例施行应诸道节度观察防御经略团练使及诸州刺史新除付任及郎幕上佐官等得赞及准宣进奉到阙及归本道并合廊参正卫谢见辞如遇大夫中丞入台并合台参兼凡有公事及到发日并合申报如遇追勘进奏官典勘责科罚。又伏以伪朝已来全隳往制既未条理转失绳规伏乞特降明敕指挥免令隳紊奉敕宜依。
    二年四月御史台奏今月三日廊下设食百官坐定两省方来自五品已下辄起敕每赴廊冫食如对御宴。若行私礼是失朝仪宜各罚半月俸。
    九月御史台奏每遇入阁日只一员侍御史在龙墀边祗候弹奏公事或有两班参杂失仪点简不及难於举奏者伏以入阁之仪务在整肃或少亏於恪敬则有慢於典经今欲依常朝例差殿中御史二员押钟鼓楼位仍各缀供奉班出入所冀共为纠察免失规程敢将举职之程粗益朝天之敬从之。
    四年三月二十日御史台奏台中旧有格杖近年不行每有决遣公事皆於河南雒阳两县追取人杖今缘台中常有囚徒勘责。若一一於两县追取。又缘地里遥远及後差人往来交妨指挥公事者今台司请置常行人杖免有妨滞公事奉敕宜依。
    长兴三年三月敕近日累据御史台奏陈状诉屈人据状内皆是勘责多时却晓示陈状人送本道依次第论对及州府追到支证本人。又不到彼处恐紊规绳须行条理宜令御史台今後诸色人论讼称已经州府断遣後抑屈更不在牒本道勘逐便可据状施行。若未经州府论诉蓦越陈状即须留本人据事理诘勘如实未经本处诉论便可具事由勒本道进奏官差人赍牒监送本处就关连人勘断後申奏仍不得虚有禁系。
    四年五月二十四日御史中丞龙敏等奏陈事如後一伏以台司除御史中丞随行印及左右巡事监察使并出使印等外其御史台印一面先准令式即是主簿监临近年已来缘无主簿遂至内弹御史权时主持常随本官出入不定伏缘台中公事不同诸司动繁重难常忧迟滞当奏申堂之际及牒州牒府之时事无轻重并使此印今准令式逐日有御史一员台直承受制敕公文其御史台印今欲勒留台中不令在外选差令史一人帖司一人同知此印凡有诸色文按印发之时指挥诸司各置印历一道具其事节件数书在历中即於直官面前点简印发其印至夜封闭候交直转付下次直官共议执行保无差谬者伏以御史台事总朝纲职司天宪所管人吏色役最多上至朝堂次及班列或在京勾简公事或外地催勘稽违监守狴牢行遣按牍或随从出使或祠祭监临凡有系於台司皆须籍其人吏俾无阙事以赞国容近年以来人数极少及月限者授官出外为官满者追呼未来人力既到不勉公事便至停滞切以往岁台中亦阙人吏曾於诸州抽取今欲於诸州使院内量事差取十人据台中诸司阙人临时量才填补者一其台中令史今欲条流凡出官考满却来归司者便具到日申堂请以到日系其选限如有经年不到追领不来即具申堂便乞除落名姓奉敕宜依凡京百司人吏考满归司系其选限亦宜令准此末帝清泰元年御史中丞张鹏奏文武常参官入阁日廊下设食每宣放伏拜後就食相承以为谢食拜臣以每日常朝宣不坐後拜退岂谢食之谓乎！如臣所见自今宣放仗拜後具就次候将设食别降使於敷政门外宣赐酒食群臣谢恩後食从之是年鹏。又自举内殿起居门外序班与御史晚到失仪诏各罚一月俸料（故事御史府不治尚书左右丞举奏今鹏自弹则尚书左右可知矣。）。
    二年十一月知弹御史奏今月二日班入遇雨移班廊下知班台吏董瑾引仆射在中丞三院御史之下仆射诘问董瑾称准常例台司刺都省请简讨旧仪都省称国朝以端揆之重师长百僚虽在别司皆为统属。且左右仆射常朝不在中丞之下赴宴廊冫食并在中丞之上况中丞有公参之礼避路之仪详其道理自有等降台司。又坚称李琪卢质任仆射之日亦如此。又引通事舍人在一品班上寻申中书门下奉宰臣判令廊下使重定班位廊下使言今後遇雨移班廊下欲请依殿前专位次第二品在三品前一品後如中丞大夫俱置即大夫在中丞前其西班准此谨闻敕宜令置一品二品三品专位。
    晋高祖天福二年三月御史台奏唐朝令式南衙常参官文武百僚每日朝退於廊下赐食谓之常食自唐末乱离常食渐废仍於入阁起居日赐食每入阁礼毕阁门宣放仗群官俱拜谓之谢食至清泰年中入阁礼毕更差中使至正衙门口宣赐食百官立班重谢交失本根今後入阁赐食望不差中使口宣从之。
    四月御史台奏文武百官每月朔望入阁礼毕赐廊下食在京时於朝堂幕次两廊下今在行朝於正衙门外权为幕次房廊隘狭伏恐五月一日朝会礼毕准例赐食於幕次难为排比伏见唐明宗时两省官於文明殿前廊下赐食今未审入阁日权於正衙门两廊下排比赐食为复别有处分敕宜依明宗朝旧规廊下赐食。
    四年三月御史台奏按六典侍御史掌纠举百僚推鞠狱讼居上者判台知公廨杂事次知西推赃赎三司受事次知东推理匦伏乞今後准施行敕宜依旧制寻以尚书驾部员外郎兼侍御史知杂事刘为河南少尹自是无尚书郎知杂者。
    五月御史台奏尚书郎知杂之时赴台礼上军巡邸吏咸集公参府司并两县皆呈印伏令年深御史判杂上事欲准前例从之。
    五年二月乙巳御史中丞窦贞固奏国忌日宰臣跪炉焚香僧人表赞孝思述祖先违世之事而文武百辟俨然列坐窃惟礼非天降酌在人情今古通规君亲至敬对像佛行香之日实帝王不乐之辰，岂有听烈祖之勋旧加冠光禄赞冠诸王则郎中加冠中尉赞冠合同於诸皇则重依於诸王则轻。又春秋之义不以父命辞王父命礼父在斯为子君在斯为臣皇太子居臣子之节无专用之道南郡虽处蕃国非支庶之例宜禀天朝之命申冠阼之礼晋武帝诏称汉魏遣使冠诸王非古正典此盖谓庶子对王合依公冠自主之义至於国之长孙遣使惟允宜使太常持节加冠太鸿胪为赞醮酒之仪亦归二卿祝醮之辞附准经记别更撰立不依蕃国常体国官陪位拜贺自依旧章其日内外二品清官以上诣止车门集贺并诣东宫南门通笺别日上礼宫臣亦诣门称庆如上台之仪既冠之後克日谒庙以弘尊祖之义此既大典宜通关八座承郎并下二学详义仆射王奂等十四人议并同并撰立赞冠醮酒二辞诏可。
    伏曼容为太子步兵校尉永明初王金辂建碧象大辂建赤曼容议以为齐德尚青五辂牛及五色幡旗并宜以青为先次军容是月殿中侍御史贾比殿中侍御史刘载状由自汉朝初每遇内殿起居台司定左右巡使先入起居後於殿廷左右立定百官始入起居有官失仪具弹奏者自今後欲依入阁弹奏仪折腰奏候宣徽使言所奏知通事舍人喝拜两拜讫使喝好去便退如两巡使自有失仪亦候班退左巡使失仪右巡使弹奏右巡使失仪左巡使弹奏世宗显德五年闰七月一日御史台奏文武百官每日赴朝参不到如是常朝不到於本官料钱上每贯罚二十二文如是内殿起居入阁行香出城众集及非时庆贺御楼御殿横行参假不到并是倍罚台司先榜幕次晓告本官限三日外即牒三司克折如有故曾陈牒即将领由呈验。又十六愆条准元和二年十二月内御史台奏文武常参官准乾元元年三月敕如有朝堂相吊慰跪拜待漏行立失序谈笑喧哗入衙门执笏不端行立迟慢至班列行立不正起拜失仪拜跪不俯伏舒脚穿班伏出阁门不即就班无故离位廊下食行坐失仪拜起振衣退朝不从正衙门出非公事入中书每犯者夺一月俸今商量比旧条各减一半如所由指挥尚或抵拒即准旧例录奏贬降从之。
    同日御史台由台司见管四推台一推台二推殿一推殿二推或准敕命宣头堂帖指挥送到公事并诸道州府论诉准例三人已上三院御史从上轮次配推兼具差定推官名御申奏申中书门下如是三人已上即本弹推勘。若四推皆有公事外更有刑狱即差次官推勘兼便逐日轮差官吏台直点检刑狱同日御史台申台司或准敕命宣头委台司差官出外推勘刑狱台司旧例於监察御史内从下差定如是时敕定名不拘此例。
    ●卷五百十八
    ○宪官部　弹劾
    秦置御史之职掌举察非法受公卿群吏奏事有违失举劾之历代因之以为风宪之任故使专其搏击重其威权盖所以震肃外庭纪纲百辟者也。乃有居是任者特禀刚毅之性内怀骨鲠之操嫉恶以自任临事而不惑靡畏於︹御无避於贵亻幸正言以斥其短露章以暴其过使恃宠者礻魄怀奸者丧胆激扬风烈耸动伦类斯固足以称专席之任光毛笔之选成绣衣直指之义振惠文弹治之业者也。而汉初叔孙通之制礼亦曰：御史举不如仪者辄引去之东汉凡祠郊庙及大朝会大封拜则御史一人监威仪劾违失此。又成庙庭之尊致礼容之肃故虽暴威武者亦知惧焉。
    汉张汤为御史大夫时徐偃以博士使行风俗矫制使胶东鲁国鼓铸盐铁（铸铜铁扇炽火谓之鼓）还奏事徙为太常丞汤劾偃矫制大宪法至死偃以为春秋之义大夫出疆有可以安社稷存万民颛之可也。汤以致其法不能诎其义有诏下终军问状军诘偃曰：古者诸侯国异俗分百里不通时有聘会之事安危之势呼吸成变故有不受辞造命颛已之宜今天下为一万里同风故春秋王者无外偃巡封域之中称以出疆何也。且盐铁郡有馀藏（先有蓄积）正二国废国家不足以为利害而以安社稷存万民为辞何也。又诘偃胶东南近琅邪北接北海鲁国西枕泰山东有海受盐铁偃度四郡口数田地率其用器食盐不足以并给二郡邪将势宜有馀而吏不能也。何以言之偃矫制而鼓铸者欲及春耕种赡民器也。今鲁国之鼓当先具其备（备者犹言调度）至秋乃能举火此言与实反者非（重问之）偃已前三奏无诏（不报听也。）不惟（惟思也。）所为不许而直矫作威福以从民望干名采誉（干求也。采取也。）此明圣所必加诛也。枉尺直寻孟子称其不可今所犯罪重所就者小偃自予必死而为之邪将幸诛不加欲以采名也。偃穷诎服罪当死军奏偃矫制颛行非奉使体请下御史徵偃即罪奏可上善其诘有诏示御史大夫严延年为侍御史宣帝立延年劾奏大将军霍光擅废立主无人臣礼不道奏虽寝朝廷肃焉敬惮。又劾大司农田延年持兵干属车（干犯也。属车天子後车也。）大司农自讼不干属车事下御史中丞谴责延年何以不移书宫殿门禁止大司农而令得出入宫，於是覆劾延年阑内罪人法至死（故事有所劾奏并移宫禁止不得入覆反也。反以此事劾之）延年亡命。
    盖宽饶宣帝时为司隶校尉平恩侯许伯入第（许伯皇太子外祖也。入第者治第新成始入居之）丞相御史将军中二千石皆贺宽饶不行许伯请之往酒酣乐作长信少府檀长卿起舞为沐猴与狗斗（沐猴弥猴）坐皆大笑宽饶不说因起趋出劾奏长信少府以列卿而沐猴舞失礼不敬帝欲罪少府许伯为谢良久帝解。
    王骏为司隶校尉奏免丞相匡衡初衡封僮之乐安乡（属临淮郡）乡本田提封三千一百顷南以闽佰为界（闽者佰之名也。）初元元年郡国误以闽佰为平陵佰积十馀岁衡封（平陵佰在闽佰南误以十馀岁衡乃始封此乡）临淮郡遂封真平陵佰以为界多四百顷至建始元年郡定国界上计簿更定图言丞相府衡谓所亲吏赵殷曰：主簿陆赐故居奏曹习事晓知国界署集曹掾明年治计时衡问殷国界事曹欲奈何殷曰：赐以为举计令郡实之（举发上计之簿令郡改从平陵佰以为实定）恐郡不肯从实可令家丞上书衡曰：顾当得不耳何至上书（顾念也。）亦不告曹使举也。听曹为之後赐与属明举计曰：案故图乐安乡南以平陵佰为界不足故而以闽佰为界解何（不足者不依故图而满足也。解何者以分解此时意犹今言分疏意也。）郡即复以四百顷付乐安国衡遣从使之僮收取所还田租千馀石入衡家骏与少府忠行廷尉事劾奏衡监临盗所主守直十金以上（十金以上当时律定罪之次。若今律条言一尺以上一匹以上）春秋之义诸侯不得专地所以大一统尊法制也。衡位三公辅国政领计簿知郡实正国界计簿已定而背法制专地盗土以自益及赐明阿承衡意猥举郡计乱减县界（猥曲也。）附下罔上擅以地附益大臣皆不道，於是帝可其奏勿治丞相免为庶人。
    王尊为司隶校尉元帝时中书谒者令石显贵幸专权为奸邪丞相匡衡御史大夫张谭皆阿附畏事显不敢言久之成帝即位显徙为中太仆（内常侍之属官）不复典权衡谭乃奏显旧恶请免显等尊，於是劾奏丞相衡御史大夫谭位三公典五常九德（五常仁义礼智信也。九德宽而栗柔而立愿而恭乱而敬扰而毅直而温简而刚而塞强而义也。事见虞书皋陶谟）以总方略一统类广教化美风俗为职知中书谒者令显等专权擅势大作威福纵恣不制无所畏忌为海内害不以时白奏行罚而阿谀曲从附下罔上怀邪迷国无大臣辅政之义也。皆不道在赦令前赦後衡谭举奏显不自陈不忠之罪而反扬著先帝任用倾覆之徒妄言百官畏之甚於主上卑君尊臣非所宜称失大臣体。又正月行幸曲台临飨罢卫士（诸卫士更尽得代去故天子自临而飨之）衡与中二千石大鸿胪赏等会坐殿门下（臣钦。若等按百官表赏姓浩）衡南乡赏等西乡衡更为赏布东乡席起立延赏坐私语如食顷衡知行临（天子当临飨士时）百官共职万众会聚而设不正之席使下坐上相比为小惠於公门之下动不中礼乱朝廷爵秩之位衡。又使官大奴入殿中问行起居还言漏上十四刻行临到衡安坐不变色改容无怵惕肃敬之心骄慢不谨皆不敬有诏勿治，於是衡惭惧免冠谢罪上丞相侯印绶天子以新即位重伤大臣乃下御史丞问状劾奏尊妄诋欺非谤赦前事猥历奏大臣无正法饰成小过以涂宰相摧辱公卿轻薄国家奉使不敬有诏左迁尊为高陵令。
    翟方进为丞相司直从上至甘泉宫会廷中司隶校尉陈庆与廷尉范延寿语时庆有章劾自道行事以赎论（当祭泰时行事有阙失罪合赎）今尚书持我事来当於此决前我为尚书时常有所奏事忽忘之留月馀（言此者冀尚书忘己之事不奏）方进，於是举劾庆曰：庆等奉使刺举大臣故为尚书知机重难也。事周密一统明主躬亲不解庆有罪未伏诛无恐惧心豫自设不坐之比（比例也。）。又暴杨尚书事言迟疾无所在亏损圣德之聪明奉诏不谨皆不敬（既自云：不坐。又言迟疾无所在此二条皆为不敬）臣谨以劾庆坐免官。又故事司隶校尉位在司直下初除谒两府（两府丞相及御史也。）其有所会居中二千石前与司直并迎丞相御史初方进新视事而涓勋亦初拜为司隶不肯谒丞相御史大夫後朝会相见礼节。又倨方进阴察之勋私过光禄勋辛庆忌。又出逢帝舅成都侯商道路下车立须过乃就车，於是方进举奏其状因曰：臣闻国家之兴尊尊而敬长爵位上下之礼王道纲纪春秋之义尊上公谓之宰海内无不统焉丞相进见圣主御坐为起在舆为下（汉旧仪云：皇帝见丞相起谒者赞称曰：皇帝为丞相起起立乃坐皇帝在道丞相迎谒谒者赞称曰：皇帝为丞相下车立乃升车）群臣宜皆承顺圣化以视四方勋吏二千石幸得奉使不遵礼仪轻慢宰相贱易上卿而。又诎节失度邪讠阎无常（私过辛庆忌见王商而下车是邪讠舀）色厉内荏堕国体（堕毁也。）乱朝廷之序不宜处位臣请下丞相免勋遂贬勋为昌陵令。
    孙宝成帝时为丞相司直帝舅红阳侯立使客因南郡太守李尚占垦草田数百顷（隐度而取之也。草田荒田也。）颇有民所假少府陂泽略皆开发（旧为陂泽本属少府其後以假百姓百姓皆已田之而立总为草田占云：新自垦）上书愿以入县官（立上书云：新垦得此田请以入官也。）有诏郡平田予直（受其田而准偿价值也。）钱有贵一万万以上（增於时价）宝闻之遣丞相史案验发其奸劾奏立尚怀奸罔上狡猾不道尚下狱死立虽不坐後兄大司马卫将军商薨次当代商帝度立而用其弟曲阳侯根为大司马骠骑将军（度过也。过立而用根）。
    解光为司隶校尉哀帝即位奏曲阳侯王根宗重身尊三世据权五将秉政天下辐凑自效根行贪邪赃累钜万纵横恣意大治室第第中起土山立市殿上赤墀户青琐游观射猎使奴从者被甲持弓陈为步兵止宿离宫水衡共张发民治道百姓苦其役内怀奸邪欲朝政推亲近吏主簿张业以为尚书蔽上内壅王路外交藩臣骄奢僭上坏乱制度案根骨肉至亲社稷大臣谓先帝弃天下根不悲哀思慕山陵未成公聘取故掖庭女乐五官殷严王飞君等（五官内官名也。）置酒歌舞捐忘先帝厚恩背臣子之义及根兄子成都侯况幸得以外亲继父为列侯侍中不思报厚恩亦聘取故掖庭贵人以为妻皆无人臣礼大不敬不道，於是天子曰：先帝遇根况父子至厚也。今乃背忘恩义以根尝建社稷之策（谓立哀帝为嗣也。）遣就第免况为庶人归故郡根及况父商为荐举为官者皆罢。
    陈崇为丞相司直时陈遵为河南太守而弟级为荆州牧当之官候过长安富人故淮阳王外家左氏饮食作乐後崇闻之劾奏遵兄弟幸得会恩超等历位遵爵列侯备以郡守级州牧奉使以举直察枉宣圣化为职不正身自慎如遵初除乘藩车入闾巷（藩车之有屏者）过寡妇左阿居置酒讴歌遵起舞跳梁顿仆坐上暮因留宿为侍婢扶卧遵知饮酒饫宴有节（宴食曰：饫）礼不入寡妇之门而湛酒溷肴乱男女之别轻辱爵位羞印（谓印之组也。）恶不可忍闻臣请皆免。
    後汉鲍永建武十年为司隶校尉光武叔父良尊戚贵重永以事劾良大不敬时良从送中郎将来歙丧还入夏城门中与五官将军相逢道迫良怒召门候岑尊叩头马前永劾奏良曰：今月二十七日车驾临故中郎将来歙丧还车驾过须从赵王良从後到与右中郎将张邯相逢城门中道迫狭叱邯旋车。又召候岑尊诘责使前走数十步按良诸侯藩臣蒙恩入侍知尊帝城门候吏六百石而肆意加怒令叩头都道奔走马头前无藩臣之礼大不敬也。由是朝廷肃然莫不戒慎。
    马严章帝初为御史中丞奏益州刺史朱杨州刺史倪说凉州刺史尹业等每行考事辄有物故。又选举不实曾无贬坐是使臣下得作威福也。书奏帝纳其言而免等官。
    宋意为司隶校尉永元初大将军窦宪兄弟贵盛步兵校尉邓叠河南尹王调故蜀郡太守廉范等群党出入宪门负势放纵意随违举奏无所回避由是与窦氏有隙。
    陈忠为尚书安帝永宁元年西南夷拈国王献乐及幻人能吐火自支解易牛马头明年元会作之於庭帝与群臣共观大奇之谏议大夫陈禅独离席举手大言曰：昔齐鲁为夹谷之会齐作侏儒之乐仲尼诛之。又曰：放郑声远佞人帝王之庭不宜设夷狄之技忠劾奏禅曰：古者合欢之乐舞於堂四夷之乐陈於门故诗云：以雅以南任朱离今拈国越流沙逾县度万里贡献非郑卫之声佞人之比而禅廷讪朝政请劾禅下狱有诏勿收左转为玄菟候城障尉诏敢不之官上妻子从者名禅既行朝廷多讼之。
    张纲为御史顺帝汉安元年选遣八使徇行风俗皆耆儒知名多历显位维纲年少官次最微馀人受命之部而纲独埋其车轮於雒阳都亭曰：豺狼当道安问狐狸遂奏曰：大将军冀河南尹不疑蒙外戚之援荷国厚恩以刍荛之资居阿衡之任不能敷扬五教翼赞日月而专为封豕长蛇肆其贪叨甘心好货纵恣无底多树讠舀谀以害忠良诚天威所不赦大辟所宜加也。谨条其无君之心十五事斯皆臣子所切齿者也。书御京师震竦时冀妹为皇后内宠方盛诸梁姻族满朝帝虽知纲言直终不忍用。
    种顺帝末为侍御史时所遣八使光禄大夫杜乔周举等多所纠奏而大将军梁冀及诸宦官互为请救事皆被寝遏自以职主刺举志案奸违法乃复劾诸为八使所举蜀郡太守刘宣等罪恶章露宜伏欧刀。又奏请敕四府条举近臣父兄及知亲为刺史二千石尤残秽不胜任者免遣案罪帝乃从之。
    陈翔为侍御史时正旦朝贺大将军梁冀威仪不整奏冀恃贵不敬请收案罪时人奇之。
    虞诩为司隶校尉数月间奏大傅冯石太尉刘熹中常御进也。侍程璜陈秉孟生李闺等。
    韩演为司隶校尉时中常侍新丰侯单超武原侯徐璜东武阳侯具瑗上蔡侯左汝阳侯唐衡五侯宗族宾客虐遍天下民不堪命起为寇贼演因奏罪恶及其兄太仆南乡侯称请州郡聚敛为奸宾客放纵侵犯吏民称皆自杀演。又奏瑗兄沛儿弟相恭赃罪徵诣廷尉瑗诣狱谢上还东武阳侯印绶诏贬为都乡侯卒於家超及璜衡袭封者并降为乡侯租入岁皆三百万子弟分封者悉夺爵土。
    朱穆桓帝时为侍御史值帝临辟雍行礼毕公卿出虎贲置弓阶上公卿下皆皆避弓穆过呵虎贲曰：执天子器何故投於地虎贲怖即摄弓穆劾奏虎贲抵罪公卿皆惭曰：朱御史可谓临事不惑者也。
    晋何曾魏嘉平中为司隶校尉抚军校事尹谟凭宠作威奸利盈积朝野畏惮莫敢言曾劾奏朝廷称之刘毅为司隶校尉皇太子朝鼓吹将入西掖门毅以为不敬止之於门外奏劾保傅以下诏赦之然後得入。又劾奏何曾侈会无度帝以曾重臣一无所问。又护军羊乘羊车为毅所奏武帝诏曰：羊车虽无制非素者所服免官。
    刘享为都官从事奏何曾华侈以铜钩黻引车莹牛蹄角。
    侯史光为御史中丞太保王祥久疾废朝光奏请免之诏优祥而寝光奏。
    崔洪武帝世为御史治书时长乐冯恢父为弘农太守爱少子淑欲以爵传之恢父终服阕乃还乡里结草为庐阳不能言淑得袭爵恢始仕为博士祭酒散骑常侍翟婴荐恢高行迈俗侔继古烈洪奏恢不敦儒业令学生番直左右虽有让恢微善不得称无伦辈婴为浮华之目遂免婴官朝廷惮之。
    傅祗为司隶校尉武帝时荆州刺史石崇得鸩鸟雏以与後军将军王恺时制鸩鸟不得过江祗纠劾奉诏原之烧鸩於都街。
    傅咸为尚书左丞时司隶荀恺从兄丧自表赴哀诏听之而未下恺乃造杨骏咸奏曰：死丧之威兄弟孔怀同堂亡陨方在信宿圣恩矜愍听使临丧诏未下而便以行造急谄媚之敬无友于之情宜加显贬以隆风教帝以骏管朝政有诏不问骏甚惮之後为议郎长兼司隶校尉时朝廷宽弛豪右放恣交私请朝野溷淆咸奏免河南尹澹左将军倩廷尉光兼河南尹何攀等京都肃然贵戚摄伏咸以圣人久於其道天下化成是以唐典三载考绩九载黜陟其在。《周礼》三年大比孔子亦云：三年有成而中间以来长吏到官未几便迁百姓困於无定吏卒疲於送迎时仆射王戎兼吏部咸奏戎备位台辅兼掌选举不能谧静风俗以凝庶绩至令人心倾动开张浮竞中郎李重李义不相规请免戎等官诏曰：政道之本诚宜久於其职咸奏是也。戎职在论道吾所崇委其解禁止（王戎为甲午制凡选举皆先治百姓然後受用咸奏戎曰：书称三载考绩三考黜陟幽明今内外群官居职未期而戎奏还既未定其优劣。且送故迎新相望道路巧诈遁生伤农害政戎不仰依尧舜典谟而驱动浮华亏败风俗非徒无益乃有大损宜免戎官以敦风俗戎举贾郭通亲竟得不坐）御史中丞解结以咸劾戎为违典制越局侵官干非其分奏免咸官诏亦不许咸上事以为按临御史中丞督司百僚皇太子以下其在行马内有违法宪者皆弹纠之虽在行马外而监司不纠亦得奏之如今之文行马之内有违法宪谓禁防之事耳宫内禁防外司不得而行故专施中丞今道路桥梁不修斗讼屠沽不绝如此之比中丞推责州坐即今所谓行马内语施於禁防既云：中丞督司百僚矣。何复说行马之内乎！既云：百僚而不得复说行马之内者内外众官谓之百僚则通内外矣。司隶所以不复说行马内外者禁防之事已於中丞说之故也。中丞司隶俱纠皇太子以下则共对司内外矣。不为中丞专司内百僚自有中丞司隶以来更互奏内外众官惟所纠得无内外之限也。而结一旦横挫臣臣前所以不罗缕者冀因结奏得从私愿也。今既所愿不从而敕云：但为过耳非所不及也。以此见原臣忝司直之任宜当正已率人。若其有过不敢受原是以申陈其愚司隶与中丞俱共纠皇太子以下则从皇太子以下无所不纠也。得纠皇太子而不得纠尚书臣之ウ塞既所未譬皇太子为在行马之内邪皇太子在行马之内而得纠之尚书在行马之内而不得纠无有此理此理昭然而结以此挫臣臣可无恨耳其於观听无乃有怪邪臣识石公前在殿上脱衣为司隶荀恺所奏先帝不以为非于时莫谓侵官今臣裁纠尚书而当有罪乎！咸累自上称引故事条理昭然朝廷无以易之。
    刘暾为侍御史时司徒王浑主簿刘舆狱辞连暾将收付廷尉浑不欲使府有过欲距劾自举之与暾更相曲直浑怒便逊位还第暾乃奏浑曰：谨按司徒王浑蒙国厚恩备位鼎司不能上佐天日调和阴阳下遂万物之宜使卿大夫各得其所敢因刘舆距诏使私欲太府兴长狱讼昔陈平不答汉文之问丙吉不问死人之变诚得宰相之体也。既兴刑狱怨怼而退举动轻速无大臣节请免浑官右长史杨立亭侯刘肇便辟善柔苟於阿顺请大鸿胪削爵土诸闻暾奏者皆叹美之暾後为左丞兼侍御史中丞奏免尚书仆射东海公繇及王粹董艾等十馀人朝廷嘉之迁司隶校尉奏免武陵王澹及刘坦温畿李亘等顾和为御史大夫中丞劾奏尚书左丞戴抗赃百万付法议罪并免尚书傅玩郎刘佣官百僚惮之温峤为司隶都官从事散骑常侍庾岂攵有重名而颇聚敛峤举奏之京都震肃。
    张辅为侍御史中丞时积弩将军孟观与明威将军郝彦不协而观因军事害彦。又贾谧潘岳石崇等共相引重及义阳王威有诈冒事辅并纠劾之。
    傅宣为御史中丞东海王越诛缪播王延等皆上依刘舆之谋延爱妾荆氏有音伎延尚未殓舆便聘之未及迎。又为大傅从事中郎王俊所争夺宣劾奏之越不问舆而免俊官。
    熊远转御史中丞时尚书刁协用事众皆惮之尚书郎卢将入直遇协於大司马门外协辞醉使避之以当直不肯回协令牵ㄏ堕马至协车前而後释远奏请免协官诏令白衣领职。
    刘隗迁丞相司直委以刑宪时建康尉收护军士而为府将篡取之隗奏免护军将军戴。若思官世子文学王籍之居叔母丧而婚隗奏之帝下令曰：礼称杀礼多婚以会男女之无夫家正今日之谓也。可一解禁止自今以後宜为其防东阁祭酒颜含在叔父丧嫁女隗。又奏之庐江太守梁龛明日当除妇服今日请客奏伎丞相长史周ダ等三十馀人同会隗奏曰：夫嫡妻长子皆杖居庐故周景王有三年之丧既除而宴春秋犹讥况龛匹夫暮宴朝祥慢服之愆宜肃丧纪之礼请免龛官削侯爵ダ等知龛有丧吉会非礼宜各夺俸一月以肃其违从之祖约为从事中郎典选举约妻无男而性妒约亦不敢违忤常夜寝於外忽为人所伤疑其妻所为约求去职帝不听约便从右司马营东门私出隗劾之曰：约幸荷殊宠显位选曹铨衡人物众所具瞻当敬以直内义以方外杜渐防萌式遏寇害而乃变起萧墙患生婢妾身被刑伤亏其肤群小尊嚣声远被尘秽清化玷累明时天恩含垢犹复谕忄尉而约违命轻出既无明知以保其身。又孤恩废命宜加贬黜以塞众谤帝不之罪隗重加执据终不许丞相行参军宋挺本杨州刺史刘陶门人陶亡後挺娶陶爱妾以为小妻建兴中挺。又割盗官布六百馀疋正刑弃市遇赦免而奋武将军阮抗请为长史隗劾奏曰：挺蔑其死主而专其室悖在三之义伤人伦之序当投之四裔以御魑魅请除挺名禁锢终身而奋武将军太山太守阮抗请为长史抗纬文经武剖符东藩当庸勋忠良昵近仁贤而褒求赃污举顽用へ请免抗官下狱理罪奏可而挺病死隗。又奏符旨挺已丧亡不复追贬愚{春心}意ウ未达斯义昔郑人斫子家之棺汉明追讨史迁经传褒贬皆追书先世数百年间非徒区区欲当时亦将作法垂於来世当朝亡夕没便无善恶也。请曹如前追除挺名为民录妾还本显证恶人班下远近从之南中郎将王含以族︹贵骄傲自恣一请参佐及守长二十许人多取非其才隗劾奏文致甚苦事虽被寝王氏深忌疾之而隗之弹奏不畏︹御皆此类也。建兴中丞相府斩督运令史淳于伯而血逆流隗。又奏曰：古之为狱必察五听三槐九棘以求民情虽明庶政不敢折狱死者不可复生刑者不可复续是以明王哀矜用刑曹参去齐以狱市为寄自顷荒杀戮无度罪同一异刑罚失宜谨案行督运令史淳于伯刑血著柱遂逆上终极柱末二丈三尺旋复下流四尺五寸百姓讠宣讠华士女纵观咸白其冤伯息忠诉辞称枉云：伯督运讫去二月事毕代还无有稽乏受赇使役罪不及死军是戍军非为征军以乏军兴论於理为枉四年之中供给运漕凡诸徵发租调百役皆有稽停而不以军兴论至於伯也。何独明之捶楚之下无求不得囚人畏痛饰辞应之理曹国之典刑而使忠等称冤明时谨按从事中郎周筵法曹参军刘裔属李正幸荷殊宠并登列曹当思敦奉政道详法慎杀使兆庶无枉人不称诉而令伯枉同周青冤魂哭於幽都诉灵恨於黄泉嗟叹甚於杞梁血妖过於坏城故有陨霜之人夜哭之鬼伯有昼见彭生为豕刑杀失中妖眚并见以古况今其揆一也。皆由筵等不胜其任请皆免官，於是右将军王导等上疏引咎请解职帝曰：刑政失中皆吾ウ塞所由寻示愧惧思闻忠告以补其阙而引过求退岂所望也。由是导等一无所问隗迁御史中丞周嵩嫁女门生断道解庐砍伤二人建康左尉赴变。又被斫隗劾嵩兄吏部尚书ダ曰：ダ幸荷殊宠列位上僚当崇明宪典协和上下刑于左右以御于家邦而乃纵肆小人群为凶害公於广都之中白日刃尉远近赫百姓讠宣讠华亏损风望渐不可长既无大臣简御之节不可对扬休命宜加贬黜以肃其违ダ坐免官。
    卞为御史中丞忠於事上权贵屏迹时淮南小中正王式继母前夫终更式父式父终丧服讫议还前夫家前夫家亦有继子奉养至终遂合葬於前夫式自云：父临终母求去父许诺，於是制出母齐衰期奏曰：就如是父临终许诺必也。正名依礼为无所据。若父有命须显七出之责当存时弃之无缘以绝义之妻留家制服。若式父临困谬乱使去留自由者。此必为相要以非礼则存亡无所得从式宜正之以礼魏颗父命不从其乱陈乾昔欲以二婢子殉其子以非礼不从春秋礼记善之并以妾媵犹正以礼况其母乎！式母於夫生事奉终非为既绝之妻夫亡制服不为无义之妇自云：守节非为更嫁离绝之断在夫没之後夫之既没是其从子之日而式以为出母此母以子出也。致使存无使容居没无所也。寄命於它人之门埋尸於无名之蒙。若式父亡後母寻没於式家必不以为出母明矣。许诺之命一耳以为母於同居之时至没前子之门而不以为母此为制离绝於二居裁出否於意断离绝之断非式而谁假使二门之子皆此母之生母恋前子求去求绝非礼於後家还反。又非礼於前门去不可去还不可还则为无寄之人也。式必内尽规谏外极防闲不绝明矣。何至守不移於至亲略情礼於假继乎！继母如母圣人之教式为国士闺门之内犯礼违义开辟未有於父则无追亡之善於母则无孝敬之道存则去留自由亡则合葬路人可谓生事不以礼死葬不以礼者也。亏损世教不可以居人伦铨正之任案侍中司徒临颍公组敷宣五教实在任人而含容违礼曾不贬黜杨州大中正侍中平望亭侯晔淮南大中正散骑侍郎弘显执邦论朝野取信曾不能率礼正违崇孝敬之教并为不胜其任请以见事免组晔弘官大鸿胪削爵土廷尉结罪疏奏诏特原组等式付乡邑清议废弃终身。
    锺雅成帝初为御史中丞时国丧未期而尚书梅陶私奏女妓雅劾奏曰：臣闻放勋之殂八音遏密虽在凡庶犹能三载自兹以来历代所同肃祖明皇帝弃背万国尚未期月圣王缟素泣血临朝百僚惨凄动无欢容陶无大臣忠慕之节家庭侈靡声妓纷葩丝竹之音流闻衢路宜加放黜以整王宪请下司徒论正清议穆后临朝特原不问雅直法绳违百僚惮之司马恬为御史中丞值海西废简文帝登祚未解严大司马桓温屯中堂吹警角恬奏劾温大不敬请科罪温视奏叹曰：此儿乃敢弹我真可畏也。恬忠正有局在朝惮之。
    江绩为御史中丞王恭将代谯王尚之先遣何澹之孙无终向句容左卫将军桓修以左卫领振武将军与辅国将军陶无忌距之修次句容俄而恭败无终遣书求降修既旋军而杨期已至石头时朝廷无备内外惶骇修进说曰：殷桓之下专恃王恭恭既破灭莫不失色今。若优诏用玄玄必内喜则能制仲堪期使并顺命朝廷纳之以修为龙骧将军荆州刺史假节权领左卫文武之镇。又令刘牢之以千人送之转仲堪为广州修未及发而立等盟於浔阳求诛牢之尚之并诉仲堪无罪独被降黜，於是诏复仲堪荆州续奏修承受杨期之言交通信命宣传不尽以为身计疑误朝收付廷尉时诏免官。
    褚粲为御史中丞中书令中领军王国宝与会稽王道子恃威权扇动内外及弟忱卒国宝自表求解职迎母并奔忱丧诏特赐假而盘桓不时进发为粲所奏国宝惧罪衣女子衣为王家婢诣道子告其事道子言之於帝故得原後骠骑将军王徽请国宝同宴国宝素骄贵使酒怒尚书左丞袒台之攘袂大呼以盘盏乐器掷台之台之不敢言复为粲所弹诏以国宝纵肆情性甚不可长台之懦弱失监司体并坐免官。
    王桢之为御史中丞司马休之为荆州刺史桓振袭江陵休之战败出奔襄阳宁朔将军张畅之高平相刘怀肃自污攻振走之休之还镇桢之奏休之失戍免官朝廷以豫州刺史魏咏之代之徵休之还京师阮歆之为御史中丞後将军司马休之与尚书虞肃父犯禁嬉戏歆之奏劾休之降号征虏将军。
    宋郑鲜之在晋为御史中丞外甥刘毅权重当时朝野莫不归附鲜之尽心高祖独不屈意於毅毅甚恨焉义熙六年鲜之使治书侍御史丘洹奏弹毅曰：上言传诏罗道盛辄开笺遂盗发密事依法弃市奏报行刑而毅以道盛身有侯爵辄复停宥案毅勋德光重任居次相既杀之非已无缘生之自由。又奏之於先而弗请於後阃外出疆非此之谓中丞鲜之於毅舅甥制不相纠臣请免毅官诏无所问。
    王弦宋国初建为尚书右仆射奏弹谢灵运曰：臣闻闲厥有家垂训大易作威专戮致戒。《周书》斯典或违刑兹无赦世子左卫率康乐县公臣谢灵运力人桂兴淫其嬖妾杀兴江弃尸洪流事发京畿播闻遐迩宜加重劾肃正朝风案世子左卫率康乐县公谢灵运过蒙恩奖频承荣授闻礼知禁为日已久而不能防闲阃闱致兹纷秽罔顾宪轨忿杀自由此而勿治典刑将替请以见事免灵运所居官上台削爵土收付大理治罪御史中丞都亭侯王淮之显居要任邦之司直风声尊曾不弹举。若知而弗纠则情法斯挠如其不知则尸昧已甚，岂可复预清阶式是国宪请免所居官以侯还散辈中内台旧体不得用风声举弹此事彰赫曝之朝野执宪蔑闻群司循旧国典既颓所亏者重臣弘忝承人乏位副朝端。若复谨守常科则终莫之纠正所以不敢拱默自同秉彝违旧之愆伏须准裁高祖令曰：灵运免官而已馀如奏端右肃正风轨诚副所期岂拘常仪自今为永制孔琳之为御史中丞奏劾尚书令徐羡之曰：臣闻事上以奉宪为恭临下以威严为整然後朝典惟明莅众必肃斯道或替则宪纲其颓臣以今月七日预皇太子正会会毕车去并猥臣停门待阙有何人乘马当臣车前收捕驱遣命去何人骂詈收捕谘审欲录臣尚虑有纷纭语令勿问而何人独骂不止臣乃使录何人不肯下马连叫大唤有两威仪走来击臣收捕尚书令省事倪宗。又牵威仪手力击臣下人宗云：中丞何得行凶敢录令公人凡是中丞收捕威仪悉皆缚取臣敕下人一不得斗凶势张有顷乃散。又有群人就臣车侧录收捕樊马子牙行筑马子顿伏不能还台臣自录非本无对较而宗敢乘势凶恣篡夺罪身尚书令臣羡之与臣列车纷纭。若此或云：羡之不禁或云：羡之禁而不止纵而不禁既乖国宪禁而不止。又不经通陵犯监司凶声章赫容纵宗等曾无纠问亏损国威无大臣之体不有准绳风裁何寄羡之内居朝右外司辇毂位任隆重百辟所瞻而不能弘惜朝章肃是风轨致使宇下纵肆凌暴宪司凶赫之声起自京邑所谓已有短垣而自逾之。又宗为篡夺之主纵不纠问二三亏违宜有裁贬请免羡之所居官以公还第宗等篡夺之愆已属掌故御史随事检处诏曰：小人难可检御司空无所问馀如奏羡之任居朝端不欲以犯宪示物时羡之领杨州刺史琳之弟琚之为治中羡之令解释琳之停寝其事琳之不许琚之固陈琳之谓曰：我触忤宰相正当罪止一身汝必不应从坐，何须勤勤邪自是百寮震肃莫敢犯禁。
    荀赤松为尚书左丞颜延之为国子祭酒司徒左长史坐启买人田不肯还直赤松奏之曰：求田问舍前贤所鄙延之唯利是视轻冒陈闻依傍诏恩拒捍馀直垂及周年犹不毕了昧利苟得无所顾忌延之昔坐事屏斥复蒙抽进而曾不悛革怨诽无已交游茸沉迷麴蘖横兴讥谤诋毁朝士仰窃过荣增愤薄之性私恃顾ツ成︹梁之心外示寡求内怀奔竞干禄祈迁不知已极预宴班觞肆骂上席山海含容每存遵养爱兼虫未忍遐弃而骄放不节日月弥著臣闻声闻过情孟轲所耻况声非外来闻由已出虽心智薄劣而高自比拟客气虚张曾无愧畏岂复弼亮五教增曜台阶请以延之讼田不实妄干天听以︹凌弱免所居官诏可。
    何承天为御史中丞谢元为尚书左丞太尉江夏王义恭岁给资费钱三千万布五万疋米七万斛义恭素奢侈用常不充元嘉二十一年逆就尚书换明年资费而旧制出钱二十万布五百疋以上并应奏闻元辄命议以钱二百万给太尉事发觉元乃使令史取仆射孟ダ命元时新除太尉谘议参军未拜为承天所纠帝大怒遣元长归田里禁锢终身元时。又举承天卖茭四百七十束与官属求贵价承天坐白衣领职。
    刘为御史中丞使气尚人为宪司甚得志弹萧惠开云：非才非望非勋非地弹王僧达云：荫籍高华人品冗末朝士莫不畏其笔端。
    蔡准为治书御史泰始二年西讨解严车驾还宫徐孝嗣登殿不著准奏罚金二两。
    袁豹为御史中丞时鄱阳县侯孟怀玉上母擅拜国太夫人有司奏许豹以为妇人从夫之爵怀玉父大司农绰见居列卿妻不宜从子奏免尚书右仆射刘柳左丞徐羡之郎何邵之官诏并赎论。
    ●卷五百十九
    ○宪官部　弹劾第二
    南齐任遐为左丞太祖建元元年骠骑谘议沈宪等坐家奴客为劫子弟被劾宪等晏然御史中丞陆澄不纟遐奏请免澄官澄上表自理曰：周称旧章汉言故事，爰自河雒降逮淮海朝之宪度动尚先准。若乃任情违古率意专造岂谓酌诸故实择其茂典案遐启弹新除谘议参骠骑大将军军事沈宪太子庶子沈旷并弟息敕付建康而宪被使旷受假俱无归罪事状臣以不纠宪等为失伏寻晋宋左丞案奏不乏於时其及中丞者从来殆无王献之习达朝章近代之宗其为左丞弹司徒属王惮罚自解属疾游行初不及中丞桓秘不奔山陵左丞郑袭不弹秘直弹中丞孔欣时。又云：别摄兰台简校此径弹中丞之谓唯左丞庾登之奏镇北檀道济北伐不进致虎牢陷没蕃岳宰臣引咎谢愆而责帅之劾曾莫奏闻议收治道济免中丞何万岁夫山陵情敬之极北伐专征之大秘霸季之贵道济元勋之盛所以咎及南司事非常宪然秘事犹非及中丞也。今。若以此为例恐人之贵贱事之轻重物有其伦不可相方左丞江奥弹段景文。又弹裴方明左丞甄法崇弹萧珍。又弹杜骥。又弹段国。又弹范文伯左丞羊玄保弹萧注左丞殷景熙弹张仲仁左丞何承天弹吕万龄并不归罪皆为重劾凡兹十弹差是宪旷之比悉无及中丞之文左丞荀万秋刘藏江谧弹王僧朗王之陶宝度不及中丞最是近例之明者谧弹在今龛黎之後事行圣远取十奏近徵二案自宜依以为体岂得舍而不遵臣窃膺承乏谬奉国宪今遐所纠既行一时。若默而不言则向为来准後人被绳方当追诮素冫食之责贻尘千载所以备举显例弘通国典虽有愚心不在微躬请出臣表付外详议。若所陈非谬裁邀天鉴诏委外详尚书史遗一弹令褚渊奏宋世左丞荀伯子弹彭城令张道欣等坐界劫累发不禽免道欣等官中丞王淮不纠亦免官左丞羊玄保弹豫州刺史管义之谯梁群咨免义之官中丞传隆不纠亦免隆官左丞羊玄保。又弹兖州刺史郑从之滥上布及加课租绵免从之中丞傅隆不纠免隆官左丞陆展弹建康令丘珍孙丹阳尹孔山士劫发不禽免珍孙山士官中丞何勖不纠亦免勖官左丞刘蒙弹青州刺史刘道隆失火烧府库免道隆官中丞萧惠开不纠免惠开官左丞徐爰弹左卫将军薛安都属疾不直免安都官中丞张永结不纠亦免永结官澄讠叟闻庸见贻挠後昆上掩皇明下笼朝识请以见事免澄所居官诏曰：澄表据多谬不足深劾可白衣领职。
    孔稚为御史中丞武帝永明十一年王奂为镇北将军雍州刺史辄杀宁蛮长史刘兴衤。且帝大怒稚奏其事曰：雍州刺史王奂启录小府长史刘兴衤。且虚称兴衤。且扇动山蛮规生逆谋诳言诽谤言辞不逊敕使送兴衤。且下都奂虑所启欺妄於狱打杀兴祖诈启称自经死止今体伤楗苍谯事暴闻听摄兴祖门生刘倪到台辨问列兴祖与奂共事不能相和自去年朱公恩领军征蛮失利兴祖启闻不启呈奂奂因此便相嫌恨。若云：兴衤。且有罪便应事在民间民间恬然都无事迹去十年九月十八日奂使仗身三十人来称敕录兴衤。且付狱安定郡蛮先在郡赃私兴衤。且既知其取与即牒启奂不问兴祖後执录奂仍令蛮领仗身於狱守视兴衤。且未死之前於狱以物画漆半子中出密报家道无罪令启乞出都一辨万死无恨。又云：奂驱兴衤。且严禁信使欲作方便杀以除口舌。又云：奂意乃可奂第三息彪随奂在州凡事是非皆干豫扇构密害兴祖。又云：兴衤。且家饷麋中下药食两口便觉回乞狱子食者皆大利兴衤。且大叫道麋中有药近狱之家无人不闻。又云：奂治著兴衤。且日急判无济理十一月二十一日奂使狱吏来报兴衤。且家道兴祖於狱自经死尸出家人共洗浴之见兴衤。且颈下有伤肩脾乌熬阴下破碎实非兴衤。且自经死家人及门义共见非是一人重摄简雍州都留田文喜列与倪符同状兴衤。且在狱兼苦望间既蒙降旨欣愿始通岂容於此方复自经敕以十九日至兴衤。且以二十一日死推理简迹灼然矫假寻敕使送下奂取拒诏所谤诸条悉出奂意毁故丞相陈显达诽讪朝事莫此之甚彪私随父之镇敢乱王法罪合并穷戮从之。
    沈昭略为左丞永明中建康令萧诞与秣陵令司马迪之同乘行车前导四卒昭略奏凡有卤簿官共乘不得兼列驺等请免诞等官诏赎论。
    徐孝嗣为御史中丞永明中富阳人唐寓之聚党攻陷郡县守宰多奔败之既平孝嗣劾奏曰：风闻山东群盗剽掠列城虽不日而殄要干王略郡县阙攻守之宜仓府多侵耗之弊举善惩恶应有攸归吴郡所领盐官令萧元蔚桐卢令王天愍新城令陆赤奋等县为白劫破掠并不经格战委职散走元蔚天愍还台赤奋不知所在。又钱唐令刘彪富阳令何乃率领吏民拒战不敌未委归台馀建德寿昌在劫断上流不知被劫掠不吴兴所领馀杭县被劫令乐琰乃率吏民断战不敌委走出都会稽所领诸暨县为劫所破令陵居之不经格战委城奔走不知所在案元蔚等妄藉天私作司近服昧斯隐慝职启虔刘会稽郡丞张思祖谬因承乏总任是尸涓诚刍效终焉无纪平东将军吴郡太守文季征虏将军吴兴太守西昌侯鸾任属关河威怀是寄辄下禁止彪琰思衤。且文季视事如故鸾等结赎论诏元蔚等免思衤。且鸾文季原孙缅为左丞仪曹郎张融请假奔叔父丧道中罚钱敬道鞭杖五十寄系延陵狱大明五年制二品清官行僮杖不得出十融为缅所奏免官。
    梁江淹齐少帝初为御史中丞时明帝作相因谓淹曰：君昔在尚书中非公事不妄行在官宽猛能折衷今为南司足以震肃百寮淹答曰：今日之事可谓当官而行便恐才劣志薄不足以仰称明旨耳，於是弹中书令谢フ司徒左长史王绩护军长史庾弘远并以久病不预山陵公事。又奏收益州刺史刘悛梁州刺史阴智伯并赃货巨万收付廷尉治罪临海太守沈昭略永嘉太守庾昙隆及诸郡二千石并大县官长多被劾治内外肃然。
    任为御史中丞天监四年夏高祖宴於华光殿谓群臣曰：朕日昃听政思闻得失卿等可谓多士宜各尽献替尚书左丞范缜起曰：司徒谢フ本有虚名陛下擢之如此前尚书令王亮颇有治实陛下弃之如彼是愚臣所不知帝变色曰：卿可更馀言缜固执不已帝不悦因奏曰：风闻尚书左丞臣范缜自晋安还语人云：我不诣馀人唯诣王亮不饷馀人唯饷王亮辄收缜自从左右万休到台辨问与风闻符同。又今月十日御饯梁州刺史臣珍国宴私既洽群臣并已谒退时诏留侍中臣昂等十人访以政道缜不答所问而横议沸腾遂贬裁司徒臣フ举庶人王亮臣于时预奉恩留并耳目所接差非风闻窃寻王有游豫亲御轩陛义深推毂情优湛露酒阑宴罢当正立记事在前记言在後贻早朝之念深求瘼之情而缜言不逊妄陈褒贬伤济济之风缺侧席之望不有严裁宪准将缺缜即主臣谨案尚书左丞臣范缜衣冠绪馀言行舛驳夸谐里落喧诟周行曲学谀闻未知去代弄口鸣舌衤氏足饰非乃者义师近次缜丁离艰棘曾不呼问墨景附颇同先觉实奉龙颜而今党协[C260]馀翻为矛人亦无常成兹奸讠皮。且饮至策勋功微赏厚出守名邦入司管辖苞篚罔遗而假称折辕衣裾所弊而谗激失所许与疵废廷辱民宗自居枢宪绳奏寂寞顾望纵容无至公之议恶直鬼正有私讦之谈所宜之徽纟墨肃正国典臣等参议请以见事免缜所居官辄勒外收付廷尉法狱治罪应诸连逮委之狱官以法制从事缜位应黄纸臣辄奉白简以闻玺书语缜曰：亮少乏才能无闻时辈昔经冒入群英相与嗤薄晚节谄事江┙为吏部末。又协附梅虫儿茹法珍遂执昏政比屋离祸尽家涂炭四海沸腾天下横溃此谁之咎食乱君之禄不死於治世亮协固凶党作威作福靡衣食女乐盈房势危事逼自相吞噬建函首题靡曾请罪朕录其白旗之来贳其既往之咎亮反覆不忠奸贿彰暴有何可论妄相谈述具以状对所讦十条缜答支离而已。又征虏将军萧[A13C]达乞鱼军税奏弹曰：臣闻贫观所取穷视不为在於布衣穷居能敦此行尚可激贪厉俗此薄夫况乎！伐冰之家争鸡豚之利衣绣之士受贾人之服风闻征虏将军臣萧[A13C]达启乞鱼军税辄摄[A13C]达宅督彭难当到台辨问列称寻生鱼典税先本是邓僧琰启乞限讫今年五月十四日主人[A13C]达于时谓非新立仍启乞接代僧琰即蒙降许登税与史法轮一年收直五十万如其列状则与风闻符同[A13C]达即主臣谨案征虏将军太子左卫率作唐县开国侯臣[A13C]达备位大臣预闻执宪私谒亟陈至公寂寞屠中之志异乎！鲍肆之求鱼餮之资不侔潜有之数遂复申兹文二追彼十一风体。若兹准绳斯在陛下弘惜勋良每为曲法臣当官执宪敢不直绳臣等参议请以见事免[A13C]达所居官以侯还第有诏原之。
    元魏围司州刺史蔡道恭城中负版而汲郢州刺史曹景宗望门不出但纵军游猎而已司州城陷奏劾之高祖以功臣寝而不治。
    虞嚼为治书侍郎御史伏桓为永阳内史在郡清洁徙为新安太守清恪如永阳时徵为国子博士领长水校尉时始兴内史何远累著清绩高祖诏擢为黄门侍郎俄迁信武将军监吴郡桓自以名辈素在远前为吏俱称廉白远累见擢亘迁阶而已意望不满多疾居家寻求假到东阳迎妹丧因留会稽筑宅自表解帝诏以为豫章内史桓乃拜嚼奏曰：臣闻失忠与信一心之道以亏貌是情非两观之诛宜及，岂有凌犯名教要胁君亲而可纬俗经邦者也。风闻豫章内史伏桓去岁启假以迎妹丧为辞因停会稽不去入东之始货宅卖车以此而推则是本无还意桓历典二邦少免贪浊此自为政之本岂得称功尝谓人才品望居何远之右而远以清公见擢名位转隆桓深诽怨形於辞色兴居叹咤寤寐失图天高听卑无私不照去年十二月二十一日诏曰：国子博士领长水校尉伏桓为政廉平宜加将养无使恚望致亏士风可豫章内史，岂有人臣奉如此之诏而不亡魂破胆归罪有司擢抽肠少自论谢而循奉忄敖然了无异色桓识所到足达此旨而冒宠不辞斯苟得故以士流解体行路沸腾辨迹求心无一可恕窃以桓踉将落魄三十馀年皇运勃兴咸与维始除旧布新濯之江汉一纪之间三世隆显曾不能少怀感激仰答万分反覆拙谋成兹巧罪不忠不敬於斯已极请以桓大不敬论以事详法应弃市刑辄收付所司近狱如法所称桓即主臣谨案豫章内史臣伏桓含<疒比>表行籍悖成心语嘿一违资敬兼尽幸属昌时擢以不次溪壑可盈志欲无满要君东走岂曰：止足之归负志解巾异乎！激处之致甘此脂膏孰非荼苦佩兹龟组岂殊缧纟曳宜明风宪肃此简书臣等参议请以见事免桓所居官凡诸位任一皆削除有诏勿治桓遂得就郡。
    袁昂仕齐为御史中丞时尚书令王晏弟诩为广州多纳财货昂依事劾奏不惮权豪。
    陆杲为御史中丞性幸直无所顾望时山阴令虞肩在任赃数百万杲奏收劾之。
    到洽为御史中丞时刘孝绰为廷尉携妾入官府其母犹停私宅洽遣令史案其事遂奏之孝绰免官。
    刘贤为尚书左丞时从兄孝绰为吏部郎在职颇通赃货贤劾奏免官。
    陈徐陵为御史中丞时安成王为司空以帝弟之尊势倾朝野直兵鲍叔假王威权抑塞辞讼大臣莫敢言者陵闻之乃为奏弹导从南台官属引奏案而入世祖见陵服重严肃。若不可犯为敛容正色陵进读奏状时安成王殿上侍立仰视帝流汗失色陵遣殿中御史引一名眉王下殿遂劾免侍中中书监自此朝廷肃然。
    徐君敷为御史中丞南康嗣王方泰为宁远将军直殿省寻加都督常侍量置佐吏大建十一年高宗幸大壮观因大阅武命都督任忠领步骑十万阵於玄武湖都督陈景领楼槛五百出于瓜步江帝登玄武门宴群臣以观之因幸乐游苑设丝竹会仍重幸大壮观集众振旅而还是时方泰当从启称所生母疾不行因与亡命杨忠期等二十人微服往民间淫人妻为州所录。又率人杖抗拒伤损禁司为有司所奏帝大怒下方泰狱方泰初但承行淫不承拒格禁司上曰：不承则上刑方泰乃投列承引，於是君敷驳奏曰：臣闻王者之来匪漏网而私物至治之本无屈法而申慈谨案南康王陈方泰宗属虽远凭葭莩刺举莫成共理罕绩圣上引以悔往许其录用宫闱寄切宿卫是尸，岂有金门旦启玉舆晓跸百司驰骛千队腾骧惮此翼从之劳妄兴晨昏之请翻以危冠淇上ㄚ服桑中臣子之愆莫斯为大宜从霜简允秋官臣等参议请依见事解方泰所居官下宗正削爵土谨以白简奏闻帝可武陵王伯礼为吴兴太守在郡恣行暴掠大建十一年被代徵还伯礼遂迁延不发君敷奏曰：臣闻车屦不俟君命之通规夙夜匪懈臣子之常节谨案旗将军持节都督吴兴诸军事吴兴太守武陵王伯礼早擅英猷久驰令闻惟良寄重乡是属圣上爱育黔黎留情政本共化求瘼早赴皇心遂复稽缓归骖取移凉燠迟回去空淹载路淑慎未彰违惰斯在绳愆简迹以为惩诫臣等参议以见事免伯礼所居官以王还第谨以白简奏闻诏曰：可。
    宗元饶为御史中丞时蔡景历为散骑常侍中书通事舍人太建五年高宗锐意河南景历谏称师老将骄不宜过穷远略帝大怒出为豫章内史未行为飞章所劾以在省之日赃狼籍帝令有司案问景历但承其半于是元饶奏曰：臣闻忠以事上廉以持身苟违斯道刑兹罔赦谨案宣远将军豫章内史新丰县开国侯景历因籍多幸豫奉兴王皇运初隆颇参缔构天嘉之世赃贿狼籍圣恩录用许以更鸣裂壤崇阶不远斯复不能改节自励以报曲成遂乃专擅贪彰於远近一则已甚其可再乎！宜刑书以明秋宪臣等参议以见事免景历所居官下鸿胪削爵土谨奉白简以闻诏曰：可，於是徙居会稽合州刺史陈裒赃狼籍遣使就渚敛鱼。又於六郡乞米百姓甚苦之元饶劾奏曰：臣闻建求瘼寄廉平褰帷恤隐本资仁恕如或贪是肆徵赋无厌天网虽疏兹焉弗漏谨案锺陵县开国侯合州刺史臣裒因籍多幸豫逢抽擢爵由恩被官以私加曾无功能坐尸荣贵谯肥之地久沦非所皇威克复物仰仁风新邦用轻弥俟宽惠应斯作收其寄尤重爰降曲恩祖行宣室亲承规诲事等言提虽廉洁之怀诚无素蓄禀兹严训可以厉精遂乃擅行赋敛专肆贪取求粟不厌愧王沈之出赈徵鱼无限异羊续之悬枯以严科惟明宪臣等参议请依旨免裒所应覆除官其应禁锢及後选在降本资悉依免官之法遂可其奏吴兴太守武陵王伯礼豫章内史南康嗣王方泰并骄蹇放横元饶案奏之皆见削黜。
</div>
    <div class="pagination">
<a href="册府元龟_page393.html">上一页</a><span>...</span><a href="册府元龟_page389.html">389</a><a href="册府元龟_page390.html">390</a><a href="册府元龟_page391.html">391</a><a href="册府元龟_page392.html">392</a><a href="册府元龟_page393.html">393</a><span class="current-page">394</span><a href="册府元龟_page395.html">395</a><a href="册府元龟_page396.html">396</a><a href="册府元龟_page397.html">397</a><a href="册府元龟_page398.html">398</a><a href="册府元龟_page399.html">399</a><span>...</span><a href="册府元龟_page395.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
