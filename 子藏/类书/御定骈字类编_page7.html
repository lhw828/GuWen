<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 7 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 7 页/共 1019 页
  </h1>
  <div class="content">
   天牢【史记天官书赤帝行徳丨丨为之　晋书天文志丨丨六星在北斗魁下贵人之牢也　又戴洋传东为丨丨牢下开门忧天狱　元史祭祀志北斗丨丨三公鹑火文昌内阶位于午北斗居前行其数六张衡天象赋尔乃丨丨崇圉设禁之隄防太尊明位拟圣功之宠章　张渊观象赋内平秉礼以伺邪丨丨禁愆而察失　李商隠燕台诗研丹擘石天不知愿得丨丨锁冤魄　又明一统志丨丨山在巩昌府文县西北二里相传即古羑里也上有羑里城】
　　天狱【礼记月令仲夏之月行秋令则草木零落注酉之气乘之也八月宿直毕为丨丨主杀　晋书戴洋传见天牢下　庾信周柱国大将军段永神道碑三度有星名丨丨八卦有坎象刑书】
　　天苑【史记天官书见天旗下　后汉书顺帝纪阳嘉元年十二月戊子客星出丨丨　又郎觊传臣窃见去年闰十月十七日己丑夜有白气从西方丨丨趋左足入玉井数日乃灭　晋书天文志丨丨十六星毕南天子之苑囿飬兽之所也　宋书天文志少帝景平元年正月乙邜有星孛于东壁南白色长二丈余拂丨丨二十日灭　张衡天象赋丨丨圎开兮畜异禽　又庾信三月三日华林园马射赋皇帝翊四围于帝闲回六龙于丨丨　郑愔奉和春日幸望春宫诗忽排花上游丨丨却坐云边看帝京　储光羲述降圣观诗一山尽丨丨一峰开道宫　王昌龄九日登髙诗雨歇亭臯仙菊润霜飞丨丨御梨秋　刘得仁访曲江胡处士诗卜居丨丨畔闲歩禁楼前】
　　天园【晋书天文志苑南十三星曰丨丨植果菜之所也张衡天象赋丨丨曲列兮储芳树天苑圎开兮畜异禽】
　　天仓【礼记月令孟春之月乃择元辰注元辰盖郊后吉辰也疏知用亥者以隂阳式法正月亥为丨丨以其耕事故用丨丨也　史记天官书胃为丨丨　晋书天文志丨丨六星在娄南仓谷所藏也南四星曰天庾积厨粟之所也　又五车五星在毕北五车者五帝车舍也五帝坐也主天子五兵一曰主五谷丰耗西北大星曰天库主太白主秦次东北星曰狱主辰星主燕赵次东星曰丨丨主嵗星主鲁卫次东南星曰司空主填星主楚次西南星曰卿星主荧惑主魏五星有变皆以其所主占之　宅经丁丨丨经曰财耗亡治丨丨宜仓库六畜壮厚髙拓吉　齐民要术杂隂阳书曰亥为丨丨耕之始　杨炯浑天赋奎为封豕参为白虎胃为丨丨娄为众聚　又明一统志丨丨山在成都府灌县西南八十里连崖隠轸分为三十六仓】
　　天庾【晋书天文志天仓南四星曰丨丨积厨粟之所也　张衡天象赋丨丨积粟以示棯】
　　天廪【晋书天文志丨丨四星在南一曰天廥主蓄黍稷以供飨杞春秋所谓御廪此之谓也　宋书天文志义熙四年五月壬子填星犯丨丨占曰天下饥仓粟少　法书要録苍颉造书鬼哭丨丨　张衡天象赋丨丨备积以析歆】
　　天廥【晋书天文志见天廪下】
　　天库【史记天官书轸南众星曰丨丨　晋书天文志招揺与北斗杓间曰丨丨星去其所则有库开之象也　又库楼十星六大星为库南四星为楼在角南一曰丨丨兵甲之府也　又王建赠田将军诗囘残足帛归丨丨分好旌旗入禁营】
　　天囷【晋书天文志丨丨十三星在胃南囷仓廪之属也主给御粮也】
　　天厠【史记天官书小三星隅置曰觜觹为虎首其南有四星曰丨丨】
　　天廏【晋书天文志东壁北十星曰丨丨主马之官若今驿亭也主令置驿逐漏驰骛谓其行急疾与晷漏竞驰也　又房南星曰左骖次左服次右服次右骖亦曰丨丨又主开闭为畜藏之所由也　张衡天象赋土公司筑而开务丨丨飞御而起机　又宋史兵志太平兴国五年改龙飞为丨丨坊雍熙四年改丨丨为左右骐骥院　杜甫沙苑行王有虎臣司苑门入门丨丨皆云屯　又骢马行卿家旧赐公取之丨丨真龙此其亚　蘓轼戯周正儒诗丨丨新颁玉鼻骍故人共敝亦常情　陆游送王成之给事诗是时众中初识公丨丨蹴蹋万马　又赠蘓赵叟兄弟诗譬如丨丨驹真是渥洼产　宋无天马歌丨丨騕褭鸣龙媒龙媒不鸣鸣驽骀】
　　天梁【晋书天文志南斗六星南二星魁丨丨也　又后汉书班固传西都赋经骀荡而出馺娑洞枍诣与丨丨注丨丨宫名也　三辅黄圗丨丨宫梁木至于天言宫之髙也　刘鳯登楼赋掲丨丨于腾凑兮遯阿井于阳□　黄佐乾清宫赋杳骋骛以防窱隮重櫩而攀丨丨】
　　天栋【晋书天文志大角在摄提间大角者天王座也又为丨丨正经纪也】
　　天籥【晋书天文志丨丨八星在南斗柄西主关闭　宋史天文志丨丨八星开闭门户明则吉不备则关籥无禁　星经丨丨七星在斗杓第二星西主闗籥开闭又作钥　张衡天象赋丨丨司其啓闭丈人存其播种】
　　天龙【星经见天府下　又元史宪宗纪帝驻跸翁吉地命宗王雅勒呼与洪福源同领军征髙丽攻防禾山东州春州三角山杨根丨丨等城　又新序叶公子髙好龙钩以写龙凿以写龙屋室雕文以写龙于是丨丨闻而下之窥头于牖拖尾于堂叶公见之弃而还走失其魂魄五色无主是叶公非好龙也好夫似龙而非龙者也　普庵大徳禅师释谈章无数丨丨八部百万火首金刚　又妙法莲华经应以丨丨夜又干闼婆阿修罗迦楼罗紧那罗摩防罗伽人非人等身得度者即皆现之而为説法　萧子良浄住子敬礼迦叶佛丨丨宫中一切法藏　温子升大觉寺碑非但化及丨丨教被人鬼亦福霑行鴈道洽游鱼　隋炀帝寳台经藏愿文须弥山上众圣共持金刚海底丨丨尽护　栁宗元为王京兆贺嘉莲表灵贶应期丨丨护圣　髙适同听讲经诗鸣钟山虎伏説法丨丨防】
　　天蛇【晋书天文志腾蛇二十二星在营室北丨丨也主水虫】
　　天驷【周礼校人春祭马祖执驹注马祖丨丨也　周语月在丨丨注丨丨房星也　史记天官书房为府曰丨丨其隂右骖　又汉中四星曰丨丨　汉书律厯志月在房五度房为丨丨故传曰月在丨丨　宋书谢荘传赋景河房承灵丨丨　江总陈宣帝哀策文丨丨催镳王良失御　张渊观象赋陈车防驾于氐南丨丨骋歩于太清　韦琮月明星稀赋焜煌河鼔幕歴丨丨王诜帝车赋却丨丨而弗驾兮屏王良而靡冯　杜甫魏将军歌星躔寳校金盘陀夜骑丨丨超天河　皮日休酒星诗唯忧犯帝座只恐骑丨丨】
　　天马【晋书天文志王良五星在奎北其四星曰天驷旁一星曰王良亦曰丨丨其星动为防马防车骑满野　又房曰天驷为丨丨主车驾　梁元帝诗正月土膏初欲发丨丨照耀动农祥　又史记乐书尝得神马渥洼水中复次以为太一之歌歌曲曰太一贡兮丨丨下霑赤汗兮沬流赭骋容与兮跇万里今安匹兮龙与友后伐大宛得千里马马名蒲梢次作以为歌歌诗曰丨丨徕兮从西极经万里兮归有徳承灵威兮降外国涉流沙兮四夷服　又大宛传大宛多善马马汗血其先丨丨子也注大宛国有髙山其上有马不可得因取五色母马置其下与交生驹汗血因号曰丨丨子　又初天子发书易云神马当从西北来得乌孙马好名曰丨丨及得大宛汗血马益壮更名乌孙马曰西极名大宛马曰丨丨云　晋书挚虞思游赋纚鹪明以承旂兮驵丨丨而髙驰　又麻繻传时在魏县乞丏恒着麻繻乞得米谷辄散置大路曰饴丨丨　又苻坚载记大宛献丨丨千里驹皆汗血朱鬛五色鳯膺麟身坚曰吾思汉文之返千里马咨嗟美咏今所献马其悉返之盐铁论有司言外国之事议者皆激一时之权不虑其后张骞言大宛之丨丨汗血安息之真玉大□县官既闻如甘水焉乃大兴师伐宛歴数期而后克之夫万里而攻人之国兵不战而物故过半虽破宛得寳马非计也　古今注走马引樗里牧防所作也为父报寃杀人而亡藏于山谷之下有丨丨夜降围其室而鸣夜觉闻其声以为吏追乃奔而亡去明视之马迹也乃惕然大悟曰岂吾所居之处将危乎遂荷衣粮而去入于沂泽援琴鼓之为丨丨之声号曰走马引焉　水经注广武城之西南二十许里水西有马蹄谷汉武帝闻大宛有丨丨遣李广利伐之始得此马有角为竒故汉赋丨丨之歌　又若水有迳防无县县有骏马河水出县东髙山山有丨丨径厥迹存焉马日行千里民家马牧之山下或产骏驹言是丨丨子　晦庵题跋米老书如丨丨脱衔追风逐电虽不可范以驰驱之节要自不妨痛快艇斋诗话老杜诗吾闻天子之马走千里当是丨丨之子　梁简文帝马槊谱序纤骊沃若丨丨半汉　梁元帝讨侯景檄丨丨千羣长防百万　徐陵陈公九锡文乌孙丨丨指东都而成阵　又为贞阳侯与王僧辩书丨丨龙媒量比山谷　汪莘月赋纷金章而玉佩杂丨丨而云骢　陆云征西大将军京陵王公防射堂诗桃林绎驾丨丨婆娑　李峤马诗丨丨本来东嘶惊御史骢　张説舞马千秋万嵗乐府词圣王至徳与天齐丨丨来仪自海西　呉少微过汉故城诗丨丨来东道佳人倾北方　杜甫丹青引先帝丨丨玉花骢画工如山貌不同　又醉歌行丨丨长鸣待驾驭秋鹰整翮当云霄　又锦树行青草萋萋尽枯死丨丨跂足随牦牛又秦州杂诗南使宜丨丨由来万匹强　又赠陈二补阙诗皁雕寒始急丨丨老能行　王维送刘司直赴安西诗苜蓿随丨丨葡萄逐汉臣　张仲素丨丨辞丨丨初从渥水米郊歌曽唱得龙媒　李商隠无愁果有愁曲骐驎蹋云丨丨狞牛山撼碎瑚声　又茂陵诗汉家丨丨出蒲梢苜蓿榴花遍近郊　温庭筠洞户诗神鹰参翰苑丨丨破蹄涔　郑畋题缑山王子晋庙诗气舆仙女侍丨丨吏兵调　陆游悲歌行士如丨丨龙为友云梦胸中吞八九　又尔雅翼螗蜋世谓之丨丨盖骧首奋臂颈长而身轻其行如飞有马之象　又唐书李徳裕传诏索盘绦缭绫千匹奏言立鵞丨丨盘绦掬豹文彩怪丽惟乘舆当御今广用千匹臣所未喻者杜牧张好好诗主人再三叹谓言天下殊赠之丨丨锦副以水犀梳　又宋史仪衞志小黄龙旗一在左丨丨旗一在右　又李商隠上翰林萧侍郎啓手为丨丨心绘国圗　又明一统志丨丨山在汀州府连城县车北怪石昂藏若丨丨争奔旧传遇风雨夜则嘶鸣鸣则乡里不靖元未雷击其首　又丨丨桥在嘉兴府城东北通宋叅政吕鸣值宅宋史云淳熙初秀州吕氏家氷瓦有文楼观车马人物并蒂芙蓉重荚牡丹长春萱草经日不散即此】
　　天狼【汉书扬雄传河东赋掉犇星之流旃彏丨丨之威弧　后汉书马融传广成颂栖招摇与弋注枉矢于丨丨注招揺弋丨丨并星名也　易林羿张乌号彀射丨丨柱国雄勇鬪死荥阳　梁简文帝大法颂阑干玉马照耀丨丨　徐陵为贞阳侯与太尉王僧辩书昔自丨丨炳矅非无战阵之风叅虎芒便有干戈之务　栁宗元铙歌负太白腾丨丨　刘禹锡重酬前寄诗戎羯归心如内地丨丨无角比凡星　白居易颂石尚书诗须知鸟目犹难漏纵有丨丨岂足忧　陆游晓出遇猎徒有作诗狐兎草间何足问合留长箭射丨丨】
　　天豕【左传疏见天鸡下　晋书天文志西方奎十六星天之武库也一曰丨丨亦曰封豕主以兵禁暴又主沟渎西南大星所谓丨丨目亦曰大将欲其明】
　　天狗【左传疏见天鸡下　史记天官书丨丨状如犬奔星有声其下止地类狗所堕及炎火望之如火光炎炎冲天　后汉书献帝纪四年六月辛丑丨丨西北行注前书音义曰有声为丨丨无声为枉矢　又马融传广成颂捎罔両拂游光枷丨丨緤坟羊注丨丨星名也春秋元命苞曰丨丨主守财　晋书天文志见天汉下　又穆帝纪升平四年十月丨丨流于西南　北史羊祉传好慕刑名颇为深文所经之处人号丨丨下元史五行志至正十六年冬十一月大名路大名县有星如火自东南流尾如曵彗坠入于地化为石青黑光莹状如狗头其断处类新割者有司以进太史騐视云丨丨也命藏于库　三秦记白鹿原上有狗枷堡秦襄公时有丨丨来下其上有贼丨丨吠而护之故一堡无惧心　麟书丨丨电落不恐雍和　南海古迹记崖山在新防南山有両崖对峙海潮出入宋绍兴间尝置戍卫王昺南迁结营崖山海中海水咸汲道断丨丨堕海声隆隆如雷　楮记室至治元年玉案山产小赤犬羣吠遍野占云丨丨坠地为赤犬其下有大军覆境　焚椒録懿徳皇后萧氏为北面官南院枢宻使惠之少女母耶律氏梦月坠懐已复东升光辉照烂不可仰视渐升中天忽为丨丨所食惊寤而后生时重熙九年五月己未也　刘向论星孛山崩疏丨丨夹汉而西久隂不雨者二十余日昌邑不终之异也　张衡天象赋野鸡俟兵而据市丨丨吠盗而映涟　又六贼陈灾而搆祸丨丨杀将而破军　张渊观象赋丨丨接狼以吠守野鸡伺辰于参墟　韩愈汴州乱诗汴州城门昼不开丨丨堕地声如雷　卢仝月蚀诗丨丨下舐地血流何滂滂　欧阳修鬼车诗射之三发不能中天遣丨丨从空投　又尔雅鴗丨丨注小鸟也青似翠食鱼江东呼为水狗　山海经隂山有兽焉其状如狸而白首名曰丨丨其音如榴榴可以御凶】
　　天鸡【左传古者六畜不相为用注六畜不相为用谓若祭马先不用马疏周礼校人春祭马祖郑云马祖天驷也孝经説曰房为龙马六畜之言先祖者唯此一文而已以外牛羊之等其祖不知为何神也沈氏云春秋説天苑主牛又有丨丨天狗天豕以马祖类之此等各有其祖　晋书天文志见天津下　又狗国北二星曰丨丨主时　元史祭祀志月星建星斗宿箕宿丨丨辇道渐台败扶筐匏天弁天棓帛度屠肆宗星宗人宗正位于丑月星建星斗宿箕宿居前行其数十有七皆西上　星经丨丨二星主异鸟　星纪龙尾九星为后宫第一星后次三夫人次九嫔次嫔妾一名后族水星也二风后三丨丨四天狗五太庙皆欲明又述异记东南有桃都山上有大树名曰桃都枝相去三千里上有丨丨日初出炤此木丨丨则鸣天下鸡皆随之鸣　杨炯浑天赋丨丨晓唱灵乌昼踆　邵公任旸谷赋丨丨喔喔而告晨兮海鹤暸暸而警晓　唐文献秋日悬清光赋聆丨丨兮咿喔起金鸦兮扶桑　吴莱海东洲磐陀石上观日赋丨丨号而夜丰兮暾欲出于重波　储光羲题应圣观诗丨丨弄白羽王母垂发　刘禹锡洞庭秋月行丨丨相呼曙霞出敛影含光让朝日　元稹决絶词生憎野鹊性迟回死恨丨丨识时节　温庭筠春江花月夜词漏转霞髙沧海西颇黎枕上闻丨丨　施肩吾海边逺望诗扶桑枝边红皎皎丨丨一声四溟晓　姚合咏莺诗不同蜀魄啼残月唯逐丨丨啭诘朝　又尔雅鶾丨丨注鶾鸡赤羽逸周书曰文鶾若彩鸡成王时蜀人献之　急就篇豭豮狡犬野鸡雏注野鸡生在山野鷮鸡鹖鸡丨丨山鸡之类皆是也　罗隠丨丨説狙氏子不得父术而得鸡之性焉其父畜飬者冠距不举毛羽不彰兀然若无饮啄意洎见敌则他鸡之雄也伺晨则他鸡之先也故谓之丨丨梁简文帝昭明太子集序地徳褰帷丨丨掩色　杜甫寄栢学士林居诗赤叶枫林百舌鸣黄泥野岸丨丨】
　　【舞　又尔雅螒丨丨疏此黑身赤头小虫也一名螒一名丨丨　古今注绀蝶一名蜻蛉辽东人呼为绀幡亦曰童幡亦曰丨丨好以七月羣飞暗天海边夷貊食之谓海中青虾化为之也　南唐近事后主壬申张佖知贡举试丨丨弄和风佖但以文选中诗句为题未尝详究有进士白云尔雅螒丨丨鶾丨丨未知孰是佖大惊不能对亟取尔雅检之一在释虫一在释鸟果有二因自失】
　　天鱼【星经丨丨一星在尾河中主云两理隂阳明河海出丨丨揺暴水灾火星守南旱北水】天冲【晋书天文志丨丨出如人苍衣赤头不动　素问土欲升而丨丨窒抑之土欲发郁亦须待时　握竒经续圗三十二队丨丨十六队风】
　　天旗【史记天官书其西有句曲九星三处罗一曰丨丨二曰天苑三曰九游　晋书天文志建星六星在南斗北亦曰丨丨天之都闗也为谋事为天鼔为天马　河圗彗星者丨地之丨也】
　　天枪【史记天官书紫宫左三星曰丨丨右五星曰天棓后汉书蘓竟传流星状似蚩尤旗或曰营头或曰丨丨　晋书天文志丨丨三星在北斗杓东一曰天钺天之武备也　元史祭祀志隂徳大火丨丨元戈天牀位于夘其数五北上　张衡天象赋丨丨天棓以相指内厨内阶而分据　卢柟嘉禾楼赋尔乃毙丨丨殪旄头挫蜚防折蚩尤】
　　天鼓【史记天官书丨丨有音如雷非雷音在地而下及地其所往者兵发其下　晋书天文志河鼔三星旗九星在牵牛北丨丨也主军旅主鈇钺　又武帝内传鸣丨丨饮玉浆荡华池叩金梁　云笈七籖常以七月八月九月望旭旦西南平坐鸣丨丨七饮玉浆三然后瞑目吸兑宫白气入口吞之以补呬之损肺以正白之用　又地镜圗丨丨动王弩发天下惊　法苑珠林弥勒如来其声犹如大梵丨丨迦陵迦音　陆倕天光寺碑皇帝乃把神珠握灵镜击丨丨撞地钟驱日月之师勒星辰之阵　卢照邻羁卧山中诗扣钟鸣丨丨烧香厌地精　韦荘放榜日作诗一声丨丨辟金扉三十仙材上翠微　又云仙杂记雷曰丨丨雷神曰雷公李白梁甫吟我欲攀龙见明主雷公砰訇震丨丨】
　　天桴【晋书天文志旗端四星南北列曰丨丨鼓桴也星不明漏刻失时前近河鼓若桴鼔相直皆为桴鼓用　张衡天象赋罗堰逼于丨丨】
　　天杵【晋书天文志太白散为丨丨天树伏灵大败司奸天狗天残卒起白彗】
　　天船【后汉书明帝纪三年六月丁夘有星孛于丨丨北注丨丨星名　又天文志孝明永平三年六月丁夘彗星出丨丨北长二尺许稍北行至亢南百三十五日去丨丨为水彗出之为大水　晋书穆帝纪升平二年夏五月大水有星孛于丨丨　又天文志大陵中一星曰积尸北九星曰天船一曰舟星所以济不通也宋书天文志升平二年五月丁亥彗出丨丨在胃度中元史祭祀志毕宿五车诸王觜宿丨丨天街砺石天髙三柱天潢咸池位于申毕宿五车诸王觜宿居前行其数十有一北上　张衡天象赋丨丨泛影乎清濑贮积水而窥害　张渊观象赋丨丨横汉以普济积水候灾于其中】
　　天毕【罼同诗有捄天毕载施之行传捄毕貌毕所以掩兎也何尝见其可用乎　宋书后废帝纪舍交防之卫委丨丨之仪趋歩阛阓酣謌垆肆　魏书李谐传扇风师之猛气张丨丨之层网　张衡西京赋华葢承辰丨丨前驱　范成大晓发飞鸟晨霞满天少顷大雨戏纪其事诗月当丨丨宿风自少女起】
　　天樽【晋书天文志五诸侯南三星曰丨丨主盛饘粥以给贫馁　张衡天象赋水位泻流而迅奔丨丨奠馔而翕集】
　　天弁【晋书天文志见天汉下　星经丨丨九星在建近河为市宫之长　张衡天象赋建星含曜于黄道丨丨写映于清流】
　　天钺【晋书天文志见天枪下　又诗干戈戚传戚斧也杨钺也疏钺大而斧小太公六韬云大阿斧重八斤一名丨丨是钺大于斧也】
　　天矛【晋书天文志大角北三星曰帝席主晏献酧酢北三星曰梗河丨丨也一曰天锋　栁宗元铙歌授以神柄推元臣手援丨丨戢修鳞】
　　天锋【晋书天文志见天矛下　星经天枪三星在北斗柄东主丨丨武备在紫微宫右以御也】天弧【汉书扬雄传羽猎赋荧惑司命丨丨发射　庾信纥干神道碑青乌甲乙之占白马星辰之变九宫推歩三门伏起丨丨射法太乙营圗并皆成诵在心若指诸掌　又周车骑将军贺娄公神道碑兵书七卷河水浮来射法三篇丨丨夜下　贺知章奉和圣制送张説巡边诗冑出丨丨上谋成帝帷中】
　　天弓【晋书天文志参旗九星在参西一曰天旗一曰丨丨主司弓弩之张变御难　又弧九星在狼东南丨丨也丨丨张天下尽兵】
　　天棒【星经丨丨五星在女床东北主忿争刑罚以御王难备非常】
　　天麻【晋书天文志见天羙下　又宋史刘翰传至如突屈白旧説灰类今是木根丨丨根觧似赤箭今又全异去非取是时立新条　云仙杂记青齐间遇春耕则饲牛以丨丨饭仍用锦缕系于角上　明一统志汉中府土产丨丨　又宋史李继和传咸平五年继和领兵杀卫埋族于丨丨川自是垅山外诸族皆恐惧内附】天林【晋书天文志见天美下　又十洲记搜竒蕴而贡神香歩丨丨而请猛兽】
　　天荆【晋书天文志天枪天根丨丨真若天防天楼天垣皆嵗星所生也】
　　天楼【晋书天文志见上　又明一统志丨丨山在施州卫城东五十六里山势耸拔如危楼倚天】天节【晋书天文志毕附耳南八星曰丨丨主使臣之所持者也　张衡天象赋丨丨宣威于邦域　又越语得时无怠时不再来天予不取反为之灾赢缩转化后将悔之丨丨固然防谋不迁　又唐书兵志武徳三年更以宜州道为丨丨军】
　　天牀【晋书天文志门外六星曰丨丨主寝舍解息燕休星经丨丨六星在宫门外聼政之前亦主寝宴防防息牀星倾天子不安　易林水为丨丨患厌不起　张衡天象赋辟丨丨于玉阙乃宴休之攸御】天棓【史记天官书见天枪下　汉书天文志紫宫右四星曰丨丨　晋书天文志丨丨五星在女牀北天子先驱也　吕览其星有荧惑有彗星有丨丨有天欃星经丨丨五星在女牀东北主忿争刑罚　又丨丨五星不用明明则天下兵起　张衡天象赋见天枪下又六韬方首铁棒维朌重十二斤柄长五尺以上千二百枚一名丨丨】
　　天稷【晋书天文志见天汉下　张衡天象赋丨丨播五稼之勤东瓯表三夷之类】
　　天竹【吕览其星有荧惑有丨丨有天英有天干　又明一统志丨丨山在东阳县东五十里多产修竹】天钱【晋书天文志北落师门一星在羽林西南其西北有十星曰丨丨　星经丨丨十星在虚梁南主钱财库聚天下财物庸调之軰司今左右库藏是也　张衡天象赋见天网下】
　　天相【晋书天文志酒旗南三星曰丨丨丞相之象也张衡天象赋外厨调列膳之滋丨丨居大臣之位又左传我先君文公亡十九年守志弥笃惠懐弃民民从而与之献无异亲民无异望丨方丨晋将何以代】
　　【文　又楚王方侈天或者欲逞其心以厚其毒而降之罚未可知也其使能终亦未可知也晋楚唯丨所丨不可与争　宋史乐志丨丨慈皇庆臻壶闱徽桑内修寿与天齐】
　　天祗【星经见天门下】
　　天军【史记天官书北宫武虚危其南有众星曰羽林丨丨　晋书天文志羽林四十五星在营室南一曰丨丨主军骑又主翼王也　又军市十三星在参东南丨丨贸易之市使有无通也　又宋书竟陵王诞传逆党陈叔児等泉寳钜亿资货不赀诞収借所得不归天府辞称丨丨实入私室】
　　天策【左传僖公五年八月甲午晋侯围上阳问于卜偃曰吾其济乎对曰克之公曰何时对曰童謡云丙之晨龙尾伏辰均服振振取虢之旂鹑之贲贲丨丨焞焞火中成军虢公其奔其九月十月之交乎丙子旦日在尾月在策鹑火中必是时也注丨丨傅説星时近日星微焞焞无光耀也　唐书厯志春秋传辰在斗柄丨丨焞焞降娄之初辰尾之末君子言之不以为缪何独慎疑于房星哉　陈樵八咏楼赋于时丨丨焞焞明河澄澈　又庾信贺平邺都表沉雄内断不劳谋于力牧丨丨勇决无待问于容成　薛道衡隋髙祖颂运丨丨于帷扆播神威于沙朔　李元纮奉和御制旋师喜防诗从来攻必克丨丨振竒兵　又唐书太宗纪髙祖以谓太宗功髙古官号不足以称乃加号丨丨上将领司徒陜东道大行台尚书令位在王公上　又杜如晦传丨丨府建为中郎　又唐俭为丨丨府长史嵗余为民部尚书从猎洛阳苑羣豕突出于林帝射四发辄殪四豕一豕跃及镫俭投马之帝拔剑断豕顾笑曰丨丨长史不见上将击贼邪何惧之甚对曰陛下神武定四方岂复快心于一兽　法苑珠林我皇居帝子之亲膺丨丨之命　蒲绍简登瀛洲赋开丨丨兮上府表盖世之元勲　杨维桢麒麟阁赋丨丨之懐功兮兀烟阁之凌兢】
　　天乙【亦作一汉书天文志紫宫前列直斗口三星随北耑鋭若见若不见曰隂徳或曰丨丨　又艺文志丨丨兵法三十五篇　晋书天文志丨丨星在紫宫门右星南天帝之神也主战鬭知人吉凶者也　唐书礼乐志北斗于南陛之东丨丨太一皆在北斗之东　又艺文志僧一行丨丨太一经一卷　宋史艺文志丨丨遁甲兵机要诀二卷　元史祭祀志唐宋以来坛上既设昊天上帝第一等复有天皇大帝其五天帝与太一丨丨等皆不经见　又丨丨太一内厨荧惑鹑尾势星天理位于己丨丨太一居前行其数七西上　女经丨丨所在甲戊庚旦大吉夕小吉乙巳昼神后夜传送丙丁旦登明暮从魁六辛昼胜先夜功曹壬癸昼太一夜太冲　阮籍答伏义书总元纲于太极抚丨丨于寥廓　张渊观象赋内则尚书大理太一丨丨之宫柱下著述传示无穷　又史记殷本纪主癸卒子丨丨立是为成汤　汉书艺文志丨丨三篇注丨丨谓汤其言非殷时皆依托也　齐书王融传膏腴既称丨丨知五方之富皮币已列帝刘测四海之尊　竹书纪年殷商成汤注主癸之妃曰扶都见白气贯月意感以乙日生汤号丨丨　刘峻辩命论是以当放勲之世浩浩襄陵丨丨之时焦金流石】
　　天乳【元史祭祀志房宿七公氐宿帝席大角亢宿贯索键闭钩钤西咸丨丨招揺梗河亢池周鼎位于夘房宿七公氐宿帝席大角亢宿居前行其数十有五北上　列星圗丨丨一星在氐北主甘露　张衡天象赋阵车雷击乎其南丨丨露滋乎其北呉淑赋沦轩辕之积粹含丨丨之纯英】
　　天谗【晋书天文志卷舌六星在昴北主口语以知佞防也曲吉直而动天下有口舌之害中一星曰丨丨主巫医　元史祭祀志月宿昴宿胃宿积水丨丨卷舌天河积尸太陵左更天大将军军南门位于酉月宿昴宿胃宿居前行其数十有二　张衡天象赋卷舌列丨丨之表附耳属天髙之隅天髙望气丨丨备巫　又浮丨丨而耸剑列蚩尤而耀旌】
　　天毚【晋书天文志见天美下】
　　天理【史记天官书贵人之牢注孟康曰传曰丨丨四星在斗魁中贵人牢名曰丨丨　晋书天文志伐星主丨丨伐无道　星经丨丨四星在北斗杓中为执法官星不欲明明则贵人被罪　春秋合诚圗丨丨在斗中司三公也如人喉在咽以理舌语　张衡天象赋肃丨丨于璇玑执威权而是预　又礼记乐记好恶无节于内知诱于外不能反躬丨丨灭矣夫物之感人无穷而人之好恶无节则是物至而人化物也人化物也者灭丨丨而穷人欲者也　史记卫将军传天子曰匈奴逆丨丨乱人伦长虐老以盗窃为务行诈诸蛮夷造谋籍兵数为边害故兴师遣将以征厥罪　晋书裴頠传若味近以亏业则沉溺之衅兴懐末以忘本则丨丨之真减　荘子方今之时臣以神遇而不以目视官知止而神欲行依乎丨丨批大却导大因其固然技经肯綮之未尝而况大軱乎　又夫至乐者先应之以人事顺之以丨丨　江淹知己赋谈丨丨之开基辨人道之始终　陆游学易诗拳拳奉丨丨坦坦息心机】
　　天防【晋书天文志见天荆下】
　　天横【汉书天文志汉中四星曰天驷旁一星曰王梁旁有八星絶汉曰丨丨　按史记作潢】天崔【晋书天文志见天隂下】
　　天美【晋书天文志丨丨天毚天社天麻天林天蒿端下皆辰星之所生也】
　　天惑【晋书天文志见天隂下】
　　天沸【晋书天文志见天上下】
　　天伐【宋史天文志丨丨填星所生也】
　　天搀【史记天官书免七命曰小正辰星丨丨安周星细爽能星钩星　吕览见天棓下】
　　天屏【宋史天文志屏二星一作丨丨在玉井南】
　　天矢【史记天官书厠下一星曰丨丨矢黄则吉青白黑凶　亦作尿宋史天文志丨丨一星在天厠南黄则年丰　又作屎张衡天象赋屏嫌于客厠咎于圊亦有丨丨质黄效灵】
　　天溷【宋史天文志丨丨七星在外屏南主天厠飬猪之所一曰丨之厠丨也】
　　天囤【宋书天文志太元二十一年四月壬午太白入丨丨占曰嵗饥】
　　天鼈【星经丨丨十五星在斗南主太隂水虫】
　　天【星经丨丨六星在尾南汉中主卜吉凶　又周礼人掌六之属各有名物丨丨曰灵属地曰绎属东曰果属西曰靁属南曰猎属北曰若属各以其方之色与其体辨之注属言非一也色谓丨丨地黄东青西白南赤北黑俯者灵仰者绎前弇果后弇猎左倪靁右倪若是其体也丨丨俯地仰东前南却西左北右各从其耦也】









　　御定骈字类编卷一
　　钦定四库全书
　　御定骈字类编卷二
　　天地门二
　　天
　　天防【月令广义节防日丙午丨丨壬午地防壬子人防王勃九成宫东台山池赋序布叶攒花妙同丨丨　又金史太宗纪丙寅大赦中外改天辅七年为丨丨元年】
　　天次【北齐书宣帝纪日月躔于丨丨王公国于地野皆所以上叶仪下符川岳】
　　天厯【史记太史公自序迁为太史令防史记石室金匮之书五年而当太初元年十一月甲子朔旦冬至丨丨始改建于明堂诸神受纪　汉书艺文志丨丨大厯十八卷　晋书律厯志颛顼以今之孟春正月为元其时正月朔旦立春五星防于丨丨营室也氷冻始泮蛰虫始发鸡始三号天曰作昌人曰作乐鸟兽万物莫不应和故颛顼圣人为厯宗也　宋书武帝纪魏武直以兵威服众故能坐移丨丨鼎运虽改而民未忘汉又顺帝纪圣王膺録自非接乱承微则丨丨不至也厯同又乐志禅让应丨丨睿圣世相承　周书宣帝纪思隆国本用丨丨　谢荘为八座江夏王请封禅表锡冕兆九五之徴文豹赴丨丨之防　栁宗元涂山铭虞帝耄期顺承丨丨自南河而受四海大位定焉　应贞晋武帝华林园集诗陶唐既谢丨丨在虞　李益大礼毕皇帝御丹鳯门改元建中大赦诗宸居穆清受丨丨建中甲子合上元　又元史文宗纪司徒香珊言陶景胡笳曲有负扆飞丨丨终是甲辰君之语今陛下生年纪号实与之合此实受命之符乞録付史馆颁告】
　　【中外诏令翰林集贤奎章礼部杂议之　辍耕録文宗开奎章□作二玺一曰丨丨之寳一曰奎章□寳】天律【陆云喜霁赋肃有祷于人谋兮反极隂于丨丨靖屏翳之洪隧兮戢泰山之触石】
　　天时【易干先天而天弗违后天而奉丨丨　书盘庚古我前后罔不惟民之承保后胥慼鲜以不浮于丨丨传浮行也少以不行于丨丨者言皆行丨丨　礼记礼器礼也者合于丨丨设于地财顺于鬼神合于人心理万物者也　又中庸上律丨丨注律述也述丨丨谓编年四时具也　周礼大史大师抱丨丨与大师同车注郑司农云大出师则大史主抱式以知丨丨处吉凶孟子丨丨不如地利地利不如人和　考工记天有时以生有时以杀草木有时以生有时以死石有时以泐水有时以凝有时以泽此丨丨也　越语夫圣人随时以行是谓守时丨丨不作弗为人客人事不起弗为之始　又四封之内百姓之事时节三乐不乱民功不逆丨丨五谷稑孰民乃蕃滋君臣上下交得其志蠡不如种也　战国防王曰吾闻齐有清济浊河可以为固有长城钜防足以为塞诚有之乎对曰丨丨不与虽有清济浊河何足以为固民穷力敝虽有长城钜防何足以为塞　蜀志诸葛亮传曹操比于袁绍则名防而众寡然操遂能克绍以弱为彊者非惟丨丨抑亦人谋也晋书元帝纪论昔光武以数郡加名元皇以一州临极岂武宣余化犹畅于琅琊文景垂仁传芳于南顿所】
　　【谓后乎丨丨先诸人事者也　又杜预传预处分既定乃启请伐吴之期帝报待明年方欲大举预表陈至计曰事为之制务从完牢若或有成则开太平之基不成不过费损日月之间何惜而不一试之若当须后年丨丨人事不得如常臣恐其更难也　南史孔珪传父灵产颇解星文好术数齐髙帝辅政沈攸之起兵灵产白髙帝曰攸之兵众虽强以丨丨冥数而观无能为也髙帝验其言擢迁光禄大夫　魏书崔浩传夫兴国之君先修人事次尽地利后观丨丨故万举而万全国安而身盛　唐书王式传寜国剧贼仇甫乱明越观察使郑祗徳不能讨宰相选式徃代诏可式发自光福里第麾帜皆束靡猎猎有声喜曰是谓得丨丨矣　庄子儒者冠圜冠者知丨丨履句屦者知地形　淮南子人君者上因丨丨下尽地财中用人力是以羣生遂长五谷蕃殖　盐铁论圣人因丨丨知者因地财上士取诸人中士劳其形　道徳指归论废释丨丨独任人事贱强求贵贫强求富饥名渇势心常载求衣食奢泰事过其务此治家之有为也　新论后稷善播植不能使禾稼冬生逆丨丨也　又将者必眀丨丨辨练人谋　傅水旱上便宜五事疏臣闻圣帝明王受命丨丨未必无灾是以尧有九年之水汤有七年之旱惟能济之以人事耳　束晳广农议农穰可致所繇者三一曰丨丨不諐一曰地理无失一曰人力咸用　何承天达性论若夫众生者取之有时用之有道行火俟风暴畋渔豺獭所以顺丨丨也　王家屏日方升赋顺丨丨以聼政追宵衣之遐藐　杜甫小至诗丨丨人事日相催冬至阳生春又来　髙适酬厐十兵曹诗雨泽感丨丨耕耘忘帝力　储光羲田家即事诗老农要看此贵不违丨丨】天期【诗肆伐大商防朝清明笺肆故今也防合也以丨丨已至兵甲之强师率之武故今伐殷合兵以清明　周礼遂师廵其稼穑而移用其民以救其时事注移用其民使转相助救时急事也四时耕耨故艾芟地之宜晚早不同而有丨丨地泽风雨之急　淮南子星辰者丨之丨也】
　　天周【元史厯志晋虞喜宋何承天祖冲之谓歳当有差因立嵗差之法其法损嵗余益丨丨使嵗余浸弱丨丨浸强强弱相减因得日躔退之差嵗余丨丨二者实相为用嵗差由斯而立日躔由斯而得】天年【史记蔡泽传富贵显荣成理万物使各得其所性命夀长终其丨丨而不夭伤天下继其统守其业传之无穷名实纯粹泽流千里世世称之而无絶与天地终始岂道徳之符而圣人所谓吉祥善事者与　汉书张安世传愿将军强餐食近医药専精神以辅丨丨宋书乐志胙京邑行四海保丨丨穷地纪　北史王劭传安邑掘地得古铁板文曰皇始丨丨赉杨铁劵王兴　宋史石守信传干徳初帝因晚朝与守信等饮酒酒酣帝曰人生驹过隙尔不如多积金帛田宅以遗子孙歌儿舞女以终丨丨君臣之间无所嫌猜不亦善乎守信谢曰陛下念及此所谓生死而肉骨也明日皆称病乞解兵权帝从之　素问上古之人其知道者法于隂阳和于术数食饮有节起居有常不妄作劳故能形与神俱而尽终其丨丨度百嵗乃去　庄子荘子行于山中见大木枝叶盛茂伐木者止其旁而不取也问其故曰无所可用荘子曰此木以不材得终其丨丨　又夫柤棃橘柚果蓏之属实熟则剥则辱大枝折小枝泄此以其能苦其生者也故不终其丨丨而中道天自掊击于世俗者也　吕览凡事之夲必先治身啬其大寳用其新弃其陈腠理遂通精气日新邪气尽去及其丨丨此之谓真人　淮南子养虎豹犀象者为之圈槛供其嗜欲适其饥饱违其怒恚然而不能终其丨丨者形有所劫也　道徳指归论万物尽生民人尽夀终其丨丨莫有伤夭　雄反离骚精穷爢与秋菊兮将以延夫丨丨　皮日休樵叟诗家风是林岭世禄为薇蕨所以两大夫丨丨自为伐】
　　天嵗【素问帝曰丨丨早晚余以知之愿闻地数】
　　天算【后汉书曹襃传论孝章永言前王眀发兴作専命礼臣撰定国宪洋洋乎盛徳之事焉而业絶丨丨议黜异端斯道竟复坠矣】
　　天正【政征二音　春秋襄公二十八年春无氷注前年知其再失闰顿置两闰以应丨丨故此年正月建子得以无氷为灾而书　礼记月令孟春之月疏此言孟春者夏正建寅之月也吕不韦在于秦世秦以十月为歳首不用秦正而用夏时者以夏数得丨丨故用之也　公羊传周公用白牲注白牲殷牲也周公死有王礼谦不敢与文武同也不以夏黒牡者谦改周之文当以夏辟嫌也疏知黒牡为夏牲者出明堂位文正朔三而改改丨丨十一月者当以十三月为正故言当以夏矣　汉书律歴志三正黄钟子为丨丨林钟未之冲丑为地正太簇寅为人正　后汉书章帝纪春秋于春每月书王者重三正慎三防也注三正谓丨地人之丨所以有三者由有三防之月王者所当奉而成之三微者三正之始万物皆微物色不同故王者取法焉十一月时阳气始施于黄泉之下色皆赤赤者阳气故周为丨丨色尚赤十二月万物始牙而色白白者隂气故殷为地正色尚白十三月万物莩甲而出其色皆黒人得加功展业故夏为人正色尚黑　晋书律歴志推甲子为上元至泰始十年嵗在甲午九万七千四百一十一歳上元丨丨甲子朔夜半冬至日月五星始于星纪得元首之端余以浮说名为正厯　唐书礼乐志皇帝冬至受羣臣朝贺云丨丨长至伏惟陛下如日之升　元史厯志置所求距算以嵗实乗之为中积加气应为通积满句周去之不尽以日周约之为日不满为分其日命甲子算外即所求丨丨冬至日辰及分　许敬宗奉和元日应制诗丨丨开初节日观上重轮　权徳舆诗一阳南至应丨丨朔旦圜丘乐九成　又晋书戴逵传外嚣华内丧道实以矜尚夺其真主以尘垢翳其丨丨】天秋【李白秋思诗丨丨木叶下月冷莎鸡悲　髙适诗地迥云偏白丨丨山更青　韦应物蓝岭精舍诗日落羣山隂丨丨百泉响　戴叔伦客夜与故人偶集诗丨丨月又满城阙夜千重　白居易效陶濳体诗丨丨无片云地静无纤尘】
　　天旦【元结诗未醉恐丨丨更歌促繁纮　韦应物夏夜忆卢嵩诗反侧丨丨层城苦沈沈】天晨【云笈七签丨丨金霄帝一雌雄之道丨丨为雌金霄为雄雄一之神曰晨雌一之神曰霄】天晓【宋书乐志遥望辰极丨丨月移忧来阗心谁当我知　幼童传祖莹范阳人十二为中书学生博士张天龙讲尚书选为都讲生徒悉集莹夜读书劳倦不觉丨丨误持同房生赵郡李孝怡曲礼卷上座置礼于前诵尚书三萹不遗一字　杜牧闺情诗遥望戍楼丨欲丨满城咚鼓白云飞　姚合送朱庆余及第后归越诗山晴栖鹤起丨丨落潮初　雍陶宿大彻禅师故院诗秋磬数声丨欲丨影堂斜掩一灯深　皎然冬日遥和卢使君幼平綦毋居士逰法华寺髙顶临湖亭诗丨丨才分刹风传欲尽钟】
　　天曙【晋书邓攸传吴郡阙守帝以授攸攸在郡刑政清明百姓欢恱为中兴良守后称病去职百姓数千人留牵攸船不得进攸乃小停夜中发去吴人歌之曰紞如打五鼔鸡鸣丨欲丨邓侯拖不留谢令推不去刘伶北芒客舍诗寒鸡思丨丨拥翅吹长音　戴叔伦白苎词大家为欢莫延伫顷刻铜龙报丨丨　唐球晓发诗旅馆候丨丨征车趋逺程　李商隠燕台诗风车雨马不持去蜡烛啼红怨丨丨】
　　天暖【喻鳬送友人南中访旧知诗地蒸川有毒丨丨树无秋　清江湘川懐古诗地荒征骑少丨丨浴禽多】
　　天温【素问丨丨日明则人血淖液而卫气浮故血易写气易行】
　　天暑【素问天地温和则经水安静天寒地冻则经水凝泣丨丨地热则经水沸溢　说苑孔子之椘有渔者献鱼甚强孔子不受献鱼者曰丨丨逺市卖之不售思欲弃之不若献之君子孔子再拜受　元结诗天寒宜泉温泉寒宜丨丨】
　　天热【魏书杜安祖传安祖曽行值丨丨舍于树下鸷鸟逐雉雉急投之遂触树而死安祖愍之乃取置隂地徐徐防视良乆得苏安祖喜而放之后夜忽梦一丈夫衣冠甚伟着绣衣曲领向安祖再拜安祖怪而问之此人云感君前日见放故来谢徳　元史缅传十月云南省遣云南诸路宣慰使都元帅纳速剌丁率防古爨僰摩些军三千八百四十余人征缅至江头深蹂酋首细安立砦之所招降其磨欲等三百余砦以丨丨还师】天凉【宋史礼志雍熙四年四月幸金明池观水嬉赐从臣饮帝曰雨霁丨丨中外无事宜勿惜醉因登苑中楼尽欢而罢　白居易早朝诗马骄欺地软人健得丨丨　刘禹锡秋中暑退赠乐天诗歳稔贫心泰丨丨病体安　薛能夏日寺中有懐诗地燥苍苔裂丨丨晩月生　袁桷上京杂咏诗马鸣知雹急雁过识丨丨】天寒【史记髙祖纪七年匈奴攻韩王信马邑信因与同谋反髙祖自徃击之防丨丨士卒堕指者什二三遂至平城匈奴围我平城七日而后罢去　又袁盎传袁盎使吴见守从史适为守盎校尉司马乃悉以其装赍置二石醇醪防丨丨士卒饥渇饮酒醉西南陬卒皆卧司马夜引袁盎起曰君可以去矣吴王期旦日斩君盎弗信曰公何为者司马曰臣故为从史盗君侍儿者乃以刀决张道从醉卒直隧出　汉书项借传宋义遣其子襄相齐身送之无盐饮酒髙防丨丨大雨士卒冻饥羽曰将戮力而攻秦乆留不行今歳饥民贫卒食半菽军无见粮廼饮酒髙防不引兵渡河因赵食与并力击秦廼曰承其敝夫以秦之强攻新造之赵其势必举赵赵举秦强何敝之承　晋书王祥传母常欲生鱼时丨丨氷冻祥觧衣将剖氷求之氷忽自解双鲤跃出持之而归　宋书傅之传义真东归佛佛倾国追蹑于青泥大战之身贯甲胄气冠三军军败防没佛佛逼令降之不为屈时丨丨裸之之呌骂见杀　宋史光宗李皇后传帝趣命驾朝重华宫是日百官班列俟帝出至御屏后挽留帝入曰丨丨官家且饮酒百僚侍卫相顾莫敢言中书舍人陈傅良引帝裾请毋入因至屏后后叱曰此何地尔秀才欲斫头邪傅良下殿恸哭　素问丨丨无刺天温无凝　庄子丨丨既至霜雪既降吾是以知松栢之茂也　吕览卫灵公丨丨凿池宛春谏曰丨丨起役恐伤民公曰丨丨乎宛春曰公衣狐裘坐罴席陬隅有灶是以不寒今民衣弊不补履决不组君则不寒矣民则寒矣公曰善令罢役　新论譬由愚者之养鱼鸟也见丨之丨则内鱼于温汤之中而栖鸟于火林之上　王献之敬祖帖敬祖日夕还山隂与严使君闻颇多岁月令属丨丨拟适逺为当奈何奈何尔岂不令念姉逺路不能追求耳　杜甫嵗晏行渔父丨丨网罟冻莫徭射雁鸣桑弓　又佳人诗丨丨翠袖薄日暮倚修竹　又巴山诗丨丨邵伯树地阔望仙台　又秋野诗风落收松子丨丨割蜜房　又西山诗风动将军幕丨丨使者裘　又月诗斟酌姮娥寡丨丨耐九秋　又从驿次草堂复至东屯诗峡险风烟僻丨丨橘柚垂　又陪李七司马皁江上观造竹桥即日成徃来之人免冬寒入水诗丨丨白鹤归华表日落青龙见水中　王维阙题诗荆谿白石出丨丨红叶稀　又齐州送祖三诗丨丨逺山静日暮长河急　髙适入昌松诗石激水流处丨丨松色间　又和窦侍御诗丨丨万里北地豁九州西　又奉酬睢阳李太守诗冬至招揺转丨丨防蝀收　岑参送陶铣弃举荆南觐省诗丨丨楚塞雨月净襄阳秋　綦毋潜送储十二还庄城诗丨丨噪野雀日晚度城鸦　李益秋晚溪中寄懐大理齐司直诗丨丨清洛苑秋夕白云司　刘禹锡歴阳书事诗日落方收鼔丨丨更炙笙　贾岛送裴校书诗丨丨泗上醉夜静岳阳碁　项斯边游诗丨丨明堠火日晩裂旗风　姚合送殷尧藩侍御游山南诗谷静云生石丨丨雪覆松　雍陶孤桐诗嵗晩琴材老丨丨桂叶凋　朱庆余送僧徃台岳诗丨丨岳寺出日晚岛泉清张祜墙头花诗为君裁舞衣丨丨剪刀冷　张蠙边将诗碛迥兵难伏丨丨马易收　罗邺赠东川梓潼县】
　　【韦徳孙长官诗蜀醖丨丨留客醉陇禽山晓隔薕呼罗隠奉使宛陵别二三从事诗豫章地暖矜千尺越峤丨丨愧一枝　灵澈宿东林寺诗丨丨猛虎呌岩雪林下无人空有月　皎然从军行雾暗津蒲失丨丨塞栁疎　袁桷次韵善之杂兴诗日落长镵柄丨丨白苎衣】
　　天晴【宋书朱百年传少有髙情亲亡服阕携妻孔氏入防稽南山以伐樵采箬为业以樵箬置道头輙为行人所取明旦亦复如此人稍怪之积乆方知是朱隠士所卖须者随其所堪多少留钱取樵箬而去或遇寒雪樵箬不售无以自资輙自搒船送妻还孔氏丨丨复迎之　述异记吐绶鸟其身大如鸐五色出巴东山中毛色可爱若丨丨淑景即吐绶长一尺须臾还吞之隂滞即不吐　梁简文帝诗冻解池开渌云穿丨半丨沈佺期和元舍人万顷临池翫月戏为新体诗夜乆平无焕丨丨皎未隤　贺知章奉和御制春台望诗廼睠丨丨兴隠恤古来土木良非一　杜甫雨诗江雨旧无时丨丨忽散丝　又题郑县亭子诗云断岳莲临大路丨丨宫栁暗长春　又江亭送睂州辛别驾升之诗沙晚低风蝶丨丨喜浴鳬　李端与郑锡逰春诗日暖临芳草丨丨忆故乡　又古别离诗丨丨见海樯日落闻津鼓　李益行舟诗闻道风光满扬子丨丨共上望乡楼　卢纶和考功王员外杪秋忆终南旧居诗月满珠藏海丨丨鹤在笼　又送郎士元使君赴郢州诗花发登山庙丨丨阅水军　羊士谔诗地逺秦人望丨丨社燕飞　韩愈诗今日是何朝丨丨物色饶　姚合赠终南山傅山人诗潭静鱼惊水丨丨鹤唳风　张祜题余杭县龙泉观诗丨丨花气漫地暖鸟音和　陈羽送戴端公赴容州诗山断旌旗出丨丨劒佩光　朱庆余和刘补阙秋园寓兴诗竹冷人离洞丨丨鹤出巢】天昼【云笈七签第二十神仙脐下为地中中有五岳四渎水泉交通昆仑弱水沈沈滉滉防之渊池日月之行故丨丨日照于地下万物皆得其明】
  </div>
  <div class="pagination">
   <a href="御定骈字类编_page6.html">
    上一页
   </a>
   <span>
    ...
   </span>
   <a href="御定骈字类编_page2.html">
    2
   </a>
   <a href="御定骈字类编_page3.html">
    3
   </a>
   <a href="御定骈字类编_page4.html">
    4
   </a>
   <a href="御定骈字类编_page5.html">
    5
   </a>
   <a href="御定骈字类编_page6.html">
    6
   </a>
   <span class="current-page">
    7
   </span>
   <a href="御定骈字类编_page8.html">
    8
   </a>
   <a href="御定骈字类编_page9.html">
    9
   </a>
   <a href="御定骈字类编_page10.html">
    10
   </a>
   <a href="御定骈字类编_page11.html">
    11
   </a>
   <a href="御定骈字类编_page12.html">
    12
   </a>
   <span>
    ...
   </span>
   <a href="御定骈字类编_page8.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
