<!DOCTYPE html>
<html>
<head>
    <meta charset="UTF-8">
    <title>太平御览 - 第 674 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 674 页/共 737 页</h1>
    <div class="content">《魏志》曰：倭国人入海捕鳆鱼，水无深浅，皆沉没取之。
《齐书》曰：褚彦回，时淮北属魏，江南无鳆鱼，或有间关得至者，一枚直数千钱。有饷彦回鳆鱼三十枚，彦回时虽贵而贫过甚，门生献计卖之，云可得十万钱。彦回变色曰：“我谓此是食物，非曰财货，且不知堪钱，聊尔受之？虽复俭乏，宁可卖饷取钱？”悉与亲游啖之，少日便尽。
陈思王《求祭先主表》曰：先主喜食鳆鱼，前已表徐州臧霸送鳆鱼二百，足自供事。
魏文帝《与孙权书》曰：今因赵咨致鳆鱼千枚。
比目鱼
《尔雅》曰：东方有比目鱼焉，不比不行，其名谓之。（郭璞症曰：状如牛脾。一眼，两片相合乃行。江东呼王余鱼。）
《史记》曰：管仲谏桓公：“古者封禅，东海有比目之鱼。”
《搜神记》曰：东海名馀腹者，昔越王为脍，割而未切，堕半於水，化为鱼。
《临海水土记》曰：两片特立，合体俱行，比目鱼也。
《岭表录异》曰：比目鱼，南人谓之鞋屉鱼，江淮为之拖沙鱼。
左思《三都赋》曰：双则比目，片则王馀。
孙绰《望海赋》曰：王馀孤逝，比目双游。
人鱼
《山海经》曰：龙侯之山，决水出焉。其中多人鱼，状如帝鱼，四足，其音如婴儿，食之无痴疾。
《史记》曰：秦始皇冢中，以人鱼膏为灯烛。
《临海异物志》曰：人鱼，似人，长三尺馀，不可食。
虎鱼
《范子》曰：虎鱼出东海。
郭璞《江赋》曰：或虎状类人。（虎鱼，头似虎，腹背皆有刺。）
卷九百三十九　鳞介部十一
牛鱼
《博物志》曰：东海中有牛鱼，形如牛。剥其皮悬之，潮死炅则毛起，潮去则伏。
《临海异物志》曰：牛鱼，形如犊子，毛色青黄。好眠卧，人临其上，及觉，声如大牛，闻一里。
《魏武四时食制》曰：海牛鱼皮、生毛可以饰物，出扬州。
天牛鱼
《南越记》曰：天牛鱼，方圆三丈，眼大如升，在脾头，口在胁中，露齿无唇，两肉角如臂，两翼长六尺，尾长五尺。
死觏鱼
《南方草物状》曰：死觏鱼，随海潮搏岸边食人，人乘舡刺之。大者围九尺，长二三尺，似猪形。
鹿鱼
《临海异物志》曰：鹿鱼，长二尺馀，头上有角，腹下有脚，如人足。
《岭表录异》曰：鹿子鱼，其尾鬣，皆有鹿班，赤黄色。余曾览《罗州图》云：“州南海中有洲。每春夏，此鱼跳出洲，化而为鹿。”曾有人拾得一鱼，头已化鹿，尾犹是鱼。南人云：“鱼化为肉，腥不堪食。”
郭璞《江赋》曰：或鹿像鼻。（鹿，头角如鹿。）
虾鱼
《尔雅》曰：鲵大者谓之虾。（今鲵鱼似召，四脚，前似猕猴，後似狗。声如小儿啼。大者长八九尺。）
《异物志》曰：鲵鱼，有四足，如龟而行疾。有鱼之体，而以足行，故曰虾鱼。含水仰天不动，小鸟就饮，因而吞之。
《异物记》曰：虾实四足，而有鱼名，头尾类是，歧岐而行。生长山涧，出入深坑。顶上有光，迎风流。云是懒妇，怨勤自投。
鳐鱼
《吕氏春秋》曰：灌死之鱼名曰鳐，状如鲤，有翼。
左思《吴都赋》曰：文鳐夜飞而触纶。
珠鳖鱼
《山海经》曰：葛山，澧水出焉。中多珠鳖之鱼，如肺而有六足，目有珠。其味酸甘，食之不厉。
《山海经图赞》曰：澧死戤鳞，状如浮肺，体兼三才，以货贾客。
《吕氏春秋》曰：鱼之美者，澧死戤鱼，名曰珠鳖，六足，有珠。（澧水，在苍梧九疑之西。）
赤Й鱼
《山海经》曰：青丘之山，英水出焉。中多赤Й，（音需。）其状如鱼而人面，其音如鸳鸯，食之不疥。
《经图赞》曰：赤Й之状，鱼身人头。
何罗鱼
《山海经》曰：谯明之山，谯水出焉。其中多何罗之鱼，一首十身，其音如吠犬，食之已痈。
鱼
《山海经》曰：涿光之山，嚣水出焉，而西流。其中多之鱼，（音褶。）其状如鹊而十翼，鳞皆在遇狞，其音如鹊，可以御火。
又《经图赞》曰：鼓翮一运，十翼翩翻，厥鸣如鹊，鳞在遇狞。
《雒书》曰：鱼，状如鹊，食之不瘴，出涿光山。
巢鱼
《山海经》曰：狱法之山，氵泽之水出焉。（音怀。）其中多巢鱼，（音藻。）状如鲤，鸡足。食之已疣。
又《图赞经》曰：巢之为状，半鸟半鳞。
旨鱼
《山海经》曰：北狱之山，诸怀之水出焉。其中多旨鱼，（音诣。）鱼身犬首，音如婴儿，食之已狂。
鳙鳙鱼
《山海经》曰：蛛之山，食水出焉。中多鳙鳙之鱼，（音容。）状如犁牛，其音如彘鸣。
《山海经图赞》曰：鱼号鳙鳙，如牛虎驳。
箴鱼
《山海经》曰：狗状之山，氵只（音枳。）水出焉，中多箴鱼，状如，喙如箴，食者尾。（《南越记》长针鱼，口四寸。）
专鱼
《山海经》曰：鸡山，暴水出焉，其中有专鱼，（音团。）状如鲋，彘毛，其音如豚。见则天大旱。
又《图□专鱼并鸟赞》曰：鸟栖林，专鱼处川，俱为旱徵。灾延普天，测之无像，厥类惟玄。
《吕氏春秋》曰：鱼之美者，洞庭之专。
击鱼
《山海经》曰：柢山多水，有鱼出焉，状如牛，陵居，蛇尾，有翼在去（祛、榻二音。）下，其音如留牛，其名曰击，（音六。）冬死夏生，（蛰类也。）食之无肿疾。
《山海经图赞》曰：鱼号曰击，处不在水。厥状如牛，鸟翼蛇尾。
半（音畔）鱼
《山海经》曰：英山，禺水出焉，北流注于招水。其中多半鱼，状如鳖，其音如羊。
胃（音谓）鱼
《山海经》曰：乐游之山，桃水出焉。其中多胃鱼，其状如蛇而四足。
《汉书□地理志》曰：子桐之水，其中泽多胃鱼。
尾鱼
《山海经》曰：英之山，氵冤水出焉。是多尾之鱼，鱼身蛇首，六足，目如马耳。食之使人不昧，可以御凶。
鳋鱼
《山海经》曰：鸟鼠同穴之山，渭水出焉。其中多鳋鱼，（音骚。）其状如鱼，动则其邑大兵。
《山海经图赞》曰：物以感应，亦有数动。壮士挺剑，气激江涌。鳋鱼潜渊，出则民悚。
{如鱼}{比鱼}鱼
《山海经》曰：鸟鼠同穴之山，滥（音槛。）水出於其西，多{如鱼}{比鱼}之鱼。（如比二音。）其状如复钅兆，鸟首而鱼翼鱼尾，其声如磬，是生珠玉。（珠母，蚌类。）
《山海经图赞》曰：形如复钅兆，包玉含珠。有而不积，泄以尾闾。暗与道会，可谓奇鱼。
蠃鱼
《山海经》曰：□（音圭。）山，水出焉。其中多蠃鱼，鱼身而鸟翼，声如鸳鸯。见，其国大水。
鱼
《山海经》曰：少咸之山，雁门之水，其中多之鱼，（音沛。）食之杀人。
此鱼
《山海经》曰：悬瓮之山，晋水出焉。其中多此鱼，（音紫。）其状如而赤鳞，其音如吒，食之不骄。（或作忄蚤。）
《山海经图赞》曰：微哉此鱼！食则不骄。物有所感，其用无В。
父鱼
《山海经》曰：阳山，留水出焉。其中有舀（音滔。）父之鱼，其状如鲋，鱼首，如彘身，食之已欧。
《山海经图赞》曰：舀父鱼首，厥体如豚。
师鱼
《山海经》曰：饶山，历号之水出焉。中有师鱼，食之杀人。
文鱼
《山海经》曰：景山，睢（音蛆。）水出焉。中多丹粟文鱼。（有班彩也。）
仑鱼
《山海经》曰：半石之山，来需之水出焉。其中多仑（音纶。）鱼，黑文，状如鲋，食者不肿。
鲞鱼
《山海经》曰：半石之山，合水出其阴，是多鲞（音腾。）鱼，其状如厥，居逵，（逵，死昀晷穴，相交通。）苍文赤尾。食者不痈，可以已瘘。
</div>
    <div class="pagination">
<a href="太平御览_page673.html">上一页</a><span>...</span><a href="太平御览_page669.html">669</a><a href="太平御览_page670.html">670</a><a href="太平御览_page671.html">671</a><a href="太平御览_page672.html">672</a><a href="太平御览_page673.html">673</a><span class="current-page">674</span><a href="太平御览_page675.html">675</a><a href="太平御览_page676.html">676</a><a href="太平御览_page677.html">677</a><a href="太平御览_page678.html">678</a><a href="太平御览_page679.html">679</a><span>...</span><a href="太平御览_page675.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
