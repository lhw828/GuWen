<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 413 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 413 页/共 736 页
  </h1>
  <div class="content">
   马枢字要理徵度支尚书辞不应命撰迩仪四卷。
    郑灼为尚书仪曹郎广沈文阿仪注撰五礼。
    戚衮为国子助教始兴王府录事参军衮於梁代撰三礼仪记值乱亡失（按隋书经籍志有陈尚书杂仪注五百五十卷陈吉礼一百七十一卷陈宾礼六十五卷陈军礼六卷陈嘉礼一百二卷卤簿图一卷史失撰人姓名）。
    後魏崔元伯道武时为黄门侍郎撰朝觐宴飨郊庙社稷之仪。
    李韶为仪曹令孝文时修改车服及羽仪制度皆令韶典焉宣武时迁将作大匠敕参定朝仪律令。
    常景为太常博士与太常刘芳撰朝令未及班行别典仪注多所草创未成芳卒景纂成其事拜谒者仆射孝明时敕撰太和之後朝仪已施行者凡五十馀卷後迁中书舍人与侍中崔光安丰王延明受诏仪定服章敕景参修其事迁为中散大夫蠕蠕主阿那瑰归阙朝廷疑其位次高阳王雍访景曰：昔咸宁中南单于来朝晋世处之王公特进之下今日为班宜在藩王仪同三司之间雍从之灵太后诏依汉世阴邓二后故事亲奉庙礼与帝交献景据正以定仪注朝廷是之後为秘书监撰仪注三十卷。
    邢昕为中书侍郎受诏与秘书监常景典仪注事出帝行释奠礼昕与秘书裴伯茂等俱为录义。
    卢观为著作佐郎与太常少卿李神隽光禄大夫王诵等在尚书上省撰定朝仪（按隋书经籍志有後魏仪注五十卷史失撰人姓名）。
    北齐崔瞻初仕後魏为大夫中庶子孝明时太子纳妃斛律氏敕瞻与鸿胪崔︱撰定婚礼仪注仍面受别旨曰：虽有旧事恐未尽善可好定此仪以为後式崔昂为散骑常侍与太子少师邢邵议定朝仪定国初礼。
    赵彦深为司徒撰吉礼七十二卷皇太子丧礼十卷袁律修为秘书监天统中诏与赵郡王等议定五礼（按隋书经籍志有後齐仪注二百九卷杂要礼三十八卷皇太子序亲簿一卷史失所撰姓名）。
    後周周惠达初仕西魏为右仆射自关右草创礼乐缺然惠达与礼官损益典章至是仪轨稍备。
    薛忄登仕西魏为中书侍郎文帝大统初仪制多阙太祖令忄登与卢辨檀翥等参定之。
    薛仕西魏为中书令朝廷方改物创制欲行。《周礼》乃诏与少宗伯卢辨斟酌古今共详定之。
    庾瑾为司宗中大夫内史撰新仪十编（一云书仪十）。
    隋薛道衡初仕北齐为散骑常侍武平初诏与诸儒定五礼。
    宇文弼初仕後周为礼部上士奉诏定五礼。
    裴政仕周为散骑侍郎与卢辨依。《周礼》建六卿设公卿大夫士并撰次朝仪车服器用多遵古礼革汉魏之法事并施行。
    潘徽字伯彦吴郡人炀帝镇江都引为扬州博士令诸儒撰江都集礼一部复令徽作序（按隋书经籍志有妇人书仪八卷失所撰人姓名。又有梁端文仪二卷谢元内外书仪四卷蔡超书仪二卷李穆叔赵李家仪十卷录一卷释昙瑗僧家书仪五卷失其朝代）。
    唐窦威隋末为考功郎称病去官及高祖定关中引为相国司录草创仪制多威所定高祖尝谓裴寂曰：叔孙通不能加也。
    令狐德累官太常卿撰皇帝封禅仪六卷。
    张文琮为江州刺史撰丧仪纂要七卷。
    姚为纳言则天将封嵩岳命总知撰仪注路敬淳为太子司议郎崇贤馆学士数受诏缉吉凶杂仪。
    韦叔夏为春官员外则天将拜辟雍及享明堂皆别授制其当时儒者祝钦明郭山恽撰定仪注凡所立义众咸推伏久之历迁成均司业久视元年下制曰：吉凶礼仪家国所重博士亦甚详明成均司业韦叔夏太子率更令祝钦明博涉经史多所该练委以参掌异得精详自今礼司所仪注并令叔夏等刊定讫然後奏进。
    郑馀庆为右仆射宪宗以其谙练典章朝廷礼乐制度有乖故事专委馀庆参酌施行遂为详定使。又以刑部侍郎韩愈礼部侍郎李程副知详定右司郎中崔郾吏部郎中陈讽刑部员外杨嗣复礼部员外庾敬休并充详定判官从馀庆之请也。朝廷仪制吉凶五礼咸有损益焉。
    韦处厚为翰林学士敬宗宝历末枢密使王守澄议立文宗问仪於处厚处厚该博今古一夕制置无不得礼。且曰：诘旦江王宜先下教布告群臣言已平内难下教讫群臣然後合班劝进礼毕太皇太后当有令奏册江王即皇帝位，於是一如处厚议。
    後唐刘岳为太常卿文学之外通於典礼明宗天成中奉诏撰新书仪一部文约而理当至今行於世。
    ●卷五百六十五
    ○掌礼部　作乐
    《易》曰：先王以作乐崇德殷荐之上帝。《传》曰：功成作乐。又云：移风易俗莫善於乐盖古之应期运改正朔一统类协群志未有不正金石之声定缀兆之容以象乎！功德以和乎！人神者也。三五而降因革殊制曷尝不参考锺律推本天理和声而通乎！政成文而协於雅以共祀事以导物情与德音而共流偕礼容而为盛至於干戚羽旄之物铿锵鼓舞之变损益云：异氵公袭不同。若乃宣畅乎！郁堙祓饰乎！宴喜以节百事以行八风法象之所存治道之所出非可以暂废者也。朱襄氏之治天下也。（朱襄氏古天子炎帝之别号）多风阳气畜积万物散解果实不成（解落也。有曰：果）故士达作为五弦之瑟以和阴阳以定群生（士达朱襄氏臣）。
    葛天氏之乐三人操牛尾投足以歌八阕（葛天氏古帝名也。投足犹足阕终也。）一曰载民二曰玄鸟三曰遂草木四曰奋五曰敬天常六曰达帝功七曰依地德八曰总禽兽之极（乐之八篇名也。）。
    伏羲乐名扶来亦曰：立基（一云：伏羲有网罟之咏）。
    神农乐名扶持亦曰：下谋（一云：神农有五弦）。
    黄帝令伶伦作为律（伶伦黄帝臣也。）伶伦自大夏之西（大夏西方之山）乃之阮俞之阴（阮俞山名也。山北曰：阴）取竹於谷以生空窍厚钧者断两节间（竹生谷者取钧断两节间以为锺律管也。或作ㄍ）其长三寸九分而吹之以为黄锺之宫（断竹长三寸九分吹之音中黄锺之宫）日舍少次制十二筒（六律六吕各有管。故曰：十二筒舍或作含）以之阮俞之下听凤鸟之鸣以别十二律其雄鸣为六雌鸣亦六以比黄锺之宫合（合和谐也。）黄锺之宫皆可以生之。故曰：黄锺之宫律吕之本也。（法凤之雌雄故律有阴阳上下相生。故曰：黄锺之宫皆可以生之也。）黄帝。又令伶伦与荣将铸十二锺和五音以施英韶以仲春之月乙卯之日日在奎始奏之命曰：咸池（奏十二锺乐名谓之咸池）是时岐伯作鼓吹盖短箫铙歌（蔡邕曰：军乐也。所以扬德建威劝士讽敌也。）少昊作大渊。
    颛顼生自。若水实处空桑（处居也。空桑邑也。）乃登为帝惟天之合正风乃行（惟天之合德与天合也。风化也。）其音。若凄凄锵锵帝颛顼好其音乃令飞龙效八风之音（八风八封之风也。）命之曰：承云（一云：颛顼作六英）以祭上帝（上帝昊天上帝）乃命单先为乐倡（倡始也。）单乃偃寝以其尾鼓其腹（鼓击也。）其音英英（英英和盛貌）帝喾命咸黑作为唐歌九招六列六英有亻垂作为击鼓锺磬吹苓管埙篪召椎锺帝喾乃令人（两手相击曰：）或鼓鼙击锺磬吹苓展管篪因令凤鸟天翟舞帝喾大喜乃以康帝德（康乐安也。）。
    帝尧立乃命质为乐质乃效山之音以歌（质当为夔）乃以麇&lt;革各&gt;宜缶而鼓之（鼓击）乃付石击石以象上帝玉磬之音以舞百兽瞽叟乃拌五弦之瑟（拌犹分）作为十五弦之瑟命之曰：大常以祭上帝（一云尧作大章）。又以阴多滞伏而湛积水道壅塞不行其序（有洪水之灾）民气郁阏（阏遏止也。）筋骨瑟缩不达故作为舞以宣道之。
    帝舜作五弦之琴以歌南风（一云：尧有十五弦之瑟舜益以八弦为二十三弦之瑟。）。又命伯禹为司空四海之内咸戴帝舜之功，於是禹兴九韶之乐（韶继也。言舜能继尧之德）致异物凤凰来翔。又命夔曰：汝典乐教胄子声依永律和声（声谓五声宫商角徵羽也。律谓六律六吕中十二月之音气也。言当依声律以和乐）八音克谐无相夺伦神人以和夔曰：戛击鸣球抟拊琴瑟以咏祖考来格（戛击所以作乐也。抟拊以韦为之实所以节乐球玉磬此舜庙之乐民悦其化神歆其祀礼备乐和故以祖考来至明之）虞宾在位群后德让（丹朱为王者後故称宾言与诸侯助祭年爵同推先有德）下管鼗鼓合止（堂下乐也。上下各有乐）笙镛以间鸟兽跄跄（镛大钟间缺也。吹笙击钟鸟兽化德相率而舞跄跄然）箫韶九成凤凰来仪（韶舜乐名言箫见细乐之备雄曰：凤雌曰：凰灵鸟也。仪有容仪备乐九奏而致凤凰则馀鸟不待九而率舞）夔曰：於予击石拊石百兽率舞庶尹允谐（尹正也。象正官之长信皆和谐言神人洽始於任贤治立以礼治成以乐所以太平）。又云：夔始作乐以赏诸侯。
    夏禹命皋陶作夏九成以昭其功（一云九夏）。
    殷汤命伊尹作大歌晨露循九招六列以见其善（大晨露九招六列皆乐名也。）。
    周文王始居岐山之阳躬行召南之教以成王业至三分天下乃宣周南召南之化本其德之初刑于寡妻至于兄弟以御于家邦故谓之乡乐用之房中。
    武王作大武（武王以功定天下也。）。又奏象舞象用兵时刺伐之舞故作维清之诗焉成王始作乐而合乎！祖作有瞽之诗（王者治定制礼功成作乐合者大合诸乐而除之）诸侯助祭遣於庙作臣工之诗。
    周公居摄既成雒邑朝诸侯率以祀文王作清庙之诗以歌焉。又作勺（言勺先祖之道也。）。又有房中之乐以歌后妃之德春官大司乐教国子（公卿大夫之子弟也。）舞云门大卷大咸大韶大夏大大武（此周所以存六代之乐黄帝曰：云门大卷黄帝能成名万物以明民共财言其德如云之所自出民得以有族类也。）以六律六同五声八音六舞大合乐以致鬼神示以和邦国以谐万民以安宾客以悦远人以作动物（六律合阳声者六同合阴声者。此十二者以铜为管转而相生黄锺为首其律长九寸各因而三之上生者三分益一分下生者三分去一分焉国语曰：律所以立均出度也。古之神瞽考中声而量之以制度律均锺吕以中声定律以律立锺之均也。大合乐者谓遍作六代之乐也。以冬日至作之致天神人鬼以夏日至作之致地祗物鬼彡动物羽羸之属虞。《书》曰：夔曰：戛击鸣球抟拊琴瑟以咏祖考来格虞宾在位群侯德让下管鼗鼓合止於予击石拊石百兽率舞庶尹允谐此其於宗庙九奏效应之也。）乃分乐而序之以祭以享以祀（分谓各用一代之乐）乃奏黄锺歌大吕舞云门以祀天神（以黄锺之锺大吕声为之均也。黄锺阳声之首大吕为之合奏之以祀天神导之也。天神五帝及日月星辰王者。又各以夏正月祀其所受命之帝於南郊尊之也。孝经说曰：王者祀天於南郊就阳位是也。）乃奏太蔟歌应锺舞咸池以祭地祗（太蔟阳声第二者应锺为之合咸池大咸地祗所祭于北郊谓神州之神及社稷也。）乃奏姑洗歌南吕舞大韶以祀四望（姑洗阳声第三者南吕为之合四望王之四镇四渎此言祀者司中司命风师雨师或亦用此乐也。欤）乃奏蕤宾歌函锺舞大夏以祭山川（蕤宾阳声第四者函锺为之合函锺一名林锺）乃奏夷则歌小吕舞大以享先妣（夷则阳声第五者小吕为之合小吕一名中吕先妣姜原履大人迹感神灵而生后稷是周之先毋也。周立庙自后稷为始祖姜原无所妃是以特立庙而祭之谓之宫神之也。）乃奏无射歌夹锺舞大武以享先祖（无射阳声之下也。夹锺为之合夹锺一名圜锺先祖谓先公先王也。）王出入则令奏王夏尸出入则令奏肆夏牲出入则令奏昭夏（三夏皆乐章名）凡日月食四镇五岳摧大傀异灾诸侯薨令去乐（四镇山之重大者谓扬州之会稽青州之沂山幽州之医无闾冀州之霍山五岳岱在兖州礼衡在荆州嵩在豫州华在雍州恒在并州傀犹怪也。大怪之异灾谓天地之奇变。若星辰奔及地震裂为害者去乐藏之也。春秋。《传》曰：壬午犹绎万入去万言入则去者不入藏之可知也。）大札大灾大凶大臣死凡国之大忧令弛悬（札疫厉也。凶年也。灾水火弛释下之。若今休兵鼓之为也。）。
    秦始皇更周房中乐名曰：寿人。又更周舞名曰：五行舞。
    汉高祖时叔孙通因秦乐人制宗庙大祝迎神於庙门奏嘉至（嘉善也。善神之至也。）皇帝入庙门奏永至以为行步之节犹古采齐肆夏（歌乐在逸诗）乾豆上奏登歌独上歌不以弦乱人声欲在位者遍闻之犹古清庙之歌也。登歌再终下奏休成之乐（叔孙通所奏作也。）美神明既享也。皇帝就酒东厢坐定奏永安之乐美礼已成也。又有房中祠乐歌高祖唐山夫人所作也。（唐山姓也。周有房中乐至秦名曰：寿人凡乐乐其所自生礼不总其本高祖乐楚声故房中乐楚声也。）。
    四年作武德舞以象天下乐已行武以除乱也。（高祖初奏）六年更舜韶舞曰：文始以示不相袭也。又作昭容乐礼容乐昭容者犹古之昭夏主出武德舞（言昭容乐生於武德舞）礼容者主出文始五行舞（舞入无乐者将至至尊之前不敢以乐也。出用乐者言舞不失节能以乐终也。大抵皆因秦旧事焉）。
    十一年高祖破英布军还过沛置酒沛宫与故人父老相乐醉酒欢哀作风起之诗令沛中僮儿一百二十人习而歌之。
    惠帝二年使乐府令夏侯宽备其箫管更房中乐为安世乐。
    文帝时乐人窦公（桓谭新论云：窦公年八十岁两目皆昏文帝奇之问曰：何至此对曰：臣年十三失明父母哀其不及众教鼓琴臣导引无所服饵）献其书乃周官大宗伯之大司乐章也。帝自造四时舞以示天下之安和也。
    景帝元年十月诏高庙酎武德文始五行之舞孝惠庙酎奏文始五行之舞孝文庙奏昭德之舞（昭明也。以明休德）。
    武帝定郊祀之礼乃立乐府（始置之也。乐府之名盖於此起）采诗夜诵（采诗采取百姓讴歌以知政教得失也。夜诵者其言辞或秘不可宣露故於夜中歌诵也。）有赵代秦楚之讴初李延年以好音见帝善之下公卿议曰：民间祀有鼓舞乐今郊祀而无乐岂称乎！公卿曰：古者祠天地皆有乐而神祗可得而礼，或曰：泰帝使素女鼓五十弦瑟悲帝禁不止（泰帝一谓泰吴也。不止谓不能自止也。）故破其瑟为二十五弦，於是塞南越祷祠泰一后土始用乐舞益召歌儿作二十五弦及坎篌瑟自此起延年为协律都尉多举司马相如等数十人迭为诗赋略论律吕以合八音之调作十九章之歌以正月上辛用事甘泉圜丘使童男女七十人俱歌昏祠至明（十九章歌练时日一帝临二青阳三朱明四西颢五玄冥六维泰七天地八日出入九天马十天门十一景星十二斋房十三后皇十四华烨烨十五五神十六朝陇首十七象载瑜十八赤蛟十九）。又作安世房中歌十七章是时河间献王德有雅材亦以为治道非礼乐不成因献所集雅乐（一云：河间献王好儒与毛生等共采周官及诸子言乐事者以作乐记八佾之舞与所制不相远）天子下大乐官尝存肄之（肄习也。）岁时以备数然不常御常御及郊庙皆非雅声（郊庙诗歌未有祖宗之事八音调均。又不协於锺律而内有掖庭才人外有上林乐府皆以郑声施於朝廷）。
    宣帝本始二年六月尊孝武庙为世宗庙奏盛德文始五行之舞。
    成帝建始元年丞相匡衡奏罢鸾路龙鳞更定。《诗》曰：涓选休成（涓除也。除恶选美成者也。）。又奏罢黻绣周张更定。《诗》曰：肃。若旧典是时谒者常山王禹世受河间乐能说其义其弟子宋晔等上书言之下大夫博士平当等考试当以为汉承秦灭道之後赖先帝圣德博受兼听修废官立太学河间献王聘求幽隐修兴雅乐以助化时大儒公孙弘董仲舒等皆以为音中正雅立之太乐春秋乡射作於学官希阔不讲（讲谓论习也。）。故曰：公卿大夫观听者但闻铿锵不晓其意而欲以风谕众庶其道无由（风化也。）是以行之百有馀年德化至今未成华等守习孤学大指归於兴助教化衰微之学兴废在人宜领属雅乐以继绝表微（表显也。）孔子曰：人能弘道非道弘人（。《论语》中孔子之言）河间区区小国藩臣（区区小貌）以好学修古能有所存（存意於礼）民到於今称之况於圣主广被之资（乐被犹覆也。）起旧文放郑近雅述而不作信而好古於以风示海内扬名後世诚非小功小美也。事下公卿以为迂远难分明当议复寝是时郑声尤甚黄门名倡丙疆景武之属富显於世贵戚五侯定陵富平外戚之家（五侯王凤以下也。定陵淳于畏也。富平张放也。）氵侈过度至与人主争女乐。
    哀帝自为定陶王时性不好音及即位下诏曰：惟世俗奢泰文巧而郑卫之声兴夫奢泰则下不孙而国贫文巧则趋末背本者众郑卫之声兴则氵辟之化流而欲黎庶敦朴家给人足犹浊其源而求其清流，岂不难哉！孔子不云：乎！放郑声郑声氵其罢乐府官郊祭乐及古兵法武乐在经非郑卫之乐者条奏别属他官丞相孔光大司马何武奏郊祭乐人员六十二人给祠南北郊大乐鼓员六人嘉至鼓员十人邯郸鼓员二人骑吹鼓员三人江南鼓员二人淮南鼓员四人巴俞鼓员三十六人（巴巴人也。俞俞人也。当高祖初为汉王得巴俞人并し犍善舞与定三秦灭楚因存其武乐也。巴俞之乐因此始也。巴即今之巴州俞即今之俞州）歌鼓员二十四人楚严鼓员一人梁皇鼓员四人临淮鼓员三十五人兹邡鼓员三人凡鼓十二员百二十八人朝贺置酒陈殿下应古兵法外郊祭员十三人诸族乐人兼云招给祠南郊用六十七人（招读与翘同）兼给事雅乐用四人夜诵员五人刚别拊员二人给盛德（刚及别拊皆鼓名也。）主调篪员二人（篪以竹为之七孔亦笛之类也。）听工以律知日冬夏至一人钟工磬工箫工员各一人仆射二人主领诸乐人皆不可罢竽工员三人一人可罢（竽笙类也。三十六簧）琴工员五人三人可罢柱工员二人一人可罢（柱工主筝瑟之柱者）绳弦工员六人四人可罢（弦琴瑟之弦绳言主纠合作之也。）郑四弦员六十二人一人给事雅乐六十一人可罢张瑟员八人七人可罢安世乐鼓员二十人十九人可罢沛吹鼓员十二人族歌鼓员二十七人陈吹鼓员十三人商乐鼓员十四人东海鼓员十六人长乐鼓员十三人缦乐鼓员十三人（缦乐杂乐也。）凡鼓八员百二十八人朝贺置酒陈前殿房中不应经法治竽员五人楚鼓员六人常从倡三十人常从象人四人（象人。若今戏虾鱼师子者也。）诏随常从倡十六人秦倡员二十九人秦倡象人员三人诏随秦倡一人雅大人员九人朝贺置酒为乐楚四会员十七人巴四会员十二人铫四会员十二人齐四会员十九人秦讴员三人蔡讴员六人竽瑟钟磬员五人皆郑声可罢师学百四十二人其七十二人给大官桐马酒（桐音动以马乳为酒撞桐乃成也。马骆味如酒而饮之亦可醉故呼马酒也。）其七十人可罢大凡八百二十九人其三百八十八人不可罢可领属大乐其四百四十一人不应经法成郑卫之声皆可罢奏可。
    後汉光武建武十三年四月平公孙述传送述瞽师郊庙乐器葆车舆辇，於是法物始备（瞽无目之人也。为乐师取其无所见於声审也。郊庙之器彝之属也。乐器钟磬之属葆车谓上建羽葆也。合聚五采羽名为葆舆者车之总名也。辇者驾人以行法物谓大驾卤簿仪式也。时草创未暇今得之始备）增广郊祀高皇帝配食乐奏青阳朱明西皓玄冥云翘育命舞北郊及祀明堂并奏乐如南郊迎时五郊春歌青阳夏歌朱明并舞云翘之舞秋歌西皓冬歌玄冥并舞育命之舞季夏歌朱明兼舞二舞。
    明帝永平三年八月戊辰改太乐官曰：大予乐歌诗曲操铫国名以俟君子初帝即位博士曹上言汉再受命仍有封禅之事而礼乐衰坏不可为後嗣法五帝不相氵公乐三王不相袭礼大汉自制礼以示百世帝问制礼乐云：何充对曰：。《河图括地象》曰：有汉世礼乐文雅出尚书璇玑钤曰：有帝汉出德洽作乐名予帝善之是岁公卿奏议世祖庙登歌八佾舞功名东平王苍以为汉制旧典宗庙各奏其乐皆不相袭以明功德秦为无道残贼百姓高帝受命诛暴元元各得其所万国咸熙作武德之舞孝文皇帝躬行节俭除诽谤去肉刑泽施四海孝景皇帝制昭德之舞孝武皇帝功德茂盛威震海外开地置郡传之无穷孝宣帝制盛德之舞光武皇帝受命中兴拨乱反正武畅方外震服百蛮戎狄奉贡宇内治平登封告成修建三雍肃穆典祀功德巍巍比隆前代以兵平乱武功盛大歌所以咏德舞所以象功世祖庙乐名曰：大武之舞元命苞曰：缘天地之所杂乐为之文典文王之时民乐其兴师征伐而诗人称有武功枢玑钤曰：有帝汉出德洽作乐名与虞韶禹夏汤周武无异不宜以名舞叶图徵曰：大乐必易诗。《传》曰：颂言成也。一章成篇宜列德故登歌清庙一章也。《汉书》百官颂所登御者一章十四句依书文始五行武德昭真修之舞节损益前後之宜六十四节为舞曲副八佾之数十月祭用其文始行之舞如故勿进武德舞歌。《诗》曰：於穆世庙肃雍显清俊翼翼秉文之成越序上帝骏奔来宁建立三雍封禅泰山章明图谶放唐之文休矣。惟德罔射协同本支百世永保厥功诏。《书》曰：骠骑将军议可进武德之舞如故也。十月祭光武庙（冬祭曰：众也。冬物毕成可祭者众）初奏文始五行武德之舞（文始舞者本舜韶舞也。高祖六年更名曰：文始其舞人执羽五行者本周武舞也。秦始皇二十六年更名曰：五行其舞人冠冕衣服法五行色武德者高祖四年作五行武以除乱也。其舞人干戚光武草创礼乐未备今始奏之故云：初也。永平末散骑常侍刘劭著乐论十四篇事成未上会帝即位不施行）。
    章帝以永平十八年八月即位十二月有司奏尊明帝庙曰：显宗其四时食於光武之堂间祀悉还更衣共进武德之舞如孝文皇帝祭高庙故事制曰：可建初二年七月太常丞鲍邺上乐事下车骑将军马防防奏言邺上言王者饮食必须四时五味故有食举之乐所以顺天地养神明求福应也。移风易俗莫善於乐者天地之和不可久废今官乐但有太蔟皆不应月律作可十二月均各应其月气乃能感天地和气宜应明帝始造灵台六律候而未设其间乐经曰：十二月行之所以宣气丰物也。月开斗建之门而奏歌其律诚宜施行须与待诏严崇及能作乐器者共作治之考工给所直诏下太常太常上言作乐器直钱百四十六万请太亻业作成上之奏寝今明诏下臣防辄问邺及待诏知音律者皆言圣人作乐所以宣气致和顺阴阳也。臣愚以为可顺上天之明待因岁首发太簇之律奏雅颂之音以立太平以迎和气其条贯甚备诏书以防言下三公也。（五年冬始行月令迎气乐）。
    元和元年玄武司马班固奏籍田歌用周颂载芟祠先农。
    二年改宗庙乐。
    三年帝自作诗四篇一曰思齐皇姚二曰六骐ら三曰竭肃雍三四曰：陟叱根合前六曲（故事食举有鹿鸣承元气二曲合帝作四篇也。）以为宗庙食举重来上陵二曲合八曲为上陵食举减宗庙食举承元气一曲加惟天之命天之历数二曲合七曲为殿中御食饭举。又汉大乐食举十三曲一曰：鹿鸣二曰重来三曰初造四曰来安五曰归来六曰远期七曰有所思八曰明星九曰清凉十曰涉大海十一曰大置十二曰承元气十三曰海淡淡（魏氏及荀勖傅玄并为歌辞魏时以远期承元气海淡淡三曲多不通利之者）。
    和帝以章和二年二月即位三月有司奏章帝庙号曰：肃宗共进武德之舞制曰：可（汉自东京大乱绝无金石之乐乐章亡缺不可复知故光武而下庙乐不可记）。
    顺帝阳嘉二年十月庚午行礼辟雍奏应锺始复黄锺作乐器随月律（子为黄锺律长九寸声有轻重长短度量皆出黄锺随月律谓月令正月律中太蔟二月。
    灵帝熹平四年正月中出云台十二门新诗下大予乐官习诵被之声音西园鼓吹有李坚者能な舞舞末详所起然汉代已施於燕享矣。傅毅张衡所赋皆其事也。旧曲有五篇一关东有贤女二章和二年中三乐久长四四方皇五殿前生桂树。
    献帝建安八年十月己巳公卿初迎冬於北郊（斯礼久废。故曰：初）纟章始复备八佾舞（袁宏纪云：迎气北郊始用八佾佾列也。谓舞者之行列往因乱废今始备之纟章乐官名古之安世乐）。
    魏太祖以後汉建安十八年魏国初建侍中王粲作登歌安世诗先是太祖平荆州获汉雅乐郎河南杜夔能识旧法以为军谋祭酒使创定雅乐时。又有散骑郎邓静尹齐善训雅乐歌师尹胡能歌宗庙郊祀之曲舞师冯肃服养晓知先代诸舞夔悉扌领之远详经籍近采故事考会古乐始设轩县钟磬律中夹锺三月律中姑洗四月律中仲吕五月律中宾六月律中林锺七月律中夷则八月律中南吕九月律中无射十月律中应锺十一月律中黄锺十二月律中大吕东观记用元和已来音度不调复如旧典。
    文帝黄初元年公卿奏曰：臣闻德盛而化隆者则乐舞足以象其形容音声足以发其歌咏故荐之郊庙而鬼神享其和用之朝廷则君臣乐其美使四海之内遍知至德之盛而光辉日新者礼乐之谓也。故先王殷荐上帝以配祖考盖当其时而制之矣。周之末世上去唐虞乐二千年韶Ω南武象之乐正声遗烈皆可得而论也。由斯言之礼乐之事弗可以己今太祖武皇帝乐宜曰：咸熙之舞咸皆也。熙兴也。言应受命之运天下由之皆兴也。至於群臣述德论功建定烈祖之称而未制乐舞非所以昭德纪功夫歌以咏德舞以象事於文为文於武为武兼乎！文武圣德所章明也。臣等谨制乐名章斌之舞昔箫韶九奏亲於虞帝之庭武象大武亦振於文武之作特以显其德教著其成功天下被服其光辉习咏其风声者也。自汉高祖文帝各逮其时而为武德因时之宜以当今成业之美播扬弘烈莫盛於章斌焉乐志曰：钟磬干戚所以祭先王之庙。又所献守报酢也。在宗庙之中君臣莫不致敬族长之中长幼无不从和故仲尼宾牟贾之问曰：周道四达礼乐交通传云：有乐宾祭礼大享通用盛乐之明文也。今事於天地宗庙此三舞之然後乃合古制事神训民之道开於万代其义益明。又臣等思惟三舞宜有扌名可名大钧之乐钧平也。言大魏三世同功以至隆平也。於名为美於义为当尚书奏宜如所上帝初不许制章斌之乐三请乃许之。
    三年改汉巴渝舞曰：昭武舞（汉高祖自蜀汉将定三秦阆中范因率ク人以从帝为前锋及定秦中封因为阆中侯复窦人七姓其俗喜舞高祖乐其猛锐数观其舞後使乐人习之阆中有渝水因其所居故名曰：巴渝舞曲曲有矛渝本歌曲安弩渝本歌曲安台本歌曲行辞本歌曲扌四篇其辞既古莫能晓其句度魏初乃使军谋祭酒王粲改创其词巴渝师李管仲王歌曲章试使听之以考较歌曲而为之改为矛渝新福歌曲弩渝新福歌曲安台新福歌曲行辞新福歌曲行辞以述魏德至是改名曰：昭武）改宗庙安世乐曰：嘉止乐嘉至乐曰：迎灵乐招容乐曰：昭业乐云翘舞曰：凤翔舞育命舞曰：灵应舞武德舞曰：武烦舞文始舞曰：大韶舞五行舞曰：大武舞其众歌诗多即前代之旧唯魏国初建如王粲改作所以类物表庸而不忘其本者也。凡音乐以舞为主自黄帝云门以下至於周文武皆大庙舞名也。然则其所司之官皆曰：大乐所以扌领诸物不可以物名武皇帝庙乐未称其议定庙乐及乐舞舞者所执缀旒之制声歌之诗务令详备乐官自如故为大乐大乐汉旧名後汉依改大予乐官至是改复旧。
    明帝太和中左延年改杜夔三曲更自作声节初夔传旧雅乐四曲一曰鹿鸣二曰驺虞三曰伐檀四曰文王皆古声辞延年改之其名虽存而声实异唯因夔鹿鸣全不改易每正旦大会太尉奉璧群后行礼东厢雅乐郎作者是也。（後改三篇之行礼诗第一曰於赫篇咏武帝声节与古鹿鸣同第二曰巍巍篇咏文帝用延年所改驺虞声第三曰洋洋篇咏明帝用延年所改文王声第四曰复用鹿鸣鹿鸣之声重用而除古伐檀）。
    齐王景初元年尚书奏考览三代礼乐遗曲据功象德奏作武始咸熙章斌三舞皆执羽武皇帝拨乱反正为魏太祖乐用武始之舞文皇帝应天受命为魏高祖用咸熙之舞明帝制作兴治为魏烈祖乐用章斌之舞三祖之庙万世不毁是时尚书奏祀圆丘以下武始舞者冕黑介帻玄衣裳白领袖绛领袖中衣绛合幅缝纟朱黑韦咸熙舞者冠委貌其馀服如前章斌舞者与武始咸熙舞者同服奏於朝廷则武始舞者武冠赤介帻生绛袍单衣绛领袖皂领袖中衣虎文画合幅白布纟末黑韦咸熙舞者进贤冠黑介帻生黄袍单衣白合幅其馀服如前奏可史臣案武始咸熙二舞冠制不同而云：章斌与武始咸熙同服不知何冠也。侍中缪袭。又奏安世歌本汉时歌名今诗歌舞往诗之文则宜变改案。《周礼》注云：安世乐犹周房中之乐也。是以往昔议者以房中歌后妃之德所以风天下正夫妇宜改安世之名曰：正始之乐自魏国初建故侍中王粲所作登歌安世诗专以思咏神灵及说神灵鉴享之意袭後。又依歌省读汉安世歌诗亦说高张四县神来燕享嘉荐合仪永受厥福毋有二南后妃风化天下之言今思惟往者谓房中为后妃之歌者恐失其意方祭祀娱神登堂歌先祖功德下堂歌咏燕享无事歌后妃之化也。自宜依其事以名其乐歌改安世歌曰：享神歌奏可是年尚书。又奏曰：文昭皇后庙置四县之乐当铭显其均族次第依太祖庙之名号曰：昭庙之具乐尚书奏曰：礼妇人继夫之爵同牢配食者乐不异文昭皇后今虽别庙至於宫悬乐器音均宜如袭议奏可散骑常侍王肃议曰：王者以其礼制事天地今说者据周官单文为经国大体惧其局而不知弘也。汉武帝东巡封禅还祠太乙于甘泉祭后土于汾阴皆尽用其乐说者为尽用宫县之乐也。天地之性贵质者盖谓其器之不文耳不谓庶物当复减之也。礼天子宫县舞八佾今祀圆丘方泽宜以天子制设宫县之乐八佾之舞卫臻缪袭左延年等咸同肃议奏可肃。又议曰：说者以为周家祀天唯舞云门祭地唯舞咸池宗庙唯舞大武似失其义矣。《周礼》宾客皆作备乐。《左传》王子颓享五大夫乐及遍舞六代之乐也。然则一会之日具作六代之乐矣。天地宗庙事之大者宾客燕会比之为细王制曰：庶羞不逾牲燕衣不逾祭服可以燕乐而逾天地宗庙之乐乎！周官以六律六同五声八音六舞大合乐以致鬼神以和邦国以谐万民以安宾客以悦远人夫六律六同五声八音皆一时而作之至於六舞独分擘而用之所以不厌人心也。又周官师掌教乐祭祀则帅其属而舞之大享亦如之东夷之乐也。又氏掌四夷之乐与其声歌祭祀则次而歌之燕亦如之四夷之乐乃入宗庙先代之典独不得用大享及燕日如之者明古今夷夏之乐皆主之於宗庙而後播及其馀也。夫作先王乐者贵能包而用之纳夷之乐者美德广之所及也。高皇大皇帝高祖太祖文昭庙皆宜兼用先代及武始大均之舞有司奏宜如肃议奏可肃私造宗庙诗颂十二篇不歌先是汉时有短箫铙歌之乐其曲有朱鹭思悲翁艾如张上之回雍离战城南巫山高上陵将进酒君马黄芳树有所思雉子班圣人出上邪临高台远如期石留务成玄云黄爵行钓竿等曲列於鼓吹多序战阵之事及魏受命改其十二曲使缪袭为词述以功德代汉改朱鹭为楚之平言魏也。改思悲翁为战荥阳言曹公也。改艾如张为获吕布言曹公东围临淮擒吕布也。改上之回为克官渡言曹公与袁绍战破之於官渡也。改雍离为旧邦言曹公胜袁绍於官渡还谯收藏死亡士卒也。改战城南为定武功言曹公初破邺武功之定始乎！此也。改巫山高为屠柳城言曹公越北塞历白檀破三郡乌桓於柳城也。改上陵为平南荆言曹公平荆州也。改将进酒为平关中言曹公征马超定关中也。改有所思为应帝期言文帝以圣德受命应运期也。改芳树为邕邦言魏氏临其国君臣邕穆庶绩咸熙也。改上邪为太和言明帝继体承统太和改元德泽流布也。其馀并同旧名。
    吴大帝使韦昭制十二曲名以述功德受命改朱鹭为炎精缺言汉室衰孙坚奋迅猛志念在拯救王迹始乎！此也。改思悲翁为汉之季言坚悼汉之微痛董卓之乱兴兵奋击功盖海内也。改艾如张为摅武师言大帝卒父之业而征伐也。改上之回为乌林言魏武既破荆州顺流东下欲来争锋大帝命将周瑜逆击之於乌林而破走也。改战城南为克皖城言魏武志图并兼而大帝亲征破之於皖也。改巫山高为关背德言蜀将关侯背弃吴德大帝引师浮江而擒之也。改上陵曲为通荆州言大帝与蜀交好齐盟中有关侯自失之终复初好也。改将进酒为章洪德言大帝章其大德而远方来附也。改有所思为顺历数言大帝顺图之符而建大号也。改芳树为承天命言其时主圣德践位道化至盛也。改上邪曲为玄化言其时主修文武则天而行仁泽流洽天下喜乐也。其馀亦用旧名不改。
    ●卷五百六十六
    ○掌礼部　作乐第二
    晋武帝泰始二年诏郊祀明堂礼乐权用魏仪尊周室肇称殷礼之义但改乐章而已使傅玄制为二十二篇述以功德代魏改朱鹭为灵之祥言宣帝之佐魏犹虞舜之事尧既有石瑞之徵。又能用武以诛孟达之逆命也。改思悲翁为宣受命言宣帝御诸葛亮养威重运神兵亮震怖而死改艾如张为征辽东言宣帝陵大海之表讨灭公孙而枭其首也。改上之回为宣辅政言宣帝圣道深远拨乱反正纲罗文武之才以定二仪之序也。改雍熙离为时运多难言宣帝致讨吴方有征无战也。改战城南为景龙飞言景帝克明威教贵顺夷逆隆无疆崇洪基也。改巫山高为平玉衡言景帝一万国之殊风齐四海之乖心礼贤养士而纂洪业也。改上陵为文皇统百揆言文帝始统百揆用人有序以敷太平之化也。改将进酒为因时运言因时运变圣谋潜施解长蛇之交离群桀之党以武济文以迈其德也。改有所思为惟庸蜀言文帝既平万乘之蜀封建万国复五等之爵也。改芳树为天序言圣皇应历受禅弘济大化用人各尽其才也。改上邪为大晋承运期言圣皇膺受图化象神明也。改君马黄为金灵运言圣皇践祚致敬宗庙而孝道行於天下也。改雉子班为於穆我皇言圣皇受禅德合神明也。改圣人出为仲春振旅言大晋申文武之教畋猎以时也。改临高台为夏苗田言大晋畋狩顺时为苗除害也。改远如期为仲秋田言大晋虽有文德不废武事顺时以杀伐也。改石留为顺天道言仲冬大阅用武修文大晋之德配天也。改务成为唐尧言圣皇德陟帝位化光四表也。玄云依旧名言圣皇用人各尽其才也。改黄爵行为伯益言赤鸟衔书有周以兴今圣皇受命神雀来也。钓竿依旧名言圣皇德配尧舜。又有吕望之佐济大功致太平也。
    五年尚书奏使太仆傅玄中书监荀勖黄门侍郎张华各造正旦行礼及王公上寿酒食举乐歌诗诏。又使中书郎成公绥亦作张华。表曰：案魏上寿食举诗及汉氏所施用其文句长短不齐未皆合古盖以依咏弦节本有因循而识乐知音足以制声度典法用大率非凡近之所能改二代三京随而不变虽诗章辞异兴废随时至其韵逗遛曲折皆系於旧有由然也。是以一皆因就不敢有所改易荀氏则曰：魏氏歌诗或二言或三言或四言或五言与古诗不类以问司律中郎将陈颀颀曰：被之金石未必皆当故勖造晋歌皆为四言唯王公上寿酒一篇为三言五言此则华勖所明异旨也。（一云：元会大飨四乐辞太仆传玄撰正旦大会行礼歌诗四章寿酒诗一章食举东西乐十三章黄门侍郎张华作上寿食举行礼诗十六章中书监荀勖侍郎成公绥作言数各异。又传玄作祀先农先蚕夕牲夏歌诗一篇八句迎送神一篇享社稷先农先圣先蚕歌诗三篇前一篇十二句中一篇十六句後一篇十二句辞皆叙田农事胡道安先农飨神诗一篇并八句乐府相传旧歌三章）。
    九年光禄大夫荀勖以杜夔所制律吕较太乐扌章鼓吹八音与律吕乖错乃制古尺作新律吕以调声韵律成遂班下太常使太乐扌章鼓吹清商施用勖遂典知乐事启朝士解音律者共掌之使郭琼宋识等造正德大豫二舞而勖及傅玄张华。又各造北舞歌诗勖所作新律笛十二枚散骑侍郎阮咸讥声高近哀思不合中和勖以其异已出咸为始平相晋。又改魏昭武舞曰：宣武舞羽曰：宣文舞（是时。又有鼙舞歌诗五篇一曰洪业篇当魏曲明明魏皇帝古曲关中有贤女二曰天命篇当魏曲太和有圣帝古曲章和二年中三曰景皇篇当魏曲魏历长古曲乐久长四曰大晋篇当魏曲天生蒸民古曲四方皇五曰明君篇当魏曲为君不易古曲殿前生桂树有铎舞歌一篇幡舞歌一篇鼓舞伎六曲并陈於元会）。
    咸宁元年诏定祖宗之号而庙乐乃停宣武宣文二舞而同用荀勖所使郭琼宋识等所造正德大豫二舞。
    太康中天下为晋世宁舞矜手以接杯拌反覆之（汉世惟有拌舞而晋加之以杯反覆之）。
    惠帝元康三年诏黄门侍郎荀藩修定金石以施郊庙藩勖之子勖既以新律造二舞。又更修正钟磬事未竟而勖薨乃诏藩修定寻值丧乱遗声旧制莫有记者。
    元帝建武元年初立宗庙尚书下太常祭祀所用乐名太常贺循答云：魏氏增损汉乐以为一代之礼未审大晋乐名所以为异遭离丧乱旧典不存然此诸乐皆和之以锺律文之以五声咏之於歌辞陈之於舞列宫县在庭琴瑟在堂八音迭奏雅乐并作登歌下管各有常咏周人之旧也。自汉氏以来依放此礼自造新诗而已旧乐荒废今既散亡音韵曲折。又无识者则於今难以意言于时以无雅乐器及伶人省太乐并鼓吹。
    明帝大宁末以元帝时颇得登歌食举之乐犹有未备。又访阮孚等增益之。
    成帝咸和中乃复置太乐官鸠集遗逸而未有金石也。
    咸康七年尚书蔡谟奏八年正会仪注唯作鼓吹钟鼓其馀伎乐尽不作侍中张澄给事黄门侍郎陈逵以为王者观时设教至於吉凶殊断不易之道也。今四方观礼陵有傧吊之位庭奏宫悬之乐二礼兼用哀乐不分体国经制莫大於此诏曰：今既以天下体大礼从权宜三正之飨宜尽用吉礼也。至娱耳目之乐所不忍闻故阙之耳事之大者不过上寿酒称万岁已许其大不足复阙钟鼓鼓吹也。澄逵。又启今大礼虽降事吉於朝然傧吊显於园陵则未减有哀礼服定於典文义无尽吉是以咸宁之会有彻乐之典实先朝稽古宪章垂式万世者也。诏曰：若元日大飨万国朝宗庭废钟鼓之奏遂阙起居之节朝无磬制之音宾无蹈履之度其於事义不亦阙乎！亦惟有量轻重以制事中散骑侍郎顾臻。表曰：臣闻圣主作乐赞扬圣道养以仁义防其淫佚上享宗庙下训黎元体五行之正音协八风以陶物宫声正方而好义角声坚齐而率礼弦歌钟鼓金石之作备矣。故通神至化有率舞之感移风易俗致和乐之极末世之伎设礼外之观逆行连倒头足入之属皮肤外剥肝心内摧敦彼行苇犹谓勿践矧伊生灵而不恻怆加四海朝觐言观帝庭耳聆雅颂之声目睹威仪之序足以蹋天头以履地反天地之至顺伤彝伦之大方今敌人对岸外御为急兵食七升忘身赴难过泰之戏日廪五升方扫神州经略中甸。若此之事不可示远宜下太常纂备雅乐箫韶九成惟新於盛运功德颂声永著于来叶此乃所以燕及皇天克昌厥後者也。诸伎而伤人者皆宜除之流简俭之德迈康哉！之咏清风既行下应如草此之谓也。愚管之诚惟垂采察，於是除高ㄌ紫鹿行鳖食及齐王卷衣笮儿等乐。又减其廪其後复高ㄌ紫鹿焉。
    穆帝永和十一年谢尚镇寿阳，於是采拾乐人以备太乐并制石磬雅乐始具江表始有金石之乐自尚始也。（晋氏之乱也。乐人悉没于兵及其後邺乐人颇有来者尚因之以具钟磬）。
    孝武太元中破苻坚获其乐工阳蜀等闲习旧乐，於是四庙金石始备焉乃使曹毗王询等增造宗庙歌诗然郊祀遂不设乐。
    宋高祖永初元年七月有司奏皇朝肇建庙祀应设雅乐太常郑鲜之等八十八人各撰立新歌黄门侍郎王韶之所撰歌辞七首并合施用诏可（一云：韶之造四夏四章行礼一章登歌二章食举十章前後舞歌各一章）。
    十二月有司奏依旧正旦设乐参详属三省改太乐诸歌舞诗黄门侍郎王韶之立三十二章合用教试日近宜逆诵习辄申摄施行制可。又改正德舞曰：前舞大豫舞曰：後舞。
    文帝元嘉九年太乐令锺宗之更调金石（十四年治书史史奚纵。又改之）。
    十三年司徒彭成王义康於东府王会依旧给伎扌章工冯大列相承给诸王伎十四种其舞伎三十六人太常傅隆以为未详此人数所由唯杜预注。《左传》八佾舞云：诸侯六六三十六人尝以为非夫舞者所以节八音者也。八音克谐然後成乐必以八人为列自天子至士降杀以两两者减其二列耳预以为一列。又减二人至士止馀四人岂复成乐案服虔注传云：天子八八诸侯六八大夫四八士二八其义甚允今诸侯王不复舞佾其扌章舞伎即古之女乐也。殿庭八八诸王则应六八理例坦然。又春秋郑伯纳晋悼公女乐二八晋以一八赐魏绛此乐以八人为列之证也。若如议者唯天子八则郑应纳晋三六晋应赐绛一六也。自天子至士其文物典章尊卑差级莫不以两未有诸侯既降二列。又列辄减二人近降大半非唯八音不具於两义亦乖杜氏之谬可见矣。国典事大宜令详正事不施行。
    十八年九月有司奏二郊宜奏登歌。又议宗庙舞事录尚书江夏王义恭等十二人立议未及列奏值军兴事寝。
    二十二年南郊始设登歌诏御史中丞颜延之造郊天夕牲迎送神飨神歌诗三篇飨地神辞一篇馀与南郊同。
    孝武孝建二年九月甲午有司奏前殿中曹郎荀万秋案礼祭天地有乐者为降神也。故。《易》曰：雷出地奋豫先王以作乐崇德殷荐之上帝以配祖考周官曰：作乐於圜丘之上天神皆降作乐於方泽之中地祗皆出。又曰：乃奏黄锺歌大吕舞云门以祀天神乃奏太簇歌应锺舞咸池以祀地祗由斯而言以乐祭天地其来尚矣。今郊享阙乐窃以为疑祭统曰：夫祭有三重焉献之属莫重於声莫重於升歌舞莫重於武宿夜此周道也。至於秦舞五行魏舞咸熙皆以用享爰逮晋氏泰始之初傅玄作晋郊庙歌诗三十二篇元康中荀藩受诏成父勖业金石四县用之郊庙是则承郊庙有乐之证也。今庙祠登歌虽奏而象舞未陈惧阙备礼夫圣王经世异代同风虽损益或殊隆杀迭运未尝不执古御今同规合矩方兹休明在辰文物大备礼仪遗逸罔不具举而况出祗降神辍乐於郊祭昭德舞功有阙於庙享谓郊庙宜设备乐，於是使内外博议骠骑大将军竟陵王诞等五十一人并同万秋议尚书左仆射建平王宏议以为圣王之德虽同创制之礼或异乐不相氵公礼无因袭自宝命开基皇符在运业富前王风动振古朝仪国章并循先代自晋东迁日不暇给虽大典略备遗阙尚多至於乐号庙礼未该往正今帝德再昌大孝御宜讨定礼本以昭来叶寻舜乐称韶汉改文始周乐大武秦革五行眷夫祖有功而宗有德故汉高祖庙乐称武德太宗庙乐曰：昭德魏制武始舞武庙制咸熙舞文庙则祖宗之庙别有乐名晋氏之乐正德大豫国初不更名宜为前後二舞依据晋代义舛事乖今宜改权称凯容为韶舞宣烈为武舞祖宗庙乐扌以德为名。若庙非不毁则乐无别称犹汉高文武咸有嘉号惠景二主乐无馀名章皇太后庙依诸儒议唯奏文乐何休杜预范甯注初献六羽并不言佾者佾则干在其中明妇人无舞事也。郊祀之乐无复别名仍同宗庙而已寻诸汉志永至等乐各有义况宜仍旧不改宋及东晋太祝唯送神而不迎神近议者云：庙以居神常如在也。不宜有迎送之事意以为并乖其衷立庙居灵四时致享以申孝思之情矣。夫神之升降无常何必常安所处故祭义云：乐以迎来哀以送往郑注云：迎来而乐乐亲之来送往而哀哀其享否不可知也。尚。《书》曰：祖考来格诗云：神保归注曰：归於天地也。此并言神有去来则有送迎明矣。即周肆夏之名备迎送之乐古以尸象神故仪礼祝有迎尸送尸近代虽无尸，岂可阙迎送之礼。又傅玄有迎神送神歌辞明江左不迎非旧典也。散骑常侍丹阳尹建城县开国侯颜竣议以为德业殊称则干羽异容时无义制故物有损益至於礼失道愆称习忘反中兴运视听所革先代谬章宜见刊正郊之有乐盖生。《周易》周官历代著议莫不援准夫扫地而祭器用陶匏唯质与诚以章天德文物之备理固不然周官曰：国有故则旅上帝及四望。又曰：四圭有邸以祀天旅上帝两圭有邸以祀地旅四望四望非地则知上帝非天孝经云：郊祀后稷以配天宗祀文王於明堂以配上帝则豫之作乐非郊天也。大司乐职奏黄锺歌大吕舞云门以祀天神郑注天神五帝及日月星辰也。王者以夏正月祀其所受命之帝於南郊则二至之祀。又非天地考之众经郊祀有乐未见考证宗庙之礼事炳载籍，爰自汉元迄乎！有晋虽时或更制大抵相因为不袭名号而已今乐曲沦灭知音世希改作之事臣闻其语正德大豫礼容具存宜殊其徽号饰而用之以正德为宣化之舞大豫为兴和之舞庶足以光表世烈悦被後昆前汉祖宗庙处各异主名既革舞号亦殊今七庙合食庭殿共所舞蹈之容不得庙有别制後汉东平王苍已议之矣。又王肃韩祗以王者德广无外六代四夷之舞金石丝竹之乐宜备奏宗庙愚谓苍肃祗议合於典礼於当今左仆射建平王宏。又议竣据。《周礼》孝经天与上帝连文重出故谓上帝非天则易之作乐为非祭天也。案易称先王以作乐崇德殷荐之上帝以配祖考尚书云：肆类于上帝春秋。《传》曰：告昊天上帝凡上帝之言无非天也。天尊不可以一称故，或谓之天，或谓昊天，或谓上帝，或谓昊天上帝不得以天有数称便谓上帝非天徐邈推。《周礼》国有故则旅上帝是以知礼天旅上帝同是祭天言礼天者谓常祀也。旅上帝者有故而祭也。孝经称严父莫大於配天故云：郊祀后稷以配天宗祀文王於明堂以配上帝既天为义则上帝犹天益明也。不欲使二天文同故变上帝耳。《周礼》祀天之言再见故郑注以前天神为五帝後冬至所祭为昊天竣。又云：二至之祀。又非天地未知天地竟应以何时致享记云：扫地而祭器用陶匏皆明所用质素无容以乐降神万秋谓郊宜有乐事有典据竣。又云：东平王苍以为前诸祖别庙是以祖宗之庙可得各有舞乐至於祭始祖之庙则专用始祖之舞故後汉诸祖共庙同庭虽祖宗不宜入别舞此诚一家之意而未统时之变也。後汉从俭故诸祖共庙犹以异室存别室之礼晋室以来登歌诵美诸室继作至於祖宗乐舞何独不可迭奏苟所咏者殊虽复共庭亦非嫌也。魏三祖各有舞乐岂复是异庙邪众议并同宏祀南郊迎神奏肆夏皇帝初登坛奏登歌初献奏凯容宣烈之舞送神奏肆夏祠庙迎神奏肆夏皇帝入庙门奏永至帝诣东壁奏登歌初献奏凯容宣烈之舞终献奏永安送神奏肆夏诏可（汉郊祀歌皆四言至是孝武使谢庄造辞庄依五行数木数用三火数用四土数用五金数用九水数用六按洪范五行一曰水二曰火三曰木四曰金五曰土月令木数八火数七土数五金数九水数六蔡邕云：东方有木三土五故数八南方有火二土五故数七西方有金四土五故数九北方有水一土五故数六。又有纳音数一言得土三言得火五言得水七言得金九言得木。若依洪范木数用三则应水一火二金四也。若依月令金九水六则应木八火七也。当以洪范一二之数言不成文故有取舍而使两义并遵未详以数立言为何依据也。）。
    十月辛未有司。又奏郊庙舞乐皇帝亲奉初登坛及入庙诣东壁并奏登歌不及三公行事左仆射建平王宏重参议公卿行事亦宜奏登歌有司。又奏元象及二庙齐祠登歌伎旧并於殿庭设作寻庙祠依新仪注登歌人上殿管纟玄往下今元会登歌人亦上殿管纟玄在下并诏可。
    大明中以な拂杂舞合锺石施於殿庭初文帝太后庙未有乐章至是使尚书左丞殷琰造新歌。
    明帝时自改な舞曲歌辞并诏近臣虞并作。
    顺帝明二年尚书令王僧虔上。表曰：臣闻风雅之作由来尚矣。大者系乎！兴丧其次著於率舞存於心而木石感铿锵奏而国俗移故郑相出郊辨声知戚延陵入聘观乐知风是则音不妄启曲岂徒奏歌唱既设休戚已徵清浊是均山琴自应斯乃天地之灵和升降之明节今帝道四达礼乐交通诚非寡陋所敢裁酌伏以三古缺闻六代潜响舞咏与日月偕湮精灵与云烟俱灭追馀操而长怀抚遗器而太息此则然矣。夫锺县之器以雅为用凯乐之制以八佾为体故羽击拊以相谐应季氏获诮将在於此今扌章旧佾二八之流服既殊曲律亦异推今较古皎然可知。又歌钟一肆亦克谐女乐以歌为称非雅器也。大明中即以宫县合和な拂节数虽会虑乖雅体将来知音或讥圣世。若谓钟舞己谐不欲废罢别立歌钟以调羽佾止於别宴不关朝享四县所奏谨依雅则斯则旧乐前典不坠於地臣昔己制歌磬犹在乐官具以副钟配成一部即义沿理如或可安。又今之清商实犹铜雀魏氏三祖风流可怀京雒相高江左弥重谅以金县干戚事绝於斯而情变听改稍复零落十数年间亡者将半自顷家竞新哇人尚谣俗务在噍危不顾律纪流宕无涯未知所极排斥典正崇长烦淫卿士有等差无故不可以用之礼乐有攸序长幼不可以共闻故讠宣鬼之制日盛於闾里风味之韵独尽於衣冠夫川震社亡同灵毕戒哀思靡漫异世齐休咎徵殊而欣畏并用窃所未譬也。方今尘静畿中波恬海外雅颂得所实在兹辰臣以为宜命典司务勤课习缉理旧声迭相开晓凡所遗漏悉使补拾曲全者禄厚艺敏者位优利以动之则思以自劝风以靡之可不顺自革反本还源庶可踵诏曰：僧虔表如此夫钟鼓既陈雅颂斯辨所以风感人祗化动翔泳顷金弛韵羽佾未凝正俗移风良在兹日昔阮咸清识王度昭奇乐绪增修异世同功矣。便可付外遵详。
    裴松之为太子洗马于时议立五庙乐松之以臧氏庙乐亦宜与四庙同。
    南齐太祖初为齐王令司空褚渊造太庙登歌二章建元元年诏黄门侍郎谢超宗造庙乐歌诗十六章武帝永明二年尚书殿中曹奏太祖高皇帝庙神室高德宣烈之舞未有歌诗郊应须歌诗郊应须歌辞穆皇后庙神室亦未有歌辞案傅玄云：登歌庙异其文飨神七室同辞此议为允。又寻汉世歌篇多少无定皆称事立文并多八句然後转韵时有两三韵而转其例甚寡张华夏侯湛亦同前式傅玄改韵颇数更伤简节之美近世王韶之颜延之并四韵乃转得赊促之中颜延之谢庄作三庙歌皆各三章章八句此於序述功业详略为宜今宜依之郊庙之日改降尊作主礼殊宗庙穆后母仪之化事异经纶此二歌为一章八句别奏事奉御行诏可尚书令王俭造太庙二室及郊配辞。
    四年藉田诏骁骑将军江淹造藉田淹制二章口敕付太乐歌之。
    明帝建武二年雩祭明堂谢眺造辞一依谢庄。
    梁高祖初在雍镇有童谣云：襄阳白铜蹄反纟专杨州儿识者言铜谓金蹄谓马白金色也。及义师之兴兵以铁骑杨州之士皆面纟专果如谣言故即位之後更造新声帝自为之词三曲。又令沈约为三曲以被管弦笃敬佛法。又制善哉！大乐大欢天道仙道神王龙王灭过恶除爱水断苦轮等十篇名为正乐皆述佛法。又有法童子伎童子倚歌梵贝设无遮大会则为之天监元年下诏访百寮曰：夫声音之道与政通矣。所以移风易俗明贵辨贱而韶之称空传咸英之实靡魏晋以来凌替滋甚遂使雅郑混淆钟石斯谬天人缺九变之节朝宴失四悬之仪朕昧旦坐朝思求厥旨而旧事靡存未获正寤寐有怀所为叹息卿等学术通明可陈其所见，於是散骑常侍尚书仆射沈约奏答曰：窃以秦代灭学乐经残亡至於汉武帝时河间献王与毛生等共采周官及诸子言乐事者以作乐记其内史丞王定传授常山王禹刘向校书得乐记二十三篇与禹不同向。《别录》有乐歌诗四篇赵氏雅瑟七篇师氏雅琴八篇龙氏雅琴百六篇唯此而已晋中经簿无复乐书。《别录》所载已复亡逸案汉初典章灭绝诸儒捃拾沟渠墙壁之间得片简遗文与礼事相关者即编次以为礼记非皆圣人之言月令取。《吕氏春秋》中庸表记缁衣皆取子思子乐记取公孙尼子檀弓残杂非方幅典诰之书也。礼记是行已经邦之切故前儒不得不补缀以备事用乐书事大而用缓自非逢钦明之主制作之君不见详议汉氏以来主非钦明乐既非人臣急事故言之者寡陛下以至圣之德应乐推之符实宜作乐崇德殷荐上帝而乐书云：亡寻案无所宜选诸生分令寻讨经史百家凡乐事无大小皆别纂录乃委一旧学撰为乐书以起千载绝文以定大梁之乐使五英怀惭六茎兴愧是时对乐者七十八家咸多引流略浩荡其词皆言乐之宜改不言改乐之法帝既素善锺律详悉旧事遂自制定礼乐。又立为四品器名之为通通受声广九寸宣声长九尺临岳高一寸二分每通皆施三纟玄一曰玄英通应锺弦用一百四十二丝长四尺七寸四分差强黄锺纟玄用二百七十丝长九尺大吕纟玄用二百五十二丝长八尺四寸三分差弱二曰青阳通太簇纟玄用二百四十丝长八尺夹锺纟玄用二百二十四丝长七尺五寸弱姑洗弦用一百四十二丝长七尺一寸一分强三曰朱明通仲吕纟玄用一百九十丝长六尺六寸六分弱蕤宾纟玄用一百八十九丝长六尺三寸二分强林锺纟玄用一百八十丝长六尺四寸四曰白藏通夷则纟玄用一百六十八丝长五尺六寸二分弱南吕纟玄用一百六十丝长五尺三寸大强无射纟玄用一百一十九丝长四尺九寸九分强因以通声转推月气悉无差违而还相得中。又制为十二笛黄锺笛长二尺八寸大吕笛长三尺六寸太簇笛长三尺四寸夹锺笛长三尺二寸姑洗笛长三尺一寸仲吕笛长二尺九寸蕤宾笛长二尺八寸林锺笛长二尺七寸夷则笛长二尺六寸南吕笛长二尺五寸无射笛长二尺四寸应锺笛长二尺三寸用笛以写通声合古锺玉律并周代古锺玉律并皆不差，於是被以八音施以七声莫不和韵先是鼓吹宋齐并用汉曲。又充庭用十六曲高祖乃去四曲留其十二合四时也。更制新歌以述功德其第一汉曲朱鹭改为永纪谢言齐谢梁升也。第二汉曲思悲翁改为贤首山言武帝破魏兵於司部肇王迹也。第三汉曲艾如张改为桐柏山言武帝牧司王业弥彰也。第四汉曲上之回改为道亡言东昏丧道义师起樊邓也。第五汉曲雍离改为忱威言破加湖元勋也。第六汉曲战城南改为汉东流言义师克鲁山城也。第七汉曲巫山高改为鹤楼峻言平郢城兵威无敌也。第八汉曲上陵改为昏主恣淫慝言东昏政乱武帝起义平九江姑熟大破朱雀伐罪吊民也。第九汉曲将进酒改为石首篇言义师平京城仍废昏主定大事也。第十汉曲有所思改为期运集言武帝膺受禅盛德化远也。十一汉曲芳树改为於穆言大梁阐运君臣和乐休祚方远也。十二汉曲上邪改为惟大梁言梁德广运仁化洽也。
    四年掌宾礼贺请议皇太子元会出入所奏帝别制养德之乐谓宜名元雅迎送二傅亦同用之取礼一有元良万国以贞之议明山宾严稹之及徐勉等以为周有九夏梁有十二雅此并则大数为一代之曲今加一雅便成十三。又疑东宫所奏武帝下其议以为天子为乐以赏诸侯之有德者观其舞知其德况皇储养德春宫式瞻攸属谓宜备大壮大观二舞以言文武之德帝从之，於是改皇太子乐为元贞奏二舞是时礼乐制度粲然有序普通中荐蔬之後改诸雅歌敕萧子云制辞既无牲牢遂省涤雅牲雅云：南郊舞奏黄锺取阳始也。北郊舞奏林锺取阴始也。明堂宗庙所尚者敬蕤宾是为敬之名复有阴生之义故同奏焉其南北郊明堂宗庙之礼加以登歌。又敕萧子云改诸歌辞为相和五引则依五音宫商角徵羽为第次非随月次也。旧三朝设乐有登歌以其颂祖宗之功烈非君臣之所献也，於是去之三朝第一奏相和五引第二众官入奏俊雅第三皇帝入阁奏皇雅第四皇太子发西中华门奏裔雅第五皇帝进王公奏发足第六王公降殿同奏寅雅第七皇帝入储奏变服第八皇帝变服出储同奏皇雅第九公卿上寿酒奏价雅第十太子入预会奏裔雅十一皇帝食举奏需雅十二撤食奏雍雅十三设大壮武舞十四设大观文舞十五设雅歌五曲十六设徘伎十七设鼙舞十八设铎舞十九设拂舞二十设巾舞并白二十一设舞盘伎二十二设舞轮伎二十三设刺长追花幢伎二十四设受猾伎二十五设车轮折ㄕ伎二十六设长乔伎二十七设须弥山黄山三峡等伎二十八设跳铃伎二十九设跳剑伎三十设掷倒伎三十一设掷倒案伎三十二设青丝幢伎三十三设一撒花幢伎三十四设雷幢伎三十五设金轮幢伎三十六设白兽幢伎三十七设掷乔伎三十八设猕猿幢伎三十九设啄木幢伎四十设五案幢咒愿伎四十一设辟邪伎四十二设青紫鹿伎四十三设白武伎作讫将白鹿来迎下四十四设寺子遵安息孔雀凤凰文鹿胡舞登连上云乐歌舞伎四十五设缘高ㄌ伎四十六设变黄龙弄龟伎四十七皇太子起奏裔雅四十八众官出奏俊雅四十九皇帝兴奏皇雅。
    陈高祖永定中诏求宋齐故事太常卿周宏让奏曰：齐氏承宋咸用元徽旧式宗祀朝飨乐俱同唯北郊之礼颇有增益皇帝入坛门奏永至饮福酒奏嘉胙太尉亚献奏凯容埋牲奏□幽帝还便殿奏休成众官并出奏肃成此乃元徽所阙永明六年之所加也。唯送神之乐宋孝建二年秋起居注云：奏肆夏永明中改奏昭夏帝遂依之是时并用梁乐惟改七室舞文帝天嘉元年始定圆丘明堂及宗庙乐都官尚书到仲举权奏众入出皆奏肃成牲入出奏引牺上毛血奏嘉荐迎送神奏昭夏皇帝入奏永至皇帝升陛奏登歌皇帝初献及太尉亚献光禄大夫终献并奏宣烈皇帝饮福酒奏嘉胙就燎位奏昭远还便殿奏休成至太建元年定三庙之乐采梁故事第一奏相和五引各随王月则先奏其锺唯众官入奏俊雅林锺作太簇参应之取其臣道也。鼓吹作皇帝出阁奏皇雅黄锺作太簇夹锺姑洗大吕皆应鼓吹作皇太子入至十字陛奏裔雅太簇作南吕参应之取其二月少阳也。皇帝延王公登奏寅雅夷则作夹锺应之取其月法也。皇帝入宁变服奏皇雅黄锺作林锺参应之鼓吹作皇帝出宁及升坐皆奏皇雅并如变服之作上寿酒奏介雅太簇作南吕参应之取其阳气盛长万物辐辏也。食举奏需雅蕤宾作大吕参应之取火主於礼所谓食我以礼也。撤馔奏雍雅无射作中吕参应之取其津润已竭也。武舞奏大壮夷则作夹锺参应之取七月金始王以其坚断也。鼓吹引而去来文舞奏大观姑洗作应锺参应之三月万物必荣取其布惠也。鼓吹引而去来众官出奏俊雅蕤宾作林锺夷则南吕无射应锺太簇参应之鼓吹作皇帝起奏皇雅黄锺作林锺夷则南吕无射参应之鼓吹作词用宋曲宴准梁乐盖取人神不杂也。制曰：可。
  </div>
  <div class="pagination">
   <a href="册府元龟_page412.html">
    上一页
   </a>
   <span>
    ...
   </span>
   <a href="册府元龟_page408.html">
    408
   </a>
   <a href="册府元龟_page409.html">
    409
   </a>
   <a href="册府元龟_page410.html">
    410
   </a>
   <a href="册府元龟_page411.html">
    411
   </a>
   <a href="册府元龟_page412.html">
    412
   </a>
   <span class="current-page">
    413
   </span>
   <a href="册府元龟_page414.html">
    414
   </a>
   <a href="册府元龟_page415.html">
    415
   </a>
   <a href="册府元龟_page416.html">
    416
   </a>
   <a href="册府元龟_page417.html">
    417
   </a>
   <a href="册府元龟_page418.html">
    418
   </a>
   <span>
    ...
   </span>
   <a href="册府元龟_page414.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
