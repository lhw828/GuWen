<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 91 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 91 页/共 1019 页</h1>
    <div class="content">









　　御定骈字类编卷二十
　　钦定四库全书
　　御定骈字类编卷二十一
　　天地门二十一
　　火
　　火星【周礼宫正注见火禁下　公羊传注房心天子明堂疏文耀钩云房心为中央丨丨天王位若相对言之则房为明堂心为天王矣　汉书五行志见火官下　魏志管辂传注清河令徐季龙与辂相见共论龙动则景云起虎啸则谷风至以为丨丨者龙参星者虎火出则云应参出则风到此乃隂阳之感化非龙虎之所致也　宋书厯志诗称流火盖略举西移之中以为惊寒之流之为言非始动之辞也就如始说冬至日度在斗二十二则丨丨之中当在大暑之前岂邻建申之限　宋史礼志春秋传曰日在北陆而藏氷谓夏十二月日在危也献羔而啓之谓二月春分献羔祭韭始开氷室也火出而毕赋丨丨昏见谓四月中也　又任伯雨传时以正月朔旦有赤气之异诣丨丨观以禳之星经亢四星名天府一名天庭总领四海名丨丨新论微子感牵牛星顔渊感中台星张良感弧星樊哙感狼星老子感丨丨　録异记丨丨之精坠于南海中为大珠径尺余时出海上光照数百里红气亘天今名其地为珠池亦名珠崖　庾信和张侍中述懐诗夷则丨丨流天根秋水涸　髙适奉酬北海诗春野变木徳夏天临丨丨　刘禹锡韩侍御见示岳阳楼诗丨丨忽南见月硖方东迤　又新秋对月诗夜凉金气应天静丨丨流　苏轼丨丨岩诗丨丨岩下石凌壁阁上相忘止一僧　陈羽秋夜诗紫陌夜深槐露滴碧空云尽丨丨流　又本草碧海水集觧藏器曰东方朔十洲记云】
　　【夜行海中拨之有丨丨者咸水也】
　　火曜【郝经幽思诗赤乌惊上天丨丨舒干阳　又燿同潜夫论道之于心也犹火之于人目也中穽深至幽黒无见及设盛烛则百物彰矣此则丨之丨也非目之光也而目假之则为明矣】
　　火辰【唐书厯志自羲和以来丨丨见伏三覩厥变】
　　火角【汉书谷永传举兵以丨丨为期安危之分界宗庙之至忧】
　　火孛【元史耶律希亮传中统二年冬至于丨丨之地】
　　火云【锦带书防賔五月啓涷雨洗梅树之中丨丨烧桂林之上　郝经冠军楼赋清风翛翛丨丨四收岑参出关经华岳寺诗五月山雨热三峰丨丨蒸　杜甫三川观水涨诗丨丨无时出飞电常在目　又贻华阳栁少府诗丨丨洗月露絶壁上朝暾　又多病执热诗大水淼茫炎海接竒硉矹丨丨升　又送梓州李使君之任诗丨丨挥汗日山驿醒心泉　又复愁诗江上亦秋色丨丨终不移　吕温道州夏日郡内北桥新亭诗闲销炎昼静选胜丨丨开　孟郊感懐诗丨丨流素月三五何明明　来鹄题庐山双劒峰诗若使丨丨烧得动始应农噐满人间　白居易别行简诗岂是逺行时丨丨烧栈热　又苦热喜凉诗丨丨忽朝敛金风俄夕扇　杜牧闻蝉诗丨丨初似灭晓角欲微清　李商隠送崔珏徃西川诗见雪浪下　李频南游过湘汉诗见雪水下　司空曙送史泽诗谢朓懐西府单车触丨丨　温庭筠题翠微寺诗丨丨如沃雪汤殿似含霜赵嘏商山道中诗当昼丨丨生不得一溪萦作万重愁　李羣玉大庾山岭别友人诗谁念丨丨千嶂里低】
　　【身犹傍鹧鸪飞　贯休陪冯使君游诗丨丨不入长松径露茗何须白玉杯　又送于兢补阙赴亰诗冷惊蝉韵防凉触丨丨隳　苏轼七月一日出城舟中苦热诗丨丨势方壮未受月露洗　又游灵隠髙峰塔诗丨丨秋未衰及此初旦凉】
　　火天【周易卦歌丨丨大有　施肩吾夏日题方师院诗丨丨无处买清风闷发时来入梵宫】火旻【谢灵运永初三年七月十六日之郡初发都诗秋岸澄夕隂丨丨团朝露　刘禹锡早秋送台院杨侍御归朝诗鸷鸟得秋气法星悬丨丨　又闻常山旋师防勲宥过王泽大洽因寄李侍郎诗南国异气候丨丨尚昏霾】
　　火日【晋书纪曕传金水之明内鉴丨丨之光外辉】
　　火夕【白居易溪中早春诗蓬蒿隔桑枣隠映烟丨丨】
　　火雨【宋史乐志燕初来蹋青回抛绣毬泼丨丨】
　　火风【周易卦歌丨丨鼎　李绅趋翰苑遭诬搆诗丨丨晴处扇山鬼雨中呼　刘禹锡闻董评事疾诗丨丨乖四大文字废三余】
　　火猋【易林屯之坎朽根倒树花叶落去卒逄丨丨随风偃仆】
　　火电【淮南子敌廹而不动名之曰奄迟撃之如雷霆斩之若草木燿之若丨丨欲疾以遫人不及步鋗车不及转毂兵如植木弩如羊角人虽众多势莫敢格】
　　火雹【杨维桢冶师行江心丨丨流赤虹云凝雾结蟠愁龙】
　　火雷【周易卦歌丨丨噬嗑】
　　火烟【齐书五行志建元四年十月丙午日入后土雾勃勃如丨丨　淮南子壬午冬至甲子受制木用事丨丨青七十二日丙子受制火用事丨丨赤七十二日戊子受制土用事丨丨黄七十二日庚子受制金用事丨丨白七十二日壬子受制水用事丨丨黒七十二日而歳终庚子受制歳迁六月以数推之七十歳而复至甲子　又以束薪为鬼以丨丨为气以束薪为鬼朅而走以丨丨为气杀豚烹狗　黄庭外景经玉石落落是吾宝注连珠玉璧落落如石出于太阳气如丨丨　江总秋日登广州城南楼诗野丨初丨细新月半轮空】火燧【南史王琳传琳兵东下陈遣太尉侯瑱司空侯安都等拒之瑱等以琳军方盛引军入芜湖避之时西南风至急琳谓得天道将直取扬州侯瑱等徐出芜湖蹑其后比及兵交西南风翻为瑱用琳兵放丨丨以掷瑱船者皆反烧其船琳船舰溃乱兵士投水死者十二三其余皆弃船上岸为陈军所杀殆尽】火令【周礼司爟时则施丨丨注焚莱之时　韩愈寒食日出游诗明宵故欲相就醉有月莫愁当丨丨】火时【礼记礼运用水火金木饮食必时疏用水火金木饮食必时者举动皆顺故必时也丨丨者郑注司爟引司农说以鄹子曰春取榆栁之火夏取枣杏之火季夏取桑柘之火秋取柞楢之火冬取槐檀之火】火节【雪涛谈丛滇省风俗毎年于六月二十八日各家俱束苇为藁髙七八尺凡両束置门首遇夜炳燎其光烛天是日各家俱用生肉切为脍调以醯蒜不加烹饪名曰吃生总称曰丨丨】
　　火序【王勃乾元殿颂温房伫幸煦芳景于佳辰凉室乘闲凛徂飚于丨丨】
　　火候【公羊传注麟者木精疏麟为土畜而言木精者正以公羊说云麟者木精一角赤目为丨丨既为丨丨是木之子谓之木精亦何伤　金丹大要悟真篇云縦识朱砂及黑铅不知丨丨也徒然王道云金液神丹全在丨丨火是药之父母药是火之子孙　又满堂金玉要常存丨丨工夫细细论　戒庵漫茟凡人之一身只是丨丨失调便生病故病字从丙言火也　陆和袭羙茶焙诗山謡纵髙下丨丨还文武　苏轼寄周安孺茶诗湏臾布轻缕丨丨谨盈缩　又雨后行莱诗谁能视丨丨小灶当自养】
　　火率【宋书厯志推五星术丨丨三千八十万四千一百九十六】
　　火气【汉书天文志荧惑曰南方夏火礼也视也礼亏视失逆夏令伤丨丨罚见荧惑　又五行志凡视伤者病丨丨火气伤则水沴之　魏志管辂传注杜伯乗丨丨以流精彭生托水变以立形　晋书郭璞传今皇孙载育天固灵基黔首颙颙实望惠润又歳涉午位金家所忌宜于此时崇恩布泽则丨丨潜消灾谴不生矣素问少阳之上丨丨治之中见厥隂阳明之上燥气治之中见太隂　吕览文王曰丨丨胜故其色尚赤其】
　　【事则火　淮南子丨丨之精者为日　春秋繁露电者丨丨也其音徴故应之以电　人物志木骨金筋丨丨土肌水血五物之象也　白居易宿东林寺诗经牕灯焰短僧罏丨丨深　苏轼受命分徃属县减决囚禁记所经歴者寄子由诗半夜人嘑急横空丨丨浮　顾在溶题玉芝双院诗至药应将熟年年丨丨微】火徳【诗小序清庙祀文王也周公既成洛邑朝诸侯率以祀文王焉音义洛音雒本亦作雒水名字从水后汉都洛阳以丨丨为水克火故改为各旁隹　孔子家语尧以丨丨王色尚黄　史记秦始皇纪始皇推终始五徳之传以为周得丨丨秦代周徳从所不胜更名河曰徳水以为水徳之始　后汉书光武纪建武二年春正月壬子起髙庙建社稷于洛阳立郊兆于城南始正丨丨色尚赤　宋书武帝纪昔丨丨既微魏祖底绩黄运不竞三后肆勤　洞记帝寝灵荘殿召东方朔于青绮牕不隔绨纨重幕问朔曰汉承庚运丨丨以何精瑞为祥应朔跪而对曰臣常过呉明之墟是长安东过扶桑七万里有及云山山顶有井云起井中若土徳王黄云出丨丨王赤云出水徳王黑云出金徳王白云出木徳王青云出此皆应瑞徳也帝曰善　汉官仪司空骑吏以下皁袴因水徳今汉家丨丨宜着绛袴　皎然苦热行丨丨烧百卉瑶草不及荣】
　　火王【后汉书荀爽传汉为火徳火生于木木盛于火故其徳为孝其象在周易之离夫在地为火在天为日在天者用其精在地者用其形夏则丨丨其精在天温暖之气养生百木是其孝也】
　　火纪【左传见火师下　隋书音乐志五味相资丨为丨】
　　火厯【陶景许长史旧馆坛碑梁天监十三年勅贸此精舍立为朱阳馆将逺符先征定祥丨丨于馆西更筑隠居住止】
　　火记【参同契丨丨六百篇所趣等不殊文字郑重説世人不熟思　又丨丨不虚作演易以明之　金丹大要金丹之妙在乎丨丨火记之妙象乎坎离相交而生变化神明也】
　　火字【书益稷宗彞藻火传火为丨丨】
　　火卦【后汉书郎觊传今立春之后丨丨用事当温而寒违反时节由功赏不至而刑罚必加也】火爻【金丹华阳吟慢守丨丨三百日产成一颗夜明珠】
　　火兆【周礼占人凡卜君占体注体兆象也疏凡卜欲作之时灼之四足依四时而灼之其兆直上向背者为木兆直下向足者为水兆邪向背者为丨丨邪向下者为金兆横者为土兆是兆象也　北史艺术传荥阳麴绍善占侯景欲试之使与郭生俱卜二伏牛何者先起卜得丨丨郭生曰赤牛先起绍曰青牛先起景问其故绍曰火将燃烟先起烟上青色故知青牛起既而如绍言　卢肇宣州新兴寺碑夫燧人氏之未为火也则天无火星人无火食无丨丨物无火灾必矣】
　　火行【后汉书陈宠传注汉家丨丨盛于午故以午日为祖丨丨衰于戍故腊用戍日　周书明帝纪昔汉世巴郡洛下闳善治厯云后八百歳当有圣人定之自丨丨至今木徳应其运矣朕何让焉可命有司傍稽六厯仰观七曜博雅今古造我周厯量定以闻　韩愈陆浑山火和皇甫湜韵诗徐命之前问何寃丨丨于冬古所存】
　　火政【汉书五行志见火官下　素问长化合徳丨丨乃宣庶类以蕃】
　　火宪【荀子修丨丨养山林薮泽草木鱼鳖百索以时禁发使国家足用而财物不屈虞师之事也】火术【抱朴子姚光有丨丨吴主积荻燔之荻了尽光端坐灰中振衣而起把一卷书吴主取视之不能解也】
　　火禁【周礼宫正春秋以木铎修丨丨注火星以春出以秋入因天时而以戒　又司烜氏中春以木铎修丨丨于国中注为季春将出火也丨丨谓用火之处及备风燥　宋史职官志镇砦官诸镇置于管下人烟繁盛处设监官管丨丨或兼酒税之事　癸辛杂识绵上丨丨升平时禁率七日丧乱以来犹三日相传丨丨不严则有风雹之变　储光羲苏十三瞻登玉泉寺峰入寺中见赠作淹留丨丨辰愉乐弦歌宴　欧阳修禁火诗丨丨开何晚春芳半已凋】
　　火荣【春秋考异邮黄帝将兴有一黄雀赤头立于日傍黄帝曰黄者土精赤者丨丨爵者赏也予当立大功乎】
　　火利【礼记礼运见火化下】
　　火瑞【左传注见火师下】
　　火贵【唐书赵智传曽孙矜客死栁州子来章求其防不得野哭再阅旬卜人秦誗为筮曰金食其墨而丨以丨其墓直丑在道之右南有贵神冢土是守宜遇西人深目而髯乃得其实明日有老人过其所问之得矜墓直社北】
　　火性【公羊传注温雅而广大者土之性也方正而好义者金之性也恻隠而好仁者木之性也整齐而好礼者丨之丨也乐养而好施者水之性也　新论丨之丨也大寒凄凝氷裂地而炎气不为之衰大热煊赫燋金烁石而炎不为之炽者何也有自然之质而寒暑不能移也　又水性宜冷而有华阳温泉犹曰水冷冷者多也丨丨宜热而有萧丘寒焰犹曰火热热者多也　法集经善男子譬如依风生火离彼不生火既生已力能成熟光色明照而彼丨丨不从风来以彼明色热触风中无故如是一切善根果报从因缘生】火威【张籍夏日可畏诗丨丨驰迥野畏景铄遥途】
　　火力【陶景答朝士访仙佛书丨丨既足表里坚固河山可尽此形无防　陆寄懐华阳道士诗分张丨丨烧金灶拂拭苔痕洗酒瓶】
　　火声【杜甫遣闷诗瓦卜传神语畬田费丨丨】
　　火势【宋史潘美传刘鋹兵十五万依山谷坚壁以待羙因筑垒休士与诸将计曰彼编竹木为栅若攻之以火彼必溃乱因以锐师夹击之万全防也遂分遣丁夫数千人人持二炬间道造其栅及夜万骑俱发会天大风丨丨甚炽鋹众惊扰来犯羙挥兵急撃之鋹众大败　新论去湿燥丨之丨也违髙从下水之性也】火光【史记孟尝君传孟尝君曽待客夜食有一人蔽丨丨客怒以饭不等辍食辞去孟尝君起自持其饭比之客慙自刭士以此多归孟尝君　又滑稽传荘王时有爱马死使羣臣丧之欲以棺椁大夫礼葬之优孟闻之入殿门仰天大哭王惊而问其故优孟曰马者王之所爱也以楚国堂堂之大何求不得而以大夫礼之薄请以人君礼葬之王曰何如对曰臣请以雕玉为棺文梓为椁楩枫豫章为题凑发甲卒为穿圹老弱负土齐赵陪位于前韩魏翼卫其后庙食太牢奉以万户之邑诸侯闻之皆知大王贱人而贵马也王曰寡人之过一至此乎为之奈何优孟曰请为大王六畜葬之以垅灶为椁铜歴为棺赍以姜枣荐以木兰祭以粳稻衣以丨丨之于人腹肠于是王乃使以马属太官无令天下久闻也　晋书戴洋传王导遇病召洋问之洋曰君侯本命在申金为土使之主而于申上石头立治丨丨照天此为金火相烁水火相煎以故受害耳导即移居东府病遂差　宋书符瑞志光武初起兵望见家南丨丨以为人持火呼之而光遂盛防然上属天有顷不见　又五行志晋帝永兴元年成都伐长沙毎夜戈防锋有丨丨如县烛此轻民命好攻战金失其性而为变也　齐书纪僧真传石头反夜太祖遣众军掩讨宫城中望石头丨丨及呌声甚盛人懐不测僧眞谓众曰呌声不絶是必官军所攻丨丨起者贼不容自烧其城此必官军胜也寻而啓石头平　齐书东昏侯纪出辄不言定所夜出昼反丨丨照天　元史顺帝纪温州路乐清江中龙起飓风大作有丨丨如毬　水经注释氏西域记曰屈茨北二百里有山夜则丨丨昼日但烟人取此山石炭冶此山铁恒充三十六国用　周髀算经日者阳之精譬犹丨丨月者隂之精譬犹水光　黄庭内景经摄魂还魄永无倾注两玉女着锦衣手把丨丨当两耳门　中黄真经心主南方其色赤伏之干息赤色出注能常行此气存想五十日当有赤气如丨丨自见　金丹大要坎雄金精离雌丨丨金火相伐水土相克土旺金乡三物俱丧四海辐辏以致太平并由中宫土徳黄帝之功　张籍学仙诗炉烧丹砂尽昼夜丨丨　白居易寓意诗瞥若石丨丨不如守贫贱】火景【齐书乐志丨丨方中南譌秩靡草云黄含桃实陆蒙和懐华阳润卿诗丨丨应难到洞宫萧闲堂冷任天风】
　　火影【杜荀鹤秋宿临江驿诗渔舟丨丨寒归浦驿路铃声夜过山】
　　火色【唐书马周传岑文本谓所亲曰马君论事会文切理无一言可损益聴之纚纚令人忘倦苏张终贾正应此耳然鸢肩丨丨腾上必速恐不能久　黄庭内景经心神丹元字守灵注心为藏府之元南方丨丨栖神之宅故言守灵也　建康实录元帝渡江随帝有王离妻季氏者洛阳人将洛阳旧火南渡自言受道于祖母王氏传此火并有遗书二十七卷临终使行此火勿令防絶丨丨甚赤异于余火有灵騐四方病者将此火煑药及灸诸病皆愈转相妖惑官司禁不能止及季氏卒火亦经时而灭人号其所居为圣火巷　白居易短歌行曈曈太阳如丨丨上行千里下一刻　罗虬比红儿诗丨丨樱桃摘得初仙宫只有世间无】火红【苏轼与防先自竹西来访庆老不见诗主人待来终不来丨丨销尽灰如雪　梅尧臣和江邻防景徳寺避暑诗郁气若甑炊初阳如丨丨陆游农家诗大布缝袍穏干薪起丨丨】
　　火赤【考工记弓人鹿胶青白马胶赤白牛胶丨丨鼠胶黒鱼胶饵犀胶黄　数术记遗五行之法水生数一丨丨生数二木青生数三金白生数四土黄生数五】
　　火青【陆游农家诗江浦渔歌逺人家绩丨丨】
　　火焰【宋史仪卫志旗皆错采为之漆竿鎞首纛头锦腰丨丨脚白泽摄提金鸾金凤狮子苣文天下太平君王万歳仙童腾蛇神　元史顺帝纪大名路有星如火从东南流芒尾如曳篲堕地有声丨丨蓬勃久之乃息化为石青黒色光莹形如狗头　本草兔丝子名丨丨草　阮籍乐论楚越之风好勇故其俗轻死郑卫之风好滛故其俗轻荡轻死故有丨丨赴水之歌轻荡故有桑间濮上之兴　元稹答姨兄胡灵之见寄五十韵诗雨摧渔丨丨风引竹枝声　白居易红辛夷花诗紫粉茟含尖丨丨红胭脂染小莲花　又山石榴寄元九诗日射血珠将滴地风翻丨丨欲烧人　顾云筑城篇风吹四面旌旗动丨丨相烧满天赤】火燎【书盘庚若丨之丨于原不可向迩其犹可扑灭宋书袁豹传伐蜀檄如其迷复奸邪守愚不改丨丨孟诸芝艾同烂河决金堤渊丘同体虽欲悔之亦将何及　宋史礼志帝诣望燎位南向立乐止礼直官曰可燎俟丨丨半柴礼仪使跪奏礼毕　又仪卫志香凳一丨丨一小舆一　又香凳唐制也朱漆案绯绣花龙衣上饰金涂香炉烛台长竿二舆士八人金涂银丨丨香匙副之　刘琨荅卢谌诗丨丨神州横流华域　髙适同羣公出猎诗尘惊大泽晦丨丨深林枯　韩愈石鼔歌雨淋日炙野丨丨鬼神守防烦防呵　白居易寓意诗烈丨丨山陂疾风吹猛焰　杜牧朱坡诗丨丨缃桃坞波光碧绣畦　苏轼冬至日与诸生饮诗归途陷泥淖炬丨丨蓬　萨都拉题陈所翁墨龙诗满堂丨丨动鳞甲倒挟海水空中飞】
　　火运【陈书髙祖纪梁氏将末频月亢阳丨丨斯终秋霖奄降　素问帝曰何谓当位岐伯曰木运临卯丨丨临午土运临四季金运临酉水运临子所谓歳会气之平也　又戊癸之歳丨丨统之　王勃乾元殿颂序风移处闇増巢恢丨丨之机业拒向明上□括河图之奥　沈约木纪谢曲木纪谢丨丨昌】
　　火数【书洪范一曰水二曰火疏数之所起起于隂阳隂阳徃来在于日道十一月冬至日南极阳来而隂徃冬水位也以一阳生为水数五月夏至日北极隂进而阳退夏火位也当以一隂生为丨丨但隂不名奇数必以偶故以六月二隂生为丨丨也　礼记月令孟春之月其数八注木生数三成数八疏案郑注易系辞云天一生水于北地二生火于南天三生木于东地四生金于西天五生土于中阳无耦隂无配未得相成地六成水于北与天一并天七成火于南与地二并地八成木于东与天三并天九成金于西与地四并地十成土于中与天五并也是郑注之意水数一成数六丨丨二成数七木数三成数八金数四成数九土数五成数十故此云木数三成数八　齐书乐志明堂歌辞祠五帝汉郊祀歌皆四言宋孝武使谢荘造辞荘依五行数木数用三丨丨用七土数用五金数用九水数用六　欧阳修答景山遗古瓦砚歌丨丨四百炎灵销谁其代者当涂髙】
　　火暑【素问歳火太过丨丨流行金肺受邪民病疟少气欬喘血溢血泄注下嗌噪耳聋中热肩背热上应荧惑星】
　　火阳【素问水为隂丨为丨阳为气隂为味白虎通丨丨君之象也水隂臣之义也】
　　火类【埤雅鹑有両种有丹鹑有白鹑丹鹑色赤黄而又锐上秃下飞必附草皆丨丨也】
　　火中【左传僖公五年八月甲午晋侯围上阳问于卜偃曰吾其济乎对曰克之公曰何时对曰童謡云丙之晨龙尾伏辰均服振振取虢之旂鹑之贲贲天防焞焞丨丨成军虢公其奔其九月十月之交乎丙子旦日在尾月在防鹑丨丨必是时也　又丨丨寒暑乃退注心以季夏昏中而暑退季冬旦中而寒退　何承天上厯新法表尧典云日永星火以正仲夏今季夏则丨丨又宵中星虚以殷仲秋今季秋则虚中　阮籍通易论震发于风隂徳有纪丨丨鵙鸣母道将始故离为中女又元史按扎尔传金将郭斌自凤翔突围出保金兰定会四州命按扎尔徃取之围斌于会州兵入城斌手劔驱其妻子聚一室焚之已而自投丨丨有女奴自丨丨抱儿出泣授人曰将军尽忠忍使絶嗣此其儿也幸哀而収之言毕复赴火死　水经注竺枝扶南记曰林杨国去金陈国步道二千里举国事佛有一道人命为烧葬烧之数千束樵故坐丨丨乃更着石室中从来六十余年尸坐如故不朽　谢荘歌赤帝章龙精初见大丨丨朱光北至主影同　牡牧分司东都诗丨丨胶緑树泉下斸青萍　苏轼送鲁元翰少卿知卫州诗每愧烟丨丨玉腕亲炮燔　又陆莲庵诗陆地生花安足怪而今更有丨丨莲】
　　火下【齐书沈驎士传守操终老笃学不倦遭火烧书数千卷驎士年过八十耳目犹聪明以火故抄写丨丨细书复成二三千卷满数十箧时人以为养身静嘿之所致也】
　　火上【诗有兔斯首燔之炙之笺凡治兔之冝鲜者毛炮之柔者炙之干者燔之疏干者谓脯腊则加之丨丨燔之若今烧干脯是也　苏轼影荅形诗君如丨丨烟火尽君乃别我如镜中像镜壊我不防】火里【徐陵谏仁山深法师罢道书如弟子算逺即十数年中决知恻恻近即三五歳内空唱如何万恨万悲寕知逺及自悟自错永弃一生乃知断弦可续情去难留或若丨丨生花可称希有迷人知返去道不遥幸速推排急登正路】
　　火间【博物志越地深山有鸟如鸠青色名曰冶鸟涧中取石蟹就人丨丨炙之不可犯也】
　　火前【宋史食货志建寕腊茶北苑为第一其最佳者曰社前次曰丨丨又曰雨前所以供玉食备赐予白居易谢李六郎中寄新蜀茶诗红纸一封书后信緑芽十片丨丨春　韩偓沙县郊外泊船偶成诗数醆緑醅桑落酒一瓯香沫丨丨茶　苏轼新茶送佥判程朝奉以馈其母有诗相谢次韵荅之诗丨丨试焙分新雪里头纲辍赐龙】
　　火后【刘禹锡送张盥赴举诗丨丨见琮璜霜余识松筠李咸用雪诗云汉风多银浪溅昆山丨丨玉灰飞　苏轼次韵刘景文周次元寒食同游西湖诗蓝尾忽惊新丨丨遨头要及浣花前】
　　火半【宋书礼志三人持火炬上火发太祝令等各下坛坛东西各二十人以炬投坛丨丨柴倾博士仰白事毕皇帝出便坐解严】
　　火二【齐书乐志纳音数一言得土三言得火五言得水七言得金丸言得木若依鸿范木数用三则应水一丨丨金四也若依月令金九水六则应木八火七也当以鸿范一二之数言不成文故有取舍而使両义并违未详以数立言为何依据也】
　　火七【齐书乐志见上】
　　火地【周易卦歌丨丨晋】
　　火山【元史刘伯林传己夘破潞绛及丨丨闻喜诸州县水经注见露结下　又见火浣下　杜阳杂编隋炀帝毎除夜殿前设丨丨数十皆沉香木根每山焚沈香数车暗即以甲煎沃之香闻数十里　北户录南方果之羙者有荔枝梧州丨丨者夏初先熟而味少劣明一统志丨丨在登州府莱阳县北三十三里山多赤石如火故名　又丨丨在梧州府城南隔江二里山上有火每三五夜一见如野烧之状或言其下水中有寳珠光烛于上或言南越王佗藏神劒于山阿故深夜腾焰如火　徐陵陈公九锡文逖矣水寓之乡悠哉丨丨之国　鲍照苦热行赤坂横西阻丨丨赫南威　岑参经丨丨诗丨丨今始见突兀蒲昌东　又丨丨云歌送别诗丨丨突兀赤亭口丨丨五月火云厚　又使交河郡诗暮投交河城丨丨赤崔嵬　又送刘判官赴碛西行军诗丨丨五月行人少看君马去疾如鸟　又送李副使诗丨丨六月应更热赤亭道口行人絶　刘禹锡武陵观火诗丨丨摧半空星雨洒中衢　又送僧方及南谒栁员外诗桂水夏澜急丨丨宵焰红　又和窦中丞晚入容江作桂水步秋浪丨丨凌雾朝　李绅逾岭峤诗瘴云暂卷丨丨外苍茫海气穷番禺　白居易红藤杖诗丨丨生处速泸水洗来新　贾岛送黄知新归安南诗丨丨难下雪瘴土不生□　曹唐奉送大夫再领容府诗日照双旌射丨丨笑迎賔从却南还贯休送人征蛮诗树尽低铜柱潮常沸丨丨　齐已送迁客诗瘴昏铜柱黑草赤丨丨秋　苏轼咏汤泉诗郁攸丨丨烈觱沸汤泉注　又周易卦歌丨丨旅　唐书车服志皇太子之服黻随裳色有丨丨二章】
　　火岭【黄滔春雪诗忽误边沙上应平丨丨中】
　　火石【宋书武帝纪张纲治攻具成设诸竒巧飞楼木幔之属莫不毕备城上丨丨弓矢无所用之　唐书车服志至睿宗时罢佩刀砺石而武官五品以上佩防韘七事佩刀刀子砺石契苾真哕厥针筒丨丨是也宋史魏胜传列阵则如意车在外炮车在阵中施丨丨炮亦二百步　李白留别广陵诸公诗链丹费丨丨采药穷山川】
　　火土【宋书天文志丨丨同在湏女占曰女主恶之　周书宣帝纪荧惑干房又与土合房曰明堂布政所也丨丨则忧孽之兆　元史世祖纪始开醮祠于夀宁宫祭太阳太嵗丨丨等星于司天台】
　　火田【礼记王制昆虫未蛰不以丨丨　宋史食货志大中祥符四年诏曰丨丨之禁着在礼经山林之间合顺时令其防昆虫未蛰草木犹蕃辄纵燎原则伤生类诸州县人畬田并如乡土旧例自余禁烧野草湏十月后方得纵火　白居易东南行吏征渔户税人纳丨丨租　张祜道光上人山院诗丨丨生白菌烟岫老青杉】
　　火水【周易卦歌丨丨未济　白虎通丨丨所以杀人何水盛气也故入而杀人火隂在内故杀人壮于水也】
　　火洲【魏志齐王芳纪注异物志曰斯调国有丨丨在南海中其上有野火春夏自生秋冬自死有木生于其中而不消也枝皮更活秋冬火死则皆枯瘁孔鱼和六府诗丨丨方可至地肺即为居】
　　火泽【周易卦歌丨丨暌　齐书顾欢传今丨丨易位三灵改宪天树明徳对时育物捜扬仄陋野无伏言】火泉【博物志酒泉延夀县南山名丨丨火出如炬】
　　火井【汉书郊祀志祠天封苑丨丨于鸿门　急就萹芜荑盐豉醯酢醤注盐生于咸水者也古者夙沙氏初煑海为盐其后又出河东大卤临邛丨丨焉　博物志临邛丨丨一所从广五尺深二三丈井在县南百里昔时人以竹木投以取火诸葛丞相徃视之后火转盛热盆盖井上煑盐得盐入以家火即灭讫今不复燃也世説旧注左思别传云思作三都赋疾中犹改作蜀都赋云金马电发于髙冈碧鸡振翼而云披鬼弹飞丸】
　　【以礌礉丨丨腾光而赫曦今本无鬼丸句　明一统志丨丨在伏龙山下地洼若池以水引之有声隠隠出地中少顷炎炽夏月积雨停水则焰生水上水为之沸而寒如故冬月水涸则土上有焰观者至焚衣裾　王羲之十七帖彼盐井丨丨皆有不足下曽见不为欲广异闻具示　王褒温汤碑丨丨飞泉垂天逺扇焦源沸水冲流迸集　庾信周车骑将军贺娄公神道碑铭江波锦落丨丨星浮　扬雄蜀都赋东有巴賨绵亘百濮铜梁金堂丨丨龙湫　左思蜀都赋丨丨沉荧于幽泉高爓飞扇于天垂　谢惠连雪赋焦谿涸旸谷凝丨丨灭温泉氷　骆賔王萤火赋状丨丨之沉荧似明珠之出汉　庾信和乐仪同苦热诗丨丨沉荧散炎洲髙焰通杜甫西山诗烟尘侵丨丨雨雪闭松州　又入秦行运粮绳桥壮士喜斩木丨丨穷猿呼　陆蒙销夏湾】
　　【诗不识号丨丨孰问名焦丘　罗隠投钱塘元帅尚父诗盐车顾后声方重丨丨窥来焰始浮】
　　火城【南史羊侃传大雨城内土山崩贼乗之垂入苦战不能禁侃乃令多掷火为丨丨以断其路徐于城内筑城贼不能进　又祝蕃明堂赋若夫李唐之肆侈饰乾元而屡更宜天心之弗享畀烈士之丨丨　又国史补每元日冬至立仗太官皆备珂伞列烛有至五六百炬者谓之丨丨宰相丨丨将至皆灭烛避之　陆游跋刘凝之陈令举骑牛图公卿贵人方黄金络马传呼丨丨中时欲如二公骑牛山谷萧散遗物固不可得张籍谢裴司空寄马诗见沙堤下　卢仝除夜诗惟见长安陌晨钟度丨丨　李咸用富贵曲乐府空中汉转星移盖丨丨拥出随朝会　罗隠寄金吾李荪常侍诗晓色严天仗春寒避丨丨　苏轼与述古自有羙堂乘月夜归诗共喜使君能鼔角万人争看丨丨还】
　　火州【元史巴哩珠阿勒坦徳济传交州即丨丨也统伯什巴哩之地北至阿珠河南接酒泉东至鄂端吉克萨噶西临西蕃】
　　火巷【宋史宗室善俊传知鄂州适南市火善俊亟往视事弛竹木税发粟振民开古沟创丨丨以絶后患】火境【佛国记僧伽施国有一寺名丨丨火境者恶鬼名也佛本化是恶鬼后人遂于此处起精舍】火道【左传襄公九年春宋灾乐喜为司城使伯氏司里火所未至彻小屋涂大屋陈畚挶具绠缶备水噐量轻重蓄水潦积土涂廵丈城缮守备表丨丨使华臣具正徒令隧正纳郊保奔火所使华阅讨右官官庀其司向戌讨左亦如之使乐遄庀刑器亦如之使皇郧命校正出马工正出车备甲兵庀武守使西鉏吾庀府守令司宫巷伯儆宫二师令四乡正敬享祝宗用马于四墉祀盘庚于西门之外】
　　火穴【中记神丘有丨丨光景照千里】
　　火墟【刘攽鸿庆宫三圣殿赋见火帝下】
　　火徼【任昉禅梁册见风车下　王勃九成宫颂烟驰丨丨勒珠崖而移琛雪骛氷洲驾瑶谿而纳賮】火堠【卢纶送张郎中还蜀歌塞口云生丨丨迟烟中鹤唳行军早】
　　火峒【宋史李师中传侬知髙子宗旦保丨丨众无所属前将规讨以幸赏遂固守师中檄谕祸福立率其族以地降】
　　火坑【妙法莲花经假使兴害意推落大丨丨念彼观音力丨丨变成池】
　　火维【欧阳辟雍赋东逾若木之日津西探崦嵫之月竁南穷丨丨之陬北际氷天之澨　韩愈谒衡岳庙诗丨丨地荒是妖怪天假神柄司其雄】
　　火尘【元稹除夜酬乐天诗虚涨丨丨浦北无由珥伞凤城南】
　　火室【考工记五室注堂上为五室象五行也木室于东北丨丨于东南金室于西南水室于西北　邢邵景明寺碑铭川流自断丨丨不然】
　　火殿【江总摄山栖霞寺碑大同二年龛顶放光光色身相晃若炎山林间树下赩如丨丨】
</div>
    <div class="pagination">
<a href="御定骈字类编_page90.html">上一页</a><span>...</span><a href="御定骈字类编_page86.html">86</a><a href="御定骈字类编_page87.html">87</a><a href="御定骈字类编_page88.html">88</a><a href="御定骈字类编_page89.html">89</a><a href="御定骈字类编_page90.html">90</a><span class="current-page">91</span><a href="御定骈字类编_page92.html">92</a><a href="御定骈字类编_page93.html">93</a><a href="御定骈字类编_page94.html">94</a><a href="御定骈字类编_page95.html">95</a><a href="御定骈字类编_page96.html">96</a><span>...</span><a href="御定骈字类编_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
