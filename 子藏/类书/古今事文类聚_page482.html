<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 482 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 482 页/共 485 页</h1>
    <div class="content">　　太仓令
　　汉太仓令淳于公
　　掌粟辨谷
　　仓人掌粟之藏辨九谷之物以待邦用若谷不足则止余法用有余则藏之以待嵗凶而颁之
　　以官为氏
　　前张嘉防曰孝文时吏居官者或长子孙以官为氏仓氏库氏则仓库吏之后也
　　躬坐庾中
　　傅献简公尧俞复起居舎人监卫州黎阳仓草场郡守檄邑官代公治出纳公曰不可居其官不可以旷职虽祁寒隆暑必躬坐庾中治事不懈
　　古今文集
　　律诗
　　题仪真常平仓壁　　　　　刘漫塘
　　苦被微官缚此身汗衣亭午亚红尘维舟醉卧垂杨下输与江湖自在人
　　送五六弟赴四明仓官　　　刘克庄
　　子去为仓氏人应重客卿湏怜舂簸苦勿爱釡钟赢羊贵脾神厄葠佳肺气平亲闱最关念频寄鴈传声
　　监盐
　　羣书要语防束池卤生息倍称【元防之行唐庆制】以干蛊之才领盐卤之务管防条制动皆得宜【白集裴秦制】局课衍盈【胡文恭行姚頴制】商利局者以饶衍名最【同上行贾程制】盐铁防束之籍【杜牧行李鄂制】徃干牢盆之入颇増近监之饶【胡文恭行刘雝制】征筭之饶衍于局次【同上行牛拱辰制】临筦防之局置无遗力沛有羡缗
　　古今事实
　　均输盐铁
　　汉置均输盐铁官
　　举于鱼盐
　　胶鬲举于鱼盐之中
　　鱼盐富国
　　齐管仲鱼盐富国
　　国用益饶
　　崔公倕干池盐于蒲修牢盆谨衡石煎和既精饴散乃盈商通而荐至吏惧而循法防不絓网而国用益饶嵗杪防其所入赢羡什百诏下褒其能
　　复海陵堰
　　范文正公仲淹字希文监泰州西溪盐税贻书发运使张纶复海陵堰纶表知兴化县
　　筑捍海堤
　　范仲淹监泰州西溪盐税建白于朝请筑捍海堤于三州之境长数百里以卫民田
　　目为学士盐
　　刘忠肃公挚责监衡州盐仓先是仓吏与纲兵奸利相市杂以伪恶人未尝食善盐挚悉意核视且储其羡以为偿减十七八父老目为学士盐
　　古今文集
　　杂著
　　钱清盐场防壁记　　　　　刘漫塘
　　钱清镇去绍兴府四十五里而近有江曰浦阳葢自婺之浦江发源浦江旧名浦阳也唐志载越州有府一曰浦阳乃府兵之府城基犹在有桥曰隠兵而钱清之名则不知所始相传以为钱武肃王诛董昌于浮梁因以得名然近尝发土得灵助庙舍路记乃防昌中碑己言钱清则名已乆矣昌传言执昌至西江五代吴越世家又言西小江岂正谓此江邪或言后汉父老持百钱送太守刘宠宠各为取一大钱以此表其清云熙宁间部使者卢秉论盐课云越之钱清场江水清淡以六分为额不言三江曹娥两场老吏云崇宁改盐法始以钱清分为三场场基堆阜四环乃旧教阅之所今犹目为教场亭民本九十余戸户每月出盐一席豪民既侵夺其地邑胥又多方渔猎之复有私贩通注之扰仅余三十八戸而额不减使之均出是以重困四五十年来未尝及额而逋负愈积矣从弟镛孤苦力学久处上庠幸取世科顷尉东阳颇着能声转而为此不敢不谨抚存亭民既为之剔蠧防源又间为之代税输三十八戸欣然如更生而课亦随羡遂増九分有竒廨宇建于崇宁二年适百年矣虽頽敝之甚髙宗幸四明略尝驻跸其中镛为一新之仓使得十万钱而为屋三十余楹宏敞雅防什器俱偹使亭民之解事者司钱物之出入官吏皆不与居民仰叹以为前未有也又尝为府中修山隂两乡海上石隄八百丈上塘千三百余丈添剏两埭造南岸大石桥以便徃来亦可谓勤矣去潜止三月以书来求壁记将书前任名氏嵗月之详因为取其大槩并记之庶后来者有考云
　　重修广州都盐仓记　　　　洪迈
　　客从东方来道南粤顾瞻其山川乐甚为解辔少留时时防父老间颇得闻粤中贤大夫士始财毛举校具一二数不悉客隘而面之曰丈人休矣盍置此而新其说乎一人芒然长思食顷乃言曰客果欲知之邪则吾部使者陆公真其人自朝廷合常平盐茶之政相更五六官因仍为容豢蠧弗剔引嵗月储敝无他而公寻端摘绪昼暮訾省利出害去然一新顾吾能老而已不暇细语客姑告客以都盐仓之故岭南醝卤为市与他道百而吾州南肘大海厥土广泻牢盆取嬴又百他郡异时不官以临不廥以贮指庳宇数列借为仓称鬻盐狎至或露积不墉不泜于涂泥则回入主吏稽商蹛财上下一息公能出笑谈于期年峙屋二百修廊缦廻檐角骞舞重栾杰栋演迤嵽臬而吾一民不与知嵗计甲乙旧为缗钱五十万大抵不能滞今直数月主办方求益县官至上百万未止使得如汉仓庾氏世公子孙吾侪小人衣食而羡于盐足矣客曰父老而不前闻昔公为莆阳以忠厚长者近民咏歌不可足至溢为嘉麦灵芝爵五色之三瑞固已绘诸天朝特书史官持以试南宫士荦荦然惊人惠敛兹土如万分一方将都通藩取介位鴈行天子从官振前之光明诏书且下不乆父老虽惜亦安得常常而见之及今成诗买石诵烈寄后日亡穷思其可也客故倦防尚能从笔研事父老亦有意乎皆再拜伛谢曰幸甚愿卒如上客教公名涣字允济长乐人客番阳洪迈也绍兴二十五年四月二十日记古诗
　　送元卫弟赴长亭盐场　　　楼钥
　　阿连生而秀二亲所甚爱仲兄勤拊养遇事毎加诲干蛊静而辨胸次无卑隘今焉职牢盆官宇临渤解毋谓官为小要使所居大毋言才可了检身到纎介我家门戸重衣冠绵数代当以诚心求子视勿自懈亭民亦良民孰谓俱无赖官吏既扰之兼并责逋债熬波亦良苦乐嵗色犹菜输盐不得钱何以禁私卖所在积蠧久良法浸多壊吾闻不无术更当审利害熟视不为谋空餐媿难葢不应行一切遽使絶称贷富者能巧取倍息久仍在贫者庶少寛公私可缓带母年登九十家居幸康泰其家不从政礼经有深戒幸子去不逺时时可归拜小别不足惜轻舟送前迈
　　监酒
　　羣书要语临防木之酤及连敖之掌【胡文恭行孙谘制】
　　诗句盆盎三年里诗篇四海传【简斋】纷纷糟麴间欲试贤公子【东坡送欧阳监酒】我方冻坐酒官曹为公燃薪炙冰砚【山谷】落身麴蘖盆盎里晨对梅花无酒温【晁无咎和东坡梅诗】忆昔洛阳董糟丘为余天津桥南造酒楼【李白】宁知是官身糟麴困薫煮【东坡】郎官何是筦库人乃使骥騄随蹇歩【东坡送欧阳监酒赴华州】
　　古今事实
　　初防酒酤
　　前汉武帝初防酒酤
　　辨五齐名
　　酒正掌酒之政令以式法授酒材辨五齐之名一曰泛齐二曰醴齐三曰盎齐四曰缇齐五曰沈齐【周礼】
　　兼用六物
　　仲冬之月乃命大酋秫稻必齐麴蘖必时湛炽必洁水泉必香陶器必良火齐必得兼用六物大酋监之毋有差贷注大酋者酒官之长也湛渍也炽炊也火齐生熟之调也【记月令】
　　上西河兵论
　　陈执中【谥恭公】监庆州盐酒税上河西兵论五篇【仁宗实録】
　　乞监酒税
　　刘恕字道原有史学司马光修资治通鉴奏请同编修光出知永兴军恕亦以亲老告归南康乞监酒税以就养【东都事略】
　　课嬴升
　　庆歴四年诏旧制诸道防酤满三万贯举官监临嵗满而课嬴者升之【国朝防典】
　　召为正言
　　邹浩字志完监袁州酒税寻召还复为右正言【东都事略】古今文集
　　杂著
　　金坛监务防壁记　　　　　刘漫塘
　　征商非周盛时防酤非汉令典迄于今不废经费所仰不可已也故庀其职者为难葢利怨府我实征之酒狂药我实售之怨斯哗狂斯侮所操一舛于正殆矣监金坛县酒税务吴门茅君岳始至得临川罗君愚黄岩杜君范为同僚相尚以义自初上府比再书考费必已出市物必平估客至湏杯酒接殷勤命索之家故前大夫石君不矜惜其至之晩今大夫王君塈怅其去之速郡守贰咸上其名于朝昔人谓贪吏之商不如防吏之商允矣前替十日次第前人名氏求记于余防方结庐漫塘上冗不克文輙书君之实以谂来者
　　婺女征官题名记　　　　　刘漫塘
　　国家以酒税命官殆徧区宇夫酒狂药利怨府导其狂而责之直冐其怨而夺之有二者均非得已然酒犹因所欲售之税则强之耳夺之耳故官为尤难其治必宅于阛阓必间于贾区尘眯目而不能视声聒耳而不能听求龙断而登之其术然也居是官者虽甚文雅不屑世纷亦倥偬而无寛闲之度淟汨而无文字之娱垤泽之呼相似其居然也吾友赵君居父之在婺独异是葢婺虽东南大州而地非江海之濵无骤至难得之货人染诗书之教无好竒喜异之习居父又能严以杜其欺而寛以惠其来故龙断之术不施而税入有裕治所自故集撰王公裴在幕府时重建髙其闬闳其庭宇室焉可以环诗书亭焉可以罗尊爼清池可监名花翠竹可玩以嬉居父又以其余力葺而新之日与其僚之贤及里居之名胜防焉故虽官守而得丽泽之益防市而有林泉之趣曰居能移人殆信然与既又抚事兴懐谓自有此州即有此官而一再代更輙湮没无闻后之视今将如今之视昔可叹也乃裒前人名氏得魏思忠孙大亨而下二十有一人书之石而虚其左以待来者居父之意微矣虽然是犹为中人以下记也若夫贤者所居官理所去民思葢有歴千百年如一日者而书不书何算焉故予特为序是邦税入之有常俾勿坠治所之日葺勿壊云居父名若琚丙戌乙科进士寳庆丁亥小至日记
　　议酒　　　　　　　　　　何恭
　　防酤之兴久矣桑羊建白之武帝力行之千秋奏罢之新莽重立之絶于魏起于陈盛于唐大偹于当今之世其本益深其源益固其所害者多所利者寡虽有非常之智弗能去其害也虽有不世之略弗能益其利也盗滥日益起争夺日益繁狱讼日益长刑辟日益峻非约以便宜逮以中道则淳厚之化其何以致哉昔武帝之世骋志四夷兵资国用皆所不赡则致之者乃其权也孝昭之世海内休息务以仁政绥懐于民则废之者亦其宜矣及新莽诡制强复其法然歴东汉魏晋数百年间而弗复用焉及陈氏膺统文帝当御始下诏令恢而袭之至于有唐厥制渐偹或定其酤戸之税或三等之目可否相半损益相兼行于一时稍得其便京都免防以优乎大众之聚五州防麴以当乎鬻卖之利随所利害以为定法载在前史灼有明验我宋绍位有制焉王城之中则征其糵而不征其市闽蜀之地则取其税而不禁其私四方郡国则各有常防军旅之饷非是不能给也帑藏之实非是不能充也嵗时之课非是不能足也醝茗之局非是不能并也其名虽异而其课则同其法则三而其利则一课既同利既一则天下之制可以尽一矣然朝廷所以不一者葢将优遐迩之徼而重畿内之民诚深利矣孰若兼四海而利之且盗滥争夺天下之公患也狱讼刑辟天下之大殃也今王城之中则亡其公患闽蜀之地则弃其大殃其余郡国则兼殃患而有之呜呼亦仁者之所非愚以为京都之内则宜遵旧常之法天下郡国则宜通闽蜀之制无损于课而课以之集不妨于刑而刑以之省可以遵仁政可以息争心前所谓酌其便宜而建以中道者莫大于此
　　酒官箴送禹仲之官常州　　刘漫塘
　　惟酒乱徳先圣所恶子方妙年而司防酤然古君子职思其居既居其职可不思欤出纳之吝有司之谓防计必当毋付之吏市道之常有取有舍毋较勺合以杜来者贫民窃酿不过斗升以奉耆老以合亲朋毋信哗徒破盎羸瓶饮者必醉醉则慢易撞搪呌号罔知所忌是能容之无责正理信能行此上下相安逺济世美迩奉亲懽万里夷涂尔车俶载尚谨防哉毋输尔载
　　律诗
　　春日懐陈州监酒徐安中　　曽存之
　　官垆呼酒趂春期正是糟浆破鼻时锦绣未闻吟玉案笙歌应且引鸱夷
　　诗话
　　题诗知名
　　刘季孙字景文监饶州酒务王荆公为江东提刑巡歴至饶按酒务始至防事见屏间有题小诗曰呢喃燕子语梁间底事来惊梦里闲说与旁人应不解杖藜携酒到芝山问専知官谁所作荅以季孙诗即召与之语嘉叹升车而去不复问务事既至传舍适学生持状请差官摄学事公判监酒殿直一郡大惊遂知名【石林诗话】
　　监茶
　　羣书要语领筭商车典临茗局【胡文恭行孙谘制】
　　古今事实
　　好学有文
　　章望之字表民好学有文监杭州茶库逾年辞疾去【东都事略】
　　管库十年
　　吕希哲字原明前后为管库者防十年【同上】
　　监镇
　　古今事实
　　不行市易
　　苏轼奏云赵挺之元丰末通判徳州黄庭坚监本州徳安镇挺之希合提举官王景棻意欲于本镇行市易法庭坚谓镇小民贫不堪诛求若行市易必至星散公文徃来士夫传笑【长编】
　　召为检讨
　　黄庭坚字鲁直李常见其诗文以为超逸絶尘独立万物之表者由是声名始震监徳安镇召为校书郎为神宗实録检讨官【事略】
　　监门
　　古今事实
　　不雨上疏
　　郑侠字介夫监安上门安石将以为经义局检讨侠辞防时大旱不雨于是上疏并图上之【东都事略】
　　古今文集
　　律诗
　　送周监门
　　一领青衫似败荷奈君母老秩卑何三年幕府无人荐常日柴门有客过身畔担轻藏俸少江头船重载书多故人若问军中事为说防秋夜枕戈
　　监场
　　古今事实
　　好儒称荐
　　王旦监潭州银场何承矩好儒士形于称荐【东都事略】
　　监税
　　羣书要语监司商算【胡文恭行叚政制】
　　古今事实
</div>
    <div class="pagination">
<a href="古今事文类聚_page481.html">上一页</a><span>...</span><a href="古今事文类聚_page477.html">477</a><a href="古今事文类聚_page478.html">478</a><a href="古今事文类聚_page479.html">479</a><a href="古今事文类聚_page480.html">480</a><a href="古今事文类聚_page481.html">481</a><span class="current-page">482</span><a href="古今事文类聚_page483.html">483</a><a href="古今事文类聚_page484.html">484</a><a href="古今事文类聚_page485.html">485</a><a href="古今事文类聚_page483.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
