<!DOCTYPE html>
<html>
<head>
    <meta charset="UTF-8">
    <title>万姓统谱 - 第 309 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 309 页/共 403 页</h1>
    <div class="content">　　【汉】柘温舒【朗中刺史】
　　厍【音舍今天台括苍有此姓】
　　【汉】厍钧【金城太守后汉窦融传】
　　化【见姓苑望出南越】
　　【明】化辉【普安人宣德中宁逺知县】
　　化从心【萧县人成化中贡士】
　　【万厯中河南太康知县化之行蕲州人】
　　【万厯中湖广岳州衞指挥化应时无为人】
　　赦
　　【明】赦敬【中牟人正綂举人】
　　亚【么驾切】
　　【明】亚吉【华隂人嘉靖中任平隂县丞】
　　夜【见通志】
　　【汉】夜龙【雒阳男子】
　　【明】夜珠【山东人正德间任光禄寺丞】
　　【万厯间山西太原指挥夜景光山后】
　　怕
　　【唐】怕善【布衣以策干韩愈转荐裴度说擒吴元济】
　　【宋】怕籛【国子博士】
　　舍【见姓苑】
　　晋【见纂要】
　　斥【音拓蔡州有此姓出姓纂】
　　霸【益州耆夀传有霸挧】
　　乍【见姓苑】
　　驾【见姓苑】
　　苄【见姓苑】
　　崋【音化见直音】















　　万姓统谱卷一百五
　　钦定四库全书
　　万姓统谱卷一百六　　　明　凌廸知　撰去声
　　二十三漾
　　向【河南宫音宋桓子向父盻孙向戌为左师子孙因氏周】向戍【仕宋为左师充合晋楚之和公赏之邑六十左师辞邑】
　　向宁【太宰】
　　向郑
　　向宜【皆戍之后】
　　向魋【司马戍之曾孙】
　　向为人【左传宋向为人为太司空向带为太宰华元使向使为左师乐毅为司寇以靖国人】
　　【汉】向长【字子平朝歌人隐居不仕性尚中和贫无资给尝读易至损益卦喟然叹曰吾已知富不如贫贵不如贱但未知死何如生耳建武中男女嫁娶既毕遂肆意与同好禽庆俱游五岳名山】
　　向栩【字甫兴长之后累官侍中每朝廷有大事栩侃然正色无所挠屈百官惮之】
　　【三国】向朗【字巨达襄阳人初为临沮长归先主定江南以朗为巴西太守后为光禄勳潜心典籍年逾八
　　十犹手自校书刋定谬误积聚篇卷开门接宾诱纳后进人皆敬慕焉】
　　向宠【诸葛亮表曰将军向宠性行淑均晓畅军事试用于昔先帝称之曰能愚以为营中之事悉以
　　咨之必能使行阵和睦优劣得所】
　　向雄【字茂伯河内山阳人初仕魏为秦州刺史咸宁中为御史中丞迁侍中太康初为河南尹有大
　　志在朝多諌正】
　　向秀【字子期河内怀人清悟有逺识雅好老庄注庄子发明奇趣与嵇康亲善康没作思旧赋仕至
　　黄门侍郎散骑常侍】
　　【南北】向靖【字奉仁山阳人与宋文帝有旧永初间以佐命功封曲江县侯位太子太傅加散骑常侍立身
　　俭约不营室宇无田园商货之业时人称之子柳】
　　向柳【字义有学着才能立身方雅太尉袁淑司空徐湛之扬州刺史顔竣皆与友善及竣贵柳犹以素情自许不推先之顺阳范璩诫柳曰名位不同礼有异数卿何得作曩时意邪柳曰我与士逊心期久矣岂可以一旦势利易之邪及柳为南康郡涉义宣事败坐系建康狱屡宻请竣求相申救孝武帝与竣言及柳事竟不助之柳遂伏法】
　　【唐】向训【宣徽使】
　　【五代】向拱【字星民河内人少倜傥负气仕周累立战功迁捡校太师武宁军节度使宋封秦国公卒赠中
　　书令子徳明官至洛苑使昱进士出身孙怿国子助教悦虞部郎中】
　　【宋】向敏中【字常之开封人父瑀仕五代汉为符离令敏中举进士累官中书侍郎同平章事天禧中进左仆射昭文舘大学士居大任三十年沉毅开济识达大体卒諡文简有文集十五卷孙经女为神宗后】
　　向宝【镇戎军人为泾源秦鳯钤辖积劳歴真定鄜延副总管迁嘉州团练使宝善骑射年十四与敌战斩首两级及壮以勇闻有虎踞五原卑邪州东西百里断人迹宝一矢殪之神宗称其勇以比薛仁贵云】
　　向【阙】道【学校增广生员通判鳯翔】
　　向伯奋【字元伯乐平人靖康时监在京　　　　闻有伪诏弃官去高宗召知建州　　　皆有功孝宗时拜户部侍郎寻得祠养　宣窃发广西起知静江伯奋威名　　　皆约日出降所着有时论十卷奏藁三卷诗十卷】
　　向宗囘【徽宗时知蔡州擒剧贼并其党类岁饥发廪兴役饥者得济而官舍帑廪一新】向子諲【字伯恭清江人敏中孙知咸平县豪　席势犯法狱具上开封尹盛章方以狱空觊赏
　　却不受子諲以闻诏许自论决歴防知政事諡简惠】
　　向子韶【字和卿敏中之从孙举进士累官东京转运使时属郡郭奉世进万缗羡余户部请赏之以劝天下子韶奏言近臣首开聚敛之端寖不可长士论韪之高宗朝出知淮宁府金人犯城子韶亲擐甲胄率诸弟誓以死守仍遣人赴宗泽求援兵未至而城陷子韶为贼所执左右抑令屈膝子韶直不动防手责骂金人杀之阖家皆遇害赠通议大夫諡忠毅】
　　向子忞【知衡州首锄击大胥奸十余人民情始通时大旱米价腾踊子忞遣人籴于邻州归粜之所活万计颂声洋溢寻以诬奉祠士民羣聚提刑司击鼔举留及戒途日阖郡遮拥】
　　向语【字伯源子諲仲子静重端确绰有父风倅邵阳未几即挂冠归】
　　向士虎【字伯虎子諲孙七岁时闻祖子諲诵靖节南山诗亟竦听若有所得子諲大异之授茂名
　　尉不忍去亲侧遂不仕适意赋诗每有物外之趋】
　　向士璧【字君玉常州人绍定进士歴官至权兵部侍郎湖南安抚使兼知潭州元兵围潭士璧战走之士璧负才气精悍自好常捐家赀百万以供军费数立竒功似道入相疾其功讽陈寅等劾罢之】
　　向综【知歙县性寛裕善治剧恶少年有盗发用以推　　得】
　　向眞【麻阳人为峡州军牙头指挥使时蛮寇叛眞被掳骂贼不屈遂遇害事闻诏立庙赠内殿崇班】向宗旦【河内人宣奉郎守太常博士知县事兵马都监及管河塘沟洫公事治平二年建顺民仓】向逊【宜都人自宋末及元九世同居共爨人无间言称为义门其十世孙存仁存礼早卒存仁妻张存礼
　　妻杜各一子二妇年未及三十坚守节义至元中旌表其门曰节义】
　　【明】向宝【字克忠进贤人洪武中进士歴仕途清誉著称累官至都察院右都御史兼詹事府詹事宣
　　德初条陈八事言论剀切有裨治道寻引年致仕】
　　向朴【字尊博慈谿人宗慈湖之学行务实践力学养亲不求闻达洪武二十五年上命督府都事张允直访求江南人材以朴应诏擢为献县令时值兵燹之余为之辟荆榛畚瓦砾教百姓农桑与同甘苦流移复业北平兵起献当兵冲无城郭朴集民兵激以勇义思为保障竟以天命有归怀印组蒙难献民哀之相与拾遗骸葬道左寒食哭奠如哀父母至嘉靖间崇祀乡贤祠】
　　向文敏【字懋学湖广沅州人宣徳初任湖口训导清修自好士类頼其造就卒于官遂与陈　林
　　纯合祀号为三先生云】
　　向侃【字希顔巢县人永乐举人宣徳中任靖寜州判官防已爱民不避难苦寻陞监察御史歴知府
　　砥砺名节清约如寒士性尤孝友兄弟五人白首同居】
　　向钦【字德恭慈谿人防嗜学挟策未尝释手应五经试入学家贫资修仪以养父母门人经指授登甲科者相望以贡授宜春训导进诸生日与讲授施及旁郡邑暨从宦子弟皆来学间有贫不自存者钦量次给之言及于利辄面为发赤迁新淦教谕值峡江县初析诸生在析中者义不忍舍愿归旧学者数十人父卒终丧遂致仕】
　　向敬【四川人正綂进士】
　　向【四川人成化进士】
　　向荣【字至徳进贤人成化乙未进士歴副使】
　　向锦【字中美慈谿人治进士除东流令擢凤阳同知值岁大祲侍郎王琼承命赈济按籍给散惟土著者得食流民多莩死锦怜之白于王为计口给食数万人无一哗者王特疏荐之陞南礼曹为廉州知府安南夷黎饭因国乱脇居民百余越屯廉界中钦州以获寇申御史大伟其功夷皆论死锦审之皆携老幼提筐牀蓝缕无一兵仗力争于御史以为夷人越界罪止首恶余宜遣还御史啣之竟免归合浦产珍珠采取费钜万锦一无所私归装萧然锦博学强记为诗逼盛唐有寓亷集左氏咏和梅百韵竹坡稿】
　　向道淳【字永修慈谿人防传家　　　　　　　宗架挿遗文多宋仆射　　　　　　　采反
　　求于心卓有匡济天下阙衣冠葬阳　　　　　　　　　　遂弃科举业杜门应慤既被谪始服其明哲后督府　　张深知淳强上其名竟称痼疾不起】
　　向庭蕙【逊十代孙修孝敬好读书读律乡举为　老惟尚公道不惧势位凡政务有不平直言谏正邑有同行商者一人溺水未溺者被诬佥宪刘敷处庭蕙力言其故其人得释邑人咸以直义称之】
　　向宗哲【字汝贤四川资县人嘉靖乙未进士歴副使】
　　向洪迈【字仲臯慈谿人嘉靖甲辰进士歴叅政】
</div>
    <div class="pagination">
<a href="万姓统谱_page308.html">上一页</a><span>...</span><a href="万姓统谱_page304.html">304</a><a href="万姓统谱_page305.html">305</a><a href="万姓统谱_page306.html">306</a><a href="万姓统谱_page307.html">307</a><a href="万姓统谱_page308.html">308</a><span class="current-page">309</span><a href="万姓统谱_page310.html">310</a><a href="万姓统谱_page311.html">311</a><a href="万姓统谱_page312.html">312</a><a href="万姓统谱_page313.html">313</a><a href="万姓统谱_page314.html">314</a><span>...</span><a href="万姓统谱_page310.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
