<!DOCTYPE html>
<html>
<head>
    <meta charset="UTF-8">
    <title>读书纪数略 - 第 68 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 68 页/共 179 页</h1>
    <div class="content">　　强于行已　弱于受谏　怵于持禄　慎于治身
　　曾子三事【同上曾子谓公明宣在其门下三年而不学宣对此三者学而未能安敢不学】亲在堂叱咤之声未至于犬马　应宾客恭俭而不懈惰　居朝廷严临下而不毁伤
　　子路三善【家语子路治蒲孔子称之】
　　恭敬以信　忠信以宽　明察以断
　　子贡一出五国各有变【同上齐田常欲伐鲁孔子使往之】
　　存鲁　乱齐　破呉　强晋　霸越
　　子贱所事者三【苑】
　　父事者三人　兄事者五人　友事者十一人
　　孔蔑失三子贱得三【家语二人偕仕夫子问之所对如此】
　　王事若袭学焉得习　俸禄少不及亲戚　公事急不得吊问【孔蔑对】始而诵之今得行之　俸禄所供被及亲戚　虽有公事兼以吊问【子贱对】
　　管仲三权【孔子曰管仲之贤不得三权亦不能使其君霸】
　　贱不能临贵以为上卿　贫不能使富赐租一年疏不能制亲以为仲父
　　鲍叔五不若【鲍叔自谓不若夷吾者五】
　　宽惠柔民弗若也　治国家不失其柄弗若也　忠信可结百姓弗若也　礼义可法四方弗若也　执旗鼓立于军门使百姓加勇焉弗若也
　　夷吾五不如【管仲请论百官】
　　进退闲习辨辞刚柔不如隰朋请立为大行　辟土聚粟尽地之利不如甯戚请立为大司田　平原广牧鼓励三军不如王子城父请立为大司马　决狱折中不杀不辜不诬无罪不如宾胥无请立为大司理　犯顔进諌不避不挠不如东郭牙请立为大諌
　　管晏二失【家语君子下不僣上上不偪下】
　　管仲镂簋朱纮旅树反坫山节藻棁难为上　晏子豚肩不掩豆狐裘三十年难为下
　　晏子数圉人三罪【景公将杀圉人因其言而释之】
　　公使养马而杀之罪一　又杀公所最善马罪二使公以一马之故而杀人百姓必怨吾君诸侯必轻吾国罪三　数烛邹亡鸟三罪同
　　史防君子道三【苑孔子云】
　　不仕而敬上　不祀而敬神　直能曲于人
　　子产君子道四【论语】
　　行已恭　事上敬　养民惠　使民义
　　三臣三不欺【史记】
　　不能欺【郑子产】不忍欺【虙子贱】不敢欺【西门豹】
　　穆叔拜五善【晋侯享穆叔穆叔曰皇皇者华君敎使臣必谘于周臣五善敢不重拜】访问于善为咨　咨亲为询　咨礼为度　咨事为诹　咨难为谋
　　合二十五人之智治天下【家语孔子使视荆公子为政使者反言】
　　堂上有五老　堂下有二十壮士
　　栾书三罪【左鄢陵之战晋厉公车陷于淖书将载公栾鍼止之时书为元帅】
　　侵官冒也　失官慢也　离局奸也
　　张孟谈败四国之谋【四国谋赵孟谈为赵襄子谋使四国疑而其谋遂败】
　　谈妻之楚　长子之韩　次子之魏　少子之齐
　　孟母三迁
　　始舍近墓　继迁市　终迁学舍
　　立傅道六【战国策赵立周绍为傅】
　　智虑不躁　身行宽惠　威严不易　重利不变恭于敎　和于下
　　商鞅三【】
　　始以帝道不听　再以王道不入　终以伯道不自知其膝之前于席也
　　陈平六出竒计
　　捐金反间　恶草具进楚使　夜出女子二千解荥阳围　蹑足封齐王　伪游云梦缚信　解白登围
　　隽不疑四贤行
　　戒胜之之刚虐一也　听母敎以出囚二也　辨衞太子之伪三也　霍光欲妻以女而固辞四也
　　胡广周流四公
　　初履司空　二作司徒　三登太尉　四为太傅
　　杨震四知【故人懐金遗之辞而不受】
　　天知　地知　子知　我知
　　三科募壮士【虞诩治朝歌】
　　攻劫为上　盗贼次之　不事农业又次之
　　鲁恭三异【为中牟令徳政致此】
　　蝗不犯境　化及鸟兽　孺子有仁心
　　薛莹处身四五之间【或谓莹于呉士当为第一乎陆喜云云】
　　沈默其体潜而勿用者第一　避尊居卑禄以代耕者第二　侃然体国执政不惧者第三　斟酌时宜时献微益者第四　温恭修慎不为谄首者第五
　　呉祐四行【汉桓帝时举孝防以四行迁胶东相】
　　敦厚　质朴　逊让　节俭
　　武侯事业本四【真西山言武侯平生事业奇伟以此四者而诚与公又其本也】
　　开诚心　布公道　集众思　广忠益
　　六未解【时武侯闻曹休败魏兵东下闗中虚欲出师击魏羣臣以为疑故上表言】
　　一不可坐定取胜　二不可不战资敌　三难以不危而定　四难以庸才必胜　五缓之则无精锐六兵疲难以持乆
　　荀郭论十胜十败【袁绍书骄慢操谓荀彧郭嘉将讨不义而力不敌对以虽彊无能为也】道胜【绍繁礼多仪公体任自然】义胜【绍以逆动公奉顺以率】治胜【桓灵以来政失于宽绍以寛济宽公纠以猛】度胜【绍外宽内忌所任惟亲戚子弟公外易简而内机明用人惟才】谋胜【绍多谋少决失在后事公得策辄行应变无穷】徳胜【绍髙议揖逊以收名誉公至诚待人不为虚美】仁胜【绍恤人饥寒其所不见虑或不及公与四海接恩过其望无所不周】明胜【绍大臣争权谗言惑乱公御下以道浸润不行】文胜【绍是非不知公所是进之以礼所不是正之以法】武胜【绍好为虚势不知兵要公以少克众用兵如神】
　　韩馥三不如【辛评等馥谓将军资三不如之势处袁氏上彼不为将军下也不如举荆州以让】宽仁容众孰如袁氏　智勇过人孰如袁氏　世布恩徳孰如袁氏
　　周处去三害【周鲂子膂力絶人不修细行众言南山白额虎长桥蛟并子为三患处云吾能除之】射虎　杀蛟　从机云学砥节砺行【期年州府交辟】
　　王导中兴三大功【桓见其急谈时事而辍忧周顗闻其志复神州而收泪】
　　元帝在藩导独知其可辅倾心推奉　王毅惮帝严明欲更所立頼导固争　不以江右寡弱大立规模先用顾荣贺循以来众士尽收过江名流以佐谋画
　　殷浩三变【罗念庵云殷浩人品终身三变】
　　似一髙士【其累辞徴辟屏居墓所也】似一贤臣【其刺扬州抗桓温毅然以北伐为任也】诚一鄙夫【至用兵屡败为温所废荅书开闭者数竟达空函所谓茍患失之无所不至也】
　　三语掾【阮瞻有令望司徒王戎问以圣人贵名敎老庄明自然其防同异阮荅以此即命辟之】将无同
　　江淹论五胜五败【对萧道成】
　　公雄武有竒略　寛容而仁恕　贤能毕力　民望所归　奉天子伐叛五胜也　彼志锐而器小　有威而无恩　士卒解体　缙绅不懐　悬兵数千里无同恶相济五败也
　　刘孝标四异三同【梁史孝标自云比冯敬通同者三而异者四】
　　敬通总兵食肉余戚戚无懽　敬通有子余等伯道敬通老而益壮余有犬马疾　敬通逝乆而弥芳
　　余去将若秋草【四异】不遇　刚直　有忌妻【三同】
　　苻融论伐晋三难【劝苻坚】
　　天道不顺【岁星在呉】晋国无衅【君臣和睦百姓安业】我数战兵疲
　　王猛君子徳三【文中子】
　　事上密　接下温　临事断
　　王珪五不如【唐太宗谓其识鉴精通复善谈论令自元龄以下悉加品藻】
　　孜孜奉国知无不言臣不如房元龄　才兼文武出将入相臣不如李靖　敷奏详明出纳惟允臣不如温彦博　处烦治剧众务毕举臣不如戴胄　耻君不为尧舜以谏诤为己任臣不如魏徴　至激浊清臣于诸子亦有微长
　　唐相两轴【郑侠上疏论吕惠卿朋奸壅蔽】
　　正直君子【魏征姚崇宋璟】邪曲小人【李林甫卢杞】
　　四时仕宦【傅游艺期年之中厯衣四色时人谓之】
　　青　绿　朱　紫
　　二李四同【李挚与李敏】
　　同岁　同姓　同门　又同年及第
　　马孙三不开【为后晋相时人目之】
　　入朝印不开　见客口不开　归宅门不开
　　傅钦之三徳
　　清不污　直不激　勇能温
　　张浚社稷五大功【吕氏云浚有五大功富平符离之役与曹彬岐沟之败等岂可以一节掩
　　大徳乎】
　　建复辟之勲　储嗣之议　诛范琼以立国基用呉玠以保全蜀　却刘麟以定江左
　　鲜于侁三难【为转运副安石诘其不请青苗钱侁言法愿取则与民自不愿岂能强哉蘓轼称焉】上不害法　中不废亲　下不伤民
　　张观守官四字【云自守官以来常持四字】
　　勤【不至于怠惰】谨【不至于疎旷】和【不至于乖戾】缓【不至于躁急】
　　司马光四不如【判西京畱台上疏言不才最出羣臣之下乞致仕乆乃从其请即归洛下】先见不如吕诲　公直不如范纯仁程颢　敢言不如苏轼孔文仲　勇决不如范镇
　　朱子所学四字【周必大荐朱熹为江南提刑熹云平生所学惟此四字岂可隐黙以欺吾君乎】正心诚意
　　眞文忠公四事【守潭州以励其僚】
　　律己以防　抚民以仁　存心以公　涖事以勤
　　马廷鸾三不知【阨于贾似道求去陛辞云】
　　天下安危人主不知　国家利害羣臣不知　军前胜负列阃不知
</div>
    <div class="pagination">
<a href="读书纪数略_page67.html">上一页</a><span>...</span><a href="读书纪数略_page63.html">63</a><a href="读书纪数略_page64.html">64</a><a href="读书纪数略_page65.html">65</a><a href="读书纪数略_page66.html">66</a><a href="读书纪数略_page67.html">67</a><span class="current-page">68</span><a href="读书纪数略_page69.html">69</a><a href="读书纪数略_page70.html">70</a><a href="读书纪数略_page71.html">71</a><a href="读书纪数略_page72.html">72</a><a href="读书纪数略_page73.html">73</a><span>...</span><a href="读书纪数略_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
