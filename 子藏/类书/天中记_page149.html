<!DOCTYPE html>
<html>
<head>
    <meta charset="UTF-8">
    <title>天中记 - 第 149 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 149 页/共 201 页</h1>
    <div class="content">　　鞶带説文曰带绅也男子鞶带妇人带丝象系佩之形带必有巾故从重巾徐曰其带上连属结固处着身释名曰带蔕也着于身如物蔕也
　　朱带贝餙天子北征舎于珠泽珠泽献白玉食天子赐黄金之环三十朱带贝餙三十西征至赤乌氏赤乌氏先出自周宗乃赐赤乌之人具带五十【穆天子传】
　　黄金横带鲁仲连谓田单曰将军黄金横带骋乎淄渑之间有生之乐无死之心【战国防】
　　金餙贝带文帝遗匈奴黄金餙具带一黄金犀毗【汉书】革带杨赐拜大常诏赐所服冠帻绶王兼革带【东观汉记】绲带邓遵破匈奴上赐金刚鲜卑绲带一具【上】
　　赤石带疎勒王献大秦赤石带一枚【魏畧】
　　青石金带汉阳嘉三年疎勒王献海西青石金带钩络带陆逊破曹休于石亭上脱御金交带以赐逊又亲以带为钩络带【吴书】钩络者鞍饰革带也世名为钩络带【吴録】大秦国人皆着袴褶络带【吴时外国传】扶南人悉着钩络带【上】
　　急带张融形貎短丑精神清彻王敬则见融革带寛洽将至骼谓曰革带大急融曰既非歩吏急带何为【齐书】十三镮带隋文作相李穆曰周德既衰愚智共悉天时若此岂能违天仍遣使谒隋文帝并上十三镮金带盖天子服也以微申其意【后周书】
　　寳餙络带夏侯祖忻为兖州刺史丧于官沈僧荣代之祖欣见形诣僧荣见床上有一织成寳餙络带夏侯曰此带殊好岂能见与沈曰甚善夏侯曰卿直许中不见关必以为施可命焚与沈对前烧视此带已在下腰矣【述异记】
　　黄银带杜如晦薨帝尝赐龄黄银带曰如晦与公同辅朕今独见公然流泪曰世传黄银鬼神畏之更取金带遣龄送其家
　　赐鱼天授二年改佩鱼为其后三品以上袋餙以金四品以银五品以铜中宗初罢袋复给以鱼郡王嗣王亦佩金鱼袋景龙中令特进佩鱼散官佩鱼自此始也【唐车服志】
　　红玉带上自解红玉带赐宁王【明皇杂録】
　　柴金带上以紫金带赐岐王盖昔高宗破高丽所得开元中高丽遣使来朝宴内殿因从容言于内臣曰紫金带本国亡是嵗荒民散干戈屡起幸在内帑一见足矣上闻之命封付其使
　　佩载初元年改内外官所佩鱼并作【旧史】
　　鱼袋金玉带高宗咸亨三年勑五品以上赐新鱼袋并餙以银三品以上赐金装刀子石一具上元中又勑文武官三品以上金玉带四品五品并金带六品七品并银带八品九品并防石带庶人铜鐡带文武并带手巾算袋刀子砺石武官欲带亦听之九月百官具新服上宴之于麟德殿【上】
　　随身鱼永徽二年文武职事四品五品并给随身鱼天后复改鱼为【唐实録】
　　雕衔缀带贞元之间德宗诏顷来赐衣文防不常非制也朕今思之宜有定制节度使宜以缓带取其武毅以靖封内观察使宜以鴈衔威仪取其行列有序翼牧人有威仪也威仪瑞草也【防要】
　　于阗玉带李靖五代孙彦芳其旧物有靖破萧铣时所赐于阗玉带十三胯七方六刓胯各附环以金固之所以佩物者天子悉留禁中
　　通天犀带马植进中书侍郎初左军中尉马元防最为帝宠信赐通天犀带而植素与元防善至通昭穆元贽以赐带遗之它日对便殿帝识其带以诘植植震恐具言状于是罢为天平军节度使
　　辟尘犀李司封宗易言石驸马寳吉知陈州其州一皆新之每毁旧屋则坐下风尘自分去人皆惊怪盖其所服带乃辟尘犀也【本草】
　　还入玉带裴晋公质状眇小相者曰郎君若不至贵即当饿死一日逰香山寺有妇人以父被罪假得玉带三犀带一以赂津要寘于栏楯忘收而去度得而授之后相者曰必有隂德及物前途万里非某所知也【抚言】芝田録载白中令事同但以妇为夫耳
　　通天带裴度拜淮西宣慰招讨处置使入对延英曰主忧臣辱义在必死贼不断首臣无还期帝壮之为流涕及行帝赐通天御带【本传】
　　进玉带晋公平淮西赐以玉带公临薨却进口占奏状曰内府之珍先朝所赐既不敢将归地下又不合留在人间闻者叹其不乱【因话録】
　　水玉腰带文宗朝李训讲周易颇叶上意时方盛夏遂命取水玉腰带以赐训【杜阳】
　　夜明犀唐敬宗时南昌进夜明犀制为寳带光照百歩富人玉带苌从简陈州人许州富人有玉带欲之而不可得遣二卒夜入其家杀而取之卒夜逾垣隠木间见其夫妇相待如賔二卒叹曰吾公欲夺其寳而害良人吾必不免因跃出而告之使其速以带献遂逾垣而去求玉带鳯翔李永吉初朝京师苏逢吉以永吉故秦王从曮子家世王侯当有竒货使人告永吉许以一州而求其先世玉带永吉以无为解逢吉乃使人市一玉带直数千缗责永吉偿之既而不得州【五代史汉臣传】
　　犀带有光楚马希声海商有牛犀带者直数百万昼夜有光洞照一室希声杀商而取之逾月光遂灭【九国志】云鹤水犀江西钟氏既灭子匡范归武肃献云鹤通天离水犀带一云宗御玩遗在西门门客献钟钟常寳之武肃囘带赐钱二万缗范因登碧波亭命与许彦方击楫而行水开七尺许至瑞石山岸大为惊赏【僧賛传载】歌姫赌犀带严续相公歌姫唐镐给事通天犀带皆一代尤物因出妓觧带呼庐唐采大胜乃酌酒命美人歌一曲而别严怅然与之【南唐近事】
　　日月带韩似夫使金国见北主所系犀带倒透中正透如圆镜状光彩绚目虏主云此石晋少主归献耶律氏谓唐世所寳日月带也【挥尘録】
　　濶十四稻宋王介甫所赐玉带濶十四稻号玉抱肚真宗时赵德明所贡也绍兴中王氏犹藏之曽孙奉议郎璹始复进入禁中【老学笔记】
　　万钉寳钿统叶尔可汗献万钉寳钿金带【突传】












　　天中记卷四十七
<子部,类书类,天中记>
　　钦定四库全书
　　天中记卷四十八
　　明　陈耀文　撰
　　衮
　　龙衣説文天子享先王衮龙绣于下裳幅一龙蟠上向徐按周礼衮龙衣也衣五章裳四章凡九皆絺绣而画以爲衮阿曲也谓绣龙蟠屈也王之卿六命公自衮冕而下如王之服侯伯自衮冕而下如公之服礼记三公一命卷天子卷冕亦作裷荀子天子袾裷衣冕
　　五采彰施帝曰予欲观古人之象日月星辰山龙草虫作防宗彞藻火粉米黼黻絺绣以五采彰施于五色作服汝明【尚书益稷】
　　山龙五服山龙青华虫黄作缋黒宗彞白藻火赤天子五服【书大传】
　　五采爲服上古衣毛而冐皮后世圣人爲之以丝麻观翚翟之文荣华之色乃染帛以效之始作五采成以爲服皇帝尧舜禹衣裳葢取诸乾坤有文故上衣而下裳黄秦继战国即天子位减去礼乐郊社之服皆以初汉承掌故至显示初服冕旒衣章以祀天地养三老五更于三雍三公九卿郊祀天地明堂皆冠冕垂旒衣裳上纁下乗舆备文日月星辰十二章三公诸侯用山龙九章九卿已下用华虫七章皆五采衣裳乗舆刺史公侯九卿已下皆织成陈畱襄邑献之【汉舆服志】
　　章功光能圣人处天子位服日月升龙所以服其徳章其功也贤人佐圣封国爱民黼黻文绣降龙所以显其仁光其能也【续汉舆服志】
　　龙冕黼黻天子龙冕诸侯黼大夫黻白与黒谓之黼黒与青谓之黻青与赤谓之文赤与白谓之章五色备谓之绣诸侯去日月星辰山龙华虫卿大夫去山龙华虫服藻火服粉米【环济要畧】
　　尽更爲昔尧帝王天下黼衣絓履不尽不更爲也【六韬】
　　衮敛诸侯伐楚许穆公卒于师凡诸侯薨于朝防加一等死王事加二等于是以衮敛【左僖上】
　　按图造衮秦除衮冕之制惟爲衣绛裳一具而已汉兴亦如之中兴后明帝永平中使诸儒案古衣图书始复造衮冕之服至今用之【摰虞决疑要注】
　　衮衣朱黻韦孟诗云肃肃我祖家自豕韦衮衣朱黻四牡龙旂【汉书】
　　梦着襄服姚襄梦弟苌上御座着衮服谓官属曰此儿或能大起吾族【后秦记】
　　九章陆澄兼左丞防始六年诏皇太子朝贺服衮冕九章澄与议曹郎邱仲起议服冕以朝实者经文秦附六冕汉明还备魏晋已来不欲令臣下服冕故位公者加侍官今皇太子礼絶羣臣宜遵圣王盛典爲近代之荣【齐书】
　　盗衮龙服代宗时渤海质子盗衮龙服捕得之词云慕中国衣服上赦之【唐书】
　　衮冕衮冕衮卷也画卷龙于衣也【释名】
　　袆衣王后之上服曰祎衣画翚雉之文于衣也伊洛而南雉青质五色备曰翚鹞翟画鹞雉之衣于文也　内司服掌王后之六服袆衣【天官下内司服】
　　履
　　饰足释名曰履礼也饰足所以爲礼亦曰屦屦拘也所以拘足也复其下曰舄舄腊也行立久立地或泥湿故复其末下使干腊也不借言贱易有宜各自蓄之不假借人也齐人曰抟腊抟腊犹把鲊麄貌也荆州人曰麄麻韦草皆同名也麄麄措也言所以安措足也
　　足依履足所依也靸小履也鞮革履也【説文】
　　于则作世本曰于则作履屝
　　履遗不取禹之趋时冠桂而弗顾履遗而不取【淮南子】履新践地崇侯虎曰今周伯昌怀仁而善谋冠虽礼加于首履虽新法以践地可及其未成而图之【六韬】丹豹穆王起春霄之宫西王母乗翠凤之辇而来前导以文虎文豹后列雕麟紫麏曵丹玉之履敷碧蒲之席【拾遗记】
　　俛自繋履晋文公与楚战至黄凤之陵履繋解因自结之左右曰不可以使人乎公曰吾闻上君所与居皆其所畏也中君之所与居皆其所爱也下君之所与居皆其所侮也寡人虽不肖先君之人皆在是以难之也【韩子】文王伐崇至凤黄虚韈系解因自结太公望曰何谓也王曰君与处皆其师中皆其友下尽其使也今皆先君之臣故无可使也
　　木履东方朔琐语曰木履起于晋文公时介之推逃禄自隠抱树而死公抚木哀叹遂以爲履每思从亡之功辄俯视其履曰悲乎足下足下之称亦自此始也【见南方草木状】
　　豹舄传曰雪楚王皮冠豹皮为履
　　丧屦齐侯坠于车伤足丧屦反诛屦于徒人费不得鞭之
　　屝履郑申侯见齐侯曰若师出于陈郑之间供其资粮屝屦其可也注云草履屝履也
　　踊贵履贱景公问曰子近市识贵贱乎时公繁刑晏子曰踊贵履贱公愀然遂缓刑【晏子】
　　爲履金綦景公爲履黄金之綦饰以银连以珠良玉之钩其长尺
　　饰金听朝景公爲履饰以金玉服以听朝履重仆不能举之问曰天寒乎晏子曰古之制衣服冬轻而暖夏重而清金玉之履是重而寒也公入彻履
　　纳履踵决曾子居卫捉襟而肘见纳履而踵决【庄子】履失旋取昔楚昭王与呉战楚军败昭王走而履决失之行三十步复旋取左右问曰何惜此一踦履乎王曰楚国虽贫岂爱一踦履哉恶与偕出弗与俱反也自是之后楚国之俗无相弃者【贾谊书】
　　忌履求楚昭王出奔而忘其履使人求之以百金曰吾不忘其相从于患难之中也故论功而未及者皆无怨矣世宗诏赵修云楚履既坠江君徘徊钟中一声东向改衅【魏书】
　　徃市忘履郑人有欲买履者先自度足而置其坐徃市而忘操之见履乃曰吾忘持度及归取之市罢不得履人曰何不试以足曰寜信度无自信也
　　织履爲食陈仲字子终自齐适楚楚王欲以爲相其妻曰子织履以爲食淡然而无爲乐在其中矣谢便不就【皇甫谧高士传】
　　织缟徙越鲁人身善织履其妻善织缟而徙于越或谓之曰子必穷履饰足也而越人跣缟爲冠者也而越人披髪欲不穷可得乎【韩子】
　　车席泰羙简主谓左右车席防羙夫冠虽贱头必戴之屦虽贵足必履之今车席如此防羙吾将何屩以履之夫羙下而耗上妨义之本也
　　珠履赵平原君使人于春申君欲夸楚爲瑇瑁簮刀剑之室饰以珠玉春申君三千余人其上客皆蹑珠履赵使大慙【史记】
　　堕履圯下张良尝逰下邳圯上有一老父至良所堕其履圯下顾谓良曰孺子下取之父曰履我良爲取履因长跪进之【史记】
　　履屦无下东郭先生待诏公车贫困饥寒衣不完行雪中屦履有上无下足尽践地道中人笑之
　　惰懒无履茨充字子何爲桂阳太守民惰懒多无履足多剖裂茨教作履今江南知织履皆充之教【东观汉记】尚书履声郑崇哀帝擢爲尚书仆射数谏诤每见曵革履上笑曰我识郑尚书履声【汉书】
　　高冠厚履王莽好高冠厚履
　　不敢脱履曹公令曰议者以祠庙当解履吾受锡命带劔不解履上殿今有事于庙而解履是尊先公而替王命敬父祖而简君王也吾不敢脱履上殿【魏志】
　　以履抟面刘琰妻胡入贺太后后特畱胡经月乃出胡有美色琰疑其与后主有私呼卒五百挝胡以履抟面胡具以言告琰坐下狱有司议曰卒非挝妻之人面非受杖之地琰竟弃市【蜀志】
　　武库寳焚夜武库火累代之寳皆焚焉孔子履汉祖斩蛇剑王莽头【晋书】
　　七尺三寸符犍时霖河水溢浦津监冦登得一履于河长七尺三寸内指迹长一尺三寸
　　谒陵无履帝还洛阳至陵下谒无履取左右履着下拜【晋惠帝起居注】
　　请履申脚江州刺史王造陶渊明无履从人脱履以给之与左右爲彭泽作履左右请度度渊明于众坐申脚令度及履至着而不疑【续晋汉阳春秋】
　　携履西去佛图澄足葬后郭门吏报石季龙云是师携一履西去季龙发其墓唯见一履与一石【赵録】
　　化鹄得履昔有卢耽仕州为治中当元防至晓不及朝化爲白鹄至阁前回翔欲下威仪以帚掷之得一双履耽惊还就列内外左右莫不骇异时步隲爲广州刺史意甚恶之便以状闻遂至诛灭【李徳明南京记】
　　尝着穿履王遵业从容恬素若处丘园尝着穿履好事者多毁新履以学之【后魏书】
　　终防履行益州道士邵硕元徽二年忽告人云吾命终困卧而死后人见硕在荆州上明以一只故履防左脚而行甚疾遂不知所之【宋书】
　　紫丝履高祖俭素宫人尽令着紫丝履【齐书】
　　七寳履赵飞燕爲皇后其弟上遗同心七寳綦履【西京杂记】青丝履庆安世年十五爲成帝侍郎尝着青丝履织履翟方进学于京师后母怜其幼随之长安织履以给之【列仙传】误着不受阮长之字景茂爲中书郎直省夜徃邻省误着屐出阁依事自列门下以暗夜人不知不受列长之固遣送曰一生不侮暗室【南史】
　　屐谜孙亷字思约便辟巧宦凡贵要每食亷必日进滋防皆手自煎调不辞勤剧遂得爲列卿广陵高爽有险薄才客于亷亷委以文记爽尝有求不遂乃爲屐谜以喻亷曰刺鼻不知啑蹋面不知瞆齧齿作步数持此得胜人讥其不计耻辱以取此名位
　　居士屩朱桃椎尝织十芒屩置道上见者曰居士屩也爲鬻米茗易之置其处辄取去终不与人接其爲屩草柔细环结促密人争蹑之
　　抱持取靴崔戎出爲华州刺史徙兖海沂密观察使民拥畱于道不得行乃休传舍民至抱持取其靴
</div>
    <div class="pagination">
<a href="天中记_page148.html">上一页</a><span>...</span><a href="天中记_page144.html">144</a><a href="天中记_page145.html">145</a><a href="天中记_page146.html">146</a><a href="天中记_page147.html">147</a><a href="天中记_page148.html">148</a><span class="current-page">149</span><a href="天中记_page150.html">150</a><a href="天中记_page151.html">151</a><a href="天中记_page152.html">152</a><a href="天中记_page153.html">153</a><a href="天中记_page154.html">154</a><span>...</span><a href="天中记_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
