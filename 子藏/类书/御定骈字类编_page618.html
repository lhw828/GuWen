<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 618 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 618 页/共 1019 页</h1>
    <div class="content">　　筹
　　筹防【易系辞大衍之数五十注演天地之数所頼者五十也疏演天地之数所頼者五十谓万物丨丨虽万有一千五百二十若用之推演天地之数所頼者惟頼五十其余不頼也　汉书英布滕公言之上曰臣客故楚令尹薛公其人有丨丨可问　后汉书胡广传窃见诏书以立后事大谦不自专欲假之丨丨决疑灵神篇籍所记祖宗典故未尝有也　魏志卫觊传当今之务宜君臣上下并用丨丨计较府库量入为出　唐书裴度传度以时多故宜延天下髦英咨丨丨乃建请还第与士大夫相见诏可　道徳指归论故知者之居也耳目视聴心意思虑饮食时节穷适志欲聪明并作不释昼夜经歴百方丨丨万事定安危之始明去就之路将以全身体延大命也　化书见权衡下】
　　筹筯【北户录严州产越王竹根于石上状若荻枝高尺余土人用代酒丨次有沙丨产于海岛间其心若骨可为丨丨凡欲采者须轻歩从之不尔闻人行声则缩入沙中不可取　马异暮春醉中寄李干秀才诗折草为丨丨铺花作锦裀】
　　筹算【急就篇笔研丨丨膏火烛】
　　筹画【魏志邓艾甘露元年诏曰逆贼姜维连年狡黠民夷骚动西土不宁艾丨丨有方忠勇奋发斩将十数馘首千计国威震于巴蜀武声于江岷今以艾为镇西将军都督陇右诸军事进封邓侯　晋书袁宏传举才不以摽鉴故人亡而后显丨丨不以要功故事至而后定　张说送李侍郎迥秀薛长史季防同赋诗薛公差丨丨李相威邉鄙　杜牧再宿芜湖诗丨丨言何补优容道实全】
　　筹谟【吴志张纮传从讨丹阳防身临行阵纮谏曰夫主将乃丨丨之所自出三军之所系命也不宜轻脱自敌小寇愿麾下重天授之姿副四海之望无令国内上下危惧】
　　筹略【吴志吕传子明少时孤谓不辞剧易果敢有胆而已及身长大学问开益丨丨竒至可以次于公瑾但言议英发不及之耳　李白诗自顾寡丨丨功名安所存】
　　筹度【杜牧筹笔驿重题诗邮亭寄人世人世寄邮亭何如自丨丨鸿路有冥冥】
　　筹事【唐书郑注元和末至襄阳依节度使李愬为愬煑黄金饵之寖亲遇署衙推从至徐州稍参处军政注多艺诡谲阴狡亿探人庆隠辄中所欲为愬丨丨未尝不用】
　　筹笔【明一统志丨丨驿在广元县北八十里蜀汉诸葛亮出师尝驻于此】
　　筹边【明一统志丨丨楼在成都府治西唐李徳裕建图蛮夷吐蕃险要与习边事者商议于此　李东阳奎文阁赋靡丽兮娉娉彼齐云兮落星怅望兮徃营或丨丨兮见京】









　　御定骈字类编巻一百五十四
<子部,类书类,御定骈字类编>
　　钦定四库全书
　　御定骈字类编卷一百五十五
　　器物门八
　　舆
　　舆车【晋书安平王孚传及元防诏孚乗丨丨上殿帝于阼阶迎拜既坐帝亲奉觞上寿如家人礼帝毎拜孚跪而止之　宋书礼志魏晋御小出常乗马亦多乗丨丨舆车今之小舆　齐书舆服志丨丨一曰小舆小行幸乗之皇太子亦得于宫内乗之注形如轺车漆画金校饰锦衣两厢后户隐膝牙兰皆瑇瑁帖刀格镂面花钉幰竿戍校栋梁下施八防金涂沓兆牀副人举之古今注雉尾扇起于殷世丨丨有翣即缉雉羽为扇翣以障翳风尘也】
　　舆辇【后汉书淮阳王元传初王莽败唯未央宫被焚而已自钟鼔帷帐丨丨器服太仓五库官府市里不改于旧　又赵温传献帝西迁都为侍中同丨丨至长安封江南亭侯　魏志明悼毛皇后传黄初中以选入东宫明帝时为平原王进御有宠出入与同丨丨及即帝位以为贵嫔　晋书陈骞传给乗丨丨出入殿中加鼔吹如汉萧何故事　齐书明帝纪永明中丨丨舟乘悉剔取金银还主衣库　又舆服志序光武建武十三年得公孙述葆车丨丨始具蔡邕创立此志马彪勒成汉典　唐书百官志驾部郎中员外郎各一人掌丨丨车乗传驿厩牧马牛杂畜之籍　画鉴阎立本歩辇圗画太宗坐歩辇上宫人十余丨丨皆曲眉丰颊神采如生】
　　舆轿【汉淮南王安谏伐闽越书今发兵行数千里资衣粮入越地丨丨而隃岭拕舟而入水行数百千里夹防深林丛竹水道上下击石林中多蝮蛇猛兽夏月暑时欧泄霍乱之病相随属也】
　　舆轮【急就篇见舆中下】
　　舆辂【齐书礼志序其丨丨旗常与徃代同异者更立别篇】
　　舆盖【宋史钦成朱皇后传元祐三年宣仁诏春秋之义母以子贵其寻绎故实务致优隆于是丨丨仗卫冠服悉侔皇后】
　　舆檐【宋史舆服志中兴后人臣无乗车之制从祀则以马常朝则以轿旧制丨丨有禁】
　　舆鋄【谢朓齐敬皇后哀策文陈象设于圜寝兮映丨丨于松楸】
　　舆鬼【汉书天文志后元年五月壬午火金合于丨丨之东北不至栁出丨丨北可五寸　后汉书天文志孝明永平十三年閠月丁亥火犯丨丨　又郎顗传比荧惑失度盈缩徃来渉歴丨丨环绕轩辕　宋书天文志魏齐王嘉平元年四月辛巳太白犯丨丨张衡天象赋仰东井之丨丨览西秦之伯邑】
　　舆地【后汉书光武纪建武十五年大司空融固始侯通胶东侯复髙密侯禹太常登等奏议曰古者封建诸侯以藩屏京师周封八百同姓诸姬并为建国夹辅王室尊事天子今皇子赖天能胜衣趋拜陛下防谦克让抑而未议羣臣百姓莫不失望宜因盛夏吉时定号位以广藩辅明亲亲尊宗庙重社稷应古合旧厌塞众心臣请大司空上丨丨圗太常择吉日具礼仪制曰可又陈敬王羡传建初三年有司奏遣羡与钜鹿王恭乐成王党俱就国肃宗性笃爱不忍与诸王乖离遂皆留京师明年案丨丨图令诸国户口皆等租入嵗各八千万　晋书裴秀传今秘书既无古之地圗又无萧何所得惟有汉氏丨丨及括地诸杂圗各不设分率又不考正准望亦不备载名山大川今上考禹贡山海川流原隰陂泽古之九州及今之十六州郡国县邑疆界乡陬及古国盟防旧名水陆经路为地圗十八篇　南史顾野王传撰丨丨志三十卷　宋史艺文志赵善誉读史丨丨考六十三巻　徐陵孝义寺碑昔岱山徙号重华着其受终德水移名秦人表其嘉运岂若尽在丨丨书兹里门仰述天经光临父母】
　　舆县【晋书桓彞传尝过丨丨县宰徐宁字安期通朗博渉彞遇之欣然停留累日结交而别先是庾亮毎属彞觅一佳吏部及至都谓亮曰为卿得一吏部矣亮问所在彞曰人所应有而不必有人所应无而不必无徐宁眞海岱清士因为叙之即迁吏部郎竟歴显职】
　　舆睦【徐陵进武帝为长城公诏自镇抚枌榆永宁丰沛东凉既息北蔡无归代马燕犀气雄天下裹粮坐甲固敌是求方欲大讨于秦崤敦修于丨丨叶谋上相爰纳朕躬思所以报答忠勲用申朝典可进爵为长城县公】
　　舆定【齐书州郡志宋康郡县丨丨】
　　舆圗【元史世祖纪四震天声大恢土宇丨丨之广歴古所无　庾信齐王进白表丨丨欲逺则玉虎晨鸣辙迹方开则银麞入贡】
　　舆人【周礼考工记丨丨为车轮崇车广衡长参如一谓之参称　左传僖公二十八年春晋侯围曹门焉多死曹人尸诸城上晋侯患之听丨丨之谋曰称舎于墓师迁焉曹人凶惧为其所得者棺而出之　又楚师背邻而舍晋侯患之听丨丨之诵曰原田每每舎其旧而新是谋公疑焉子犯曰战也战而防必得诸侯若其不防表里山河必无害也　又晋悼夫人食丨丨之城杞者绛县人或年长矣无子而徃与于食有与疑年使之年曰臣小人也不知纪年臣生之嵗正月甲子朔四百有四十五甲子矣其季于今三之一也　又秦晋伐鄀楚鬬克屈御寇以申息之师戍商密秦人过析隈入而系丨丨以围商密昏而焉注系缚丨丨诈为克析得其囚俘者昏而传城不欲令商密知囚非析人　晋语惠公入而背内外之赂丨丨诵之曰佞之见佞果丧其田诈之见诈果丧其赂得国而狃终逢其咎丧田不惩祸乱其兴　晋书庾氷传古之帝王勤于降纳虽日总万机犹兼将相或借颂丨丨或求谤刍荛良有以也江淹为萧让太傅州牧表徳少宠多丨丨立规才薄位厚处士兴议】
　　舆卫【易大畜九三良焉逐利艰贞曰闲丨丨利有攸徃】
　　舆尉【晋语知铎遏寇之防敬而信彊也使为丨丨注丨丨上军尉也】
　　舆僚【汉书王莽传四辅公卿大夫士下至丨丨凡十五等僚禄一岁六十六斛稍以差增上至四辅而为万斛云】
　　舆隶【吕览见帷薄下　皮日休鲁望以五百言见贻诗或为丨丨唱或为儿童怜】
　　舆台【宋书五行志晋末皆冠小冠而衣裳博大风流相仿丨丨成俗永初以后冠还大云　张协七命樵夫耻危冠之饰丨丨笑短后之服　江淹为萧拜太尉扬州牧章国之大政在功与位故治民纽乱不处丨丨之下去勲舍徳宁班衮司之上　沈约奏弹王源文岂有六卿之冑纳女于管库之人宋子河鲂同穴于丨丨之鬼　陈后主求言诏昔睿后宰民哲王御防虽德称汪濊明能普烛犹复屈己乞言降情访道高咨岳牧下听丨丨　髙适宋中送族侄诗部曲尽公侯丨丨亦朱紫　杜甫后出塞诗越罗与楚练照曜丨丨躯　苏轼梅花诗天教桃李作丨丨】
　　舆士【宋史仪衞志腰舆一丨丨八人】
　　舆皁【宋书竟陵王诞传驱廹士族役同丨丨　周书文帝纪贼臣高欢器识庸下出自丨丨罕闻礼义直以一介鹰犬効力戎行腼冒恩私遂阶荣宠　唐书马周传臣伏见王长通白明达本乐工丨丨杂类韦槃提斛斯正无他材独解调马虽术逾等夷可厚赐金帛以富其家今超授高爵与外廷朝防驺竖倡子鸣玉曳履臣窃耻之　任昉求荐贤士诏歴听九功物色丨丨陈后主谘询诏旁询管库□及丨丨一介有能片言可用朕亲加聼览伫于啓沃】
　　舆徒【挚虞太康颂陶化以正取乱以竒耀武六旬丨丨不疲　江淹为萧骠骑谢慰劳表旍旄蔽景丨丨竞气　张华游猎篇丨丨既整饬客服丽且姸】
　　舆厮【雄长杨赋蹂尸丨丨系累老弱注师古曰破伤者则丨之而行也丨破折也】
　　舆女【阮籍乐论夏后之末丨丨万人衣以文绣食以粱肉】
　　舆冕【沈约为文惠太子解讲疏暨七月既望乃敬舍宝躯爰及丨丨自缨已降凡九十九物愿以此力普被幽明】
　　舆衣【宋史仪卫志五牛旗依方色皆小舆上刻木为牛背揷旗错采为牛旗竿上有小盘盘衣及丨丨亦并绣牛形舆士各四人】
　　舆席【汉书王嘉传陛下在国之时好诗书上俭节征来所过道上称诵德羙此天下所以回心也初即位易帷帐去锦绣乗丨丨縁绨缯而已】
　　舆服【易贲六五贲于丘园束帛戋戋吝终吉注处得尊位为饰之主饰之盛者也疏为饰之主饰之盛者若宫室丨丨之属　史记平准书宗室有土公卿大夫以下争于奢侈室庐丨丨僭于上无限度　后汉书孝仁董皇后纪何进与三公及弟车骑将军苖等奏孝仁皇后使故中常侍夏恽永乐太仆封谞等交通州郡辜较在所珍宝货赂悉入西省蕃后故事不得留京师丨丨有章膳羞有品请永乐后迁宫本国奏可　又左雄传今之墨绶犹古之诸侯拜爵王庭丨丨有庸而齐于匹竖叛命避负非所以崇宪明理惠育元元也　又刘般传兼屯骑校尉时五校官显职闲而府寺寛敞丨丨光丽伎巧毕给故多以宗室肺腑居之毎行幸郡国般常将长水胡骑从　又刘祐传转司隶校尉时权贵子弟罢州郡还入京师者每至界首辄改易丨丨隠匿财宝盛行朝廷　又许邵传同郡袁绍公族豪侠去濮阳令归车徒甚盛将入郡界乃谢遣賔客曰吾丨丨岂可使许子将见遂以单车归家　又张衡传质以文美实由华兴器赖雕饰为好人以丨丨为荣　齐书舆服志賛分别礼数莫过丨丨　魏书李彪传范国匡人光化升治丨丨典章理无暂失　古今注金根车秦制也秦并天下阅三代之丨丨谓殷得瑞山车一曰金根车故因作金根之车秦乃増饰而乘御马汉因而不改】舆马【谷梁王使荣叔来锡桓公命注礼有九锡一曰丨丨二曰衣服三曰乐则四曰朱户五曰纳陛六曰虎贲七曰弓矢八曰鈇钺九曰秬鬯皆所以褒德赏功也　家语孔子在齐舍于外馆景公造焉賔主之辞既接而左右白曰周使适至言先王庙灾景公覆问灾何王之庙也孔子曰此必厘王之庙公曰何以知之孔子曰诗云皇皇上天其命不忒天之以善必报其德祸亦如之夫厘王变文武之制而作元黄华丽之饰宫室崇峻丨丨奢侈而弗可振也故天殃所宜加其庙焉以是占之为然　史记宋世家纣始为象箸箕子叹曰彼为象箸必为玉桮为桮则必思逺方珍怪之物而御之矣丨丨宫室之渐自此始不可振也　汉书百官公卿表太仆秦官掌丨丨　又辛庆忌庆忌居处恭俭饮食被服尤节约然性好丨丨号为鲜明唯是为奢　又外戚传释丨丨于山椒兮奄修夜之不阳　又王莽传莽群兄弟皆将军五侯子乗时侈靡防丨丨声色佚游相髙　后汉书东平王苍传有司奏遣苍许之于是车驾祖送流涕而诀复赐乗舆服御珍宝丨丨钱布　魏志毌丘俭传阿罗槃等诣阙朝贡赐丨丨缯采各有差宋书百官志太仆掌丨丨周穆王所置秦因之　周书武帝纪天和三年九月丁亥上亲率六军讲武于城南京邑观者丨丨弥漫数十里诸蕃使咸在焉　荀子假丨丨者非利足也而致千里　吕览昔先圣王之为苑囿园池也足以观望劳形而已矣其为宫室台榭也足以辟燥湿而已矣其为丨丨衣裘也足以逸身暖骸而已矣其为饮食酏醴也足以适味充虚而已矣其为声色音乐也足以安性自娱而已矣　髙士传原宪字子思宋人也孔子弟子居鲁环堵之室茨以生草蓬户不完桑以为枢而瓮牖二室褐以为塞上漏下湿匡坐而弹琴子贡相卫结驷连骑排藜藿入穷闾巷不容轩来见原宪原宪韦冠縰履杖藜而应门子贡曰嘻先生何病也宪应之曰宪闻之无财谓之贫学道而不能行谓之病若宪贫也非病也夫希世而行比周而友学以为人教以为己仁义之慝丨丨之饰宪不忍为也子贡逡廵而有惭色终身耻其言之过也　江淹为箫太尉上便宜表丨丨翠翟之丽尠登乎外禁瑶碧绮组之玩罕说于内官　公孙贺柏梁诗修饰丨丨待驾来　刘琨答卢谌诗旌弓骍骍丨丨翘翘】
　　舆驾【南史萧正义传位太常卿南徐州刺史属武帝幸朱方正义修廨宇以待丨丨】
　　舆几【文心雕龙昔帝轩刻丨丨以弼违大禹勒笱而招谏成汤盘盂着日新之规武王戸席题必戒之训周公慎言于金人仲尼革容于攲器则先圣鉴戒其来久矣】
　　舆瓢【战国防百人丨丨而趋不如一人持而走疾百人丨丨瓢必裂今秦国华阳用之穰侯用之太后用之王亦用之不称瓢为器则已称瓢为器国必裂矣】
　　舆竿【皮日休南阳润卿将归雷平诗竹屏风扇抄遗事柘歩丨丨系隠书】
　　舆薪【孟子明足以察秋毫之末而不见丨丨　冯子振十八公赋徙丨丨而街鬻樵防捞釡蕨而市煤□蔌】
　　舆羽【孟子金重于羽者岂谓一钩金与一丨丨之谓哉】
　　舆榇【左传僖公六年冬蔡穆侯将许僖公以见楚子于武城许男面缚衔璧大夫衰绖士丨丨楚子问诸逢伯对曰昔武王克殷防子啓如是武王亲释其缚受其璧而祓之焚其榇礼而命之使复其所楚子从之】舆尸【易师六三师或丨丨凶象曰师或丨丨大无功也晋书徐邈传自古以来或为左右耳目者无非小人皆先因小忠而成其大不忠先借小信而成其大不信遂使君子道消善人丨丨前史所书可为深鉴】舆疾【后汉书刘淑传桓帝闻淑髙名切责州郡使丨丨诣京师淑不得已而赴洛阳对防第一拜议郎】舆械【史记三王世家陛下躬亲仁义体行圣德表里文武显慈孝之行广贤能之路内褒有德外讨彊暴极临北海西凑月氏匈奴西域举国奉师丨丨之费不赋于民虚御府之藏以赏元戎开禁仓以赈贫穷减戍卒之半百蛮之君靡不乡风承流称意逺方殊俗重译而朝泽及方外故珍兽至嘉谷兴天应甚彰】舆粮【韩愈送穷文元和六年正月乙丑晦主人使奴星结柳作车缚草为船载糗丨丨牛系轭下引帆上樯三揖穷鬼而告之曰闻子行有日矣鄙人不敢问所涂窃具船与车备载糗粻日吉时良利行四方子等有意于外乎】
　　舆金【后汉书陈传古公杖策其民五倍文王西伯天下归之岂复丨丨辇宝以为民惠乎　又袁绍传见鼎司下　齐书江谧传阿谀内外货赂公行咎盈宪简戾彰朝听丨丨辇宝取容近习】
　　舆豭【左传良夫与太子入舎于孔氏之外圃昏二人衣而乗寺人罗御如孔氏孔氏之老栾宁问之称姻妾以告遂入适伯姬氏既食孔伯姬杖戈而先太子与五人介丨丨从之廹孔悝于厠强盟之遂劫以登台】舆謣【吕览惠子为魏惠王为法为法已成以示诸民人民人皆善之献之惠王惠王善之以示翟剪翟剪曰善也惠王曰可行耶翟剪曰不可惠王曰善而不可行何故翟剪对曰今举大木者前呼丨丨后亦应之此其于举大木者善矣岂无郑卫之音哉然不若此其宜也夫国亦木之大者也】
　　舆诵【晋书郭璞传今圣朝明哲思宏谋猷方辟四门以亮采访丨丨于羣小况臣蒙珥笔朝末而可不竭诚尽规哉　宋书明帝纪务询丨丨广纳嘉谋　魏书张衮传昔厉防民口卒灭宗姬文听丨丨终摧强楚愿不以人废言留神省察　庾信齐王进白表呈祥丨丨効异披图　隋炀帝逹幽枉诏听采丨丨谋及庶民故能审政刑之得失】
　　舆歌【江淹为萧骠骑让封第二表镌金刻石旣不可诠丨丨里诵其谓臣何】
　　舆中【汉书韩延寿传延寿尝出临上车骑吏一人后至敕功曹议罚白还至府门门卒当车愿有所言延寿止车问之卒曰孝经曰资于事父以事君而敬同故母取其爱而君取其敬兼之者父也今旦明府早驾久驻未出骑吏父来至府门不敢入骑吏闻之趋走出谒适防明府登车以敬父而见罚得无亏大化乎延寿举手丨丨曰防子太守不自知过归舍召见门卒卒本诸生闻延寿贤无因自达故代卒延寿遂待用之　急就篇辎轺辕轴舆轮注谓丨丨空处所用载物也】
　　舆前【诗簟茀朱鞹传车之蔽曰茀谓车之后戸也释器云舆革前谓之艰后谓之茀李廵曰舆革前谓丨丨以革为车饰曰艰茀车后户名也】
　　舆归【后汉书周党传初乡佐尝众中辱党党久懐之后读春秋闻复仇之义便辍讲而还与乡佐相闻期尅鬬日旣交刃而党为乡佐所伤困顿乡佐服其义丨丨养之数日方苏旣悟而去】
　　舆倾【后汉书朱穆传夫将相大臣均体元首共舆而驰同舟而济丨丨舟覆患实共之岂可以去明即昧履危自安主孤时困而莫之恤乎】
　　舆曳【易暌六三见丨丨其牛掣其人天且劓注凡物近而不相得则凶处暌之时履非其位以隂居阳以柔乗刚志在于上而不和于四二应于五则近而不相比故见丨丨舆曳者履非其位失所载也】舆方【淮南子轮圆丨丨辕从衡横势施便也】
　　舆安【蜀志郤正传吾子以高朗之才珪璋之质兼览博闻留心道术无逺不致无幽不悉挺身取命干兹奥秘踌躇紫闼喉舌是执九考不移有入无出究古今之眞伪计时务之得失虽时献一策偶进一言释彼官责慰此素餐固未能输竭忠款尽沥胸肝排方入直惠彼黎元俾吾徒草鄙并有闻焉也盍亦绥衡缓辔回轨易涂丨丨驾肆思马斯徂审厉揭以投济要夷庚之赫怃播秋兰以芳世副吾徒之披圗不亦盛与】
　　辇
　　辇毂【汉书司马迁传仆赖先人绪业得待罪丨丨下二十余年矣　魏志杨俊传宣力丨丨熙帝之载宋书刘懐慎传髙祖北伐以为中领军征虏将军卫丨丨　唐书许孟容传迁尚书右丞京兆尹神策军自兴元后日骄恣府县不能制军吏李昱贷冨人钱八百万三嵗不肯归孟容遣吏捕诘与之期使偿曰不如期且死一军尽惊诉于朝宪宗诏以昱付军治之再遣使皆不听奏曰不奉诏臣当诛然臣职司丨丨当为陛下抑豪强钱未尽输昱不可得帝嘉其守正许之　六一诗话京师丨丨之下风物繁冨而士大夫牵于事役良辰羙景罕或宴游之乐其诗至有卖花担上防桃李拍酒楼头听管弦之句　曹植求通亲亲表见珥笔下　韩愈潮州刺史谢上表今月二十五日到州上讫与官吏百姓等相见具言朝廷治平天子圣神威武慈仁子养亿兆人庶无有亲疎逺迩虽在万里之外岭海之陬待之一如畿甸之间丨丨之下有善必闻有恶必见早朝晚罢兢兢业业惟恐四海之内天地之中一物不得其所故遣刺史面问百姓疾苦苟有不便得以上陈　陈涟皆山轩赋驰声华于丨丨着勲业于明廷　黄滔詶徐正字夤诗匹马有期归丨丨故山无计恋桑麻】辇车【诗我任我辇我车我牛笺营谢转餫之役有负任者有挽辇者有将车者有傍牵牛者疏丨丨人挽以行故云挽辇者　周礼巾车王后之五路丨丨组挽有翣羽盖注丨丨不言饰后居宫中从容所乗但漆之而已为辁轮人挽之以行有翣所以御风尘以羽作小盖为翳日也　汉书邹阳传今胡数渉北河之外上覆飞鸟下不见伏莵鬬城不休救兵不止死者相随丨丨相属转粟流输千里不絶　后汉书寇恂传时军食急乏恂以丨丨骊驾转输前后不絶　嵇康井丹賛井丹髙洁不慕荣贵抗节五王不交非类显讥丨丨左右失气披褐长揖义陵群萃　刘桢公防诗丨丨飞素盖从者盈路傍】
　　辇道【史记孝武纪作建章宫度为千门万户前殿度髙未央其东则凤阙髙二十余丈其西则唐中数十里虎圏其北治大池渐台髙二十余丈名曰太液池中有蓬莱方丈瀛洲壶梁象海中神山鱼之属其南有玉堂璧门大鸟之属乃立神明台井干楼髙五十丈丨丨相属焉　汉书司马相如传上林赋华榱璧珰丨丨俪属　枫窗小牍丨丨中通朝夕燕两宫之奉佩环入觐时节捧万年之觞　顔延之三月三日曲水诗序南除丨丨北清禁林　谢庄宋孝武帝哀防文丨丨结寒松庭尽密　沈约为栁兖州世隆上旧宫表事超齐甸义迈谯宫故能属丨丨于天阶命帝阙于霄路　徐陵陈文帝哀策文槐风悲于丨丨松雨思于郊原　李乂陪幸韦嗣立山庄应制诗旌门临防窱丨丨属扶疎又晋书天文志织女西足五星曰丨丨王者嬉游之道也汉丨丨通南北宫其象也　张衡天象赋丨丨清尘而俟驾渐台飞灰而候侣】
　　辇路【隋书音乐志丨丨千门王城九轨　徐陵报尹义尚书甘泉卤簿尽在清文扶风丨丨悉陈华简班固西都赋丨丨经营修除飞阁　王佐乾清宫赋其外则丨丨纚连缭垣周回　顔延之车驾幸京口侍游蒜山作陟峰腾丨丨寻云抗瑶甍　李德林从驾诗天行肃丨丨日驭翼华辀　唐文宗宫中题诗丨丨生春草上林花发时　沈佺期仙蕚亭初成侍宴应制诗见帷宫下　乔知之侍宴应制诗竹外仙亭出花间丨丨分　张谔东封山下宴羣臣诗丨丨宵烟合旌门晓月残　杨师道奉和夏日晚景应诏诗丨丨夹垂杨离宫通建章　徐安贞和圣制出雀防谷诗栁隂低丨丨草色变新田　储光羲诗丨丨开千里寒云霁九天　豆卢复昌年宫诗旗门芳草合丨丨小槐疎　刘长卿铜雀台诗漳河东流无复来百花丨丨为苍苔　崔道融銮驾东回诗两川花捧御衣香万嵗山呼丨丨长　李建勲宫词草色深浓封丨丨水声低咽转宫墙　苏轼诗丨丨归来闻好语共傅尧颡类高辛　陆游玉牒所迎驾诗晓放宫门钥霜雕丨丨槐】
　　辇前【杜甫哀江头诗丨丨才人带弓箭白马嚼齧黄金勒　王建华清宫感旧诗丨丨月照罗衫涙马上风吹蜡烛灰】
　　辇下【李益赋得垣衣诗昭阳丨丨草应笑此生非　杜牧冬至日遇京使发寄弟诗尊前岂解愁家国丨丨唯能忆弟兄　方干赠李支使诗白雪振声来丨丨青云开路到牀前】
　　辇官【宋史仪衞志丨丨五十三人】
　　辇郎【汉书刘向传年十二以父德任为丨丨注服防曰父保任其子为郎也丨丨如今引御丨丨也　杜牧偶题诗甘罗昔作秦丞相子政曽为汉丨丨】
　　辇夫【唐书李德裕传旧制嵗抄运内粟赡黎巂州起嘉眉道阳山江而达大度乃分饷诸戍常以盛夏至地苦瘴毒丨丨多死德裕命转卭雅粟以十月为漕始先夏而至以佐阳山之运馈者不渉炎月逺民乃安】辇人【谷梁传伯尊其无绩乎注绩功也攘盗也取辇者之言而行之非己之功也绩或作续谓无继嗣疏旧说云伯尊晋之贤大夫丨丨晋之隠士今一遇吐诚理难再得伯尊不能荐之于晋侯以救朝廷之急反窃其语而晦其人蔽贤罪深故被戮絶嗣】
　　辇者【谷梁传梁山崩壅遏河三日不流晋君召伯尊而问焉伯尊来遇丨丨辇者不辟使车右下而鞭之丨丨曰所以鞭我者其取道逺矣　王十朋比事堂赋予殆有类于丨丨兮亦何恨言之不庸】
　　辇母【皮日休元鲁山德秀诗丨丨逺之官宰邑无玷疵】
　　辇土【栁宗元南岳云峰寺和尚碑毎嵗防其类读羣经俾圣言毕出有以见其大又率其伍伐木丨丨作佛塔庙洎经典俾像法益广有以见其用】
　　辇水【南史吕僧珍传征为领军将军直秘书省如先常以私车丨丨洒御路】
　　辇宝【后汉书陈传见舆金下　又袁绍传见鼎司下　齐书江谧传见舆金下】
　　辇阁【汉书霍光传太夫人显改光时所自造茔制而侈大之起三出阙筑神道北临昭灵南出承恩盛饰祠室丨丨通属永巷而幽良人婢妾守之】
　　辇脚【唐书魏元同传臣闻莅官者不可以无学传曰学以从政不闻以政入学今贵戚子弟一皆早仕宏文崇贤羊牛丨丨之类程较旣浅技能亦薄而门阀有素资望自髙】
　　辇帨【刘诜芳草赋莽玉钩之青合兮承朝露于丨丨】
　　辇兽【元史张留孙传昭睿顺圣皇后得疾危甚亟召留孙请祷旣而后梦有朱衣长防从甲士导朱辇白兽行草间者觉而异之以问留孙对曰甲士导丨丨者臣所佩法箓中将吏也朱衣长防者汉祖天师也行草间者春时也殿下之疾其及春而瘳乎后命取所事画像以进视之果梦中所见者帝后大恱】
　　辇草【李咸用春风诗丨丨不消力岩花应费功】
　　辇从【战国策君王之事因是以左州侯右夏侯丨丨鄢陵君与寿陵君饭封禄之粟而载方府之金与之驰骋乎云梦之中而不以天下国家为事而不知夫穰侯方受命乎秦王塡黾塞之内而投已乎黾塞之外】辇过【汉书冯唐传唐防孝着为郎中署长事文帝帝丨丨问唐曰父老何自为郎家安在具以实言　魏志裴潜传韩宣字景然渤海人也注黄初中为尚书郎尝以职事当受罚于殿前已缚束杖未行文帝丨丨问此为谁左右对尚书郎渤海韩宣也帝近念前临淄侯所说乃寤曰是子建所道韩宣邪特原之遂解其缚】辇归【南史沈约传武帝有憾于张稷及卒因与约言之约曰左仆射出作边州刺史已徃之事何足复论帝以为约昏家相为怒约曰卿言如此是忠臣邪乃丨丨内殿】
　　辇运【魏书李平传嵩京创构洛邑俶营虽年跨十稔根基未就代民至洛始欲向尽资产罄于迁移牛畜毙于丨丨陵太行之险越长津之难卒勤备经得达京阙】
　　车
　　车星【史记天官书轸南众星曰天库楼库有五车丨丨角若益众及不具无处车马】
　　车舍【史记天官书西宫咸池曰天五潢五潢五帝丨丨火入旱金兵水水中有三柱柱不具兵起】车肆【张衡天象赋中有崇垣厥名天市丨丨中衢以连属市楼临箕而郁起】
　　车雨【贯休别卢使君诗扇风千里泰丨丨九重闻】
　　车道【史记封禅书秦始皇即帝位三年东廵郡县徴从齐鲁之儒生博士七十人至乎泰山下诸儒生或议曰古者封禅为蒲车恶伤山之土石草木埽地而祭席用葅稭言其易遵也始皇闻此议各乖异难施用由此绌儒生而遂除丨丨上自泰山阳至巅立石颂秦始皇帝德　越絶书齐门阖闾伐齐大克取齐王女为质子为造齐门置于水海虚其台在丨丨左水海右去县七十里齐女思国死葬虞西山】
　　车轨【中庸丨同丨书同文行同伦　后汉书寇荣传张罗海内设置万里逐臣者穷人迹追臣者极丨丨魏志乌丸传荒域之外重译而至非足迹丨丨所极未有知其国俗殊方者也　庄子今遂至使民延颈举】
　　【踵曰某所有贤者赢粮而趣之则内弃其亲而外去其主之事足迹接乎诸侯之境丨丨结乎千里之外则是上好知之过也　三辅黄圗长安城面三门四面十二门皆通达九逵以相经纬衢路平正可并列丨丨　释名侧出水曰汍泉汍轨也流狭而长如丨丨也　郭璞方言序丨丨之所交人迹之所蹈靡不毕载以为奏籍谢惠连四海赞致之以德丨丨斯同　江淹为萧骠骑让封第三表昔南楚偏君鄢郢小政执珪柱国尚不】
</div>
    <div class="pagination">
<a href="御定骈字类编_page617.html">上一页</a><span>...</span><a href="御定骈字类编_page613.html">613</a><a href="御定骈字类编_page614.html">614</a><a href="御定骈字类编_page615.html">615</a><a href="御定骈字类编_page616.html">616</a><a href="御定骈字类编_page617.html">617</a><span class="current-page">618</span><a href="御定骈字类编_page619.html">619</a><a href="御定骈字类编_page620.html">620</a><a href="御定骈字类编_page621.html">621</a><a href="御定骈字类编_page622.html">622</a><a href="御定骈字类编_page623.html">623</a><span>...</span><a href="御定骈字类编_page619.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
