<!DOCTYPE html>
<html>
<head>
    <meta charset="UTF-8">
    <title>书叙指南 - 第 7 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>书叙指南 - 第 7 页/共 9 页</h1>
    <div class="content">　　道家流语
　　道家书药曰寳书仙药【王真】道观曰黄宅【李庾西都赋】道书曰金记【选十四】道学曰服食咽气【思□引】神庭曰殊庭【孝武记】道引曰五禽之戯【淳于意】又曰屈颈鷮息【冷夀光】道人采药扵山曰采荣【扬防】隐匿曰匿名防景【裴潾】隐士嘲仕者曰拘教乐贵之徒【申屠蟠】隐晦曰匿景藏采【后孟尝】儒谓道家曰放者【前艺文】野人服曰披叶带素【外传】喜山林曰安林薄【马融长笛赋】又曰结草而居【范冉】焼金曰黄冶变化【前郊祀】休逸曰卧云啸月【孙樵】不应辟署曰铲迹民伍【孔巢父】絶食曰辟糓【孝武】又曰却粒【晋陆士衡】防人曰逸在布衣【前儒林】不能逃世曰处平壤防人间【姜肱】隐逸仕宦之比曰乗云行泥【矫慎】隐之事曰亲鱼鸟乐林草【后逸民序】颂隐者曰蝉蜕浊之中【辨骚】征隐命曰藩传【杨伦】又曰征贲【后逸民序】被征曰束帛到门【欧阳詹】神仙之后曰仙圣之种【列子】呼道观曰福庭【孙绰】又曰崇观【何晏】又曰峻庐【上】防方外曰释域中之常恋【孙绰】陪道流曰仰挹流【晋阳秋袁宏】道士居亦曰精舍【江表传】又曰紫舘丹室【大洞五经注诀】道家衣曰荷衣蕙带【九】外身世曰弃事遗身【康琴赋】人行大道曰道士【太霄琅书经】道士乐曰友太和【陆法师】名系仙籍曰名在丹防【紫阳真人于玉府中】神仙食曰饮醴茹芝【七辨】隐去曰刬迹埋声【顔延之七释】又曰毁冠裂冕【后逸民】又曰絶交宦【王覇】又曰名歇事尽【七释】术士曰有方之士【髙唐赋】物外之驾曰尘外轸【殷仲文】又曰尘外镳【灵运】呼道术人曰飱霞人【顔延之】神仙谓世人曰蜉蝣軰【郭璞】烧炼法曰黄白之术【桓谭】仙乐曰玉鼓金箫【太洞真经】仙人曰羽人【灵运】道胜仕物曰外物徒龙蠖【上龙腾蠖屈】仙辔曰云辔【沈下贤赋】仙居曰银墉桂厢【上】又曰兰厦【上】又曰瑶路玉堂【上】乐道曰耽道乐术【后郎顗】称道骨曰鸾姿凤骨【陈子昻】又曰标仙骨【上】又曰仙风道骨【李白】仙家杏曰三紫杏【南岳夫人传】又曰缥杏【述异记】飬生家谓口曰军营【飬生经】又曰华池【飬生要尹氏内觧】养生家谓唾曰甘泉【上】仙家器皿曰金案玉杯【列仙传毛公】仙家食曰麟脯【上】仙家酪曰太之酪【汉武内传】仙舟曰琼艘瑶楫【抱朴子】仙籍曰绛简【沈约书】隐居曰蹇园巷【陶景】隐徳曰没志外身【任昉】神仙上药曰碧海琅菜【汉武内传】又曰都绮防【上】太上仙药曰风实云子【上】又曰玉津金浆【上】天帝药曰龙胎鸾血【上】飞仙药曰霜绛雪【上】从神仙曰执青莭【陈子昻】又曰从白蜺【上】呼道士曰真侣【上】得道人曰三十六帝之外臣【李白】亦却老一术曰还年之一路【梁肃】叹世累曰羇绁扵人壤【沈约】喜读道书曰専与道书为偶【江淹自序】神仙书曰琳札青书【道居列纪经】神仙籍曰箓玉籍【上】神仙真体曰緑肠朱髓【上】又曰緑筋紫脑【上】又曰苍肾青肝【上】神仙舌曰锦舌【上】道家法曰采儒墨之善最【艺文志】又曰清虚以自卫【上】学道自谦曰某道犹醯鸡【荘子】山居道室曰窟室【晋张忠臣】授不言道法曰观形而退【上授业】道家所忌曰竭神敝形【汉书】修养暂功曰一溉之益【叔夜】将摄所忌曰被褥太温【魏王朗】修养曰保金石之性【上】上升曰飞升【淮南王】神仙行李曰云装【文选】神仙夏食曰呼吸沆瀣【大人赋】神仙春食曰飡朝霞【上　列仙传飡作食】又曰吸风饮露【荘子】求神仙之难曰系风捕影【谷永諌成帝云】










　　书叙指南卷十二
　　钦定四库全书
　　书叙指南卷十三　　　　　宋　任广　撰天地日月上【星辰　风雨　霜露】
　　天曰圆灵【宋谢荘】又曰大圆【束晳补亡诗】距天近曰天可倚【河圗挺佐辅】春天曰苍天【尔雅】夏天曰昊天【上】秋天曰旻天【上】冬天曰上天【上】中羡从更睟廓咸沈成曰九天【太】中央曰钧天【吕氏春秋又尔雅】东方曰苍天　东北方曰变天　北方曰天　西北方曰幽天　西方曰成天　西南方曰朱天南方曰炎天　东南方曰阳天【上】地曰柔祗【宋谢荘】又曰方舆【上】日曰朱光【平子】又曰朱羲【鄗】又曰阳灵【左魏都】又曰朱明【广雅】又曰阳徳之母【春秋内事】又曰日母【枚叔】又曰大眀【广雅】又曰东君　又曰阳乌　又曰曜灵【上】又曰倾羲【选十一】又曰逓日【朱升】落日曰頽阳【谢瞻宣逺】日色曰阳景【安仁秋兴】日入处曰咸池【淮南子】又曰虞泉之池【上】又曰汜【楚辞】日初出曰昕日【说文】日在午曰旁午　日反光照东在上曰反景　日反景在下曰倒景【上】日中乌曰踆乌【淮南子】日月星曰三辰【纂要】又曰三光【上】日月五星曰七曜【上】岁时日月星辰曰六物【前五行】日月之防曰辰【上】日月曰二纪【班固】五星曰五纬【上】日月又曰两曜【纂要】天地隂阳五行人曰十端【春秋繁露】隂阳风雨晦明曰六气【左昭六】云之性曰友风而子雨【荀子】将雨云曰离毕之云【七命】舒行之云曰泄云【灵运】又曰流云【上】薄云曰鲜云【选诗】天河曰天汉【纂要】云色外赤内青曰矞【西京杂记】虹蜺曰防蝀【诗】又曰文虹【傅易春赋】又曰紫蜺【太】雌虹曰蜺【离骚】又曰挈贰【尸子】月未成明曰朏月【释名】月曰望舒【张平子】又曰夜光【骚】又曰頽【连】明月曰亮月【选十五】月朔见东方曰朒【尚书大传○朒居竹反】晦见西方曰朓【上○朓它了反】月御曰纤阿【束晳补亡】列星曰恒星【糓梁】絶迹而去曰飞星【汉书音义】光迹相连曰流星【上】又曰犇星【上】太白星曰启眀【诗】帝帑星应曰天积【天文要集】帝车舍星曰天潢【春秋文曜钧】织女曰织娥【沈下贤】又曰天媛【谢朓】牵牛星曰河鼓【尔雅】北斗九星曰九魁【刘向九叹】斗第一星曰天枢【春秋运斗枢】斗第二星曰璇【上】斗第三星曰玑【上】斗第四星曰权【上】斗第五星曰衡【上】斗第六星曰开阳【上】斗第七星曰揺光【上】斗第一至第四星曰魁【上】斗第五至第七星曰标上斗象星合称曰斗【上】火星曰鹑【左传】又曰鹑精【晋庾阐赋】尾星曰龙尾【左僖】传説星曰天防【上】书嵗星曰嵗【左襄】嵗星行失次曰滛扵某【上○所不当在】又曰嵗弃其次【上】
　　天地日月下
　　天地四方曰六合【纂要】六合曰六幕【前礼乐】九天之外曰九阂【前礼乐○阂一作垓封禅文】九天之际曰九垠【广雅】八方曰八埏【封禅文】五行曰五部【史歴书】日月星海曰四望【前郊祀】穷巷扬尘之风曰雌风【选宋玉赋】帝所清冷之风曰防风【上】风曰南箕之风【七命】又曰箕风【舞寉】又曰大块噫风【荘子】夏凉风功曰愈病析酲【宋玉】风师曰屏翳【洛神赋】四方上下曰字【河圗挺佐辅】往古来今曰宙【上】风师曰箕伯【风俗通○箕一名亢动则大风】四气和为通正曰景风【尔雅】南风曰凯风【上】东风曰谷风【上】北风曰凉风【上】西风曰泰风【上】清而不及地二三尺曰君子风【风俗通】将雨初来微风曰少女风【管公明传】将雨至急风曰少男风【上】风伯曰飞防【风俗通】秋风曰商风【潘尼赋】仲夏风曰黄雀风【周处风土记】九月风曰素风【金钥】三月风曰阳风上雷师曰丰【张平子赋】风雨土曰霾【毛诗】平地尺雪曰大雪【左传隠】霜雪盛曰霜雪大挚【月令】经冬无雪曰冬无宿雪【杨震】雪作曰素雪云飞【选十五】三日雨曰霖【左传隐】又曰愁霖【选十云】乆雨曰霖沥【选十五】露曰沆瀣【张平子赋】雨师曰萍翳【楚词】雪曰花□【简文启上庭流】雨雪杂下曰霰【尔雅】又曰霄雪【上】雨止云罢曰霋霩【説文】六月大雨曰濯枝雨【风土记】电曰笑电【欧阳询类聚曰出搜神记】霹雳曰霆霓【尔雅】又曰疾雷【上郭璞注】雷声曰軯如伐鼓【晋李颙雷赋】又曰轰若走辙【上】
　　太嵗月阳
　　太嵗在寅曰摄提格【前汉天文志】太嵗在夘曰单阏【上】太嵗在辰曰执徐【上】太嵗在巳曰大荒落【上】太嵗在午曰敦牂【上】太嵗在未曰协洽【上】太嵗在申曰涒滩【上】太嵗在酉曰作詻【上尔雅詻作噩】太嵗在戌曰掩茂【上尔雅作阉】太嵗在亥曰大渊献【上】太嵗在子曰困敦【上】太嵗在丑曰赤奋若【上】太嵗在甲曰阏逢【鸿烈觧】太嵗在乙曰防蒙【上】太嵗在丙曰柔兆【上】太嵗在丁曰强圉【上】太嵗在戊曰屠雝【上尔雅屠作着】太嵗在巳曰屠维【上】太嵗在庚曰上章【上】太嵗在辛曰重光【上】太嵗在壬曰【上】太嵗在癸曰昭阳【上】月阳在甲曰毕【尔雅】月阳在乙曰橘【上】月阳在丙曰修【上】月阳在丁曰圉【上】月阳在戊曰厉【上】月阳在巳曰则【上】月阳在庚曰窒【上】月阳在辛曰塞【上】月阳在壬曰终【上】月阳在癸曰极【上】
　　律吕月名
　　正月之律曰太簇【月令】东方之帝曰太皥【上】春之神曰勾【上】二月之律曰夹钟【上】三月之律曰姑洗【上】四月之律曰仲吕【上】南方之帝曰炎帝【上】夏之神曰祝融【上】五月之律曰防賔【上】六月之律曰林钟【上】七月之律曰夷则【上】西方之帝曰少皥【上】秋之神曰蓐收【上】八月之律曰南吕【上】九月之律曰无射【上】十月之律曰应钟【上】北方之帝曰颛顼【上】冬之神曰【上】十一月之律曰黄钟【上】十二月之律曰大吕【上】正月陬月【尔雅　离骚云孟陬】二月曰如月【上】三月曰寎月【上】四月曰余月【上】五月曰臯月【上】六月曰且月【上】七月曰相月【上】八月曰壮月【上】九月曰月【上又郭璞江赋】十月曰阳月【上又马融】十一月曰辜月【上】十二月曰除月【上】句曰木正【左昭七】祝融曰火正【上】蓐收曰金正【上】冥曰水正【上】后土曰土正【上】
　　星厯卜择
　　能占星辰曰善为星【翟方进】暁星厯人曰明中之士【后志】卜人曰日者【史传六十】天文曰星气之书【太史自序】通圗防曰内学【后方技】司天官曰日官【荘三】龟曰卜【公羊】又曰灵蔡【七命】蓍曰筮【公羊】抽籖曰探札【刘盆子】占日时吉凶曰视日【陈胜】鑚龟曰灼龟【史龟防】卜之事曰问歉穰占熊虺【刘禹钖】卜卦不祥曰自筮得死卦【严延年】信卜曰颇谇其占【后党锢】占者曰家【唐方士】卜者曰术家【唐方士】卦铺曰卜肆【史】拣日曰选日【唐裴寂】卜好日曰简元辰【张平子】又曰择良日【贾谊】好日曰灵辰【扬防】吉日曰令日【韦成书】卜人言曰史曰【文下九】诘问卜人曰何祥也吉凶焉在【僖中六】知星曰能为星语【王莽】卜灵草曰琼茅【楚辞屈平】结草折竹卜曰篿【上○篿音専】卜自给曰卖卜自奉【郅郓○扶用反】术家曰其言以隂阳五行为家【襄楷】乙丁辛癸巳日曰柔日【马质】甲庚丙壬戊日曰刚日上外事吉日曰刚日【礼】内事吉日曰柔日上待吉时曰便时某【前○艺】相曰使卜人数者相某【前元后】遭际曰遭某之卦运【谷永○某卦名】防书曰不占之书【张衡】谓卜人曰星官厯翁【退之】传父祖星学曰暁家术【李南】称巫曰神巫【列子二】卜者曰筮氏【张平子】吉善之日曰祥正【上】防吉日曰差时择日【髙唐赋】风雨之曰鸟翔鱼噞【淮南泰族】尧时蓂荚曰厯草【王融】又曰厯荚【帝王世纪】拣日曰令月吉日【仪礼冠礼】主卜官曰卜尹【左昭四】龟兆曰开卜【上】卜筮曰筮短龟长【左僖】至吉曰吉孰大焉【左成下】鸟曰司分【左昭四】伯劳曰司至【上】青鸟曰司开【上】丹鸟曰司闭【上】
　　节令气上
　　正月曰一月【书】又曰端月【玉烛寳典】又曰孟阳【梁元帝纂要】一日曰正日【崔实四时月令】又曰正元日【书】又曰上日【寳典】年日曰初嵗元祚【曹植】又曰椒花献颂之年【中宗诏】又曰献嵗发春【宋玉】元日事曰磔鸡放爵【上宋书下裴】正月气曰天气澄和【陶潜】又曰风物闲羙【上】又曰熈春寒往【潘闲居赋】上元事曰泛粥祠膏【上续齐谐下玉烛寳典】正月星望曰鹑火中【古诗】二月曰仲春令月【张衡】又曰阳气胎养之时【鲁恭】又曰东风月仲之节【欧阳詹】三月曰日躔胃维【顔延年】又曰华节【金钥】又曰月轨青陆【顔延年】又曰维暮之春【王融】三月末曰青春受谢【楚辞景差】又曰青春告谢【潘岳赋】上巳事曰祓灞禊洛【上汉武下戴逵七贤论】又曰周禊郑祓【上周礼下韩诗】又曰粤上斯巳【齐王融元长】又曰季春元巳【魏刘劭赵都赋】清明曰清明冠节【李尤城门铭】春时曰时和气清【平子】春时曰防节【元帝纂要】春曰光春【张登】又曰草生之春【韩子】春寒曰寒凉尚结【黄琼】春暖曰时阳初暖【安仁笙赋】春节曰青鸟司开【王融】又曰春吏司职【庾信赋】春月曰嘉月【选十三】春风曰柔风【选十五】又曰条风【王元长】春将尽曰向春之末【好色赋】到春时曰乃及月春【皇甫湜】四月曰朱明之期【应休琏】又曰景风扇物【选魏文】又曰朱明之首月【朱公叔】五月节曰防賔纪序【魏文】又曰降娄中而旦【左襄】端午事曰浴兰悬艾【上大戴礼下荆楚记】五日厌禳曰朱索赤符【上续汉书下抱朴子】六月曰季月烦暑【南史武陵王】暑热曰溽暑伊郁【选景福赋】盛暑曰隆暑赫曦【选十三】又曰时景隆炽【上】又曰熏赫【夏湛雷赋】又曰盛暑欝燠【王褒】又曰歊暑【左思魏都】又曰暑之燂烁【皇甫湜】伏日曰三伏之脩景【梁简文启】又曰闭日【汉官旧仪】仲夏以后热曰积阳【选士衡诗】微热曰薄暑【上十三】仲夏日长曰羲和弭节【楚辞】夏末曰暑晏【选十三】又曰防暑【上】夏中曰夏月暑时【严助】病扵暑曰瘅暑【诗】初伏曰初伏启新节【选十三】伏后热曰三伏余炎【梁简文】避暑往凉处曰入凌兢【甘泉赋】夏日曰长日猛赤【孙樵】暑热曰隆热歊赩【韩文】又曰炎暺【何平景福殿赋○暺昌延反】又曰炎溽【梁刘孝感】又曰燂燥热暑【七发】将夏曰迎夏之阳【好色赋】纳凉曰逐凉【陈徐陵】又曰追凉【玉防后】夏末曰朱明夜谢【昭明太子书】夏秋间曰炎凉方改【陆景书】夏至曰隂炭既重【简文启】夏之曰融火【晋庾阐赋】夏寒曰伏隂【公羊】
　　节令气下
　　七月曰白商素节【七命】九月曰风物凄【上十一】又曰凄辰【金钥】又曰末秋【上】立秋曰秋节既立【后纪】秋之曰金素【选十三】秋早曰金风未暮【欧阳詹】秋气曰西颢沆砀【前郊祀十九章】秋曰商秋【何晏】又曰龙火西頽【七命】初秋凉曰凛秋暑退【潘岳】又曰飞霜迎节【上】又曰髙风送秋【上】又曰夷则鸣秋【谢朓赋】又曰金凉伫运【任昉书】又曰凉飚夺炎热【选十四】又曰清气荡暄浊【上十五】又曰暄气初收【七命】又曰微风清扇【选十五】又曰凉风彻蒸暑【王仲宣】又曰凉风萧瑟【祢正平】初秋曰秋未素【选十一】重阳曰暮节【选灵运诗】又曰菊蘂浮觞之日【中宗诏】九日事曰佩兰饵菊【汉武宫人】又曰佩赤实【金钥○茱茰也】秋晚曰杪秋【选十三】秋夜曰秋夜方永【文七】秋冬之交曰背秋渉冬【七发】秋寒曰劲秋【选诗】秋初曰轻寒迎节【简文与萧临川书】又曰秋节凉和【应璩与韦日将书】秋景物曰月帐风帷【汤休诗】又曰霜阶风隙【金钥】巳秋曰嵗云秋矣【左僖】十月曰上冬【金钥】又曰良月【白帖】又曰孟节季【谢灵运孝感赋】十月朔曰吉月之阳朔【马融】十一月曰畅月【月令】十二月曰穷隂杀节【选舞寉赋】又曰急雕年【上】又曰冬索【潘岳】又曰律巳穷【恵连雪赋】又曰月穷于纪【月令】又曰嵗季月除【湛方生七欢】冬至曰升辰【春秋考异记】又曰一阳换节【李商隐】腊日辰曰魏辰晋丑【上魏防言议下晋起居注】腊日曰嘉平【王莽】冬至节气曰阳归隂谢【上养生要集下王讃诗】冬月曰时律巳徂【张登】又曰年嵗易暮【选雪赋】又曰年运渐徂【上十】冬日曰凄厉【渊明】冬寒曰严气歘升【雪赋】又曰风严且苛【选十四】太寒曰至寒凄□【王褒】冬深曰盛冬日短【前五行】冬序曰寒氷凄然【向秀】冬晴暖曰冬日洒晖【唐张登】大寒曰寒烈【冯异】又曰隆冬烈寒【新序】又曰猛寒【束晢饼赋】冬夜曰冬夜肃清【嵇康琴赋】渐冬深曰严寒向隆【陆景诗】冬深曰严氷在节【梁张纉启】冬温曰愆阳【左传】朔日曰上日【书】闰月曰归余【左九上八○余史作邪亦音余】夜半曰夜分【后清河王】节会曰四节之会【曹植】季月曰末垂【潘岳○上朱明送】
　　嵗月日时上
　　经二十五年曰积纪【左思魏都赋】十二年曰一终【左成下】又曰一纪【尚书大传】十九年曰一章【前汉】多年曰积年【文选士衡诗】经若干年曰换星霜【杜牧若干】又曰不觉某载【王敦○某若干】又曰秋月某彀【韩文○某若干】满嵗曰旬嵗间【翟方进】再嵗曰洊嵗【选十八】经一年曰悬景运周【曹子建诗】经二年曰嵗辰再迁【李翺】书嵗中曰嵗间【羊续】书年曰某直年【孙樵○某年辰】日数多曰经弥月日【传咸】十个月曰十朔【嵇含寒食散赋】经月来日曰歴月所日【后东夷】积乆曰累日为月【后歴律】经月曰渉月【梦得】乆之曰越月逾时【礼】又曰积日【后史弼】未及十日曰未成旬【欧阳詹】才日曰昧旦永日【左思吴都】嵗末曰嵗竟【髙纪】又曰嵗云夕矣【陶渊明】嵗除夜曰嵗暮夕【龙鱼河圗】后月曰明月【檀弓】改月曰徙月上先一月曰去月【王敦○犹言去年】月晦日曰提月【公羊】又曰提日【粹苏晋上季春】尚未晓曰昒爽【前郊祀○昒音忽】未暁曰角宿未旦【离骚天问】天暁曰迟明【髙骈】彻暁曰际明【义山】又曰通昔【荘疏五】欲明晓曰昧爽【书】初晓曰昒昕【班固幽通赋上音】又曰明发【昧选士衡】又曰羲和奏晓【诗杨烱盂兰盆】平明曰质明【赋】将明曰朏明【礼淮南】又曰邌旦【子唐刘崇】早辰曰阳鼂【望扬雄羽猎】又曰夙晨【赋渊】又曰萧辰【左传○四月中亦用】又曰始旦【诗】早辰日色曰朝融【欧阳詹】日转中曰日昃【周礼】日晩曰日旰【卫世家】又曰时既昏【恵连雪赋】又曰景昃【选十一】又曰时既逮昏【平子南都赋】又曰日巳西舍【离骚九】又曰日昳【原陟○昳徒结反】又曰曛黑【皇甫湜】又曰晼晚【楚词宋玉】又曰日入而夕【礼记】值晚曰会日且入【霍去病】旦至晩曰自朝至于日中昃【书】又曰穷日尽明【选十六】黄昏曰熏夕【扬防】又曰日曛【选二十六】日落曰曜灵西蔵【平子赋】又曰曜灵匿景【阮嗣宗】又曰白日倾夕【应休琏】夕阳曰曜灵俄景【成公绥啸赋】晚食时曰餔时【太史公】夜来曰畴昔【礼记】顷者曰日者【选江淹书】又曰属者【吴汉】又曰乃者【金日防】
　　嵗月日时下
　　明旦曰旦日【汉朱建】昨日曰一日【后李允】旬曰浃辰【段颎窦参注云浃十二时辰也】它日曰后日【王莽】已往日曰他日【始皇纪】夜长曰遥昔【选十五】又曰修夜【恨赋】夜深曰阑夕【选十六】再宿曰信宿【左荘三】两日曰兼辰【选十八】只日曰畸日【李逊】十日曰盈旬【任昉诗】十二日曰浃辰【左成上日辰也】月二日曰旁死魄【书】月三日曰哉生明【上】十五日夜曰圆景已满【选十五】十六日曰哉生魄【书】十六日后曰既生魄【上】晚曰日西方暮【郑】日到西南曰小迁【淮南子】日巳西曰大迁【上】书明曰某辰旦明【王莽某日辰】冬夜状曰灯青火白【孙樵经纬集】时暂曰如食顷【孟尝君】
　　又曰语顷【左慈】到晚曰至晡【李南】又曰以至于昬【左宣】晚后曰晡后【通典】日出曰曜灵既兴【张登】欲晓曰郷晨【前选后】又曰毕昴盈轩【陶潜】腊月十日曰冬月未尽二旬【何武】连日曰贯日【荀王霸】经夕曰淹宿【吉温】经四宿曰信信【诗】经两宿曰宿宿【上】日至午曰亭午【孙绰天台赋】夜半曰夜参半【潘岳】日晷短曰奔光驰曜之下【下贤】在旦夕曰匪夕则旦【上】夜月景曰静月澄髙【昭明渊明传】夜深曰夜人定后【后来歙】未晚曰景未反【挚虞疾瘳赋】冬夜曰冬修夜【晋湛方生】俄顷时曰分隂【陶侃】叹嵗月之速曰如建瓴【汉书○如髙屋之上建瓴水】又曰嵗月骛迈【东平王】又曰白日如驰【欧阳詹】又曰日月于征【渊明】又曰四时逓来【楚辞】又曰嵗月漂忽【张登】又曰气节易过【陶潜】又曰年嵗若坠【吴质】又曰嵗月惊迈【东观汉记】又曰徂年如流【毅】又曰时驶不可稽【陶元亮】又曰时谢节移【魏刘桢鲁都赋】又曰今又成昔【独孤及】又曰嵗月眇徂【靖节】又曰日月逾迈【传毅】又曰露往霜来【左思】又曰时逝嵗暮【蔡邕】又曰日月掷人去【陶潜】又曰曜灵西征【选】又曰时律巳徂【张登】
　　隂晴尘淖
　　重隂曰沉隂郁泱【李固】天隂雨曰下潦上雾【马援】乆雨曰连雨未霁【后纪】又曰霖雨积时【陈蕃】又曰值无己之雨【应璩】又曰霖潦浩庭除【曺彦逺】小雨不止曰雾雨淫淫【楚辞景差】重雾曰苦雾【舞鹤赋】隂闇曰隂曀不阳【班叔皮】又曰隂闇连日【后郎顗】雨阻曰平路伊阻【陶潜】开晴曰云气四除【康】又曰云消雾除【相如】又曰风止雨霁【髙唐赋】又曰风去雨还【舞鹤赋】夏间晴曰夕霁风气凉【选十二】云遽散曰霍然四除【王莽】晴景曰天气清和【翟方进】又曰景风澄廓【鲍昭】又曰澄霁敛氛【楞严经】又曰清旸升天【上】夜晴曰氛昏夜歇【上】尘埃曰埃雾嚣塞【李宻】又曰氛埃【选十五】又曰尘埃张天【外传】又曰埃壒【班固】又曰红尘昼昏【太冲吴都】又曰埃风【楚词】尘埃中曰尘坌中【刘禹锡】轻尘着物曰流尘【刘休】多泥雨曰淖途水辙【刘梦得】又曰天雨淖【韦成】又曰中逵泥泞【太冲吴都】污扵泥曰清淖【荀子脩身】前路有泥曰有淖扵前【左成】












　　书叙指南卷十三
<子部,类书类,书叙指南>
　　钦定四库全书
　　书叙指南卷十四
　　明　任广　撰
　　州郡地理上
　　京师曰王者之里【太冲蜀都】又曰帝王之宅【上】又曰神州【上魏都】又曰上京【班固赋】又曰皇邑【灵运】又曰都辇【太冲吴都】又曰辇毂下【前元后】又曰上邦【选吴都赋】又曰梁师【前地理】又曰帝宅【后南匈奴】畿内曰畿服【刘禹锡】又曰中甸【王元长】又曰内史【前地里】中国曰诸华【后南匈奴】又曰神乡【上○对外夷言】西京曰宛洛【选十六】洛阳地曰周南【司马迁】公主所食汤沐邑曰国县【汉百官】藩镇曰钜封【杜牧】齐地曰四齐【前五行○胶东胶西济南齐也皆本齐地故曰四齐】州县繁盛曰都防【前地里】当要地曰据地轴【冯冀】庐陵地里曰骈山贯江【皇父湜】韶州水土曰土秽水烦【上】东明地名曰户牖【陈平】地膏腴曰督亢【荆轲】地下曰□湿【相如音婢】好牧马地曰广川荐草【杜牧】山险邑曰岩邑【左僖一】地竣絶曰斗絶在其中【窦融】圗经曰方志【刘禹锡】相近州县曰比县旁州【苏瓌】地卑湿曰埤薄【后清河王】又曰下湿【上】地下曰垆【书禹贡】中夏曰函夏【禇白马赋】江南地曰卑薄之域【徐穉】它处地曰客土【汉】属郡曰支郡【退之】属县曰支县【上】东州曰东夏【吴祐】鸿沟曰官度【荀或】远小处曰穷乡逺井【杜牧】闽越曰宦游善地【上】地滨江海曰吻海而江【沈下贤】州繁大曰剧州【蔡邕】秦所都曰天府【战国秦】秦地形曰阴燕阳魏【上】过人州曰歴贵部【韩子】辅郡曰支辅【李斯】潮州水土曰蛇山鳄水【皇父湜】西京地名曰马坂【戴延之西征记】又曰龙门【易干凿度】永兴地名曰汉京【西都赋】下蔡地名曰颖尾【左昭】府界曰赤县之畿【魏都】所统属曰属所【光武】谓所属府曰上府【禹贡】称本州曰州家【吴志刘繇】监司曰督司【李膺】监司巡歴曰司宫行部【陈寔】部下州郡曰部郡【仇览】
　　州郡地理下
　　长安曰长都【班叔皮】江淮曰江介【选十五】郓州曰须句【刘禹锡】怀州曰怀宫【耿纯】桂府曰南垂【栾巴】潭州曰卑湿贫国【后长沙王】衢州地名曰太末【退之偃王碑】郑州地名曰郑圃【列子天瑞】谷熟地名曰南亳【帝王世纪】又曰谷城【彭城】邠州地名曰芹川【水经】宁州地名曰柞亭【续汉书】庆州地名曰鸡水【水经】陜州地名曰茅津【杜预】虢州地名曰鸿开【水经】唐州地名曰蓼国【汉书】昌地名曰曲洧【左传】徐州地名曰西楚【前汉】登州地名曰紫阜【齐地记】齐州地名曰金舆【述征记】沂州地名曰鶂城【左杜预注】济州地名曰鱼山【水经】淄州地名曰甲山【上】兖州地名曰龟【诗】南京地名曰景亳【左】曹州地名曰左山【左丘明○传春秋山】滑州地名曰桃城【续汉书】亳州地名曰麦丘【桓谭新论】郑州地名曰圃原【左】汴州地名曰逢泽【公羊】又曰汴台【述征记】又曰羊湖【上】又曰沙海【战国防】太原曰大夏【金钥】绛州地名曰枣涧【水经】潞州地名曰漳川【金钥】叙潞州曰赤壤黄山【上上党记下后魏图风】华州地名曰桃塞【土记】同州地名曰韩原【左传古今】湖州地名曰嵎中【地名吴】防州地名曰梓潭【兴记南】石州地名曰永石【康记晋大康】邢州地名曰蓼水【地记水】叙永兴曰灞素浐【经注】泽州地名曰舜泽【金】汾州地名曰沤泽【钥上吕氏】叙隰州曰紫川黄谷【春秋】代州地名曰仙都【水　经上五台仙者之】忻州地名曰圣阜【所】叙相州曰紫陌赤桥【都上上水经下邺】怀州地名曰苑乡【中记】赵州地名曰栢亭【水经】州地名曰栢国【汉】渭州地名曰艾亭【上】广州地名曰兰湖【南越志】鄂州地名曰鹦洲【舆地志】永州地名曰兰岩【神境记】饶州地名曰梅池【宋初山水记】吉州地名曰茨野【安城记】抚州地名曰甘渚【临川记】泉州地名曰灵江【舆地志】叙越州曰镜水铜谿【上舆地志下防稽志】台州地名曰丹洞【真隠诀】定州地名曰鸿閞【晋书】澶州地名曰刍溪【水经】河州地名曰榆城【上注】兰州地名曰夷镇【周地图记】房州地名曰粉水【水经注】阆州地名曰西水【益州记】道家叙台州曰金庭玉堂【许迈书】建州地名曰将乐【吴录】江州地名曰云湖【金钥】宣州地名曰牛渚【续汉书】荆州地名曰景洲【吴志】澧州地名曰茹溪【荆州记】夀州地名曰洞台【黄庭】果州地名曰昆井【益州记】潭州地名曰昭潭【湘州记】洋州地名曰龙亭【梁州记】商州地名曰武关【史记】邓州地名曰梅谿【南雍州记】襄州地名曰南现【荆州记】随州地名曰鼍湖【上】利州地名曰金谿【益州记】和州地名曰桐浦【水经】益州地名曰桐梁【蜀都赋】绵州地名曰银水【华阳国志】泸州地名曰锦山【上】扬州地名曰舆浦【兖州记】楚州地名曰射陂【汉书】庐州地名曰桐乡【汉朱邑】光州地名曰蒋城【左传】均州地名曰龙井【水经注】
　　星辰分野
　　益都之分曰井终之隅【刘禹锡】扬州之分曰斗牛之下【上】武陵之分曰翼轸之分【上○即楚地】大梁之分曰酉之分【后献纪】越之分曰婺女之分【太冲吴都】冀州之分曰毕昴之分【魏都赋即魏地】赵州之分曰大昴【金钥】兖州之分曰角亢氐【周官】豫州之分曰房心【上】幽州之分曰尾箕【上】扬州之分曰牵牛婺女【上】青州之分曰虚危【上】并州之分曰营室东壁【上】徐州之分曰奎娄胃【上】冀州之分曰毕昴【上】益州之分曰觜参【上】雍州之分曰东井鬼【上】三河之分曰栁【上】星张【上】荆州之分曰翼轸【上】齐之分曰枵【荆州堪舆】吴越之分曰星纪【上】燕之分曰折木之津【上】宋之分曰大火【上】郑之分曰夀星【上】楚之分曰鹑尾【上】周之分曰鹑火【上】秦之分曰鹑首【上】魏之分曰实沈【上】鲁之分曰降娄【上】卫之分曰訾娵【上上即移下】
　　门城管钥
　　监门曰司管某【选二十八某门名】又曰执管钥于外【谷永】监门曰掌其门之管【左僖○其四方】门不开曰牙阖不启【张九龄】城中曰百雉之内【刘禹锡】城楼曰丽谯【庄子】守城之别门曰突门【窦融】修城曰增陴【崔安潜】筑城者曰城者【选祭古冢】城坏曰雉堞崩剥【吕子威】锁闭曰重门再扄【左思魏都】监门之长者曰门长【书集】论城曰民保于城【左传襄公上】又曰城保于徳【上】禁门籥曰鹄籥【后主一】监门曰主钥某门【杜牧某四方】人争门曰城门噎不得閞【陆逊】后门曰后闼【后张步】城上女墙曰堞【左思魏都】城上睥睨曰陴【左宣注】里中门曰阎【説文】上城具曰堙【公羊乘】监门曰城门郎【金钥官名】又曰户郎【滑嵇上】监门守法曰执禁【礼上閞下以讥】
　　道途径路
　　行险道曰经履千折之道【后汉西羌】崄路曰危辙【谢晖】地逺曰山川修阔【选十二】又曰山河逈远【袁谭】又曰道里遐阔【习之】又曰川涂修旷【陆景与兄书】又曰道近路矣【李膺】问由何路曰何涂之从【战国东周】开路通便曰至今遂为常路【郑】山野僻路曰兽蹄鸟迹之道【孟子】狭道中曰弇中【左襄】假道曰寄径于某【战国东周】小路快曰小径捷至【张平】又曰不如捷之速【左成上】斜疾路曰蹊【释名】九十里曰三舍【晋世家】大道曰庄馗【选十四　音仇】涂方九轨曰逵【左宣公】又曰九逵曰达【尔雅】城下路曰豪【释名】堂中途曰陈【上】僻路曰缘山滨水【汉三】程限曰王程有限【刘孝仪书】
　　江海众水【闻津隄岸决溢疏塞】
　　海状曰荡云沃日【木华】泛海曰浮海【后逢萌】海神曰海若【山海经】大波神曰阳侯【慱物志】水神曰冯夷【洛神赋】水伯曰天吴【山海经】河伯曰川后【洛神赋】波神曰川后【选灵运】涛神曰灵胥【博物志】洛神曰宓妃【淮南子】黄河曰黄水浊河【刘邵赵都赋】河江济淮曰四渎【穆天子传】水之大曰浮天载地【郭氏中记】祭河伯称曰河伯府君【宋局伦与河伯牋】书河伯居曰龙堂【楚词】水之状曰汹涌澎湃【相如○丨普拜反】又曰渒沸宓汨【上○宓而汨于笔反】又曰滂濞沆激【上】御沟曰王渠【何武】水入宫苑曰御水【曹节】大桥曰虹梁【班西都赋】桥曰梁【释名】河鏁之用曰宵浮昼沈【韩文】斗门之用曰时其钟泄【高瑀】知水利曰习溉灌事【新论】又曰晓水脉【许扬】溉水涸曰廞废【于颙】又曰廞淤【刘晏】塞河竹苇絙曰茭【前沟洫】引水用曰因渠以溉水舂河漕【后西羌】业于江河人曰芦人渔子【郭璞】业江河人食曰蔬鱻【郭璞】治河语曰考量隠括【邓训】独木桥曰防【广志】浮桥曰舟梁【诗】以木渡曰乘泭【尔雅】以衣涉水曰厉【上】
　　山林川泽
　　山头曰岭【前沟洫】山足曰麓【王制】竒山水曰交错如绣【梦得】泽曲曰臯【骚】水注川曰溪【公羊】水注溪曰谷【上】水曲流曰樛流【扬雄】芦蒿曰纬萧【庄子】碣曰隆嵑【窦宪】磨物细石曰密石【谷梁】碑碣曰丹碑翠碣【李义山】大林木曰阴林巨树【相如子虚】山桑曰【马融】土陇高起曰龙断【孟子列子】天台山曰台岳【孙绰】阜谷曰翠阜丹谷【张景阳七命】山林曰崇山幽林【班固】崖壁曰丹崖青壁【嵇康琴赋】香草田泽曰衡臯芝田【洛神】除木曰柞【诗】林曰清林【潘岳】崖嶂曰丹巘青嶂【沈休文】山顶曰山椒【选灵运应劭诗注椒山顶也】泽无水曰薮【选吴都注】草木俱生曰薄【上】两山间曰岬【上　丨音甲】山有穴曰岫【上】山无草木曰童【上】防榆曰枢【尔雅】桑曰神木【典术箕星精】榆曰白枌【説文】槐生五日曰目【庄子季春】槐生十日曰鼠耳【槐虚星精】山林竒处曰欲界之仙都【陶景荅谢中书】老桑本字曰子明【异芫】家庙碑石曰丽牲之石【白居易】山水曰碧水丹山【江淹自序传】泰山曰天孙【博物志】山体曰石【释名】山北曰阴【公羊注】
　　毛羣众兽
　　师子曰虓【説文　丨呼交反】孕曰视雄毫【王充论衡】狐曰妖兽【説文】羊曰髯须主簿【崔豹古今注】麋鹿麏狼曰五牲【昭六】马牛羊鸡犬豕曰六畜【上】驴之技曰负磨回衡【排谐记】驴曰庐山公【袁淑排谐记○丨九锡文】狐自称曰阿紫【道十名山记○狐化人】即鹿之鹿曰田鹿【文○吕温赋由此】疲牛曰兰单牛【束晳逺游赋】掣禽曰狡兽彯禽【长杨赋丨丨匹妙反】雕木状曰寝兕伏虎【上】瑞禽兽曰灵鸟仁兽【魏刘公干】青色牛曰葱犗【潘岳籍田赋○音屈○籍田所用】大猪曰封狶【太冲魏都○灵巳反】马等引鼻相嗅曰之【李翺】养猴人曰狙公【列子】为瑞禽兽曰竒兽神禽【班固】猛禽兽曰鸷兽毅防【汉马融】牛衣曰龙具【王莽】牛百叶曰膍【庄子】牛肠间脂曰膟膋【郊特牲】弥猴曰沐猴【前西域】骆驼曰槖它【上】刻兽形猛曰攫閷援之类【考工记】廌曰神羊【舆服志】又曰任法【説文】猎犬之快者曰疾狗【説苑】识人指意狗曰周狗【公羊】雕兽形弱曰頽尔如委【考工记】狂犬曰狾狗【前五行术征例尺○左哀上丨作□】鹿子曰麑【后刘陶】网曰毕【庄疏四】猫捕鼠状曰便弊厌目【外传】又曰曲脊逆色【上】四足死曰渍【礼】呼鸟兽毛曰毛物【史滑嵇】豕牢曰圂【前五行○丨胡顿反】畜皮毛无疮曰不疾瘀蠡【庄三○上音簇下力果反】龙曰异物之神【孝文纪】青文龙曰青雕【张平子神名】象曰封兽【后七十六】牛领有肉堆曰庸牛【司马相如】驺虞曰义兽【瑞应图】水牛曰沈牛【相如】白虎曰素威【张平子神名】麟鳯龟龙曰四灵【礼】
　　羽族众鸟
　　鳯曰仁智之禽【中兴书】又曰长离【张平子赋】又曰云作【上魏都】雄曰鳯【陈杞世家又诗草防经】雌曰凰【上】鳯雏曰鸑鷟【上】鳯凰曰仁鸟【梅福】鳯背上有文曰牧【选七发】鳯腹下文曰徳【上】鹤曰九臯介鸟【平子赋】又曰仙禽【选舞鹤赋】又曰仙人之骐骥【相鹤经】鹤颈曰圆吭【上】鹤足曰修趾【上】鹤鸣曰唳【上】鸡鸣曰巽羽【班固赋】水鸡曰庸渠【相如】鹦鹉曰驯禽【后七十六】飞翔毛族曰羽物【周礼】鴈曰阳鸟【郭璞】又曰阳鴈【梦得】鴈之大者曰鸿【骚十】鷰曰鷾鸸【庄七】又曰鴈【选】又曰鸟【诗】又曰鳦鸟【诗注】鸳鸯曰匹鸟【马融】鸠曰抟谷【雅】鸭之属曰烦鹜【相如】鸭足下曰跗【禽经】鸡足下曰跖【上】百舌鸟曰反舌【月令】伯劳曰伯赵氏【白帖】鸟死曰降【礼】野鹅曰驾鵞【相如】鹤斜视曰角睐【鲍昭】小鸟曰蕃篱之鷃【宋玉】鸟羣曰鸿俦鹄侣【上蜀都】鸟兽居处曰窠宿穴宅【上】水鸟之乐曰戏广浮深【木华海赋】悲禽曰孤防寡鹄【洞箫赋】雉之翅曰藻翰【潘岳】鹊曰干鹄【淮南本经上下】母鸡曰慈雌【上泰族】鸡抱卯曰呕暖覆伏【上】雉游子曰骁媒【潘岳】又曰义鸟【上】又曰良游【上】野雉曰原禽【上】莺翅曰绮翼【上】莺身文曰绣颈衮背【上】雉身色曰青秋丹臆【上○秋夹尾间】雉尾曰班尾【上】鹰曰瑶光【元命包】鹦鹉曰慧鸟【山海经鹦鹉赞】又曰鹦毋【诸葛恪】又曰能言鸟【汉武纪】又曰言鸟【汉异域志】子规亦曰姊归【高唐赋】鹈领曰囊【防鱼疏】鹭鸶曰洁鹭【上】射雉蔽身物曰雉翳【江表传】鵞曰舒鴈【周礼】鹜曰舒鳬【上】文采鸟曰锦鸟【异物志】鶗鴂曰田防【临海异物志】鸠曰不噎之鸟【续汉书】蝙蝠曰服翼【尔雅】鸟哀其侣曰啁啾之顷【礼记】鹤状曰绀颈頳首【宋临川康王赋】鷩雉曰华虫【尚书】鸡曰防稽公【排谐记鸡九锡文】乌曰孝鸟【成公绥】又曰吉鸟【上】又曰乌侍【周书鳯见而丨丨】燕状曰布翅枝尾【説文】黄鸟曰黄鸯【诗义疏幽州音】鸥曰水鸮【説文】缴射曰弋【庄疏四】鹳雀曰冠雀【扬震】水禽食曰唼喋青藻【相如】又曰咀嚼菱藕【上】
　　鱼龙昆虫
　　雄龟曰毒冐【扬雄】雌龟曰觜蠵【上】龟鼈蜃鱼之类曰貍物【周礼】刺取鼈曰擉鼈【庄八○丨初角反】鰕曰胎鰕【选十四】大蛤曰蜃【礼】鮆鱼曰刀鱼【前货殖○丨音荠饮而不食】蟋蟀曰蛬【上　丨音栱】楚人呼鰕蟇曰丁子【庄疏】大鼠曰钜鼠【翟方进】丘蚓曰地螾【封禅】螫曰蠚【田儋○火各反】大贝曰紫蚢【郭璞江赋胡冈反】蚌曰琼蚌【上】又曰鲛蚌【魏徐干赋下含当】小鱼曰尺泽之鲵【宋玉】大虾曰駮虾【平子南都○丨丨蜲蛇】蜜蜂巢曰蜜房【左蜀都】拱鼠曰礼鼠【韩退之】青蜓曰防【淮南子】水中到跂曰孑孑【上】细腰蜂类曰贞虫【上○元牡牡者】龟鼈类曰介虫【凢有甲殻】蚊蚋曰黍民【古今注】蜘蛛曰秋防【罗隠赋】巨蟒曰蛇君【郭璞赞】龟字曰元绪【异苑】有鳞曰蛟龙【广雅】有翼曰应龙【上】有角曰虬龙【上】无角曰螭龙【上】蚁曰驹【大戴记】蝉曰防【曹大家赋】又曰蜩【庄七】又曰寒螀【选十五】又曰至徳之虫【陆云赋】乌贼曰海君白事小史【南越记】石刼曰海君之小臣【江淹赋即紫】蚊之母曰鷏母【尔雅】飞蚁曰螱【上】蚁之子曰蚳【上】蛟之技曰嗜肉恶烟【方朔】蛤曰蛤【魏徐干赋下抱玑】鱼状曰颁首莘尾【魏刘祯鲁都赋】蠏行状曰郭索【太】萤曰丹鸟【古今注】龟曰衣督邮【上】又曰神使【上又郭璞江赋】又曰清江使【庄子】鲋鱼曰波臣【上】鲤鱼曰鱼中之主【陶景本草】鱼枕曰丁【尔雅】鱼肠曰乙【上】鱼尾曰丙【上】鼠之技曰登机缘匮【后魏】又曰荡扉动【上】鼠作梗曰轰轰竟夕【上】食烟火曰鼷【郭璞】鼠性曰昼伏夜动【上武下】鼠名曰易【唐房　升仙士】又曰艮【易】又曰仲能【抱朴子三伯岁】鼠之大者曰硕鼠【诗】龟曰介虫之长【白乐天】凢有甲殻防曰介物【出周礼】又曰物【上】蓍龟曰神物【易注】天龟曰灵属【周礼】地龟曰泽属【上】龟甲髯青曰青纯【公羊千嵗】　宝龟曰元龟【上】罋中蠛蠓曰醯鸡【庄子】桑中虫曰蠋【诗】桑木上青防曰螟蛉【上】细腰蜂曰果臝【上】又曰蒲芦【礼】朝生夕死防曰蜉蝣【诗】又曰渠略【上】蝎防曰蝤蛴【诗】促织曰蟋蟀【诗】










　　书叙指南卷十四
　　钦定四库全书
　　书叙指南卷十五
　　明　任广　撰
　　舟船防席
　　吴船曰余皇【马融】特舟曰扁舟【史货殖】船有窻曰舲船【选谢瞻】泛舟曰浮文鹢【相如】呼人舟曰鹢首【上注】并两船曰方船【尔雅】又曰艚【选二十五】舟度曰斻【李南】船缆曰繂【何干音易律】舟曰行舻【谢瞻舻音卢】舟楫曰枻【上】舩头曰舻【选江赋】舟尾曰轴【上】行舟曰发櫂【上】上水曰迎流【沈亚之】樯上胡人曰五两【江赋】防柱曰樯【上】整船向岸曰檥【项羽纪檥音蚁】好船曰犀舟劲檝【张衡】积数数船曰若干文【货殖】橰手曰榜人【相如】又曰棹卒【岑彭】又曰篙人【杜亚】粮纲若干只曰粮艘若干柁【唐】主用楫及洗船人曰辑濯士【刘屈厘】行船曰杨旌枻【相如】船上揷羽曰旌【上】柂曰枻【上○上大可下音曳】并小舟曰连舼舟【马融○舼渠恭反】总言舟曰越舼蜀艇【淮南子】行船顺风曰逢善风【后西域】挂防绳曰长绡【所交反】行舟所用曰荃桡兰旗【屈平九歌】又曰桂櫂兰栧【上○丨亦例反】叩船舷曰鼔栧【屈平卜居】船曰三翼【张景阳七命】行舟人曰渊客榜人【上榜补孟反】又曰篙工楫师【太冲吴都】大舟曰舸巨舰【太冲吴都】并船曰连轴接舻【上】舟楫曰舻栧【惠连栧音曳】缆舟宿止曰栖薄【上】桡曰荪桡【楚词】引王侯舟大夫职曰拥钟锤【説苑下】又县令之职曰防桴【上】王侯舟曰青翰之舟【上】泛大水急行曰追程盲进【韩愈】同船曰李郭同舟【梁陆倕诗】舩上重屋曰飞庐【説文】船上侯望屋曰翟室【上】江中舟曰□【説文○丨音礼】
　　车舆乘载
　　车曰转毂【史平凖一】车辕曰辀【思赋】驾车曰将车【诗】车辖曰【骚一】车头曰轊【田单轊音卫】上车木曰轫【扬雄】以脂膏车曰狶膏棘轴【田家】车上物曰茵冯【成】数车曰兼两【选二十五】母车曰板舆【潘安仁赋】呼人轩车曰文轩【崔骃列子】使者车曰翘车【选二十七】太守车曰藩车【陈遵】征之车曰蒲轮【选二十五】使曰轻车曰輶车【选八】妇人车曰鱼轩【左闵四】轿子曰舆轿【严助】主车卒曰厮舆之卒【上】车辙曰车通【史天官避孝武讳】车至小曰车如鸡栖【陈蕃】弊车马曰驽马棱车【列四】贫者车曰筚辂【上】装车曰朱丹其毂【解嘲】车枙曰槅【平子西都】并车曰连槅【上】又曰方辕接轸【上】车饰色曰缥轭绀辕【潘岳】轻车曰輶轩【上】卿车曰犀车【左成下】车一足行曰【左昭七丨道政反】车轭曰朐【左昭六】并车般载曰辇马骊马【冦恂】并驾曰潘夏方驾【上】车牛曰乘坚驱骏【刘孝仪】驾无文车曰乘缦【左成】安车曰乘车【左襄】车油器曰輠【史记】缓行车曰轻舆安辔【左思吴都】
　　鞍马辔枥【道从呵引】
　　御马廐曰法廐【谷梁】又曰圣皁【顔延之】又曰内栈【上】竒马曰可以称旌繁【左哀公王侯】富贵马饰曰罽绣弇汗【盐铁论】凢马饰曰珂【服防通俗文】骏马曰妙足【赭白马赋】又曰别辈越羣【上】汗血马曰朱汗之马【庾信赋】骏马后先至曰逐末【传毅舞赋】善马性曰柔和【张释之】称善行马曰艺美【宋顔延之】马料曰芗粒【刘禹锡】马草料曰莝豆【范睢】闪着马足曰马踠足【李南】迟慢马曰欵段马【马援】马年曰齿算【顔延之】勤养马曰旦刷昼秣【上】马鸣跃足曰蹀足【上】马胷门曰膺门【上】马脱笼曰诡衔窃辔【庄子】持辔曰执靶【王襃】好车仆曰乘坚驱良【后邓后】马至小曰马如狗【陈蕃】养马人曰圉人【周礼】马老曰岁老气殚【顔延之】车马之伤曰衔橜之变【相如】好车马曰鲜车怒马【第五伦】马鞭曰簻【马融笛赋】马艺曰逐日追风【梁王筠表】贫贱御马物曰绳鞚【上】马相恶曰三嬴【相马经】马院曰外厩【李斯】马枥曰卓【楮白马赋】呼人马院曰华厩【顔延之】马酪曰马酒【前百官志】马笼头曰覊【前郊祀】秋分马上槽曰日中而入【左庄三日中谓春秋分】春分牧马曰日中而出【上】马孳生多曰娩息不訾【王毛仲】仲春合马曰通淫【牧师】马驹曰草驹【淮南修务】马祖曰天驷【通典注】治马病人曰马医【史】苑马曰以帷裹之【左昭七】引马人曰俞骑【太冲吴都】防职徙主者曰冘从【牧果】随马从者曰驺伍【虞卿】又曰御佐【后循吏】又曰驺傔【董晋】从者曰傧从【范云】呵引曰驺哄【郭肃】呵引盛曰传呼甚宠【王仲翁】又曰传呼宠赫【隋江总表】呵引絶路曰専道而行【齐仲丞事】又曰笼街【温彦传】冲节被留曰钩止【鲍宣】
　　覉旅行李【来归治行经过】
　　覉旅曰离邦去里【江淹别赋】久旅乘马曰髀肉皆消【九州春秋】旅行曰嬴縢履蹻【战国秦一】又曰负书担囊【上】在道途曰东西游走【陶潜】道途之苦曰雪虐风饕【韩文】又曰犯雾承皇【灵运山店】在旅之劳曰严驾越风寒【顔延之】冬劳旅人曰风寒偃薄【选十八】道途之劳曰晨风夕雪【安仁懐旧赋】旅贫曰糊口于四方【左昭】又曰游乏资【前刘泽】又曰装贫荣嬴【皇父湜】老于为客曰为覉终世【左昭四】治行曰俶装【张平子】又曰巾车脂辖【左哀】又曰约车治装【冯懽】又曰办严【吴汉○避明帝讳易装为严】治装曰治严【李晟】又曰理橐【下贤】行李曰装赍【爰】巳治装曰成装【选十三】远差出曰遥役【上十五】将行曰巾车秣马【上十三】又曰指日遄征【上十】又曰脂车秣马【曹植】行曰发迈【董卓】蹉程曰儳路【顔延】草行曰跋【崔骃注】水行曰渉【上】赍粮曰挟糗【裴度】道相逢曰行路仓卒非陈阔之所【范】徃来曰行来【陆康】陆而舟曰舍车即浮【梁竦】语家人了行曰告舍人处治行【曹参】回程急行曰旅辕兼道【赵壹】经过曰行李之徃来【左七】待经过曰共其困乏【上僖七】又曰具一日之积【上】旅居曰侨处【贾至】守令出而归曰还治【吴质】迂道来曰枉道将过【魏文】逺险路曰栈山航海【顔延之】归到家曰造门基【上】擕幼小行曰将细弱俱客某【后杜林某地名】速行曰百舍重茧【战国宋卫百里一舍也】无店舍曰舍食道傍【后光武纪】急行曰晨夜兼行【上】行人曰行李【左襄元经八年注】将东行曰脂辖车辕【欧阳詹】谓人出入曰车马有行色【盗跖】北行曰进路北次【屈原】道险阻曰经涂轗轲【陆景书】将行曰发迈在近【秦嘉妻书】早行曰鸡鸣而驾【左宣】行次雨至曰甚雨及之【襄三】不能来曰其能来东底乎【襄二底至也】不敢住曰王程有限【刘孝仪书】出外来曰数月于外【左昭】
　　淹滞阻隔
　　住舟不行曰淹薄【灵运】停留曰稽固【上】阻侍亲曰限役废晨昏之半【选二十】不如初心曰素情不遂【后列女】谒禁曰禁急不得相闻【张奂与延笃书】无因由曰良无由缘【子建】不曽凝集曰未尝共酒食之防【桓彬】迁延曰淹引时月【选十九】又曰屡淹星乌【江总表】生年曰风马不接【沈约书殷仲文】素不相识曰无一日之雅【谷永】未相识曰恨未面其人【杜牧】欲闻而不获曰阏聪【列子七○阏与遏同】欲视而不获曰阏明【上】欲臭而不获曰阏颤【上】欲言而不获曰阏智【上】欲安而不获曰阏适【上】欲行而不获曰阏徃【上】所欲俱不获曰诸阏【上】阻宴饮曰持醪靡由【陶渊明】隔阔曰无相见之缘【蜀许靖】近间曰阏然数日不见【盗跖】未相接见曰未际【左昭】不得见曰隔愿言于信次【张缵赋】
　　忧愤躁叹愁苦
　　忧闷曰忧心如酲【诗】又曰如或结之【上】忧甚曰忧心如熏【上】又曰无乐生意【杜牧】忧愁极曰愁苦编膺【楚辞】心烦懑曰中若结辎【七发】吁叹曰长大息【贾谊】忧愤曰懑然如寐【孙樵】又曰悼心失圗【左昭】又曰若火煎肠【习之】又曰不任忧悒【书集庾亮】又曰不自【刘安招隠士】方所忧虑曰不屑有夙夜之忧【吴王濞】不达愤叹曰郁快防职【刘禹锡】躁愤曰心骨沸热【刘禹锡】愤非其事曰忿悒非之【谷永】烦躁曰体躁心烦【蔡邕】寃愤曰诚寃诚痛【上】愤叹曰仰屋窃叹【靡郎】叹生不辰曰某生不早晚【书集韩慈】忧愁极曰愁洽苦溢【七命】忧懑曰惘然若酲【平子东京】又曰愀然疚懐【任昉】又曰焦心腐肠【冯衍】又曰令人不赖生多忧虑曰间于忧虞【左哀上下则有疾疚】忧极曰头须为白【光武赐岑彭书】叹世曰人命危浅【李密】忧之甚曰临飱忘食【吴陆抗】愤躁曰忳郁【楚辞】书叹声曰憘【蔡邕】叹曰叹息弥襟【陶渊明】又曰慨然永怀【上】又曰愤惫不能巳【后苏竟】愤辞曰宁可玉碎【北史元景安下云不能瓦全】忧闷曰繁忧总集【周王襃书】不乐曰惨惨少乐【后汉秦嘉】叹荣愁不同曰忧叹异【日沈约论】尚可忧曰忧未歇也【左宣】叹不为天祐曰某不天【左宣】多忧患曰不虞荐至【左襄】
　　邮舍邸店
　　递铺曰公驿【李商隠】又曰传遽【玉藻】又曰行书之舍【説文】又曰驿传【义山】递角曰递筩【赵广汉】又曰音驿【义山】又曰飞邮【上】舘驿曰传舍【续汉志知恋反】又曰蘧庐【庄疏五】又曰官防【晋令】又曰舘【周礼】又曰邮亭【赵孝】看驿曰捉驿【李峤】管马递铺曰督邮之役【郭太】急递曰疾置【刘屈厘】递中白事曰传遽以告【左哀】马铺曰厩置【田儋】又曰骑置【前西域】召人令乘驿曰以传召某【左成】又曰给传【汉崇敬】又曰乘驿【左襄】铺兵曰遽人【晋国语】当驿路曰驿道所出【王翊】又曰邮传剧道【崔衍】修驿舍曰缮理亭传【朱穆】店曰防邸【裴炬】又曰逆旅【周昉】店居曰处逆旅之宿【史记】驿中物坏曰碎于四方之手【杜牧】急报曰密驿轻邮【简文与李志书】防店舍曰择家而息【晋潘岳客舍议】店舍事曰洒扫以待征旅【上】
</div>
    <div class="pagination">
<a href="书叙指南_page6.html">上一页</a><a href="书叙指南.html">1</a><a href="书叙指南_page2.html">2</a><a href="书叙指南_page3.html">3</a><a href="书叙指南_page4.html">4</a><a href="书叙指南_page5.html">5</a><a href="书叙指南_page6.html">6</a><span class="current-page">7</span><a href="书叙指南_page8.html">8</a><a href="书叙指南_page9.html">9</a><a href="书叙指南_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
