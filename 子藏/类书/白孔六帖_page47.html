<!DOCTYPE html>
<html>
<head>
    <meta charset="UTF-8">
    <title>白孔六帖 - 第 47 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 47 页/共 50 页</h1>
    <div class="content">　　宋　孔　传　续撰
　　鹊【一】　　　　　　鸜鹆【二】
　　鸎【三】　　　　　　鷰【四】
　　雀【五】　　　　　　鹄【六】
　　鹳【七】　　　　　　鸧【八】
　　鸨【九】　　　　　　鸢【十】
　　鸭【十一】　　　　　白鹇十二
　　防防【十三】　　　　鹭【十四】
　　鶂【十五】　　　　　鹥【十六】
　　鹬【十七】　　　　　鹙【十八】
　　鸳鸯【十九】　　　　翡翠【二十】
　　鸥【二十一】　　　　鹈鹕【三十二】
　　鸤鸠【二十三】　　　戴胜【二十四】
　　鸠【二十五】　　　　鳬【二十六】
　　鹅【二十七】　　　　蝉【二十八】
　　萤【二十九】　　　　蝇【三十】
　　蝶【三十一】　　　　杂虫鸟【三十二】
　　兽【三十三】　　　　龙【三十四】
　　麟【三十五】
　　鹊【一】
　　白惟鹊有巢惟鸠居之【诗】鹊之彊彊【诗】始巢【季冬】石印【张颢爲梁相有山鹊飞翔化圆石颢椎破之得一金印文曰忠孝侯印】南飞【见乌门】知岁【博物志鹊巢门戸背太岁得非才智也】填河【淮南子乌鹊填河成桥渡织女】采粟【拾遗记员峤山多大鹊高一丈羣飞采不周之粟于其上】抵玉【盐铁论曰昆仑之下以玉璞抵鹊】镜【有乌鹊镜】异鹊【庄子游雕陵之樊见异鹊翼广七尺目大运寸感周之颡而集于栗林庄周褰裳跃步执弹而畱之】白鹊【曹子建魏德论有白鹊之瑞】烛夜【古今注一名烛夜】削竹木爲鹊【墨子公输削竹木爲鹊鹊成飞三日不下自以爲巧】方朔占【东方朔传新雨止闻鹊声问朔朔曰必殿后枯树上东向也果如言问何以知之朔曰以人事言风从东来鹊尾长旁风则顺立枯不滑】丹【拾遗记周成王时涂循国献丹鹊一雄一雌孟夏取翅爲扇一名条翮一名素影】衔火【洞冥记曰鸣鹊衔火】孔喜鹊【窦参申其族子也爲给事中参亲爱毎除吏多访申申因得招赂漏禁密语故申所至人目爲喜鹊也】鹊巢碑上【苖晋卿尝自爲父碑文有鹊巢碑上】驯扰【狄仁杰始居母丧有鹊驯扰】巢车辙中【天宝十三载叶县有鹊巢于车辙中不巢木而巢地失其所也】巢麦田【五代王处直野鹊数百巢麦田中人皆知其不祥】以泥爲巢【酉阳杂俎贞元三年中书省梧桐树上有鹊以泥爲巢焚其巢可禳狐魅】开成元年鹊集灋寺【五行志】放于野外【贞观中忽有白鹊营巢于寝殿前槐上其巢合欢如腰鼓左右拜舞称贺上曰我常笑隋炀帝好祥瑞祥瑞在得贤此何足贺乃命毁巢鹊放于野外出酉阳杂俎】鹊上梁【鹊巢中必有梁崔圆相公妻在家时与姊妹戏于后园见二鹊营巢共防一木如笔管长尺余安巢中众悉不见俗言见鹊上梁必贵同上】补葺天尊殿隙坏【大厯八年干陵上仙观天尊殿有双鹊防柴及泥补葺隙坏一十五处宰臣上表贺同上酉阳杂俎】楂楂【鹊鸣声韩愈杂诗】衣素衿【张鷟佥载云贞观中黎景逸居空青山有鹊巢其庭毎以余食饲之甚驯熟后景逸出仕被诬下狱一日有鹊于狱屋气楼中下向景逸喜噪久之亦闻赦将下有一元衣素衿人先报赦来乃悟鹊噪是也】鹊巢知岁次【贞元四年三月中书省梧桐树有鹊以泥爲巢知歳次于羽虫爲有知今以泥露巢遇风雨坏矣五行志】丹鹊东飞来喃喃送君札【杜牧送孟先軰】报喜【时人之家闻鹊声皆爲喜兆曰灵鹊报喜天宝遗事】白鹊者霜毛皎洁玉羽鲜明【栁文】月下鹊【李白赠邵圆还闻月下鹊三绕未安枝】巢发石之车【旧唐书高祖围尧君素于蒲州粮尽人相食有鸟鹊巢其发石车军心遂离官军斩其首送之京师】
　　鸜鹆【二】
　　白左传曰有鸜鹆来巢书所无也【童謡曰鸜之鹆之公出辱之鸲鹆之巢远哉遥遥鸲鹆株株公在干侯鸲鸲鹆鹆徃歌来哭】鸜鹆不逾济【周礼】舞【语林谢尚字祖仁酒后爲鸜鹆舞一座倾笑】学语【幽眀录荆州有参军五月五日剪鸜鹆舌教学人语无所不名参军弹琵琶鸜鹆毎听移时】孔白鸜鹆【韩愈感二鸟赋贞元十一年五月戊辰愈东归癸酉自潼闗出息于河之隂时始去京师有不遇时之叹见行有笼白乌白鸜鹆而西者号于道曰某土之守某官使使者进于天子东西行者皆避路莫敢正目焉因窃自悲】乳鹊【五行志大厯十三年五月左羽林军有鸲鹆乳鹊二】食蝗【五代隠帝干祐元年七月戊申鸜鹆食蝗】禁捕【丙辰禁捕鸜鹆】不能髙飞【杜甫冬狩行有鸟名鸜鹆力不能髙飞】蓬蒿下【韦应物白鸜鹆歌鸜鹆鸜鹆众皆蓬蒿下尔自三山来】来掌上时拂拭【人心鸟意自无猜上】可使取火【酉阳杂俎鸜鹆旧言可使取火效人言胜鹦鹉取其目睛和人乳研滴眼中能见烟霄外物】日夕依仁全羽翼【空欲衘环非报徳并同上】呼传鸜鹆令【韩愈城南聫句】防鱼袋【秘书少监崔行功未得大夫前忽有鸜鹆防一物入其室乃鱼袋钩缺不数日加大夫也出国史异集】
　　鸎【三】
　　白出自幽谷迁于乔木【诗】睍睆黄鸟【好貌】緜蛮黄鸟　载好其音　有鸎其羽　百啭【闗闗】择木【时】好鸟鸣髙枝同声相应　黄鹂【楚雀】孔惊眠【韩愈闻莺诗春风红树惊眠处似妬歌童作艶声】贾至秋兴亭记【当发生之晨则攅秀木于髙砌见莺其鸣矣】出幽而初啭【文粹潘炎萧路尚书林亭宴集序云莺出幽而初啭】金衣公子【眀皇毎于禁苑中见黄莺呼之爲金衣公子开元遗事】恰恰啼【杜甫诗自在娇莺恰恰啼】诗肠鼔吹【髙隠外书曰戴颙春日携双柑斗酒人问何之曰往听黄鹂声此俗耳砭针诗肠鼔吹汝知之乎】花飞出谷鸎【李白荆门望蜀江】韦蘓州听鸎曲【东方欲曙花防莺啼相唤亦可听乍去乍来时近逺才闻南陌又东城忽似上林翻下苑緜緜蛮蛮如有情欲啭不啭意自娇羗儿弄笛未应调前声后声不相及秦女学筝柱犹澁须防风暖朝日暾流音变作百鸟喧谁家嬾妇惊残梦何处愁人忆故园百劳飞过声局促戴胜下时桑田绿不及流莺日日啼花间能使万家春意闲有时防续听不了飞去花枝犹袅袅还栖碧树鏁千门春漏方残一声晓】上有黄鹂深树鸣【新涧】新鸎飞绕上林苑愿入箫韶杂鳯笙【李白】隔叶黄鹂空好音【杜甫蜀相】娇辞弄雏鸎【韩愈聫句】花妥鸎捎蝶【杜诗】一声梦防楚江曲满眼故关春草绿【栁宗元闻黄鹂】晓鸎空迸泪【杜甫】麦黄韵鹂鹒【韩愈城南聫句】
　　燕【四】
　　白鸟【春分至秋乃归】遗卵【髙辛氏之世鸟遗卵有娀氏女简狄吞之生契后王以爲禖官嘉祥而立其祠焉故鸟至之日以太牢祠于髙禖】防【呉宫燕呉宫人防以记更来】衘【古诗愿爲双飞燕衘巢君室】立祠【见上】命官【传曰少皥氏以鸟名官鸟氏司分也注燕春分来秋分去故命爲司分之官】燕燕于飞【差池其羽下上其音】颉顽【颉之顽之】巢幕【季札谓孙林父曰夫子在此如燕巢幕以喻危也】啁啾【礼至于燕雀犹有啁啾之顷焉】火焚【始皇时吴宫守吏以火照燕窟误烧吴宫】石化【湘中记云陵有石燕风雨则飞翔如真燕】大厦成而鷰雀相贺【淮南子】冬藏夏见【古诗】鷰兮乱羣【楚辞】风帘入双鷰　涎涎【汉成帝时謡曰鷰鷰尾涎涎飞鷰来啄皇孙皇孙死燕啄矢涎涎光浄儿喻赵飞鷰害皇子也】食蒺防【续搜神记沛国有人生三儿不语有一人就门乞食曰君有罪可还内思之愆其人曰昔爲小皃时燕有三子试以指内巢中燕子开口乃以蒺防食之吞之即死其母寻廻不见其子徘徊悲啼而去今甚悔之客曰此即是也】颔【人相班超燕颔飞而食肉万里侯相也后封爲定逺侯】焉知鸿鹄志【陈胜曰燕雀云云】赤鷰　娇鷰孔更巢共乳【崔元暐居父防庐有燕更巢共乳】集萧望之冢【开成元年燕集萧望之冢】社去社来【杜牧归燕诗畵堂歌舞喧喧地社去社来人不防长是江楼使君伴黄昏犹待倚栏干】玉燕【开元遗事张説母梦玉燕自东飞投入懐中已而有孕生説果爲相】燕颔【呉元济】养子风尘际来时道路长【杜甫】陶暄逐风鳦【韩愈城南聫句】绚练新羽翮【时哉髙飞燕绚练新羽翮杜甫诗】呈瑞【王维赋海燕呈瑞有玉箧之可依】红缕系足【宋李公佐燕女坟记宋末有女姚玉京室有双燕一爲鸷鸟所获其一孤不离庭户秋风起独啾啾翔集玉京之臂如似告别玉京以红缕系足明年红缕如旧凡六七歳玉京遇疾终明年燕来窥室间讶其无人周回累夕姚氏族泣语坟在南郭可徃燕遂悲鸣至坟所亦死】燕语【露帘钩李贺贵壻曲】爲归燕诗以贻林甫【张九龄爲归燕诗以贻林甫其诗曰海燕何防乗春亦暂来岂知泥滓溅只见玉堂开栖户时双入华轩日防回无心与物竞鹰隼莫相猜林甫贤之】燕蛰于井底【酉阳杂俎防言燕蛰于井防旧説燕不入室是井虚也取桐爲男女各一投井中燕必来】声喽喽【韦应物衘泥声喽喽尾涎涎秋去何所归春来复相见】地上衘【同上岂不解决絶髙飞碧云里何爲地上衘泥滓不见百鸟畏人林野宿翻遭罗网俎其肉未若衘泥入华屋燕衘泥百鸟之智莫与齐】传书【长安富商任宗妻郭绍兰能诗宗贾贩胡湘久之未归绍兰视堂中双燕祝之曰我闻尔海东来必曽经湘中爲我附书任郎可乎燕即飞下止于膝绍兰写诗一絶系于燕足燕径去宗在荆州忽有燕绕身而飞止于肩足有小封视之乃妻所书也遗事】金窻绣戸【玉楼琼閤不独栖金窻绣戸长相见李白】海燕还秦宫双飞入帘栊【同上】双双语前檐【同上胡燕别主人双双语前檐三飞四回顾欲去复相瞻岂不恋华屋终然谢珠帘】帟幕凝风燕【杜诗】风蒲燕雏老【杜牧入汴口】樯燕语防人【同上】元乌之爲物也时游于户时亲于人而不畏人而人挠之【宋子嵩化书】
　　雀【五】
　　白黄雀【崔豹古今注雀一名嘉宾】呈祥【周武王时有赤雀衘书爲瑞】感孝【王祥至孝事后母疾思黄雀肉炙乃有黄雀自入幕巾】知鹰鹯之逐鸟雀　鷰雀焉知鸿鹄志　啁啾【见上】谁谓雀无角何以穿我屋【诗】衘环【后汉杨寳年六歳见雀疮被蝼蚁抟之寳怜之因置箱中采黄花而食之疮愈飞去一日化爲黄衣少年持玉环来报寳恩】条支国献大雀　季秋雀入大水爲蛤　公冶长【解雀语得免罪】率场【啄粟】食以数粒【栖于一枝】螗蜋捕蝉不知黄雀在后【黄雀不知弹丸在其后也】年【汉宣帝屡有神雀之瑞乃改年号爲神雀元年】千仞【有以随侯珠弹千仞雀以其所舍重而所要轻】乳雀【黄口】吕氏春秋【藩篱焚雀祸至】集狱祥来【耆旧传魏帝常爲太守狱上有羣雀鸣史占之曰羣雀也我必改官果然】孔夺燕巢【白居易诗注燕恶艾雀欲夺其巢先衘一艾至其窠辄避去因而有之】放生雀【唐新语成敬苛与姚崇有亲姻崇寝疾敬苛造省懐中置生雀数头请崇执而后放祝云愿令公速愈】食【张廵士多饿死至罗雀以食】冻死【五代寇彦卿昭宗既出明年太祖以兵至河中遣彦卿奉表廹请迁都昭宗顾瞻陵庙彷徨不忍去谓其左右爲俚语曰纥干山头冻死雀何不飞去住处乐相与泣下沾襟】黥其颈上爲飞雀【东汉刘旻传周太祖少贱黥其颈上爲飞雀世谓之郭雀儿】白雀【罗珦擢庐州刺史有白雀】巢庭【张知謇曰雀巢其庭】巢冡树【张九龄母丧白雀巢树】知更雀【开元遗事裴耀卿勤于政事夜阅案牍书决狱讼常养一雀毎夕自更初有声至漏尽则急鸣裴呼爲知更雀】赤雀【则天皇后武氏临朝御史傅游艺请革命改帝氏爲武又胁羣臣固请妄言赤雀见朝堂】却火雀【杜阳编顺宗即位拘弭国贡却火雀纯黒大小似燕其声清置于火中火自防去遂盛于水精笼悬于寝殿夜则宫人持蜡炬烧之终不能损其毛羽酉阳杂俎释氏书言雀却火因浴沙尘受卵】夜宿于柱【刘良注文选】嗷嗷空城雀【嗷嗷空城雀身计何戚促本与鹪鹩羣不随鳯皇族耻渉太行险羞营覆车粟李白】常恐乌鸢逐【提携四黄口饮乳未甞足食君糠粃余常恐乌鸢逐】黄雀任翩翾【杜甫秋日防府】黄雀饱野粟【羣飞动荆榛赠贺兰铦】入懐【髙祖斩王威于太原有白雀飞入髙祖之懐唐书】雀啄江头黄栁花【曲江】啅雀争枝坠【秋日】啾啾防间雀【韩文啾啾窻间雀不知己防纎举头仰天鸣所愿晷刻淹不如弹射死却得亲炰燖】赤雀上瑞白雀中瑞【唐六典礼部注】执胶革捕黄雀黄雀从而噪之【宋子嵩化书】事虫粒【悬雕笼事虫粒养黄雀黄雀终不乐同上】日游于庭【黄雀之爲物也日游于庭日亲于人常畏人而甞挠之】异雀数头【旧唐崔信明五月五日日中生有异雀数头身形甚小五色备集于庭树鸣声清亮太史令占之曰五月爲火火爲离离爲文彩日中文之盛也有雀文彩而此儿必文彩声名播天下雀形既小禄位殆不髙矣及长博闻强记下笔成章而官果不逹】
　　鹄【六】
　　白鹄不浴而白【自然也庄子】鸡不伏卵【庄子越鸡不伏鹄卵鲁鸡固能矣】不集污池【列子鸿鹄髙飞】黄鹄一逺别千里顾徘徊【选】下双鹄【西都赋】逸云际【文】慕鸿鹄之髙飞【弃燕雀之小志】鸣【文蕙帐空兮夜鹄鸣仙人去兮】献笼【史齐王使淳于髠献鹄于楚道飞却而掲空笼见楚王曰齐王日使臣献鹄过水不忍鹄渇臣饮之而飞臣欲自刺恐人议王以令士死臣欲买代之是不信欺王也臣欲亡痛两主使不通故来伏过楚王善之厚赐以倍鹄价】羽翮已就【史戚夫人欲以己子爲太子四皓辅太子不得动夫人泣上曰爲我楚舞吾爲君楚歌歌曰鸿鹄髙飞兮一举千里羽翮已成就兮横絶四海横絶四海兮无奈何虽有矰缴兮安所施歌阕夫人欷歔流涕竟不易太子】下太液池【汉昭帝太始元年黄鹄下建章宫太液池中公卿上夀赐侯王宗室金钱有差】经祠坛【汉孝章元和二年廵守于岱宗柴望祀毕黄鹄从南来经祠坛上来此】刻【后汉马援书戒子侄曰龙伯髙敦厚愿尔曹效之效之不得犹爲谨勑士所谓刻鹄不成尚类鹜】客化【晋陶侃字士衡丁母忧有一客来吊不哭而去化爲双鹄冲天】思援弓【孟奕者一人以爲鸿鹄将至思援弓缴而射之具博奕】集萧池【古今注汉惠王五年有黄鹄集萧池】治矰缴【战国防庄辛谓楚王曰黄鹄游于江海不知射者己治矰缴加于己也】丹鹄【拾遗録涂修国献丹鹄一雌一雄】栖冢【列仙传仙人死陵阳山下有黄鹄栖其冢邉树上鸣常呼子安】吞短人【神异经鹤国男女长七寸畏海鹄鹄遇即吞之】大【春秋繁露恩及羽虫则飞鸟大爲鹄出见如鳯皇翔】献【说苑魏文侯使蔡泽献鹄于齐在道失之献空笼齐侯曰胜得鹄】孔黄鹄【韩愈南山有髙树行南山有髙树花叶一何衰黄鹄防其髙众鸟栖其卑】遡清风凌颢气【李华卢氏斋居记曰鸿鹄遡清风凌颢气翺翔自得于之间】金衣菊裳【李白大鹏赋岂比夫蓬莱之黄鹄夸金衣与菊裳】寓鹄【髙骈爲寓鹄庭中设机关触人则飞动骈衣羽服乗之作仙去状】摩苍天【黄鹄摩苍天杜甫草堂】雌鹄啄泥归【雄鹄衘枝来雌鹄啄泥归巢成不生子大义当乖离韩文别鹤操商陵穆子娶妻不生子】仰中双鹄【五代庄宗纪李克用善骑射能仰中双鹄】黄鹄忍长饥两翅乆不擘【韩愈诗】黄鹄翅垂雨【杜甫秦州诗】鹄殻攅瓌橙【韩文】
　　鹳【七】
　　白鹳鸣于垤【垤蚁冢诗】应雨【鹳将雨而鸣】水鹳巢层甍【文】喟然感鹳鸟【注云仙人】浮沉徃来【云集雾散】濯翮防风【鼓翅】挥弄【洒珠】名【鹳水鸟也一名负金一名背灶又名旱羣】相拂暴沬孔妇叹【韩愈诗妇叹鸣鹳】趂虵鹳【朝野佥载魏光乗任左拾遗题品朝士丞相姚元之长大行急目爲趂虵鹳坐此贬新州新兴尉】羣飞激云【陈藏噐本草云人探巢取鹳子六十里旱能羣飞激云云防雨歇其巢中以泥爲池含水满池中养鱼及虵以哺其子】碧鹳鹊【裴寛韦诜许妻以女帏其族使观之寛时衣碧瘠而长既入族人皆笑呼爲碧鹳鹊】影抱【酉阳杂俎言鹳影抱】鹳井【江淮谓羣鹳旋飞爲鹳井必有风雨人探巢取其子余见上本草杂俎】田鹳【同土游石角诗时闻田鹳鸣】号鸣飞翔【栁宗元晋问鹍鹳鹙鸧号鸣飞翔】戱鳬鹳乎中庭兮【同上闵生赋戯鳬鹳乎中庭兮蒹葭生于堂筵】
　　鸧【八】
　　白连双【列蒲子之弋连双鸧于青云之际】朝发河海【暮宿江汉】九头【江竒鸧九头】孔联拳拾穂【杜甫雕赋尔其鸧鸹隝鶂之伦莫益于物空生此身聨拳拾穂长大如人肉多奚有味乃不珍】天寒鸧鸹呼【杜诗】双鸧【弓弯满月不虚发双鸧并落连飞李白行行游且猎篇】引臂落鹙鸧【射飞鲁縦空引臂落鹙鸧杜甫壮游】九头鸟【寳厯中四门助教史防常见裴瑜所注尔雅言鸧防鸹是九头鸟也酉阳杂俎】长颈赤目【呉都赋张铣注鹙如鹭而大长颈赤目其毛辟水毒丹阳鄱阳皆有之】东飞驾鹅后鹙鸧【安得送我置汝傍杜甫寓居】鬼车鸟【相传此鸟昔有十头能収人防气一首爲犬所噬秦中天隂有时有声如力车鸣防言是水鸡过也白泽图谓之苍鸆帝鸿书谓之逆鸧夫子子夏所见者其异不可闻之也酉阳杂俎】
　　鸨【九】
　　白鸨羽【诗刺时也晋昭公之后大乱五世君子下从征役不得养父母】肃肃鸨羽【集于苞栩】肃肃鸨翼【集于苞棘】羣飞侣浴戯广浮深【文】连轩【翔鸨云云】拽拽【揺揺】似鹰【无后指文注云】孔聨拳拾穂【见鸧门】急流鸨鹢散【杜甫诗】独豹【鸨也遇鸷鸟能激粪衘之粪着毛悉脱酉阳杂俎】
　　鸢【十】
　　白鸢飞戾天【诗】前有尘埃则载鸣鸢【礼】得腐鼠【庄防鸢得腐鼠仰吓鸳雏恐夺之腐鼠】鸢起知风舞【文】吓【寒防吓雏文】茅栋啸愁鸢【文】蹲防之沃【蜀都赋】白【晋中兴孝宗永和元年白鸢见】二箭下双鸢【后魏托防翰从太宗游自登东北有双鸢飞鸣于上太宗命左右射之莫能中鸢旋飞稍髙翰因而自射之二箭下双鸢太宗嘉之赐御弓矢以旌之曰射鸢都尉】纸鸢【北齐景哲从弟黄头使于诸国自金鳯防各乗纸鸢以黄头独能控紫陌乃以杀之】孔鸢肩【马周岑文本谓所亲曰周鸢肩火色腾上恐不能久果年四十八而卒】夜鸣【光啓二年正月阌乡湖城野雉及鸢夜鸣】腾音砺吻【刘禹锡飞鸢操腾音砺吻相喧呼仰天大吓疑鹓雏】集鱼上【刘蜕古渔父篇自置鱼于苇间仰见鸣鸢集其上乃冠木于噐傍以惧之明日泽西渔者乃刻木泽畔前日置鱼者目眂而去三年不敢渔】食君糠粃余常恐乌鸢逐【李白】防枭【五代李振昭宗迁洛振一至京师朝廷必有贬降时人目振爲防枭】旗尾飘扬势渐髙箭头石划声相似【刘禹锡飞鸢操】堕鸣【屋东恶水沟有防堕鸣悲韩愈病防】啸羣【防啸羣而砺吻栁宗元复志赋】鸱鸟鸣黄桑【杜甫北征】不饮井泉水【防不饮井及泉水惟雨中润翮则得水饮】南征尽阽鸢【杜甫谏懐】将亡卢携爲之防枭【唐史本賛】殷潜【爲遂安令到官有枭集于屏潜不爲惧】
　　鸭【十一】
　　白感孝【瑞应顔琦事异母没哀思有野鸭栖其侧】侣浴【文羣飞侣浴戯广浮深】集若霞布【防如云雾】孔鬭鸭【宗室庶人祐养鬭鸭未防狸齚鸭四十余絶其头去及败牵连诛死者凢四十余人】射鸭【五代庄宗同光二年二月乙酉射鸭于郭泊】供鸭【百官志钩盾署掌供鸭】浮光多美鸭【太原少尹樊千里买百只置后池出云林志】自呼其名【陆防居云泽之南有鬭鸭一栏有驿使过挟弹毙其尤者于是蒙请而骇之曰此鸭能人语见待附进使者毙之奈何使人恐尽与橐中金始焚其章问人语之由曰能自呼其名】唼唼【张籍春水曲】花鸭无泥滓【堦前每缓行杜】恋地羣鸭廻【韩愈人日】肥大蕃息【韩文罗池碑】不教鹅鸭恼比隣【杜甫】羽毛知独立【黒白太分明同上】以乱军声【见鹅门】
　　白鹇【二】
　　白白鹇失素【文选雪赋】献【西京杂记闽越献髙帝白鹇黒鹇各一只帝大恱厚赐之】孔羽族之幽竒【萧頴士白鹇赋序白鹇羽族之幽奇也素质黒章爪觜纯丹体备冠距颇类夫鸡翟神皃清闲不杂于众禽】栖止遐深【栖止遐深与人境罕接固莫得而驯狎也】夜栖寒月静【李白白鹇诗清影玉潭里刷毛琪树间夜栖寒月静朝歩落花闲】彩之素文不绮班【萧頴士赋】雕笼【处以雕笼致以驿骑同上】白鹇处处聚沙堤【李白通塘曲】白鹇弄葱蒙【李华寄赵七侍御】家鸡所伏【闻黄山胡公有双白鹇盖是家鸡所伏自小驯狎了无惊猜以其名呼之皆就掌取食然此鸟耿介尤难畜之余平生酷好竟莫能致而胡公辍赠于我唯求一诗闻之欣然适防宿意因援笔三什文不加防以赠之李白】结罝映深竹【妻子张白鹇结罝映深竹秋浦歌同上】游必海裔栖必云间【萧頴士赋】杉松可得永日而噪聚【莼荇足以竆年而啄食同上】
　　防防【十三】
　　白虞机发留防防【呉都赋】随风澹淡与波摇荡【上林赋】翠鬛紫缨【鬛首毛也】孔遣中人捕【倪若水宗遣中人捕防防溪鹅南方若水上言农方田妇方蚕以此时捕奇禽怪羽爲园籞之玩自江岭而南逹京师水舟陆赍所伺鱼虫稲粱道路之言不以贱人贵鸟望陛下勅手诏褒荅】辟火灾【酉阳杂俎防防旧言辟火灾巢于髙树生子穴中防其母翅飞下养之】又厌火【同上】似鳬【刘良注文选防防鸟也似鳬头上揔毛】野塘防防飞树头【緑蒲紫菱盖碧流张籍春堤曲】至今絓组野人雠【自古稻粱髙鸟畏笠泽丛书】黒襟青胫丹躅【同上】防防老湿沙【同上贺江潭苑】防防鸂防满晴沙【杜甫】御水防防满白苹【李贺酬荅】浮迹【浮迹侣鸥防韩愈诗】
　　鹭【十四】
　　白振鹭于飞【于彼西雍雍泽也诗】值其鹭羽【诗陈宛邱章坎其击鼔宛邱之下无冬无夏值其鹭羽诗所以刺陈幽王游荡无度】名【尔雅一名舂鉏也】鹍鹭【水鹭白鸟】浮沉往来【云集雾防】篁栖　出鼔【古今乐録呉王夫差时有双白鹭飞出鼔中而入云也】鼓精【见上】孔射【石雄始讨刘稹水次见白鹭谓众曰使吾射中其目当成功一发如言】铙铎集以翔鹭【西舍利乐铙铎集以翔鹭】孤飞如坠霜【李白诗】簉羽鹓鹭【上官仪曰御史供奉赤墀下簉羽鹓鹭】野鹭【杜甫诗野鹭宿姢姢】浮湍戯渚【萧頴士江有枫篇有鸟有鸟粤鸥与鹭浮湍戯渚皓然洁素文粹】邈风标之公子【杜牧晚晴赋白鹭潜来兮邈风标之公子】白鹭转花【影灯记正月十五夜宗于常春殿张临光宴白鹭转花灯】宿鹭【钩帘宿鹭起杜甫水閤朝霁】飞去入遥碧【刘禹锡白鹭儿前山正无云飞去入遥碧】外防其色【李白夷则格白鹭亦白非纯真外防其色心匪仁】锦石照碧山两边白鹭丝【李白送族弟錞】雪防青山云【同上白鹭闲时散飞去又如雪防青山云】宿鹭起圆沙【杜甫】莫须惊白鹭【同上】
　　鶂【十五】
　　白六鶂退飞过宋都风也【传】相视【庄子曰鶂相视眸子不运而化】视而生【列河泽之鸟视而生曰鶂】浮沉往来【云集雾散】孔联拳拾穂【见前鸨门】倚风遗鶂路【杜甫】虽鶂退于宋妖不胜于徳也【李徳裕张禹论】
　　鹥【十六】
　　白鳬鹥在沙【在泾在渚】孔鳬鹥【韩愈南内朝归诗云明庭集孔鸾曷取于鳬鹥】鳬属【郭知元韵云鹥鳬属】晨鹥【李商隠赋晨鹥露鸡】以喻君子【唐张铣注文选思赋感鸾鹥之特栖兮注鸾鹥皆鸟名以喻君子时独淑善也】水宿半鳬鹥【杜甫水宿】散乱【鳬鹥散乱棹讴发漾陂行】
　　鹬【十七】
　　白郑子臧好聚鹬冠【左传】蚌鹬相持【蘓秦曰蚌与鹬相持蚌谓鹬曰今日不出明日不出必是死鹬】孔孔鹬【李蔚咸通十四年春诏迎佛骨鳯翔乃以金银爲刹珠玉爲帐孔鹬周饰之】宁同蚌顽恶但与鹬相持【酉阳杂俎段成式聫句】
　　鹙【十八】
　　白有鹙在梁【诗】孔集禁苑【五行志开成五年六月有秃鹙羣飞集禁苑鹙水鸟也】水鸟【见上】巢寝殿隅【昭宗时有秃鹙巢寝殿隅帝亲射杀之同上】洪涛滔天风抜木【杜甫行洪涛淊天风拔木前飞秃鹙后鸿鹄】鹙入鳯池【朝野佥载鲁孔爲拾遗有武力人目爲鹙入鳯池】
　　鸳鸯【十九】
　　白鸳鸯于飞【毕之罗之诗】戢其左翼【休息】止则相耦【飞则相双】绮文【文客从逺方来遗我一端绮文防双鸳鸯裁爲合欢被】无匹俦【哀鸣无匹俦我愿执此鸟惜哉无轻舟文】清湍激长流中有双鸳鸯　名【文注一名匹鸟】雍雍【楚辞鸳鸯兮雍雍】焕乎其有文章　防吓【庄子防得腐鼠而吓鸳雏】孔风鸳【杜甫诗风鸳藏近渚】举翼相蔽亏【陈子昻飞飞鸳鸯鸟举翼相蔽亏】文章负竒色【同上】雄巢汉宫树雌弄秦草芳【锦水东北流波荡双鸳鸯雄巢汉宫树雌弄秦草芳宁同万死碎绮翼不忍云间双分张李白白头吟】緑浦上【长干行鸳鸯緑浦上】愿爲天池双鸳鸯一朝飞去青云上【白纻辞】交颈紫山岑【陈子昻鸳鸯篇刷羽清江浦交颈紫山岑】合婚尚知时【鸳鸯不独宿杜甫佳人】绿潭【同上具来緑潭里共向白云涯】防鸳【紫菱如锦防鸳翔刘禹锡采菱行】古人图之于绣衣上【于服以其贞且义也唐杨日华膳夫録】爲羽族即不栖树林类水鸟而不在江浒【同上】度陌临流【不自持李义山】能使狐卫其子【尤异者养雏于土窟破冢之间能使狐卫其子】江槛俯鸳鸯【杜甫】文鸳亦西飞【韦蘓州】
　　翡翠【二十】
　　白辉翠【瑞应援神契神灵滋液百珍用则云云】翡翠胁而来萃【长门赋】防拾翠羽【洛神赋】列巢【文翡翠列巢以重行】俭【吴后宫却翡翠之饰】生遐裔【孔翠生乎遐裔见文选】白【山海经孟山多白翡翠】孔江上小堂巢翡翠【杜甫诗】翠鸟【李徳裕奏言宗时使者抵江南捕防防翠鸟汴州刺史倪若水言之即见褒纳】始安翠羽【韦坚毎舟以所产暴陈其上若始安蕉葛蚺胆翠羽】殒于毛羽【吴筠猿赋小则翡翠殒于毛羽】竹倾翡翠低【杜甫诗】委羽玉堂隂【陈子昻感寓诗翡翠巢南海雄雌珠树林投身炎洲里委羽玉堂隂旖旎光首饰葳蕤烂锦衾】翡翠黄金缕绣成歌舞衣【李白赠裴司马】近供生犀翡翠稀【复恐征戎干戈宻杜甫自平】蒲萄翡翠以纳贡【李白】瑚翡翠此一物何疑【言异物不足贵杜甫南郊赋】翡翠兰苕上【同上絶句或防翡翠兰苕上】竹髙鸣翡翠【同上】翡翠鸣衣桁【同上】越裳翡翠无消息【同上】
　　鸥【二十一】
　　白狎【列海上之人有好鸥者久而狎之其父欲令取之明日鸥知而不下】戯春岸【海鸥】随潮【南越志涨海中有鸥随潮上下】孔赋【崔湜宗在东宫数至其地申欵宻湜隂附主时人危之爲寒毛门下客献海鸥赋以讽】海翁无机鸥故不飞【李啇隠太仓箴云海翁无机鸥故不飞海翁易虑鸥乃飞去】浮湍戯渚【萧頴士赋见鹭门】引吭伸翮【水禽嬉戯引吭伸翮刘禹锡楚望赋】驯鸥相逐【拖纶徃复驯鸥相逐同上】永与白鸥羣【赠王判官明朝拂衣去永与白鸥羣李白古风】寄影宿沙月【李白古风揺裔双白鸥鸟飞沧江流寄影宿沙月防芳戯春洲】白鸥歴乱长飞雪【尧祠同上】鸥闲不去【白鸥闲不去常拂酒筵飞同上】野静白鸥来【杜甫】白鸥波浩荡【万里谁能驯同上】鸥泛已春声【同上】愿狎东海鸥【同上】
　　鹈鹕【二十二】
　　白鱼畏【庄子鱼不畏网而畏鹈鹕】不濡其翼【诗】濯翮【防风】掬河【草木防一名污泽一名掬河】孔淘河【唐孔志约本草云鹈鹕一名淘河身是水未胷有两块肉如拳云昔爲人窃肉入河化爲此鸟今犹有肉因名淘河】江中淘河吓飞鷰【杜甫】沐泽【顔师古云鹈鹕即沐泽也一名淘河腹下胡大数升嚢好羣入泽中抒氷食鱼因名秃鹙亦水鸟也】津梁暗引无用鹈【元稹有鸟章】
　　鸤鸠【二十三】
　　白居鹊巢【诗维鹊有巢维鸠居之谓君积行累功以致爵位夫人起家而居有之其徳如鸤鸠乃可配焉笺如鸤鸠居鹊已成之巢故比兴也】鸤鸠【诗刺不一也在位无君子用心之不一也云去在桒云云其子七兮在梅在棘在榛笺鸤鸠食其子旦从上而下暮从下而上平均如一】鹰化爲鸠【然后设罻罗礼】纪官【左氏少皥氏以鸟纪官鸤鸠氏爲司空平水土】均食【选子均食者鸤鸠之仁也】鹯爲布谷【列鹞之爲鹯鹯爲布谷又爲之鸹】名【一名鸪鸲一名布谷一名桑鸠】化【草木防惊蛰后五日鹰化爲鸠】孔木刻以象均【牛僧孺象化篇曰学者人之心故象性莫若心而已使性非心可象则鸤鸠之性均而木刻鸤鸠足以象均耶】万年宫【五行志永徽五年七月辛巳万年宫有小鸟如雀生子大如鳭鸠】催春种【杜甫诗布谷催春种】拨谷【李白诗曰出拨谷明】拨谷飞鸣奈妾何【格丝忆君头绪多李白荆州歌】春化【李善注秋兴赋鸷击之鸟通呼曰隼一曰鹞春化爲布谷】老僧食【邓州有老僧日食一鸤鸠僧俗共非之老僧终不避当馔之际贫士求飱分其二足而食食讫老僧盥漱双鸠从口而出一则能行一则匍匐在地贫士惊愕亦吐其饭其二脚亦出号曰南阳鸤鸠和尚出云谿友议】鸤鸠平均歌于国风【韩文】鸤鸠乳燕青春深【杜甫诗】鹰鹯化爲鸠【元稹】瘿颈閙鸠鸽【韩文】
　　戴胜【二十四】
　　白降桑【礼谷雨后五日戴胜降桑】西王母【汉武内传西王母戴胜胜花也】孔【唐郭知元韵戴胜别名音笈彼及切】桑田緑【韦苏州听莺曲戴胜下时桑田緑】亸翼而舞【刑部侍郎李仁表寓居许州将入贡于春官时薛能爲镇先缮所业诗五十篇以爲贽阅之未三五首有戴胜自檐飞入立于案上驯狎良久伸颈亸翼而舞向人若将语久之如是者三翌日投诗薛大加礼见南部新书】
　　鸠【二十五】
　　白宛彼鸣鸠　居鹊巢【见上门】食桑椹【于嗟鸠兮无食桑椹】集白水【景毅爲白水令有异政鸠集其防】刻杖【老人刻杖爲鸠形取其不咽】拂羽【季春鸣鸠拂羽】鸤鸠在桑【在梅】献【孔丛子曰元日有人献于简子简子厚赏之而放其鸠人问故曰正旦放鸠也人知公放必竞捕献之捕益多不如勿赏】放【地理志荥阳有厄井沛公避项羽有双鸠集井上故汉世正旦放鸠】轩轩【班班邕邕】入无忌之案【见上】孔白鸠巢冡树【张九龄母防有白鸠巢冡树】鸠集鳯池【朝野佥载曰唐王及善才行庸猥风神钝浊爲内史时人号爲鸠集鳯池】小人捕【皮日休鹿门书鹓鸾不常见君子慕焉鸴鸠常见小人捕焉】送鸠【好事集毛传好食鸠人与已相得必以鸠赠之一日李翔送十二篮】象均【牛僧孺事见鸤鸠门】鸠集檐下【镇州王庭凑始生尝有鸠数十只朝集庭树暮集檐下出唐语林】暮求羣【鸠鸣暮求羣韩愈新诗】首农政鸣阳春【李白白鸠舞羽辞白鸠之白谁与隣霜衣雪襟诚可珍含哺七子能平均食不咽性安驯首农政鸣阳春】刻玉杖【同上天子刻玉杖镂形赐老人】四时有人【酉阳杂俎】防雨歇芳园【春鸠鸣何处韦应物】爽鸠习而扬武【文粹贾曽饯张尚书赴朔方序】瘿颈【韩愈城南聨句瘿颈闹鸠鸽】
　　鳬【二十六】
　　白鳬胫虽短续之则悲【庄子】化舄【王乔爲邺令毎朝帝怪徃来速有司望来无车马唯有双鳬飞来罗网获之乃是双舄诏赐郎官】双鳬俱北飞【李陵诗】泛泛若水中鳬兮与波上下【楚辞】鳬鹥在泾【在沙在渚】弋【将翺将翔弋鳬与鴈诗】孔养鳬鴈【玉续】育鳬【文粹韦瓘大农陂记育鳬鴈之羣】鳬鹤朋防【李直方白苹亭记鳬鹤朋游】锦绣爲鳬【开元遗事奉御汤中有瑶文宻石中央有玉莲汤泉涌以成池入有缝锦绣爲鳬鴈于水中帝与贵妃旋钑镂小舟戯翫于其间】仰中双鳬【李克用见鹄门】化爲白鳬似老翁【杜甫白鳬行君不见黄鹄髙于五尺童化爲白鳬似老翁故种遗穗已荡尽天寒歳暮波涛中】王鳬【王鳬聊暂出杜甫诗】蒙稻粱之恵【房龄谏征伐表鳬鹤蒙稻粱之恵旧史】人逺鳬鸭乱【杜甫】金鳬【影灯记正月十五夜宗于长春殿张临光宴金鳬灯】决若惊鳬翔【韩愈此日足可惜平明脱身去决若惊鳬翔】江心啒啒鳬雏鸣【春江无云水平满江心啒啒鳬雏鸣张借春江曲】水暗人语惊栖鳬【寒塘沉况栁叶踈水暗人语惊栖鳬寒塘曲】雪羽【饥鳬晒雪羽杜牧弄水亭】鳬浴【张汪汪同上游石盎诗】类暴雨而至【予视获于甫里夜不能寐往往声类暴雨而至至明讯其甿曰鳬鹥也其曺蔽天而下盖田所当之而穗必竭笠泽书】
　　鹅【二十七】
　　白书换鹅【右军王羲之甞见山隂道士有羣鹅求之乃邀右军书黄庭经以换遂书之】鶃鶃【孟子陈仲子居于陵归省母有馈其兄生鹅已频蹙曰恶用是鶃鶃者爲哉他日母杀鹅食之其兄曰鶃鶃之肉而吐之也】食【晋符朗食鹅知黑白之处】观【王羲之性好鹅防稽有一孤居姥养一鹅善鸣求市未得遂携亲友命驾就观之母闻王右军至乃烹鹅以待之羲之叹息弥日】緑眼【黄啄】驾鹅　飞去【傅承爲江夏守有鹅一只飞去三年后更三十余头而来】霜毛【玉羽】孔鬭鹅【田令孜僖宗即位擢令孜在神防军中尉帝冲騃喜鬭鹅走马数幸六王宅兴庆池与诸王鬭鹅一鹅至五十万钱】飞止必双徒侣毕会【南蛮西舍利凢曲名十有二十曰野鹅谓飞止必双徒侣毕防】冶黄金爲鹅【吐蕃传帝伐辽还使禄东賛上书曰髙丽恃逺弗率于礼天子自将度辽隳城防阵指日凯旋虽鴈飞于天无是之速夫鹅犹鴈也臣请冶黄金爲鹅以献其髙九尺中实酒三斛】击鹅鹜【李愬入蔡州夜半至悬瓠城雪甚城傍皆鹅鹜池愬令击以乱军声】毛羽清洁【中和四年临淮涟水民家鹰化爲鹅而弗能游鹰以鸷而击武臣象也鹅虽毛羽清洁而飞不能逺鱼搏击之用充庖厨而已】警鬼【酉阳杂俎卫公言鹅警鬼】众中有铃声【济南有鹅浦有渔人居水侧常听鹅声众中有铃声甚清亮候之见一鹅咽颈极长罗得之项上有铜铃云以银鏁隠起元鼎元年字酉阳杂俎】养白鹅【李羣玉善草书性喜养白鹅及授校书郎东归卢肇送诗云工书定得鹅南部新书】黄庭换白鹅【李白送宾客山隂道士如相见应写黄庭换白鹅】山隂遇羽客要此好鹅宾【王右军同上】木鹅【荔非元礼李光弼守河阳周挚攻北城以车千乗载木鹅撞车麾兵填堑】引颈嗔船过【杜甫舟前小鹅儿引颈嗔船过无行乱眼多云】眠沙泛浦白于云【得房公鹅房相西亭鹅一羣眠沙泛浦白于云】书生入笼中【酉阳杂俎许彦相绥安山行遇一书生卧路侧云足痛求寄鹅笼中彦戱言许之书生便入笼中笼亦不广书生与双鹅并坐负之不觉重至其一树下书生乃出笼去】好鹅寻道士【李白诗】
　　蝉【二十八】
　　白绥入赵冠【翼爲魏鬓】寒蝉鸣【孟秋】鸣蜩【仲夏蜩始鸣诗宛彼栁斯鸣蜩嘒嘒五月鸣蜩豳风】如蜩如螳【诗】饮露【车服注凡侍臣加蝉冠取其清髙饮露不食也】有绥【郕人有兄弟死而不爲衰闻子臯将爲郕宰遂爲衰郕人曰蚕则绩蟹有筐范则冠蝉有绥】螗蜋【吴王伐荆少孺子谏曰园中有榆榆上有蝉居髙而饮露不知螳蜋在后】杀声【蔡邕邻人召邕食闻主人弹琴时有杀声而反主人曰弹琴时有螗蜋捕蝉吾意唯恐失蝉故情见乎声】齐女【董仲舒答问者曰齐王之后怨王而死尸化爲蝉登树而鸣故蝉名齐女】吸风【翳叶】蝉噪林逾静　蝉蜕　夜蝉当夏急【诗】萧瑟含风蝉　蜕殻连拳抱緑叶而犹在【新声响喨噪清风而不归】孔含风饮露【宋华蝉鸣篇】嘒嘒其长永托于风【同上】逺近凉飔赴髙栁【同上】夕吟【歳之秋深蝉其夕吟】夕响依山郭余悲散秋岭【韦应物蝉诗】风蝉【碎锦缬韩愈诗】蝉啸珍木【李白序】朽木所化【酉阳杂俎曰蝉木蜕时名复育相传蛣蜣所化韦翾庄在杜曲常冬中掘树根见复育附于朽处怪之村人言蝉固朽木所化也翾因剖一视之腹中犹实朽木】庇影容迹【宋华蝉鸣篇于彼踈桐庇影容迹又于林之表含风饮露】清如清唳蝉【李白寄太宣城】龙脑蝉【交趾贡龙脑有蝉蚕之状帝以赐妃出杨妃外传】第一声【蝉闻第一声杜牧诗】乱响【乱响生风前唐太宗蝉诗】碧树秋【寒蝉碧树秋杜甫晚秋长沙】笳箫【笳箫急暮蝉同上送韦大夫】蝉烦鸣转渴【韩愈诗】蝉无停号【杜甫立秋后题】寒蝉聒梧桐日夕长悲鸣【李白感秋情诗】秋蝉号阶轩【同上古风秋蝉号阶轩感物忧不歇】抱叶寒蝉静【杜甫诗】
　　萤【二十九】
　　白腐草化爲萤【季夏大暑之日】萤光増曜于日月【钟防论曰】熠燿宵行【萤火也】昼伏夜动　照书【车允字武子家贫无灯火以绢囊盛萤火以照书夜读】萤署光照而萤飞【同上照书】萤戴火而寒　宵烛　丹鸟夜照【的的熠熠】即炤【尔雅萤火即炤】孔驰辉【韩愈会合联句云驰辉烛浮萤】草腐而萤飞【栁宗元天说草腐而萤飞是岂不以壊而后出耶】萤鉴縁帷彻【杜甫诗】孤萤出荒池【司空图与李生论诗书得于寂寥则有孤萤出荒池】陈根腐叶【汉陵秦苑遥苍苍陈根腐叶秋萤光刘禹锡秋萤引】纷纶辉映【纷纶辉映平明防金炉星喷灯花发同上】髙丽罘罳【髙丽罘罳过珠网】斜歴琁题【斜歴琁题舞罗幌】拂席【韦应物萤光拂席流】未足临书卷【时能防客衣杜甫】随风隔幔小【帯雨傍林防同上】度阁【流萤度髙阁韦应物】金屋无人萤火流【李白长门怨】入帘【刘禹锡铜雀人归自入帘长门怅望来照泪】缀深壁【元稹萤火缀深壁】防萤【韩愈诗安居守防萤】萤星锦城使【李贺】度月影才敛绕竹光复流【韦应物】一别五秋萤【杜甫】日暮拾流萤【酬薛文】空余泣聚萤【赠张翰林】案头干死读书萤【题郑著作】
　　蝇【三十】
　　白青蝇刺防也【诗云营营青蝇止于樊恺悌君子无信防言】传赦【符坚将赦屏人作赦文有大蝇赤头声甚厉入室驱之复来俄而人皆知有赦书于是诘其所得皆云有青衣童子呼于街中坚曰是前青蝇也】吊客【吴志虞诩仲翔忤孙权徙交州曰死以青蝇爲吊客】止笔【王思性急方书有蝇飞在笔端去复来思怒乃投笔防劒逐之】画【曹不兴画屏风误笔防汚似蝇孙权谓是真蝇弹之】止樊止棘【青蝇】附骥【后汉青蝇之飞不过十歩若附骥尾日驰千里】孔骥尾受蝇【回鹘帝平诸姓有来朝者帝劳曰我在天下四夷有不安安之不乐乐之如骥尾受苍蝇可使日千里也】食苽蝇集其上【武儒衡时元稹倚宦官知制诰儒衡厌鄙之防食蝇集其上儒衡挥以扇曰适从何处来遽集于此一坐皆失色】鹰头之蝇【魏元忠表楚客以书规之曰阎竪者给宫掖扫除事乃委之以事投之以权故竪刁乱齐伊戻败宋君侧之人众所思惧所谓鹰头之蝇庙垣之鼠者也】药化【郑注败禇中药化爲蝇数万飞去】蝇翔【司空图注愍征赋后日月没于晷刻晷刻之间蝇翔而萤腐耳】被冻蝇【朝野佥载王方庆体质鄙陋言辞鲁钝张元一曰王十月被冻蝇】防白【韩瑗禇遂良贬瑗曰遂良社稷臣苍蝇防白传致有罪】蝇营【南蛮传懿宗驰遣太仆卿支详爲和蛮使蛮本无谋不能乗机防鼔行但蚍结蝇营】青蝇贺【青阳记术士相郭代公若青蝇拜贺方能及第公疑之及登科讫归坐家庭有蝇作人行立约数万折躬者三良乆乃去】蝇飞蔽天【酉阳杂俎大和七年忽有蝇蔽天如蝗止三日河阳界经旬方散】猎蝇记室【金溪记卢记室多作脯对夏则委人于十歩内扇上涂饧以扑蝇脯以青纱障隔尘土时人呼爲猎蝇记室】触睫隠字【长安秋多蝇成式日读百家五卷颇爲所扰触睫隠字】其类有苍者声雄壮【负金者声清聒其声在翼身青者能败物巨者首如火出酉阳杂俎】翼甚似蜩冠甚似蜂【叚成式读书有蝇隠字偶拂杀一取视之翼甚似蜩冠甚似蜂惟察于腐嗜于酒肉】
　　蝶【三十一】
　　白木蠧生虫【羽化爲蝶】入庄周之梦【庄周梦爲蝴蝶栩栩然飞不知周梦爲蝶蝶梦爲周也】蛱蝶【粉蝶舞蝶】孔弄芳【韩愈诗扬扬弄芳蝶】橘之蠧蜕爲蝴蝶【陆蠧化橘之蠧大如小指一日视之弗食弗动明日复徃则蜕爲蝴蝶矣】倚薄风露攀縁草树【同上】耸空翅轻【耸空翅轻瞥然而去】翩旋轩虚飏曵纷拂【或隠蕙隙或防篁端】蝶幸【王仁裕天寳遗事明皇春时使妃嫔挿花亲放蝶随其止幸之】纸剪蛱蝶【桂苑丛谈进士张辞有道术或人召饮意合即索纸剪蛱蝶三二十枚以气吹之成列而飞累刻以指収之俄皆在手中人求之即不许】南园緑草飞蝴蝶【李白思边】扑蝶图【艺文志周昉扑蝶图一巻】萦丛【韦应物诗萦丛蝶尚乱】黄白蛱蝶【杜阳编穆宗殿前千叶牡丹始开自是宫禁中常夜有黄白蛱蝶万数飞集于花间辉光照耀逹旦方去官人竟以罗巾扑之无有获者上令张宻网于空中遂得数百于殿内遟明视之则皆金玉也其状工巧无以爲比而内人多用绛缕绊其脚以爲首饰夜则光起妆奁中其后开寳厨中覩金屑钱】异蝶【杂俎卫公尽得峡中异蝶翅阔四寸余深褐色毎翅上有二金眼】江夏班【刘鲁封云见滕王蝶图有名江夏班大海眼小海眼村里来菜花子同上】百合花【白蛱蝶尺蠖蠒所化也工部贠外郎张周封言百合花令之其隟经宿化爲大蛱蝶同上】若栖芳草里【南唐野史王着及第后欲访张嘏因出通衢忽相遇遂邀叙话云公蝴蝶诗最嘉今夜若栖芳草里爲传消息到王孙嘏无言忽不见惊问乡人云已卒矣】
　　杂虫鸟【三十二】
　　白鸢飞戾天【匪鹑匪鸢】纸鸢有鹙在梁【秃鹙也】墓门有鸮【有鸮萃止防似鸮也】恠鸟【晋书翺翔湘川有似恠鸟】肃肃鸨羽集于苞栩　鸳鸯在梁【戢其左翼】七月鸣鵙　鹳鸣于垤戴胜降于桑　鹪鹩【巧妇鸟也】六鶂退飞过宋都　烧鴧鸟【石崇爲荆州刺史得鴧鸟雏与将军王恺时制鴧鸟不得过江爲司祗所劾诏原罪烧鴧鸟于都街】孔鹫鸟【西域波斯有鹫鸟能噉羊】有毒輙鸣【拂菻王坐金蘤榻侧有鸟如鹅緑毛上食有毒辄鸣】类槖駞翅而行【吐火罗永徽元年献大鸟髙七尺色黒足类槖駞翅而行日三百里能噉鐡俗谓駞鸟】佳鹞【刘齐贤出爲晋州司马帝以其方直尊惮之时将军史兴宗从猎苑中言晋州出佳鹞可捕取帝曰齐贤岂捕鹞人邪卿安得以此待之】夕蔓起寒螀之愁【刘禹锡秋声赋夕蔓起寒螀之愁】鹡鸰殿庭树【唐让皇帝宪传时有鹡鸰千数集麟徳殿庭树翔栖浃日左清道率府长史魏光乗作颂以爲天子友悌之祥帝喜亦爲作颂】传信鸟【杜阳编处士元藏机有二鸟大小类黄鹂毎翔翥空中藏机呼之即至防令衘珠防令授人语谓之传信鸟本出沧州】铸黄金爲蜗【酉阳杂俎上爲兾王时寝斋壁上蜗迹成天字上惧遽扫之经数日如初及即位雕玉铸黄金爲蜗形分置于道释像前】野鸟入室【东汉刘赟镇彭城之二年有鸟集蘓碧堂庭树上黄质朱喙金目青翼绀趾尾颇类于鳯賔佐或叹曰野鸟入室主人将去矣乃冯道至出九国志】飞奴【张九龄年少时养羣鸽毎与亲知书系鸽足上依所教飞往投之目之爲飞奴出遗事】蛙大如鼎【神龙中渭水有虾蟆大如鼎里人聚观数日而失五行志】落日枭呼【杜甫朝太清赋愁隂鬼啸落日枭呼】
　　兽【三十三】
　　白珍禽竒兽不鬻于市【礼】蹠实【兽蹠实而走】百兽率舞　不狘不獝【或寝或讹】锯牙【钩】野心【狼子】毛物【周礼】咸若【鸟兽鱼鼈莫不咸若】兽有茂草【人有寝庙各有攸处徳用不扰在帝夷羿冐于原兽忘其国恤而思其麀牡】原兽【见上】毛羣　轩轩【陶融妻陈氏筝赋兽轩轩而率舞】駓騃【西京赋羣兽駓騃行走貌也】猛毅　防髵【奋鬛皃】隅目髙睚【髙睚有角】枕藉【死多】毛聚　猛气陆梁　哮噉　值锋　羣居　宂托　张牙　触突羣分　碣磍【狂皃】走旷　宂宅　奋髦孔深居简出【韩愈送文畅序兽深居而简出惧物之爲己害也】野兽触寝门【南唐刘鋹四年野兽触寝门樊胡子皆以爲符瑞讽羣臣入贺之】竒兽【则天武后武氏临朝拜洛受图大陈珍禽竒兽贡物】石镵恠兽【延载二年作天枢石镵怪兽环之】豺虎虽伏弗曰仁兽【吕向上言】可扰于人【蜀悼王愔传帝频教不悛怒曰兽可扰于人】兽有二千四百种【酉阳杂俎】兽窜山伏【吐蕃传阎立本曰臣恐师到兽窜山伏捕讨无所得】兽游【刘晏移书宰相居无尺椽防无盛烟兽游鬼哭】逸兽【张说防逸兽惊犯左右】原兽【长孙敞隋炀帝爲晋王敞以库直从攻骊山王凌危逐鹿谏曰大王冐垂堂淫原兽可乎】兽在丰草【白居易续虞人箴鸟生深林兽在丰草】
　　龙【三十四】
　　白鳞虫之长　水物【龙水物】莫智【无求】有悔【亢龙】四灵【麟鳯龙】云从【龙】泥蟠【泉跃】鳞物【周礼】龙师【郯子曰昔太皥氏以龙纪故爲龙师而龙名注太皥伏羲氏有龙瑞故以龙纪事爲官】负图【龙马负图出河】荐图【虞舜幸洛有黄龙出荐图鳞甲成字】鬭禜　无求【传曰郑大水龙鬭于时门之外洧泉国人请爲禜焉子产曰龙不我觌焉攘之彼其室也吾无求于龙龙无求于我也】龙战于野其血黄【易】豢龙　濳醢龙见绛郊【魏献子问蔡墨曰吾阅虫莫智于龙以其不生得谓之智信乎对曰人实不智非龙实智古有豢龙氏昔有董父实甚好龙求嗜欲以饮食之龙多归之舜赐之姓曰董氏而豢龙故舜有畜龙及夏孔甲扰于有帝帝赐之乗龙河汉各二有雄雌陶唐氏后曰刘累学扰龙于秦以事孔甲夏后氏曰御龙龙一雌死潜醢以食夏后夏后飨之龙水物也今水官弃矣故龙不生得】潜龙勿用　见龙在田　防跃在渊　飞龙在天　亢龙有悔　见羣龙无首吉　爲畜【龙以爲畜故鱼鲔不淰】鱼化【大鲤鱼登龙门化爲龙不登者防额暴腮矣】蛇化【史蛇化爲龙不改其文】竹化【费长房投竹于葛陂乃化爲龙】蜿蜿【矫矫】白龙【吕氏春秋白龙化爲鱼豫且射中左目】劒化【雷氏子佩豊城劒过延平津劒跃入津化爲龙】画【庄子叶公子髙好龙室屋皆画龙于是天龙闻而下来窥头于牗拖尾于屋叶公见之弃而逺去失其魂魄叶公非好龙者好似龙也】骙骙【荀鸣鹤谓陆士龙曰本爲云龙骙骙乃是山鹿野麋】屠【庄子朱漫汗学屠龙于支离益殚千金之产艺成而无用】睡【河上翁子得千金之珠其父曰此珠是骊龙颔下汝得之必遭睡也若龙觉汝当爲韲粉】深山大泽实生龙蛇【传】年号【汉有龙瑞故改年爲黄龙】蛟龙得水而神可立【管子云云】瑞【神龙负图出河伏羲受之以其文画八卦】卧【诸葛亮隠居人谓蜀先主曰诸葛孔明卧龙也】伐蛟【月令季秋】见【汉恵时二龙见兰陵人家井中】矫首【龙状】宫沼【龟龙在宫沼则是无故顺之实也】梭化【陶侃少时渔于雷泽得一织梭挂于壁后雷电化爲龙而飞去】蛰【龙蛇之蛰以存身也】非池中物【吴志龙非池中物雨必飞去】能幽能明【说文甲龙鳞虫之长能幽能明能大能小能长能短春分而登天秋分而入池】有鳞【广雅曰有鳞曰蛟龙有翼曰应龙有角曰虬龙无角曰螭龙未升天曰蟠龙】举而云兴【元命苞曰龙之言萌也隂中之阳举而云兴】龙池【括地志曰龙池之山四方髙中有池方七百里羣龙居之多五花树羣龙食之去防稽四万五千里】雄鸣上风【淮南子曰夫蛟龙伏潜于川而卵剖于陵雄鸣上风雌鸣下风而化者形精之至而能也人不见龙之飞举而能髙者雨奉足也】蛇蠋化【抱朴子曰有自然之龙有蛇蠋化成之龙蠋音蜀又曰山中辰日称师者龙也】衘烛捧鑪【王逸注曰大荒北隅有山不合因名不周故神龙衘烛照之吴越春秋曰欧冶子作劒赤墐山破而出锡若邪之溪涸而出锢雷公击橐蛟龙捧鑪天帝太一下观之】五彩九色【河图曰舜以太尉即位三临河观黄龙五彩负圗出置舜前汉武内传曰王母乗紫云之辇又驾九色班龙】三友　两壻【魏志华歆邴原管寕爲友号爲一龙歆爲龙头原爲腹宁爲尾权宜览曰黄宪爲司徒与李元礼俱娶太尉桓温女人谓桓叔元两女俱乗龙言壻如龙也】量江海【宋玉对楚王问曰夫鸟有鳯而鱼有龙龙朝发昆仑之墟暴鳍于碣石暮宿孟渚夫尺泽之防岂能与之量江海之大哉注云众鳞之中龙爲徳】鲊【晋张华食鲊知龙肉】登龙门【李膺之门】腾云乗水之虫　干之象【见上】见龙【出潜离隠】御天【时乗六龙以御天也】吉之先兆　化【褒国之神化爲二龙夏后藏漦具变化门】乗而仙【列仙骑龙鸣者演亭人池中得龙子如守宫十余头养之长大稍有去者一旦水壊庐而骑龙仙去】又【马师黄帝马医又治龙病后龙负而去】又【陶安公冶师也有朱雀止冶上云云七月七日果有赤龙迎之又呼子先骑马后化爲龙】又【阳陵子明钓得白龙放去后迎之具仙门】畏练叶【齐谐记蛟龙畏练叶具端午门】爲旱【河图应龙处南极杀蚩尤夸父不得复上应龙状乃大得】雕龙【言雕镂如龙文】棹龙舟而容与【思赋】鸣【龙鸣水中不见乃截竹吹之声相似也】楼【龙楼】二龙戱武功县【唐太宗生之瑞】孔祠龙【王与请即义扶谷故湫祠龙置房宇梁镇上疏切谏以爲湫者龙所托耳今湫竭已久龙安所存不宜崇去龙之宂破生人之产】鱼服【韩朝宗曰白龙鱼服深可畏也见太子门】龙纪火官黄帝废之【奕上言】临平龙出【禇无量家濒临平湖有龙出人皆走观无量尚防读书若不闻】可扰以驯【杜正伦太宗甞召谓曰我闻神龙可扰以驯然颔有逆鳞婴者死人君亦有之乡属遂犯吾鳞补阙失朕其虑危亡哉】钱龙【酉阳杂俎马侍中既立勲业自矜伐常有陶侃之志故呼田恱爲钱龙至今爲义士非之】独眼【李克用有武勇才一目防军中号爲独眼龙其威名盖于代北】不睡龙【九国志吴越钱镠少在军中未甞寝末年少倦乃刻木爲枕以自警或命诸孙讽诗以逹旦晋天福中契丹使至朝廷以近侍李泳爲监伴使羌有判官者幽蓟人谓泳曰呉越常不睡乎泳诘其故对曰甞闻五防山王子大师言浙中不睡龙今已归矣访所闻乃长兴壬辰之后也】火龙【言李茂贞入闗焚烧京城昭宗宴茂贞于火龙宫】白龙见【白龙见三清殿改元曰白龙又更名防以应龙见之祥南汉】谪龙说【扶风马孺子言在泽州与羣儿戯郊亭有竒女坠地有光晔然被緅裘白丈之衣首歩揺之冠贵游少年骇且恱之稍狎焉竒女頩尔怒曰不可吾故居钧天帝宫帝以吾心侈大怒而谪来七日当复今吾虽辱尘土中非若俪也吾复且害若众怒而退遂入居佛寺讲室焉及期而进取杯水饮之嘘成云气五色翛翛也因取表反之化爲白龙徘徊登天栁宗元文】起龙祈【临安大旱宰君命道士东方氏起龙祈雨对曰茒山前池中有之然不可起起必大异遂止明年宰君复召至将临池遽指王所居曰此龙生彼家矣时王已诞数日出吴越备史】二龙负舟下【王之廵句章廵行次余姚文亭镇舟凑巨石不能进既而大雨震电有二龙负舟之下镇遏使翁元轲曵舟而进龙自舟首升焉同上】梦化赤龙【呉程始勤学文穆王时西府院官滕隽甞梦程化爲赤龙望南方而去隽因语其梦于人曰吴氏子非我所测也及爲福州始验其兆同上】梦黄龙绕殿柱【江南李景升之长子也升在爱其第三子逹故未定储贰甞昼寝梦黄龙绕寝殿之柱既寤使人视之乃见景抱其殿楹而立意遂定同上】华山红叶【有史生游华山时署环憇一小溪忽有一叶大如掌红殷可爱随流而下史独接得寘懐中食坐顷觉懐中冷重潜起观之其叶上鳞起粟粟而动始惊惧弃林中遽白众人曰此必龙也可速去须林中白烟生弥布一谷史下山未半风雷大至酉阳杂俎】儋耳龙【明皇幸蜀徳宗时年十五从行有父老言于众曰太孙乃儋耳龙何惧贼哉出邺侯家传云】龙户【长安有龙戸见水色则知有龙或引出但如鳅鱼而已南部新书】炎沙之罚【开元中叶天师讲经于明州奉化县忽一老父来礼自云守藏龙守比千歳方免今爲蕃僧防水欲杀天师以符救之幽怪録】龙宫药方【孙思邈甞救一青蛇龙子也后爲龙王召至水府得龙宫药方三千道作千金方三千巻内秘隠方一续神仙传】资州龙【韦太尉末年资州一龙长丈余韦以木匣贮之蟠屈于内时属中元置于大慈殿上百姓纵观三日爲烟所熏而死出戎幕闲谈】冠角被龙【吾之形冠角被龙吾之徳泉潜而天飞吾之灵嘘云而乗风赋吾之职抑骄而泽枯今尔茍容于蹄涔之间惟沙泥之是居惟蛭螾之与徒笠泽丛书招野龙】畏蜡爱竹【龙之性麄猛而畏蜡爱竹及空青而嗜烧燕肉食燕肉人不可渡海南部新书】凌波曲【帝在东都一女子髙髻广裳拜而言曰妾凌波池中久护宫苑陛下知音乞赐一曲帝觉爲作凌波曲奏元池上神出于波间】龙巢翻【夷陵江或浮大木蔽塞水面上人谓之龙巢翻】烧睡龙【江南防江多芦荻冬月縦火焚之多烧起睡龙言】盛均真龙对【彼其真龙者道能神化其流多或蟠于天或巢于田或翼于人或爲马或爲劒有侔于此靡徒不居其在天也枢纽隂阳不蹉厥常其在田也赡腴疆土庶彚蕃庑其在人也珠媚心澜呀成智门其爲马也市体柔油徧崇九州其爲劒也鬼涙滛秋江万寻至如挟云则十雨时濡衘照则三光逓舒是羣龙也緜今古而不僵渥生人以无倦圣贤在上将利益于物天下无道必亢悔于时岂独矫矫栏端露威于叶公而夸喙哉】龙湫【蜀城南有龙湫常损人当韦令时前后运石填之顷之石复失焉后命道士投简于内填之方满出戎幕闲谈】青龙鬭【酉阳杂俎桐城县百姓胡举家有青龙鬭死于树中鳞鬛皆似鱼唯有髯长二尺双角各长二尺余】龙髯拂【元载有紫髯龙拂色如烂椹可长三尺削水晶以爲柄刻红玉以爲环纽或风雨寘临流沾湿则光彩动揺奋然如怒夜则蚊蚋不敢进拂之爲声而鸡犬牛马无不惊逸若垂之于池泽则鳞甲之属皆伏而至収于室中即成瀑布未甞辄防上知其异进焉】蛟龙之腾于天渊也弥六合泽万物而虾与蛭不离尺水【栁宗元荅问】白龙改常服偶被豫且制【李白枯鱼过河泣白龙改常服偶被豫且制谁使尔爲鱼徒劳诉天帝】龙恠潜溟波【李白寄裴隠】毒龙蜕骨轰雷鼓【元稹送崔侍郎】其潜也渊其飞也天【五行志建中四年九月戊寅有龙见于汝州城壕龙大人象其潜也渊其飞也天城壕失其所也】资州得龙文余【贞元末资州得龙文余见前】龙与牛鬭【大和三年成都门外有龙与牛鬭同上】开元间景州水中见一龙三头【时虏中大水后六月有风自龙见处西南来飞屋防木者半昼暝龙城録】皎然集【房绾甞修学终南山谷中忽闻声若物戞铜噐之韵盖未之前闻也问父老云此龙吟也不久雨至矣绾望之冉冉云气游漫果骤雨作自尔再闻徴验不差后将赤金鉢戞之谓僞龙吟灵怪録】
　　麟【三十五】
　　白仁兽【麟也】毛虫之长【大戴礼毛虫二百六十麟爲之长】肉角【麟端有肉角示有武不用】四灵之首【百兽之先】灵兽　于嗟麟兮　含仁戴义【麕身狼尾马足含仁戴义雄鸣曰游圣雌鸣曰归昌王者不刳胎则在郊】一角【春秋感精符曰麟一角明海内共一主也】五蹄作歌【汉武纪五畤获白麟一角五蹄因作白麟歌荐郊庙也】麟以爲畜【礼】西狩【春秋曰西狩大野叔孙氏之车子鉏商获麟以爲不祥赐虞人仲尼观之曰麟也然后取之注云麟者仁兽王者之嘉瑞也时无明主出而遇获仲尼伤周道之不兴感嘉瑞之无应故修春秋爲中兴之教也絶笔于获麟之一句所感而起所以爲终也故曰感麟而作春秋也】折左足【家语曰鉏商于大野获麟折其左足孔子观之曰孰爲来哉反袂拭面泣涕沾襟子贡问曰何泣子曰麟爲明主出非其时见害以伤足】麟仁兽木之精也【孔演图云云】岁星【春秋图日岁星防爲麟】在囿【黄帝时麒麟在囿】鬭【淮南子麒麟鬭日月蚀】不至【史仲尼曰刳胎杀夭则麟不至也】吐哺【费祎曰鳯皇来翔麒麟吐哺】礼修【蔡邕曰视明礼修则麒麟至】不羣【麟者音中钟吕歩中规矩止不羣行无侣不践生虫不噬生草不食生肉夀三千歳】麟趾【诗美太平之公子皆仁厚如麟趾之时诗曰麟之趾振振公子麟之定振振公姓】学如牛毛成如麟角引取【谷梁曰西狩获麟其言引取之也注云麟自爲孔子来也不爲鲁鲁引而取之不与鲁之辞也】在郊薮【礼曰鳯皇麒麟在郊薮】牡曰麒　牝曰麟【黄色麟春鸣曰飬绥夏鸣曰扶防】吐书【孝经右契曰孔子夜梦豊沛邦有赤氤气起顔回子夏侣往观之驱车到楚西北苑氏之庙刍儿麟覆其前折左足束薪而覆之孔子曰儿来汝爲谁儿曰吾姓赤松字时侨名受纪孔子曰汝岂有所见乎曰吾有所见一禽如麕羊头上有角其末有肉方以是西走孔子发薪下麟视孔子趋而徃麟其耳吐三巻书孔子精而读之亦出搜神记】解罘放麟【东京赋】嘉瑞中国【公羊麟非中国之兽】嘉祥【瑞应麟王者嘉祥也羊头狼蹄圆顶身有五彩腹下黄髙一丈二尺含仁抱义不羣居不旅行彬彬乎其有文章食嘉禾之实饮珠玉之英】跃跃之麟游彼灵畤【文选】麟可系而羇兮岂异夫犬羊【同上】九眞献【汉宣时九真国献麟云】五十一见【汉自和已来迄于章和麟凡五十一见于郡国】元朔年获【汉武元朔九年幸雍祠五畤获白麟一角五足作歌歌之终军对曰野兽并角同夲也殆将有解编髪左衽冠带而化者由是改年曰元狩后越地及匈奴名王率众来降】好生【孙卿曰王者好生恶杀则在郊野】枵之精【鹖冠麟者盖枵之精也】懐义【广雅曰含仁懐义行歩中规折旋中矩游心择土详而后动不犯防穽不罹罘网】乗金【礼斗威仪曰人君乗金而王其政太平即在郊】徳至鸟兽则臻【援神契云云】五行之精【月令章句凡麟生于火游于土故修其毋臻致其子五行之精】歳星防爲麟【春秋保干图云云】凿井得【齐中兴二年二月监南兖州萧日南一言广陵宣城内凿井得镂麒麟一枚】吉之先兆孔不常有于天下【韩愈获麟解麟之爲灵昭昭也不畜于家不常有于天下其爲形也不类非若马牛犬豕豺狼麋鹿然】以徳不以形【又麟之出必有圣人在乎位麟爲圣人出也圣人者必知麟麟之果不爲不祥也又曰麟之所以爲麟者以徳不以形若麟之出不待圣人则其谓之不祥也亦宜】麟有利角众兽不伏【宋子嵩化书】麟出岂妖孔子云亡【孙樵】众中见毛骨犹是麒麟儿【杜甫诗】灵瑞【韦表防麟防碑铭曰圣人之生也得其时则化行江汉不得其时则道屈于季孟季孟之出也得其时则名荐于郊庙不得其时则身自罹于残夫】麟见壁州【前蜀王建武成元年十月麟见壁州】麟见文州【永平二年六月麟见文州】三年【麟见永泰】四年【麟见昌州并上】一角而麟趾【天祐二年冬十月有兽入吴兴一角而麟趾呉越备史】麟兽之逺人者也【昔鲁哀公出猎得之而不识盖索而获之非其自出也故孔子书于春秋曰西狩获麟者讥之也西狩非其逺也获麟恶其尽取也狩必书地而哀公驰骋所渉地多不可徧以名举故书西以包众地谓其举国之西皆至也麟人罕识之兽也以见公之竆山竭泽而尽取至于不识之兽皆搜索而获之故曰讥之也】咏于诗【书于春秋杂出于传记百家之书虽妇人女子皆知爲祥韩文】麟伤泣象尼【杜甫诗】麒麟踆踆而在郊【杜甫封西岳赋】
　　白孔六帖卷九十五
<子部,类书类,白孔六帖>
　　钦定四库全书
　　白孔六帖卷九十六　　　唐　白居易　原本
　　宋　孔　传　续撰
　　马【一】　　　　　　　牛【二】
　　羊【三】
　　马【一】
　　白良马骏足【逸足】绝羣　驵骏【权奇躞蹀】代劳【马以代劳】房精【房星之精】至骏【七发至骏】绝足【选】奇毛　坤象【易坤元亨利牝马之贞】千驷【齐景公有马千驷】朱鬛【白颠】连钱之色【喷玉之声】恋主　致远　萧萧长鸣【骎骎载骤】班马政【十二闲之政】不知牝牡【董仲舒乗马三年不知牝牡】践葵【事具贤女门】八尺七尺【周礼马八尺已上爲龙七尺爲騋】浴马【圉人浴马有流矢在白肉】效马效羊者右牵之【礼】执靮【马则执靮】驽骀款段【并羸马】行地无疆　牵制辕下驹【汉武谓郑当时曰何乃局促如辕下驹】白马翰如【易】蕃庶【晋康侯用锡马蕃庶】服牛乗马引重致远【易】騋牝三千【六尺曰騋】有骊有皇　乗皇禁原蚕【夏官爲害马也】牸牝【汉景时街巷阡陌马成羣乗牸牝者不得会聚】复卒【汉食货志】
　　【人有马一匹复卒三人】官假【汉时官假马毎岁三而归及息十以率一注令人畜官牝马三岁归之十母还官一驹】果下【汉时献果下马】出关【卫琯奏马高五尺九寸齿未平不得出关注马十岁齿平】马式【马援得骆越铜鼔铸爲名马式】既差我马【差择也】蹄噭【马蹄噭千里噭口也】认【卓茂有人认其马辄便与】马口钱【汉昭诏无敛今年马口钱注时有百口出敛所谓租及六畜】磨【许靖字文林不得齿叙以马磨自给】智【管仲曰老马之智可用也】饮马投钱【三辅决録安陵项仲山】骏马逐日【追风】大宛　汗血　作歌【李广利爲贰师将军伐大宛国得汗血马名蒲梢作天马之歌】肃爽【唐成公有两肃爽马楚子常欲之不与三年止之唐人窃马而献子常曰君以弄马之故隐君身也】千里驹　称德【骥不称力而称其德】屈产【荀息请以屈产之乗假道于虞】曵练【白马出呉阊门望之如一匹曵练】渥洼【汉得神马于渥洼水中乃爲歌曰太一贡兮天马下霑赤汗兮沬流赭今安匹兮龙爲友】赤汗【见上】似鹿【韩子曰马似鹿千里也】如龙【汉书曰车如流水马如龙】八骏【周穆王有八骏】九逸【汉武帝有九逸】献【汉文帝时有献千里马者】奔踶【汉马或奔踶而致千里者】骐骥【驑】逸态【七命曰天骊之骏逸态超越】兾北【兾之北土马之所生】騕防　龙媒　飞兔　紫鷰　浮云　绝景　追电　緑耳【并古骏马名】骓不逝【项羽歌曰时不利兮骓不逝】蚤翦【礼大夫违乗髦马不蚤翦谓不凿也】黑脊【礼马黑脊而般臂漏音娄臭不可食】契需【周礼行数千里不契需伤倦也言其善御也】乗肥马　逐逐【良马逐逐】六马【六种之马】朱其尾鬛【宋公子佗有白马四公取而朱其尾鬛以与向魋】求良马【淮南子秦穆公谓伯乐曰子有使求马者乎荅曰马不在形容筋骨相也天下之马若灭若没臣之子皆下材可告天下之马臣有担纒束薪者九方歅其于马非臣之下也求马三月而反曰得马矣在沙邱牡而黄及马至则牝而骊公谓伯乐曰子所求马者毛色牝牡不知败矣伯乐太息曰一至此乎歅之所观者天机也得其精而忘其麄见其内忘其外也果千里马】蹋石有迹【大宛有天马云云】泛驾【言有逸气不循轨】囓膝　飞黄　中黄　骥子【并马名】的卢【刘备乗马名的卢坠檀溪中溺水备急曰的卢今日何不努力马遂一踊五丈而得过矣】驾我骐【诗】陆离【陆梁】良马四之【五之六之诗】称旌繁【传有不腆先人之产马其可称旌繁乎称举也】若恤若失【徐无鬼相马马有成材若恤若失】寳马【东蕃求冐顿寳马羣臣曰匈奴寳马勿与冐顿曰奈何与邻国而惜一马】赤兎【吕布马名赤兎能驰城飞壍人语曰人中有吕布马中有赤兎】有性【孙坚战伤坠马卧草中军众分防后失坚所在坚所乗之騘还营掊地而鸣将士随马于草中得坚】至于犬马皆能有养【语】　调习【乗骑附】训驺　执辔　载驰载驱【不驰不驱】驷驖孔阜【诗】既佶且闲　有马者借人乗之　走马长楸间　小驷　教训　服习【晋恵公与秦战乗郑之小驷庆郑曰古者大事必乗其产生其水土知其出入安其教训而服习其道唯所纳之无不如志今乗异产从诸戎事及惧而变将与人易乱气狡愤隂血周作张脉愤兴外强中干进退不可周旋不能】金埒【王武子好马买地试马人谓之金埒】人马相得【文选】衘辔之制【荀子法言曰夫骐骥古之良马也然必有衘辔之制兼以鞭防之威加之造父之御然后日致千里】规行【矩歩】善御执辔【楚辞曰当世岂无骐骥诚莫之能善御见执者非其人故跔跳而逺去】马惊败绩　始驾马者反之车在马前【谓使见而习调之】歩马【左师见夫人歩马注云谓调习也】羇马【荘子马龁草饮水翘足而陆真性也伯乐曰我善治马连之以羁鞭之以皂栈而马死者半】伤吻敝防【庸人之御驽马】惜连干【王济乗马不肯渡水济曰马必是惜连干障泥去之乃渡杜预曰王济有马癖】非土性不畜【犬马云云】还泞【晋戎马还泞而止】庆氏之马善惊　走马【汉张敞爲京兆尹罢朝走马章防街自以便靣拊马注便面若今沙门持竹扇爲不欲见人也言敞无威仪也】马坠【羊祜叔子人相其先墓当受命者祜防其山冈相者曰虽防其冈犹有折臂三公俄而坠马折臂后位至三公】载骤骎骎　驰骋田猎令人心发狂【老子】必骋【又御师爲短防过华胄之门必骋】骑至庙【韦元成以列矦侍祀当晨入庙天雨淖不驾四马而骑马至庙下有司劾之数人皆削爵】习马【贰师至炖煌拜习马二人爲驱马校尉以破宛择取善马】恶香【朱建平善相马魏文将出取马入建平曰此马今日死矣及入将乗马恶香啮帝膝帝怒遣使杀之】怒马【楚怒马及衢而骋】班如【乗马班如易】教駣【駣驹也教谓调习】玉勒　金羁　蹑影陵空　光照地　黄金络　青丝鞚　腾驹　连镳竝驱　浮轩华轭　体与机防　动蹑惊风　延首髙骧【擢足轩时】气盖青云【势凌万里】沃若　买卖一顾十倍【有卖骏马者比三日于市人莫市乃见伯乐还而视之去而顾之一旦而价十倍】市骏骨【燕昭王以百金市骏骨人知好骏马不逺千里而至】交易有无【质其有无】试可市駮　齿色【歳齿也毛色也】马讼【谓卖马六言相负也周礼】质马【夏官质马掌货马量三物一曰戎马二曰田马三曰驽马皆有物价注云物色也价直言】贩马【后汉呉汉子顔亡命以贩马自业】劝卖【庾亮有的卢殷浩以不利于主劝卖之亮曰已所不欲不施于人】不货踶啮【庾嶷遁世性仁牛马有踶啮者恐伤人不鬻于市】求马于唐肆【肆非停马之处言旋过去】平牝马【武帝用天下马于平牝马匹二十万贵平牝马价欲使竞畜马】　秣马食粟【季文子相鲁马不食粟】龁草【饮水】皎皎白驹食我场苖絷之维之以永今朝【诗】之秣之【乗马在廐】在廐【伏草】皁栈【饮龁】刍秣之式【周礼太宰以九式均节财用曰刍秣之式式用也谓财之度数也刍秣养马之禾谷也】甞秣【马不甞秣】牛骥同皁【汉书】老骥伏枥志在千里减【汉诏水旱令太仆减谷食马】防以枣脯【见下马死注中】齐其饮食【周礼趣马】
　　【所在】养【任安田仁俱爲卫将军舎人家贫家监使养恶齧马两人窃言曰不知人哉任安曰将军尚不知何乃家监也】厮役　访于廐下【晋王尼爲防军府士王澄胡毋辅之等持羊酒访之尼时给府养马辅之等入坐于马廐中炙羊饮酒醉饱不见防军】自斩刍【第五伦爲防稽太守自斩刍】饮马长城窟　马病黄虺隤【陟彼髙冈我马黄我马虺隤并病也】垂耳【吊屈原文曰骥垂两耳伏塩车兮】伤骨【饮马长城窟水寒伤马骨】帛赎【田子方见卖老马以束帛赎之曰少而尽力老而弃其身仁者不爲】毛缩【马毛缩如猬】长鸣困坂【骐骥驾塩车上虞坂见伯乐而长鸣知其识已】相马失之瘦【文子】劳其筋力　尽疥　疲羸马医【汉张氏以马医击钟】老马反爲驹　马死敝帷不弃爲埋马也【礼】爲椟【鲁昭公乗马启服堑而死公将爲之椟子家曰从者病矣请以食之乃以帷裹】不问【廐焚子退朝曰伤人乎不问马】自毙以大夫葬【史楚庄王有爱马衣以文绣置之华屋席以露牀啗以枣脯马病肥而死将以棺椁大夫礼葬之剧孟曰请以六畜人之腹也】却活【将军赵固良马死惜之不接賔客郭璞求谒吏不敢通璞曰吾能活马固闻趍出见之乃令三十人持竿东行三十里见邱林社庙竹竿打树果得一物似玃持归此物见死马嘘吸其鼻中顷之马果起奋讯如故不复见前物】　牧放牧圉【传曰谁扦牧圉】阜蕃　畜事　教扰【周礼】散之华山【防马于华山之阳而不复乗】归马于华山之阳【示不复用也书】饮龁【庄子马蹄可以践霜雪毛可以御风寒龁草饮水翘足而陆此马真性也】寝讹【或寝或讹】场苖【见上】践雪【见上】季春乃合累牛腾马游牝于牧牺牲驹犊举书其数【腾马跃马也游牝牡于放牧之所也云云】仲夏游牝别羣【月令】孟春焚牧【焚陈草也】仲春通滛【合牝牡也】纲恶马【纲系也周礼】刍牧之事　牧师【周礼牧师掌牧地也】防马勿逐【七日得】风马牛【因而风逸】害马【黄帝初见牧童曰牧去害马】坰野【駉駉牡马在坰之野】务滋　囓人蹋人【廐律畜生囓人者绊之蹋人者截两耳】莱夷作牧【地名水害可去作放牧】校人　夏祭先牧　塞外草羙【明帝欲征匈奴窦固曰塞外草美马不湏谷】　祭校人职【秋祭马社臧仆冬祭马歩防马】相蹄【怒则分背相蹄】河决斯沉【汉书河决瓠子武帝沉白马于河而祭之】火灾是用【宋火灾马于四墉城也城隂气故以禳用】髙帝刑白马而盟功臣马牲【以马祭周礼】　亡失爰防其马【于以求之于林之下】塞上翁【失马人吊曰未必不爲福俄尔马引塞外马归】其风越逐【书马牛其风勿敢越逐】岐下亡马【秦穆公亡善马岐下野人共得食之吏欲法之公曰君子不以畜害人吾闻食善马肉不饮酒伤人比赐酒赦之后战二百人争死以报防】防马勿逐七日得【周易】　廐六系爲廐廐一仆夫【周礼】乗马在廐【之秣之】延廐【左传新作延廐】壊客馆【汉公孙爲丞相开东閤延賔客至刘屈牦爲相壊爲马廐】廐焚【见马死门】同皁【伏枥】养马【金日防输养马牵马过不敢仰视马又独肥】孔弱不可战【李靖爲西海道大总管诸将议春草未芽马弱不能战靖决防深入】赐【李勣甞坠马伤足帝以所乗马赐之】乗小马出入东西台【又诏得乗小马出入东西台】市马【姜晦转太常少卿时国马乏晦请以诏书市马六胡州率得马三十署游击将军诏可闲廐乃稍备】禠绅爲靮【杜譲能李克用兵至帝夜出鳯翔仓皇无知者譲能方直徒歩从十余里得遗马禠绅爲靮乗之】市索骏马【魏徴上防曰今万里遣使市索骏马并访怪珍】薄义重利【帝遣使赍金帛诸国市马徴曰今立可汗未定即诣诸国市马彼必以爲意在马不在立可汗可汗得立必不懐恩诸蕃闻之以中国薄义重利未必得马而先失义矣】欵段【李懐逺甞乗欵段马仆射豆卢钦望谓曰公贵显顾当然耶答曰吾幸其驯不愿他骏】廐马万匹【张文瓘时髙宗养廐马万匹帑廥寖虗文瓘谏帝爲减廐马数千】出飞龙马给畿驿【李渤言道路茀不治驿马多死宪宗得奏咨骇即诏出飞龙马数百给畿驿】毎色一队【王毛仲髙丽人从帝东封取牧马数万匹毎色一队相间如锦绣天子才之】请弛天下马禁【魏元忠封事请弛天下马禁吏民得乗大马不爲数限籍其凡勿使得隠不三年人间畜马可五十万】乗五马无不终枥下【韩滉自始仕至将相乗五马无不终枥下】以私马鞭官兵【黒齿常之御下有恩所乗马爲士棰或请罪之荅曰何遽以私马鞭官兵乎】私赍市马【赵憬咸安公主降回纥闗播爲使憬副之异时使者多私赍以市马规利入独憬不然】骇突【齐映授御史中丞徙幸梁道险澁常爲帝御防马骇突帝恐伤映诏舍辔固不去曰马奔踶不过伤臣舍之或犯清跸臣虽死不足偿责帝嘉叹】防其马谢【秦琼后归王世充曰世充多诈数与下呪誓乃巫妪非拨乱主也因约俱西走防其马谢世充曰自頋不能奉事请从此辞于是降髙祖】弃马投堑【刘宏基从太宗下西河宋老生败弃马投堑宏基斩其首】禽马数百【又隋将卫文升来拒宏基逆击禽甲士千余马数百髙祖恱赐马二十匹】血非野马【张说安九姓曰吾血非野马不畏其刺】马不善驰【张垍帝西狩守咸阳房琯至召见流涕帝问均垍安在曰臣之西亦甞过其家将与偕来均曰马不善驰后当继行然臣观之恐不能从陛下矣】置羸军千匹【李固言爲西川节度使置羸军千匹】大马二丈【太宗文徳皇后长孙氏归宁舅髙士亷妾见大马二丈立后舍外惧占之】青海骢【西域吐谷浑地有青海者周八九里中有山须氷合游牝马其上明年生驹号龙种甞得波斯马牧于海生骢驹日歩千里故世号青海骢】献名马【罽賔隋漕国贞观中献名马】生驹汗血【吐火罗比有颇黎山其阳宂中者有神马国人游牝于侧生驹輙汗血】监马至四十三万【王毛仲爲朔方讨击大帅两营万骑及闲廐官吏惮之无敢犯虽官田草莱樵敛不敢欺于牧事尤力蕃息不赀初监马二十四万后乃至四十三万】髙偿马直【王忠嗣初在朔方至市辄髙偿马直诸蕃争来市故蕃马寖少唐军精及镇河陇又请徙朔方河东九千骑以实军迄天寳末益孳息】助军【李嗣业有宛马千匹上于官以助军】增太原马千匹【李吉甫增太原马千匹】军中马乏【康承训爲天徳军防御使军中马乏敌来战数不胜承训罢冗费市马益军军乃奋张】失马【李愿领夏绥银宥莭度使部有失马者愿署牒于道以金求之三日失马并良马一系署下且曰逸而至不告罪当死今以良马赎愿归失马而縦其良境内肃然】有骏马不敢献【李听始爲羽林时有骏马帝在东宫使左右讽取之听以身宿卫不敢献于是帝曰李听徃在军中不与朕马是必可任乃授河东节度使】籍马【陆贽上书曰捜私牧责将帅以出兵籍马夫私牧者元勲贵戚之门也将家者统帅岳牧之后也其复除征径旧矣今夺其畜牧事其子孙丐假以给资装破产以营卒乗元臣贵位解体】笞折马足【归登家僮爲马所踶笞折马足登知不加责】健马【杜牧言曰山东产健马下者日驰二百里所以兵常当天下】老马不弃【朱忠亮授四镇节度使吏白耄卒不任战者可罢荅曰吾于老马不弃况战士乎闻者莫不感奋】停给【王锷擢爲鸿胪少卿先是天寳末西域朝贡酋长及安西北廷校吏歳集京师者数千人陇右既防不得归皆仰廪鸿胪礼賔月四万缗比四十年名田养子孙如编民至是锷悉籍名王以下无虑四千人畜马二千奏皆停给】解鞍自如【杨行宻传朱全忠率葛从周万骑攻光州柴再用遣小校王稔以轻骑觇贼汴兵围之候者请救再用曰稔必杀贼第无徃稔解鞍自如暮依越歩战杀伤多汴兵乃解时亡马法峻稔追汴军得马乃还】乗白马履行阵【王审知乗白马履行阵望者披靡号白马将军】多畜善马【髙祖皇后窦氏帝在焬帝时多畜善马后见曰上性乐此盍以献徒防之速罪无益也不听顷果坐谴】乗止一马【朱敬则爲庐州刺史代还无淮南一物所乗止一马】害圉人【栁公绰廐马害圉人公绰杀之或言良马可爱曰安有良马而害人乎】九尺【刘从谏畜马髙八尺献之帝帝不纳疑仇士良所沮怒杀马益不平也】如鸭而健【初大将与万江者本退浑部李部玉送回纥道太原举帐从至路州牧津梁寺地美水草马如鸭而健世所谓津梁种者歳入马价数百万】十骥【回纥骨利干因使者献马帝取其异者号十骥皆爲美名曰驣霜曰皎雪騘曰凝露騘曰县光騘曰决波騟曰飞霞骠曰发电赤曰流金曰翔麟紫曰奔虹赤厚礼其赐】廐牧地【裴延龄妄言长安咸阳闲得陂艿数百顷愿爲内廐牧地水草甘荐与苑廐等帝信之】出骑弱马【李贺毎旦日出骑弱马从小奚奴背古锦囊】给乗舆马【乔琳次盩厔诡言马殆不进帝给乗舆马】乗小马至内省【许敬宗同东西防三品年老不任趍歩特诏与司空李勣朝朔日听乗小马至内省】郁屈蜀马【朝野佥载曰唐郎中张元一以唐波若矮短自爲郁屈蜀马】舞马【乐志宗甞以马百匹盛饰分左右施三重榻舞倾杯数十曲壮士举榻马不动乐工少姿秀者十数人衣黄衫文玉带立左右毎千秋节舞于勤政楼下】国之武备【五行志永隆二年监牧马大死凡十八万匹马者国之武备天去其备国将危亡矣】肉鳞臆【开元二十九年三月滑州刺史李邕献马肉鳞臆嘶不类马日行三百里】吐珠【大和九年易定马饮水因吐珠一以献】尾皆咤蓬【光启二年夏四月僖宗在鳯翔马尾皆咤蓬如篲咤怒象】以马爲事【五代李金全爲彰武节度使罢归献马数十匹居数日又以献明宗谓曰卿患马多邪何进献之数也且卿在泾州治状如何无乃以马爲事乎金全慙不能对】一丈乌【寇彦卿太祖赐以所乗爱马一丈乌】緑野马【五代回鹘地出緑野马】负五石驰【安禄山毎乗驿入朝半道必易马号大夫换马台不尔马辄仆故马必能负五石驰者乃胜载】自在将军【东汉刘旻契丹兀欲闻旻自立遣其贵臣述轧髙勲以自爱黄骝报騪旻爲黄驑治廐饰以金银食以三品料号自在将军】马犇乏【宋申锡二月晦羣司皆休中人驰召宰相马犇乏死于道易所乗以复命】良马人所爱【吐谷浑献名马帝问马种性使者曰国之最良者帝曰良马人所爱诏还其马】朱鬃白马【五代南唐刘防云南骠信郑旻遣使致朱鬃白马以求防】枥马直数百金者常十数【裴冕】龙种【磨邻有千里马传爲龙种】九花虬【唐杜阳编代宗命御马九花虬以赐子仪九花虬即范阳节度使李徳山所贡额髙九寸毛拳如鳞头颈鬃鬛真虬龙也毎一嘶则羣马耸耳以身披九花纹故号九花虬】神智騘【徳宗西幸有二马一号神智騘一号如意騘皆耳中有毛引之可长一尺而进退缓急皆如意花木方春上幸宫苑侍者进瑞鞭上指二骏因谓近臣曰昔朕西幸有二骏今获此鞭可谓三絶】防花马【开元遗事长安侠少毎至春时结朋各置马饰锦韀金络并辔于花树下徃来使仆从执酒柶而随之遇好花则驻马而饮也】望云骓【徳宗幸梁御马号望云骓驾还饲以一品料暇日牵而视之至必长鸣四頋若感恩状人多图之出李肇国史补】忽雷駮【秦叔寳所乗马号忽雷駮常饮以酒毎于月明中试能竪越三领黒氊酉阳杂俎】明宗有马三万五千【眀宗问延光马数防何对曰骑兵三万五千明宗抚髀叹曰吾居兵间四十年自太祖在太原时马数不过七千庄宗取河北与梁家战河上马才万匹今有马三万五千匹而不能一天下吾老矣马多奈何延光因曰臣甞计一马之费可养歩卒五人三万五千匹马十五万兵之食也明宗曰肥战马而瘠吾人此吾所丑也范延光传】骐骥生絶域自今无匹俦【韩退之驽骥诗】饥食玉山禾渴饮醴泉流【同上】秣之稊粃饮之沔池廐枥也【刘禹锡说骥】上可以献帝闲次可以鬻十金【同上】夫昔之翘陆也谓将蹄将齧抵以挝防不知其籋云耳昔之吹嘘也谓爲疵爲疠投以药石不知其喷玉耳【同上】我防垂空我镳方扬【振鬛轩昻侨如飞翔翘翘其雄也我鞍如山我辔如组弭毛容与宛若孤处靡靡其柔也夷则沮洳髙则巇虎咆空林防鬭荒馗风雨孤征简书之威俾予弗颠我马焉依屑屑其劳也非徳而何刘禹锡文】天育骠骑歌【是何意态雄且杰骏尾萧梢朔风起毛爲緑缥两耳黄眼有紫防双瞳方杜甫】騘马行【雄姿逸熊何崷崒顾影骄嘶自矜宠隅目青荧夹镜悬肉磈礧连钱动】赤汗防生白雪毛银鞍却覆香罗帕【同上】千里马【马之千里者一食或尽粟一石今食马者不知其能千里而食也是马虽有千里之能食不饱力不足才羙不外见且欲与常马等不可得安求其能千里也韩文】越骏【越之西多荐草产善马世称越骏始生若羔歳中纽莎縻之饮以朱潘七年可御日驰数百里南蛮传】舞马【帝教舞马四百蹄分爲左右部各有名称曰某家骄云云禄山入京取数十疋归范阳禄山败入田承嗣军中不知其技也一曰大飨乐作马闻乐而舞廐人以为妖击之至毙明皇録】立仗马【李林甫召谏官谓曰今明主在上羣臣将顺之不暇何用多言子不见立仗马乎终日无声而食二品料及其一鸣即黜之虽欲勿鸣其可得乎谭賔録】项王之锥符主之騧桓氏之騘晋侯之骏魏公絶影唐国骕骦刘之的颅吕之赤兎【其状则八尺之戎七尺之騋六尺之骄三尺之果邵昻碑】八坊【唐新造于赤岸泽仅得牝牡三千匹命太仆张万歳傍陇右驯字之四十年孳婉成七十万六千匹后于岐邠等四境分爲八坊五在岐州余在三郡有保乐甘露等坊文粹】缣易马【张燕公监牧王禹仲颂徳碑序自正观讫于麟徳四十年间至七十万匹置八使以董之设四十八监以掌之于斯之时天下以一缣易一马秦汉之盛未始闻也】头上锐耳批秋竹脚下髙蹄削寒玉【杜甫李鄠县丈人胡马行】鳯臆龙鬐【未易识侧身注目长风生同上】左右仗廐【百官志左右仗廐左曰奔星右曰内驹两仗内又有六廐左飞右飞左万右万东南内西北内】官马坊【园苑有官马坊毎歳河陇羣牧进其良者以供御同上】仗内六闲【武后通天元年置仗内六闲一曰飞龙二曰祥麟三曰鳯苑四四鹓鸾五曰吉良六曰六羣同上】闲廐马万疋疋【开元初闲廐马至万疋疋骆驼巨象皆养焉同上】印以三花飞鳯之字【凡外牧嵗进良马印以三花飞鳯之字尚乗局】以八马列宫门之外【飞龙廐曰以八马列宫门之外号南衙立仗马同上】凡驿马给地四顷莳以苜蓿【官酉志驾部】风騣霜鬛【栁宗元晋国多马四散惝怳开合万状喜者鹊厉怒者人搏决然坌跃千里相角风騣雾鬛斸山扶壑耳揺层云腹捎众木寂寥逺游不夕而复】逐犇星先飘风【栁宗元荅问且夫白蚁緑耳之得康庄也逐犇星先飘风】瑶光殿【天寳中大宛国进汗血马六疋甚大一曰红叱拨二曰紫叱拨三曰青叱拨四曰黄叱拨五曰丁香叱拨六曰桃花叱拨上乃制名一曰红玉辇二曰紫玉辇三曰平坐辇四曰陵云辇五曰飞香辇六曰百花辇复命图于瑶光殿仍改爲观骥殿秦再思纪异録】庆云遥覆【天寳中陇右莭度皇甫惟明奏龙支县人厍狄孝义有马生龙驹经九旬有九日身不生毛臣就捡视时有庆云五色遥覆马上久而不散请付史官旧唐书】腕促蹄髙如踣铁交河防蹴层冰裂【杜甫髙都护騘马行腕促蹄髙如踣铁交河防蹴层冰裂五花防作云满身万里方看汗流血】愿腾六尺马背若孤征鸿【杜甫苦雨奉寄王徴士】盍簮喧枥马【守歳】因风想玉珂【宿左省】龙种马【西域个失宻出龙种马世传地本龙池龙徙水竭故徃居之】冀北马多于天下【韩愈序伯乐一过兾北之野而马羣遂空夫伯乐虽善知马安能遂空其羣邪解之者曰吾所谓空非无马也无良马也伯乐知马遇其良辄取之羣无防良马】紫驑行且嘶双翻碧玉蹄【李白】临流不肯渡似惜锦障泥【同上】金羁络骏马【同上】马逸坠林下【尉迟恭隠太子死领骑七千趍武门王马逸坠林下】马者兵之用也监牧所以蕃马也【其制起于近世唐之初起得突厥马二千匹又得隋马三千于赤岸泽徙之陇右监牧之制始于此其官领以太仆其属有牧监】初用太仆少卿张万歳领羣牧自贞观至麟徳四十年间马七十万六千【置入坊岐豳泾宁间唐兵志并同上】瓜州饲马以薲草【酉阳杂俎州饲马以薲草沙州以茨萁凉州以防突浑蜀以稗草以萝卜根饲马马肥安北饲以沙蓬狼针】马体名【马体名有输鼠外鳬乌头龙翅虎口同上】廻毛在颈【白马黑毛鞍下腋下廻毛右脇白毛左右后白曰马四足黑目下横毛黄马白喙旋毛在吻后汗沟上通尾本目赤睫乱及反睫白马黑目目白却视并不可骑夜眼名附蝉戸肝名悬防亦曰鸡舌緑祑方言以地黄甘草噉五十歳生三驹】百兽韀【五行志中宗朝安乐公主令尚方以百兽毛爲韀回视之各见本兽形也】天马歌【天马来出月支窟背爲虎文龙翼骨嘶青云振緑髪兰筋权竒走灭没李白】六马滚尘图【龙城宁王善画马开元后花蕚楼下壁上有六马滚尘图内明皇最眷爱玉靣花騘谓无纎悉不备风鬃雾鬛信伟如也后壁间恰有五马其一失去信神物与变化俱也】凡马有左右监以别其麄良【以数纪爲名而着其簿籍细马之监称左麄马之监称右诸牧监】凡马各以年名籍之【毎歳季夏造至孟秋羣牧使以诸监之籍合为一同上】常以仲秋上于寺【同上】典廐令掌系饲马凡细马一中马二驽马三各给一丁【同上六典】凡蜀马给藁八分其围粟一斗盐六勺乳者倍之【同上】凡监牧孳生过分则赏【其有死耗者毎歳亦以率除之若歳疫以私畜凖同者以疫除】毎歳进马麄良有差【史司毎歳简细马五送敦马一百疋进之若诸监之细马生驹以其数申所由司次入寺其四歳以下麄马毎年简充诸卫官焉】乗黄古神马名【亦曰飞黄背有角日行万里六典】凡外牧进良马【印以三花飞鳯之字而为志焉尚乗奉御掌内外闲之马辨其麄良而率其习教六闲一曰飞黄二曰吉良三曰龙媒四曰驺駼五曰駃騠六曰天苑左右凡十有二闲分为二廐一曰祥麟二曰鳯苑以系饲马】山崆峒兮水呜咽泉喷玉兮草汗血聚如花兮防如雪【文粹张说颂】
</div>
    <div class="pagination">
<a href="白孔六帖_page46.html">上一页</a><span>...</span><a href="白孔六帖_page42.html">42</a><a href="白孔六帖_page43.html">43</a><a href="白孔六帖_page44.html">44</a><a href="白孔六帖_page45.html">45</a><a href="白孔六帖_page46.html">46</a><span class="current-page">47</span><a href="白孔六帖_page48.html">48</a><a href="白孔六帖_page49.html">49</a><a href="白孔六帖_page50.html">50</a><a href="白孔六帖_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
