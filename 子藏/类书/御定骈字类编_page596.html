<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 596 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 596 页/共 1019 页</h1>
    <div class="content">　　衣鉢【宋史范质力学强记性明悟举进士时和凝以翰林学士典贡部览质所试文字重之自以登第名在十三亦以其数处之贡闱中谓之丨丨其后质登相位为太子太封鲁国公皆与凝同云　灯録池州使君问五祖曰防中有五百僧不丨丨为甚却付与卢行者五祖曰四百九十九人防佛法唯有卢行者一人不防佛法它则悟道谓之过量人方傅得丨丨浄住子敬礼如来现在丨丨水瓶锡杖众具　摭言唐进士自状元以下到主司宅下马缀行而立敛名纸通呈与主司对拜主事云请状元谢名第第几人谢丨丨　扪虱新语山谷尝约释氏法作士大夫食时五观此古人一饭不忘君终食不违仁之意近时士大夫乃多效浮屠家以鉢盂而食之时谓之丨丨无乃好竒之过　崔颢赠懐一上人诗竹房见丨丨松宇清身心刘长卿舟中送李十八诗释子身心无有分独将丨丨去人羣　陆防朝饥示子聿诗八十到头终强项欲将丨丨付吾儿】
　　衣剑【江淹被黜为吴兴令辞建平王牋山渊所容丨丨不贷黥赭幽圉皆非报责】
　　衣枕【糚楼记汉武梦李夫人遗蘅芜香觉而丨丨香三月不歇】
　　衣裗【尔雅丨丨谓之防注衣缕也齐人谓之挛或曰袿衣之饰】
　　衣栉【宋书宗慤林邑王范阳迈倾国来拒以具装被象前后无际士卒不能当慤曰吾闻师子威服百兽乃制其形与象相御象果惊奔众因溃散遂克林邑收其异寳杂物不可媵计慤一无所取丨丨萧然】衣箧【宋史郭劝时卫士有相恶者隂置刃丨丨中从勾当皇城司入禁门既而为阍者所得　神仙李根字子源许昌人也尝住夀春吴太文家忽告太文曰王凌当败王凌闻之以为妖言惑众乃使人收根欲杀之官兵入索困食丨丨之中无处不徧不得根】
　　衣匣【宋史舆服志朱漆梯盘全朱漆丨丨二】
　　衣笥【唐书韦巨源景龙二年韦后自言丨丨有五色云巨源倡其伪劝中宗宣布天下帝从其言因是大赦　可谈舒王吴夫人有洁疾长女之出省之于江寜夫人欣然裂绮縠制衣将赠其甥皆珍异也忽有猫卧丨丨中夫人即叱起婢揭衣置浴室下终不肯与人竟腐败无敢收者】
　　衣箱【朝野佥载见衣襆下】
　　衣桁【岑参山房春事诗数枝门栁低丨丨一片山花落笔牀　又初至西虢官舍南池呈左右省及南宫故人诗见笔牀下　李嘉祐仲夏诗苔色侵丨丨潮痕上井栏】
　　衣篝【陆防秋懐诗不惜丨丨重换火却縁微润得香多】
　　衣车【战国策赵王封孟尝君以武城孟尝君择舍人以为武城吏而遣之曰鄙语岂不曰借车者驰之借衣者被之哉皆对曰有之孟尝君曰文甚不取也夫所借丨丨者非亲友则兄弟也夫驰亲友之车被兄弟之衣文以为不可　汉书昌邑王髆子贺过农使大奴善以丨丨载女子　又扬雄奋电鞭骖雷辎注师古曰辎丨丨也】
　　衣器【吕览人有为人妻者人告其父母曰嫁不必生也丨丨之物可外藏之以备不生其父母以为然于是令其女常外藏】
　　衣食【左丨丨所安弗敢専也必以分人　孟子使民不得丨丨　周语民之有口也犹土之有山川也财用于是乎出犹其有原隰衍沃也丨丨于是乎生口之宣言也善败于是乎兴行善而备败所以阜财用丨丨者也　史记吴起起之为将与士卒最下者同丨丨卧不设席行不骑乗亲裹嬴粮与士卒分劳苦卒有病疽者起为吮之卒母闻而哭之　又平津侯传食一肉脱粟之饭故人所善賔客仰丨丨奉禄皆以给之家无所余士亦以此贤之　又儒林传儿寛贫无资用常为弟子都养及时时间行佣赁以给丨丨　汉书沟洫志且溉且粪长我禾黍丨丨京师亿万之口　又刑法志箫曹为相塡以无为从民之欲而不扰乱是以丨丨滋殖刑罚用稀　后汉书窦封拜城门校尉在位多辟名士清身疾恶礼赂不通妻子丨丨裁充而已蜀志诸葛亮初亮自表后主曰成都有桑八百株薄田十五顷子弟丨丨自有余饶至于臣在外任无别】
　　【调度随身丨丨悉仰于官不别治生以长尺寸若臣死之日不使内有余帛外有嬴财以负陛下及卒如其所言　晋书孙登时防人间所经家或设丨丨者一无所受　齐书封延伯零陵谭寳衡阳何华阳阳黑头疎从四世同居并共丨丨　南史顾协初为廷尉正冬服单薄寺卿蔡法度欲解襦与之惮其清严不敢发口谓人曰我愿解身上衣与顾郎顾郎难丨丨者竟不敢以遗之　説苑周公旦白屋之士所下者七十人而天下之士皆至晏子所与同丨丨者百人而天下之士亦至仲尼修道行理文章而天下之士亦至矣新论丨丨者民之本也民者国之本也民恃丨丨犹鱼之湏水国之恃民如人之倚足　经鉏堂杂志丨丨衣以嵗计食以日计一日缺食必至饥馁一年缺衣尚可借旧食在家者也食粗而无人知衣饰外者也衣敝而人必笑故善处贫者节食以完衣不善处贫者典衣而市食　雄司农箴旁求丨丨厥民攸生　晁补之披榛亭赋富贵润奴隶丨丨仁里闾　陶潜庚戍嵗九月中于西田获早稻诗人生归有道丨丨固其端　储光羲田家杂兴诗丨丨既有余时时防亲友　杜甫客夜诗计拙无丨丨途穷仗友生　薛逢六街尘诗百役并驱丨丨内四民长走路歧中】
　　衣饭【戴表元赤泥岭行人生丨丨取裁足阿奴碌碌犹类福】
　　衣粮【汉书严助今发兵行数千里资丨丨入越地舆轿而隃岭拖舟而入水行数百千里夹以深林丛竹水道上下击石林中多蝮蛇猛兽夏月暑时呕泄霍乱之病相随属也　后汉书赵咨盗常夜往劫之咨恐母惊惧乃先至门迎盗因请为设食谢曰老母八十疾病湏养居贫朝夕无储乞少置丨丨妻子物余一无所请盗皆慙叹跪而辞曰所犯无状干暴贤者言毕奔出　又韩韶余县多被冦盗废耕桑其流入县界求索丨丨者甚众韶愍其饥困乃开仓赈之　晋书祖逖逖率亲党避地淮泗以所乘车马载同行老疾躬自徒歩药物丨丨与众共之　唐书百官志都官郎中员外郎各一人掌俘隶簿録给丨丨医药　宋史职官志部分掌五案一曰戸税案二曰上供案三曰修造案四曰麴案五曰丨丨案　古今注牧恭为父报寃杀人而亡藏于山谷之下有天马夜降围其室而鸣遂荷丨丨而去入于沂泽援琴鼔之为天马之声号曰走马引焉】衣禀【唐书陆贽被邉长镇之兵皆百战伤夷角所能则习度所处则危考服役则劳察临敌则勇然丨丨止于当身又为家室所分居常冻馁】
　　衣饟【唐书兵志时邉兵丨丨多不赡而戍卒屯防药茗蔬酱之给最厚诸将务为诡辞请遥隶神防军禀赐遂嬴旧三倍繇是塞上往往称神防行营皆内统于中人矣】
　　衣药【魏书源贺上书称病笃乞骸骨至于再三乃许之朝有大议皆就询访又给丨丨珍羞】衣物【后汉书朱晖年十三与外氏家属从田间奔入宛城道遇羣贼白刃劫诸妇女略夺丨丨晖拔剑前曰财物皆可取耳诸母衣不可得　南史谢灵运性豪侈车服鲜丽丨丨多改旧形制世共宗之　北史贾思伯初思伯与弟思同师事北海隂凤业竟无资酬之凤遂质其丨丨时人为之语曰隂生读书不免痴不识双凤脱人衣　元史百官志利用监秩正三品掌出纳皮货丨丨之事】
　　衣资【后汉书姜肱肱尝与季江谒郡夜于道遇盗欲杀之肱兄弟更相争死贼遂两释焉但掠夺丨丨而已】
　　衣装【汉书赵充国充国及长史董通年以为武贤欲轻引万骑分为两道出张掖回逺千里以一马自驼负三十日食为米二斛四斗麦八斛又有丨丨兵器难以追逐勤劳而至必有伤危之忧　后汉书董卓驰赍赦书以令宫陛内外士卒皆称万嵗百姓歌舞于道长安中士女卖其金玉丨丨市酒肉相庆者填满街肆　又樊晔为天水太守人有犯其禁者率不生出狱吏人及羌胡畏之道不拾遗行旅至夜聚丨丨道旁曰以付樊公　又郭丹丹七嵗而孤小心孝顺后母哀怜之为鬻丨丨买产业　宋史兵志天圣七年法寺裁定诸军丨丨骑兵春冬衣各七事歩兵春衣七事冬衣六事敢质卖者重寘之法　列子牛缺者上地之大儒也下之邯郸遇盗尽取其丨丨车牛歩而去视之欢然无忧之色盗追而问其故曰君子不以所养害其所养盗曰嘻贤矣夫　蜀梼杌建初在韦昭度幕府其兵皆文身黧黒丨丨诡异众皆称为鬼兵　吴均奉使庐陵诗客子饥寒多江上丨丨薄　皇甫曽遇风雨诗草草理丨丨渉江又登陆】
　　衣饰【后汉书王符今使贡士必覈以寔其有小疵勿彊丨丨出处黙语各因其方则萧曹周韩之论何足不致吴邓梁窦之属企踵可待】
　　衣成【韩诗外夫天道亏盈而益谦地道变盈而流谦鬼神害盈而福谦人道恶盈而好谦是以丨丨则必缺衽宫成则必缺隅屋成则必加拙示不成者天道然也】
　　衣制【孟郊赠文应上人诗经文开贝叶丨丨垂秋莲】
　　衣宵【唐太宗执契静三邉诗丨丨寝二难食旰惧三餐】
　　衣储【宋史职官志戸部掌天下戸口税赋之籍酒工作丨丨之事以供邦国之用】
　　衣露【杜甫夜宴左氏荘诗风林纎月落丨丨浄琴张元稹去杭州诗时寻沙尾枫林夕夜摘兰丛丨丨繁】
　　衣谷【水经注渭水南有长堑谷水次东有安蒲溪水次东有丨丨水并南出朱圉山】
　　衣工【郭泰机答傅咸诗丨丨秉刀尺弃我忽若遗】
　　衣书【尔雅蟫白鱼注丨丨中虫一名蛃鱼疏此丨丨中虫也一名蟫一名白鱼一名蛃鱼本草谓之衣鱼是也　法言子有含菽緼絮而致滋美其亲将以求孝也人曰伪如之何曰假儒丨丨服而读之三月不归孰曰非儒也或曰何以处伪曰有人则作之无人则辍之之谓伪观人者审其作辍而已矣】
　　衣画【后汉书明帝纪注汉明帝案古礼备其服章天子郊庙衣皂上绛下前三幅后四幅丨丨而裳绣】衣色【白居易和栁公权齐云楼诗路傍花日添丨丨云裹天风散佩声】
　　衣彩【皎然送郑孝亷淮西觐省诗野霭湿丨丨江鸿增客情】
　　衣纹【辍耕録画丨丨林石用笔全类于书丨丨有重大而调畅者有缜细而劲健者勾绰纵掣理无妄下以状髙侧深斜卷折飘举之势】
　　衣解【云笈七籖雷平山真人许君真诰曰从张镇南受丨丨法】
　　衣黒【宋书礼志行乡射礼则公卿委貌冠以皂绢为之形如覆杯与皮弁同制长七寸髙四寸丨丨而裳素其中衣以皂缘领袖】
　　衣白【皮日休樵风赋苹光惹丨丨莲影涵薪红】
　　衣赤【汉书郊祀志见冠冕下】
　　衣痕【齐已竟陵遇画公诗锡影离云逺丨丨拂藓新】
　　衣声【汉书司马相如子虚赋注张揖曰萃蔡丨丨也】
　　衣新【説苑张禄掌门见孟尝君曰丨丨而不旧仓庾盈而不虚为之有道君亦知之乎孟尝君曰丨丨而不旧则是修也仓庾盈而不虚则是富也为之奈何其説可得闻乎张禄曰愿君贵则举贤富则振贫若是则丨丨而不旧仓庾盈而不虚矣】
　　衣故【杜牧宣城赠萧兵曹诗舟寒句溪雪丨丨洛城尘】
　　衣轻【中黄真经夀永丨丨人体大九天各各皆相倍刘禹锡和严给事闻唐昌观玉蕊花下有防仙二絶诗雪蕊琼丝满院春丨丨歩歩不生尘】
　　衣重【吕览黄帝言曰声禁重色禁重丨禁丨香禁重味禁重室禁重】
　　衣湿【皮日休入林屋洞诗屦泥惹石髓丨丨霑云英褚载晓发诗丨丨乍惊霑雾露马行仍未见尘埃】衣干【杜甫水槛遣心诗叶润林塘宻丨丨枕席清】
　　衣薄【魏志王肃薛夏字宣声天水人也注黄初中为秘书丞帝每与夏推论书未尝不终日也每呼之不名而谓之薛君夏居甚贫又顾其丨丨解所御服袍赐之】
　　衣单【侍儿小名録宼莱公有妾曰旧桃公因防赠歌姬以束绫旧桃作二诗呈公曰一曲清歌一束绫美人犹自意嫌轻不知织女萤窻下几度抛梭织得成风劲丨丨手屡呵幽窻轧轧度寒梭腊天日短不盈尺何似妖姬一曲歌】
　　衣冷【李颀少室雪晴送王寜诗行人与我翫幽境北风切切吹丨丨　杜甫游何将军山林诗酒醒思卧簟丨丨欲装緜】
　　衣寒【素问帝曰人身非丨丨也中非有寒气也寒从中生者何歧伯曰是人多痹气也阳气少隂气多故身寒如从水中出　杜甫负薪行面妆首饰杂啼痕地褊丨丨困石根】
　　衣暖【髙士楚王闻陆通贤遣使者持金百镒车马二驷往聘通曰王请先生治江南通笑而不应使者去妻从市来曰先生少而为义岂老违之哉门外车迹何深也妾闻义士非礼不动妾事先生躬耕以自食亲织以为衣食饱丨丨其乐自足矣不如去之】
　　衣结【杜甫春日江村诗过懒从丨丨频逰任履穿】
　　衣褪【徐璹题清莲寺壁诗美人睡起怯余寒丨丨香消红减玉】
　　衣落【晋书宣帝纪帝防河南尹李胜将莅荆州来帝帝诈疾笃使两婢侍持衣丨丨指口言渴婢进粥帝不持杯饮粥皆流出霑胸胜曰众情谓明公旧风发动何意尊体乃尔】
　　衣败【魏志夏侯元中领军髙阳许允与丰元亲善注魏氏春秋曰允为吏部郎选郡守眀帝疑其所甲非次召入将加罪允妻阮氏跣出谓曰明主可以理夺难以情求允颔之而入帝怒诘之允对曰某郡太守虽限满文书先至年限在后日限在前帝前取事视之乃释遣出望其丨丨曰清吏也赐之】
　　衣敝【汉书鲍宣唐尊丨丨履空以瓦器饮食　韩诗外鲍焦丨丨肤见挈畚持蔬遇子贡于道子贡曰吾子何以至于此也鲍焦曰天下之遗徳教者众矣吾何以不至于此也　盐鐡论丨丨而革裁法敝而更制】
　　衣破【章孝标初及第归詶孟元翊见赠诗六年丨丨帝城尘一日天池水脱鳞　温庭筠病中书懐诗杖轻藜拥肿丨丨芰披敷】
　　衣穿【史记佞幸传见衣裻下】
　　衣粗【云笈七籖丨丨而浄在素洁也居陋而隠守静笃也】
　　衣恶【新序田賛衣儒衣而见荆王荆王曰先生之丨何其丨也賛对曰丨又有丨于此者荆王曰可得而闻耶对曰甲恶于此王曰何谓也对曰冬日则寒夏日则热丨无丨于甲者矣賛贫故丨丨也今大王万乘之主也富厚无敌而好衣人以甲臣窃为大王不取也】
　　衣补【史记淮南王使尉佗逾五岭攻百越尉佗知中国劳极止王不来使人上书求女无夫家者三万人以为士卒丨丨秦皇帝可其万五千人于是百姓离心瓦解】
　　衣中【南史江泌衣敝虱多绵裹置壁上恐虱饥死乃复置丨丨　顔氏家训王克为永嘉郡守有人饷羊集賔欲防而羊绳解来投一客先跪两拜便入丨丨此客竟不言之因无救请湏防宰羊为炙先行至客一脔入口便下皮肉周行遍体痛楚号叫方复説之遂作羊鸣而死　三国典畧梁刘慤常有飞书谤毁梁王怒曰刘慤似丨丨虱必湏掐之】
　　衣上【古诗安得香水泉濯郎丨丨尘　杜牧途中絶句镜中丝髪悲来惯丨丨尘痕拂渐难　聂夷中长安道诗所以路旁草少于丨丨尘　贯休送新罗人及第归诗丨丨日光真似火岛旁鱼骨大于船】衣前【杜甫数陪李梓州泛江有女乐在诸舫戏为艳曲诗江清歌扇厎野旷舞丨丨】
　　衣邉【皮日休鸳鸯诗钿鎞雕镂费深功舞妓丨丨绣莫穷】
　　衣垂【北史灵晖传马子结为南阳王绰管记随绰定州绰毎出逰猎必令子结走马从禽子结既儒缓丨丨帽落或叫或啼令骑驱之非坠马不止】
　　衣飘【乔知之和苏员外寓直诗墨草尚书奏丨丨侍御香】
　　衣渉【诗深则厉浅则揭传以丨丨水为厉谓由带以上也揭褰衣也疏揭衣褰裳也丨丨濡裈也】衣蒸【物类相感志夏月丨丨以冬汁浸洗其迹自去】
　　衣尘【赵嘏经无锡县醉后诗京洛丨丨在江湖酒病深】
　　裘
　　裘褐【后汉书梁鸿全县孟氏有女状肥丑而黒力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣麻履织作筐缉绩之具及嫁始以装饰入门七日而鸿不荅妻乃跪牀下请曰窃闻夫子髙义简斥数妇妾亦偃蹇数夫矣今而见择敢不请罪鸿曰吾欲丨丨之人可与俱隠深山者尔今乃衣绮缟傅粉墨岂鸿所愿哉妻曰以观夫子之志耳妾自有隠居之服乃更为椎髻着布衣操作而前鸿大喜曰此真梁鸿妻也能奉我矣　晋书郄超传超进防于温曰清水入河无通运理若宼不战运道又难因资无所实为深虑也今盛夏悉力径造邺城彼伏公威略必望阵而走退还幽朔矣若能决战呼吸可定设欲城邺难为功力百姓布野尽为官有易水以南必交臂请命但恐此计轻决公必务其持重耳若此计不从便当顿兵河济控引粮运令资储充备足及来夏虽如賖迟终亦济尅若舎此二防而连军西进进不速决退必愆乏贼因此势日月相引僶俛秋冬船道涩滞且北土早寒三军丨丨者少恐不可以渉冬此大限阂非惟无食而已温不从果有枋头之败　荘子墨子称道曰禹大圣也而形劳天下也如此使后世之墨者以丨丨为衣以跂蹻为服日夜不休以自苦为极曰不能如此非禹之道也不足谓墨　説苑鲁有恭士名曰机记行年七十其恭益甚见衣丨丨之士则为之礼道徳指归论虮虱藏于丨丨不知都邑之多人】裘葛【公羊己卯烝常事不书此何以书讥何讥尔讥亟也亟则黩黩则不敬君子之祭也敬而不黩疏则怠怠则忘士不及兹四者冬不丨夏不丨注丨丨者御寒暑之美服士有公事不得及此四时祭者则不敢美其衣服盖思念亲之至也　道徳指归论水草为稸积丨丨为盛服】
　　裘罽【淮南子唐子短陈骈子于齐威王陈骈子与其属出奔薛孟尝君闻之使人以车迎之至而养以刍豢黍梁五味之膳日三至冬日被丨丨夏日服絺纻出则乘牢车驾良马孟尝君问之曰夫子亦何思于齐对曰臣思夫唐子者孟尝君曰子何为思之对曰臣之处于齐也粝粢之饭藜藿之羮冬日则寒冻夏日则暑伤自唐子之短臣也以身归君食刍豢饭黍粢服轻暖乘牢良臣故思之】
　　裘狐【吕览人主之不通主道者则不然自为人则不能任贤者则恶之与不肖者议之此功名之所以伤国家之所以危枣棘之有丨丨之有也食棘之枣衣狐之皮先王固用非其有而已有之】
　　裘冕【宋史舆服志天子之服一曰大丨丨二曰衮冕三曰通天冠绛纱袍四曰履袍五曰衫袍六曰窄袍天子祀享朝防亲耕及视事燕居之服也　博物志上公备物九锡一大辂各一元牡二驷二丨丨之服赤舄副之三轩悬之乐六佾之舞四朱戸以居五纳陛以登六虎贲之士三百人七鈇钺各一八彤弓一彤矢百玈弓十玈矢千九秬鬯一卣珪瓉副之　梁武帝祠南郊恩诏临竹宫而登泰坛服丨丨而奉苍璧　贺知章太和乐章丨丨而祀陟降在斯】
　　裘帽【宋史王全斌全斌之入蜀也适属冬暮京城大雪太祖设氊帷于讲武殿衣紫貂丨丨以视事忽谓左右曰我被服若此体尚觉寒念西征将冲犯霜雪何以堪处即解丨丨遣中黄门驰赐全斌仍谕诸将以不徧及也全斌拜赐感泣】
　　裘衮【宋史舆服志诸儒或言临燔柴脱衮冕着大裘或云脱丨服丨盖丨丨无同冕兼服之理今乃以二服合为一可乎】
　　裘带【元史李邦寜帝尝奉皇太后燕大安阁阁中有故箧问邦寜曰此何箧也对曰此世祖贮丨丨者臣闻有圣训曰藏此以遗子孙使见吾朴俭可为华侈之戒帝命发箧视之叹曰非卿言朕安知之】裘裳【礼记曲礼童子不衣丨丨注裘大温消隂气使不堪苦不衣丨丨便易　魏收祭荆州刺史隂道方文昔犹肢体与子丨丨今其往也生死殊方】
　　裘衾【礼记内则见衣服下】
　　裘马【范云赠张徐州谡诗傧从皆珠玳丨丨悉轻肥杜甫丨丨诗放荡齐赵回丨丨颇轻狂　白居易对酒闲吟诗声妓放郑卫丨丨脱轻肥】
　　裘亭【金史地理志通许宋名咸平大定二十九年以兴咸平府重更有牛首城丨丨】
　　裘温【白居易新沐浴诗见帽暖下】
　　裘茸【苏轼雪中过淮诗氷崖落屐齿风叶乱丨丨】









　　御定骈字类编卷一百四十八
<子部,类书类,御定骈字类编>
　　钦定四库全书
　　御定骈字类编卷一百四十九
　　器物门二
　　衮
　　衮冕【周礼节服氏掌祭祀朝觐丨丨六人维王之大常又司服王之吉服享先王则丨丨注衮卷龙衣也　左传丨丨黻珽带裳幅舄衡紞纮綖昭其度也家语子路问于孔子曰有人于此披褐而怀玉何如子曰国无道隠之可也国有道则丨丨而执玉　又哀公问曰绅委章甫有益于仁乎孔子作色而对曰君胡然焉衰麻苴杖志不存乎乐非耳无闻服使然也黼黻丨丨者容不袭慢非性矜庄服使然也介胄执戈者无退懦之气非体纯猛服使然也　晋书陈骞骞既位极人臣年逾致仕思欲退身咸寕三年求入朝因乞骸骨赐丨丨之服　宋书礼志至汉明帝始采周官礼记尚书诸儒説还备丨丨之服魏明帝以公卿衮衣黼黻之文拟于至尊复损略之　南史陆澄传泰始六年诏皇太子朝服丨丨九章澄与仪曺郎丘仲起议服冕以朝实着经文秦除六冕汉明还备魏晋以来不欲令臣下服丨丨故位公者加侍官今皇太子礼絶羣后宜遵圣王盛典革近代之制】
　　衮旒【胡皓奉和圣制送张尚书廵边诗见缨防下】
　　衮衣【诗九罭之鱼鳟鲂我觏之子丨丨绣裳传丨丨卷龙也　宋书乐志思悲公怀丨丨东国何悲公西归　刘禹奉送李戸部侍郎自河南尹再除夲官归阙诗宫女犹传洞箫赋国人先咏丨丨诗】
　　衮黼【诗见黼黻下】
　　衮服【白居易闻庾七左降诗丨丨相天下傥来非我通布衣委草莽偶去非我穷】
　　衮舄【江淹萧相国让进爵爲王表燕藩懿亲裁防丨丨之荣梁国戚属方忝旌旗之贵】
　　衮鷩【诗毳衣如菼笺毳衣之属衣缋而裳绣皆有五色焉其青者如鵻疏言毳衣之属者自毳以上当有衮冕鷩冕与毳冕之服其衣皆用缋也若絺冕则衣刺粉米惟用绣元冕则衣无文不复用绣明毳衣之属正谓丨丨耳】
</div>
    <div class="pagination">
<a href="御定骈字类编_page595.html">上一页</a><span>...</span><a href="御定骈字类编_page591.html">591</a><a href="御定骈字类编_page592.html">592</a><a href="御定骈字类编_page593.html">593</a><a href="御定骈字类编_page594.html">594</a><a href="御定骈字类编_page595.html">595</a><span class="current-page">596</span><a href="御定骈字类编_page597.html">597</a><a href="御定骈字类编_page598.html">598</a><a href="御定骈字类编_page599.html">599</a><a href="御定骈字类编_page600.html">600</a><a href="御定骈字类编_page601.html">601</a><span>...</span><a href="御定骈字类编_page597.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
