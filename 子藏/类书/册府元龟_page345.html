<!DOCTYPE html>
<html>
<head>
    <meta charset="UTF-8">
    <title>册府元龟 - 第 345 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 345 页/共 736 页</h1>
    <div class="content">    哥舒曜镇襄城时李希烈反舀襄城曜西走洛阳李勉为汴宋节度使时李希烈反以他盗为名悉众来寇勉城守累月救援莫至谓其将曰：希烈凶逆残酷。若与交刃必多杀无辜吾不忍也。遂潜师溃围南奔宋州德宗寻有诏以司徒平章事徵既至朝廷素服请罪优诏复其位勉引过备位而已。
    李齐运为晋绛慈隰都防御观察使时李怀光自山东卷甲奔难昼夜倍道比至河中力疲休兵三日齐运倾力犒军人人悦喜怀光既反驱兵还保河中齐运不能敌弃城走。
    杜彦光为监州刺史时吐蕃寇州彦光弃州奔於庆州。
    张行恭为平州刺史时太原军犯州城行恭不能守因弃其城。
    梁葛从周仕唐为兖州节度使昭宗天复三年青帅王师范遣将刘舀兖州初从周方统州兵在外青人知其虚来攻逐之。
    後唐李岩为澶州节度使会贼将贺环来寇岩怠於守备城遂舀贼。
    戴思远初仕梁为邢州节度使属燕将张方进杀沧州留後刘继威以城归梁梁末帝命思远镇之庄宗平定魏博以兵临沧德思远弃镇渡河归汴。
    朱守殷为蕃汉马步都虞候守德胜寨为梁将王彦章所攻守殷无备遂舀南寨庄宗闻之曰：驽才大误予事因撤此寨往固杨刘明宗在郓州密请以覆军之罪罪之庄宗私於腹心忍而不问。
    杨汉宾为黔南节度使会东川节度使董卓叛攻城汉宾弃城走投忠州。
    安崇阮为夔州节度使弃所部归阙翌日待罪于阁门寻命释放时董璋据东川谋叛来寇峡内诸州而崇阮望风遁走。
    汉刘在明初仕後唐闵帝应顺初为贝州刺史明帝移赵州兼北面行营马军都指挥使以军戍易州清泰末幽州节度使赵德钧引军赴团柏谷路繇易州取在明军从及德钧兵败在明奔归怀州。
    安友规权永兴军府事属赵思绾奔冲友规失守城池後除名配流登州沙门岛。
    周周密初仕晋为延州节度使会契丹舀中原延州军乱立高允权为帅时密据东城允权据西城相拒久之会汉高祖建义於太原遣使安抚密乃弃其城奔於太原随汉高祖归汴。
    ○将帅部　谴让
    夫将者受於社贞师以律荷分阃之重有干城之寄始当受命初无办严是所谓为爪牙而卫社稷者焉苟异於斯否臧凶也。若乃拥兵而玩寇示戎而失策或士卒暴露无恤下之心或道路滞留非速进之意或对问失实或临敌亡备以至不能镇守遂至退奔斯乃有名无实失将兵之道降城纵掠违吊民之义是以颁尺一以致诘遣使者以问状劳之以征役之苦终之以训让之辞故其闻命以知非立功而赎罪者多矣。若夫上有疑心下或耻过因而负[C260]者盖亦有焉。
    汉韩王信高祖六年秋匈奴冒顿大入围信信数使使胡求和解汉发兵救之疑信数间使有二心（间私也。）上赐信书责让之曰：专死不勇专生不任（信为将军赍必死之意不得为勇赍必生之心不任军事《传》曰：期死非勇也。必生非任也。）寇攻马邑君王力不足以坚守乎！安危存亡之地此二者朕所以责於君王（言虽处危亡之地执忠履信可以安存责其有二心）信得书恐诛因与匈奴约共攻汉以马邑降胡击太原。
    彭越封梁王高祖十年陈反代地帝自往击之至邯郸徵兵於梁越称病使使将兵诣邯郸高帝怒使人让梁王（让责也。）梁王恐欲自往谢其将扈辄曰：王始不往见让而往往即为擒不如遂发兵反梁王不听称病梁太仆有罪亡走汉告梁王与扈辄谋反，於是捕治越蜀。
    杨仆为主爵都尉武帝以为能南越反拜为楼船将军有功封将梁侯东越反上欲复使将为其伐前劳（伐为矜恃也。）以书敕责之曰：将军之功独有先破石门寻（南越中险地名也。）非有斩将搴旗之实也。（搴拔取之）乌足以骄人哉！（乌於何切）前破番禺捕降者以为虏掘死人以为获是一过也。建德吕嘉逆罪不容於天下（建德南越王名也。尉佗玄孙也。吕嘉其相也。）将军拥精兵不穷追超然以东越为援是二过也。（以仆不穷追之故令建德得以东越为援也。）士卒暴露连岁为朝会不置酒将军不念其勤劳而造佞巧请乘傅行塞（传张恋切行下更切）因用归家怀银黄垂三组夸乡里是三过也。（银银印也。黄金印也。仆为主爵都尉。又为楼船将军并将梁侯三印故三组也。组印绶也。）失期内顾以道恶为解（内顾言思妻妾也。解谓自解说也。若今言分疏）失尊尊之序是四过也。欲请蜀刀问君贾几何对曰：率数百（仆尝为将请官蜀刀诏问贾答言此率数百也。贾读曰价）武库日出兵而阳不知挟伪干君五过也。（干犯也。）受诏不至兰池宫（本出军时欲使之兰池宫顿而不去兰池宫在渭城）明日。又不对假令将军之吏问之不对令之不从其罪何如推此心以在外江海之间可得信乎！今东越深入将军能率众以掩过不仆惶恐对曰：愿尽死赎罪与王温舒俱破东越。
    冯奉世为右将军元帝时以陇西羌反上言愿得兵众不须烦大将因陈转输之费帝，於是以玺书劳奉世。且让之（让责也。责其不须大将）曰：皇帝问将兵右将军（官为右将军而将兵在外故谓之将兵右将军）甚苦暴露羌虏侵边境杀吏民甚逆天道故遣将军帅士大夫行天诛以将军材质之美奋精兵诛不轨百下百全之道也。今乃有畔敌之名（不敢当敌攻战为畔敌也。）大为中国羞以昔不闲习之故耶（言未尝当羌虏不测其形）良以恩厚未洽信约不明也。（言将军恩惠未洽於士卒。又不能明其约誓使在下信也。）朕甚怪之上书言羌虏依深山多径道不得不多分部遮要害须得後发营士足以决事部署已定执不可复置大将闻之前为将军兵少不足自守故发近所骑日夜诣（近所随近之处也。日夜言兼行不休息也。诣诣军所）非为击也。（助其守）今发三辅河东弘农越骑迹射飞彀者羽林孤儿及呼速辱种（辱音辱。又乃彀切羌别种也。彀工豆切谓能张弩者也。力追切）方急遣（言令速至军所也。）。且兵凶器也。必有成败者患策不定料敌不审也。故复遣奋武将军兵法曰：大将军出必有偏裨所以扬威武参计策将军。又何疑焉夫爱吏士得众心举而无悔禽敌必全将军之职也。乃。若转输之费则有司存将军勿忧须奋武将军兵到合击羌虏（须待也。）十月兵毕至陇西十一月并进羌虏大破斩首数千级馀皆走出塞兵未决间汉复发募士万人拜定襄太守韩安国为建威将军（自别有此安国非武帝时人也。）未进闻羌破还帝曰：羌虏破散创艾逃亡出塞（创艾谓惩惧也。创初向切艾读曰）其罢吏士颇留屯田备要害处。
    後汉吴汉为大司马击公孙述进军成都城下述死其将延岑举城降汉悉灭公孙氏并诛岑焚述宫室纵兵火大掠光武闻之诏让汉及副将刘向曰：城中老母婴儿口以万数兵火大纵可为酸痛甚违古人吊民之义公等戴天履地何忍行此邪。
    马援为伏波将军与耿舒同击五溪壶头贼守隘船不得上暑甚士卒多死耿舒与兄好侯《书》曰：前舒上书当先击充粮虽难运而兵马得用军人数百争欲先奋今壶头竟不得进大众拂郁行死诚可痛惜前到临乡贼无故自致。若连夜击之即可殄灭伏波类西域贾胡到一处辄止以是失利今果疾疫皆如舒言得书奏之帝乃使虎贲中郎将梁松乘驿责问援因代监军会援病卒。
    皇甫嵩为左车骑将军讨边章中常侍张让奏嵩连战无功所费者多徵还收左车骑将军印绶削户六千更封都乡侯二千户袁绍为右将军建安元年曹公迎天子都许乃下诏书於绍责以地广兵多而专自树党不闻勤王之师而但充县名属武陵郡擅相讨伐绍上书自陈述言皆饰非。
    吴张昭为绥远将军及大帝即位请命百官归功周瑜昭举笏欲褒赞功德未及言帝曰：如张公之计今已乞食矣。昭大惭伏地流汗昭忠謇亮直有大臣节帝敬重之然所以不相昭者盖以昔驳周瑜鲁肃等议为非也。
    晋羊祜为车骑将军镇荆州会吴人寇弋阳江夏略户口诏遣侍臣移书诘祜不追讨之意并欲移州复旧之宜祜曰：江夏去襄阳八百里比知贼问贼去亦已经日矣。步军方往安能救之哉！劳师以免责恐非事宜也。昔魏武帝置都督类皆与州相近以兵势好合恶离疆场之间一彼一此慎守而已古之善教也。若辄徙州贼出无常亦未知州之所宜据也。使者不能诘。
    宋刘锺晋末为龙骧将军太尉参军事高祖讨司马休之锺领石头戍时大军外讨京邑扰惧锺以不能镇遏降号建威将军。
    刘道规晋末为辅国将军都督荆宁梁雍六州军事时荆州刺史刘敬宣征蜀不克道规以都督降为建威将军。
    刘怀慎自高祖迁都寿春刘怀慎督北徐兖青淮北诸军事前军将军徐州刺史以亡命入广陵城降号征虏将军。
    萧思话为抚军将军兖徐二州刺史统扬武将军冀州刺史张永众军围高敖初镇军谘议参军申坦与王玄谟围滑台不克免官青州刺史萧斌板坦行建威将军济南平原二郡太守守历城令任仲仁。又为坦副并前锋入河发沿口永司马崔训建武将军齐郡太守胡景世率青州军来会思话及众军并至高敖治三攻道太祖遣员外散骑侍郎徐安宣旨督战张永胡景世当东攻道申坦任仲仁西攻道崔训南攻道贼夜地道出烧崔训楼及蟆车。又烧胡景世楼及攻具寻。又毁崔训攻道城不可拔思话驰来退师攻城凡十八日解围还历下崔训以楼见烧。又不能固攻道被诛於高敖永坦并系狱诏曰：得抚军将军思话启事高敖不拔士卒疲劳。且班师清济更图进讨此镇山川严阻空临河朔形胜之要擅名自古宜除其授以允望思话可解徐州为冀州馀如故彭城文武复量分配即镇历城寻为江夏王义恭所奏免官。
    王镇之为征西大将军道规司马时南平太守徐道覆逼江陵加镇之建威将军统檀道济到彦之等讨道覆以不经将帅故辞不见听既而前军失利白衣领职。
    南齐周盘龙为平北将军兖州刺史时甬城戍将张蒲与後魏潜相构结因大雾乘船入清中采樵载虏三十馀人藏伏{X123}下直向城东门防门不禁仍登岸拔白争门戍主皇甫仲贤率军主孟灵宝等三十馀人於门拒战斩二人贼众被钅仓赴水而魏军马步至城外已三千馀人阻堑不得进淮阴军主王僧庆等领五百人赴救魏众乃退坐为有司所奏诏白衣领职八座寻奏复位。
    陈章昭达为中抚军大将军高祖即位进号车骑大将军以还朝迟留为有司所劾降号车骑将军。
    淳于量镇桂州王平後频请入朝徵为中抚军大将军量所部将帅多恋本土并欲投入山谷不愿入朝世祖使湘州刺史华皎征衡州界黄洞。且以兵迎量天康元年至都以在道淹留为所司奏免仪同馀并如故。
    後魏周观为高平镇将有威名真君初诏观统五军西讨秃保周於张掖徙其民数百家将置於京师至武威辄与诸将私分之太武大怒黜观为金城侯改授内都大官。
    任城王澄为扬州刺史攻梁锺离遇雨淮水暴长引归寿春还既狼狈失兵四千馀人频表解州宣武不许有司奏军还失路夺其开府。又降三阶。
    元庆和初为梁北道总管魏主至项城朝廷出师讨之望风退走梁武责之曰：言同百舌胆。若鼷鼠遂徙合浦。
    北齐薛孤延仕东魏大都督与诸军将讨颍川延专监造土山以酒醉为敌所袭据颍川平诸将还京师燕於华林园文襄启魏帝坐延於阶下以辱之。
    阳州公永乐仕东魏为北豫州刺史河阴之战司徒高昂失利退永乐守南阳城昂走趣城西军追者将至永乐不开门昂遂为西军所擒神武大怒杖之二百。
    隋贺。若弼为右武侯大将军开皇末高祖幸仁寿宫宴王公诏弼为五言诗词意愤怨帝览而容之明年春弼。又有罪在禁所咏诗自。若上数之曰：人有性善行恶者公之为恶乃与行俱有三太猛妒嫉心太猛自是非人心太猛无上心太猛昔在周朝已教他儿子反此心终不能改耶。
    唐窦规为益州行台仆射武德中徵入朝赐坐御榻规容仪不肃。又坐而对诏高祖大怒因谓曰：公之入蜀车骑骠从者二千人为公所斩略尽我陇种车骑未足给公诏下狱俄而释之。
    裴寂为晋州道行军总管遇宋金刚贼众犯之师遂大溃死皆尽晋州以东城堡一时舀贼徵入朝高祖数之曰：义举之始公有翼佐之勋官爵亦已极矣。前拒武周兵势足敌致此丧败不独愧於朕乎！以其属吏寻释之。
    独孤怀恩为工部侍郎时虞州刺史韦义节击尧君素於蒲州而义节文吏怯懦频战不利高祖遣怀恩代总其众怀恩督兵城下为贼所拒频战不利高祖切让之因是怨望。
    刘仁轨为青州刺史高宗显庆中大军征辽令仁轨监统水军以後期免特令以白衣随军自效。
    田仁琬为太仆卿兼代州刺史充河东诸军节度副大使玄宗天宝元年制曰：田仁琬忝居节度镇守西陲不能振举师旅缉宁夷夏而乃公行暴政不务恤人挠乱要荒略无承禀边官之责职尔之繇宜黜远藩用诫边使可舒州刺史即驰驿赴任。
    封常清充伊西节度等使天宝末安禄山叛以常清为范阳节度俾募兵东讨禄山渡河舀陈留入[B124]子谷凶威转炽常清退入上东门战不利贼鼓讠於西城门入杀掠人吏常清。又战於都亭驿不胜退守宣仁门。又败从提象门入苑令人倒树以碍之至水西奔陕郡遇高仙芝具以贼势告之遂退守潼关玄宗闻常清败削其官爵令白衣於仙芝军效力仙芝令常清监左右厢诸军常清衣皂衣以从事。
    《郭子》仪为司空平章事肃宗至德中以副元帅与安禄山贼将安守忠李归仁大战於清渠王师败绩降为左仆射仍平章事。
    殷侑为山南东道节度使文宗太和中侑准诏停减军卒千馀人遂败为群盗劫随州之属县时议责侑不先陈论以致寇盗左授太子宾客。
    夏侯孜为剑南西川节度使懿宗咸通十年正月迁为太子少保分司东都时南诏蛮寇西川责孜在蜀日失政也。
    梁刘为镇南军节度使率军屯莘县既而魏军送款於太原时庄宗南伐在莘既久粮馈不给人皆思归庄宗令铁骑直压其营挑战闭壁示弱乃以劲卒绝其甬道持千金斧斩其寨木众出惊嚣俘获而退末帝遣人谓曰：阃外之事全付将军河朔诸州一旦沦没劳师弊旅患难日滋退保河ヂ久无斗志昨日东面诸侯奏事来上皆言仓储已竭飞免不充于役之人每遭擒虏夙宵轸念惕惧盈怀将军与国同休当思良画如闻寇敌兵数不多宜设机权以时翦扑则予之负荷无累先人。表曰：臣受国恩当思阃政敢不仗戈假寐罄节输忠昨者比欲西取太原断其归路然後东收镇冀解彼连鸡止於此时再清河朔岂期天方稔乱国难未平才出师徒积旬霖潦资粮殚竭军士札瘥切虑苍黄乖於统摄乃询部伍皆欲旋归凡次舍经行每张犄角。又欲绝其饷道。且据临清才及宗城周扬五奄至骑军驰突变化如神臣遂领大军保於莘县深沟高垒享士训兵日夜戒严伺其进取侦其营垒兵数极多楼烦之人皆能骑射最为劫掠未可轻谋臣。若苟得机谋讵敢坐滋患难臣诚心体国天鉴具明。
    後唐刘训为襄州节度使检校太傅充南面招讨使知荆南行府事以征讨无功责授检校右仆射守檀州刺史。
    王建立为青州节度使恶生好杀粗暴无政历数镇以苛虐闻明宗亦怒之及镇上党岁馀乃令致仕枢密使安重诲得罪後建立不繇表请自入朝所繇司不知之径至後楼谒见泣涕言已无罪为重诲摈斥明宗不悦曰：尔作节度使不行好事非重诲谮言亦宜自省旬日令还辽州赐荼药而死。
    周慕容彦超仕汉为郓州节度使乾中以关中平加侍中遇隐帝诞辰入朝以在镇不法为执政所责寻授兖州节度使。
    ●卷四百五十一
    ○将帅部　争功矜伐争功
    《书》曰：汝惟不矜天下莫与汝争能盖夫狠而求胜竞不以心斯事之末而德之鬼也。肇自三季世事军旅後已之义靡笃夺人之心纷起其有受钺之寄忘礼让之训当受齐出握兵分道搴旗斩将攻略城池竞图勋伐相尚谋诈或逗遛期会以沮彼众或增益首级以大己功或倍道以先至或抽戈以相逐书劳之际求质实於俘获行封之始请辨正於先後廷争以发愤叹耦语以图叛戾至有夺爵伏斧而不悔者矣。兹所谓矜其能而丧厥功者焉。
    穿封戍为楚大夫楚子侵郑至于城麇郑皇颉戍之出与楚师战败穿封戍囚皇颉公子围与之争之正於伯州犁（正曲直也。）伯州犁曰：请问於囚乃立囚伯州犁曰：所争君子也。其何不知上其手曰：夫子为王子围寡君之贵介弟也。下其手曰：此子为穿封戍方城外之县尹也。谁获子（上下手以道囚意也。）囚曰：颉遇王子弱焉（弱败也。言为王子所得）戍怒抽戈逐王子围弗及楚人以皇颉归赵鞅为晋大夫（简子也。）帅师纳卫太子蒯聩于戚齐人输范氏粟郑子姚子般送之赵鞅御之遇於齐将战邮无恤御简子卫太子为右郑人击简子中肩毙于车中（毙踣也。）太子救之以戈郑师北既战简子曰：吾伏呕血（弓衣呕吐也。）鼓音不衰今日我上也。（功为上）太子曰：吾救主於车退敌於下我右之上也。邮良曰：我两引将绝吾能止之（止使不绝）我御之上也。驾而乘材两引皆绝（材横木明细小也。传言简子不让下自伐）。
    汉萧何为丞相高帝五年先封ガ侯（ガ音赞属南阳）食邑八千户功臣皆曰：臣等身被坚执兵多者百馀战少者数十合攻城略地大小各有差今萧何未有汗马之劳徒持文墨议论不战顾居臣等上何也。（顾犹反也。）帝曰：诸君知猎乎！曰：知之知猎狗乎！曰：知之帝曰：夫猎追杀兽者狗也。而发纵指示兽者人也。（纵音子用切发纵谓解抽而放之）今诸君徒能得走兽耳功狗也。至如萧何发纵指示功人也。且诸君徒以身从我多者三两人萧何举宗数十人皆随我功不可忘也。群臣後皆莫敢言是时帝已大封功臣三十馀人其馀争功未得行封帝居南宫从复道上（复音衤复上下有道故谓之复）见诸将耦语以问张良良曰：陛下与此属共取天下今已为天子而所封皆故人所爱所诛皆平生仇怨今军吏计功以天下为不足用遍封（言有功者多而土地少）而恐以过失及诛故相聚谋反耳帝曰：为之奈何良曰：取上素所不快（言有旧嫌者）计群臣所共知最甚者一人先封以示群臣三月上置酒封雍齿因趣丞相急定功行封（趣读曰：促）。
    荀彘为左将军武帝元封二年遣与楼船将军杨仆击朝鲜右渠左将军破氵贝水上军乃前至城下围其西北指示者以手指示之楼船亦往会居城南右渠遂坚城守数月未能下左将军急击之朝鲜大臣乃阴间使人私约降楼船往来言尚未肯决左将军数与楼船期战楼船欲就其约不左将军亦使人求间隙降下朝鲜不肯心附楼船以故两将不相得左将军心意楼船前有失军罪（意疑也。）今与朝鲜和善而。又不降疑其有反计未敢发言天子曰：将率不能前乃使卫山谕降右渠不能颛决与左将军相误卒沮约（颛与专同卒终也。沮坏也。）今两将围城。又乖异以故久不决使故济南太守公孙遂往正之有便宜得以从事遂至左将军曰：朝鲜当下久矣。不下者楼船数期不会具以素所意告遂曰：今如此不取恐为大害非独楼船。又。且与朝鲜共灭吾军遂亦以为然而以节召楼船将军入左将军军计事即令左将军戏下执纟专楼船将军（戏读与麾同）并其军以报天子许左将军已并两军即急击朝鲜朝鲜相路人相韩陶尼相参将军王夹（戎狄不知官纪故皆称相相路人一也。相韩陶二也。尼相参三也。将军王夹四也。夹音作颊也。）相与谋曰：始欲降楼船楼船今执独左将军并将战益急恐不能与（不能与犹言不如也。）王。又不肯降陶夹路人皆亡降汉路人道死元封三年夏尼相参乃使人杀朝鲜王右渠来降王险城未下故右渠之大臣成已。又反复攻吏左将军使右渠子长（右渠之子名长）降相路人子最（相路人前已降汉而死於道故谓之降相最者其子名）告谕其民诛成已故遂定朝鲜左将军徵至坐争功相嫉乖计弃市楼船将军已坐兵至列口当待左将军（列口县名也。度海先得之）擅先纵失亡多当诛赎为庶人。
    後汉任尚为中郎将元初五年与度辽将军邓遵击西羌有功遵以太后从弟故爵封优大尚与遵争功。又诈增首级受财枉法赃千万以上槛车徵弃市。
    晋王浑为安东将军都督扬州诸军事镇寿春及伐吴吴遣司徒何植建威将军孙晏送印节诣浑降既而王破石头降吴威名益振明日浑始济江登建业宫酾酒高会自以先据江上破吴中军按兵不进致在王之後意甚愧恨有不平之色频奏罪状时人讥之。
    宋张僧产龙骧将军兴世弟也。时邓琬辅晋安王僭逆兴世击败之琬死别将刘胡走入沔众稍散比至石城裁馀数骑竟陵郡丞陈怀真闻胡经过率数十人断道邀之胡人马既疲自度不免因随怀真入城告渴与之酒胡饮酒毕引佩刀自刺不死斩首送京邑僧产追胡未至石城数十里逢送胡首信将还竟陵杀怀真窃有其功。
    南齐崔恭祖为平南将军崔慧景司马恭祖骁勇便马槊气力绝人频经军战讨王敬则与左兴盛军容袁文旷争敬则首诉明帝曰：恭祖秃马绛衫手刺倒贼故文旷得斩其首以死易勋而见枉夺。若失此勋要当刺杀左兴盛帝以其勇使谓兴盛曰：何容令恭祖与文旷争功遂封三百户。
    後魏崔亮为镇南将军与李平等讨梁将赵祖悦於硖石李平部分诸军将水陆兼进以讨堰贼亮违平节度以疾请还随表而发平表亮肆其专恣轻辄还归此而不纠法将焉寄及平至亮与争功於禁中形於声色。
    阳固为前将军典科扬州勋赏初硖石之役固有先登之功而朝赏未及至是与尚书令李崇讼勋更相表崇虽贵盛固据理不挠谈者称焉。
    隋贺。若弼为吴郡总管韩擒虎为庐州总管开皇九年伐陈擒虎为先锋弼为行军总管及平陈至京弼与韩擒虎争功於帝前弼曰：臣在蒋山死战破其锐卒擒其骁将震扬威武遂平陈国韩擒虎略不交战岂臣之比擒虎曰：本奉明旨令臣与弼同时合势以取伪都弼乃敢先期逢贼遂战致令将士伤死甚多臣以轻骑五百兵不血刃直取金陵降任蛮奴执叔宝据其府库倾其巢穴弼至夕方扣北掖门臣启关而纳之斯乃救罪不暇安得与臣相比上曰：二将俱合上勋，於是进位柱国赐物八千段。
    李德林为内使令自隋有天下每赞平陈之计开皇八年车驾幸同州从驾还在涂中高祖以马鞭南指云：待平陈讫会以七宝庄严公使自山东无及之者及平陈受柱国郡公实封八百户赏物三千段。
    晋王已宣敕讫有人说高曰：天子画策晋王及诸将戮力之所致也。今乃归功於李德林诸将必当愤惋。且後世观公有。若虚行入言之高祖乃止。
    唐淮安王神通为左武卫大将军贞观元年拜开府仪同三司赐实封五百户时太宗谓诸功臣曰：朕叙公等勋效量定封邑恐不能尽当各自言神通曰：义旗初起臣率兵先至今房玄龄杜如晦等刀笔之人功居第一臣。且不服帝曰：义旗初起人皆有心叔父虽率兵先至未尝身履行阵山东未定受委专征建德南侵全军舀没及刘黑闼翻动叔父望风而破今论勋行赏玄龄等有筹谋帷幄定社稷功所以汉之萧何虽无汗马指纵推毂故功居第一叔父与国至亲诚无所爱必不可缘私滥与勋臣同赏耳。
    尉迟敬德贞观中为右武侯大将军好讦直。又负其功尝侍宴庆善宫时有班在其上者敬德怒曰：汝有何功合坐我上任城王道宗次其下因解喻之敬德勃然拳殴道宗目几至眇太宗不怿而罢。
    伊慎为江西节度使曹嗣王皋都知兵马使皋攻李希烈安州使慎盛兵围之贼惧皋使至城中以约降皋使都虞候王锷悬而入既成约杀不从者以出明日城开皋以其众入慎以贼之忄匈惧繇其围也。色不下锷锷称疾避之。
    宋威乾符中为招讨使与贼王仙芝战不利诏以监军杨复光总其兵初仙芝众号三十万既舀江陵获举于温廷浩遣修表请节朝议不允及复光为招讨监军遣判官吴彦宏谕以朝旨释罪别加官爵仙芝乃令其将尚君长蔡温王楚彦灭相次诣阙请罪。且求恩命时威欲害其功并擒之以送京师朝廷不询其本悉斩之繇是贼怒悉锐击官军威大败复光收其众以统之。
    後唐李存信唐末为武皇马步军都校与李存孝击张军於平阳时存孝骁勇冠绝军中皆下之唯存信与争功由是相恶有同水火。
    ○矜伐　矜伐
    《书》曰：汝惟不矜天下莫与汝争能汝惟不伐天下莫与汝争功仲尼曰：如有周公之才之美使骄。且吝其馀不足观也。已。然则卑以自牧为而不有亻免之而莫测仰之而弥高斯乃丧乎！其萃高世作程者之所为也。乃有荷登坛之寄居分阃之重或破敌平乱自恃其勋业或露才扬已愿从其驱策或形謇骜之迹或张夸大之言以致使气陵上席宠骄物践危机而不悟犯清议而莫逃垂之编简良可痛惜《老子》所谓富贵而骄自招其咎者其是之谓矣。
    高固齐大夫也。鲁成公二年高固入晋师桀石以投人（桀担也。）禽之而乘其车（既获其人因释已车而载所获者车）系桑本焉以徇齐垒（将至齐垒以桑系车而走欲自异）曰：欲勇者贾余馀勇（贾买也。言己勇有馀故卖之）。
    汉樊哙封舞阳侯高后怒匈奴召丞相及哙季布等议斩其使者发兵而击之樊哙曰：臣愿得十万众横行匈奴中问季布季布曰：哙可斩也。前陈反於代汉兵三十二万哙为上将军时匈奴围高帝於平城哙不能解围天下歌之曰：平城之下亦诚苦七日不食不能彀弩（彀张也。音工豆反）今歌金之声未绝伤痍者甫起（金古吟字痍创也。甫始也。痍音夷）而哙欲摇动天下妄言以十万众横行是面谩（谩欺诳也。音曼。又音莫连反）。且匈奴与汉殊俗得其善言不足喜恶言不足怒也。高后曰：善。
    魏邓艾为镇西将军既破蜀於绵竹筑台以为京观用彰战功士卒死事者皆与蜀兵同共埋葬艾深自矜伐谓蜀士大夫曰：诸君赖遭某故得有今日耳如遇吴汉之徒已殄灭矣。又曰：姜维自一时健儿也。与某相随故穷耳有识者笑之。
    蜀魏延为征西大将军延每随诸葛亮出辄欲请兵万人与亮异道会於潼关如韩信故事亮制而不许延常以亮为怯叹恨已才用之不尽。
    晋郭默明帝时为右将军默乐为边将不愿宿卫及赴召谓平南将军刘裔曰：我能御胡而不见用右军主禁兵。若疆场有虞被使出征方始配给军卒无素恩信不著以此临敌少有不败矣。时当为官择才。若人臣自择官安得不乱乎！裔曰：所论事。虽然非小人所及也。
    刘毅为卫将军荆州刺史毅性刚猛沉断而专肆狠愎与刘裕协成大业而功居其次深自矜伐不相推伏及居方岳尝怏怏不得志裕每柔而顺之毅骄纵滋甚每览史籍至蔺相如降屈於廉颇辄绝叹以为不可能也。
    宋谢晦为抚军将军荆州刺史甚有自矜之色将之镇诣从叔光禄大夫詹瞻问晦年答之曰：三十五瞻笑曰：昔荀郎中二十七为北府都督卿比之已为老矣。晦有愧色。
    南齐垣崇祖为朐山戍主崇祖启明帝曰：淮北士民力屈胡围南向之心日夜以冀崇祖父伯并为淮北州郡门族布在北边百姓所信一朝啸咤事功可立名位尚轻不足威众乞假名号以示远近帝以为辅国将军北琅邪兰陵二郡太守崇祖在淮阴见帝便相比韩信白起咸不信唯帝独许之崇祖再拜奉旨及破虏明帝谓朝臣曰：崇祖许为我制虏果如其言其尝自拟韩白今真其人也。
    梁韦为平北将军宁蛮校尉雍州刺史初高祖义兵檄至起兵赴之乡中客阴双光泣止还为州双光道候笑谓之曰：若从公言乞食於路矣。饷耕牛十头。
    王僧辩为征东大将军僧辩破侯景入石头城据之收贼党王伟等二十馀人送於江陵伪行台赵伯超自吴松江降於侯时送至僧辩僧辩谓伯超曰：赵公卿荷国重恩遂复同逆今日之事将欲何之因命送江陵伯超既出僧辩顾坐客曰：朝廷首望唯知有赵伯超耳岂识王僧辩社稷既倾为我所复人之兴废亦复何常宾客皆前称叹功德僧辩瞿然乃谬答曰：此乃圣上之威德群帅之用命老夫唯滥居戎首何力之有焉。
    陈侯安都为司空加侍中征北大将军自王琳平後安都勋庸转大。又自以功安社稷渐用骄矜。
    後魏韩显宗孝文时为征武将军以赭阳破贼功为镇南广阳王嘉谘议参军显宗後上表颇自矜伐诉前征勋诏曰：显宗斐然成章甚可怪责进退无检亏我清风此而不纠或长敝俗可付尚书推列以闻兼尚书张彝奏免显宗官诏曰：显宗虽浮矫致才犹可用岂得永弃之也。可以白衣守谘议展其後效。
    王肃为镇南将军清身好施家无馀财然性惟轻佻颇以功名自许护庇称伐少所推下孝文每以此为言。
    于忠孝明时为车骑大将军自谓有社稷之功讽动百僚令加已赏，於是太尉雍清河王怿广平王怀难违其意议封忠常山郡开国公食邑一千户。
    杨大眼少有胆气跳走如飞孝武南伐为军主大眼顾谓同僚曰：吾之今日所谓蛟龙得水之秋自此一举终不复与诸军齐列矣。累迁平东将军王肃弟子乘之初归国谓大眼曰：在南闻君之名以为眼如车轮及见乃不异人大眼曰：旗鼓相望眸奋发足使君目不能视何必大如车轮。
    北齐侯景为南道大行台位司徒言於神武曰：恨不得兵三万横行天下要须济江纟专取萧衍老翁以作太平寺主神武壮其言使拥兵十万专制河南仗任。若已之半体景右足短弓马非其所长唯以智谋时高昂彭乐皆雄勇冠时景尝轻之。
    後周王勇为大将军性雄猛为当时骁将然矜功伐善好扬人之恶时论亦以此鄙之。
    隋贺。若弼为武候大将军炀帝之在东宫尝谓弼曰：杨素韩擒虎史万岁三人俱称良将其间优劣何如弼曰：杨素是猛将非谋将韩擒虎是斗将非领兵史万岁是骑将非大将帝曰：。然则大将谁也。弼拜曰：唯殿下所择弼意自许为大将。
    唐阚棱为越州都督棱与辅公┙将陈正通接战棱脱兜鍪谓贼众曰：汝不识我耶何敢来战其众多棱旧之所部由是各无斗志或有遥拜者贼师遂溃棱颇有矜功之色。
    王忠嗣为河西陇右节度使忠嗣初在朔方颇得士卒心及至陇西以富贵自处声望稍减。
    刘拥为陇右经略使尝谓所知曰：傥朝廷假拥兵力则必复河湟一劳永逸闻者壮之先是王师讨刘辟议者谓拥才任统帅朝廷将用之会高崇文立功而止。
    张仲武自雄武军使为兵马留後改幽州都督府长史东面招讨回鹘使经其旧地岁旱因召其代己者未详姓名疏之云：吾昔镇彼年年丰熟子何久旱如此得非为政之不至而天意所谴耶军吏曰：盖闻凤去巢空岂凡禽所能继仲武喜其对而不责之。
    梁杨师厚为魏博节度末帝将图友遣使谋於师厚师厚深陈款效末帝即位首封师厚为邺王加检校太师中书令每下诏不名以官呼之事无巨细必先谋於师厚师厚颇亦骄诞。
    後唐朱守殷为振威节度使不之任仍兼蕃汉马步使京城初定内外警巡恃凭主恩蔑视勋旧与景进互相表里。又强作宿德之态言语迟缓自谓沉厚。
    安元信为横海军节度使时契丹犯边元信与霍彦威从明宗屯常山元信恃功每对明宗以成败勇怯戏侮彦威彦威不敢答明宗曰：成败天也。不繇於人当时叔琮围太原公有何勇念国家运兴致汝等富贵勿以小胜小捷挂於口吻取笑於长者彦威起谢元信不复以彦威为戏。
    周王峻为枢密使峻以慕容彦超叛於兖州已遣步军都指挥使曹英定省使尚训率兵攻之峻意欲自将兵讨贼累言於太祖曰：慕容剧贼曹英不易与之敌耳太祖默然未几亲征命峻为随驾一行都部署破贼之日峻军在城南其众先登颇有德色。
    ●卷四百五十二
</div>
    <div class="pagination">
<a href="册府元龟_page344.html">上一页</a><span>...</span><a href="册府元龟_page340.html">340</a><a href="册府元龟_page341.html">341</a><a href="册府元龟_page342.html">342</a><a href="册府元龟_page343.html">343</a><a href="册府元龟_page344.html">344</a><span class="current-page">345</span><a href="册府元龟_page346.html">346</a><a href="册府元龟_page347.html">347</a><a href="册府元龟_page348.html">348</a><a href="册府元龟_page349.html">349</a><a href="册府元龟_page350.html">350</a><span>...</span><a href="册府元龟_page346.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
