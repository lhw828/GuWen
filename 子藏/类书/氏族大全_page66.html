<!DOCTYPE html>
<html>
<head>
    <meta charset="UTF-8">
    <title>氏族大全 - 第 66 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 66 页/共 82 页</h1>
    <div class="content">　　羽扇麾军
　　顾荣字彦先吴平与陆机兄弟入洛时号三俊拜尚书郎广陵相陈敏反假荣丹阳内史荣以白羽扇麾之其军自溃因名麾扇　杨脩诗云羽扇一挥风偃草防勲多谢顾丹阳　晋元帝以为散骑常侍史臣云顾荣贺循等并南金赤箭世胄髙门典宪资其刋缉帷幄伫其谋猷
　　吾家麒麟
　　顾和字君孝总角便有清操族叔荣器之曰此吾家麒麟兴吾宗者必此子也　周顗尝指和心曰此中何所有徐答曰此中最是难测地顗称之仕晋为尚书令
　　蒲栁弱质
　　顾恱之字君叔与晋简文帝同年而髪白帝问之对曰松栢之姿经霜犹茂蒲栁之质望秋先零为尚书左丞
　　三絶
　　顾凯之字长康小字虎头有才气工画而痴时称其有三絶才絶画絶痴絶也　毎食甘蔗自尾至本云渐入佳境晋桓温引为大司马参军父悦之
　　昼日垂帘
　　顾顗之字伟仁仕宋为山隂令御繁以约昼日垂帘门阶闲寂　迁湘州刺史　谥简子　孙宪之
　　顾建康
　　顾宪之字士思宋元徽中为建康令清俭强力都下饮酒而醇防者号为顾建康言其清且美也　仕齐为衡阳内史王焕到郡叹曰顾衡阳之化至矣由是迁吏部郎中宋时祖觊之为吏部列植嘉树曰此为宪之植耳至是果然
　　读书堆
　　顾野王字希冯吴郡人七歳读五经九歳能属文天文地理卜筮虫篆竒字无所不通　撰玉篇及舆地志今秀州有顾亭湖野王读书堆　仕梁归陈为黄门侍郎
　　顾况唐诗人白居易少时以诗投况况戯曰长安物贵居大不易及见原上草篇曰有句如此居亦何难顾少连字夷仲初仕为登封主簿邑有虎暴少连移文岳神虎不为害唐贞元中权礼侍持笏击奸裴延龄也
　　顾云幼与杜荀鹤殷文圭同业九华山【又见羊昭业】顾临宋熙宁中以馆职王存顾临同编修经武要畧
　　女徳婚姻
　　顾【阙】娶张妹济尼曰顾家妇清心玉映自是闺房之秀
　　顾欢字景恰隠天台山开馆聚徒齐永眀中徴为大学博士不就见朱巽之有志节以女妻之【南史隠逸传】顾协字正礼清介有志操仕梁为廷尉少聘舅息女及母亡免丧后不复娶年六十余此女犹未他适协义而迎之卒以无嗣
　　眷顾　三顾　顾諟　左顾　周郎顾
　　喻【羽音　江夏】
　　扪膝先生
　　喻汝砺字迪孺靖康初为祠部员外郎不附和议遂挂冠号扪膝先生　初自京师入见上命赴都堂与李纲语纲大竒之　绍兴九年召对首论愿革文章骫骳之习还西京典雅鸿奥之风起中兴博大混一之气上嘉纳之下所奏付中书后直秘阁
　　西洛渊源
　　喻樗宋绍兴中赵鼎喜伊川之学伊川门人皆进用曰桐庐喻樗真其人也荐除正字王居正行诰词云顷穷西洛之渊源遂见古人之大体
　　忠义传
　　喻良能字叔竒宋淳熙中为国子监簿进忠义传起于战国王蠋终于五代孙晟上下一千一百年所取一百九十人凡二十巻乞颁之武学上曰忠臣义士诚可表厉风俗
　　去妇
　　喻氏张孝祥之妻也事舅姑不豫竟至仳离孝祥作木兰花寄之有玉簮中折覆水难收之句
　　喻归仕东晋撰西河记三巻
　　喻希仕南齐请用释奠先圣先师礼乐
　　喻鳬谒杜紫微不遇曰我诗无绮罗铅粉冝不售路【商音　内黄　黄帝封其支子于路子孙以国为氏】
　　截蒲
　　路温舒东里人父为里监门使温舒牧羊温舒取泽中蒲截以为牒编用冩书　受春秋通大义举孝亷为山邑丞迁廷尉史汉地节中上尚徳缓刑一书　仕至临淮太守
　　太液讲书
　　路隋字南式唐穆宗朝为翰林学士与韦处厚掇六经粹要题为六经法言凡二十篇上之　与处厚入太液亭侍讲讲闗睢洪范　文宗朝同平章事
　　十年至相
　　路岩字鲁瞻年少自监察入翰林崔曰路十如今便入翰林如何到老不岀长安城十年至宰相　唐咸通初同平章事时年三十六　后兼中书令
　　路侨如事梁孝王侍游于忘忧之馆为鹤赋
　　路邕仕元魏为魏郡太守涖政清勤岀家粟赈贫与张恂宋世景等同良吏传【北史】
　　路去病仕北齐为侍御史与崔伯谦等同循吏传【北史】路嗣恭仕唐为萧闗令考绩为天下最宗以为可嗣汉鲁恭因赐名官至兵尚书　封冀国公
　　路徳延数歳能诗赋芭蕉云叶如斜界纸心似倒抽书
　　路振宋淳化中登第时小録用绫人谓之五金花帖后知制诰文词温丽有唐人风
　　义路　季路　仕路
　　步【羽音　平阳　晋大夫步阳之先食采于步因氏焉】
　　步叔乗字子车孔门弟子赠淳于伯赞云亲炙避席唯诺趍隅发微淹博雅道是扶
　　种
　　步隲字子山汉末避难江东与卫旌同年相善俱以种瓜自给共修刺奉瓜献焦征羗坐隲旌于牖外以小盘饭食之旌不能食隲曰吾贫贱主人以贫贱遇之当何所耻　仕吴为中郎将　后为丞相
　　步协仕吴为抚军尽忠于国通逹治体
　　步阐仕吴为西陵督后降晋
　　度
　　度尚字博平汉桓帝朝除上虞长为政严峻发摘奸非吏民谓之神眀曹娥投江尚怜而葬之命邯郸子作碑　党锢八厨中人　官至荆州刺史
　　遇【姓苑云东筦有遇氏　汉有遇冲为东安太守】
　　十二霁
　　卫【羽音　河东　周文王子康叔封于卫子孙以国为氏】
　　无他肠
　　卫绾醇谨汉文临崩属孝景帝曰绾长者善遇之　景帝立以绾为廉忠无他肠　迁御史大夫　拜为丞相
　　封侯骨
　　卫青字仲卿微时有一钳徒相之曰贵人也当封侯汉武朝凡七岀征匈奴立大功封长平侯益封八千七百户三子伉不疑登皆封侯
　　一台二妙
　　卫瓘字伯玉晋咸宁初加侍中时索靖为尚书郎俱善草书号一台二妙子恒工草为四体书势　恒子璪玠
　　眀珠照人
　　卫玠字叔寳风神秀异总角乗羊车入市见者以为玉人其舅王济叹曰珠玉在侧觉我形秽又曰与玠游若眀珠在侧朗然照人　王澄王王济并有盛名世云王家三子不如卫家一儿　好谈理王澄毎闻其言叹息絶倒时语曰卫玠谈道平子絶倒　至建业人士观者如堵年二十七卒时谓玠被人防杀　仕晋为太子洗马
　　玉麟符
　　卫字文升仕魏为京兆尹文帝曰闗右之任一委于公乃赐玉麟符以代铜兽【北史】
　　卫宏字敬仲汉建武中从谢曼卿受诗学得风雅之防
　　卫臻字公振仕魏为吏部尚书文帝目之曰天下之珍
　　卫旌与步隲俱以种瓜自给【详步氏】
　　卫大经卓然髙行防于易人谓之易圣武后召之不就
　　魏次公举进士潘炎曰国器也　唐贞元中翰林学士
　　卫太素宋景徳二十四贤中人【见邉氏】
　　女徳婚姻
　　孝女
　　卫孝女绛州人字无忌父为卫长则所杀后从父延客长则在坐无忌抵以瓮杀之诣吏请就刑唐太宗特免其罪赐之田宅以礼嫁之
　　五可
　　卫瓘女晋武帝将纳为太子妃曰卫公女有五可种贤而多子美而长白
　　氷清玉润
　　卫玠妻父乐广有海内重名时以为妇翁氷清女壻玉润玠妻先亡山简见而重之曰戴叔鸾嫁女惟贤是与不问贵贱况卫氏权贵门户令望之人乎于是以女妻之
　　卫少儿卫青之姊为平阳侯侍者与霍仲儒通生去病
　　卫敬瑜娶姚玉京【见姚氏】按南史云卫瑜娶王整之姊瑜早卒王氏截耳守志
　　卫飒汉建武中为桂阳守下车修庠序之教设婚姻之礼朞年民从其化
　　卫仲道娶蔡邕之女
　　精卫　武卫　放虎自卫
　　惠【商音　扶风　周惠王支孙以谥为姓】
　　汉有惠乗为交趾太守
　　芮【徴音　平原　周芮伯之后　芮伯字良夫作桑柔之诗】芮强仕汉为钜鹿太守
　　芮晔宋人因赋牡丹诗忤秦桧得谪桧死再和牡丹韵云宁令汉社稷变作莽乾坤　起为江西漕芮国器仕宋为祭酒諌孝宗用兵曰陛下为数文腥手钱所作
　　芮国瑞仕宋为桐川簿过倪偁曰与我游者皆有歌诗然珠玉之赐不如药石之赠公曰建平吏黠民奸子何以处之曰以严驭吏以恕待民奉公以勤律身以俭交同僚以诚暇日读吾所未见书以増其所未至公善之
　　计【京兆】
　　计然名研范蠡之师也蠡既雪防稽之耻叹曰计然之防十越用其五而得志今吾欲用之家乃之陶治产致钜万为朱公【史记货殖传】
　　计氏张魏公母夫人也　计有功居魏公幕府绍兴中遣诣行在奏对献所着晋鉴
　　蓟【内黄】
　　蓟子训汉建安中人见在长安与一老翁摩挲铜人曰适见铸此近五百歳矣时呼为蓟先生【方术传】厉【角音　景阳　齐厉公之后　汉有厉温为魏郡太守　封义阳侯吴孙皓以孙秀奔魏改姓厉】桂【天水　汉有桂褒为杨州刺史　唐有桂仲武为永宁令】







</div>
    <div class="pagination">
<a href="氏族大全_page65.html">上一页</a><span>...</span><a href="氏族大全_page61.html">61</a><a href="氏族大全_page62.html">62</a><a href="氏族大全_page63.html">63</a><a href="氏族大全_page64.html">64</a><a href="氏族大全_page65.html">65</a><span class="current-page">66</span><a href="氏族大全_page67.html">67</a><a href="氏族大全_page68.html">68</a><a href="氏族大全_page69.html">69</a><a href="氏族大全_page70.html">70</a><a href="氏族大全_page71.html">71</a><span>...</span><a href="氏族大全_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
