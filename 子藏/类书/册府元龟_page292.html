<!DOCTYPE html>
<html>
<head>
    <meta charset="UTF-8">
    <title>册府元龟 - 第 292 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 292 页/共 736 页</h1>
    <div class="content">    唐戴休颜为盐州刺史奉天之难休颜以所部蕃汉三千号泣赴难及车驾甫幸梁洋留守奉天及李怀光叛据咸阳使诱休颜休颜集三军斩其使婴城自守怀光大骇遂自泾阳夜遁寻拜检校工部尚书奉天行营节度使。
    韩游瑰为李怀光部将掌兵在奉天怀光反於河中乃与游瑰书约令为变游瑰密奏之翌日怀光。又使趋之游瑰复奏间数日怀光。又使趣游瑰为门者所捕怀光。且宣言曰：吾今与朱Г连和车驾当避繇是帝遽幸梁州游瑰退於宁杀怀光留後张昕以州从顺正授宁节度使。
    杨怀宾杨朝晟父也。朝晟为李怀光左厢兵马使怀光反於河中朝晟被胁在军德宗幸梁洋游瑰退於宁怀光以尝在宁迫制如属城以贼党张昕在州总後务昕惧难作乃大索军资徵卒乘约明潜发归於怀光时怀宾为游瑰将夜後以数十骑斩昕及同谋者游瑰即日使怀宾奉表闻奏帝召劳问授兼御史中丞间谍至河中朝晟闻其事泣告怀光曰：父立功於国子合诛戮不可主兵矣。怀光遂系之及诸军进围河中韩游瑰营於长春宫怀宾身当战伐怀光平帝念其忠俾副元帅浑特原朝晟因为游瑰都虞候时父子同军皆为开府宾客御史中丞。
    李晟为神策军兵马使讨朱滔於范阳德宗居奉天诏晟赴难晟闻命西向而哭趣军将行时义武军间於朱滔王武俊倚晟为重不欲晟去数为计以沮止晟军晟谓将吏曰：天子播越於外人臣当百舍一息死而後已张义武欲沮吾行吾当以爱子为质选良马以其意乃留子凭以为婚义武军有大将为张孝忠委信者谒晟晟乃解玉带以遗之因曰：吾欲西行愿以为别因陈赴难之意受带者果德晟乃谏孝忠勿止晟晟得引军逾飞狐师次代州诏加晟检校工部尚书神策行营节度使李怀光叛德宗在梁州晟大将张少弘自行在傅口诏授晟为左仆射平章事以安众心晟拜哭受命。且曰：长安宗庙所在为天下本。若皆扈跸谁复京师乃浚隍壁缮兵马以诛Г兴复为己任後浑部将上官望自间道怀诏书加晟检校右仆射兼河中尹河中晋绛慈隰节度观察使益实封三百户。又兼京畿渭北坊丹延节度观察招讨使晟受诏流涕因上表请帝驻跸梁州系亿兆之心图剪灭之势傥陛下规小舍大作都岷峨人心少去武力谋臣无复施矣。晟之镇凤翔也。谓宾介曰：魏徵能直言极谏致太宗於尧舜之上真忠臣也。仆忻慕之军司马李叔度对曰：此缙绅儒者之事非勋德所宜晟敛容曰：行军失言传称邦有道危言危行今休明之期晟幸得备位将相心有不可忍而不言岂所谓有犯无隐知无不为者乎！是非在人主所择耳叔度惭而退晟後罢兵权朝谒之外罕有过从有通王府长史丁琼者亦为张延赏所排心怀怨望乃求见晟言事。且曰：太尉功业至大犹罢兵权自古功高无有保全者国家傥有变故备愿备左右狡兔三穴盍蚤图之晟怒曰：尔安得不祥之言遽执琼以闻。
    王虔休本名延贵贞元中为泽潞都虞候节度使李抱真卒礻卑将元仲经等议立抱真子缄军中扰乱虔休正色告於众曰：军州是天子军州将帅阙合待朝命何乃云：云：出异意军中服从其言繇是竟免溃乱程日华少为易定张孝忠牙将孝忠令知沧州事幽州朱滔合镇冀王武俊谋叛二盗迭欲取沧州多遣人游说。又加兵攻围日华俱不听从乘城自固久之德宗深嘉之拜日华沧州刺史。
    韩弘贞元中代刘全谅为汴州节度使先是陈许节度使曲环卒淮西节度使吴少诚将并有其地遂以兵寇许州求援於全谅全谅馆其使会全谅卒弘初受宠命喜而效顺即斩其使以闻发兵三千助禁军以讨少诚。
    张奉国本名子良贞元末为徐州兵马使张之难子良以其众千馀奔於浙西团练使王纬表加兼御史中丞仍厚抚其军士牙门百职子良必兼历焉元和二年秋节度使李叛命遣子良以兵三千收宣州子良乃与甥裴行立及大将田少卿李奉仙等密约图反戈围城大呼计穷纟追下生致阙庭子良杀其馀党遂平浙右宪宗追赴京师亲自褒慰擢为右金吾将军兼御史大夫改名奉国赐第室良田刘氵雍贞元末为陇右经略使暨顺宗寝疾傅位於宪宗称太上皇有山人罗令则自京诣氵雍妄构异说凡数百言皆废立之事。且矫太上皇诏请兵於氵雍氵雍立命系之鞫得奸状令则。又云：某之党多矣。十月德宗山陵约此时伺便而动氵雍械令则驿表上闻诏付禁军按问其党与皆杖死氵雍复请自领兵护灵武以备非常诏不许遣中使以名马金玉缯锦锡之复录其功号其军额曰：保义。
    范希朝为镇武节度使贞元末累表请觐时节将不以佗故自述职者惟希朝一人德宗大悦既至拜检校右仆射兼右金吾卫大将军刘济为幽州节度使两河擅自继袭者尤骄蹇不奉命惟济最务恭顺朝献相继元和四年诏讨王承宗诸军未进济独率先以前军击破之生擒三百馀人斩首千馀级献逆将於阙优诏褒之。又为诗四韵上献以表忠愤之志。
    张茂昭为义武军节度使元和四年王承宗叛诏河东河中振武三镇之师合义武军为恒州北道招讨茂昭创廪厩开道路以待西军属正月之望军吏请曰：旧例上元後三夜不止行不阖里门今外道兵马至请如军令茂昭曰：河东等三道官军也。焉得言外道邪一如旧例自禄山之乱两河继为阻命之地茂昭表请举族归阙以首率等夷邻封游说者万端而其志坚决累上疏求代帝许之命左庶子任简迪为其行军司马乘驿赴之即以两郡之簿书管钥符印全付简迪遣其妻季氏及男克让克恭等先焉将行戒之曰：使尔曹侍亲出易者庶後之子孙不为风俗所染吾无恨矣。时五年冬也。道拜检校太尉兼中书令充河中晋绛磁隰等州节度观察等使。
    田弘正初名兴为魏博衙内兵马使及田季安病笃其子怀谏委乃召兴署以旧职季安卒怀谏委政於家僮蒋士则措置不平人情不悦咸曰：都知兵马使田兴可为吾帅也。衙兵数千人诣兴私第陈情兴拒门不出众呼讠不已兴出众环而拜请入府署兴顿仆於地久之度终不免乃令於军中曰：三军不以兴不肖令主军务欲与诸君前约当听命否咸曰：惟命是从兴曰：吾欲守天子法以六州版籍请吏勿犯副大使可乎！皆曰：诺是日入府视事杀蒋士则十数人而已翌日具事上闻宪宗嘉之以为魏博节度使赐名弘正弘正既受节钺乃上。表曰：臣闻君臣父子是谓大伦爰立纲纪以正上下其或子为不子臣为不臣覆载莫可得而容幽明所宜共殛者也。臣家本边塞累代唐人从乃祖乃父以来沐《文子》文孙之化臣幸因宗族蚤列偏礻卑空驰戎马之乡不睹朝廷之礼惟忠与孝天与臣心尝思奋不顾生以身殉国无繇上达私自感伤岂意命偶昌时事缘艰故白刃之下谬见推崇天慈遽临免书罪戾朝章氵存及仍委旌旄锡封壤於全藩列崇班於八座君父之恩已极丝毫之效未申所以厚知羞低徊自愧是知功劳所著必候危乱之时亻敫亻幸之来却在清平之日循涯揣分冒宠为忧伏以自天宝以还幽陵肇祸山东奥壤悉化戎墟虽外一车书而内怀枭獍官封代袭刑赏自专国家含垢匿瑕垂六十载臣每思此当食忘味。若稍假大军得奉神兼弱攻昧批亢捣虚竭鹰犬之资展擒获之用导扬和气洗涤伪风然後退归丘园以避贤路臣怀此志陛下察之。又臣每在军中多居偏镇每遇奇计心实亲之有布衣崔忄结茅王屋但茹松柏不杂风尘与臣周旋颇有年岁自臣受命惠然肯来臣遂请摄节度参谋俾之奏事臣胸襟所蓄书不尽言实冀因人纾其积愤臣不胜感恩戴荷恳苦之至谨差摄节度参谋王屋山人臣崔忄谨奉表陈奏以闻宪宗优诏褒美先是河北不申吏员兴乃奏管内州县官二百五十三员内一百六十三员见差官假摄九十员请有司注拟从之。
    乌重胤为潞州诸将会卢从史奉诏讨贼常怀异志潜与王承宗通连吐突承璀以神策军行营与从史对垒将图之重胤通其谋竟纟专从史於帐下时重胤职总牙门是日戒严其军莫敢动者事闻朝廷擢重胤自都将兼州左司马拜怀州刺史兼御史大夫河阳三城节度。
    李光颜为忠武军节度使元和中徵天下兵环申蔡而讨吴元济诏光颜以本军独当一面连破贼众韩弘为汴帅骄矜崛︹尝倚贼势索朝廷姑息耳恶诸将士力战阴图挠屈计无所施遂举大梁城求得一美妇人教以歌舞弦管六博之艺饰之以珠翠金玉衣服之具计费数百万命使者送遗冀光颜一见悦惑而怠於军政也。使者即赍书先造光颜垒曰：本使令公德公私忧公暴露欲进一妓以慰公征役之思谨以候命光颜曰：今日已暮明旦纳焉诘朝光颜乃大宴军士三军咸集命使者进妓妓至则容止端丽殆非人间所有一座皆惊光颜乃於座上谓来使曰：令公怜光颜离家室久舍美妓见赠诚有以荷德也。然光颜受国恩深誓不与逆贼同生日月下今战卒数万皆背弃妻子蹈白刃光颜奈何独以女色为乐言讫涕泣呜咽堂下兵士数万皆感激流涕乃厚以缣帛酬其来使俾领其妓自席上而回乃谓使者曰：为光颜多谢令公光颜事君许国之心死无二矣。自此兵众之心弥加激励。
    李吉甫元和中为淮南节度使在扬州每有朝廷得失军国利害皆密疏论列。
    严绶为河东节度使元和中杨惠琳叛於夏州刘辟叛命绶表请出师讨伐悉选精锐付其将李光颜讨贼。
    李元和中为淮南节度使及王师征淮夷郓寇李师道表里相援寇发楚寿等州二万馀兵压贼境日费甚广未尝请於有司。
    李夷简元和中为襄阳节度使先是贞元中淮西阻兵诏以汉西实当控压遂移江西兵五百人戍襄阳调给仰於度支其後逃死。且尽而岁不减夷简请曰：人臣以诚事君当在无隐循旧专利孰云：不欺乃以其事上闻归之於有司。
    王承元成德军节度使承宗之弟元和中承宗奏承元兼监察充镇冀深赵观察度支使承元年未及冠劝承宗以二千骑佐王师平李师道十五年承宗卒未发丧大将谋取帅於旁郡时参谋崔燧密与握兵者谋乃以祖母凉国夫人之命告亲兵及诸将使拜承元承元拜泣不受诸将请不已承元曰：天子使中贵人监军有事盍与议也。及监军至因以诸将意赞之承元谓将曰：公不忘先德不以承元齿少。且使领军承元欲效忠於国以奉先志诸公能从之乎！诸将许诺遂於衙门都将所理事约左右不得呼留後事大小必参决於监军密疏请帅诏授检校工部尚书郑滑节度观察使时邻境，或以两河近事讽之承元不听诸将亦悔及起居舍人柏耆赍诏至宣朝廷之命兵士或拜或泣承元与柏耆於馆中复召诸将坐语诸将益号泣喧讠华承元曰：诸公以先人之德不欲承元去此意甚厚然奉诏迟留不去即罪矣。前者李师道未破时议赦其罪师道欲行诸将止之他日杀师道亦诸将也。今公辈复欲为师道之事乎！敢以拜请遂拜诸将诸将皆泣涕不能对承元乃尽出家财籍其人以散之酌其勤者擢之部将李寂等数十人固留承元承元斩寂等军中始定承元出镇州时年十八所从将吏有具器用货币而行者承元悉使留之承元昆弟及从父昆弟因为郡守者四人登朝者四人从事将校有劳者皆擢用未几改坊丹延节度观察等使便道请觐穆宗深器之数召顾问。又改授凤翔陇州节度观察等使。
    刘总元和中为幽州节度使总累代据有燕蓟军中食其恩而未尝承朝廷命长庆元年总以幽州归朝为兵士遮留总杀其首谋十馀辈夜委兵符於监军判官从间道去迟明军中方觉。
    李逊为陈许节度使长庆初穆宗方锐意讨贼诸道发兵例於度支贷借惟逊出兵率先诸道赏赐犒设备於当军朝论美之。
    田布长庆元年为泾原节度使其秋镇州兵乱布父弘正被杀朝廷以李疾不能军无以庭凑之乱。且以魏州田氏旧众乃疾徵布使起复为之节度仍迁检校工部尚书诏布乘急傅之镇布丧服居垩室去节旄导从之饰及入魏州处丧视事动皆得礼其禄俸月入百万一无所取。又籍魏中家之旧产无巨细计钱十馀万贯皆出之颁赍军士乃选其将史宪诚为先锋兵马使以宪诚前出已麾下必能输竭故尽以精锐付焉是时屡有中使赍急诏促其进兵至十月布遂以全军三万七千出抵贼之冀州南宫县十一月进军下贼二栅而魏人怯於格战。且以寒雪馈饷不给师无斗志宪诚故常怀二心从而间之俄有诏分布军与李光颜合势东救深州其众因大溃多为宪诚所有布提兵八千以是月十日还魏州十一日会诸将复议出师而将卒益骄惰皆曰：尚书能行河朔旧事则生死从之。若使战皆不能也。布自度其下终不为用叹曰：功无成矣。即日密表陈军情。且称遗。表曰：臣观众意终负国恩臣既无功敢忘即死伏愿陛下速救光颜元翼不然者义士忠臣皆为河朔屠害奉表号哭拜其从事李石乃入启父灵抽刃刺心曰：上以谢君父下以示三军言讫而绝时议以布才虽不足能以死谢家国心志决烈得燕赵之古风云：
    牛元翼本赵人代为镇州将校王承宗叛命之际元翼尝为谋主数将兵窘王师後王庭凑杀田弘正朝廷以元翼本与庭凑等列遂用为节度时元翼在深州为庭凑所围转急後与数骑突围而出诏以为襄州节度使庭凑於後庭鸩杀深州将士其中大将十六人判官一人本与元翼同休戚一旦皆被杀元翼悲咤慷慨而卒其所赐宅僮马等并遗表进之。
    李载义长庆中为幽州礻卑将时节度使朱克融死其子延嗣窃袭父位不遵朝旨虐用其人载义遂杀延嗣数其罪以上闻敬宗嘉之拜检校户部尚书封武威郡王充幽州卢龙等军节度观察等使未几李同捷据沧景以要袭父爵载义上表请付同捷以自效帝嘉其诚恳特加检校右仆射累破贼军以功加司空。又奏故节度使张弘靖宾吏家属凡一百九十人今并送赴京阙初弘靖立节范阳及军乱被拘其副介以下多见<片戈>害妻女辈从而拘系既而朱克融︹邀符节复留之不遣至载义去逆效顺尽归其孥至於臧获下辈一无所留。
    殷侑为天平军节度郓曹濮观察等使自元和末收复李师道十二州分为三镇朝廷务安反侧征赋所入尽留赡军贯缗钱帛不入王府侑以军赋有馀赋不上供非法也。乃上表起太和七年请岁供两税酒等钱十五万贯粟五万石诏曰：郓曹濮等州元和以来地本殷实自分三道十五馀年虽颁诏书竟未供赋殷侑承兵戈之後当歉旱之馀勤力奉公谨身守法才及周岁以致阜安而。又体国输忠率先入贡成三军奉上之志陈一境乐输之心寻省表章良用嘉叹寻就加检校右仆射。
    王景崇广明中为镇州节度使时僖宗西幸屈节伪廷者十三四景崇斩其贼使枭首於市时有邸吏赍伪诏至斩之因驰檄藩邻奔问行在都统王铎有徵要者必竭利器奇货骏蹄以助之繇是赴难者争先每议及国朝宗庙陵园未尝不凄然慷慨。
    梁王师范初仕唐天复元年为青州节度使其年冬李茂贞劫迁车驾幸凤翔韩全诲矫诏加罪於太祖令方镇出师赴难诏至青州师范承诏泣下曰：吾辈天子藩篱君父有难略无奋力者︹兵自卫纵贼如此使上失守宗祧危而不持是谁之过吾今日成败以之乃发使通杨行密遣将刘袭兖州别将袭齐埭时太祖方围凤翔师范遣将张居厚部舆夫二百言有献於太祖至华州东城守将娄敬思疑其有异剖舆视之乃兵仗也。居厚等因大呼杀敬思聚众攻西城时崔裔在华州遣部下闭关距之遂遁去是日刘下兖州河南数十郡同日发太祖遣朱友宁讨之。
    孙揆大顺元年除昭义军节度使以本军取刁黄岭路赴任太原将李存孝侦知之引骑三百伏於长子县崖谷间揆建衙持节褒衣大盖拥众而行存孝突出谷口遂擒揆及中使韩师范并将校五百人存孝械揆等以组练系之环於潞州遂献於武皇武皇谓揆曰：公缙绅之士安然徐步可至达官何用如是揆无以对令系於晋阳狱武皇将用为副使使人诱之揆言不逊遂杀之。
    赵凝唐末为襄州节度使弟明为荆南留後是时唐室微弱诸道常赋多不上供惟凝昆仲虽︹据江山然尽忠唐室贡赋不绝太祖将期受禅以凝兄弟并据藩镇乃遣使先谕旨焉凝对使者流涕答以受国恩深岂敢随时妄有他志使者复命太祖大怒天二年秋七月遣杨师厚率师讨之凝以兵数万逆战大为师厚所败乃燔其舟单舸氵公汉遁於金陵後卒於淮南。
    牛存节开平四年为郓州节度使夏中病渴至属河北用军末帝令率军屯阳留以张大刘之势存节忠愤弥笃未尝言病料敌治戎旦夕愈励病革诏归汶阳翌日而卒将终属其子知业知让等以忠孝言不及他深为时所重而木︹忠厚有贾复之风杨师厚为魏博节度使时庶人友篡逆末帝将图之遣使谋於师厚师厚深陈款效。且托书於侍卫军使袁象先及主军大将。又遣都指挥使朱汉宾率兵至滑州以应禁旅友既诛末帝即位於东京首封师厚为邺王加检校太师中书令。
    王彦章为澶州刺史先锋马步都指挥使贞明五年三月朝廷议割魏州为两镇虑魏人不从遣彦章率精骑五百人入邺城驻於金波亭以备非常是月二十九日夜魏军作乱首攻彦章於馆舍彦章南奔七月晋人攻陷澶州彦章举家陷没後唐庄宗迁其家於晋阳待之甚厚遣细人间行诱之彦章即斩其使以绝之後庄宗至郓州彦章为唐将李绍奇所擒彦章恃其粗暴每谓人曰：晋王斗鸡小儿彼何足畏至是见擒素怜其勇悍欲全活之令中使宣诏慰抚欲观其心对曰：臣比自匹夫朱氏拔擢位居方面与皇帝十五年抗衡今日兵败力穷罪有常分皇帝纵垂矜宥臣何面目见人[C260]鼓犭旬师得死为幸帝令床舁随军至任县彦章言一云：为夏鲁奇所擒所伤楚痛因乞迟留遂令斩之（一云：庄宗欲留之彦章曰：安有为将兼相朝事梁而暮事晋臣所不为也。得就钺甘之如荠庄宗知不可屈遂杀之以成其志）。
    後唐薛志勤为武皇河东右都押衙先锋右军使从武皇救陈许平黄巢武皇遇难於上源驿汴将杨彦洪连车树栅遮绝巷陌时骑从皆醉宴席既阑汴军四面攻传舍志勤勇冠绝复酒胆激壮因独登驿楼大呼曰：朱仆射负恩无行邀我司空图之吾三百人足以济事因弯弧发射矢无虚发汴人毙者数十志勤私谓武皇曰：事急矣。如至五鼓吾属无类矣。可速行因扶武皇而去雷雨暴猛汴人扼桥志勤以其属血战击败之得侍武皇还营。
    史敬思为武皇先锋都督从入关破黄{薛女}安三辅平陈蔡敬思尝为骑将挺身酣战勇冠三军当武皇上源之难敬思方大醉从者喻之蹶然而起登驿楼控弦射贼矢不虚发汴贼横尸楼下既而遇雨解围翼武皇登尉氏门敬思迷坠拥门故陷贼武皇还营流涕久之。
    苻习为义宁军节度使有器度性忠壮自庄宗。
    氵公河战守习常以本军从心无顾望诸将服其为人石君立初隶李嗣昭为牙校历典诸军嗣昭出征常为前锋天十七年将兵屯德胜时汴军自滑州转饷以给杨村砦庄宗亲率骑击虏深入虏骑围之数十重良久不解嗣昭号泣赴之与立翼庄宗而还。
    裴约为潞州节度使李嗣昭卒子继韬据昭义叛同光元年庄宗遣李绍斌以甲士五千援泽州初继韬叛归贼庭也。约以兵戍泽州召州民泣而谕之曰：予事先君已馀二纪每见分财享士志在平雠不幸薨没壮心不遂今郎君不臣定覆家族父丧未葬违背君亲纵然贼首开怀久远终被诛灭予可刃自杀不能送死与人众皆感泣服其忠义伪梁以董璋为泽州刺史率众攻城约拒守间道告急帝知其言善谓诸将曰：朕与继韬何薄裴约何厚裴约能分逆顺不附贼党嗣昭一何不幸生此鸱枭乃顾谓李绍斌曰：尔识机便为我取裴约来朕不藉泽州弹丸之地绍斌自辽州进军未至城陷约被害帝闻嗟痛久之李存审为横海军节度使天十三年冬存审破杨刘进营麻口为都营使筑垒以拒汴人时庄宗勇於接战每以轻骑尝贼遇窘数四存审凌旦俟其出必叩马泣谏曰：王将复唐宗社宜为天下自爱搴旗挑战一剑之任无益圣德请责效於臣昔耿不以贼遗君父臣虽不武敢不代君之忧帝即时回驾。
    张全义初仕梁为天下兵马副元帅庄宗至雒言事者以梁祖与我世雠宜斫棺燔柩全义独上章申理议者嘉之。
    周德威性忠孝感武皇奖遇常思临难忘身乾宁中为铁林军使从武皇讨王行瑜有功移内衙军副及庄宗初立德威外握兵柄颇有浮议内外忧之德威既至单骑入谒伏灵柩哭哀不自胜繇是群情释然後以功授卢龙军节度使时天十五年下杨刘城庄宗大悦诸将渡河趋汴徵德威进师讨之将起德威以为不利深入是夜镇星犯文昌上将临战德威军为辎重所扰父子跃马出与贼数百骑血战而死帝会诸将相向流涕曰：不听老将之言竟至破败父子俱没深所悲惜命以丧归晋阳帝即位追赠太师李存贤为慈州刺史天十八年庄宗令将兵援河中十九年贼将段凝率众五万营於临晋将河中蒲人物议同异咸欲归汴奸人间於存贤云：河府兵欲杀子以归梁存贤曰：予奉君命来援死王事无恨寻汴兵亦退。
    姚洪本梁之小校也。在梁时经事董璋长兴初率兵千人戍阆州璋叛领众攻阆州璋密令人诱洪洪以大义拒之及璋攻城洪悉力拒守者三日御备既竭城陷被擒璋谓曰：尔顷为健儿繇吾奖拔至此吾书诱谕投之於厕何相负邪洪大骂曰：老贼尔为天子镇帅何苦反邪尔既孤拔背主吾与尔何恩而云：相负尔为李七郎奴扫马粪得一脔残炙感恩无尽今明天子付与茅土贵为诸侯而驱徒结党图为反噬尔本奴才则无耻吾忠义之士不忍为也。吾可为天子死不能与人奴苟生璋怒令军士十人持刀割其肤燃镬於前自取食洪至死大骂不已明宗闻之泣下置洪二子於近卫给赐甚厚。
    王思同闵帝应顺元年为京兆尹兼西京留守时潞王镇凤翔与之邻境及潞王不禀朝旨致书於秦泾雍梁诸帅言贼臣乱政属先帝疾笃谋害秦王迎立嗣君自擅权柄以至残害骨肉摇动藩垣惧先人基业忽焉坠地故誓心入朝以除君侧事济之後谢病归藩然藩邸素贫兵食俱困欲希国士共济艰难乃令小伶安十十以五弦谒见思同因劝谏讽。又令军校宋审温者请使於雍。若不从命即独图之。又令推官郝诩府吏朱延以书檄起兵会副部署药彦稠至方宴而岐使至乃系之於狱彦稠请诛审温拘送诩赴阙时思同已遣其子入朝言事朝廷嘉之乃以思同为凤翔行营都部署起军营於扶风三月十四日与张虔钊会於岐下梯冲大集十五日进攻东西关城城中战备不完然死力御外兵伤夷者十二三十六日复进攻其城潞王登陴泣谕於外闻者悲之张虔钊性褊诘旦西面用军与都监皆血刃以督军士军士齐诟反攻虔钊翟钊跃马避之时羽林指挥使杨思权引军自西门先入降从珂而思同未之知犹督士登城俄而严卫指挥使尹晖呼曰：城西军已入城受赏矣。何用战邪军士解甲弃仗之声振动天地日午乱军毕入泾州张从宾州康福河中安彦威皆遁去十七日思同与药彦稠苌从简俱至长安刘遂雍闭关不内乃奔潼关二十二日潞王至昭应前锋执思同来献王谓左右曰：思同计乖於事然尽心於所奉亦可嘉也。顾谓赵守均曰：思同尔之故人可行迓之於路达予抚慰之意思同至潞王让之曰：贼臣倾我家国残害骨肉非子弟之过我起兵岐山盖诛一二贼臣耳尔何首鼠两端多方误我今日之罪其可逃乎！思同曰：臣起自行间受先朝爵命拥旄仗钺累历重藩终无显效以答殊遇臣非不知攀龙附凤则福多扶衰济弱则祸速但惟瞑目之後无面见先帝[C260]鼓膏原累囚之常分也。潞王为之改容徐谓之曰：且宜憩歇潞王欲宥之而杨思权之徒耻见其面屡启於刘延朗言思同不可留虑失士心。又潞王入长安时尹晖尽得思同家财及诸妓女故尤恶思同与刘延朗亟言之属潞王醉不待报杀思同并其子德胜潞王醒召思同左右报已诛之矣。潞王怒延朗累日嗟惜之。
    赵凤为荆州节度使明宗厌代潞鄂构难俄闻鄂王出奔凤流涕集宾佐军校曰：主上播迁渡河而北吾辈安坐不赴奔问於理可乎！军校曰：惟公所使寻闻王弘贽杀鄂王左右留王卫州。又得清泰檄书而止张敬达末帝清泰中从晋高祖为北面兵马副总管仍屯兵雁门未几晋高祖建义末帝诏以敬达为北面行营都招讨使仍便委引部下兵围太原以定州节度使杨光远副焉寻统兵三万营晋安乡末帝自六月有诏促令攻取敬达设长城连栅云   梯飞驳使工者运其巧思穷土木之力时督事者每有所为城栅则暴风大雨平地水深数尺而城栅摧堕竟不能合其围九月契丹军至张敬达大败晋高祖与番众期迫一夕而围合自晋安营南门之外长百馀里阔五十里布以毡帐用毛索悬之铜铃而部伍多备犬以备警急营中尝有夜遁者出则犬吠铃动跬步不能行焉自是敬达与麾下杂部曲五万人马万匹无繇四奔但见穹庐如冈阜相属诸军相顾色如死灰始则削木筛粪以饲其马日望末帝救军及马渐羸死则与将士分而食之马尽食殚副将杨光远次将安审琦知其不济劝敬达宜早降以求自安之计敬达曰：吾受恩明宗位历方镇主上授我大柄而失律如此已有愧於心也。今救军在近旦暮雪耻有期诸公何相迫邪待势穷则请杀吾携首以降亦未为晚光远与审琦知敬达意未决恐坐成鱼肉遂斩敬达以降末帝闻其殁也。怆恸久之北主戒其部曲及汉之降者曰：为臣当如此人乃令部人收葬之。
    晋苌从简初仕後唐为金州刺史闵帝应顺初举军讨凤翔从简亦预征行军变乃东还道遇张廷蕴为廷蕴所缚送於潞王潞王数之曰：人皆归我汝何偏攻我城而背我也。从简曰：事主不敢忘今日死生惟命是听潞王释之。
    张朗初为代州刺史。又改行营诸军马步都虞候高祖建义於太原遣使以书谕之朗曰：为人臣而有二心可乎！乃斩其使。
    高汉筠仕後唐为金吾将军清泰末高祖建义朝廷诏遣晋州张敬达屯於太原委汉筠巡抚其郡俄以汉筠为契丹所败敬达继死之节度副使田承肇率部兵杀ト门使王彦通於公馆次攻汉筠於府署汉筠乃启关延承肇谓曰：仆与子俱承朝寄而相迫何甚承肇曰：我欲扶公为节度使汉筠曰：老夫耄矣。不敢首为乱阶死生任子筹之承肇目左右令前诸军投刃於地曰：高金吾累朝宿德不可枉杀肇以众意难拒遂谢云：与公戏耳汉筠遂促骑以还高祖入雒飞诏往徵遇诸途及入觐高祖曰：朕恐仓卒之际滥致伤害今见卿面深所喜也。寻迁左骑卫大将军内客省使。
    马全节授镇州节度使属契丹侵轶封疆加之蝗旱国家所徵发全节朝受而夕行治生馀财必充贡奉皇甫遇为河阳节度使少帝即位赴阙开运二年北骑南寇遇战於郓州兆津大捷敌溺死者步骑数千人以功领节滑台三年蕃将率众屯邯郸遇与骑将安审琦慕容彦超御之遇渡漳河敌前锋大至遇引退转斗二十里至邺南榆林店遇谓审琦等曰：彼众我寡走无生矣。遂自辰及未血战百馀合所伤甚众遇所乘马中镝而毙遇有纪纲杜知敏以马授遇遇得马复战久之稍解顾杜知敏已为敌所获谓彦超曰：知敏仓皇之中以马授我义也。安可使陷戎贼中遂与彦超跃马取知敏而还胡骑壮之俄而生军复合遇不能解时审琦已至安阳河谓首将张从恩曰：皇甫遇未至必为敌骑所围。若不急救则成擒矣。从恩曰：敌原至众无以枝梧将军独往何益审琦曰：成败命也。设。若不济与之俱死假令贼不南来失此一将将何面目以见天子遂率铁骑北渡赴之敌见尘起谓救军并至乃引去遇与彦超中数钅仓得还时诸军叹曰：二人皆猛将也。朝廷累加至检校太师同中书门下平章事四年敌复至从杜重威营泞水重威送款遇不与其议及降心不平之时耶律氏欲遣遇先入汴辞之推张彦泽督其行遇私谓人曰：自我身荷国恩位兼将相既不能死於军阵何颜以见旧主更命图之所不忍也。明日行及赵郡平棘县遇洎其公舍顾从者曰：我已信宿不食疾甚矣。主辱臣死无复南行因绝吭而殒远近闻而义之周王重裔初仕後唐庄宗为厅直将从征河上管契丹直帝有急难力救解之。
    ●卷三百七十五
    ○将帅部　褒异
    夫褒劝之典有国之常道也。况夫三军之帅百夫之特有斩将搴旗之勇却敌捕虏之劳足以经武贞帅开地斥境何尝不剖符疏壤厚封崇之命畴庸赞书极尊奖之数以至加地进禄称功计伐或锡之车服或加之印绶或许其世袭或崇其官呼或没而可称礼光於诏葬或死而可作事美於追荣皆所以畴劳而劝能赏善而旌德使效节之士罄其精忠方来之人於焉激励《传》曰：藏在盟府不可废也。谓是物矣。夫周召公虎为卿士平淮夷宣王赐以鬯酒一尊使以祭其宗庙告其先祖故江汉之《诗》曰：尔圭瓒鬯一卣告於文人（赐也。黑黍也。鬯香草也。筑煮合而郁之为鬯卣器也。九命赐圭瓒鬯文人文德之人也。）。又曰：锡山川土田於周受命自召祖命（周岐周也。自用也。宣王欲尊显召虎故如岐周使虎受山川土田之赐命用其祖召康公受封之礼岐周周之所起为其先祖之灵故就之）。
    申伯居谢宣王命召公营其位而作城郭及寝庙定其人神所处故崧高之《诗》曰：申伯之功召伯是营有ㄈ其城寝庙既成（ㄈ作也。）。又曰：既成藐藐王锡申伯四牡乔乔钩膺濯濯（藐藐美貌乔乔壮貌钩膺樊缨也。濯濯光明也。召公营位筑之已成以形貌告於王王乃赐申伯为将遣之）王遣申伯路车乘马我图尔居莫如南土（乘马四马也。王以正礼遣申伯之国故复有车马之赐因告之曰：我谋女之所处无如南土之最善）锡尔介圭以作尔宝（宝瑞也。圭长尺二寸谓之介非诸侯之圭故以为宝诸侯之瑞圭自九寸而下）卫武公初。
    为武侯犬戎为乱武公将兵往佐周平戎甚有功周平王元年命卫侯为公。
    士会晋大夫也。帅师灭赤狄晋侯请於周定王王以黻冕命士会将中军。且为太傅（代荀林父将中军。且加以太傅之官黻冕命卿之服太傅孤卿也。）。
    秦蒙恬始皇时为将攻齐大破之拜为内史。
    汉陈平为护军中尉从高帝击韩王信於代至平城为匈奴围七日不得食高帝用平奇计使单于阏氏（音焉支）解围以得开高帝既出其计秘世莫得闻高帝南过曲逆上其城望室屋甚大曰：壮哉！县吾行天下独见雒阳与是耳顾问御史曲逆户口几何对曰：始秦时三万馀户间者兵数起多亡匿今见五千馀户，於是诏御史更封平为曲逆侯尽食之平自初从至天下定後尝以护军中尉从击臧荼陈黥布凡六出奇计辄益封邑。
    曹参沛人也。高祖为沛公参以中涓从（涓洁也。言其在中主知洁涓洒扫之事盖亲近左右也。）击胡陵方与（音房豫）攻秦监公军大破之（秦一郡置守尉监三人）东下薛击泗水守军薛郭西复攻胡陵取之赐爵七大夫。又攻下邑以西至虞击秦将章邯车骑攻辕戚及亢父（音杭甫）先登迁为五大夫楚怀王以沛公为砀郡长将砀郡兵，於是乃封参执帛（楚爵孤卿也。）号曰：建成君迁为戚公。又虏秦司马及御史各一人迁为执（侯伯执）及沛公为汉王封参为建成侯从至汉中迁为将军参将兵守景陵三秦使章平等攻参参出击大破之赐食邑於宁秦（今华阴）。
    周勃沛人也。沛公初起勃以中涓从攻胡陵下方与方与反与战却敌攻丰击秦军砀东还军留及萧复攻砀破之下下邑先登赐爵五大夫沛公为汉王汉王赐勃爵为威武侯从入汉中拜为将军还定三秦赐食邑怀德。又东定楚地泗水东海郡凡得二十二县还守雒阳栎阳赐与颍阴侯共食锺离以将军从高祖击燕王臧荼破之易下所将卒当驰道为多（当高祖所行之前）赐爵列侯剖符世世不绝食纟八千二百八十户。
    樊哙以舍人从高祖攻胡陵方与（皆县名方音房与音豫）还守丰击泗水监丰下破之（泗水郡名监谓御史监郡者也。破之於丰县下）复东定沛破泗守薛西（破郡守於薛县之西）与司马战砀东（秦将章邯之司马也。读与夷同）敌斩首十五级赐爵国大夫（即官大夫也。爵第六级）常从沛公击章邯军濮阳攻城先登斩首二十三级赐爵列大夫（即公大夫也。爵第七级）从攻阳城先登下户牖（阳武县之乡）破李繇军斩首十六级赐上闻爵（得径上闻也。《吕氏春秋》曰：魏文侯东胜齐於长城天子赏文侯以上闻。又曰：名通於天子也。）从攻圉都尉东郡守尉於成武（圉即陈留圉县）敌斩首十四级捕虏十六人（生获曰：虏）赐爵五大夫从攻秦军出亳南（亳成汤封邑今河南偃师汤亭是）河间守军於杠里破之（杠音江）击破赵贲军开封北（贲音奔）以敌先登斩候一人首六十八级捕虏二十六人（既斩候一人。又更斩它首六十八级）赐爵卿从攻破扬熊於曲遇（曲音丘羽切遇音）攻宛陵先登斩首八级捕虏四十四人赐爵封号贤成君（食禄比封君而无邑也。楚汉之际权设宠荣假其位号或得邑地或空受爵此例多矣。）从攻长社に辕绝河津东攻秦军尸乡南攻秦军於破南阳守於阳城东攻宛城先登西（南阳之县也。音直益切）至郦以敌斩首十四级捕虏四十人赐重封（重封者加二号耳）项羽在戏下欲攻沛公沛公从百馀骑因项伯面见项羽谢无有闭关事项羽既飨军士中酒亚父谋欲杀沛公令项庄拔剑舞坐中欲击沛公哙居营外闻事急乃持盾入营是日哙沛公几殆後数日项羽入屠咸阳立沛公为汉王汉王赐哙爵为列侯号临武侯迁为郎中从入汉中还定三秦别击西丞白水北（西谓陇西郡西县也。白水水名经西县东南流而过言击西县之丞於白水之北）拥轻车骑雍南破之从攻雍城先登（读与邰同县名即后稷所封今武功故城是音胎）击章平军好攻城先登陷阵斩县令丞各一人首十一级虏二十人迁为郎中骑将从击秦车骑壤东（地名也。）敌迁为将军攻赵贲下槐里柳中咸阳（柳中即细柳地也。在长安西）灌废丘最（引水灌废丘）至栎阳赐食邑杜之樊乡（杜县之乡也。今曰：樊川）从攻项籍屠煮枣（清河有煮枣城功臣表有煮枣侯。又曰：既云：攻项籍屠煮枣则其地当在大河之南非清河之城明矣。俱未悉其处）击破王武程处军於外黄攻邹鲁瑕丘薛项羽败汉王於彭城尽复取鲁梁地哙还至荥阳益食平阴二千户以将军守广武一岁（即荥阳之广武）项羽引东从高祖击项籍下阳夏（夏音工雅切）虏楚周将军卒四千人（周殷）围项籍陈大破之（於陈县围之）屠胡陵项籍死汉王即皇帝位以哙有功益食邑八百户其秋燕王臧荼反哙从攻虏荼定燕地楚王韩信反哙从至陈取信定楚更赐爵列侯与剖符世世勿绝食舞阳号为舞阳侯除前所食以将军从攻反者韩王信於代自霍人以往至云   中与纟侯等共定之益食千五百户因击陈曼丘臣军战襄国破柏人先登降之定清河常山凡二十七县残东垣（残谓多所杀伤也。）迁为左丞相破得綦母尹潘军於无终广昌（姓綦母名也。綦音其）破别将胡人王黄军代南因击韩信军参合军所将卒斩韩信击胡骑横谷斩将军赵既虏代丞相冯梁守孙奋大将王黄将军大将一人太仆解福等十人与诸将共定代乡邑七十三後燕王卢绾反哙以相国击绾破其丞相抵蓟南（抵至也。一说抵者其丞相之名也。音丁礼切）定燕县十八乡邑五十一益食千三百户定食舞阳五千四百户。
    郦商高阳人也。（郦音历）陈胜起商聚少年得数千人沛公略地六月馀商以所将四千人属沛公於岐从攻长社先登赐爵封信成君从攻纵氏绝河津破秦军雒阳东从下宛穰定十七县别将攻旬关（汉中旬水上之关也。今在洵阳县）西定汉中（先言攻旬关定汉中然後云：沛公为汉王是则沛公从武关蓝田而来商时别从西道平定汉中）沛公为汉王赐商爵信成君以将军为陇西都尉别定北地郡破章邯别将於乌氏邑泥阳（乌氏安定县也。邑今在豳州泥阳北地县氏音支音荀）赐食邑武城六千户从击项籍军与锺离昧战受梁相国印（汉以梁相国印授之）益食四千户从击项羽二岁攻胡陵汉王即帝位臧荼反商以将军从击荼战龙脱先登陷陈破荼军易下（今易县）敌迁为右丞相赐爵列侯与剖符世世勿绝食邑涿郡五千户别定上谷因攻代受赵相国印（初受梁相国印今。又受赵相国印）与纟侯等定代郡雁门得代丞相程纵守相郭同（守相谓为相而居守者）将军以下至六百石十九人还以将军将太上皇卫一岁十月以右丞相击陈残东垣。又从击黥布攻其前垣（谓攻其壁垒之前垣）陷两陈得以破布军更封为曲周侯食邑五千一百户除前所食。
    夏侯婴以县令史为高祖使上降沛一日高祖为沛公赐爵七大夫以婴为太仆常奉车（为沛公御车）从攻胡陵婴与萧何降泗水监平（胡陵平所止县尝给之故与降）平以胡陵降赐婴爵五大夫从击秦军砀东攻济阳下户牖破李繇军雍丘以兵车趣攻战疾破之（趣读曰促谓急促也。次下亦同）赐爵执帛从击章邯军东阿濮阳下以兵车趣攻战疾破之赐爵执圭从击赵贲军开封扬熊军曲遇婴从捕虏六十八人降卒八百五十人得印一匮（相署置官之印）。又击秦军雒阳东以趣攻战疾赐爵封转为滕令（今汴郡公丘县）因奉车（因此。又每奉车从攻战以至霸上）从攻定南阳战於蓝田芷阳（芷阳後为霸陵县）至霸上沛公为汉王赐婴爵列侯号昭平侯复为太仆从入蜀汉还定三秦从击项籍至彭城项羽大破汉军汉王不利驰去见孝惠鲁元载之汉王急马罢虏在後（罢读曰疲）常发两儿弃之（发音拨。又音足跋物之跋）婴常收载行面雍树驰（面偕也。雍抱持之言取两儿令面背己而抱持之以驰故云：面雍树驰雍读曰拥）汉王怒欲斩婴者十馀卒得脱而致孝惠鲁元於丰汉王既至荥阳牧散兵复振赐婴食邑沂（沂音鱼依切）阳击项籍下邑追至陈卒定楚至鲁益食兹氏（兹氏县名地里志属太原）汉王即帝位燕王臧荼反婴从击荼明年从至陈取楚王信更食汝阴剖符世世勿绝从击代至武泉云   中益食千户因从击韩信军胡骑晋阳旁大破之追北至平城为胡所围七日不时自得通高帝使使厚遗阏氏冒顿乃开其围一角高帝出欲驰婴固徐行弩皆持满外乡（故示暇所以固士卒心而令敌不测也。乡读曰乡）卒以得脱（卒终也。）益食婴细阳千户（益其邑使食之）从击胡骑句注北大破之击胡骑平城南三陷陈功为多赐所夺邑五百户（时有罪过夺邑者以赐之）从击陈黥布军陷陈敌邑千户定食汝阴六千九百户除前所食。
    灌婴以中涓从击破东都尉於成武及秦军於杠里疾斗赐爵七大夫。又从攻秦军亳南开封曲遇战疾力（疾急速也。力强力也。）赐爵执帛号宣陵君从攻阳武以西至雒阳破秦军尸北北绝河津南破南阳守阳城东遂定南阳郡西入武关战於蓝田疾力至霸上赐爵执圭号昌文君沛公为汉王拜婴为郎中从入汉中十月拜为中谒者从还定三秦下栎阳降塞王还围章邯废丘未拔从东出临晋关击降殷王定其地击项羽将龙。且魏相项佗军定陶南疾战破之赐婴爵列侯号昌文侯食杜平乡（杜县之平乡）复以中谒者从降下砀以北至彭城项羽击破汉王汉王遁而西婴从还军於雍丘王武魏公申徒反（故秦将降为公）从击破之攻之外黄西收军於荥阳楚骑来众汉王乃择军中可为骑将者皆推故秦骑士重泉人李必骆甲（重泉县名也。地理志属左冯翊）习骑兵今为校尉可为骑将汉王欲拜之必甲曰：臣故秦民恐军不信臣臣愿得大王左右善骑者傅之（傅音附犹言随从者）婴虽少然数力战乃拜婴为中大夫令李必骆甲为左右校尉将郎中骑兵击楚骑於荥阳东大破之受诏别击楚军後绝其饣襄道（饣襄古饷字）起阳武至襄邑击项羽之将项冠於鲁下破之将卒斩右司马骑将各一人（主右方之马左亦如之。又曰：下所谓左右千人之骑）击破柘公王武军燕西（拓县名公者拓之令也。王武其人姓名燕亦县名古南燕国也。音一千切）所将卒斩楼烦将五人（楼烦县名其人善骑射故名射士为楼烦取其称也。）连尹一人（楚官也。）击王武别将桓婴白马下破之所将卒斩都尉一人以骑渡河南送汉王到雒阳从北迎相国韩信军於邯郸还至敖仓婴迁为御史大夫三年以列侯食邑杜平乡受诏将郎中骑兵东属相国韩信击破齐军於历下所将卒虏车骑将军华母伤（华音下化切）及将吏四十六人降下临淄得相田光追齐相田横至嬴博（二县名）击破其骑所将卒斩骑将一人生得骑将四人攻下嬴博破齐将军田吸於千乘斩之东从韩信攻龙。且留公於假密（留县名公留令也。攻龙。且及留令於假密）卒斩龙。且（婴所将之卒也。其下亦同）生得右司马连尹各一人楼烦将十人身生得亚将周兰（亚次也。）齐地已定韩信自立为齐王使婴别将击楚将公杲於鲁北破之转南破薛郡长（长亦如郡守也。时每郡置长）身虏骑将入攻博阳前至下相以东南僮取虑徐（僮取虑徐三县也。取音趋。又音秋虑音庐）度淮尽降其城邑至广陵（谓从下相以东南尽降城邑乃至广陵皆平定）项羽使项声薛公郯公复定淮北婴度淮击破项声郯公下邳斩薛公下下邳寿春击破楚骑平阳（此平阳在东郡）遂降彭城虏柱国项佗（佗音徒何切）降留薛沛孽萧相（凡六县ガ音才何切）攻苦醮复得亚将周兰与汉王会顺乡从击项籍军陈下破之所将卒斩楼烦将二人虏将八人赐益食邑二千五百户项籍败垓下去也。婴以御史大夫将车骑别追项籍至东城破之所将卒五人共斩项籍皆赐爵列侯降左右司马各一人卒万二千人尽得其军将吏下东城历阳渡江破吴郡长吴下（吴郡长当时为吴郡长婴破之於吴下）得吴守遂定吴豫章会稽郡还定淮北凡五十二县汉王即帝位赐益婴邑三千户以车骑将军从击燕王荼明年从至陈取楚王信还剖符世世勿绝食颍阴二千五百户从击韩王信於代至马邑别降楼烦以北六县斩代左将破胡骑将於武泉北复从击信胡骑晋阳下所将卒斩胡白题将一人（胡名也。）。又受诏并将燕赵齐梁楚车骑击破胡骑於{沙石}石（{沙石}音千坐切）至平城为胡所困从击陈别攻丞相侯敞军曲逆下破之卒斩敞及特将五人（卒谓所将之卒也。特独也。各独为将）降曲逆卢奴上曲阳安国安平攻下东垣黥布反以车骑将军先出攻布别将於相破之斩亚将楼烦将三人。又进击破布上柱国及大司马军。又破布别将肥铢婴身生得左司马一人所将卒斩其小将十人追北至淮上益食邑二千五百户布已破高帝归定令婴食颍阴五千户除前所食邑凡从所得二千石二人别破军十六降城四十六定国一郡二县五十二得将军二人柱国相各一人二千石十人婴自破布归高帝崩以列侯事惠帝及吕后至吕禄等欲为乱齐哀王闻之举兵西吕禄等以婴为大将军往击之婴至荥阳乃与绛侯等谋因屯兵荥阳风齐王以诛吕氏事（风读曰讽）齐兵止不前绛侯等既诛诸吕齐王罢兵归婴自荥阳还与绛侯陈平共立文帝，於是益封婴三千户赐金千斤为太尉。
    傅宽以魏五大夫骑将从为舍人起横阳从攻安阳杠里赵贲军於开封及击杨熊曲遇阳武斩首十二级赐爵卿从至霸上沛公为汉王赐宽封号共德君（共读曰恭）从入汉中为右骑将定三秦食邑雕阴（县名属上郡）从击项籍待怀（待高帝於怀怀县名也。地理志属河内地今怀州）赐爵通德侯从击项冠周兰龙。且所将卒斩骑将一人敖下（敖地名敖仓盖取此名也。《左氏传》曰：敖高阝之间）益食邑属淮阴（韩信也。信时为相国云：淮阴者终言之也。）击破齐历下军击田解属相国参残博（参曹参也。博大山县也。）益食邑因定齐地剖符世世不绝封阳陵侯二千六百户除前所食为齐右丞相备齐（时田横未降故设屯备）靳歙以中涓从起宛朐（歙音吸宛音於元切朐音具于切）攻济阳破李繇军击秦军开封东斩骑千人将一人（骑将率号为千人汉仪注边郡置部都尉千人司马侯也。）首五十七级捕虏七十三人赐爵封临平君。又战蓝田北斩车司马二人（主车也。）骑长一人（骑之长）首二十八级捕虏五十七人至霸上沛公为汉王赐歙爵建武侯迁骑都尉从定三秦别西击章平军於陇西破之定陇西六县所将卒斩车司马候各四人骑长十二人从东击楚至彭城汉军败还保雍丘击反者王武等略梁地别西击邢说军南破之（县名也。後为考成说读曰悦）身得说都尉二人司马候十二人降吏卒四千六百八十人破楚军荥阳东食邑四千二百户别之河内击赵贲军朝歌破之所将卒得骑将二人车马二百五十匹从攻安阳以东至棘蒲下十县别攻破赵军得其将司马二人候四人降吏卒二千四百人从降下邯郸别下平阳身斩守相所将卒斩兵守郡一人（言兵郡守一人也。）降邺从攻朝歌邯郸。又别击破赵军降邯郸郡六县还军敖仓破项籍军成皋南击绝楚饷道起荥阳至襄邑破项冠鲁下略地东至曾阝郯下邳南至蕲竹邑击项悍济阳下还击项籍军陈下破之别定江陵降柱国大司马以下八人生得江陵王致雒阳（江陵王谓共敖之子共尉也。得之送致於雒阳）因定南郡从至陈取楚王信剖符世世勿绝定食四千六百户为信武侯以骑都尉从击代攻韩信平城下还军东垣有功迁为车骑将军并将梁赵齐燕楚车骑别击陈丞相敞破之因降曲逆从击黥布有功益封定食邑五千三百户。
    任敖沛人也。少为狱吏高祖尝避吏吏系吕后遇之不谨任敖素善高祖怒击伤主吕后吏及高祖初起敖以客从为御史守丰二岁高祖立为汉王东击项羽敖迁为上党守陈反敖坚守封为广阿侯食邑千八百户。
    申屠嘉梁人也。以材官蹶张（材官之多力能脚蹋︹弩张之。故曰：蹶张令之弩以手张者曰：擘张以足蹋者曰：）从高祖击项羽迁为队侯敞蹶张蹶音厥擘音布麦反率（一队之率也。音所类切）从击黥布为都尉孝惠时为淮阳守孝文元年举故以二千石从高祖者悉以为关内侯食邑三十四人而嘉食邑五百户。
    周亚夫为将军文帝六年匈奴大入边以宗正刘礼为将军军霸上祝兹侯徐厉为将军军棘门以河内守亚夫为将军军细柳以备胡帝自劳军至霸上及棘门军直驰入将以下骑出入送迎已而之细柳军军士吏被甲锐兵刃彀弓弩持满（彀张也。音遘）天子先驱至不得入（先驱导驾者也。若今之武候队）先驱曰：天子。且至军门都尉曰：军中闻将军之令不闻天子之诏有顷上至。又不得入，於是上使使持节诏将军曰：吾欲劳军亚夫乃传言开壁门壁门士请车骑曰：将军约军中不得驱驰，於是天子乃按辔徐行至中营将军亚夫揖曰：介胄之士不拜请以军礼见（礼介者不拜）天子为动改容式车（古者立乘凡言式车者谓亻免身抚式以礼敬人式车前横木）使人称谢（谢告也。）皇帝敬劳将军成礼而去既出军门群臣皆惊文帝曰：嗟乎！此真将军矣。乡者霸上棘门如儿戏耳（乡读曰：乡）其将固可袭而虏也。至於亚父可得而犯耶称善者久之月馀三军皆罢乃拜亚父为中尉。
    直不疑景帝时为御史大夫吴楚反时不疑以二千石将击之武帝修吴楚时功封不疑为塞侯。
    李广与从弟李蔡俱为郎事文帝景帝时蔡积功至二千石武帝元朔中为轻车将军从大将军击右贤王有功中率封为乐安侯。
    李敢者广之少子也。敢以校尉从骠骑将军击胡左贤王力战夺左贤王旗鼓斩首多赐爵关内侯食邑二百户。
    卫青武帝元光六年拜车骑将军击匈奴出上苟首虏数百骑赐爵关内侯元朔元年秋青复将三万骑出雁门斩首虏数千明年青复出云   中遂取河南地为朔方郡（当北地郡之北黄河之南）以三千八百户封青为长平侯益封青三千八百户五年春青将三万骑出高阙得右贤裨王十馀人（裨王小王也。裨频移切）众男女万五千馀人畜数十百万，於是引兵而还至塞帝使使持大将军印即军中拜青为大将军益封青八千七百户。
    霍去病为票姚校尉（票姚音飘遥。又票频妙切姚羊召切）与轻勇骑八百直弃大将军数百里赴利斩捕首虏过当（多过所当也。）以二千五百户封去病为冠军侯元狩三年春为骠骑将军将万骑出陇西有功益封去病二千二百户其夏去病出北地遂深入至祁连山（即天山也。）捕首虏甚多益封五千四百户武帝。又嘉去病之功以千七百户益封四年春去病出定襄执讯获鬼七万有四百四十三级以五千八百户益封秩禄与大将军等。
    赵充国以假司马从贰师将军击匈奴大为虏所围充国乃溃围陷陈贰师遂得解身被二十馀创武帝亲见视其创嗟叹之拜为中郎迁车骑将军长史昭帝时武都氐人反充国以大将军护军都尉将兵击定之迁中郎将将屯上谷（领兵屯於上谷）还为水衡都尉击匈奴获西祁王擢为後将军宣帝本始中为蒲类将军征匈奴斩虏数百级还为後将军少府。
    辛庆忌为右校丞随长罗侯常惠屯田乌孙赤谷城与歙侯战（歙即翕字也。歙侯乌孙官名）陷陈敌惠奏其功拜为侍郎。
    郑吉宣帝时以侍郎田渠黎积因发诸国兵攻破车师迁卫司马使护鄯善以西南道（鄯音善）神爵中匈奴乱日逐王先贤拈欲降汉（拈音缠）使人与吉相闻吉发渠黎龟兹诸国五万人迎日逐王口万二千人小王将十二人随吉至河曲颇有亡者吉追斩之遂将诣京师汉封日逐王为归德侯吉既破车师而降日逐威震西域并护车师以西北道故号都号（并护南北二道故谓之都都犹大也。）都护之置自吉始焉帝嘉其功效乃下诏曰：都护西域骑都尉郑吉拊循外蛮宣明威信（礼云：东夷北狄西戎南蛮然夷蛮戎狄亦四方之总称耳故史传。又云：百蛮也。）迎匈奴单于从兄日逐王众击破车师兜訾城（訾子移切）功效茂著其封吉为安远侯食邑千户。
    段会宗为左曹中郎将发戊巳校尉诸国兵诛乌孙末振将太子番丘还奏事公卿议会宗权得便宜以轻兵深入乌孙即诛番丘宣明国威宜加重赏孝成元延中天子赐会宗爵关内侯黄金百斤。
    後汉王常初归光武封山桑侯（山桑县属沛郡今亳州县）後帝於大会中指常谓群臣曰：此家率下江诸将辅翼汉室心如金石真忠臣也。是日迁常为汉忠将军遣南击邓奉董令诸将皆属焉。又与王霸共平沛郡贼及徵还雒阳令大夫迎常於舞阳归家上冢西屯长安拒隗嚣七年使使者持玺书即拜常为横野大将军位次与诸将绝席（苗虚也。）。
    来歙为大中大夫至略阳斩隗嚣守将金梁因保其城嚣悉兵数万人围略阳自春至秋其士卒疲弊光武乃大发关东兵自将上陇嚣众溃走围解，於是置酒高会劳赐歙班坐绝席在诸将之右赐歙妻缣千疋诏使留屯长安悉监护诸军。
    邓禹为大司徒渡汾阴河入夏阳更始中郎将左辅都尉公乘歙引其众十万与左冯翊兵共拒禹於衙绝席谓尊显之也。（衙县名属）禹破走之光武嘉之数赐书褒美十三年天下平定封为高密侯。
    寇恂为河内太守行大将军事时朱有闻光武北而河内孤使苏茂贾︹渡巩河攻温（今雒州县）恂因奔击大破之时光武初即位军食急乏恂转输不绝帝数策书劳问後为颍川太守击斩颍川严终等寇定封恂雍奴侯邑万户。
    冯异为偏将军从光武破王郎封应侯。又从平河北拜异为孟津将军击阳翟城贼严终赵根破之诏异归家上冢使大中大夫赍牛酒令二百里内太守都尉已下及宗族会焉时赤眉延岑暴乱三辅代邓禹讨之车驾送至河南赐以乘舆七尺具剑（具谓以宝玉装饰之）异与赤眉遇於华阴相拒六十馀日战数十合降其将刘始王宣等五千人三年春遣使者即拜异为征西大将军大破赤眉众於崤底降男女八万人降玺书劳异後朝京师引见帝谓公卿曰：是我起兵时主簿也。为吾披荆棘定关左冯翊中既罢使中黄门赐以珍宝衣服钱帛。
    岑彭为刺奸将军光武使督察众营授以常所持节从平河北及帝即位拜廷尉行大将军事。又破许邯於杏（南阳复阳县有杏聚）降董迁征南大将军及击秦丰败走封为舞阴侯後以将伐蜀汉引兵屯津乡（县名所谓江津也。）徵诣京师数召宴见厚加赏赐复南还津乡有诏过家上冢後彭破荆门降邛王任贵会彭薨帝尽以任贵所献赐彭妻子。
    贾复为破虏将军光武至信都以为偏将军及拔邯郸迁都护将军复。又击邺贼破之光武即位拜为执金吾封冠军侯先渡河攻朱有於雒阳与白虎公陈侨战连破降之益封穰朝阳二县。又击召陵新息平定之迁左将军後定封胶东侯食郁秩壮武下密即墨梃胡观阳凡六县（六县皆属胶东国壮武故城在今莱州即墨县西下密在今青州北海县东北即墨在今莱州胶水县东南梃胡故城在今莱州昌阳县西北观阳在昌阳县之东梃一音廷）。
    吴汉为偏将军既拔邯郸（光武使汉等将突骑扬兵戏马士骑驰环邯郸城乃围之）赐号建策侯光武即位拜大司马更封舞阳侯及平蜀振旅浮江而下至宛诏令过家上冢赐二万斛後薨韶发北军五校轻车介士送葬如大将军霍光故事。
    盖延为偏将军号建功侯从光武平河北及即帝位以延为虎牙将军更封安平侯。又从征董宪於昌虑皆破平之。又与来歙攻河池以病引还拜为左冯翊後增封定食万户。
    陈俊为︹弩偏将军光武赐绛衣九百领以衣中坚同心士与五校战於安次俊下马手接短兵所向必破追奔二十馀里斩其渠帅而还帝望而叹曰：战将尽如是，岂有忧哉！及光武即位封俊为列侯。又攻匡贼下四县更封新处侯（县名在中山国）。又追讨张步斩之帝美其功诏俊得专征青徐（赐玺《书》曰：将军元勋大著威震青徐两州有警得专征之）数上书愿击陇蜀诏报曰：东州新平大将军之功也。负海猾夏盗贼之处国家以为重忧。且勉镇抚之。又增邑定封祝阿侯（县名属平原郡）。
    臧宫为偏将军从光武破群贼数陷陈却敌及帝即位以为侍中骑都尉。又封成安侯将突骑与祭遵击更始将左防韦颜於沮阳悉降之。又将兵犭旬江夏击代乡锺武竹里皆下之（锺武县属江夏郡故城在今申州锺山县西南）帝使大中大夫张明持节拜宫为辅威将军後更封期思侯（县名属汝南郡）。又与吴汉灭公孙述帝以蜀地初定拜宫为广汉太守增邑更封ガ侯。
    耿况为大将军封俞麋侯与子舒攻彭宠取军都（军都县属广阳郡）宠死光武嘉况功使光禄大夫持节迎况（袁山松《书》曰：使光禄大夫樊宏诏况曰：惟况功大不宜监察从事边郡寒苦不足久居其诣行在所）赐甲第奉朝请封牟平侯後况疾病乘舆数自临幸。
    耿为偏将军说光武益发精兵以集大计光武大悦乃拜为大将军及帝即位拜为建威大将军攻破厌新贼於敖仓更封好侯食好美阳二县铫期为偏将军从光武击破王郎拜期虎牙大将军光武即位封安成侯（安成县名属汝南郡故城在今豫州汝阳县东南）食邑五千户後卒帝亲临礻遂敛赠以卫尉安成侯印绶。
    王霸为军正爵关内侯既至信都发兵攻拔邯郓霸追斩王郎得其玺绶封王乡侯光武即位以霸晓兵爱士可独任拜为偏将军。又更封富波侯（富波县名属汝南郡在今豫州）。
    祭遵受偏将军从光武平河北以功封列侯。又拜征虏将军定封颍阳侯後从车驾上陇及隗嚣破光武东归过幸遵营劳享士卒作黄门武乐良夜乃罢时遵有疾诏赐重茵覆以御盖复令进屯陇下後遵卒帝愍悼之尤甚遵丧至河南县韶遣百官先会丧车驾素服临之望哭哀恸还幸城门过其车骑涕泣不能已丧礼成复亲祠以太牢如宣帝临霍光故事诏大长秋谒者河南尹护丧事大司农给费至葬车驾复临赠以将军侯印绶朱轮容车介士军陈送葬既葬车驾复临其坟存见夫人室家遵无子帝追伤之以从弟彤为偃师长令近遵坟墓四时奉祠之。
    李忠为右将军从光武攻下属县至苦陉（苦陉县名属中山国章帝）帝会诸将问所得财物惟忠独无所掠光武曰：我欲特赐李忠诸卿得无望乎！即以所乘大骊马及绣被衣物赐之。
    万修为偏将军封造义侯及破邯郸拜右将军从光武平河北更封槐里侯。
    邳彤为後大将军及拔邯郸封武义侯更封灵寿侯耿纯为前将军封耿乡侯击王郎将李恽大破之光武即位封纯高阳侯复拜纯为东郡太守诏纯将兵击更始东平太守范荆降之定封东光侯纯辞就国帝曰：文帝谓周勃丞相吾所重君为我率诸侯就国今亦然也。纯受诏而去至邺赐万斛。
    朱为护军从光武征河北常力战陷阵以为偏将军封安阳侯光武即位拜为建义大将军更封堵阳侯後击黄邮降之赐黄金三十斤。
    景丹为偏将军从光武击王郎将儿宏等大破之遂从征河北及帝即位诏举可为大司马者帝曰：景将军北改曰：汉昌自此以後随代改之今为定州唐昌县县名属南阳郡州大将是其人也。拜丹为骠骑将军定封丹栎阳侯谓丹曰：今关东故王国虽数县不过栎阳万户邑夫富贵不归故乡如衣绣夜行故以封卿耳丹顿首谢。
    王梁为偏将军既拔邯郸赐爵关内侯从光武平河北拜野王令。
    杜茂为中坚将军尝从光武征伐即位拜大将军封乐乡侯（属信都国）北击五校於真定进降广平更封苦陉侯。
    马成为期门从光武征伐及帝即位再迁护军都尉後拜扬武将军击斩李宪尽平江淮地封平舒侯（属代郡）。
    刘隆为骑都尉封亢父侯（县名属东平国故城在兖州任城县南）俄拜诛虏将军讨平李宪。又守南郡太守增邑更封竟陵侯後以中郎将副伏波将军马援击交蛮夷徵侧等隆别於禁口破之（交郡{米鹿}冷县有金溪穴相传音讹谓之禁溪徵侧所败处也。其地今岑州新昌县是也。）获其帅徵贰（徵侧之妹）斩首千馀级降者二万馀人还更封大国为长平侯。
    傅俊为校尉从光武破王寻等以为偏将军帝即位以俊为侍中封昆阳侯。
    坚镡为偏将军从光武平河北及帝即位拜镡为扬化将军封慧︹侯（县名属河南郡慧於靳切）。
    马武为振威将军从光武击群贼常为先锋破贼及帝即位以武为侍中骑都尉封山都侯。又与盖延等讨刘永武别击济阴下成武楚丘拜捕虏将军後击破西羌振旅还京增邑七百户并前千八百户。
    窦融初为更始属国都尉及归光武为凉州牧光武以融信效著明诏右扶风修理融父坟茔祠以太牢数驰轻使致遗四方珍饣羞及车驾征隗嚣融率五郡太守羌虏小月氏等步骑数万辎重五千馀两会高平第（高平今原州县）一帝置酒高会引见融待以殊礼陇蜀平诏融与五郡太守奏事京师官属宾客相随驾乘千馀两马牛羊被野融到诣雒阳城门上凉州牧张掖属国都尉安丰侯印绶诏遣使者还侯印绶引见就诸侯位赏赐恩宠倾动京师。
    马援为伏波将军击斩交女贼徵侧徵贰传首雒阳封为新息侯食邑三千户。又击其馀党振旅还京师赐援兵车一乘朝见位次九卿匈奴乌桓寇扶风援以三辅侵扰园陵危逼因请行许之复出屯襄国诏百官祖道。
    朱浮为偏将军从光武破邯郸拜为大将军幽州牧守蓟城遂讨定北边封舞阳侯食三县。
</div>
    <div class="pagination">
<a href="册府元龟_page291.html">上一页</a><span>...</span><a href="册府元龟_page287.html">287</a><a href="册府元龟_page288.html">288</a><a href="册府元龟_page289.html">289</a><a href="册府元龟_page290.html">290</a><a href="册府元龟_page291.html">291</a><span class="current-page">292</span><a href="册府元龟_page293.html">293</a><a href="册府元龟_page294.html">294</a><a href="册府元龟_page295.html">295</a><a href="册府元龟_page296.html">296</a><a href="册府元龟_page297.html">297</a><span>...</span><a href="册府元龟_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
