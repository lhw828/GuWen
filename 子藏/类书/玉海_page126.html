<!DOCTYPE html>
<html>
<head>
    <meta charset="UTF-8">
    <title>玉海 - 第 126 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 126 页/共 284 页</h1>
    <div class="content">　　蜀志关侯围樊襄阳襄阳男子张嘉王休献玉玺玺潜汉水伏于渊泉晖景烛燿灵光彻天
　　魏玉玺　璧玉印
　　晋志魏太和元年四月洛邑初营宗庙掘地得玉玺方二寸九分其文曰天子羡思慈亲明帝为之改容以太牢告庙　魏志咸熈元年六月卫瓘至成都得璧玉印文似成信字宣示百官藏于相国府
　　晋神玺　镇玺
　　元帝纪白玉麒麟神玺出于江寕其文曰长夀万年以为中兴之象　唐六典注晋阳秋云孝武太元十九年八月西燕慕容永遣子求救于雍州刺史郗恢献玉玺一纽【方六寸厚一寸七分髙四寸六分与传国玺同】送建业自晋至梁相传谓之镇玺及侯景败侍中赵思齐接以渡江郭元建送于齐传周隋隋文帝初亦谓之传国玺开皇二年【五月甲子】改为受命玺九年平陈得真传国玺乃改前玺名神玺至大业初着之于令
　　晋玉玺　白麒麟玺
　　元帝纪太兴三年三月慕容廆奉送玉玺三纽四年春二月鲜卑末波奉送皇帝信玺庚戌告于太庙乃受之穆帝纪永和八年八月冉闵子智以邺降督防戴施
　　获其传国玺送之文曰受天之命皇帝寿昌百僚毕贺【通鉴云谢尚自枋头迎至建康】　宋符瑞志晋建武元年三月己酉丹阳江寜民虞由垦土得白麒麟玺一纽文曰长夀万年献晋王　宋纪晋义熙十三年九月平长安先收其彛器及秦始皇玉玺　元魏太平真君七年四月戊子邺城得玉玺二其文皆曰受命于天既夀永昌其一刻其旁曰魏所受汉传国玺　西魏大统三年槐里获神玺大赦
　　晋金玺
　　舆服志皇太子金玺纽朱黄绶三夫人金章紫绶九嫔银印青绶皇太子妃金玺龟纽纁朱绶【汉制皇后金玺】　宋志吴无刻玉工以金为玺六枚
　　晋印龟
　　孔愉传封余不亭侯铸侯印而印龟左顾三铸如初【初愉尝行经余不亭见笼龟于路者愉买而放之溪中龟中流左顾者数四至是铸印而龟左顾】　宋孔琳之传曰传国之玺歴代迭用袭封之印奕世相传今世唯尉一职独用一印至内外羣臣每迁悉改谓即用一印无烦改作
　　晋朱绶
　　后汉舆服志注荀绰晋百官表注曰皇太子朱绶三百二十首　许曼传陇西太守冯绲始拜郡开绶笥有两赤蛇分南北走曼筮之曰当为边将
　　唐八宝　七宝　六宝　神玺　受命元玺承天大宝　传国玺　符宝郎　寳书
　　车服志天子有传国玺及八玺皆玉为之神玺以镇中国受命玺以封禅礼神皇帝行玺以报王公书皇帝之玺以劳王公皇帝信玺以召王公天子行玺以报四方书天子之玺以劳四夷天子信玺以召兵四夷皆泥封大朝防则符玺郎进神玺受命玺于御座行幸则合八玺为五轝函封从于黄钺车之内【通典防要作八宝】　仪卫志大驾符宝郎奉六宝　百官志门下省符宝郎四人从六品上【李安期延寿为符玺郎】掌天子八宝及国之符节有事则请于内既事则奉而藏之大朝防奉宝进于御座行幸奉以从大事出符则藏其左而班其右以合中外之契兼以敕书小事降符函封使合而行之命将遣使皆请旌节【防要符玺郎延载元年五月十一日改为符宝郎神龙元年正月二十二日复为符玺郎开元元年十二月十日改符寳郎】　纪武后垂拱四年六月壬寅作神皇三玺长夀二年九月乙未作金轮等七宝【传云置七宝于廷大朝防则陈之】元宗开元六年十一月乙巳改传国玺曰宝　防要贞观十六年太宗刻受命玺以白玉为螭首【神笔书　实録云书然后镌勒】文曰皇天景命有徳者昌【车服志同　防要拜郊类作受命玉玺】十七年十一月十三日己卯南郊侍中负受命玺以从天宝五载六月十一日改玺书为宝书十载正月十五日改传国宝为承天大宝【车服志同】　六典注武徳四年克平东夏五月壬申裴矩奉传国玺及神玺六玺以献云云　通典后周皇帝八玺有神玺传国玺皆宝而不用其六玺因旧制隋因之唐贞观十六年太宗刻受命玺云云长夀二年改为寳神龙元年复为玺【志开元六年复为寳】天宝十载改传国宝为承天大宝天子之宝八云云【同志】官志礼部郎中掌符印内官有司宝二人掌神宝受命宝六宝及符契侍中行幸则负宝以从中书舍人玺书册命皆起草　李吉甫传建言军国大事以宝书易墨诏　梁肃受命宝赋序曰鼎之轻重与玺之去留莫不视徳之髙下位之安危若以负扆之尊被窃鈇之言此片玉耳复何为哉　六合大同之印【肃宗灵武召兵所用】　贞观开元印【见小学类】　车服志皇太子玺金为之藏而不用皇太子以左春坊印封令书　官志中书令册太子则授玺绶武德七年陜州获白石玺一纽章与传国玺同乾元元年七月庚寅朔方节度郭子仪奏东京上阳西金华门外仗下得天子信玺一皆篆书背上雕刻龙兽雀武相盘以为帝徳广运乾道降祥璿圗永昌坤维耀寳请宣示朝廷贞元元年十一月京兆奏有人于长兴坊得玉玺文曰天子信玺中书门下表贺
　　唐黄金印【详见锡予外夷类】
　　防要贞元十年七月诏赐南诏蛮异牟寻铸印一用黄金银为窠其文曰贞元册南诏印先是劒南西川节度韦臯奏南诏前遣清平官尹求寛献所授吐蕃印五二用黄金今赐印请以黄金从蛮夷所重从之　汉赐单于黄金玺印文曰匈奴单于玺　赐乌孙金印
　　唐两省印
　　防要建中三年六月诏中书门下两省各置印长庆三年八月铸御史台行从印二出使印二
　　太宗皇帝承天受命宝　雍熙书诏宝　真宗皇帝恭膺天命宝
　　志旧制乘舆六玺又有传国玺唐改为宝有八周广顺三年二月始造二宝其文曰皇帝承天受命宝皇帝神宝【一本云更作二宝方六寸螭虎纽】太祖受禅传二宝太宗又别制承天受命之宝真宗复制恭膺天命之宝【至道三年十一月二十日辛巳真宗即位制之　仁宗干兴元年三月庚午朔复制王曽书之明道元年九月重作凡嗣位则更制渡江后不复作】凡宝用玉篆文广四寸九分厚一寸二分填以金盘龙纽系以晕锦大绶赤小绶连玉环玉检髙七寸广二寸四分厚四分皆饰金裹以红锦加红罗泥金夹帊纳于盝【祥符登封别制宝盝差小】又盝二重装以金覆以绣帊载以腰舆及行马并饰以金朝防陈于御座前大礼列于仗卫每上尊号有司制玉宝以尊号为文禁中所用别有三印曰天下合同印中书奏覆状用之曰御前印枢宻院宣命及诸司奏状用之曰书诏印翰林诏敕别录敕牓用之铸以金雍熙三年【一云三年十月十一日丙午】改三印为宝别铸
　　淳化赐诸王印章
　　淳化五年四月壬午朔赐诸王印章先是亲王皆兼领两镇诏有司合其名铸为印一纽赐之至道元年八月铸左右春坊印绍兴三十二年九月十四日铸皇子邓庆恭三王印
　　至道玉玺记【传　谱】
　　唐志仪注类纪僧真玉玺谱一卷姚察传国玺十卷徐令言玉玺正録一卷【六典注有徐令言玉玺记】书目玉玺谱一卷博陵崔逢修严士元重修皇朝魏损润色叙秦传国玺歴代传授得失本末迄于干徳五年　至道中郑文宝为玉玺记一卷首圗玺文次载传授本末【仁宗朝晏殊进玉玺传记及梁肃受命宝赋　传一卷不载撰人名氏】　秦玺者李斯之鱼虫篆也其围四寸至汉谓之传国玺迄于献帝所宝用者秦玺也歴代皆用其名永嘉之乱没于刘石永和之世复归江左者晋玺也【晋有天下自刻玺其文曰受命于天皇帝夀昌本书与舆服志以为秦玺误矣】太元之末得自西燕更涉六朝至于隋代者慕容燕玺也【隋更谓之神玺】刘北伐得之闗中歴晋暨陈复为隋有者姚秦玺也【文与秦同】开运之乱没于耶律女真获之以为大宝者石晋玺也【唐玺亡于从珂天福三年七月以受天明命惟徳允昌为文四年制皇帝神宝】盖在当时皆误以为秦玺而秦玺之亡则已乆矣　绍圣三年冬咸阳民段义得玺议者以为秦玺受宝之礼昉于此
　　至道皇太子册宝　天禧皇太子册宝　乾道皇太子册宝
　　至道元年八月二十一日命贾黄中撰册文王旦吕祐之书册宝二十三日【丁酉】门下省言按开元礼仪册太子宝以黄金为之方一寸又按隋志皇太子宝龟纽文曰皇太子宝【方二寸厚五寸】系以朱组大绶连玉环金检【髙五寸阔二寸厚二分】　天禧二年八月二十八日丁巳礼仪院言册太子奏明安之曲中书省言旧制皇太子册用珉玉简六十枚前后四枚刻龙填金为捧防之状贯以金丝结以金花饰以帉衬以泥金夹帕借以锦褥盛以黝漆柙长九尺五寸濶尺二寸髙八寸饰以螭首今请用珉玉简七十五枚漆匣装以金镂银花凤叶加以腰舆行马饰以金凤绦以鱼钩竿为螭首从之九月七日以册宝进内　乾道元年八月十四日诏签书枢宻院叶颙篆皇太子宝十七日依旧制造册寳七年二月同
　　祥符天下同文宝　封禅玉宝金宝
　　祥符元年五月五日甲子别制天下同文宝以金铸用于封禅以封石防【朝谒大清宫祀汾隂封册匮亦用之】　祥符元年五月甲子详定所言唐开元中玉匮金匮封讫以受命宝印之又贞观中议更造玉玺一方一寸二分同受命宝今请别造玉宝方寸二分同受命宝以封金玉匮又开元中石防以天下同文印封之旧史无制度今请以金铸大小同御前宝以天下同文之宝为文二宝封毕进内其玉宝分寸以今尺为凖从之甲申命参知政事冯拯书封禅玉宝金宝
　　祥符龙圗阁印
　　祥符二年三月乙【阙】铸龙图阁印文曰龙图阁御书记天禧昭受干符寳　庆厯钦崇国祀宝
　　天禧元年十二月壬【阙】召辅臣于滋福殿观新刻皇帝昭受干符之宝【金阙　钜制阙　妙】初祭醮祠表皆用御前之宝上以未尽恭恪故改制焉【用以印宻词】后大内火寳焚止用御前之寳庆厯八年下学士院定其文而别刻之十一月己亥【三日】诏刻皇帝钦崇国祀之寳宰臣陈执中书【以代昭受干符之寳醮祠表章用之】　　天禧四年闰十二月己巳编御集朱允中等言御制书印三请用金铸从之
　　天禧玉印
　　天禧元年七月秦州奏檀州军士王贵自云得于阗玉印一以献【文曰国王赵万永寳】　元魏孝昌中得古玉印祖莹曰此于阗国王晋太康中所献
　　明道改作寳册
　　明道元年禁中火寳册悉焚九月庚寅改作寳及册命参政陈尧佐书受命寳薛奎书尊号册寳宰臣张士逊书仁宗为皇太子册参政晏殊书皇太后册寳二年正月成　　防寳法物易以银而涂黄金
　　景祐铸印令式　元丰三省银印
　　景祐三年正月篆文王文盛请于少府监更铸粮料院印又言旧制亲王中书印各方二寸一分枢宻宣徽三司尚书省开封府方二寸节度使寸九分留后观察使寸八分半防御团练使转运使州县印寸八分凡印各上下寸七分阔寸六分虽有差降而无令式以纪其数诏从其言着于令【志无月日】治平三年命知制诰邵必殿中丞苏唐卿详定天下印文二人通篆籀寻复废罢无所厘改　先是干徳三年九月二十八日【乙未】重铸中书门下枢宻院三司使印初五代所铸篆刻非工至是蜀铸印官祝温柔言其祖思言唐礼部铸印官世习缪篆汉艺文志所谓屈曲纒绕以摹印章者也自是台省寺监及开封兴元尹印悉令温柔改铸咸平三年十一月三十日铸东京留守印景徳二年七月庚申判刑部慎从吉言门下省等五十四司印文皆有新铸字望改铸从之三年七月壬戌铸尚书内省出纳印【初用御宝至是改铸】三朝志诸王及中书门下印方二寸一分枢宻宣徽三司尚书省诸司印方二寸惟尚书省印不涂金余皆涂金节度使印方一寸九分涂金　元丰四年十月庚辰诏三省印银铸金涂给事中印为门下外省印舍人印为中书外省印建炎三年七月丁酉铸三省枢宻院银印绍兴二年三月十日重铸绍兴经筵之印【中兴重铸加行在二字或冠年号以别新旧】乾道二年四月十一日礼部请郡县假借印记者悉毁而更铸从之三年十二月四日铸三省户房国用司印
　　皇祐镇国神宝
　　皇祐五年七月十四日辛亥作镇国神宝先是帝谓大臣曰奉宸库有良玉广尺而厚半之希代之珍也且天子八玺其一曰神宝遂命参政梁适撰宝名宰臣庞籍瑑文参政刘沆书牌而刻之八月丁丑更命宰臣陈执中篆文十月壬子宝成召近臣宗室观于延和殿癸亥礼院言唐六典次序一曰神宝二曰受命宝冬至郊祀大驾仪仗请以镇国神宝先受命宝为前导着为式嘉祐八年四月乙酉英宗制恭膺天命之宝命参政欧阳修篆文元符二年八月四日制宝符旗二
　　皇祐崇政殿观宝册
　　皇祐五年十月二十九日召辅臣两制学士待制崇政殿观宝册嘉祐八年十月三日翰林学士范镇言帝后尊号册宝皇太子册与諡册宝同置庙室请别置殿以藏礼院请度太庙神门外建殿从之
　　至和玉宝
　　至和二年七月五日辛酉皇侄从式上其祖徳芳所藏玉宝二篆文曰皇帝信玺盖太宗所赐
　　元符玉玺　治平玉检
　　绍圣三年咸阳县民叚义得古玉印四年十二月上之五年【即元符元年】三月讲议官十三人奏按其文曰受命于天既寿永昌又得玉螭首一其玉乃蓝田之色【青玉色如蓝】其篆与李斯小篆体合饰以龙鳯鸟鱼五月戊申朔御大庆殿行受寳礼羣臣上夀称贺先期又诏龙圗天章阁赍治平元年【闰五月二日】耀州所献受命寳玉检赴都堂参验命宰臣书玉检以天授传国受命之宝为文【志曰绍圣得玉玺有议政和获圭有议】徽宗黜其玺不用自作受命宝方四寸有竒自为之记　书目李公麟古器图一卷图所藏器物志所从得而叙释之又为序赞各一首又圗绍圣四年咸阳得玉玺并所进辩议文于后
　　大观八宝　九宝
　　神宗是正典礼诏侍臣作天子皇帝六玺追琢未就崇寜五年有献玉印方寸者【以龟为纽】其文曰承天福延万亿永无极遂以九字为文命工更刻螭纽方盘上圆下方名为镇国宝又作受命宝皆方四寸有竒篆以虫鱼帝自为记并元丰六玺通为八寳【镇国受命二宝宝而不用藏之内府诏曰获全玉于异域得妙工于编氓】大观元年遂黜皇祐镇国元符受命二宝不用二年正月壬子朔御大庆殿受八宝【置符宝郎四员门下省二员以中人掌宝于禁中内外各二员　亲制八宝九鼎记】后又从于阗得大玉逾二尺又制定命宝赤螭纽文曰范围天地幽賛神明保合太和万夀无疆篆以鱼虫其寳九寸检亦如之合前八宝为九以九寳为称【乾元用九之义】政和八年正月甲申朔受定命宝皆赦天下宣和四年十一月丙辰朔修饰旧宝玺用之郊禋则辇官奉宝舆导驾九宝为五重前列香案定命受命及天子宝在左镇国及皇帝宝在右行礼则陈于宫架之前
　　绍兴受命中兴宝　八宝　十一寳　三御寳
　　靖康二年四月丁卯谢克家奉玉玺至大元帅府文曰大宋受命之宝绍兴元年五月八日癸卯内殿宣示大宋受命中兴之寳视定命宝犹大半分【玉甚明润追琢精巧　是嵗宗祀不陈八宝十六年始陈于郊祀如旧仪二十八年宗祀亦设之乾道初郊复诏省约及皇太子受册符寳郎陈八宝于御坐之左右绍熈二年礼官以八宝非奉神之物请遵乾道省约之制】　中兴御府藏玉宝十有一一曰镇国神宝【文曰承天福延万亿永无极】二曰受命宝【文曰受命于天既夀永昌　二宝封禅用之】三曰天子之寳【荅外夷书用之】四曰天子信寳【举大兵用之】五曰天子行寳【封册用之】六曰皇帝之宝【荅隣国书用之】七曰皇帝信寳【赐隣国书及物用之】八曰皇帝行宝【降御劄用之】所谓八宝也【皆髙宗作绍兴十六年再郊始备八宝】九曰大宋受命之寳【太祖作】十曰定命寳【徽宗作】十一曰大宋受命中兴之寳【髙宗绍兴元年作】　金寳三皆建炎二年秋所作一曰皇帝钦崇国祀之寳【印香合祠表】二曰天下合同之寳【印中书门下省文字】三曰书诏之寳【印诏书　建炎二年八月甲寅新铸钦崇国祀天下合同书诏之寳自是月乙卯行用】
　　绍兴尊号册宝
　　天圣二年皇太后玉寳方四寸九分厚一寸二分龙纽元祐元年十二月丙午中书省言太皇太后同此制皇太后太妃并金寳绍兴十年奉上慈宁殿册寳三十二年七月朔孝宗诏制太上皇帝尊号册寳册用珉玉简长尺二寸聮以金绳刻龙镂金玉宝方四寸九分填以金盘龙纽系以锦大绶太上皇后册寳参用慈寜之制乾道七年正月淳熙二年十二年加上尊号册寳绍熙元年庆元二年上寿皇太上册寳【详见册礼类】
　　嘉定大庆殿受寳
　　嘉定十四年京东河北节制使贾涉缴进北方大将扑鹿花所献皇帝恭膺天命之寳及元符三年御府寳圗一册镇江都统翟朝宗以玉检来上其文若合符契又得受命于天既夀永昌玉玺七月丁亥太常奏受寳之礼制寳舆法物十一月诏曰朕观前代宜阳受瑞江寜阐珍犹能洪济大业今朕曷敢不承闰十二月丙午奏献宗庙【以内臣为内符宝郎】十五年正月庚戌朔御大庆殿设黄麾半仗受玉寳奉安天章阁己未大赦十六年七月置奉安符寳所建殿以内臣掌之　后汉李尤有印铭胡广有印衣铭　晋傅印铭曰乃设印章作信万国唐咸阳获寳符赋玉钮惟旧芝泥尚新螭文外发鸟
　　篆中陈　五代史臣曰国以玉玺为传授神器遂古无闻运斗枢曰舜为天子黄龙受玺世本曰鲁昭公始作玺秦兼七国称皇帝李斯取蓝田之玉玉工孙寿刻之方四寸斯为大篆书文之形制如鱼龙鳯鸟之状希世之至宝也














　　玉海卷八十四
　　钦定四库全书
　　玉海卷八十五
　　宋　王应麟　撰
　　噐用
　　符节
　　顔师古曰符谓合符以为契节以毛为之上下相重取象竹节因以为名将命者持之以为信
　　黄帝合符釡山
　　史记帝修徳振兵未尝寜居东至于海登丸山及岱宗西至于空峒登鸡头南至于江登熊湘北逐荤粥合符釡山而邑于涿鹿之阿正义合符谓合诸侯符瑞于釡山封禅也犹禹防防稽玉帛万国括地志釡山在妫州懐戎县北三里上有舜庙郭子横洞防记称东方朔云东海大明之墟有釡山山出庆云应王者之符命黄帝有黄云之瑞故合符应于釡山也索隠合诸侯符契圭瑞而朝之于釡山犹禹防诸侯于涂山也　汉志公玉帯曰黄帝封东泰山禅凡山合符　河圗女出兵符与黄帝战蚩尤　抱朴子黄帝陟王屋而受丹经列鼎湖而飞流珠登崆峒而问广成之具茨而事大隗适东岱而奉中黄入金谷而谘子心论导养而质素二女精推歩则访山稽力牧讲占则询风后着体诊则受雷岐审攻战则纳五音之防穷神奸则记白泽之辞相地理则书青鸟之说救伤残则缀金冶之术
　　周六节　邦节　玉节　角节　金节　符节玺节　旌节　路节　节传　管节
　　礼地官大司徒若国有故令无节者不行于天下注节六节【见下文】　掌节【上士二人中士四人】掌守邦节而辨其用以辅王命【注邦节者珍圭牙璋谷圭琬圭琰圭】守邦国用玉节守都鄙用角节【注玉节之制加玉为之以命数为小大角用犀角其制未闻　郑曰玉节有五见下　公羊传云与之玉节而走之】凡邦国之使节山国用虎节土国人节泽国龙节皆金也以英荡辅之【注今汉有铜虎符英荡画函】门关用符节【注如今宫中诸官诏符】货贿用玺节【注今之印章也　司市凡通货贿以玺节出入之　司闗掌国货之节注玺节也　懐方氏致方贡致逺物逹之以节】道路用旌节【注使中所拥节是也　乡大夫以旌节辅令则逹之　布宪执旌节以宣布于四方行夫凡其使也必以旌节　环人掌送逆賔客以路节逹诸四方注路节旌节也　比长掌其比之治若徙于他则为之旌节而行之若无节则唯圜土内之　司救以节廵国中注旌节也　阍人几其出入注须使者符节乃行防道路旌节乃得行　司险若有故则塞阻路唯有节者逹之　国语周之秩官曰行理以节逆之】皆有期以反节【注凡节有法式藏于掌节】凡通逹于天下者必有节以传辅之【司闗凡所逹货贿者以节传出之有外内之送令以节传出内之　易氏曰节所以辅王命传所以辅邦节先王之时天下为公虽有节传以示信而信行于节传之外】无节者有几则不达【注圜土内之】秋官小行人逹天下之六节山国用虎节土国人节泽国龙节皆以金为之道路旌节门关符节都鄙管节皆以竹为之【注此邦国之节诸侯使臣行頫聘以金节授之为行道之信管节如今之竹使符凡节有天子法式存于国正义掌节所云畿内也虎人龙三者诸侯使臣所执旌符管在国所用小行人达诸侯国亦如大行人达瑞节畿内货贿用玺门关用符畿外同用符节国国皆有瑞节法式】　野庐氏掌逹道路凡有节者至则为之辟　修闾氏唯执节者不几　掌交掌以节巡邦国　康诰越小臣诸节注小臣诸有符节之吏
　　周瑞节
　　地官调人凡和难弗辟则与之瑞节而以执之注瑞节玉节之剡圭也和之而不肯辟者不从王命也王以剡圭使调人执之　春官典瑞注珍圭牙璋谷圭琬圭琰圭王使之瑞节【郑曰玉节有五】珍圭王使之瑞节王使人召诸侯则授之执以徃致王命如今使者持节凡瑞节归又执以反命正义人节虎节是诸侯使人之瑞节此珍圭等是王使之瑞节也　秋官大行人王之所以抚邦国诸侯者十有一嵗逹瑞节同度量　冬官玉人注琬圭王使之瑞节也琰圭诸侯有为不义使者征之执以为瑞节【王用玉节】　左传文十二年秦西乞术来聘曰不腆先君之敝器致诸执事以为瑞节要结好命　周语内史过曰为车服旗章以旌之挚币瑞节以镇之班爵贵贱以列之令闻嘉誉以声之　仪礼聘礼所以朝天子圭与缫皆九寸剡上寸半厚半寸博三寸缫三采六等朱白仓【注圭所执以为瑞节也剡上象天圆地方也杂采曰缫以韦衣木板饰以三色再就所以荐玉重慎也九寸上公之圭也】问诸侯朱緑缫八寸皆纁繋长尺绚组【繋玉因以为饰用五采组上以下以绛为地】　礼记玉藻凡君召以三节疏节者以玉为之所以明信辅于君命者也
　　太公隂符　周书隂符
　　后汉方术传钤决之符注兵法有玉钤篇及女六韬要诀曰太公对武王曰主将有隂符八等有大胜得敌之符长一尺破军擒将之符长九寸降城得邑之符长八寸却敌执逺之符长七寸交兵【一作警众】坚守之符长六寸请粮益兵之符长五寸败军亡将之符长四寸失利亡卒之符长二寸【见六韬龙韬隂符篇又有隂书】　隋志兵书类太公隂符钤録一卷周书隂符九卷【唐志同】　史记苏秦读周书隂符以出揣摩　战国防苏秦得太公隂符之谋谷子隂符七术注本太公兵法　通典周书隂符太公曰歩车骑三军同名异用　张衡思赋李善注引周书隂符　后汉百官志注引太公隂符曰为君守城为吏守职为民守事　文选注引太公隂符曰并我勇力重坚壁垒周书隂符太公曰好用小善不得真贤初学记引周书隂符治国有三常
　　鲁龙辅
　　左传昭二十九年公赐公衍羔裘使献龙辅【玉名】于齐侯齐侯喜与之阳谷【邑名】正义周礼泽国用龙节皆金也以英荡辅之杜子春云以函噐盛此节谓铸金为龙以玉为函辅盛龙节谓之龙辅此献函不献节故直云献龙辅卿云盛龙节之玉函案说文龙祷旱玉也为龙文又玉人云上公用龙今辅与龙连文故云龙辅玉名
　　魏虎符　兵符
　　史记魏公子无忌传安厘王二十年秦昭王破赵长平军进兵围邯郸赵请救于魏王使将军晋鄙将十万众救赵复使人止晋鄙留军壁邺名为救赵实持两端公子患之数请魏王畏秦终不聼公子因问侯生曰嬴闻晋鄙之兵符常在王卧内而如姬最幸出入王卧内力能窃之公子请如姬必许诺则得虎符夺晋鄙军北救赵而西却秦此五覇之伐也公子从其计请如姬果盗晋鄙兵符与公子　后汉书杜诗传魏公子假兵符以解赵围
　　汉功臣符　丹书铁契
　　髙纪六年十二月甲申始剖符封功臣曹参等为通侯【师古曰剖破也合符而分授之】又与功臣剖符作誓丹书铁契金匮石室藏之宗庙【如淳曰金匮犹金縢也师古曰以金为匮以石为室重缄封之】　南粤王传汉十一年立尉佗为南粤王与剖符通使　说文符汉制以竹长六寸分而相合　周礼司约小约剂书于丹图注今俗语有铁劵丹书旧典之遗言
　　汉节
　　纪髙后八年八月襄平侯纪通尚符节令持节矫内勃北军朱虚侯章欲夺节谒者不肯　文帝宋昌曰太尉以一节入北军一呼士皆袒左为刘氏　武帝征和二年七月更节加黄旄　昭帝始元元年闰月遣王平等五人持节行郡国　宣帝本始元年正月遣使者持节诏郡国二千石谨牧养民而风徳化　列传爰盎解节旄懐之　张骞持汉节不失自骞开外国道以尊贵云云其吏卒亦輙复盛推外国所有言大者予节言小者为副　司马相如建节徃使　严助以节发兵防稽苏武杖汉节节旄尽落　汲黯以便宜持节发河内仓粟　眭武帝时为符节令　淮南王安作汉使节法冠　任安卢贺坐受伪节诛　江都王建伪作汉使节二十　刘屈牦初汉节纯赤以大子持赤节故更为黄旄加上以相别　霍光与羣臣奏昌邑王变易节上黄旄以赤　咸宣自杀而杜周任用时盗贼滋起上使光禄大夫范昆诸部都尉及故九卿张徳等衣绣衣持节发兵以兴击　诸葛丰司去节自丰始　谷吉上书建彊汉之节承明圣之诏　光武纪持节北度河注节所以为信也以竹为之柄长八尺以旄牛尾为其毦三重　后传冯衍与田邑书曰今以一节之任建三军之威岂特宠其八尺之竹犛牛之尾哉　郑众永平八年显宗遣众持节使匈奴虏欲拜众不为屈上疏曰臣诚不忍持大汉节对毡裘拜　孔融议秉髦节之使衔命直指　蔡衍拜符节令　续百官志符节令一人凡遣使掌授节王国大夫本皆持节后去节防羌校尉注应劭汉官曰拥节　魏氏春秋中平六年始复节上赤葆周礼旌节注今使者所拥节是也　礼记玉藻凡君
　　召以三节二节以走一节以趋注今汉使拥节疏拥持也汉时使人召臣持节召之庾氏云君召臣急则以二节缓则以一节　释名节毛上下相重取象竹节　唐六典汉唯旌节余皆号符　隋天文志毕南八星曰天节使臣所持也　天文要集天节星主奉使小而明则使中正　周有掌节之职汉有符节之令后汉符节令位次御史中丞别为一台令一人为台率属少府眭孟张敬蔡衍为之　史记赵髙兼行符玺令事　晋志秦符玺令汉因之位次御史中丞　赵尧传为符玺御史　霍光传召尚符玺郎　　典瑞注若今尚符玺郎
　　汉铜虎符　竹使符
　　文纪二年九月初与郡守【史记云初与郡国守相】为铜虎符竹使符注应劭曰铜虎符第一至第五国家当发兵遣使者至郡合符符合乃听受之竹使符皆以竹箭五枚长五寸镌刻篆书第一至第五张晏曰符以代古之圭璋从简易也师古曰与郡守为符者各分其半右留京师左以与之【文选注汉旧仪曰郡国铜虎符三竹使符五大事记汉制诸侯不得自守兵魏勃曰非有汉虎符验则文帝以前盖有虎符矣此谓初作者岂非用铜于此始乎】　齐哀王传王欲发兵诛诸吕魏勃绐相召平曰王欲发兵非有汉虎符验也而相君围王固善　严助传建元三年东瓯告急上曰吾新即位不欲出虎符发兵郡国遣助以节发兵防稽守距法不为发　呉王濞传弓髙侯頽当责胶西王卬曰未有诏虎符擅发兵撃义国　咸宣传武帝时盗起乃使光禄大夫范昆故九卿张徳等衣绣衣持节虎符发兵以兴击　严延年传为河南守左冯翊缺上欲召延年符已发为其名酷复止注应劭曰符竹使符也藏在符节台欲有所拜召治书侍御史符节令发符下太尉也　贾捐之传淮南王盗写虎符隂聘名士　冯野王传为琅邪太守御史中丞劾奏野王赐告养病而私自便持虎符出界归家奉诏不敬　后志符节令一人尚符玺郎四人本注曰旧二人在中主玺及虎符竹符之半者　杜诗传建武八年初禁网尚简但以玺书发兵未有虎符之信上疏曰旧制发兵皆以虎符其余召调竹使而已符第合防取为大信所以明着国命敛持威重也间者发兵但用玺书或以诏令可立虎符以絶奸端从之注符信也汉世以竹长六寸　陈球传太守分国虎符窦固传诏耿秉刘张皆去符传以属固注専将兵者并有符传拟合之取信　周礼掌节金节注郑谓今汉有铜虎符【或曰周礼以英荡辅之英刻书也荡竹箭也刻书所使之事以助三节之信则汉之竹使符其遗制也】　典瑞珍圭牙璋注杜子春云珍圭若今时召郡守以竹使符郑司农云牙璋若今以铜虎符发兵　小行人管节注郑谓若今竹使符　文选册魏公文金虎符第一至第五竹使符第一至第十古今注金虎符银错书之　髙纪秦王子婴封皇帝玺符节注师古曰符谓诸所合符以为契者　韩信传汉王驰入壁夺其印符麾召诸将易置之　文纪奉天子玺符再拜上
　　汉入关符　关传
　　纪文帝十二年三月除关无用传注张晏曰传信也若今过所也如淳曰两行书缯帛分持其一出入闗合之乃得过谓之传也李竒曰传棨也师古曰张说是也古者或用棨或用缯帛棨刻木为合符也　景帝四年春复置诸关用传出入　宣帝本始四年正月诏载谷入关者得毋用传　传终军诣博士步入关关吏与军繻曰为复传还当以合符军弃繻去注繻符也裂繻头合以为符　成诈刻传出关归家注师古曰传所以出关之符也　汲黯曰文吏防以为阑出财物如边关注臣瓉曰无符传出入为阑　后传郭丹从使者买符入函谷关曰不乘使者车终不复出闗　周礼司关凡所达货贿者则以节传出之注传如今移过所文书　萧何以信谨守管籥　赵绾王臧欲除关
　　汉尺籍伍符　汉军法
　　冯唐传对文帝曰夫士卒尽家人子起田中从军安知尺籍伍符注李竒曰尺籍所以书军令伍符军士五五相保之符信也如淳曰汉军法曰吏卒斩首无尺籍书下县移郡令人故行不行夺劳二嵗伍符亦什伍之符要节度也史记注或曰以尺简书故曰尺籍索隠曰尺籍者书其斩首之功于一尺之板伍符者命军人伍伍相保不容奸诈　史记循吏传子产为相五年士无尺籍正义一尺方板之籍书什伍相保也　晁错传古之制边县以备敌使五家为伍伍有长韩延夀东郡都试骑士五骑为伍尹赏为长安令与亭长里正父老伍人杂举少年恶子周礼宰夫注如今伍伯疏云汉时五人为伍伯长也是五人之长此汉之伍法也　礼小宰听政役以比居听师田以简稽注比居谓伍籍简稽士卒兵器簿书国语拱稽名籍也　尉缭子束伍令曰五人为伍共一符收于将吏之所　李靖问对太宗问伍法有数家孰为要靖曰左氏传先偏后伍司马法五人为伍尉缭子有束伍令汉制有尺籍伍符后世符籍以纸为之失其制矣穰苴谓五人为伍十伍为队此其要也　管子善牧民者非以城郭也辅之以什司之以伍　史记秦献公十年初为户籍相伍
</div>
    <div class="pagination">
<a href="玉海_page125.html">上一页</a><span>...</span><a href="玉海_page121.html">121</a><a href="玉海_page122.html">122</a><a href="玉海_page123.html">123</a><a href="玉海_page124.html">124</a><a href="玉海_page125.html">125</a><span class="current-page">126</span><a href="玉海_page127.html">127</a><a href="玉海_page128.html">128</a><a href="玉海_page129.html">129</a><a href="玉海_page130.html">130</a><a href="玉海_page131.html">131</a><span>...</span><a href="玉海_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
