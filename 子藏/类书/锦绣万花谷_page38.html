<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 38 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 38 页/共 99 页</h1>
    <div class="content">　　蕉叶饭东坡云吾兄子明饮酒不过三蕉叶吾少时望见酒盏而醉今亦能三焦叶矣【志林】
　　软脚樽唐宗幸诸杨第出有赐曰饯路及还有劳曰软脚　郭子仪自同州归代宗诏大臣就宅作软脚局人出三百千【坡诗注】
　　中圣人徐邈为尚书郎禁酒邈私饮沉醉校尉赵达问曹事邈曰中圣人达白之太祖太祖甚怒鲜于辅曰醉客谓酒清者为圣人浊者为贤人邈性修慎偶醉言耳【魏志】
　　酒家胡玉台新咏载辛延年羽林诗曰昔有霍家妺姓冯名子都依倚将军势刚笑酒家胡胡姬年十五春日独当垆山谷诗云但见索酒郎不见酒家胡
　　醉乡记唐王绩字无功作醉乡记【本】
　　歩兵厨阮籍闻歩兵厨有贮酒三百斛乃求为歩兵校尉【阮籍】
　　一斗亦醉一石亦醉齐威王问淳于髠曰先生能饮防何而醉对曰臣饮一斗亦醉一石亦醉王问故髠曰赐酒大王之前执法在前御史在后髠恐惧饮不过一斗径醉矣若乃履舄交错杯盘狼籍堂上烛灭主人留髠而遣客当此时髠心欢能饮一石【史记】
　　三升可恋王绩待诏门下省官给酒日三升或问何乐答曰美醖三升差可恋耳陈叔达闻之日给一斗时称一斗学士【本】
　　酒树顿逢国有树似石榴采其花汁停瓮中数日成酒甘美【通典】
　　糟牀頼知禾黍收已觉糟牀注【杜诗注】
　　鹦鹉杯李白诗鸬鷀杓鹦鹉杯一杯一杯复一杯玉山自倒非人推百年三万六千日一日须倾三百杯鸳盎盏张易之与李迥同饮以鸳鸯盏一双共饮取其常相逐也【鸡跖集】
　　偏提唐元和间酌酒谓之注子后仇士良恶其名同郑注乃去其柄安系名曰偏提【刘冯事始】
　　麯生秀才叶法善有道术一日与朝士防忽有一人扣门称麯生秀才来未及延接已突入坐内少年秀才言语不凡叶疑其非人濳以飞劒击之应手堕地乃一酒榼中有美醖饮之同坐曰麯生风味不可忘【开元信记】进士常持满汝阳王饮叶静能静能曰有一生能饮当令来谒翊日有通谒者曰进士常持满见之侏儒也谈胚腪之道饮以酒五斗醉倒乃是一瓮耳【河东记】
　　银海裴钧大宴有裴泰后至竭坐上小爵至觥舡饮皆竭随即寘器于懐有银海受一斗一饮而尽踏其海卷之索马径去得银二百余两【干馔子】
　　茅柴韩子苍诗三年逐客卧江臯日与田工压小槽饮惯茅柴谙苦梗不知如蜜有香醪谓苦硬之酒如茅柴火易过
　　狂药晋孙季舒与石崇酣饮慢游过度崇欲表免之裴楷曰足下饮人狂药责人正礼不亦乖乎乃止【楷】白鸡盏栁亨饮未尝醉有白鸡盏取其迅速【朝野佥载】酒何负政曹操欲制酒禁孔融与操书云天垂酒星之曜地列酒泉之郡尧不千钟无以建太平孔非百斛无以堪上圣樊哙解戹鸿门非钟酒无以奋其怒赵之厮养东迎其主非巵酒无以激其气髙祖非醉斩白蛇无以畅其灵景帝非醉幸唐姬无以开中兴袁盎非醇醪无以脱其命定国不酣饮一斛无以决其法故郦生以髙阳酒徒着功扵汉屈原不餔糟歠醨取困于楚由是观之酒何负于政哉【孔融注】
　　醉有所宜凡醉有所宜醉花宜昼袭其光也醉雪宜夜消其洁也醉楼宜暑资其清也醉水宜秋泛其爽也大曰武小曰文饮器大者曰武小者曰文【醉乡日月】
　　太白文选飞觞举白盖酒杯也杨大年诗愁里酒杯浮太白梦囬香冢上孤青　坡当须举白便浮君
　　浇胷中磊磈王逊问王忱阮籍如何司马相如忱曰阮籍胷中磊磈故须浇之言同相如唯有酒异耳【世説】得老兵晋谢奕尝逼桓温温走避之奕遂引一兵帅共饮乃曰失一老兵得一老兵何损
　　恶客元结以不饮者为恶客后人以痛饮者为恶客【坡注】婪尾杯苏鹗云今人以酒廵匝为婪尾又云婪贪也谓处扵坐末得酒既贪婪之故云宋景文守嵗诗云迎新送故只如此且尽灯前婪尾杯白乐天诗云三杯蓝尾酒一堞胶牙东坡寒食诗蓝尾忽惊新火后遨头要及浣花前但改婪为蓝耳或云蓝颍水其深三文时人取之以为酒
　　卷白波李济翁资暇集云黄巾余党起西河白坡谷汉既擒白波戮之如卷席然故酒席仿之以快人情也宋景文诗镂管喜吟处笔白波催倦醉时杯或云青箱杂记曰杯名文选飞觞举白盖卷白上之酒波耳一饮三百杯周伯仁渡江唯三日醒吾不以为少郑康成一饮三百杯吾不以为多【南史】
　　十万八千杯坡诗赵子饮酒如淋灰一年十万八千杯注以李白诗计之如此
　　漉酒市陶濳逢酒熟取头上葛巾漉之毕还复着之【本】蒲萄醅韩子苍守黄州取春江緑涨蒲萄醅以名新酿酒蒲萄醅有诗云蒲萄酒用春江水压倒云安麯米春【百家诗序】
　　洞庭春色安定郡王以黄柑酿酒色香味三絶坡有诗云去年洞庭春香雾常噀手今年洞庭春玉色疑非酒瓶间香浮坐盏亚光照牖要当立名字未可问升斗应呼钓诗钩亦号扫愁箒须君滟滟杯浇我谈天口抛青春麯米春韩诗百年未满不得死且可勤买抛青春国史补云酒则营阳之上窟春富平之不冻春　按杜诗亦有麯米春则知唐人名酒多以春抛青春亦酒也【坡诗注】
　　罗浮春坡在恵州自造酒以恵州有罗浮山而得名【坡注】瓮头春山谷诗多方挈取瓮头春【谓初熟酒也见乐天诗】
　　碧霞酒魏郑公徴三伏之际率賔僚避暑取大莲叶盛酒以簮刺叶令与柄通屈茎轮囷如象鼻持吸之名为碧筩酒【鸡跖集】
　　郫筒酒杜诗鱼知丙穴由来美酒忆郫筒不用沽　郫人倾春酿扵竹苞以蕉叶断后之以献号郫筒酒　注郫出大竹土人截以盛酒故号郫筒故李义山诗锦石有棊子郫筒当酒壶【集注】
　　青田酒古今注乌孙国有青核大如六升瓢贮水俄而成酒刘章得二核集賔客供二十人一核尽一核所盛已复中饮旋盛旋饮不可久置久则苦名曰青田壶酒曰青田酒
　　糟丘台李太白诗遥看汉水鸭头緑恰似蒲萄初酦醅此江若变作春酒叠麯便筑糟丘台糟丘始于纣鵞黄坡诗小舟浮鸭緑大杓泻鹅黄盖使杜诗鹅儿黄似酒对酒爱新鹅
　　澄清随日淮南子云东风至酒泛溢注东风震方也酒泛酒味也大味相感髙诱曰泛者风至拂动李淳风云今酒初熟瓮上澄清常随日转旦则清在东午在南日落在西夜半在子又春夏间地下隂酒瓮上蚁泛皆逐风移【感应録】
　　酒魁蜀中有酒器名酒魁诗人所谓酌以大斗遗制象北斗有魁柄山谷谢杨景山送酒器诗云杨君喜我梨花盏却念初无注酒魁摆脱金壶肯持送婆娑残菊更杯谓此
　　狂花病叶或有勇于牛饮者以巨觥沃之既撼狂花凋病叶饮流谓睚者为狂花目睡者为病叶【醉乡日月】
　　酒盆阮咸与宗人集以大盆盛酒时有羣豕来饮其酒咸直接去其上便饮之
　　酒魔元载不饮酒人强之辞以鼻闻酒气已醉人以为可治即取十挑载鼻尖出一小虫曰此酒魔也闻酒即畏之是日载饮至二斗【山记】
　　泷霞抱朴子项曼卿云到天上仙人以流霞一杯饮之醒酒石李徳裕平泉别墅有醒酒石徳裕醉则抱之【出鸡跖集】
　　欢塲害马酒徒谓不可与饮者欢塲之害马【醉乡日月】面青肝气微饮酒面赤者心气微面青者肝气微【酉阳杂爼】醉胜醒南史孔顗为安陆王长史每醉弥日不醒而明晓政事醉时决判未尝有壅众咸曰孔公二十九日醉胜世人二十九日醒也【职官分纪】
　　铜槽铜槽旋压清樽美玉麈闲挥白日长【欧公诗】
　　浮礼记投壶若是者浮尔雅曰浮罸也
　　诗天若不爱酒酒星不在天地若不爱酒地应无酒泉天地设爱酒爱酒不愧天三杯通大道五斗合自然但得酒中趣勿为醒者传　花间一壶酒独酌无相亲举杯邀明月对饮成三人　兰陵美酒鬰金香玉椀盛来琥珀光　蟹螯即金液糟丘是蓬莱【李白】酒味既冷冽酒气又氤氲性情渐浩浩谐笑方云云此诚得酒意余外徒缤纷长安众富儿盘馔罗饘荤不解文字饮唯能醉红裙虽得一饷乐有如聚飞蚊【韩愈】冰纱卧瓮青练羃浮蛆欲上真珠泣蒙漫昆山清露寒洗下云腴和玉汁小槽决决秋泉语老盆灔灔春光湿【毛泽民】
　　茶
　　茗奴王肃好鱼王勰戏谓曰卿不重齐鲁大邦而好邾莒小国明日我为君设邾莒之飱亦有茗奴因此号茗饮为茗奴言与茗粥作奴【杨徽之洛阳伽蓝记】
　　茶经陆羽嗜茶注经三篇言茶之原之法之具尤称天下益知饮茶矣时鬻茶者陶潜羽以为茶神
　　早者为茶晩者为茗尔雅云苦茶注似栀子今呼早采者为茶晩采者为茗蜀人名之苦茶故坡诗云周诗记苦茶茗饮出近世初縁厌梁肉假此雪昬滞【苕溪诗话】烂石砾壤陆羽茶经云茶上者生烂石中者作砾壤下者生黄土
　　南劒石花南劒有蒙顶石花湖州有顾渚紫笋峡州有碧涧明月
　　紫笋湖州紫笋入贡每嵗以清明日贡到先荐宗庙赐近臣紫笋生顾渚在湖常二州之间以其萌茁紫而似笋采时两郡守毕至【并蔡寛夫诗话】
　　白芽草茶盛扵两浙日注第一自景祐以来洪州双井白芽制作尤精逺出日注之上遂为草茶第一【坡注】玉截贵人髙宴罢醉眼乱红緑赤泥开方印紫饼截圆玉倾瓯共叹赏窃语笑童仆【东坡】
　　缕金茶之品莫贵于龙凤团凡八饼重一斤庆厯间蔡君谟为福建运使始造小片龙茶其品絶精谓之小龙团凡二十余饼重一斤其价直金二两然金可有而茶不可得每因南郊致斋中书枢宻院各赐一饼四人分之宫人往往缕金其上其贵重如此【归田録】
　　京珽十余品江左近日有防面之号李氏别命取其乳作片或号曰京珽的乳二十余品名乳防面龙凤茶荣又有研膏茶即龙品也【谈苑】
　　金泉顾渚涌金泉每嵗造茶时太守先祭拜然后水渐出造贡茶毕水稍减至供堂茶毕已减半矣太守茶毕遂涸或闻今北苑龙焙泉亦然【蔡寛夫诗话】
　　凤山北苑在富沙之北建安县去城二十五里乃龙焙造贡茶之处亦名凤凰山自有一溪南流至富沙城下方与西来水合而东【苕溪诗话】
　　龙焙龙焙泉即御泉也北苑造贡茶社前芽细如针用御水研造每斤计工直钱四万分试其色如乳乃最精也
　　活火因话録李约嗜茶曰茶须缓火炙活火煎活火谓炭火之有焰者
　　寒炉烹雪五代郑愚茶诗嫩芽香且灵吾谓草中英夜臼和烟捣寒炉对雪烹惟忧碧粉散尝见緑花生【三山语録】破树惊雷文书满案惟生睡梦里鸣鸠唤雨来乞与降魔大圆镜真成破树作惊雷【山谷】
　　蟾背虾目谢宗论茶云候蟾背之芳香观虾目之沸涌【茶録】
　　龙团髙齐诗话大小龙团始扵丁晋公而成于蔡君谟欧公闻而叹曰君谟士人莫至作此作俑者可罪【苕溪诗话】细花沫饽者汤之华也华之薄者为沫厚者为饽轻细花者曰花【陆羽茶经】
　　甘露陆羽顾渚山记载豫章王子尚访昙济道人于八公山道人设茗子尚味之云此甘露也何言茶茗也北苑壑源沙溪北苑宫焙也漕司嵗贡为上壑源私焙也土人亦入贡为次二焙相去三四里间若沙溪外焙也与二焙絶逺为下故鲁直诗莫遣沙溪来乱真是也官焙造茶尝在惊蛰后【苕溪诗话】
　　顾渚唐制湖州造茶最多谓之顾渚贡焙嵗造一万八千四百余斤【南部新书】
　　日注日注在越州顾注在湖州并进草茶其品尤贵茗战建人谓鬬茶为茗战【茶録】
　　茗粥茶録云茶古不闻晋宋以降吴人采叶煑之谓之茶茗粥
　　一掬春坡诗周家新致雪坑茶自注云近得増坑茶又云増坑一掬春紫饼供千家山谷亦云茗花浮増坑仙人掌李白诗集序云荆州玉泉寺玉泉边有茗香滑枝叶如碧玉僧中孚示十数斤状如掌号仙人掌【白集】琉璃眼唐徳宗好煎茶加酥椒之类李泌戏为诗曰旋沫翻成碧玉池添酥散作琉璃眼【邺侯家】
　　宻云龙神庙熙宁末有旨下建州制宻云龙其品又髙【张舜民小説】
　　一水鬬茶蔡君谟茶録曰建安鬬茶以水防先退者为负耐久者为胜故较胜负之説相去一水两水耳云覆蒙岭东斋纪事蜀雅州蒙岭产茶最佳其生最晩常在春夏之交方茶生常有云雾覆其上若有神物防持之
　　火前学林新编茶之佳者造在社前其次火前谓寒食前也其下则雨前谓谷雨前齐已诗曰髙人爱惜藏岩里白甀封题寄火前皆言火前盖未知社前之为佳也唐人扵茶虽有陆羽茶经而持论未精本朝蔡君谟茶録则持论精矣
　　报春鸟顾渚山茶记云山有鸟如鸲鹆而色苍每至正二月作声春起也至三月止春去也采茶人呼为报春鸟
　　毁茶论常伯熊因陆羽论复广煑茶之功李季卿宣谕江西知伯熊善煑茶召伯熊执噐季卿为再举杯至江南有荐羽者召之羽衣野服挈具入季卿不为礼羽愧之更着毁茶论【羽传】
　　九难陆羽茶经茶有九难一曰隂采夜焙非造也二曰嚼味嗅香非别也三曰腻鼎腥瓯非器也四曰膏薪庖炭非火也五曰非湍拥潦非水也六曰外熟内生非炙也七曰碧粉缥尘非末也八曰操艰搅遽非煑也九曰夏兴冬废非饮也
　　水厄世説王蒙好茶人至輙饮之士大夫甚以为苦每欲候蒙必云今日有水厄
　　水品
　　水二十种陆羽茶经论水云山水上江水次井水下又云山水乳泉石池漫流者上瀑涌湍漱勿食食久令人有颈疾江水取去人逺者井水取汲多者其説止于此刘伯刍以扬子江水为第一恵山石泉为第二虎丘石井第三都单阳井第四扬州大明寺井第五松江第六淮水第七而李季卿论水次第有二十种以庐山康王谷水第一无锡恵山泉第二虎丘井第五杨子江第七松江水第十六雪水第二十与羽相反水味有美恶而已欲求一二而次第之者妄也【六一集】
　　虾防石水第一张又新水记峡州扇子硖石中突而泄水浊清冷石状如虾防头俗谓虾防石其水煎茶为第一【坡诗】
　　江中冷水扬子江中有冷水为天下茶第一【张又新水记】谷帘水陆羽以庐山康王谷水第一陈舜俞庐山记云康王谷有水帘飞泉破岩而下者二三十派其广七十余尺其髙不可计山谷有诗云谷煑甘露是也阁门井水东京记曰文徳殿两挟有东西上阁门故杜诗云东上阁之东有井絶佳山谷忆东坡烹茶诗阁门井不落第二竟陵谷帘空误书【竟陵陆羽也竟陵人】
　　防石防音妥石圆而长曰撱防石所以澄水也山谷有井水帖云取非傍十数石置瓶中令水不浊故诗曰锦谷寒泉防石俱是也
　　诗蟹眼已过鱼眼生飕飕欲作松风鸣防茸出磨细珠落转绕瓯飞雪轻银瓶泻汤夸第二未识古人煎水意君不见昔时李生好客手自煎贵从活火发新泉又不见今时潞公煎茶学西蜀定州花瓷琢红玉我今贫病常苦饥分无玉盌捧蛾眉且学公家作茗饮塼炉石铫行相随不用撑肠拄腹文字五千卷但愿一瓯常及睡足日髙时【坡煎茶】建溪所产虽不同啜过始知真味永縦复苦硬终可録汲黯少戆寛饶猛葵花玉不易致道路幽险隔云岭谁知使者来自西开缄磊落收百饼啜香嚼味本非别透纸自觉光炯炯粃糠凤友小龙奴日注臣双井收藏爱惜待佳客不敢包裹鑚权幸我生百事常随縁四方水陆无不便扁舟渡江适吴
　　越三年饮食穷方鲜金虀玉鲙饭炊雪海螯江柱初脱泉临风饮食甘寝罢一瓯花浮轻圆柘罗铜碾碾弃不用脂麻白玉须盆研沙溪北苑强分别水脚一线谁争先清诗两幅寄千里紫金百饼费黄钱吟蛾烹噍两竒絶只恐偷去烦封纒老妻稚子不知爱一半已入姜盐煎知君穷旅不自释因诗寄谢聊相镌　妙供香来积珍烹具大官拣芽分雀舌赐茗出龙晓日云庵暖春风浴殿寒聊将试道眼莫作两般看　火煎试焙分新胯雪裹头纲辍赐龙从此升堂是兄弟一瓯林下记相逢　我生亦何须一饱方想灭空烦赤泥印逺致紫玉玦禅丽午景蜀井出冰雪坐客皆可人鼎器手自挈金钗候汤眼鱼蟹亦须决遂令色味香一日备三絶报君不虚授知我非轻啜【并东坡】簇簇新英摘露光小红园里火煎尝吴僧漫説鸦山好蜀叟休夸鸟觜香合坐满瓯轻泛緑开缄数片浅含黄鹿门病客不归去酒渴更知春味长【郑谷】白云峯下两枪新腻緑长鲜谷雨春静试恰如湖上雪对尝兼忆剡中人【林和靖】开时微月上碾处乱泉声六椀睡神去数朝诗思清碧沉霞脚碎香泛乳花轻【曹邺】红纸一封书后信録芽十片火前春汤添勺水煎鱼眼未下刀圭搅麯尘【乐天】苍壁碧云盘小凤睿思分赐君恩重緑杨院落天昼永碾声惊破南梦骤观诗胆已开张欲啜睡魔先震恐七泽清风生两腋月脇清魂谁与共戏将妙语敌分香诗成一吊卢仝垄【恵洪】偷嫌曼倩桃无味捣觉嫦娥药不香【薛能】莫夸李白仙人掌且作卢仝走笔章【梅圣俞】麄宫乞与真抛却頼有诗情合得尝【薛能】香从灵坚垄上发味自白石源中生为公唤觉荆州梦何待南柯一梦成【山谷】平生心赏建溪春一丘风味极可人香包解尽寳帯胯黒面碾出明窻尘　春隂养芽鍼锋铓沆瀣养膏冰雪香玉斧运风寳月满宻云候雨苍龙翔恵山寒泉第二品武定乌瓷红锦囊浮花元属三昧手竹斋自试鱼眼汤【吕居士】







　　锦绣万花谷前集卷三十五
　　钦定四库全书
　　锦绣万花谷前集卷三十六
　　馔食
　　十字蒸饼晋何曽蒸饼上不作十字不食【本】
　　九饤盘唐御厨进馔用九饤盘
　　甘露羮李林甫壻郑平为省郎鬓斑林甫曰上明日赐甘露羮郑郎食之能乌髪食之一夕髪如防【明皇杂録】炊金馔玉骆賔王谓盛馔为炊金馔玉【拾遗】
　　厨珍山谷谢人酥笋云玉人怜我长蔬食走送厨珍自不尝
　　郎官鲙江南人喜作鲙名郎官鲙因张翰思鲙得名【海物异名记】
　　暖老鲫山谷诗偶因暖老庖鲫公遣霜鳞贯栁来虀臼方看金作屑鲙盘已见雪成堆金屑以橙为鲙也银线玉簮汤饼一杯银线乱蒌蒿数筯玉簮横【山谷诗】金虀玉鲙南人鱼鲙以细缕金橙拌之号为金虀玉鲙隋时吴郡献松江鲙炀帝曰所谓金虀玉鲙东南佳味也【隋唐佳话又南部新书】
　　駞蹄羮劝客駞蹄羮霜橙压香橘【杜诗】
　　牛心炙晋王恺有牛名八百里王武子与射赌得趋左右探心作炙一啖而去
　　热洛河唐明皇命射生官射鹿取血煎鹿肠食之谓之热洛河【卢氏杂记】
　　寒具晋人饮食中有寒具者乃今环饼也桓尝收书画聚客观之客有寒食具者不濯手执书画汚之自是不设亦名寒具也【鸡跖集】
　　五侯鲭汉娄君卿游五侯之门每旦五侯馈饷之君卿乃合五侯所饷为鲭鲭与同音征盖煎和之名【太平广记】鳖着两裠鵞増四脚僧谦光甞云老僧无他愿鹅増四脚鳖着两裙足矣【五代史补】
　　滫瀡内则滫瀡以滑之注秦人溲曰齐人滑曰瀡音思酒切瀡音髓溲所九切又内则枣栗饴蜜以甘之瀡以滑之脂膏以傅之注谓调和饮食也
　　醍醐陶隠居云佛书称乳成酪酪成酥酥成醍醐醍醐乃酥酪之精液也
　　南烹北馔退之诗我来御魑魅自宜味南烹坡诗久客厌北馔枵然思南烹
　　駞峯炙酉阳杂爼云将军曲良翰作駞峯炙甚美腹腴鱼腹下肥肉也礼记少仪云冬右腴夏右鳍注冬气在上腴腹下也夏气在下鳍脊也
</div>
    <div class="pagination">
<a href="锦绣万花谷_page37.html">上一页</a><span>...</span><a href="锦绣万花谷_page33.html">33</a><a href="锦绣万花谷_page34.html">34</a><a href="锦绣万花谷_page35.html">35</a><a href="锦绣万花谷_page36.html">36</a><a href="锦绣万花谷_page37.html">37</a><span class="current-page">38</span><a href="锦绣万花谷_page39.html">39</a><a href="锦绣万花谷_page40.html">40</a><a href="锦绣万花谷_page41.html">41</a><a href="锦绣万花谷_page42.html">42</a><a href="锦绣万花谷_page43.html">43</a><span>...</span><a href="锦绣万花谷_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
