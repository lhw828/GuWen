<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 284 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 284 页/共 1019 页
  </h1>
  <div class="content">
   玉玦【左传公与石祁子玦注玦丨丨　史记项羽纪范増数目羽举所佩丨丨示之者三羽黙然　后汉书齐武王縯传更始谋诛伯升取伯升宝劒视之绣衣御史申屠建随献丨丨更始竟不能发　魏志文帝纪黄初元年更授匈奴南单于呼厨泉魏玺绶赐青葢车乗舆寳劒丨丨　又钟繇传注魏畧曰太祖征汉中太子在孟津闻繇有丨丨欲得之而难公密使临淄侯转因人説之繇即送之　晋书王祥传疾笃着遗令训子孙曰所赐山元玉佩卫氏丨丨绶笥皆勿以敛　竹书纪年帝舜有虞氏九年西王母来朝注西王母之来献白环丨丨　酉阳杂俎唐代宗初楚州献定国宝一十二九曰丨丨形如玉环四分缺一　梁简文帝昭明太子集序怪石奇琛不留于器服仙珠丨丨无取于浮玩】
　　玉衣【汉书霍光传赐璧珠玑丨丨便房黄肠题凑各一具　又董贤传贤自杀伏辜死后父恭等不悔过乃复以沙画棺四时之气左苍龙右白虎上着金银日月丨丨珠璧以棺至尊无以加恭等幸得免于诛不宜在中土　后汉书邓皇后纪新野君薨赠以长公主赤绶东园秘器丨丨绣裳　又耿秉传永元二年代桓虞为光禄勲眀年夏卒赐以朱棺丨丨　魏志甄皇后传注魏书曰后以汉光和五年十二月丁酉生毎寝寐家中髣髴见如有人持丨丨覆其上者常共怪之　列子周穆王时西极之国有化人来穆王筑中天之台日日献丨丨旦旦荐玉食　拾遗记晋太始初频斯国人来朝以五色丨为丨如今之铠　唐太和乐歌国鸟尚含天乐啭寒风犹带丨丨香　李乂陪幸临渭亭遇雪应制诗水如银度烛云似丨披丨　沈佺期奉和圣制幸礼部尚书窦希玠宅诗水従金穴吐云是丨丨来　杜甫行次昭陵诗丨丨晨自举铁马汗常趋　顾况朝上清歌君着丨丨升玉车些欲降琼宫玉女家些　罗虬比红儿诗争知昼卧纱窗里不见神人覆丨丨　杨万里梅花诗寒入丨丨灯下薄春撩雪骨酒边香】
　　玉襚【文苑英华不供夷盘判金章罢去丨丨方开】
　　玉袂【江淹丹砂可学赋奏神鼔于丨丨舞灵衣于金裾】
　　玉袖【杜甫数陪李梓州泛江有女乐在诸舫诗丨丨凌风并金壶隠浪偏】
　　玉裳【杨万里九日郡中送白菊诗未应白菊减于黄金作钿心丨作丨　郑安晚瑞香诗粉面芳心碧丨丨持来宛作故山香】
　　玉绅【渊鉴类函丨丨檐雨也】
　　玉组【尔雅注防绶也即佩丨之丨也所以连系瑞玉者因通谓之防　沈约爲南郡王舍身疏丨丨夙纡蕃麾早建】
　　玉佩【佩同诗我送舅氏悠悠我思何以赠之琼瑰丨丨礼记曲礼立则磬折垂佩疏立倚也佩丨丨也汉书张敞传礼君母出门则乗辎軿下堂则従傅母进退鸣丨丨内饰则结绸缪　后汉书明帝纪二年春】
　　【正月辛未宗祀光武皇帝于眀堂帝及公卿列侯始服冠冕衣裳丨丨絇屦以行事　魏志王粲传注挚虞决疑要注曰汉末丧乱絶无丨丨魏侍中王粲识旧佩始复作之今之丨丨受法于粲也　宋史舆服志丨丨二白玉上中下璜各一半月各二皆刻云龙　逸论语璬丨丨也　神仙传戴孟本姓燕名济字仲微汉眀帝时人也入华山及武当山受裴君丨丨金珰经　拾遗记石虎于太极殿前起楼髙四十丈结珠爲帘垂五色丨丨风至铿锵和鸣清雅　文献通考唐制天子祀天地之服鹿卢玉具劒火珠镖首白丨双丨黒组大双绶又水苍丨丨三品四品五品之服也　合璧事类皇后服白丨双丨黒组大绶　屈原九歌灵衣兮被被丨丨兮陆离　陆云荐张瞻文垂缨丨丨论道紫宫　梁简文帝谢敕赐丨丨啓主衣裘智玮奏宣敕旨垂赉臣丨丨一具蓝田丽彩槐水镂文饰以金阙之珠制以鲁班之巧　韩愈祭桞子厚文子之中叶天脱羁丨丨琼琚大放厥辞　宋之问太平公主山池赋鸣丨丨兮登降列金觞兮献酬　长孙无忌新曲丨丨金钿随歩逺云罗雾縠逐风防　萧德言咏舞诗低身锵丨丨举袖拂罗衣　王维酬郭给事诗晨摇丨丨趋金殿夕奉天书拜锁闱　杜甫湘夫人祠诗虫书丨丨藓燕舞翠帷尘　韦应物马明生遇神女歌安期先生来起居请示金铛丨丨天皇书　皇甫曽早朝日诗炉烟乍起开仙仗丨丨才成引上公　卢纶送尹枢令狐楚及第后归觐诗寳器金罍重清音丨丨寒　顾况金珰丨丨歌赠君金珰太霄之丨丨金锁禹歩之流珠　杜牧扬州诗纤腰间长袖丨丨杂繁缨　李商隠烧香曲丨丨呵光铜照昏帘波日暮冲斜门　章碣陪浙西王侍郎夜宴诗稽岭好风吹丨丨镜湖残月照楼台　马戴题静住寺钦用上人房诗寺近朝天路多闻丨丨音　髙蟾偶作诗丁当丨丨三更雨平帖金闺一觉云　又琴曲谱録丨丨下古琴弄名　又白居易行陈中师太常少卿制従容中道自致文望如丨在丨动必有声为时所称何用不可】
　　玉带【唐书礼乐志元宗尝以马百匹盛饰分左右施二重榻舞倾杯数十曲壮士举榻马不动乐工少年姿秀者十数人衣黄衫文丨丨立左右每千秋节舞于勤政楼下　又张文瓘传李勣入朝文瓘与属僚二人皆饯勣赠二人佩刀丨丨而不及文瓘勣曰子无爲嫌若某犹豫少决故赠刀某放诞少检故赠以带子才无施不可何用赠　又李光顔传帝将伐镇州复还忠武又兼深冀行营节度使宰相百官班饯帝御通化门临送赐珍器良马丨丨　又王播传自淮西南还献丨丨十有三遂得再相　又封敖传李徳裕以平刘稹功进太尉敖草制云谋与吾同言不他惑徳裕解丨丨赐之五代史周太祖纪隠帝拜威枢密使河中李守贞反威攻之守贞自焚死隠帝劳威以丨丨　孔帖李靖五代孙彦芳其家内物有靖破萧铣时所赐于阗丨丨续闻见近録钱若水因撰昭应宫碑成赐之丨丨上令服之而谢三日而止至今被赐者閤门以为例　演繁露宋朝丨丨虽出特赐须得閤门关子许服方敢用以朝谒又云宋朝亲王皆服丨丨　遯斋闲覧佛印名了元住金山寺东坡入方丈戏云借和尚四大用作禅牀师曰山僧有一转语内翰言下即答当従所请否则愿留丨丨镇山门东坡觧带置几上师云四大夲空五蕴非有内翰欲于何处坐公拟议未即荅急呼侍者收丨丨永镇山门师取衲裙相报　齐东野语郑丞相清之在太学十五年困顿无聊仍赴省试及试青紫眀主恩诗押眀字短晷逼暮思索良艰漫检韵中有赪字用为末句未得着乃思量丨丨乎已而中选官至极品此诗遂成吉谶　楚辞抚余佩兮缤纷注持我丨丨相纠结也　江淹扇上防画赋命幸得为防扇兮出入丨丨与绮绅　韩愈示儿诗不知官髙卑丨丨悬金鱼　曹唐小游仙诗云衫丨丨好威仪三洞眞人入奏时　苏轼约公择饮是日大风诗紫衫丨丨两部全琵琶一抹四十弦　又以丨丨施元长老元以衲裙相报次韵诗病骨难堪丨丨围钝根仍落箭锋机　又记纂渊海丨丨山在昌平东北山腰有白石若带　眀一统志丨丨河在常徳府治西北自火星池流至西水闗出城外宋隆平间太守龚頴尝篆秀水斗门四字有仙人海蟾翁曰此秀水河乃武陵郡一条丨丨也他年必应后张颉为章惇条画平辰蛮事充东南发运使畀以丨丨果符其谶　又洛阳花木记白郁李千叶一名丨丨　羣芳谱眀宣宗幸文渊阁右筑石台植淡红芍药一夲景泰初增植二夲曰丨丨白纯白也曰宫锦红深红也　薛鳯翔牡丹表有丨丨白　又辍耕録龙麟州先生过福建宪府设宴命官妓小丨丨佐觞酒半宪使举杯请曰今日之欢皆丨丨爲也愿先生酬之以诗遂书一絶句云菡蓞池邉风满衣木樨亭下雨霏霏老夫记得坡仙语病体难禁丨丨围　又梁简文帝菩提树颂序璧日垂彩丨丨生烟　又张宪有丨丨生歌序丨丨生端人也事文丞相为文墨賔宋上皇以丞相恩赐生紫衣丨丨丞相素重之呼召不名但曰丨丨生】
　　玉滴【元史舆服志丨丨子各二并珍珠穿造】
　　玉裆【曹唐小游仙诗青锦缝裳緑丨丨满身新带五云香】
　　玉绥【史记司马相如传郑女曼姬被阿锡揄纻缟杂纤罗垂雾縠襞积褰绉纡徐委曲郁桡谿谷衯衯裶裶扬袘防削蜚纤垂髾扶舆猗靡噏呷萃蔡下摩兰蕙上拂羽葢错翡翠之葳蕤缪绕丨丨缥乎忽忽若神仙之彷佛】
　　玉絇【晏子景公爲履黄金之綦饰以银连以珠良丨之丨其长尺】
　　玉履【南史王僧防传文惠太子镇雍州有盗发古冢者相传云是楚王冢大获宝物丨丨玉屏风竹简书青丝纶简广数分长二尺皮节如新有得十余简以示僧防云是科斗书考工记周官所阙文也　晏子晏子曰金丨之丨冰月服之是重寒也王勃七夕赋悲侵丨丨念起金钿】
　　玉屐【齐书文惠太子传时襄阳有盗发古冢者相传云是楚王冢大获宝物丨丨玉屏风竹简书青丝编广数分长二尺皮节如新按南史王僧防传作玉履又广舆记丨丨石在宜章相传越王渡水遗丨丨于岸今石上犹有遗迹】
　　玉舄【南方草木状番禺东有涧涧生菖蒲皆一寸九节安期生采服仙去但畱丨丨焉　列仙传安期先生者琅琊阜乡人卖药于东海邉时人皆言千嵗翁秦始皇东逰请见与语三日三夜赐金璧度数千万去留书以赤丨丨一星爲报曰后数年求我于蓬莱山陆防寄茅山何道士诗终身持丨丨丹诀未应传】玉觞【晋书乐志烹牷牲享丨丨　黄香天子冠颂咸进酌于金罍献万年之丨丨　班固东都赋列金罍班丨丨　魏文帝于谯作丰膳漫星陈旨酒盈丨丨曹植九咏抗南箕兮簸琼蕊挹天河兮涤丨丨　沈约正阳堂宴劳旋诗浩荡金罍溢周流丨丨传　白居易和令狐相公诗金勒最宜乗雪出丨丨何必待花开】玉瓯【飞燕外传后歌舞归风送逺之曲帝以文犀簮击丨丨令后所爱侍郎冯无方吹笙以倚后歌　吴融病中宜茯苓寄李諌议诗金鼎晓煎云漾粉丨丨寒贮露含津　汪元量御宴蓬莱岛诗驼峰缕割分金盌马乳时倾泛丨丨　惠洪啜茶诗金鼎浪翻螃蟹眼丨丨纹刷鹧鸪斑】
　　玉彞【苏轼玉盘盂诗但持白酒劝嘉客且待琼舟覆丨丨】
　　玉斚【唐书骆賔王传张说评王翰文如琼杯丨丨虽烂然可珍而多玷缺　宋史礼志太庙初献依开宝例以丨丨玉瓒亚献以金斚终献以瓢斚　酒谱汉书云舜祀宗庙用丨丨其饮器欤　梁简文帝呉兴楚王神庙碑周房殷俎惟有元涧芳芝丨丨瑶尊止陈丹桂清酌　刘峻广絶交论分雁鹜之稲梁霑丨丨之余沥范成大望海亭赋属紫霄之妙质侑丨丨之清醴卢藏用夜宴安乐公主宅诗珠釭缀日那知夜丨丨流】
　　【霞畏底晨　刘禹锡和令狐相公到镇改月诗丨丨虗频易金炉暖更添　杜牧杜秋娘诗秋持白丨丨与唱金缕衣　皮日休酒楼诗金罍潋滟后丨丨纷纶起张昱晚归诗丨丨试斟官给酒银煎重瀹贡余茶】玉巵【汉书髙帝纪九年淮南王梁王赵王楚王朝未央宫置酒前殿上奉丨丨为太上皇夀　宋史乐志钦哉圣子亲奉丨丨　又张方平传以修起居注使契丹契丹主骑而击毬于前酌丨丨饮之且赠以所乗马韩非子棠谿空见昭侯曰今有白丨丨而无当瓦器有当君渴将何以饮曰以瓦器空曰白丨丨美而君不】
　　【饮以其无当耶曰然空曰为人君泄羣臣语犹丨丨无当也空每见出昭侯必独卧唯恐梦之泄妻妾注当底也　翰苑新书奉丨丨之夀常拜手于周行上金鉴之书第驰心于魏阙　崔骃汉明帝颂运斗杓以酬酢酌酒旗以丨丨　左思三都赋序丨丨无当虽宝非用侈言无騐虽丽非经　王仲言慈宁殿赋奉丨丨兮琼甓展采仪兮文陛　元稹丨丨无当诗共惜连城寳翻成无当巵　张籍短歌行丨丨盛酒置君前再拜愿君千万年　苏轼读孟郊诗诗不如且置之饮我丨丨醪又诚斋杂记有书生遇神女见胡僧指之曰此西王母第三女丨丨娘也】
　　玉觥【张辞上盐城令诗讼堂无事调琴轸郡阁何妨醉丨丨　梅尧臣诗安知如今有乐事防使女奚飞丨丨】
　　玉琖【盏同礼记明堂位爵用丨丨疏以玉饰之故曰丨丨　宋史蔡京传帝尝大宴出丨丨玉巵示辅臣曰欲用此恐人以为太华京曰臣昔使契丹见玉盘琖皆石晋时物持以夸臣谓南朝无此今用之上夀于礼无嫌　云仙杂记宇文卓方执昆仑丨丨聼左丞檀超髙谈不觉坠地　名臣言行録韩琦在大名日有人献丨丨二只表里无纤瑕可指一日酌酒劝客俄为一吏悮触倒丨丨俱碎琦神色不动顾吏曰汝悮也何罪之有　王安石送春诗小鬟折花叩船舷丨丨写酒醻金钱　王逢宫中行乐词丨丨琼花露金盘紫蔗霜】玉爵【礼记曲礼饮丨丨者弗挥注为其宝而脆疏丨丨玉杯也挥振去余也　又祭统尸饮五君洗丨丨献卿尸饮七以瑶爵献大夫尸饮九以散爵献士及羣有司皆以齿眀尊卑之等也　周礼太宰见玉献下元史世祖纪至元十六年以江南所获丨丨及坫四十九事纳于太庙　文献通考太常礼院言眀堂之飨请以丨丨代匏爵】
　　玉角【礼记眀堂位疏内宰谓之瑶爵此处谓之丨丨者瑶是玉名爵是总号角是爵之所受其实一物也女红余志燕昭王赐旋娟以金梁却月之钗丨丨红轮之帔　古今诗话宋吕诲为御史出知安陆一日忽】
　　【见碧衣人云上帝南游命子纠正羣仙赐清凉丹一粒吞之遂化去有朱眀复渡湘见公乗丨丨青鹿眀复拜曰公已仙乎诲口占诗一篇落句云我今从帝为纠正更有何人直柏台　孟郊答卢仝诗独自奋异骨将骑丨丨翔】
　　玉杯【礼记曲礼疏见玉爵下　史记宋世家纣始为象箸箕子叹曰彼爲象箸必为丨丨爲桮则必思逺方珍怪之物而御之矣舆马宫室之渐自此始不可振也　汉书董仲舒传仲舒所着皆眀经术之意丨丨繁露清眀竹林之属复数十篇十余万言皆传于后世周书武帝纪建徳元年九月庚申扶风掘地得丨丨以献　宋史乐志中吕宫杏园春献丨丨　三辅黄图神眀台武帝造祭仙人处上有露盘有铜仙人舒掌捧铜盘丨丨以承云表之露以露和玉屑服之以求仙道神仙传麻姑至蔡经举家见之是好女子年可十八九许拜逺逺为之起立坐定各进行厨皆金盘丨丨无限也　水经注庐山上有三石梁长数十丈广不盈尺杳然无底吴猛将弟子登山过此梁见一翁坐桂树下以丨丨承甘露浆与猛又至一处见数人爲猛设玉膏猛弟子窃一宝欲以来示世人梁即化如指猛使送宝还手牵弟子令闭眼相引而过　觥记注汉文帝时方士新垣衍献丨丨　梁昭眀太子七契金盘荐美借之珍丨丨沉缥清之酒　庾信拟连珠顔囘瓢饮贤庆封之丨丨子思银佩美虞公之垂棘　又小园赋琴号珠柱书名丨丨　谢朓金谷聚乐府璖椀送佳人丨丨邀上客　杨炯隆唐观诗方士烧丹液眞人泛丨丨　赵彦昭奉和幸白鹿观应制诗丨丨鸾荐夀寳筭鹤知年杜牧早春寄岳州李使君诗拂匣调珠柱磨铅勘丨丨皮日休宿报防寺水阁诗池文带月铺金簟莲朶含风动丨丨】
　　玉钟【盐铁论富者银口黄耳金罍丨丨】
　　玉敦【礼记曲礼约信曰誓涖牲曰盟疏盟之爲法先凿地爲方坎杀牲于坎上割牲左耳盛以珠盘又取血盛以丨丨用血爲盟书成乃歃血而读盟书　周礼玉府掌王之金玉若合诸侯则共珠槃丨丨注敦槃类珠玉以为饰古者以盘盛血以敦盛食　又九嫔注见玉齍下　又戎右盟则以丨丨辟盟遂役之　文心雕龙盟者眀也骍毛白马珠盘丨丨陈辞乎方明之下祝告于神眀者也】
　　玉椀【盌同晋书周访传见玉环下　名山藏永乐四年囘囘国进丨丨却之　嵇康答难养生论李少君识桓公丨丨则阮生谓之逢占而知　江淹兎园赋碧丨作丨银为盘一刻一镂化双鸾　庾信春赋芙蓉丨丨莲子金杯　鲍照答休上人诗丨丨徒自羞为君慨此秋　徐陵和简文帝赛汉髙帝庙诗丨丨无秋酎金灯灭夜烟　李白客中作兰陵美酒郁金香丨丨盛来琥珀光　李贺过华清宫诗丨丨盛残露银灯防旧纱韩偓防赐樱桃分寄朝士诗蔗浆自透银杯冷朱实相辉丨丨红　苏轼煎茶歌我今贫病常苦饥分无丨】
　　【丨捧蛾睂　又和桞子玉喜雪次韵仍呈述古诗安得佳人攫素手笑捧丨丨两竒絶　黄庭坚古风次韵答初和甫诗饥思河鲤与河鲂渴思蔗浆丨丨凉　范浚张生夜载酒相过诗丨丨鹅儿酒花甆虎子盐　虞集寄海南故将军诗金盘荔枝生南国丨丨清冰出北州又城南注韦赵村有牛相僧孺郊居僧孺八世祖某隋封奇章公长安城南下杜樊乡有赐田数顷书千卷僧孺居之依以爲学后爲相与李徳裕相恶门生故吏各相为党先是沙相徳裕宅爲丨丨僧孺宅为金杯且云金毁可作他器玉毁不复用矣其言果騐　又薛鳯翔牡丹表有丨丨白】
　　玉俎【齐书乐志荐神升享序楙淹丨丨停金奏　陆琼栗赋金盘兮丽色丨丨兮鲜光　谢朓曲水宴诗金觞摇荡丨丨推移　王曲水聮句诗陈肴渡丨丨垂饵下银钩　魏徴五郊乐章金悬夕肆丨丨朝陈于经野奉和九月幸临渭亭登髙应制诗桂筵罗丨丨菊醴溢芳尊】
　　玉尊【樽同神异经西北荒中酒泉美如肉清如镜其上有丨丨取一尊复一尊与天地同休饮此酒不死曹植大魏篇丰年大置酒丨丨列广庭　李白东武吟賔友日疎散丨丨亦已空　杜甫陪李尚书李中丞】
　　【过郑监湖亭泛舟诗丨丨移晚兴桂楫带酣歌吴巩白云溪诗囘看丨丨夕归路赏前忘】
　　玉齍【周礼大宗伯见玉鬯下　又九嫔凡祭祀赞丨丨赞后荐彻豆笾注丨丨玉敦受黍稷器后进之而不彻故书玉为王杜子春读为玉】
　　玉豆【礼记明堂位季夏六月以禘礼祀周公于太庙荐用丨丨雕篹疏以丨饰丨故曰丨丨下云殷丨丨是也　周礼外宗掌宗庙之祭祀佐王后荐丨丨眡豆笾　杨炯孔子庙堂碑琼笾丨丨中堂奉先圣之仪石磬金钟南面习诸侯之礼　鲜于侁尧祠九诵象笾丨丨兮金鼎煌煌　皮日休鲁望读防阳耆旧传见赠五百言次韵诗势端唯金茎质古乃丨丨李纲诗瑶尊倾沆瀣丨丨脯麟鹿】
　　玉罍【李贺送秦光禄北征诗呵臂悬金斗当唇注丨丨】
　　玉船【干淳起居注太后至聚景园徧游园中至瑶津西轩入御筵上亲捧丨酒丨上夀酒满丨丨船中人物举动如活　苏轼三月三日防灯防客诗试开云梦羔儿酒快泻钱塘药丨丨　陈造九日登楼诗湖山入座褰珠箔萸菊挼香荐丨丨】
　　玉舟【年巘和刘朔斋海棠诗人物当今第一流以花爲屋丨爲丨　许有壬酒熟卧闻槽声诗老懐磈磊行浇尽三径黄花两丨丨】
　　玉盘【柈同宋史夏国李彛兴传弟继捧立以太平兴国七年率族人入朝祖母独孤氏亦献丨丨一金盘三　武帝内传命侍女更索桃果须防以丨丨盛仙桃七颗大如鸭卵形圆青色以呈王母母以四颗与帝三颗自食桃味甘美口有盈味　汉武故事承露盘仙人掌擎丨丨爲取云表之露　神仙传沈羲为仙人所迎见老君以金按丨丨赐之　江淹杨梅颂爲我羽翼委君丨丨　谢惠连橘赋受以丨丨登君子堂　古歌采取神药若木端白兎捣药虾蟇丸奉上陛下一丨丨何逊轻薄篇象牀沓绣被丨丨传绮食　梁简文帝朱樱诗已丽金钗仍美丨丨橘　张潮襄阳行丨丨转眀珠君心无定准　王维勅赐百官樱桃诗归鞍竞带青丝笼中使频倾赤丨丨　孟浩然庭橘诗擎来丨丨里全胜在幽林　杜甫严公枉驾草堂诗竹里行厨洗丨丨花边立马簇金鞍　韦应物咏露珠诗将来丨丨上不定始知圎　卢纶酬畅博士诗君持丨丨珠泻我懐袖盈　陈羽宴杨驸马山亭诗鲙下丨丨红缕细酒开金瓮緑醅醲　裴士淹白牡丹诗别有丨丨承露冷无人起就月中看　张祜琵琶诗丨丨飞夜雹金磬入秋云　赵嘏宛陵寓居上沈大夫诗醉叩丨丨歌褭褭暖鸣幽涧鸟闗关　李商隠囘中牡丹爲雨所败诗丨丨迸泪伤心数锦瑟惊破梦频　曹唐小逰仙诗千歳红桃香破鼻丨丨盛出与金妃　贯休送越将归防稽诗面如丨丨身八尺燕语清狞战袍窄　苏轼中秋月诗暮云收尽溢清气银汉无声转丨丨　汪元量湖州歌天家赐酒十银瓮熊掌天鹅三丨丨　又菊谱丨丨菊黄心突起淡白縁邉洛阳花木记牡丹有丨丨妆】
　　玉盂【春渚纪闻萧注従狄殿前之破蛮洞也收其宝货珍异得一龙长尺余云是盐龙蛮人所豢也借以银盘中置丨丨以玉筯摭海盐饮之每鳞甲中出盐如雪则收取用】
　　玉鹤【广韵藻琼畟丨丨琼畟骰子出列子注所引艺经丨丨酒器出子略】
　　玉壶【宋史乐志歇指角九丨丨冰卷珠箔随风帘树青葱紫桂丛五色云玉楼宴兰堂宴千秋嵗　飞燕外传始加大号婕妤奏书于后奏上二十六物以贺后报以云锦五色帐沉水香丨丨　东观汉记杨赐拜太常诏赐丨丨革带金错钩佩　述征记吴主以潘夫人爲神女与游昭宣之台既尽酣醉吐于丨丨中　搜神记吴王夫差女悦童子韩重结气死形见重将入冢取昆仑丨丨与之　司空图诗品丨丨买春赏雨茆屋坐中佳士左右修竹　宣和书谱释懐素有草书丨丨帖李兰刻漏法以丨丨玉管流珠马上奔驰行漏流珠水银别名　徐陵河东康简王墓志淑貌与金燧相宜清顔与丨丨同照　李濋华月照方池赋素魄将临合浦之珠乍吐清涟同映丨丨之冰始藏　鲍照代白头吟直如朱丝绳清如丨丨冰　王绩赠学仙者诗丨丨横日月金阙防烟霞　王昌龄芙蓉楼送辛渐诗洛阳亲友如相问一片冰心在丨丨　杜甫赠汝阳王诗研寒金井水檐动丨丨冰　又入奏行赠西山检察使窦侍御诗炯如一叚清冰出万壑置在迎风寒露之丨丨韦应物夏冰歌丨丨纨扇亦玲珑座有丽人色俱素戴叔伦题净居寺诗丨丨山下云居寺六百年来选佛塲　白居易醉后戏题诗今夜酒醺罗绮暖被君融尽丨丨冰　李商隠深宫诗金殿香消闭绮笼丨丨传防咽铜龙　赵嘏寄前黄州窦使君诗丨丨凝尽重重泪寄与风流旧使君　马戴赠北客诗饮尽丨丨酒赠留金错刀　吕岩七言诗祷祈天地开金鼎收拾隂阳锁丨丨　钱惟演艶体诗纨扇寄情虽自洁丨丨盛泪祗凝红　翟钦甫清庵诗金井丨丨秋水冷石田茅屋暮云平　周权冷泉亭诗翠光围住丨丨秋不放晴雷度山趾】
　　玉瓶【岑参冬宵家防饯李郎中司兵赴同州诗急管杂青丝丨丨金屈巵　李白广陵赠别诗丨丨沽美酒数里送君还　杜甫醉歌行酒尽沙头双丨丨众賔已醉我独醒　张祜五弦诗丨丨秋滴水珠箔夜悬风杨万里过铅山江口诗酒家便是江乡景绿栁梢头挂丨丨　张昱芍药花诗丨丨盛露扶春起锦帐微灯】
　　【照夜开】
　　玉罂【归田録余家有一丨丨形制甚古而极精巧始得之梅圣俞以为碧玉在頴州时常以示僚属坐有兵马钤辖邓保吉者眞宗朝老内臣也识之曰此寳器也谓之翡翠　李贺染丝上春机诗丨丨汲水桐花井蒨丝沉水如云影　梅尧臣同次道逰相国寺买得翠丨丨一枚诗古寺老柏下叟货翠丨丨】
　　玉盆【北史齐后主纪母曰胡皇后梦于海上坐丨丨日入裙下遂有娠天保七年五月五日生帝于并州邸　王建宫词雨入珠帘满殿凉避风新出丨丨汤花蕊夫人诗帘畔丨丨盛净水内人手里剖银　刘子翚景阳钟诗寂寞小帘风露冷丨丨脂水已生冰又菊谱丨丨出滑州开以九月末多叶黄心内深外淡而下有阔白大叶连缀承之有如盆中盛花状然人间相传以谓丨丨菊者大率金黄心碎叶初不知其得名之由后请疑于识者始以眞菊相示】
　　玉缶【孔子家语季桓子穿井获如丨丨其中有羊焉使使问孔子曰吾穿井于费而于井中得一狗何也孔子曰丘之所闻者羊也丘闻之木石之怪夔蝄蜽水之怪龙罔象土之怪羵羊也　郑嵎津阳门诗大开内府恣供给丨丨金筐银簸箕】
　　玉釜【述异记聚窟洲有返魂树伐其根心于丨丨中煮取汁又熬之可丸名曰惊精香或名震灵香或名返生香或名却死香　王绩逰仙诗金壶新练乳丨丨始煎香　白居易李夫人诗又令方士合灵药丨丨煎炼金炉焚】
　　玉瓮【宋书符瑞志丨丨者不汲而满王者清防则出瑞应图丨丨者圣人之应也王者饮食有节则出齐已祈真坛诗丨丨瑶坛二三级学仙弟子参差入】
　　玉盥【唐兴圣庙乐章鼎煁阳燧丨丨隂精】
　　玉甑【公羊传却克曰与我纪侯之甗注齐襄公灭纪所得甗邑其土肥饶欲得之或说甗丨丨】玉杓【拾遗记频斯国有丹石井水常沸涌仙者食之周王子晋临井而窥有青雀衔丨丨以授子晋子晋取而食之乃有云起雪飞　秦观陈令举妙奴诗俊词伟气森开张丨丨贯斗生怒芒】
　　玉瓢【洞天清録徽宗御府所储书其前必有御笔金书小楷标题后有宣和丨丨御宝淳祐壬寅于临安客舎见永嘉一士人藏一法帖乃唐人硬黄仿右军书前有金字御笔云王右军书长者帖后有宣和丨丨样御宝】
　　玉匕【抱朴子有古强者自云四千嵗嵇使君以丨丨与强后忽语嵇云昔安期先生以与之　鲍照淮南王宫使曲琉璃作盌牙作盘金鼎丨丨合神丹】
　　玉鬯【周礼大宗伯凡祀大神享大鬼祭大示帅执事而卜日宿眡涤濯涖丨丨省牲镬奉玉齍诏大号治其大礼诏相王之大礼　周语有神降于莘王使大宰忌父帅傅氏及祝史奉牺牲丨丨往献焉注韦昭曰丨丨鬯酒之圭长尺一寸有瓒所以灌地降神之器】
　　玉筯【杜甫野人送樱桃诗金盘丨丨无消息此日尝新任转篷　马戴离夜诗戎衣挂宝劒丨丨衔金杯皮日休谢惠巨鱼之半诗冷鳞中防榆钱破寒骨平分丨丨光　黄庭坚元眀留别诗桄榔笋白映丨丨椰】
　　【子酒清宜具觞　又六帖魏甄后面白泪双垂如丨丨王勃青苔赋起金钿之旧感惊丨丨之新行　刘孝威独不见诗谁怜双丨丨流面复流襟　沈佺期杂诗为许长相忆阑干丨丨齐　李白闺情诗丨丨日夜流双双落朱顔　薛逢伊州曲坐对银釭晓停防丨丨痕杜牧见刘秀才与池州妓别诗金钗横处緑云堕丨丨凝时红粉和　章碣春别诗花邉马嚼金衔去楼上人垂丨丨看　又锦绣万花谷李斯变仓颉籀又为丨丨篆成一家法　齐已谢西川昙域大师丨丨篆书诗丨丨真文久不兴李斯传到李阳冰　又苏轼寄蕲簟与蒲传正诗兰溪美箭不成笛离离丨丨排霜脊　王行篆体歌李斯小篆类丨丨钟鼎鱼虫分众手　又曹唐病马诗四蹄不凿金砧裂双眼慵开丨丨斜　赵嘏乐府孤寝红罗帐双啼丨丨痕　苏轼夜饮次韵毕推官诗老来渐减金钗兴醉后空惊丨丨工　又唐舒元舆有丨丨志】
　　玉食【书洪范惟辟丨丨　周礼玉府王齐则供食玉郑注丨阳精之结者丨玉以御水气　汉书陈万年传子咸南阳守所居调发属县所出食物以自奉养奢侈丨丨　蜀志董和传蜀土富实时俗奢侈货殖之家侯服丨丨婚姻葬送倾家竭产　晋书王济传济性豪侈丽服丨丨　宋史李廌传廌虽在山林其文有锦衣丨丨气　易林钦眀之徳坐前丨丨必保嘉善长受安福　中説或问杨素子曰作福作威丨丨不知其他也闻见前录至和间皇后好食糟淮白鱼吕文靖夫人欲以十奁为献公曰两奁可耳夫人曰以备丨丨何惜】
　　【也公怅然曰丨丨所无之物人臣之家安得有十奁也傅咸禁奢书古者尧有茅茨今之百姓竞丰其屋古者臣无丨丨今之贾竖皆厌粱肉　陆机七徴奇膳丨丨穷滋致丰　梁武帝赐范缜玺书靡衣丨丨如乐盈房　左思呉都赋兰堂华屋髙门重构罗鼎丨丨丝竹并奏　古芳醴曲惟皇登九五丨丨保尊荣　钱起秋霖曲貂裘丨丨张公子炰炙熏天防门里　欧阳修白兔诗翰林酬酢委金璧珠箔花笼丨爲丨　苏轼诗丨丨谢故吏风餐便逐臣　黄庭坚壑源防芽诗壑源包贡第一春湘奁碾香供丨丨　陆防昨非诗舌自生肥胜丨丨腰常忘带况金围】
　　玉筵【鲍照代白纻曲卷幌结帷罗丨丨齐讴秦吹卢女弦　卢纶九日奉陪浑侍中宴白鹤楼诗丨丨秋令节金钺汉元勲　杨巨源夏日裴尹员外西斋防花诗红彩当铃阁清香到丨丨】
　　玉防【李贺河阳歌今日见银牌今夜鸣丨丨】
　　玉粒【宋史髙丽传彬罕等幼従匏系嗟混迹于嵎夷不惮蓬飘早賔王于天邑緼袍短褐丨丨桂薪堪忧食贫若为卒歳　梁简文帝昭明太子集序发私藏之铜鳬散垣下之丨丨　徐陵天台山馆徐则法师碑然香雨上击磬云中丨丨虽软金膏未镕　沈约舍身疏丨丨晨炊华烛夜炳　杜甫检校収稻诗红鲜终日有丨丨未吾悭　又送率府程录事还乡诗素丝挈长鱼碧酒随丨丨　来鹄有清明日与友人逰丨丨塘庄诗　苏轼清逺舟中寄耘老诗今年丨丨贱如水青铜欲买囊已虚　黄庭坚江南土风诗橘摘金苞随驿使香舂丨丨送官仓　陆防柯山道上作午酌金丸橘晨炊丨丨秔】
　　玉糁【志林苏轼曰过子忽出新意以山芋作丨丨羮色香味皆奇絶作诗云香似龙涎仍酽白味如牛乳更全清莫将南海金虀脍轻比东坡丨丨羮　蔬食谱土酥芦菔也作丨丨羮赞云雪浮丨丨月浸瑶池咬得菜根百事可爲　又李白春感诗榆荚钱生树杨花丨丨街　刘彦中咏芋诗晓炊黏丨丨深椀啖糢糊】玉脍【云仙杂记吴都献松江鲈鱼炀帝曰所谓金虀丨丨东南佳味也　春秋佐助期吴中以鱼作脍菜爲羮鱼白如玉菜黄若金称为金虀丨丨　皮日休寄鲁望诗宴时不辍琅书味斋日难判丨丨香】玉腴【辍耕録江邻防杂志云丁正臣赍丨丨来馆中沈休文云福州人谓之佩羮即今鱼脬是也　又酒小史宋刘后丨丨】
　　玉豉【皮日休晓次神景宫诗金醴可酣畅丨丨堪咀嚼　又本草地榆释名丨丨酸赭】
　　玉机【何逊七召三雅陈席百味开印丨丨星稀兰英缥润】
　　玉馔【梁简文帝答徐摛书丨丨罗前黄金在握　萧子范七诱丨丨方丈蕙肴果器法罄吴章妙穷伊挚左思吴都赋竞其区宇则并疆兼巷矜其晏居则珠服丨丨　李白登黄山凌歊防送族弟溧阳尉济充泛】
　　【舟赴华隂诗君王减丨丨早起思鸣鸡　杜甫麂诗永与清溪别蒙将丨丨俱　元稹代曲江老人诗丨丨薪然蜡椒房烛用银　李郢七夕寄张氏兄弟诗新秋牛女防佳期红粉筵开丨丨时　寒山诗金羁逐侠客丨丨集良朋　梅尧臣赐食诗丨丨满盘来禁里鹄羮分鼎下天中　明太祖大宴乐章羔豚升华俎丨丨充方圎】
　　玉饵【説文餈稻饵也餈之言滋也饵之言坚洁若丨丨也　抱朴子金钩丨丨虽珍不防制九渊之沉鳞米芾秋登岘山之作中有皎皎人璚衣丨为丨　李春芳天河钓叟诗光拱众星爲丨丨象垂新月作银钩】
　　玉餐【陆防十月十四夜终夜如昼诗掬露以爲浆屑丨以为丨】
　　玉饭【类函蜀广安有金羮丨丨红脂紫棃注金羮鸭也】
　　玉砖【蔬食谱丨丨炊饼方切椒盐糁之赞曰截彼圆璧琢成方砖有馨斯椒薄酒以盐】
　　玉馈【神异经西北荒中有丨丨之酒酒泉注焉酒美如肉清如镜】
　　玉牲【郭璞南郊赋延祝史肆丨丨登圎丘揖太清】
　　玉味【朱之才后薄薄酒诗薄酒可以谋醉不必霞滋丨丨麤布可以御冬不必狐貉蒙茸】
　　玉粽【章简公诗九子黏蒲丨丨香】
　　玉胯【袁桷潜昭九日赠龙团诗月碾旧裁丨丨云鑪温浴银芽】
　　玉蜜【庾阐采药诗泠泠云珠落漼漼丨丨流】
　　玉酒【十洲记瀛洲玉膏山出泉如酒味名为丨丨饮数升辄醉令人长生　汉武内传西王母当下帝设葡萄酒王母谓帝曰仙家上药有丨丨琼瑶酒　薛道衡老氏碑往来紫府金浆丨丨　江总玛瑙碗赋宝出昆仑之仙阜觞即元洲之丨丨　又爲姬人怨服散诗金丹欲成犹百錬丨丨新熟防千年　郑愔奉和幸上官昭容院诗座拂金壶电池摇丨丨霞　李峤幸白鹿观应制诗丨丨仙炉酿金方暗壁题】
　　玉醑【酒名记有防仙楼丨丨　黄滔江州夜宴献陈员外诗清管彻时斟丨丨碧筹囘处掷金船】玉醖【酒名记有遇仙楼丨丨又有保定军知训堂丨丨　晁采子夜歌信使无虚日丨丨寄盈觥】玉【魏徴五郊乐章琼羞溢俎丨丨浮觞】
　　玉酎【唐祭大社乐章蕙馥雕俎兰芬丨丨】
　　玉髓【酒名记有清风丨丨】
　　玉醴【后汉书张衡传噏青岑之丨丨兮餐沆瀣以为粮晋书曹毗传流丨丨乎华闼秀朱草于庭前十洲记瀛洲丨丨泉饮之数升辄醉　眞诰丨丨金浆交梨火枣此则腾飞之药不比金丹　神仙传老子字伯阳周武王时爲柱下史史所书度世之法九丹八石丨丨金液　全唐诗话中宗景龙四年正月五日御大眀殿会吐蕃骑之戏因重为柏梁体联句时吐蕃舍人眀悉猎请令授笔与之曰丨丨由来献夀觞上大悦赐与衣服　云笈七籖紫阳眞人内传食丨丨之饮金液之浆　傅元七谟金浆丨丨云沸渊渟　雄太元赋茹芝英以御饿兮饮丨丨以解渴　嵇康琴赋涓子宅其阳丨丨涌其前　庾肩吾九日侍宴乐逰苑应令诗丨丨吹岩菊银牀落井桐　骆賔王于紫云观赠道士诗祗应倾丨丨时许寄頽顔　张説舞马千秋万嵗词金天诞圣千秋节丨丨还分万夀觞　李白咏山瘿木尊诗外与金罍并中涵丨丨虚　刘筠津园赐宴诗蕙肴清萐莆丨丨湛金瓯　苏轼智果院诗云崖有浅井丨丨常半寻　杨维桢小逰仙诗麻姑今夜过青丘丨丨催斟白玉舟】
　　玉酘【白居易有李苏州以丨丨酒相寄诗】
　　玉醅【南宋市肆记酒名丨丨海阃所造　梁昭明太子南吕八月啓倾丨丨于风前弄琼驹于月下　苏轼荼防洞诗分无素手簮罗髻且折芳蕤浸丨丨陆防杂感诗自洗铜壶覆丨丨小轩风月为徘徊】玉沥【酒名记丨丨建安郡王造　江淹惜晚春应刘秘书诗山中有杂桂丨丨乃共斟】
　　玉脾【苏轼酒子赋割丨丨于蠭室兮氄雏鹅之毰毸】
　　玉浆【北史豆卢勣传勣拜渭州刺史鸟防山絶壁千寻由来乏水勣马足所践忽飞泉涌出有白鸟翔止防前乳子而去人为之谣曰我有丹阳山出丨丨济我人夷神鸟来翔因号其泉曰丨丨泉　武帝内传鸣天鼓饮丨丨荡华池叩金梁　搜神记嵩髙山北有大穴莫测其深晋初尝有一人悮堕穴中行可十余日见草屋中有二人对坐围棊局下有一杯白饮坠者告以饥渴棊者曰可饮此遂饮之气力十倍半年许乃出蜀中归洛下问张华华曰此仙馆所饮者丨丨也　眞诰眀星玉女者居华山服丨丨　华山记华山眀星玉女持丨丨　典术饵桃胶十五日后夜半时视北斗魁内尝有神人见可饮丨丨　録异记张仪苏秦答鬼谷先生书饥必噉芝英渴必饮丨丨　郭璞太华山赞爰有神女是挹丨丨　刘孝绰谢给药啓松子丨丨卫卿云液比妙众珍实云多愧　谢朓酬德赋机九转于丨丨錬七眀于神鼎　魏武帝气出唱乐府骖驾六龙饮丨丨梁孝威苦暑诗香盘采鲜粉雕壶承丨丨　卢鸿章堂词读金书兮饮丨丨童顔幽操兮不易长　项斯梦】
　　【仙诗云叶许裁成野服丨丨敎吃润愁身　皮日休毛公泉诗汲时月液动担处丨丨旋　苏轼闻钱道士与越守穆父饮酒送二壶诗龙根为脯丨为丨下界寒醅不漫尝　虞集张仲华进秩南来旧治歌此以为一笑之懽诗麦粉劝尝银缕熟粱炊持献丨丨还　萨都拉诗细歌金缕鸣牙板新酒檀糟出丨丨　又本草见玉泉下】
　　玉酿【抱朴子朱草状似小桑长三四尺枝叶皆赤茎如瑚生于山岭石之下刻刻汁流以玉及石金银投其中可丸为泥以金投中名曰金浆以玉投中名曰丨丨服之皆长生也】
　　玉防【唐太宗赐魏徴诗醽醁胜兰生翠涛过丨丨注丨丨隋酒名　按龙城録作玉薤全唐诗作丨丨今两存以便随意押用】
　　玉秣【宋元旧内臣家老马诗金砧戍削蹄多裂丨丨辛酸齿半摧】
　　玉牒【史记武帝纪天子至梁父礼祠地主封泰山下东方如郊祠泰一之礼封广丈二尺髙九尺其下则有丨丨书书秘　后汉书祭祀志光武求元封时封禅故事有司奏当用方石再累置坛中用丨丨书藏方石宋史宁宗纪嘉定六年九月甲午史弥逺等上三祖下七世仙源类谱髙宗宝训皇帝丨丨防要　资治通】
　　【鉴开元十三年有事太山元宗问前世何为秘丨丨贺知章曰丨丨通意于天前代或祈年希神仙旨尚微密故外莫知帝曰朕今为民祈福无一秘请即出丨丨以示百僚　续笔书御辇升山尚书云奉丨丨检　封禅仪注尚书令北向跪藏丨丨　文心雕龙志足而言文情信而辞巧乃含章之丨丨秉文之金科矣　九庙通畧王巩为宗正丞乞别立法修丨丨三年一进　文献通考眞宗祥符封泰山上服衮冕陞台奠献中侍郎读丨丨文　禁扁宋有丨丨所　秀水闲居録宋朝国书严奉宝藏未有如丨丨者用金花红罗标黄金轴至神庙以轴大难于披阅诏为黄金梵夹又以黄金为匣锁钥皆金也进呈毕安奉于宗正寺丨丨殿　续文献通考大学士有华葢谨身武英殿及文渊东阁皆在内阁凡累朝御文实録寳训丨丨之副古文书皆籍而藏之刘峻广絶交论圣贤以此镂金版而镌盘盂书丨丨而刻钟鼎注衡山有玉璧禹所刻文名曰丨丨　隋炀】
　　【帝宝台经藏愿文前佛后佛谅同金口即教当敎寜殊丨丨　左思吴都赋鸟防篆素丨丨石记乌闻梁岷有陟方之馆行宫之基欤　虞世南赋得吴都诗丨丨宏图表黄旗美气浮　张説奉敕撰道家诗金炉承道防丨丨啓元机　韦应物蕚緑华歌有一人兮升紫霞书名丨丨兮萼绿华　杨维桢红酒歌胶州判官丨丨贤忆昔同醉璚林筵】
　　玉检【汉书武帝纪元封元年登封泰山注孟康曰王者功成治定告成功于天刻石纪号有金策石函金泥丨丨之封　河图见金绳下　桓谭新论雒阳季幼賔有小丨丨史子伯素好玉器见而奇之报以万钱三元经元始天王于眀霞之观太霄云户以上眞丨丨下授三天玉童　陶景旧馆坛碑琼函丨丨绮席绣巾　薛道衡髙祖功徳颂金泥丨丨展祀介丘飞声腾实常为称首　韦抗送张説上集贤学士诗圣徳鸿名逺将陪丨丨泥　张九龄奉和途经华山诗防应陪丨丨来此告成功　刘禹平齐行侍臣燕公秉文笔丨丨告天无愧词　李商隐赠宋眞人诗丨丨赐书迷凤篆金华归驾冷龙鳞　吴融寄杨侍郎诗奇文已刻金书劵秘语看镌丨丨封】
　　玉简【南史梁简文帝纪着丨丨五十卷　宋史乐志金书丨丨烂其文章　拾遗记禹凿龙门之山见一神蛇身人面又有八神侍侧乃探丨丨授禹长一尺二寸以合十二时之数使度量天地禹即执持此简以平定水土　神仙传沈羲学道于蜀中有三仙人羽衣持节以白丨丨青玉介丹玉字授羲羲不能识遂载羲升天　邺侯外传代宗即位赐泌朝天丨丨道号天柱峰中岳先生　太上八素经司命着籍丨丨丹书编以金缕纒以青丝千亿万年无所复疑　明一统志丨丨在泰安州洪武初州民于蒿里得玉匣内有丨丨十六有司献诸朝验其刻乃宋眞宗祀泰山后土文　又道书十二洞天有鹤岭王子乔跨鹤处其最胜者曰天寳洞宋尝遣使投金龙丨丨　濑乡记老子母碑老子把持仙録丨丨金字编以白银记善缀恶　沈约华山馆爲国家营功徳诗锦书飞云字丨丨黄金编　姚合送任尊师归蜀觐亲诗丨丨通仙籍金丹驻母年　唐彦谦贺李昌时禁苑新命诗丨丨金文直上清禁垣丹地闭严扄　陆防赠宋道人诗我不如昔人骑鹤上九天丨丨奏事虚皇前】
　　玉祝【炀帝开河记开掘陈留帝遣使驰御署丨丨并白璧一双具少牢之奠祭于留侯庙以假道】玉介【神仙传见玉简下】
　　玉防【册同后汉书方术传序隂阳推歩之学往往见于坟记矣然神经怪牒丨丨金绳关扃于明灵之府封縢于瑶坛之上者靡得而窥也　晋书元帝纪时有丨丨见于临安白玉麒麟神玺出于江宁其文曰长夀万年　穆天子传天子于是得丨丨枝斯之英曰舂山百兽之所聚也飞鸟之所栖也　文献通考唐髙宗干封元年封祀坛丨丨三以玉为简　事文类聚同光中以钱镠为天下兵马都元帅封吴越国王赐丨丨金印王褒灵坛碑回天金简惟传上圣洞神丨丨尚隔中仙　庾信进象经赋表九州既奠近对河圗四辙中绳】
　　【全观丨丨　苏轼表忠观碑金劵丨丨虎符龙节　左思魏都赋窥丨丨于金縢案圗箓于石室　庾信歩虚词龙泥印丨丨大火錬眞文　杜甫徃在诗登阶捧丨丨峩冕耿金钟】
　　玉版【史记太史公自序维我汉继五帝末流接三代统业周道废秦拨去古文焚灭诗书故眀堂石室金匮丨丨图籍散乱于是汉兴萧何次律令韩信申军法张苍为章程叔孙通定礼仪则文学彬彬稍进诗书往往间出矣　汉书鼂错传臣窃观上世之传若髙皇帝之建功业陛下之徳厚而得贤佐皆有司之所览刻于丨丨藏于金匮厯之春秋纪之后世为帝者祖宗与天地相终　魏志文帝纪注春秋丨丨谶曰代赤睂者魏公子　大戴礼素成胎教之道书之丨丨藏之金匮置之宗庙以为后世戒　拾遗记帝尧在位圣徳光洽河洛之濵得丨丨方尺圗天地之形　文心雕龙丨丨金镂之实丹文绿牒之华　玉海唐天寳八载方士索浑上言见太白老人告丨丨秘记事因是羣臣上帝号明一统志丨丨台在聊城县昔人得丨丨于此台故名元帝南岳衡山九贞馆碑丨丨之经犹蕴金丹之处存焉　宇文逌庾信集序名山海上金縢丨丨之书鲁】
　　【壁魏坟缥帙缃囊之记　徐陵司空侯安都徳政碑皇帝以陶唐啓国致丨丨于河宗颛顼承家佐金天于江水　李商隐贺尊号表至化融事光于丨丨元机独运理溢于瑶编　李白庐山诗手持绿丨丨朝别黄鹤楼　又费着蜀笺谱蜀中尽用蔡伦法有丨丨有贡余有经屑有麦光　苏轼孙莘老寄墨诗谿石琢马肝剡藤开丨丨　陈师道从寇生求茶库纸诗南朝官纸女儿肤丨丨云英比不如　又冷斋夜话子瞻邀刘器之参丨丨和尚至帘景寺烧笋食之器之觉笋殊胜问何名子瞻曰丨丨也此老师善说法要令君得禅悦之味器之始悟其戏　本草南人淡干者为丨丨笋　蔬食谱丨丨笋也可羮可菹赞云春风抽箨冬雪挑鞭淇澳公族孤竹君孙　刘因吴江二亲擕酒诗鲜笋紫泥开丨丨嘉鱼碧栁贯金鳞　又群芳谱牡丹有丨丨白欧阳修牡丹诗夀安细叶开尚少朱砂丨丨人未知又南宋市肆记鲊有丨丨鲊　又素问有丨丨篇】玉函【左传公赐公衍羔裘使献龙辅于齐侯正义铸金为龙以丨爲丨辅盛龙节谓之龙辅此献龙节之丨丨耳　酉阳杂俎齐郡函山有鸟足青觜赤素翼绛颡名王母使者昔汉武帝登此山得丨丨长五寸帝下山丨丨忽化为白鸟飞去世传山上有王母药函常令鸟守之　梁简文帝大爱敬寺刹下铭丨丨蕴色珠发韬眀　徐陵玉防新咏序云飞六甲髙擅丨丨鸿烈仙方长推丹枕　刘禹锡逰桃源诗金阙传本枝丨丨留宝厯　杜牧赠李处士诗丨丨怪牒锁灵篆紫洞香风吹碧桃　罗隐感别元帅尚父诗丨丨瑶检下台司记得当时捧领时　苏轼题张竞辰万卷堂诗留侯之孙书满腹丨丨寳方何用读　于慎行咏赐畵川扇诗云影金泥黄帕解花开宝绘丨丨空】
  </div>
  <div class="pagination">
   <a href="御定骈字类编_page283.html">
    上一页
   </a>
   <span>
    ...
   </span>
   <a href="御定骈字类编_page279.html">
    279
   </a>
   <a href="御定骈字类编_page280.html">
    280
   </a>
   <a href="御定骈字类编_page281.html">
    281
   </a>
   <a href="御定骈字类编_page282.html">
    282
   </a>
   <a href="御定骈字类编_page283.html">
    283
   </a>
   <span class="current-page">
    284
   </span>
   <a href="御定骈字类编_page285.html">
    285
   </a>
   <a href="御定骈字类编_page286.html">
    286
   </a>
   <a href="御定骈字类编_page287.html">
    287
   </a>
   <a href="御定骈字类编_page288.html">
    288
   </a>
   <a href="御定骈字类编_page289.html">
    289
   </a>
   <span>
    ...
   </span>
   <a href="御定骈字类编_page285.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
