<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 306 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 306 页/共 485 页</h1>
    <div class="content">　　东坡在黄州尝书云自今日已徃早晩饮食不过一爵一肉有尊客盛馔则三之可损不可增有召我者预以此告之主人不从而过是乃止一曰安分以飬福二曰寛胃以飬气三曰省费以飬财【侯鲭録】
　　费与事称
　　范文正公仲淹尝自言曰吾每夜就寝为计一日饮食奉飬之费及书所为之事若相称则鼾睡熟寐无复愧耻茍或不然终夜不能安枕
　　贵亦尚俭
　　张文节公为相自奉如河阳掌书记时所亲或规之曰令公受俸若此虽自奉清约外人颇有公孙布被之讥公叹曰吾今日之俸虽举家衣锦玉食何患不能顾人之常情由俭入奢易由奢入俭难吾今日之俸岂能常有身岂能常存一旦异于今日家人为奢己乆不能顿俭必至失所岂若吾居位去位身存身亡如一日乎【闻见録】
　　既贵而俭
　　王沂公与孙冲同榜冲子京一日徃辞沂公相留云吃饭了去饬子弟云已留孙京吃食安排馒头馒头时为盛馔也食后合中送数轴简纸开防皆是他人书简后截下纸【韩荘敏遗事】
　　贵不忘贫
　　范文正公既贵常以率家人且戒诸子曰吾贫时与汝母飬吾亲汝母躬执爨而吾亲甘防未尝充也今而得享禄欲以飬亲亲不在矣汝母又以蚤世吾之所最恨者忍令若曹享富贵之乐也【遗事】
　　浆酒藿肉【以下系奢侈】
　　鲍宣防曰陛下多赐董贤使奴从賔客浆酒藿肉苍头庐儿皆用致富非天意也注视酒如浆视肉如豆藿
　　金为弹丸
　　韩嫣好弹以金为丸一日所失者十余长安为之语苦饥寒逐弹丸京师儿童每闻嫣出弹輙随之望丸所落便拾取焉【西京杂记】
　　人乳饮防
　　武帝尝降王武子家武子供馔并用瑠璃器婢子百余人皆绫罗袴襦以手擎食蒸防肥羙异于常味帝怪而问答曰以人乳饮防帝甚不平
　　儿口承唾
　　苻坚从兄朗初过江常与朝士燕时贤并用唾壷朗欲夸之使小儿跪而开口唾而含出【裴景人晋书】
　　蜡薪锦帐
　　石崇财产丰积室宇宏丽后房百数皆曵纨绣珥金翠丝竹尽当时之选庖膳穷水陆之珍与贵戚王恺羊琇之徒以奢靡相尚恺以釜崇以蜡代薪恺作紫丝布歩障四十里崇作锦歩障五十里以敌之崇涂屋以椒恺用赤石脂武帝尝以瑚树赐恺高二尺许枝柯扶踈恺以示崇便以鐡如意击之应手而碎恺既惋惜崇曰不足多恨命左右悉取瑚有高三四尺者六七株恺恍然自失
　　水碓三千
　　石崇任侠无行检在荆州刼逺使商客致富不赀水碓三千余区他珍寳货贿皆称是
　　玉鳯金龙
　　晋元保奢侈尝云石崇庶姓犹能画卵雕薪元保牕户以玉鳯衘铃金龙吐斾【洛阳伽蓝记】
　　媵妾数千
　　陶侃媵妾数千家僮数千珍竒寳玩富于天府
　　日食万钱【见食物门】
　　象檀造床
　　梁鱼容性侈靡车马服玩皆穷一时之丽尝以象齿檀沉造一眠床四面周匝皆用银镂金花寳钿四脚别以金莲花捧琥珀背负牀脚也【六逸清谈】
　　杯羮三万
　　李徳裕奢侈每食一杯羮其费约钱三万杂珠玉俱黄硃砂煎汁为之过三煎即弃其滓【括异志】
　　胡椒八百斛【见贪浊门】
　　肉阵遮风
　　杨国忠冬月选婢妾肥大者列行于前令遮风谓之肉阵【同上】
　　器皿极奢
　　安禄山起第既成具幄帟噐皿充牣其中有帖白檀床二皆丈濶六尺银平脱屏风帐一方一丈八尺于厨廐之物皆饰以金银金饭甖二银陶盆二皆受五斗织金丝筐及笊篱各一他物称是【宗纪】
　　金银叠屋
　　唐王元寳以金银叠为屋以铜线穿钱甃花径中贵泥雨不滑时名为富窟【开元遗事】
　　古今文集
　　杂著
　　化民有道对　　　　　　东方朔
　　尧舜禹汤文武成康上古之事经歴数千载尚难言也臣不敢陈愿近述孝文皇帝之时当时耆老皆闻见之贵为天子富有四海身衣弋绨足履革舄以韦带剑莞蒲为席兵木无刃衣緼无文集上书嚢以为殿帷以道徳为丽以仁义为凖于是天下望风成俗昭然化之今陛下以城中为小图起建章左鳯阙右神明号称千门万户木土衣绮绣狗马被缋宫人簮瑇瑁垂珠玑设戏车教驰逐饰文采樷珍怪撞万石之钟击雷霆之鼓作排优舞郑女上为滛侈如此而欲使民独不奢侈失农事之难者也陛下诚能用臣之计推甲乙之帐燔之于四通之衢却走马示不复用则尧舜之隆冝可与比治矣易曰正其本万事理失之毫厘差以千里愿陛下留意察之
　　纸破铭【见衾枕门】
　　训俭文　　　　　　　　司马君实
　　吾本寒家世以清白相承吾性不喜华靡自为乳儿长者加以金银华羙之服辄羞赧弃去之二十忝科名闻喜宴独不戴花同年曰君赐不可违也乃篸一花平生衣取蔽寒食取充腹亦不敢故服垢敝以矫俗干名但顺吾性而已众人皆以奢靡为荣吾心独以素俭为羙人皆嗤吾固陋吾不以为病应之曰孔子称与其不逊也寜固又曰以约失之者鲜矣又曰士志于道而耻恶衣恶食者未足与议也古人徳疑是以俭为羙徳今人以俭相诟病嘻异哉近世风俗尤为侈靡走卒类士服农夫蹑丝履吾记天圣中先君为郡牧判官客至未尝不置酒或三行五行不过七行酒沽于市果止于梨栗柿肴止于脯醢菜羮器用瓷漆当时士大夫家皆然人不相非也防数而礼勤物薄而情厚近日士大夫家酒非内法果肴非逺方珍异食非多品器皿非满案不敢防賔友常数月营聚然后敢发书茍或不然人争非之以为鄙吝故不随俗靡者鲜矣嗟乎风俗頺敝如是居位者虽不能禁忍之乎又闻昔李文靖公为相治居第于封邱门内防事仅容旋马或言其太隘公叹曰第当传子孙此为宰相防事诚隘为大祝奉礼防事已寛矣参政鲁公为諌官真宗遣急召之得于酒家既入问其来以实对上曰卿为清望官奈何饮于酒家对曰臣家贫客至无器皿果肴故就酒家之觞上以其无隠益重之张文节为相自奉飬如为河阳掌书记时所亲或规之曰公今受俸不少而自奉若此公虽自信清约外人颇有公孙布被之讥公冝小从众公叹曰吾今日之俸虽举家衣锦玉食何患不能顾人之常情由俭入奢易由奢入俭难吾今日之俸果岂能常有身岂能常存一旦异于今日家人习奢既乆不能顿俭必致失所岂若吾居位去位身存身亡如一日乎呜呼大贤之深谋逺虑岂庸人所及哉御孙曰俭徳之共也侈恶之大也共同也言有徳者皆由俭来也夫俭则寡欲君子寡欲则不役于物可以直道而行小人寡欲则能谨身节用逺罪丰家故曰徳之共也奢则多欲君子多欲则贪慕富贵枉道迷祸小人多欲则多求妄取败家丧身是以居官必贿居乡必盗故曰侈恶之大也昔正考父饘粥以糊口孟僖子知其后必有达人季文子相三君妾不衣帛马不食粟君子以为忠管仲镂簋朱纮山楶藻棁孔子鄙其小器公叔文子享卫灵公史防知其及祸及防果以富得罪出亡何曽日食万钱王恺以骄溢倾家石崇以奢靡夸人卒以此死东市近世冦莱公豪侈冠一时然以功业大人莫之非子习其家风今多穷其余以俭立名以侈自败者多矣不可徧举聊举数人以训汝汝非徒身当服行当以训汝子孙使知前軰之风俗云
　　俭徳帖
　　朱文公晩年亲书一帖戒其子云年来衰病多因饮食过度所致近觉肉多为害尤甚自丁巳正旦以徃早晩饭各不得过一肉如有肉羮不得更设肉饤如是菜羮熟水下饭即肉饤不得用大楪只用菜楪大小一般晩食尤须减少不肉更佳一则寛胃飬气一则节用省财庶防全生尽年俭徳避难之方一埜等如有爱亲之心切冝深体此意
　　律诗
　　书懐　　　　　　　　　白居易
　　吉防祸福来有由俱与深知不欲忧只见火光烧润屋未闻风浪覆虚舟名惟公器无多取利是身灾合少求唯异匏难不食大都知足便冝休
　　杂著【系奢侈】
　　戒奢侈【系奢侈】　　　　　　桞玭
　　王相国涯方居相位掌利权窦氏女归请曰玉工货一钗竒巧须七十万钱王曰七十万钱我一月俸金尔岂于女惜但一钗七十万此妖物也必与祸相随女子不复敢言数月女自婚姻防归告王曰前时钗为冯外郎妻首餙矣乃冯球也王叹曰冯为郎吏妻之首餙有七十万其可乆乎冯为贾相餗门人最宻贾有苍头颇张威福冯召而朂之未浃旬冯晨谒贾有二青衣捧地黄酒饮之食顷而终贾为出涕竟不知其由又眀年王贾皆遭祸噫王以珍竒货为物之妖信知言矣而徒知物之妖而不知恩权赫势之妖甚于物耶冯以卑位贪寳贷己不能正其家尽忠所事而不能保其身斯亦不足言矣贾之臧获害门客于墙庑之间而不知欲终始富贵其可得乎此虽一事作戒数端










　　古今事文类聚别集卷十八
　　钦定四库全书
　　古今事文类聚别集卷十九
　　宋　祝穆　撰
　　性行部
　　愚拙
　　羣书要语下愚不移【语】古之愚也直今之愚也诈而已矣【同上】愚者千虑必有一得【汉书】愚而好自用【礼】哲人之愚【诗】拙巧诈不如拙诚【傅子】
　　诗句敢论才见忌实有醉如愚【杜】应同栁州栁聊使愚溪愚【坡】拙用拙存吾道【杜】夲欲将勤补谁知防巧成【杜】谋身拙为安蛇足【韩渥】
　　古今事实
　　回如愚
　　子曰吾与回言终日不违如愚退而省其私亦足以发回也不愚
　　柴也愚
　　子曰柴也愚参也鲁
　　邦无道则愚
　　子曰寗武子邦有道则知邦无道则愚其知可及也其愚不可及也
　　愚公移山
　　北山愚公年九十欲平太行王屋二山或笑之愚公曰我死有子子又生孙孙又生子子子孙孙无穷匮也而山不加増何苦而不平操蛇之神闻之惧其不已告之于帝帝命夸娥氏二子负二山一厝朔东一厝雍南【列子】
　　晁错愚
　　子或问晁错曰愚
　　屠龙无用
　　宋泙漫学屠龙于支离益殚千金之产以学屠龙三年技成而无所用其巧【荘子】
　　拙于用大
　　庄子曰夫子拙于用大矣宋人有善为不手药者世以洴澼絖为事客闻之请买其方百金聚族而谋曰我世为洴澼絖不过数金今一朝为鬻技百金请与之客得之以说吴王越有难吴王使之冬与越人水战大败越人裂地而封之能不龟手一也或以封或不免于洴澼絖则所用之异也
　　画蛇添足
　　昭阳为楚伐魏移师攻齐陈轸与齐王使见昭阳曰有祠者赐其舍人酒一巵舍人相谓曰数人饮之不足一人饮之有余请画地为蛇蛇先成者饮酒一人蛇先成引酒且饮乃左手持酒右手画蛇曰吾能为之足未成一人蛇成夺其巵曰蛇故无足子安能为遂饮酒为蛇足者终亡其酒今公攻魏破军杀将又移师攻齐战胜不知止犹为蛇足也昭阳乃解军而去归
　　拙于用多
　　潘安仁闲居赋序曰岳读汲黯传至司马安四至九卿而良史书之题以巧宦之目未尝不慨然废书而叹也昔和长舆之论余也固曰拙于用多称多者吾岂敢言拙则信而有证方今俊乂在官百工惟时拙者可以絶意乎宠荣之事矣
　　拙于用长
　　周叔巧于用短杜方叔拙于用长【世説】
　　古今文集
　　杂著
　　愚溪诗序　　　　　　　栁宗元
　　灌水之阳有溪焉东流入于潇水或曰冉氏尝居也故姓是溪曰冉溪或曰可以染也名之以其能故谓之染溪余以愚触罪谪潇水上爱是溪入一二里得其尤絶者家焉古有愚公谷今予家是溪而名莫能定土之居者犹龂龂然不可以不更也故更之为愚溪愚溪之上买小邱为愚邱自愚邱东北行六十歩得泉焉又买居之为愚泉愚泉凡六穴皆出山下平地葢上出也合流屈曲而南为愚沟遂负土累石塞其隘为愚池愚池之东为愚堂其南为愚亭池之中为愚岛嘉木异石错置皆山水之竒者以予故咸以愚辱焉夫水智者乐也今是溪独见辱于愚何哉葢其流甚下不可以灌溉又峻急多抵石大舟不可入也幽浅狭蛟龙不屑不能兴云无以利世而适类于予然则虽辱而愚之可也寗武子邦无道则愚智而为愚者也顔子终日不违如愚睿而为愚者也皆不得为真愚今予遭有道而违于理悖于事故凡为愚者莫我若也夫然则天下莫能争是溪予得専而名焉溪虽莫利于世而善鉴万类清莹透彻锵鸣金石能使愚者喜笑眷慕乐而不能去也予能不合于俗亦颇以文墨自慰潄涤万物牢笼百态而无所避之以愚辞歌愚溪则茫然而不违昏然而同归超鸿蒙混希夷寂寥而莫我知也于是作八愚诗纪于溪石上
　　愚斋记　　　　　　　　唐子西
　　元符三年洛阳苏公通守南隆治书室于防事之东偏名之曰愚而属某为之记某言于公曰愚有等级公将安处也有顔子之愚有髙柴之愚有寗武子之愚子以晁错为愚桞子厚自以为愚顔子之愚老子所谓盛徳者也高柴之愚中庸所谓不及者也寗武子之愚则诗所谓亦维斯戾者也晁错之愚则语所谓古之直者也若夫桞子厚之愚则事载方册有不可诬者文章学术为百代所宗自唐以来论当世大儒则必称韩桞而自以为愚可乎然正元之党虽妇人女子皆知其必败而桞子独不悟谓之不愚可乎是子者其愚固有等级公将安处也以为高柴之愚则才非不及于道以为寗武子之愚则生非不逢于时以为晁错之愚则无吴楚之变以为子厚之愚则无伾文之事某将处公以顔子之愚则公岂有意乎公生平聚书万卷手不停披既已自得于心矣推其绪余以教诸子皆卓然有立其长子大夀以文学知名于时而公犹以愚自处此真有意于所谓盛徳者欤传曰希顔之人亦顔之徒公何辞焉请以是为记
　　拙赋【以下系拙】　　　　　　　周荗叔
　　或谓予曰人谓子拙予曰巧窃所耻也且患世多巧也喜而赋之巧者言拙者黙巧者劳拙者逸巧者贼拙者徳巧者防拙者吉呜呼天下拙刑政撤上安下顺风清弊絶
　　拙轩颂　　　　　　　　黄鲁直
</div>
    <div class="pagination">
<a href="古今事文类聚_page305.html">上一页</a><span>...</span><a href="古今事文类聚_page301.html">301</a><a href="古今事文类聚_page302.html">302</a><a href="古今事文类聚_page303.html">303</a><a href="古今事文类聚_page304.html">304</a><a href="古今事文类聚_page305.html">305</a><span class="current-page">306</span><a href="古今事文类聚_page307.html">307</a><a href="古今事文类聚_page308.html">308</a><a href="古今事文类聚_page309.html">309</a><a href="古今事文类聚_page310.html">310</a><a href="古今事文类聚_page311.html">311</a><span>...</span><a href="古今事文类聚_page307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
