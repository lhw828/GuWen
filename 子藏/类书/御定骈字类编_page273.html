<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 273 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 273 页/共 1019 页</h1>
    <div class="content">　　廪仓【汉书东方朔传客难夫苏秦张仪之时周室大壊诸侯不朝力政争权相禽防兵并为十二国未有雌雄得士者彊失士者亡故谈说行焉身处尊位珍寳充内外有丨丨泽及后世子孙长享　后汉书五行志光武帝建武十七年二月乙未晦日有蚀之在胃九度胃为丨丨时诸郡新坐租之后天下忧怖以谷为言故示象】
　　廪庾【史记平凖书今上即位数歳汉兴七十余年之间国家无事非遇水旱之灾民则人给家足都鄙丨丨皆满而府库余货财京师之钱累巨万贯朽而不可校太仓之粟陈陈相因充溢露积扵外至腐败不可食唐书刘禹锡传言者谓天下少士而不知养材之道郁堙不扬非天不生材也是不耕而叹丨丨之无敛可】
　　【乎】
　　廪帑【唐书韦嗣立传今丨丨耗竭无一岁之储假遇水旱人须赈给不时军兴士待资装陛下何以具之】廪廏【唐书张忠孝传王承宗叛诏河东河中振武义武合军为恒州北道招讨茂昭治丨丨列亭平易道路以待西平军】
　　廪吏【韩非子黍稷贵而丨丨覆】
　　廪人【周礼丨丨下大夫二人上士四人中士八人下士十有六人注藏米曰廪丨丨舎人仓人司禄之长孟子其后丨丨继粟庖人继肉】
　　廪奉【南史严植之传植之自疾后便不受丨丨妻子困乏】
　　廪禄【史子玉枸杞赋岂不鱼熊之兼得又何必空糜乎丨丨】
　　廪粮【晋书庾龢传若穷寇虑逼送死一决东西互出首尾俱进则丨丨有钞截之患逺略乏率然之势】廪粟【宋史真宗纪诏苏湖秀州民饥贷以丨丨　韩愈进学觧今先生学虽勤而不繇其统言虽多而不要其中文虽竒而不济扵用行虽修而不显扵众犹且月费俸钱嵗糜丨丨子不知耕妇不知织乘马从徒安坐而食　皮日休苦雨杂言寄鲁望诗府金丨丨虚请来忆着先生便知媿　又暇日独处诗园蔬预遣分僧料丨丨先敎算鹤粮　马祖常室妇叹咄哉室妇尔何为卉衣丨丨充冻饥】
　　廪米【韩愈处州孔子庙碑处州刺史邺侯李繁至官既新作孔子庙选博士弟子必皆其人又为置讲堂敎之行礼肄习其中置本钱丨丨令可继处以守】
　　廪麴【唐书刘昌传史朝义兵围宋州城中食尽且降昌说刺史李岑曰李光弼在河阳江淮足兵势必来援今丨丨尚多若屑以食可支二十日则救至】
　　廪饩【南史梁宗室正徳传今当宥汝以逺无令房累自随敕所在给汝丨丨】
　　廪牺【汉书谷永传臣愿陛下勿许加赋之奏益减大官导官中御府均官掌畜丨丨用度止尚方织室京师郡国工服官发输造作防助大司农流恩广施振赡困乏开关梁内流民恣所欲之防救其急　晋书温峤传峤奏曰古者亲耕籍田以供粢盛旧制籍田丨丨之官今临时市求既上黩至敬下费生灵非所以防奉宗庙蒸尝之旨宜如旧制立此二官】
　　廪食【史记淮南王传长有大死罪陛下不忍致法幸赦废勿王臣请处蜀郡严道卭邮遣其子子母从居县为筑葢家室皆丨丨给薪菜盐豉炊食器席蓐　汉书贡禹传禹上疏曰臣禹年老贫穷家訾不满万钱妻子穅豆不赡裋褐不完有田百三十亩陛下过意征臣臣卖田百亩防供车马至拜为谏大夫秩八百石奉钱月九千二百丨丨太官又赏赐四时杂缯緜絮衣服酒肉诸果物徳厚甚深】
　　廪缣【后汉书杜茂传坐防兵丨丨使军吏杀人免官】
　　廪籍【张华大司农箴见庐井下】
　　廪给【柳宗元贺平淄青后肆赦状战死之骨増以赏延怜刃伤之肌存其丨丨】
　　廪振【魏志刘馥传封符指期无流连之吏鳏寡孤独丨丨之实】
　　廪蓄【唐书刘蕡传臣前所谓国廪罕蓄本乎冗食尚繁者臣谨案春秋臧孙辰告籴扵齐春秋讥其无九年之蓄一年不登而百姓饥臣愿斥防惰之人以笃耕殖省不急之费以赡黎元则丨丨不乏矣】廪铠【唐书吐蕃传崔宁破虏故洪节度氐蛮党项等兵斩首万级禽酋领千人牛羊丨丨甚众献之朝】廪虚【宋书王传顷年以来斯务废田芜丨丨实亦由此】
　　廪空【皮日休贫居秋日诗见门小下】
　　廪丘【史记赵世家敬侯三年救魏于丨丨大败齐人汉书地理志东郡县丨丨　晋书刘琨传虓领冀州遣琨诣幽州乞师扵王浚得突骑八百人与虓济河共破东平王楙扵丨丨　说苑孔子见齐景公致丨丨以为养孔子辞不受出谓弟子曰吾闻君子当功以受禄今説景公景未之行而赐我丨丨其不知丘亦甚矣遂辞而行　水经瓠子河又东北过丨丨县为濮水明一统志丨丨在东昌府范县义东保春秋齐乌余以丨丨奔晋又曹魏移兖州扵丨丨即此】
　　廪山【明一统志丨丨在安吉州东二十五里江表传吴长沙桓王攻刘繇尽得邸阁粮谷贮扵此山舆地志吴大帝尝扵此山起仓廪后人因名　又丨丨在建昌府城西六十里髙百余丈上有大石如禾廪】廪江【书禹贡九江孔殷疏九江浔阳地记云一曰乌白江二曰蚌源江三曰乌江四曰嘉靡江五曰畎江六曰源江七曰丨丨八曰提江九曰箘江】
　　廪延【左传大叔又收贰以为已邑至扵丨丨注前两属者今皆取以为已邑言转侵多也丨丨郑邑陈留酸枣县北有延津　又公孙滑出奔卫卫人为之伐郑取丨丨　庾信哀江南赋荆门遭丨丨之戮夏口滥逵泉之诛】
　　廪秋【冯子振十八公赋未丨丨而絮缯聊卒嵗而防防】
　　廪辛【史记殷本纪帝甲崩子帝丨丨立】
　　廪君【后汉书南蛮传巴郡南郡蛮本有五姓巴氏樊氏瞫氏相氏郑氏皆出扵武落钟离山未有君长俱事鬼神乃共掷剑扵石穴约能中者奉以为君巴氏子务相乃独中之众皆难又令各乘土船约能浮者当以为君余姓悉沈唯务相独浮因共立之是为丨丨　后蜀李特録李特字元休巴西宕渠人其先丨丨之苖裔秦并天下以为黔中郡薄赋敛之口嵗出钱四十巴人谓赋为賨因谓之賨人焉】
　　廪竹【徐陵与杨仆射书吾奉违温凊仍属乱离寇虏猖狂公私播越萧轩靡御王舫谁持瞻望乡关何心天地自非生凭丨丨源出空桑行路含情犹其相愍】
　　庖
　　庖厨【孟子是以君子逺丨丨也　公羊传三曰充君之庖注充备也丨丨也三者第三之杀也自左膘射之达扵右中肠汚泡死迟故以充君之丨丨　谷梁传四时之田用三焉一为干豆二为宾客三为充君之庖注先宗庙次宾客后丨丨尊神敬客之义　汉书扬雄传见苑囿下　后汉书仲长统传使饿狼守丨丨饿虎牧牢豕　又马融传营傅说扵胥靡求伊尹扵丨丨　齐书到防传才调流赡善纳交逰丨丨丰腆多致宾客　唐书徐有功传起为左肃政防侍御史辞曰糜鹿走山林而命系丨丨者势固自然陛下以法官用臣臣守正行法必坐此死矣后固授之　新论伊尹夏之丨丨傅说殷之胥靡百里奚虞之亾虏段干木魏之大驵此四子者非不贤也而其迹不免汚也　夏侯湛抵疑伊尹起丨丨而登阿衡甯戚出车下而阶大夫　梁元帝请扵州置学校表若非六经丨丨百家异馔三坟为瑚琏五典为笙簧岂能暴以秋旸纡就望之景濯以江汉播垂天之泽　庾信拟连珠忠信为琴瑟仁义为丨丨　李徳林天命论巢居穴处化以宫室不火不粒训以丨丨　杜甫江阁卧病走笔寄呈崔卢两侍御诗客子丨丨薄江楼枕席清】
　　庖爨【宋史吴师礼传兄师仁笃学厉志不事科举防亲庐墓下日倩旁寺僧造饭一鉢以充饥不复置丨丨及蓄僮仆】
　　庖鼎【宋书前废帝纪朕位御三极风澄万防资□电断正夘斯戮思所以仰宣遗烈俯景祚每结梦丨丨瞻言板筑有劬日昃无防昧旦】
　　庖膳【晋书石崇传财产丰积室宇宏丽后房百数皆曵纨绣珥金翠丝竹尽当时之选丨丨穷水陆之珍】庖脍【王维晦日逰大理韦卿城南别业诗雕胡先晨炊丨丨亦云至】
　　庖人【周礼丨丨中士四人下士八人　庄子丨丨虽不治庖尸祝不越樽俎而代之矣　新论智伯丨丨亡炙一筪而即知之韩魏将反而不能知邯郸子阳园亡一桃而即觉之其自亾也而不能知斯皆锐情于小而忘大者也】
　　庖宰【新序楚恵王食寒葅而得蛭因遂呑之腹有疾而不能食令尹入问曰王安得有此疾也王曰我食寒葅而得蛭念谴之而不行其罪乎是法废而威不立也非所以使国闻也谴而行其诛乎则丨丨食监法皆当死心又不忍也吾故恐蛭之见也因遂呑之】
　　庖正【左传昔有过浇杀斟灌以伐斟鄩灭夏后相后缗方娠逃出自窦归扵有仍生少康焉为仍牧正惎浇能戒之浇使椒求之逃奔有虞为之丨丨以除其害虞思扵是妻之以二姚邑诸纶有田一成有众一旅能布其徳而兆其谋以收夏众抚其官职使女艾谍浇使季杼诱豷遂灭过戈复禹之绩祀夏配天不失旧物】庖丁【庄子丨丨为惠文君解牛　竹林诗评何逊之作不费气力如丨丨解牛风成扵騞然　韩愈送髙闲上人序尧舜禹汤治天下养叔治射丨丨治牛师旷治音声扁鹊治病僚之扵丸秋之扵奕伯伦之扵酒乐之终身不厌奚暇外慕】
　　庖子【膳夫录见厨婢下】
　　庖童【白居易春日闲居诗今日非十斋丨丨馈鱼肉】
　　庖匽【宋史宼凖传准少年富贵性豪侈喜剧饮每宴宾客多阖扉脱骖家未尝爇油灯虽丨丨所在必然炬烛】
　　庖中【唐书韦陟传性侈纵喜饰服马侍儿阉童列左右常数十侔扵王宫主第穷治馔羞择膏腴地蓺谷麦以鸟羽择米每食视丨丨所弃其直犹不减万钱宋史向敏中传天禧初加吏部尚书又为应天院奉安太祖圣容礼仪使进右仆射兼门下侍郎监修国史是日翰林学士李宗谔当对帝曰朕自即位未尝除仆射今命敏中此殊命也敏中应甚喜又曰敏中今日贺客必多卿徃观之勿言朕意也宗谔既至敏中谢客门防寂然宗谔与其亲径入徐贺曰今日闻降麻士大夫莫不欢慰相庆敏中但唯之卒无一言既退使人问丨丨今日有亲宾饮宴否亦无一人眀日具以所见对帝曰向敏中大耐官职】
　　庖廪【陈樵东阳县辉映楼赋丨丨具修讲堂雄峙】
　　庖霜【黄庭坚次韵廖眀略陪吴眀府白云宴集诗丨丨刀落脍执玉酒眀船　朱松牛尾貍诗压糟玉靣天涯见琢雪丨丨照眼眀】
　　厨
　　厨城【三辅黄图长安城北第二门曰丨丨门长安厨在门内因为门名王莽更名建子门广世亭】厨田【晋书陈骞传咸宁三年求入朝因乞骸骨赐衮冕之服诏曰骞元勲旧徳统乂东夏方逺绩以一吴会而所苦未除毎表恳切重劳以方事今听留京城以前太尉府为大司马府増置祭酒二人帐下司马官骑大军鼓吹皆如前亲兵百人丨丨十顷厨园五十畆厨士十人器物经用皆留给焉】
　　厨园【晋书陈骞传见上】
　　厨府【云笈七籖第二十神仙经曰胃为太仓三皇五帝之丨丨也房心为天子之宫诸神皆就太仓中饮食故胃为太仓】
　　厨仓【盐铁论见门郊下】
　　厨传【汉书宣帝纪吏务平法或擅兴繇役饰丨丨称过使客越职逾法防取名誉譬犹践薄冰防待白日岂不殆哉　又王莽传吏民出入持布钱防副符传不持者丨丨勿舍关津苛留　宋史贾昌朝传近嵗恩幸子弟饰丨丨钓名誉多非勲劳坐取武爵折冲攻守彼何自而知哉】
　　厨廏【汉书百官公卿表詹事秦官掌皇后太子家有丞属官有太子率更家令丞仆中盾卫率丨丨长丞唐书李愬传元济请罪梯而下槛送京师申光诸屯尚二万众皆降愬不戮一人其为贼执事帐内丨丨厮】
　　【役悉用其旧使不疑蜀梼杌见仓库下】
　　厨宰【魏志王粲传自頴川邯郸淳繁钦陈留路粹沛国丁仪丁廙农杨脩河内荀纬等亦有文采注魏略曰临菑侯植求淳太祖遣诣植植初得淳甚喜延入坐与淳评说混元造化之端品物区别之意然后论羲皇以来圣贤名臣烈士优劣之差次颂古今文章赋诔及当官政事宜所先后又论用武行兵倚伏之势乃命丨丨酒炙交至坐席黙然无与伉者　晋书天文志栁八星天之丨丨也主尚食和滋味　唐书韩思彦传巡察劔南益州髙赀兄弟相讼累年不决思彦敕丨丨饮以乳二人寤齧肩相泣曰吾乃夷獠不识孝义公将以兄弟共乳而生邪乃请辍讼　急就篇丨丨切割给使令注丨庖屋也丨主烹饪者　又云笈七籖第二十二神仙口旁神二人丨丨守神也口中神一人太一君也字丹朱】
　　厨司【云仙杂记成都薛氏家士风甚美丨丨以半瓠为杓子孙就食鰕羮肉脔一取之饭再取之　胡铨经筵玉音问答旨呼内侍丨丨满头花办酒】
　　厨监【后汉书顺帝纪永宁元年立为皇太子延光三年安帝乳母王圣大长秋江京中常侍樊丰谮太子乳母王男丨丨邴吉杀之】
　　厨士【晋书陈骞传见厨田下】
　　厨吏【山居新语张司空齐贤罢相知安陆宾客宴防丨丨宻寘一金漆大桶防侧窥公所饮食如其物投桶中至暮涨溢桶外　云仙杂记吴兴米炊之甑香白马豆食之齿醉虢国夫人丨丨邓连以此米捣为透花□以豆洗皮作灵沙臛以供翠鸳堂　刘孝威谢东宫赉鹿脯等啓上林絶胡人之搏禁地无张京之犯而犹有班超游猎李广驰射逺归扵丨丨入贡扵腊人形圗三事之车影入九仙之镜】
　　厨人【南史梁安成王秀传性仁恕喜愠不形扵色在都旦临公事丨丨进食误覆之去而登车竟朝不饭亦弗之诮也　又茹法珍传帝与法珍等俱诣寳庆帝躬自汲水助丨丨作膳为市中杂语以为谐谑　说苑见园人下　孟浩然裵司士员司户见寻诗丨丨具鸡黍稚子摘杨梅　杜甫山馆诗山鬼吹灯灭丨丨语夜防】
　　厨兵【魏书崔光传供顿迎公私扰费丨丨幕士衣履败穿昼暄夜凄罔所覆借监帅驱捶泣呼相望霜旱为灾所在不稔饥馑洊臻方成俭为民父母所宜存恤】
　　厨娘【江行杂录士大夫采拾娱侍名目不一有所谓身邉人本事人供过人针线人堂前人剧杂人拆洗人琴童棋童丨丨等级截乎不紊就中丨丨最为下色然非极富贵家不可用】
　　厨婢【膳夫录蔡太师京丨丨数百人庖子亦十五人段丞相有老婢名膳祖】
　　厨馔【宋书庾恱传刘毅家在京口贫约过常与乡曲士大夫徃东堂共射时恱为司徒右长史暂至京要府州僚佐共出东堂众人竝避之唯毅留射如故恱丨丨甚盛不以及毅　宋史顔诩传诩少孤兄弟数人事继母以孝闻一门千指家法严肃男女异序少长辑睦匜架无主丨丨不异义居数十年终日怡愉】厨膳【蜀志秦宓传广汉太守夏侯纂请宓为师友祭酒领五官掾称曰仲父宓称疾卧在茅舍纂将功曹古朴主簿王普丨丨即宓第宴谈宓卧如故　晋书何曽传曾性奢豪务在华侈帷帐车服穷极绮丽丨丨滋味过扵王者　水经江水又东北至巴郡江州县注县有官橘官荔枝园夏至则熟二千石常设丨丨命士大夫共会树下食之　孔融六言诗曹公忧国无私减去丨丨甘肥　岑参和刑部成贠外秋夜寓直诗时衣天子赐丨丨大官调】
　　厨廪【宋史胡仲尧传累世聚居至数百口构学舍扵华林山别墅聚书万卷大设丨丨以延四方逰学之士】
　　厨料【宋史职官志宫观副使文眀殿学士资政殿大学士龙圗枢宻直学士竝有给茶节度使副以下各给丨丨六斗麫一石二斗　又度支分掌八案七曰斛斗案注掌両京仓廪廥积计度东京粮料百官禄粟丨丨　解醒语唐驸马宠扵太后所赐丨丨甚盛乃开囘僊厨以市厨极馨香使仙人闻之亦当驻也】厨食【宋史职官志内外官有添支料钱职事官有职钱丨丨钱职纂修者有折食钱　应璩与韦仲将书人非神仙须仰衣食方今体寒心饥忧在旦夕而欲东希许昌治生之物西望陵县丨丨之禄诚恐将为牛蹄中鱼卒鲍氏之肆矣】
　　厨饎【唐书刑法志凡役男子入于蔬圃女子入于丨丨】
　　厨酒【桂海酒志瑞露帅司公丨丨也经抚所前有井清烈汲以酿遂有名今南库中自出一泉近年只用库井酒仍佳】
　　厨米【唐书选举志代宗广徳二年诏曰古者设大学敎胄子虽年谷不登兵革或动而俎豆之事不废顷年戎车屡驾诸生辍讲宜追学生在馆习业度支给丨丨】
　　厨釡【宋史李涛传时中书丨丨鸣者数四涛昼寝閤中梦严饰防事羣吏趋走云迎新宰相带诸司使既寤心异之数日涛罢以邠为相兼枢宻使】
　　厨钱【魏志毌丘俭传注俭钦等表曰近者领军许允当为鎭北以丨丨给赐而师举奏加辟虽云流徙道路饿杀天下闻之莫不哀伤　宋史舒亶传亶在翰林受丨丨越法三省以闻命下大理】
　　厨画【庾肩吾谢东宫示古迹啓石书有暗丨丨犹存】
　　厨帐【南史梁宗室眀传太清元年为豫州刺史百姓诣阙拜表言其徳政树碑于州门内及碑匠采石出自肥陵眀乃广营丨丨多召人物躬自率领牵至州识者笑之曰王自立碑非州人也　梁武帝禁止私利诏至于民间诛求万端或供丨丨或供廏库或遣使命或待宾客皆无自费取给扵民】
　　厨簏【齐书崔慰祖传临卒与从弟纬书云常欲更注迁固二史采史汉所漏二百余事在丨丨可检写之以存大意　皮日休秋晩访李处士所居诗书阁防穿丨丨破竹园霜后桔橰闲】
　　厨船【续闻见近录诸纲有丨丨今则为押纲丨丨矣故事置丨丨者为全纲诸船不得动火惟丨丨造饭以给诸船一无火烛之虞二无盗米之弊　花蕊夫人宫词丨丨进食簇时新侍坐无非列近臣】厨灯【白居易麯生访宿诗丨丨斜影出檐雨余声滴】
　　厨香【白居易偶吟诗见窗暖下】
　　厨烟【岑参汉上题韦氏庄诗水防侵岸栁山翠借丨丨杜甫题新津北桥楼诗池水观为政丨丨觉逺庖　李端赠薛戴诗丨丨当雨絶阶竹连窗暝　王禹偁和郡寮题李中舍公署诗地脉暗分吴苑水丨丨时煮洞庭茶】
　　厨萐【梁昭眀太子七契丨丨挺茂堦蓂吐芳】
　　厨鹿【齐书王融传兵威逺临人不自保虽穷鸟必啄固等命于梁鹑困兽斯惊终竝悬于丨丨凯师劳饮固不待晨】
　　厨法【宋史艺文志佛说三亭丨丨经二卷】
　　厨中【宋书符瑞志丨丨自生肉其薄如箑揺动则风生食物寒而不臭名曰箑脯　魏书髙允传拜允中书令著作如故是日幸允第惟草屋数间布被緼丨丨盐菜而已髙宗叹息曰古人之清贫岂有此乎即赐帛五百匹粟千斛　说苑丨丨有臭肉则门下无死士归田录国朝之制大宴枢宻使副不坐侍立殿上既而退就御厨赐食与閤门引进四方馆使列坐庑下亲王一人伴食每春秋赐衣门谢则与内诸司副班于垂拱殿外廷中而中书则别班谢于门上故朝中为之语曰丨丨赐食阶下谢衣　三楚新録有李载仁者唐之后也避乱扵江陵季兴署观察推官为性迂缓一日将赴从诲召方上马无何部曲相殴载仁怒命急扵丨丨取饭并猪肉令相殴者对餐之仍戒曰如敢再犯必当扵猪肉中加之以酥闻者无不笑之　青琐诗话见门馆下　髙适涟上题樊氏水亭诗亭上酒初熟丨丨鱼毎鲜】
　　厨下【吴志甘宁传丨丨児曾有过走投吕蒙恐寜杀之故不即还后宁赍礼礼母临当与升堂乃出丨丨儿还宁宁许不杀斯湏还船缚置桑树自挽弓射杀之　张籍新嫁娘诗三日入丨丨洗手作羮汤】厨畔【罗隐抚州别阮兵曹诗内史宅邉今独恨歩兵丨丨旧相容】
　　厨冷【白居易酬梦得贫居咏懐诗丨丨难留乌止屋门闲可与雀张罗】
　　厨寒【白居易村居诗门闭仍逢雪丨丨未起烟】
　　厨爨【张乔隐岩陪郑少师夜坐诗砚磨清涧石丨丨白云樵】
　　厨静【皮日休屣歩访鲁望不遇诗壁闲定欲图防桧丨丨空如饭一麻】
　　厨葢【皮日休江南道中懐茅山广文南阳博士诗堂扄洞里千秋燕丨丨岩根数斗泉】
　　厨养【说苑晏子侍于景公朝寒请进热食对曰婴非君之丨丨臣也公曰请进服裘对曰婴非田泽之臣也敢辞公曰然夫子于寡人奚为者也对曰社稷之臣也】
　　厨费【魏书甄琛传刘纉子晣为胊山戍主晣死家属入洛有女年未二十琛已六十余矣乃纳晣女为妻婚日诏给丨丨琛深所好恱世宗时调戏之】
　　灶
　　灶山【金漳兰谱丨丨兰有十五萼色碧玉花枝开体肤松美颙颙昻昻雅特闲丽真兰中之魁品也】灶矶【云林石谱登州下临大海有沙门丨丨岛多产黑白石磨礲为棋子】
　　灶君【眀一统志丨丨山在汝州城西南三十里山有石刻丨丨山三字】
　　灶鬼【史记武帝纪齐人少翁以鬼神方见上上有所幸王夫人卒少翁以方术夜致王夫人及丨丨之貌云天子自帷中望见焉　元稹投简阳眀洞天诗雾喷雷公怒烟扬丨丨趋　陈孚诗平生最笑秋风客只爱黄金丨丨书】
　　灶神【礼记礼器燔柴于奥疏奥当为防字之误也者下文云老妇之祭盛于盆尊于瓶故知非奥也奥者夏祀丨丨其礼尊以老妇配之耳故中霤礼祭灶先荐于奥有主有尸用特牲迎尸以下略如祭宗庙之仪是其事大也防者宗庙祭尸卒食之后特祭老妇盛于盆尊于瓶是其事小也】
　　灶廪【欧阳脩夷陵县至喜堂记见瓦屋下】
　　灶户【宋史食货志其鬻盐之地曰亭塲民曰亭户或谓之丨丨户有盐丁歳课入官受钱或折租赋皆无常数】
　　灶下【后汉书刘元传其所授官爵者皆羣小贾竖长安为之语曰丨丨养中郎将烂羊胃骑都尉烂羊头关内侯　庄子蝴蝶胥也化而为虫生于丨丨其状若蜕其名为鸲掇　南唐近事谏议大夫张义方命道士陈友合还丹于牛头山频年未就防义方遘疾将卒恨不成九转之功一旦命子弟发丹灶丨丨有巨虺火吻锦鳞蜿蜒其间若为神物防持乃取丹自饵一粒瘖痖而终当时识者以为气未尽服之阴者不夀也　髙适宋中遇杨山人诗檐前举醇醪丨丨烹只鸡　刘禹锡唐秀才赠端州紫石砚以诗答之诗阙里庙堂空旧物开方丨丨岂天然】
　　灶底【皮日休贫居秋日诗贫家烟防稀丨丨隂虫语】
　　灶额【姚合酬任畴协律夏中苦雨见寄诗湿烟凝丨丨荒草覆墙头　又寄贾岛诗瓮头寒絶酒丨丨晓无烟】
　　灶突【汉书霍光传臣闻客有过主人者见其丨直丨傍有积薪客谓主人更为曲突逺徙其薪不者且有火患主人嘿然不应　吕览季子曰燕雀争善处扵一屋之下子母相哺也姁姁焉相乐也自以为安矣丨丨决则火上焚栋燕雀顔色不变是何也乃不知祸之将及已也为人臣免扵燕雀之智者寡矣　眀一统志丨丨山在辽葢州卫东南一十五里羣山环绕中有孤特起若丨丨然故名】
　　灶甓【宋史范恪传尝防诸道兵攻十二盘既出当迷子砦中流矢督战愈力视炮石中有火防者恪取号于众曰贼矢石尽用丨下丨矣于是士卒争奋果先得城】
　　灶陉【礼记月令孟夏之月其祀灶祭先肺注祀灶之礼先席于门之奥东靣设主于丨丨乃祭肺及心肝为俎奠于主西又设盛于俎南亦祭黍三祭肺心肝各一祭醴二亦既祭彻之更陈鼎俎设馔于筵前迎尸如祀户之礼疏丨丨谓灶邉承器之物以土为之】
　　灶烟【汉书五行志元帝时童谣曰井水溢灭丨丨灌玉堂流金门】
　　灶聚【庾肩吾玉帐山铭岩留故鼎丨丨新荆】
　　灶减【贺朝从军行峰沈丨丨静邉亭海宴山空肃已宁】
</div>
    <div class="pagination">
<a href="御定骈字类编_page272.html">上一页</a><span>...</span><a href="御定骈字类编_page268.html">268</a><a href="御定骈字类编_page269.html">269</a><a href="御定骈字类编_page270.html">270</a><a href="御定骈字类编_page271.html">271</a><a href="御定骈字类编_page272.html">272</a><span class="current-page">273</span><a href="御定骈字类编_page274.html">274</a><a href="御定骈字类编_page275.html">275</a><a href="御定骈字类编_page276.html">276</a><a href="御定骈字类编_page277.html">277</a><a href="御定骈字类编_page278.html">278</a><span>...</span><a href="御定骈字类编_page274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
