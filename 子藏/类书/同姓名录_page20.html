<!DOCTYPE html>
<html>
<head>
    <meta charset="UTF-8">
    <title>同姓名录 - 第 20 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>同姓名录 - 第 20 页/共 50 页</h1>
    <div class="content">　　李先三
　　汉李先前将军李广之后蜀郡北平太守见唐世系表北魏李先卢奴人皇始初为尚书右中兵郎再迁博士定州大中正明元即位以先为先帝旧臣所知皆军国大事令常宿于内拜安东将军夀春侯
　　宋李先临颍人进士歴知南安军江东淮南转运使所至治官如家人目以俚语在信为错安头谓其无貌而有材也在楚为照天烛称其明也
　　张彭祖二
　　汉张彭祖掖庭令张贺继子贺在掖庭视养宣帝甚宻及帝即位而贺已死帝追思贺恩又尝与彭祖同席研廼封彭祖为阳都侯
　　晋张彭祖会稽太守张裕之祖广州刺史
　　王融四
　　前汉王融红阳侯王立之子成帝时定陵侯淳于长免官就国长因融以珍寳遗立立为长言天子疑之下吏捕融立令融自杀以灭口
　　晋酒泉太守张镇因凉州刺史张轨有风疾移檄废之轨长史王融蹋折镇檄声罪致讨
　　南齐两王融　一王僧达之孙博学有文才永明末为中书郎躁于名利自恃才地三十内望为公辅尝抚案叹曰为尔寂寂邓禹笑人武帝崩谋欲立竟陵王子良被诛　一雍州刺史王奂长子永明中为太子中庶子奂败弃市
　　曹夀三
　　前汉平阳侯曹夀尚武帝姊阳信长公主见卫青传后汉两曹夀　一班彪之女名昭为扶风曹夀妻博学髙才有节行和帝诏昭就东观踵成汉书见彤管遗编按汉书称其字曰曹世叔
　　一与崔实朱穆等作皇后外戚传及顺帝功臣传一百一十四篇号曰汉纪见后汉书序此当是桓帝时人考曹世叔卒于和帝时故知别是一人
　　刘玮三
　　前汉刘玮宗室泗水勤王之子永光三年封就乡侯后汉安帝废太子为济阴王宗正刘玮与太仆来歴等诣鸿都门证太子无过不当坐
　　金刘玮永昌三年拜尚书右丞上尝欲行考课法玮对以唐代四善二十七最
　　李充四
　　一王莽簒位后为太子置师友各四人以博士李充为犇走
　　一汉陈留人延平中诏公卿举隐士征为博士稍迁侍中大将军邓隲贵戚倾时初开幕府尝置酒请充欲辟天下竒伟以匡不逮充为陈海内怀道之士颇有不合隲欲絶其说以肉啖之充抵肉于地曰说士犹甘于肉遂出径去
　　一晋江夏人善楷书妙参钟索以丞相记室参军除郯令为大制作郎于时典籍混乱充删除烦重以类相从分作四部甚有条贯秘阁以为永制
　　一隋成纪人慷慨有英略开皇中击突厥有功拜上柱国武阳郡公朔州总管为突厥所惮或谮其谋反上谴怒之忧愤而卒
　　张霸四
　　前汉张霸张贺之孙贺为掖庭令有辅导宣帝功及即位而贺已死霸方七岁拜散骑中郎将赐爵闗内侯见张安世传
　　后汉张霸成都人数岁知孝让出入饮食自然合礼乡人号为张曾子博览五经诸生慕之各市宅其傍以就学举孝亷稍迁会稽太守视事三年上病归
　　魏黄初六年孙权围江夏遣将张霸攻襄阳司马懿督诸军讨权击斩霸
　　宋怀勇小将张霸知转运使王延范谋为不轨告广州徐休复奏之延范被戮赐霸钱十万
　　杨信三
　　前汉杨信元鼎间出使匈奴为人刚直屈彊单于欲召入不肯去节单于乃坐穹庐外见信
　　后汉杨信宋云州观察使杨业之父麟州刺史
　　宋杨信瀛州人开寳间为殿前都指挥使改领建武军节度太祖尝习水战于后池有鼓噪声信闻之遽入服皂绨袍以见上谓曰吾教水战耳非有他也出上谓左右曰信真忠臣
　　陈靖二
　　汉陈靖余干人防慷慨有大志王莽簒汉靖忿恨率义兵赴曲阿光武拜散骑常侍封余干侯着五经钩沉六义引奥秦汉江左碎录
　　宋陈靖莆田人献讨贼策授阳翟簿终于谏议大夫平生多建画而于农事尤详尝取淳化咸平以来所陈表章目曰劝农奏议録上之然其说泥古多不可行刘隆四
　　前汉刘隆宗室楚思王之子封宛乡侯
　　后汉两刘隆　一宗室安众侯闻世祖在河内追及于射犬以为骑都尉诛虏将军代吴汉为大司马定封慎侯　一即殇帝
　　前赵刘隆伪主刘元海之子封鲁王
　　周堪二
　　前汉周堪文安人宣帝论经石渠惟堪最髙元帝时领尚书以师傅见尊重为石显所谮免
　　后汉周堪缑氏人建武中尚书令光禄勲明经有志操居官着廉正声
　　郑二
　　前汉郑刚人明经通法律为南阳太守着治迹条教法度为后所述末代韦成为御史大夫
　　后汉郑山阴人举孝廉官至尚书令前后所陈有补益王政者皆着之南宫以为故事
　　冯立二
　　汉冯立光禄勲奉世第四子以父任为郎以王舅歴西河东海五郡太守居职公廉有恩好为条教吏民嘉美
　　唐冯立冯翊人有武艺略渉书记隐太子建成引为翊卫将军托以心膂建成被诛左右多逃散立率兵犯武门苦战杀将军敬君谓众曰防以报太子矣俄解兵请罪太宗责数而免之
　　朱建二
　　前汉朱建楚人初为淮南王黥布相髙祖闻其尝谏止布反赐号平原君为人辩有口刻廉刚直行不茍合义不取容尝以计脱辟阳侯于死
　　后汉朱建庐江人顺帝朝为尚书时第五颉为谏议大夫客止灵台中或十日不炊建与左雄张衡皆与颉故旧各致礼饷颉终不受
　　刘越二
　　汉刘越景帝第十一子中二年立为广川王
　　宋刘越大名人少孤贫有学行天圣中为秘书丞时章献太后犹临朝会禁中火越言国家以火徳王火失其性由政失其本因请太后还政
　　李五
　　前汉李字仲元广汉隐士见子云法言蜀汉王商为之立祠秦宓与商书曰李仲元不遭法言令名必沦可谓攀龙附凤者矣见秦宓传
　　晋司空长史李以并州叛降于石勒
　　前赵李仕刘聪为大鸿胪聪命拜太保刘殷二女英娥为左右贵嫔位在昭仪上赐黄金六十斤
　　刘宋李巴西人永元二年赵续伯反奉为圣主乘佛舆以五彩裹青石诳百姓云天与已玉印当王蜀益州刺史刘季连击斩之
　　唐李髙宗第五子显庆中立为皇太子上元初薨諡为孝敬皇帝葬于缑氏县之恭陵制度一准天子丁忠丁明各二
　　汉哀帝即位丁姬为帝太后两兄忠明明以帝舅封阳安侯忠蚤死封忠子满为平周侯
　　吴寳鼎元年遣五官中郎将丁忠吊祭晋文帝及还说皓北伐皓访羣臣大将军陆觊谏止
　　宋丁明金坛人闭门读书二十年手编事类及诸史通考等书百余卷及卒乡里私諡博雅先生
　　张千秋二
　　前汉张千秋富平侯安世之子为中郎将将兵随度辽将军击乌桓还谒大将军霍光言方略光称其贤
　　北魏张千秋西河人仕慕容永为骁骑将军永灭来奔道武善之拜建节将军赐爵成纪侯见张济传邴吉二
　　一前汉宣帝时为丞相封博阳侯
　　一后汉安帝时为中常侍被乳母野王君王圣等诬谮下狱死见来歴传
　　前汉丙吉原从邑作邴今书皆作丙省文耳余观外戚史良娣传云治狱使者邴吉说苑云邴吉有阴徳于孝宣帝又晋刘暾传云邴吉不问死人之变合三书观之则知在晋时犹作邴而唐太宗撰晋书亦未尝省改也余故取以与中常侍同
　　刘恢二
　　前汉刘恢髙帝第七子封赵王以吕产女为王后王不得自恣有爱姬王后鸩杀之王悲思六月自杀
　　南宋刘恢宗室南郡王义宣长子义宣反录付廷尉自杀
　　冯信二
　　前汉菑川王遣太仓马长冯信就太仓公正方太仓公教以案法逆顺论药法定五味及和齐汤法
　　后汉广汉冯信好学博古公孙述连征待以髙位托青盲以避难及闻述诛盥洗更视曰世适平目即清光武闻而征之会病卒见李业传
　　王福三
　　王莽始建国使将帅巡行天下命怀羌子王福曰汧陇之阻西当戎狄女作五威右闗将军成固据守怀羌于右
　　金王福本河北义军积战功至横海军节度沧州经略使封沧海公
　　元至元三年总帅汪惟正遣将袭开州夔东元帅杨文安遣千户王福引兵助之福先登破其城宋将庞彦海投崖死
　　前汉同时两杜延年
　　一为谒者与上官桀等同谋不轨伏辜
　　一为谏大夫发觉上官桀等反谋封侯
　　并见昭帝本纪元凤元年
　　尹赏二【皆官执金吾】
　　前汉尹赏杨氏人举茂才守长安令歴右辅都尉执金吾治尚严威籍轻薄恶子数百人掘地为虎穴以次纳之死便舆出瘗垣东长安歌曰安所求子死垣东少年塲见酷吏传
　　蜀汉尹赏初仕魏为天水主簿丞相亮军到祁山而诸县响应太守马遵疑赏等有异心亡保上邽赏遂诣亮降官至执金吾见姜维传
　　刘勃三
　　前汉宗室两刘勃　一淮南厉王之子济北王
　　一常山宪王之子嗣立无行义废徙房陵
　　宋刘勃眉山人元符初诏求直言凡九上书言宣仁太后之诬司马光之枉乞用范纯仁苏辙之贤斥章惇蔡京之奸改提举湖北路常平寻坐元祐党籍宋尚二
　　汉宋尚宋之父成帝时位至少府哀帝立以不附董贤违忤抵罪
　　唐宋尚宋璟之子官汉东太守郡人讼其赃秽贬临海长史
　　郑立二
　　前汉郑立髙宻人与髙武侯喜同门学相友善后喜为大司马荐立兄崇为尚书仆射
　　宋郑立建炎二年为禁军左指挥使拳勇有谋金乌珠犯和州立激士卒昼夜备御不少怠及城陷磔裂以徇
　　张谭二
　　前汉张谭元帝时为御史大夫畏石显不敢言其奸邪及显徙为中太仆不复典权谭乃奏其旧恶请免其官见王尊传
　　北凉张谭姑臧人为和宁令以徳化为本不务威刑民有过者诵孝经及忠臣孝子传以训导之百姓爱如父母号曰慈君
　　陈茂四
　　新莽天凤二年二月以延徳侯陈茂为大司马
　　魏堵阳县豪右陈茂谮韩暨父兄防致大辟暨阳不以为言庸赁积资阴结死士杀茂以首祭父墓
　　隋陈茂猗氏人从帝与齐师战贼甚盛帝将挑战茂固止不得因捉马鞚帝怒拔刀斫其额流血被面词气不挠帝感而谢之及受禅拜太府卿封魏城县伯
　　唐陈茂为尚书郎每书信印记捣朱矾浇麝酒匣以镇犀养以透云香印书达数千里香不断见山记刘成三
</div>
    <div class="pagination">
<a href="同姓名录_page19.html">上一页</a><span>...</span><a href="同姓名录_page15.html">15</a><a href="同姓名录_page16.html">16</a><a href="同姓名录_page17.html">17</a><a href="同姓名录_page18.html">18</a><a href="同姓名录_page19.html">19</a><span class="current-page">20</span><a href="同姓名录_page21.html">21</a><a href="同姓名录_page22.html">22</a><a href="同姓名录_page23.html">23</a><a href="同姓名录_page24.html">24</a><a href="同姓名录_page25.html">25</a><span>...</span><a href="同姓名录_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
