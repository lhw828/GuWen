<!DOCTYPE html>
<html>
<head>
    <meta charset="UTF-8">
    <title>册府元龟 - 第 655 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 655 页/共 736 页</h1>
    <div class="content">    何胤不仕疾妻江氏梦神人告之曰：汝夫寿尽既有至德应获延期尔当代之妻觉说焉俄得患而卒何疾反瘳其後胤梦一神女并八十许人并衣行列至前俱拜床下觉。又见之便命营凶具既而疾困不复瘳。
    朱为太医令尝直禁省无何夜梦犬羊各一在御坐觉而思之告人曰：犬羊者非佳物也。今据御坐将有变乎！既而高祖蒙尘侯景登正殿焉。
    侯景反简文帝久见幽絷朝士莫得接觐虑祸将及尝不自安惟舍人殷不害後稍得入太宗指所居殿谓之曰：庞涓当死此下。又曰：吾昨夜梦吞土卿试为思之不害曰：昔重耳馈块卒反晋国陛下所梦将符是乎！太宗曰：傥幽冥有徵曾斯言之不妄尔至是见弑实以纨盛土加於腹焉。
    沈初明为御史中丞元帝江陵平迁长安元魏太祖授仪同三司甚礼待之初明恐元魏爱其文才乃闭门却扫无所交游时有文章随即毁弃不令流布尝独行经汉武通天台为表奏之陈已思归之意奏讫其夜初明梦见有官禁之所兵卫甚严初明更以情事陈诉闻有人言甚不惜放卿几日可至。若一月内见关出此恐不复繇我寤而异之当时以为忽十馀日便有命放还与王克等并得东归。
    阴子春尝为东莞太守时青州刺史王神念毁坏临海神庙当神座上有一大蛇入於海水尔夜子春梦见一人诣其府云：有人见苦破坏宅舍既无所欲憩此境子春心密记之经二日方知神念毁庙因办牲醑立宇祠之数日梦一朱衣人谢曰：得君厚惠当以相报经月馀魏军欲袭朐山子春预知设伏摧破之梁武以为南青州刺史。
    王僧辩为征讨都督讨侯景进师浔阳军人多梦周何二庙神云：吾已助天子讨贼自称征讨大将军并乘朱舫俄而反曰：已杀景同梦者数十百焉。
    陈章昭达以功授镇军将军初世祖尝梦昭达升於台铉及旦以梦告之至是侍燕世祖顾昭达曰：卿忆梦不如何以偿昭达对曰：当效犬马之用以尽臣节自馀无以奉偿。
    徐陵母臧氏尝梦五色化而为凤集左肩上已而诞陵焉陵至太子少傅。
    郑灼励志儒学少受业于皇侃灼性精勤尤明三礼少时尝梦与皇侃遇於途侃谓灼曰：郑郎开口侃因唾灼口中自後义礼愈进。
    後魏秦明王翰曾孙祯为都牧尚书祯子瑞初瑞母尹氏有娠致伤後昼寝梦一老翁具衣冠告之曰：吾赐汝一子汝勿忧之寤而私喜。又问筮者曰：大吉未几而生瑞祯以为协梦故名瑞字天赐位大中大夫卒赠太常卿。
    济阴王郁长子弼以世嫡应袭为季父所夺初弼尝梦人谓已曰：君身不得传世封其绍先爵者君长子绍远也。果如其言。
    任城王澄为吏部尚书兼右仆射高祖至北邙遂幸洪池命澄侍龙舟因赋诗以述怀高祖曰：朕昨夜梦一老翁头须皓白正理冠服拜立路左朕怪而问之自云：晋侍中嵇绍故此奉迎神爽卑惧似有求焉澄对曰：晋世之乱嵇绍以身卫主殒命御侧亦是晋之忠臣比干遭纣凶虐忠谏剖心可谓殷之良士二人俱死於王事坟茔并在於道周然陛下徙御雒经殷墟而吊比干至洛阳而遗嵇绍当是希恩而感梦高祖曰：朕何德能幽感达士也。然实思追礼先贤树扬忠懿比干嵇绍皆是古之诚烈朕务浓比干礼略嵇绍情亦有愧然既有此梦或如任城所言，於是求其兆域遣使吊祭焉。
    中山王熙未诛前梦人告之曰：任城王当死死後二日外君亦不免。若其不信试看任城家熙梦中顾瞻任城第舍四面墙水无遗堵焉熙恶之觉而以告所亲及熙之死也。果如斯梦。
    李宪为扬州刺史於肃宗孝昌二年十月表云：门下督周伏兴以去七月患假还家至十一日夜梦渡淝水行至草堂寿南遥见七人一人乘马著朱衣笼冠六人从後兴路左而立至便再拜问兴何人兴对曰：李公门下督使硖石其人语兴君可回我是孝文皇帝中书舍人遣语李宪勿忧贼堰此日破矣。兴行两步录兴姓字令兴速白兴寤晓遂还城具言梦状七月二十七日堰破。
    元顺为左仆射尔朱荣之奉庄帝召百官悉至可阴素闻顺数谏诤惜其亮直谓朱端曰：可语元仆射但在省不须来顺不达其言闻害衣冠遂便出走为陵户鲜于康奴所害家徒四壁无物敛尸止有书数千卷而已门下通事令史王才达裂裳覆之庄帝还宫遣黄门侍郎山伟巡喻京邑伟临顺丧悲恸无已既还庄帝怪其声散伟以状对庄帝敕侍中元祉曰：宗室丧亡非一不可周赡元仆射清高之节死乃益彰特赠绢百疋馀不得为例赠尚书令司徒公谥曰：文烈初庄帝在藩顺梦一黑从西北直来触东南上日月俱破复目诸星天地尽ウ俄而消雾解便有日出自西南隅甚明净云：长乐王曰：寻见庄帝从阊阖门入登太极殿唱万岁者三百官咸加朝服谒帝唯顺集书省步廊西槐树下脱衣冠卧既寤告元晖业曰：吾昨夜梦於我殊自不佳说梦因解之曰：黑气恶者是北方之色终当必有北敌以乱京师二宫残毁百寮何者日君象也。月后象也。众星百官象以此言之京邑其当祸乎！昔刘曜破晋室以为髑髅台前途之事得无此乎！虽然彭城王勰有文德於天下今梦其儿为天子积德必报此必然矣。但恨其得之不久所以然者出自西南以时易年不过三载但恨我不见之向者我梦卧槐树下槐字木傍鬼身与鬼并复解冠冕此宁不死乎！然亡後乃得三公赠尔皆如其梦。
    郦范幼为青州刺史加冠军将军还为尚书右丞後除平东将军青州刺史假范阳公范前解州还京口夜梦阴毛拂踝他日说之时齐人有占梦者曰：史武进云：豪盛於齐下矣。使君临抚东秦道光海岱必当重牧全齐再禄营邱矣。范笑而答曰：吾将为卿必验此梦果如其言。
    崔浩为司徒真君十一年被诛浩初构害李顺基{艹朋}已成夜梦秉火顺寝室火作而顺死浩与室家群立而观之俄而顺弟息号哭而出曰：此辈吾贼也。以戈击之悉投於河寤而恶之以告馆客冯景仁景仁曰：此真不善也。非复虚事夫以火人暴之极也。阶乱兆祸复之招也。商。《书》曰：恶之易也。如火之燎於原不可乡尔其犹可扑灭乎！且兆始恶者有终殃积不善者无馀庆厉阶成矣。公其图之浩曰：吾方思之而不能悛至是而已。
    李元忠为侍中领卫尉卒元忠将仕梦手执炬入其父墓中夜惊起甚恶之旦告其受师占大吉此可谓光先人也。竟如其言。
    马敬德天统初除国丁博士太武为後主择师傅赵彦深进之入为侍讲其妻梦猛兽将来向之敬德走超丛棘妻伏地不敢动敬德占之曰：吾当得大官超级过九卿也。尔伏地夫人也。
    北齐崔季舒为左光禄大夫妻昼魇寤云：见人长一丈遍体黑毛欲来逼已巫曰：此是五道将军入宅者不祥俄被诛。
    张亮字伯德拜大中大夫薛叔尝梦於山上挂丝以告亮。且占之曰：山上丝幽字也。君其幽州刺史乎！果然。
    窦泰母初梦风雷暴起。若有雨状出庭观之见电光夺目骤雨г洒寤而惊汗遂有娠期而不产大惧有巫曰：渡河湔裙产子必易便向水所忽见一人曰：当生贵子可从而南泰母从之俄而生泰。
    後主夜梦黑衣贵人迭相驱逐乃向之拜後筑西鄙诸城为羌兵鼓讠凌之多作黑衣人共。
    内参临拒或实弯弓射人自晋阳东巡军马驰骛前不得有人解散而归。
    後周高琳母尝祓禊泗滨遇见一石光彩朗润遂持以归是夜梦一人衣冠有。若仙者谓其母曰：夫人向所将来之石是浮磬之精。若能宝持必生令子其母梦寤便举身流汗已而有娠乃生琳因以名字焉及长有大度知略从文帝累有战功後位至大将军开府仪同三司。
    隋卫王爽讨突厥明年徵为纳言高祖甚重之未几寤疾上使巫者薛荣宗视之云：众鬼为厉爽令左右驱逐之居数日有鬼物来击荣宗荣宗走下阶而毙其日爽薨缺。
    元德太子昭炀帝长子也。初文帝以开皇三年四月庚午梦神自天而降云：是天将生降寤召纳言苏威以告之及闻萧妃在并州有娠迎置大兴宫之客省明年正月戊辰而生昭养於宫中号大曹王。
    唐裴寂字元真蒲州人初仕隋为左亲卫家贫无以自业每徒步诣京师经华岳庙祭而祝曰：穷困至此敢修诚谒神神之有灵鉴其运命。若富贵可期当降吉梦再拜而去夜梦白头翁谓寂曰：卿年三十已後方可得志终当位极人臣尔至武德中为司空。
    徐庆太宗时为征辽判官有一典不得姓名庆在军忽梦已化为羊为典所杀觉惧流汗至晓典判案庆问曰：汝夜有梦否典云：梦公为羊某屠之繇是庆不食羊则天时庆至司农少卿雍州司马时典已任大理狱丞後庆被诬与内史令裴炎通谋庆应接英公徐敬业扬州反被执送大理忽见丞押狱庆流涕谓曰：征辽之梦今当应之及被戮竟丞引之。
    李峤赵州赞皇人为儿童时梦有神人遗之双笔自是渐有学业弱冠举进士後历中书令兵部尚书同中书门下三品。
    崔为中书令景中坐事徙岭外与尚书左丞卢藏用同配流俱行谓藏用曰：家弟承恩或冀宽宥因迟留不速进行至荆州梦於讲堂照镜自以为镜者明象吾当为人主所明也。以告占梦人张申申退曰：讲堂者受法之所镜者於文为立见金此非吉徵其日追使至缢於驿中。
    贺知章绛州翼城人少勤学尝梦神人以大凿开其心以药内之自是日益开朗尽通诸经义未几而诸师友北面受业焉後至国子博士。
    张字文成聪警绝伦书无不览为儿童时梦紫色大鸟五彩成文降于家庭其母谓之曰：五色赤文凤也。紫文也。为凤之佐吾儿当以文章瑞於朝廷因以为名字後终於司门员外郎。
    伟温为宣歙观察使疡生於首谓爱{巩耳}张复鲁曰：予任扌交书郎时梦二黄衣人赍符来追及将渡一人续至曰：彼坟至大功须万日遂不涉而寤计今万日矣。与公决矣。明日卒。
    史思明叛逆将为其下所杀其夜思明梦而觉据案惆怅思明好伶人寝食尝置左右以其残忍皆怨之及此问其故思明曰：吾见梦向水中沙上有群鹿吾逐鹿及渡水而至沙上鹿死水尽言毕如厕伶人相谓曰：鹿者禄也。水者命也。胡禄与命俱尽矣。是夕思明为朝义所杀。
    刘沔初为中武小校从李光颜讨淮西为捉生将前後遇贼血战锋刃所伤几死者数四尝伤重卧草中日黑不知归路然而睡梦人授之双烛曰：子方大贵此行无患可持此而还既行朗然有双光在前後历振武河东义成郑滑节度使以太子太保致仕卒杜牧为中书舍人得病尝梦告曰：尔改名毕。又梦书片纸曰：皎皎白驹在彼空谷寤而叹曰：此过隙也。其年以疾终。
    刘仁恭为幽州节度使仁恭微时曾梦佛幡於七指飞出或占曰：君年四十九必有旌幡之贵後如其梦晋李专美字翊商京兆人後唐末帝镇凤翔专美为记室在岐下曾梦具裳简立嵩山之顶及为端明殿学士与李崧同列而班在其上以所梦告崧。且曰：某非德非勋安可久在此秩居吾子之首乎！因恳求他官寻移宣徽使。
    马重缋为司天监梦游昆仑山与上仙语其言觉具述其事夜未央无病而卒。
    赵莹字元晖华阴人解褐为康延孝从事後唐同光中延孝镇陕州会庄宗伐蜀命延孝骑将将行留莹监修金天神祠功既集忽梦神召於前亭待以优礼乃谓莹曰：公富有前程所宜自爱因遗一剑一笏觉而骇异後为中书令出为晋昌节度移镇华州入为开府尹复相位加宏文馆大学士。
    崔为太常卿尝自语於知友云：某少时梦二人前引行路一人计地理曰：一舍矣。可以止一人曰：此君当更进三十有八里复行如所言二人偕止之俄而惊觉尝识是梦以为定命之限故六十有七请退明年果终焉。
    李郁为光禄卿一日昼寝梦食豆枣觉而有疾谓其亲友曰：尝闻枣字重来呼魂之象也。余神气逼抑将不免乎！天福五年夏卒。
    李周为权开封五将卒梦焚旌旗与铠甲繇是叹息有归休之意三上章不得谢年七十四卒帝闻其忠慎廉洁无积财叹息久之。
    马胤孙後唐明宗朝为潞王河中从事天成中尝计事赴阙宿於逻店其地有上逻神祠夜梦神人见召待以优礼手授二笔其笔一大一小觉而异焉及潞王即位以胤孙为翰林学士胤孙以为契鸿笔之兆旋知贡举私自谓曰：此二笔之毕应也。及拜平章事上事中堂吏奉二笔熟视大小如昔时梦中所授者胤孙始悟冥数有定分也。
    周和凝年十七举明经至京师忽梦人以五色笔一束与之谓曰：子有如此才何不举进士自是才思敏赡後至宰相罢为太子太傅卒。
    王仁裕字德辇天水人少孤不从师训年二十五一夕梦割其肠胃引西江水以浣之。又睹水中沙石皆有篆文因取吞之及寤心意豁然自是文性甚高後为兵部尚书太子少保卒。
    徐台符为兵部尚书翰林学士承旨与太子太傅李崧为执友崧为苏逄吉史宏肇所构乾三年秋梦崧谓曰：予之冤横得请於帝矣。及苏史诛并枭首於市当崧所诛之地。
    赵上交仕晋为御史中丞天福九年少帝御契丹於澶渊上交从行忽中夜梦有一女子为人设筮上交问曰：此行主上栉风沐雨百官暴露营野契丹几时当北去也。女子曰：十二日五日也。俄见女子袒衣身有金甲类将军之状上交骇而寤以告同列咸曰：此真异梦不可轻为占测当共志之时虏去驾还俱不以是日及十二年正月朔日契丹至浚北郊百官素服序列以朝之虏长被狐裘跨马驻层阜之上令百官去缟具常服谓曰：尔辈无惧吾亦人也。因开襟示所擐之甲具云：我昨来特制此为南讨也。盖虏情多忌当欲明其有备尔时上交为御史中丞首引百官见其事具省前梦退谓旧同列曰：虏生北方禀阴气女子象通卜筮者以多也。此日乃明其应异乎！及契丹北还果以十七日也。
    李涛为中书侍郎兼户尚书平章事汉隐帝乾元年三月免归私第初涛，於是月中书ト内昼寝梦厅事如新严饣希张陈供具郡吏走言迎新宰相带诸司使既寤心异之题记於柱至二十八日罢免寻除杨为相带枢密使。
    ●卷八百九十四
    ○总录部　谣言
    古者命轩之使巡万国采异言靡不毕载以为奏籍王者所以观风俗之得失以考政也。国风雅颂繇是生焉春秋已来乃有婉娈总角之谣传於闾巷皆成章协律著祸福之先兆推寻参验信而有徵洪范。《传》曰：言之不从时则有诗妖是之谓也。
    晋献公鲁僖五年八月伐虢围上阳问於卜偃曰：吾其济乎！对曰：克之公曰：何时对曰：童谣云：丙之辰龙尾伏辰衤匀服振振取虢之（衤匀音均。又戈均反振音之人反龙尾尾星也。日月之会曰：辰日在尾星故尾伏不见）鹑之贲贲天策享享火中成军虢公其奔（贲音奔享音鹑火星也。贲乌星之体也。天策传说星也。星近日故享享无光曜也。言丙子平旦鹑火中军事有成功也。）卜曰：其九月十月之交乎！丙子旦日在尾月在策鹑火中，必是时也。冬十一月丙子灭虢虢公鬼奔京师（周十一月夏之九月）。
    晋惠公即位出共世子而改葬之臭达於外（共世子申生献公时葬不如礼故改葬之惠公於献公夫人贾君故申生臭达於外不欲为无礼者所葬也。）诵之曰：贞之无报也。孰是人斯而有是臭也。（贞正也。谓公欲以正礼改葬世子而不获吉报也。惟使是人有是臭者言惠公使之）贞为不听（以正葬之而不见听）信为不诚国斯无刑偷居幸生（刑法也。言惠公偷窃居位微幸而生）不更厥贞大命其倾（不变更其正大命将倾倾危也。）威兮怀兮（威畏也。怀思也。言国人畏惠公思重耳）各聚尔有以待归兮猗兮违兮必之哀兮（猗叹也。违去也。言民心必欲去其上安上重迁故哀也。）岁之二七其靡有微兮（二七十四岁後也。靡无也。无有微微者亦亡谓子圉也。）。若翟公子吾是之依兮（谓重耳）镇抚国家为王妃兮（言重耳当霸诸侯王妃偶）郭偃曰：甚哉！善之难也。君改葬共公以为荣也。而恶滋彰夫人美於中必播於外而越於民民实载之（美善也。播布也。越扬也。载於戴也。）恶亦如之故行不可不慎必也。或知之十四年君之蒙嗣其替乎！（冢嗣太子也。替灭也。）其数告於民矣。（数谓二七）公子重耳其入乎！其魄兆於民矣。（魄形也。）。若入必霸诸侯以见天子其耿光於民矣。（耿昭也。）数言之纪也。（诵言者纪其数）魄意之术也。（意民之志也。术道也。兆见而民志随也。）光明之曜也。纪言以叙之述意以导之明曜以之不至何待欲先导者行乎！（先导为重耳导引者可行将至矣。）时。又童谣曰：共太子更葬兮後十四年晋亦不昌昌乃在其兄其後惠公与秦战为秦所获立十四年而死晋人绝之更立其兄重耳是为文公遂霸诸侯。
    鲁文成之世童谣曰：鸲之鹆之公出辱之鸲鹆之羽公在外野往馈之马鸲鹆朱朱公在乾侯（朱音诛跳行貌乾音干乾侯在魏郡斥邱）徵褰与襦（徵求也。褰也。）鸲鹆之巢远哉！摇摇（摇摇不安之貌）稠父丧劳宋父以骄（父读曰甫甫者男子之通号也。言昭公欲去季氏不遂而出。故曰：丧劳定公无德於下坐致君位。故曰：以骄）鸲鹆鸲鹆往歌来哭（谓昭公生时出奔死乃以丧归之）至昭公时有鸲鹆来巢公攻季氏败出奔齐居外野次乾侯八年死于外归葬鲁昭公名稠公子宋立是为定公。
    汉元帝时童谣曰：井水溢灭灶烟灌玉堂流金门至成帝建始二年三月戊子北宫中井泉稍上溢出雨流象春秋时先有鸲鹆之谣而後有来巢之验井水阴也。灶烟阳也。玉堂金门至尊之居象阴盛而灭阳窃有宫室之应也。王莽生於元帝初元四年至成帝封侯为三公辅政因以篡之时。又童谣曰：燕燕尾涎涎（涎涎光泽貌也。音徒见反）张公子时相见木门仓琅根燕飞来啄皇孙皇孙死燕啄矢其後帝为微行出游尝与富平候张放俱称富平侯家过河阳主作乐见舞者赵飞燕而幸之。故曰：燕燕尾涎涎美好貌也。张公子谓富平侯也。木门仓琅根谓宫门铜锾（门之铺首两铜锾也。铜色青故曰：仓琅铺首御环故谓之根锾读与环同）言将尊贵也。後遂立为皇后弟昭仪贼害后宫皇子卒皆伏辜所谓燕飞来啄皇孙皇孙死燕啄矢者也。是时歌谣。又曰：邪径败良田谗口乱善人桂树华不实黄爵巢其颠古为人所羡今为人所怜桂赤色汉家象华不实无继嗣也。王莽自谓黄象爵巢其颠也。
    翟方进成帝时为丞相奏罢汝南鸿隙陂後尝枯旱郡中追怨方进童谣曰：坏陂谁翟子威饭我豆食羹芋魁（言田无溉灌不生亢稻。又无麦稷但有豆及芋豆食者豆为饭也。羹芋魁者以芋根为羹）反乎！覆陂当复谁云：者两黄鹄（言有神来告）至後汉陂果复王莽末天水童谣曰：出吴门望缇群见一蹇人言欲上天令天可上地上安得人时隗嚣初起兵於天水後意稍广欲为天子遂破灭嚣少病蹇吴门冀都门名也。有缇群山後汉更始时南阳有童谣曰：谐不谐在赤看得不得在河北是时更始在长安世祖为大司马平定河北更始大臣并专权故谣妖作也。
    後更始遂为赤看所杀世祖自河北兴。
    光武建武初蜀童谣曰：黄牛白腹五铢当复是时公孙述僭号於蜀时人窃言王莽称黄述欲继之故称白五铢汉家货明当复汉也。
    顺帝之末京都童谣曰：直如弦死道边曲如钩反封侯时顺帝即位孝质短祚大将军梁冀贪树疏幼以为已功专国号令以赡其私太尉李固以为清河王蒜性聪敏敦礼阅书加。又属亲立长则顺置善则固而冀建白太后策免固徵蠡吾侯遂即至尊固因是幽毙于狱暴尸道路而太尉胡广封安乡侯司徒赵戒厨亭侯司空袁汤安国亭侯。
    桓帝之初天下童谣曰：小麦青青大麦枯谁当获者妇与姑丈人何在西击胡吏买马君具车请为诸君鼓咙胡元嘉中凉州诸羌一时俱反南入蜀汉东抄三辅延及并冀大为民害命将出师每战尝负中国益发甲卒麦多委弃但有妇女获割之也。吏买马君具车者言调发者及有秩者也。请为诸君鼓咙胡者不敢公言私咽语。
    建和初京师童谣曰：城上乌尾毕逋公为吏子为徒一徒死百乘车车班班入河间河间姹女工数钱以钱为室金为堂石上慊慊舂黄梁梁下有悬鼓我欲击之丞卿怒案此皆谓为政者贪也。城上乌尾毕逋者处高利独食不与下共谓人主多聚敛也。公为吏子为徒者蛮夷将叛逆父既为军吏其子。又为卒徒往击之者也。一徒死百乘车者言前一人往讨胡既死後。又遣百乘车往车班班入河间者言乘舆班班入河间迎灵帝也。河间姹女工数钱以钱为室金为堂者灵帝既立其母永乐太后好聚金以为堂也。石上慊慊舂黄梁者言永乐虽横金钱慊慊尝苦不足使人舂黄梁而食之也。梁下有悬鼓我欲击之丞卿怒者言永乐教灵帝使卖官受钱所禄非其人天下忠笃之士怨望欲击悬鼓以求见丞卿主鼓者亦复讠舀顺怒而止我也。又京都童谣曰：游平卖印自有平不辟豪贤及大姓按延熹末邓皇后以谴自杀乃以窦贵人代之其父名武字游平拜城门校尉及太后摄政为大将军与太傅陈蕃合心戮力惟德是建印绶所加咸得其人豪贤大姓皆绝望矣。至末年京都童谣曰：茅田一顷中有井四方纤纤不可整嚼复嚼今年尚可後年饶（风俗通云：作说）案。《易》曰：拔茅连茹以其汇征吉茅喻群贤也。井法也。于时中常侍管霸苏康憎疾海内英哲与长沙少府刘嚣太常许咏尚书柳分袁山松书（衷山书柳分权豪之党为范滂所奏）寻穆史佟（佟後亦为司徒应劭曰：佟冯贺方佐官偷进者也。）司隶唐珍等代作唇齿河内牢川诣阙上书汝颍南阳上采虚誉专作威福甘陵有南北二部三辅尤甚繇是传考黄门北寺如见废ト茅田一顷者言群贤众多也。中有井者言虽厄穷不失其法度也。四方纤纤不可整者言奸慝大炽不可整理嚼复嚼者京都饮酒相强之辞也。言食肉者鄙不恤王政徒耽宴饮歌呼而已也。今年尚可者言但禁锢也。後年饶者陈窦被诛天下大坏。又京都童谣曰：白盖小车何延延河间来合谐案解渎亭属饶阳河间县也。（刘昭案。《。《郡国志》》饶阳本属氵豕後属安平灵帝既是河间王曾孙谣言自是有徵无事河间之县为俭也。）居无几何而桓帝终使者迎解渎侯皆白盖车从河间来延延众貌也。是时御史刘建议立灵帝以为侍中中常侍侯览畏其亲近必当间已自拜泰山太守因令司隶迫促杀之朝廷少长思其功效乃拔用其弟致位司徒此为合谐。
    灵帝时京都歌曰：承乐世董逃游四郭董逃蒙天恩逃带金紫董逃行谢恩董逃整车骑董逃垂欲发董逃与中辞董逃出西门董逃瞻宫殿董逃望京城董逃日夜绝董逃必摧伤董逃案董谓董卓也。言虽跋扈纵其残暴终归逃窜至灭族也。末年京都童谣曰：侯非侯王非王千乘万骑上北邙案中平六年史侯登蹑至尊未有爵号为中常侍段等数十人所执公卿百官尾随其後到河上乃得来还此为非侯非王上北邙者也。（英雄记曰：京师谣歌咸言河腊丛进献帝腊日生也。风俗通曰：乌腊乌案逆臣董卓遥天虐门民穷凶极恶关东举兵共欲诛之转相顾望莫肯先进处处停兵数十万善乌腊虫相随舞取之）。
    献帝践祚之初京都童谣曰：千里草何青青十日一卜不得生案千里草为董十日一卜为卓凡别字之体皆从上起左右离合无有急召之乃乘追风车东渡河终如童谣之言。
    魏齐王正始八年大将军曹爽用何晏邓丁谧之谋专擅朝政时人为之谣曰：何邓丁乱京城。
    嘉平中谣曰：白马索羁西南驰其谁乘者朱虎骑朱虎者楚王彪小字也。王陵令狐独愚闻此谣谋立彪事发陵等伏诛彪赐死。
    吴诸葛恪为太傅荆扬牧都督中外诸军事及为孙峻所杀先是有童谣曰：诸葛恪芦苇单衣篾钩落於何相求成子ト成子ト者反言石子冈也。建业南有长陵名曰：石子冈葬者依焉钩落者较饣希束带也。谓之钩带及恪死果以苇席裹其身而篾其腰投之此冈。
    废帝建兴初公安有白鼍鸣童谣曰：白鼍鸣龟背平南郡城中可长生守死不去义无成南郡城可长生者有急易以逃也。明年诸葛恪败弟融镇公安亦见袭融刮金印龟服之而死鼍有鳞介甲兵之象。又曰：白祥也。
    景帝永安二年将守质子群聚嬉戏有异小儿忽来言曰：三公锄司马如。又曰：我非人荧惑星也。言毕上仰视。若曳一匹练有顷没後四年蜀亡六年魏废二十一年而吴平，於是九服归晋魏与吴蜀并战国三公锄司马如之谓也。
    後主将徙都武昌时有童谣云：宁饮建业水不食武昌鱼宁还建业死不止武昌居民溯流供给咸怨毒焉。
    晋武帝将平吴童谣曰：阿童复阿童御刀浮渡江不畏岸上虎但畏水中龙羊祜在荆州闻之曰：此必水军有功但当思应其名者尔会益州刺史王徵为大司农知其可任。又小字阿童因表留监益州诸军事加龙骧将军密令修舟戢为顺流之役及征吴江西众军无过者而先定秣陵。
    太康中平吴後江南童谣曰：局缩肉数横目中国当败吴当复。又曰：宫门柱。且莫朽吴当复在三十年後。又曰：鸡鸣不拊翼吴复不用力，於是吴人皆谓在孙氏子孙故窃发为乱者相继案横目者四字自吴亡至元帝兴几四十年元帝兴於江东皆如童谣之言焉元帝懦而少断局缩肉者有所斥也。
    武帝末年京雒为折杨柳之歌其曲始有兵革苦辛之辞终以擒获斩截之事是时三杨贵盛而被族灭杨太后废黜幽死宫中折杨柳之应也。（三杨谓杨骏兄弟为武帝杨后之父也。）。
    惠帝永熙年童谣曰：二月末三月初荆笔杨板行诏书宫中大马几作驴此时杨骏专权楚王用事故言荆笔杨板二人不诛则君臣礼悖故云：几作驴也。
    元康中京雒童谣曰：南风起吹白沙遥望鲁国何嵯峨千岁髑髅生齿牙。又曰：城东马子莫咙匈比至来年缠汝南风贾后字也。白晋行沙门太子小名鲁贾谧国也。言贾后将与谧为乱以危太子而赵王乃因[C260]咀嚼豪贤以成篡夺不得其死之应也。是时天下商农通着大鄣曰：童谣曰：屠苏鄣曰：覆两耳当见瞎儿作天子及赵王伦篡位其目实眇焉赵王伦既篡雒中童谣曰：兽从北来鼻头汗龙从南来登城看水从西来河灌灌数月而齐王成都河间义兵同会诛伦案成都西藩在邺。故曰：兽从北来齐东藩而在许。故曰：龙从南来河间河水源在关中。故曰：水从西来齐王辅政居於宫西。又有无君心故言登城看也。大安中童谣曰：五马游渡江一马化为龙後中原大乱宗藩多绝唯琅邪汝南西阳南顿彭城同至江东而琅邪嗣统是为元帝。
    齐王ぁ为大司马专朝政有童谣曰：著布衤白服为斋持服俄而ぁ诛。
    长沙王武帝第六子既诛齐王方为大都督以执朝政时雒下谣曰：草木萌芽杀长沙以三月二十五日废二十七日为东海王所杀如谣言焉。
    东海王越高密王泰之次子也。迎惠帝还都雒阳为太傅录尚书事时雒中有童谣曰：雒中大鼠长丈二。若不早去大狗至及苟将破汲桑。又谣曰：元超兄弟大落度上桑打椹为苟作繇是越恶夺其兖州隙难遂构焉。
    王浚字彭祖为幽州牧将僭号童谣曰：十囊五囊入枣郎枣嵩浚之子婿也。浚间责嵩而不能罪之。又谣曰：幽州城门似藏户中伏尸王彭祖浚後为石勒所杀愍帝建兴初有童谣曰：天子何在豆田中时王浚在幽州以豆有藿杀隐士霍原以应之及帝降刘曜曜营实在城东豆田壁。又江南谣曰：訇如白元破合集持作С扬州破换败吴兴覆瓿<娄瓦>案白者晋行元器有口属瓮质刚亦金之类也。訇如白元破者言二都倾覆王室大坏也。合集持作С者元帝鸠集遗馀以主社稷未能克复中原但偏王江南故其谕也。及王敦作逆石头之事六军大溃兵人抄掠京邑爰及二宫其後三年钱凤复攻京邑阻水而守相持月馀日焚烧城邑井堙木刊矣。凤等败退沈充将其党还吴兴官军踵之蹈籍郡县充父子授首党与诛者以百数此所谓之扬州破换败吴兴覆瓿<娄瓦>瓿<娄瓦>瓦器。又小於С也。
    明帝大宁初童谣曰：侧侧力力放马山侧大马死小马饿高山隳石自破及明帝终成帝幼为苏峻所逼迁於石头御膳不足此大马死小马饿也。高山峻也。又言峻寻死石峻弟苏石也。峻死後石据石头寻为诸公所破复是隳山石破之应也。
    成帝咸康初河北谣云：麦入土杀石虎是岁虎为石闵所杀。又童谣云：盖盖何隆隆驾车入梓宫少日而宫车晏驾。
    庾亮为征西将军开府假节镇武昌出至石头百姓於岸上歌曰：庾公上武昌翩翩如飞鸟庾公还扬州白马牵旌。又曰：庾公初上时翩翩如飞鸟庾公还扬州白马牵流苏後连徵不入及薨於镇以丧还都葬皆如谣言。
    穆帝升平中童儿辈忽歌於道曰：阿子闻曲终取云：阿子汝闻不升平末俗间。又忽作廉歌有扈谦者闻之曰：廉者临也。歌云：白门廉宫庭廉内外悉临国家共大讳平少时而穆帝晏驾太后哭之曰：阿子汝闻否。
    哀帝隆和初童谣曰：外平不满斗隆和那得久桓公入石头陛下徒跣走朝廷闻之而改年曰：兴宁而复歌曰：虽复改兴宁亦复无聊生至是升平五年而穆帝晏驾不满斗谓不至十年也。无聊生谓哀帝寻晏驾也。後桓温入朝废海西公。
    海西公太和中百姓歌曰：青青御路杨白马紫丝缰汝非皇太子冉阝得甘露浆识者曰：白者金行马者国族紫为夺正之色明以紫间朱也。西公寻废其三子并非公之子缢以马缰死之明日南方献甘露焉。
    太和末童谣曰：犁牛耕御路白门种小麦及海西公被废百姓耕田以种小麦遂如谣言。又海西公初生皇子百姓歌云：凤凰生一雏天下莫不喜本言是马驹今定成龙子其歌甚美其旨甚微海西公不男使左右向龙与内侍接生子以为已子。
    孝武帝大元末京口谣曰：黄雌鸡莫作雄父啼一旦去毛衣衣被立飒栖寻以王恭起兵诛王国宝族为刘牢之所败故言立飒栖也。王恭为平北将军青兖二州刺史假节镇京口举兵诛王国宝百姓谣云：昔年食白饭今年食麦<麦孚>天公诛讠汝教汝捻咙喉咙喉喝复喝京口败复败识者曰：昔年食白饭言得志也。今年食麦<麦孚><麦孚>粗秽其精已去明将败也。天公将加谴谪而诛之也。捻咙喉气不通死之祥也。败复败丁宁之辞也。恭寻死京都。又大行疾而喉并喝焉。又恭在京口百姓间忽云：黄头小儿欲作贼阿公城下指纟专得。又云：黄头小儿人欲作乱赖得金刀作藩翰黄字上恭字头也。小人恭字下也。寻如谣言者焉桓石民为西中郎将荆州刺史镇水流百姓忽歌黄昙子其曲曰：黄昙英杨州大佛来上明顷之而桓石民死王忱为荆州黄昙子乃是忱字也。忱小字佛大是佛来上明也。
    庾楷为西中郎将豫州刺史假节镇历阳百姓歌曰：重罗黎重罗黎使君上南上无还时後楷南奔桓玄为玄所诛。
    殷仲堪为振威将军荆州刺史假节镇江陵时童谣曰：芒笼目绳缚腹殷当复未几而仲堪败桓玄遂有荆州。
    桓玄初为辅国将军南蛮较尉镇荆州及将僭乱有童谣曰：长干巷巷长干今年杀郎君後年斩诸桓其凶兆符会如此郎君谓元显也。又玄时民谣语云：征锺落地桓并征征锺至秽之服桓四体之下称玄自下居上犹征锺之服歌谣下体之咏民口也。而云：落地坠地之祥迸走之言其验明矣。
    司马元显为侍中骠骑大将军开府以总朝政时民谣诗云：当有十一口当为兵所伤木亘当北渡走入浩浩乡。又云：金刀既以克金城中此时诗云：阳道人竺昙林所作多行於世孟ダ释之曰：十一口者元字象也。木亘桓字也。桓氏当悉走入关雒故云：
    浩浩乡也。金刀刘也。唱义诸公皆多姓刘美盛貌也。安帝隆安中百姓忽作懊之歌其曲曰：草土可揽结女儿可揽撷寻而桓玄篡位义旗以三月二十日扫定京都诛之宫女及逆党之家子女妓妾悉为军赏东及欧越北流淮泗人皆有获故言时则草可结事则女可撷也。桓玄缺既篡童谣曰：草生及马腹鸟啄桓玄目及玄败走至江陵时正五月中诛於其湖焉。
    义熙初童谣曰：官家养芦化成荻芦生不正自成积其时官养卢龙宠以金紫奉以名州养之极也。而龙不能怀我好音举兵内伐遂成雠敌也。芦生不正自成积及卢龙之败斩伐其党犹如草木以成积也。卢龙据广州人为之谣曰：芦生漫漫竟天半後拥上流数州之地内逼京辇应天半之言。又小儿相逄於道取举其两手曰：芦彳建彳建次曰：斗叹末曰：翁年老翁年老当时莫知所谓其後卢龙逼舟舰盖川彳建彳建之谓也。既至查浦屡克期欲与官斗斗叹之应也。其时复有谣言曰：卢橙橙逐水流东风如忽起冉阝得入石头卢龙果败不得入石头也。（卢循小名元龙也。）。
    前凉张为荆州刺史时焦崧陈安寇陇右东与刘曜相持秦雍之人死者十八九永嘉中长安谣曰：秦川中血没腕唯有凉州倚柱观至是谣言验矣。
    张茂为凉州牧州大姓贾摹实妻弟也。势倾西土先是谣曰：手莫头图凉州茂以为佞诱而杀之，於是豪右屏迹威行凉域。
    张骏将立为凉王姑臧谣曰：鸿从南来雀不惊谁谓孤雏尾翅生高举六翮凤凰鸣至是而复收河南之地。
    前秦苻洪雒阳临渭氏人父怀归部落小帅先是陇右大雨百姓苦之谣曰：雨。若不止洪水必起故因名其子曰：洪。
    苻生初生梦大鱼食石蒲。又长安谣曰：东海鱼化为龙男便为王女为公问在何所雒门东东海符坚封也。时为龙骧将军第在雒门之东生不知是坚以谣梦之故诛其侍中太师录尚书事鱼遵及七子十孙时。又谣曰：百里望空城郁郁何青青瞎儿不知法仰不见天星，於是悉坏诸空城以禳之。
    苻坚初灭燕慕容冲之姊伪清河公主年十四有殊色坚纳之宠冠後庭冲年十二亦有龙阳之姿坚。又幸之姊弟专宠宫人莫进长安歌曰：一雌复一雄双飞入紫宫咸惧为乱王猛切谏坚乃出冲长安。又谣曰：凤凰凤凰止阿房坚以凤凰非梧桐不栖竹实不食乃植梧竹数十万株于阿房城以待之冲小字凤凰终为坚贼入止阿房城焉。又谣曰：长鞘马鞭击左股大岁南行当复虏秦人呼鲜卑为白虏慕容垂之起於关东果岁在癸未坚将南伐有谣云：坚不出项圣南伐群臣劝坚停项为六军声镇坚不从为晋师所败坚强盛时童谣曰：阿坚连牵三十年後。若欲败时当在江淮间及坚在位凡三十年败於淝冰。又谣云：河水清复清苻绍死新城及坚为姚苌所杀死於新城复谣歌云：鱼羊田升当灭秦识者以为鱼羊鲜也。田升卑也。言灭秦者鲜卑也。其群臣谏坚令尽诛鲜卑坚不从及淮南败还初为慕容冲所攻。又为姚苌所杀身死国灭坚为冲所攻谣曰：坚入五将山长得坚大信之告其太子宏曰：脱如此言天或导余今留汝兼总戎政勿与贼争利吾当出慕容氏鲜卑种也。陇收兵运粮以给汝天其或者正训予也，於是遣卫将军杨定击冲于城西为慕容冲所擒坚弥惧付宏以後事将中山公诜张夫人率骑数百出如五将竟为姚苌所害。
    苻丕镇邺为慕容垂所攻垂军人饥甚多奔中山幽冀人相食初关东谣曰：幽州缺生当灭。若不灭百姓绝缺垂之本名也。与丕相持经年百姓死几绝。
    後凉吕光初徙西海郡人於诸郡至是谣曰：朔马心何悲念旧中心劳燕雀何徘徊意欲还故巢顷之遂相扇动复徙之于西河乐都。
</div>
    <div class="pagination">
<a href="册府元龟_page654.html">上一页</a><span>...</span><a href="册府元龟_page650.html">650</a><a href="册府元龟_page651.html">651</a><a href="册府元龟_page652.html">652</a><a href="册府元龟_page653.html">653</a><a href="册府元龟_page654.html">654</a><span class="current-page">655</span><a href="册府元龟_page656.html">656</a><a href="册府元龟_page657.html">657</a><a href="册府元龟_page658.html">658</a><a href="册府元龟_page659.html">659</a><a href="册府元龟_page660.html">660</a><span>...</span><a href="册府元龟_page656.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
