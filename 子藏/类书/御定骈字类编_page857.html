<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 857 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 857 页/共 1019 页</h1>
    <div class="content">　　兎前【尔雅注见上】
　　兎邉【旧唐书杨假传兄发戏令咏蛙即曰丨丨分玉树龙底耀铜仪防当同鼓吹不复问官私】兎驯【后汉书蔡邕传邕性笃孝母卒庐于冡侧动静以礼有丨丨扰其室傍　杨维桢寄张伯雨诗每瞻湖上青乌去不觉山中白丨丨】
　　兎蛰【宇文虚中四序囘文冬诗窟深宜丨丨蒲折防鱼寒】
　　兎没【李曽伯避暑赋见鸿賔下】
　　兎藏【杜甫诗见鹏碍下　韩愈画月诗丨入臼丨蛙缩肚桂树枯株女闭戸】
　　兎蹲【王延夀王孙赋踡丨丨而狗踞声历鹿而喔咿】
　　兎卧【苏轼守嵗诗寘盘巨鲤横发笼双丨丨】
　　兎急【韩偓感事三十四韵诗鹿穷唯觝触丨丨且防猭　陆蒙杂讽诗攻如饥鸱叫势若脱丨丨】兎健【岳珂诗鸟翾身蚤箙丨丨足先烹】
　　兎爰【诗有丨丨爰雉离于罗序丨丨闵周也桓王失信诸侯背叛搆怨连祸玉师伤败君子不乐其生焉】兎跛【易林见鹿踦下】
　　兎聚【易林丨丨东郭众犬俱猎围缺不成无所能获】
　　兎防【论衡丨丨雄毛而孕及其生子从口中】
　　兎齧【齐东野语淮南子曰水虿为螊孑孑为蟁丨丨为螚物之所为出于不意弗知者惊知者不怪】兎泣【宋史李全传杨氏使人行成于夏全曰狐死丨丨李氏灭夏氏宁独存】
　　兎捣【李白飞龙引紫皇乃赐白丨所丨之药方后天而老雕三光　陆上云乐诗青丝作筰桂为船白丨丨药虾蟇丸】
　　兎翦【元稹野田狐兎行见狐搰下】
　　兎狡【诗有兎爰爰注言张罗本以取兎今丨丨得脱而雉以耿介反离于罗以比小人以巧计幸免君子以忠直受祸】
　　兎饱【苏辙襄阳古乐府野鹰来雉肥丨丨走不去野鹰飞下风萧然】
　　兎尖【韩愈李员外寄纸笔诗丨丨针莫并茧净雪难如】
　　兎秃【苏轼寄傲轩诗先生英妙年一埽千丨丨】
　　兎小【诗有兎斯首疏见兎首下】
　　兎起【参同契彭晓注见乌沉下　李白送族弟凝至晏堌诗丨丨马足闲苍鹰下平畴】
　　兎伏【易林君猛臣慑虎行丨丨　埤雅丨将丨輙跳踯摆迹人反以此得之】
　　兎脱【虞集酬崔御史送熊掌诗丨丨中山醢鱼藏丙穴腴　苏伯衡古劒歌神光丨丨飞雪霜寳气龙腾贯霄汉】
　　兎奔【苏轼蔡州道上遇雪次子由韵诗道逢射猎子遥指狐丨丨】
　　兎走【淮南子乌飞反乡丨丨归窟　又以丨之丨使大如马则逮日追风及其为马则又不能走矣　易林见马飞下　论衡燕飞轻于鳯凰丨丨疾于麒麟梁元帝元览赋矜猿鸣之抱木伤丨丨之依株　庄南杰伤歌行丨丨乌飞不相见人事依稀速如电】
　　兎飞【李白观猎诗箭逐云鸿落鹰随月丨丨】
　　兎缺【古诗三五明月满四五蟾丨丨】
　　兎隈【罗隠中秋月诗蟾向静中矜爪距丨丨明处弄精神】
　　猫
　　猫精【南部新书连山张大夫抟好养猫众色备有皆自制佳名每视事退至中门则数十头曳尾延颈盘接而入以緑纱为帏聚其内以为戏或谓抟是丨丨】
　　猫头【桂海虞衡志丨丨竹质性类筋竹　陈师道寄潭州张芸叟诗秋盘堆鸭脚春味荐丨丨　舒頔诗猪耳簟供黄粟饭丨丨笋煮红豆糜】
　　猫鼻【曽安谰言长语夏至日丨丨暖余日皆冷】
　　猫耳【酉阳杂俎俗云丨洗面过丨则客至】
　　猫眼【埤雅近有人收牡丹圗者丛下有一猫有别画者曰此正午牡丹也何以明之丨丨黑睛如线此正午丨丨也丨丨早暮则圆日渐午则狭长正午则如一线耳】
　　猫睛【嫏嬛记南番白胡山出丨丨极多且佳他处不及也古传此山有胡人惟畜一猫猫死埋于山中久之猫忽梦焉曰我已活矣不信可掘观及掘丨身已化惟得二丨坚滑如珠中间一道白横搭转侧分明騐十二时无悮胡人怪之夜又梦曰中一颗赤色有光者吞之得仙及吞即有一猫如狮子负之腾空而去至今此山多丨丨一名狮负仙女上元宗狮负二枚即此　通考建炎元年诏市舶多以无用之物枉费国用自今有以笃耨香指环丨儿眼丨之类博易前来及有亏番商者皆重寘其罪　明一统志丨丨石细兰国出莹洁明透如丨眼丨　黄佐粤防赋丨丨日耀鸦鹘霞绮】
　　猫儿【朝野佥载薛季昶为荆州刺史梦丨丨伏卧于堂限上头向外问占者张猷猷曰丨丨牙爪伏门限者阃外之事君必知军马之要未旬月除桂州都督岭南招讨使　六一诗话有咏诗者云尽日觅不得有时还自来本谓诗之好句难得耳而说者云此是人家失却丨丨诗人皆以为笑也　清异録余在辇毂至大街见揭小榜曰虞太博宅失去丨丨色白名雪姑　又本草枸骨释名丨丨刺时珍曰叶有五刺如猫形故名又明一统志丨丨溪在庆逺府河池州西】
　　猫王【续已编景泰初西番贡一猫道经陜西庄浪驿时福建布政使朱彰以事谪为驿丞使译问猫何异而上供使臣书示云欲知其异今夕请试之其猫盛于铁笼纳于空室内明日起视有数十鼠伏笼外尽死使臣云此猫所在虽数里外鼠皆来伏死盖丨之丨也】
　　猫虎【诗孔乐韩土川泽訏訏鲂鱮甫甫麀鹿噳噳有熊有罴有丨有丨　礼记郊特牲迎丨为其食田鼠也迎丨为其食田豕也　宋史乐志神罔小大奠方兹土祭列坊墉礼迨丨丨　小学绀珠八蜡先啬司啬农邮表畷丨丨坊水庸昆虫】
　　猫牛【汉书司马相如传庸旄貘犛沈牛麈麋注师古曰犛牛即今之丨丨者也　又宋史夏国传元昊自率众攻丨丨城一月不下】
　　猫猪【山海经丨丨大者肉至千觔　本草释名时珍曰杨愼丹铅録云毛犀即彖也状如犀而角小善知吉凶古人呼为丨丨交广人谓之猪神是矣】
　　猫狗【老学庵笔记先君读山谷乞猫诗叹其妙晁以道侍读在坐指闻道狸奴将数子一句问曰此句何谓也先君曰老杜云蹔止啼乌将数子恐是其类以道笑曰君果误矣乞猫诗数字当音色主反数子谓丨丨之属多非一子故人家生畜必数之曰生几子将数子犹言将生子也与杜诗语同而意异】
　　猫犬【北梦琐言左军使严遵美尝一日发狂手足舞蹈傍有一丨一丨猫忽谓犬曰军容改常也顚发也犬曰莫管他俄而舞定自惊自笑且异丨丨之言遇昭宗播迁乃求致仕　桯史余卒未嵗官中都居旌忠观前家素畜一青色猫善咋鼠家人咸爱之一日正午出门即逸去他日余间以问客有能知闾里之奸者为余言内北和宁门实有肆其间号曰鬻野味直廉而肉丰市人所乐趋其物则市之丨丨类也夜罥犬负而趋犹幸不遇人若猫则皆昼攫都人居浅隘猫或嬉敖于外一见不复可遁　柳宗元三戒见鼠态下　范成大祭灶词婢子鬭争君莫闻丨丨触秽君莫嗔】
　　猫狌【尹文子使牛捕鼠不如丨丨之防】
　　猫兎【图绘寳鉴刁光长安人天复中避地入蜀善画花竹丨丨鸟雀之类】
　　猫狸【本草狸有数种有斑如猫而圎头大尾者为丨丨善窃雉鸭】
　　猫鼠【唐书髙宗废后王氏传诏旨至良娣骂曰武氏狐媚飜覆至此我后为丨武氏为丨吾当扼其喉以报　通鉴纲目朱泚军中丨丨相乳宰相常衮率羣臣贺崔祐甫曰可吊不可贺因献丨丨议　刘筠大酺赋乃至角抵蹴踘分朋列族其胜也气若雄虹其败也形如槁木谁谓乎狼子野心而熊罴可扰谁谓乎以强凌弱而丨丨同育斯固艺之下者亦可以娱情而悦目】
　　猫鬼【隋书独孤陁传性好左道其外祖母髙氏先事丨丨转入陁家每以子日夜祀之丨丨每杀人取其财物置于所事丨丨家　朝野佥载隋大业之季丨丨事起京都县邑被诛戮者数千余人】
　　猫蓟【本草大蓟小蓟释名见虎蓟下】
　　猫身【琅嬛记见猫睛下】
　　猫形【本草见猫儿下】
　　猫食【东京梦华録若养马则有两人日供切草养犬则供饧糟养猫则供丨丨并小鱼】
　　猫事【邵思野说江南二徐大儒也后主岐王六嵗时戏佛像前有大琉璃瓶为猫所触剨然堕地因惊得疾而毙诏锴为墓志锴谓曰此文虽不引丨丨但此故实颇记忆否为疏二十事锴曰适已忆七十余事】猫乳【韩愈丨相丨说司徒北平王家丨有生子同日者一母死焉有二子饮于死母母且死其鸣咿咿其一方乳其子若闻之起而若听之走而若救之衔其一置其栖又往如之返而丨之若其子然】
　　猫言【续墨客挥犀鄱阳龚晁仲自言其祖纪与族人同应进士举其家众妖竞作乃召女巫徐姥者使治之时尚寒有一猫正卧炉侧家人指谓姥曰吾家百物皆为异不为异者独此猫耳于是丨亦人立拱手而丨曰不敢姥大骇驰去后数日捷音至二人皆髙第矣】
　　猫职【唐书崔祐甫传朱泚军中猫鼠同乳祐甫曰礼迎猫为其食田鼠以为人去害今不食鼠而反乳之丨丨不修其应若曰法吏有不触邪疆吏有不扞敌胡侍骂猫文咄汝丨汝无他丨职在捕鼠以兹大蜡古也迎汝不防之捕曰职不举】
　　猫捕【埤雅鼠善害苖而丨能丨防去苖之害故猫之字从苗】
　　猫防【胡侍骂猫文家有白雄鸡畜之久矣乃者栖于树顚而横遭丨丨乃呼猫俾前而駡之】猫枕【杨万里新暑追凉诗朝慵午倦谁相伴丨丨桃笙苦竹牀】
　　猫暖【范成大习闲诗闲看丨丨眠氊褥静听猧寒叫竹篱】
　　猫柔【刘克庄诗噬人侔虺毒害物比丨丨】
　　猫驯【张翥嵗晚苦寒偶成四章録似北山诗鼠劣翻书册丨丨伴坐氊】
　　猫健【陆游自嘲诗丨丨翻怜鼠庭荒不责童】
　　猫洞【山川记异河南永宁天坛山中岩有仙丨丨世传燕眞人丹成鸡犬俱升仙独猫不去人尝见之就洞呼仙哥则闻有应者】
　　猫字【埤雅见猫捕下】
　　猫徳【挥麈新谈万夀寺有彬师者善谑尝对客丨踞其旁彬谓客曰人言鸡有五丨今吾此猫亦有之客问其说曰猫见防不捕仁也防夺其食而让之义也客至设馔则出礼也藏物虽密能窃食之智也每冬月辄入灶信也客闻之为之絶倒】
　　防
　　防身【山海经西山经刚山之尾洛水出焉而北流注于河其中多蛮蛮其状丨丨而鼈首其音如吠犬】防体【诗相丨有丨人而无礼】
　　防首【战国防今人有谓臣曰入不测之渊而必出不出请以一丨丨为汝殉者臣必不为也　山海经北山经天池之山有兽焉其状如兎而丨丨以其背飞其名曰飞防　西溪丛语上林赋蜚鸓史记作蠝汉书作鸓郭璞音诔神农本草作鼺防音羸飞防也其状如兎而丨丨以其髯飞】
　　鼠耳【诗采采卷耳疏释草文郭璞曰广雅云枲耳或曰苓耳形似丨丨丛生似盘　淮南子槐之生也入季夏五日而兎目十日而丨丨更旬而始规　齐民要术见兎目下　酉阳杂俎蚍蜉酒草一曰丨丨象形也亦曰尤心草　本草鼠麴释名丨丨时珍曰丨丨言其叶形如丨丨又有白毛茸似之故北人呼为茸母佛耳则丨丨之讹也　名医别録丨丨一名无心草生田中下地　皮日休谢野蔬诗生挑乍见牛唇滑细搯徐闻丨丨香　又刘言史山中喜崔补阙见寻诗见鹿袖下】
　　鼠目【唐书李揆传见麞头下　山海经东山经又东次四经之首曰北号之山临于北海有兽焉其状如狼赤首丨丨其音如豚名曰猲狙是食人　韩驹猫头竹作枕诗更长月黑试拊卧丨丨尚尔惊睢盱　元好问送奉先从军诗虎头食肉无不可丨丨求官空自忙】
　　鼠脑【荆楚嵗时记正月半作粥加肉覆其上登屋食之呪曰登髙糜挟丨丨欲来不来待我三蚕老则是为蚕逐防矣】
　　鼠齿【诗相丨有丨人而无止　本草马齿苋释名马苋时珍曰其叶比并如马齿俗呼大叶者为防耳草小叶者为丨丨苋】
　　鼠牙【诗谁谓丨无丨何以穿我墉谁谓女无家何以速我讼　图画见闻志唐徳州刺史王倚家有笔一管稍麤于常用笔管两头各出半寸中间刻从军行一铺似非人功其画迹若粉描向明方可辨之云用丨丨雕刻故崔鋋郎中文集有王氏笔管记体类韩退之画记】
　　鼠须【何延之兰亭记晋穆帝永和九年三月三日游山阴与太原孙统承公孙绰兴公广汉王彬之道生陈郡谢安安石等四十有一人修祓禊之礼挥毫制序兴乐而书用蚕茧纸丨丨笔遒媚劲健絶代更无　东坡题跋见鼯腊下　黄滔误笔牛赋丨丨尚对遥懐食角之因　苏轼答王定民诗欲寄丨丨并茧纸请君章草赋黄楼　黄庭坚谢送宣城笔诗宣城变様蹲鸡距诸葛名家捋丨丨】
　　鼠髯【苏轼六观堂老人草书诗苍丨奋丨饮松腴剡藤玉板开雪肤注苍丨奋丨鼠须笔也松腴墨也玉板纸剡溪之藤作雪肤言纸之白】
　　鼠乳【北史序传神儁风韵秀举博学多闻几所交游皆一时名士汲引后生为其光价四方才子咸宗附之颈多丨丨而性通率不持检度至于少年之徒皆与防狎既不能方重识者以此为讥】
　　鼠腹【庄子偃丨饮河不过满丨】
　　鼠胆【酉阳杂俎丨丨在肝活取则有　本草丨才死其丨即消不易得也肝有七叶胆在肝之短叶大如黄豆正白色耳卒聋取丨丨内耳中不过三次治三十年老聋】
　　鼠肝【庄子伟哉造化又将奚以汝为以汝为虫臂乎以汝为丨丨乎】
　　鼠尾【尔雅葝丨丨疏可以染皁草也一名葝一名丨丨有白华者有赤华者又一名陵翘　诗苕之华疏陆玑疏云一名丨丨生下湿水中七八月中华紫似今紫草华可染皁煮以沐发即黑　山海经东山经防山有鸟焉其状如鳬而丨丨善登木其名曰絜钩见则其国多疫　画史蒋长源作着色山水山顶似荆浩松身似李成叶取真松为之如灵丨丨大有生意　黄庭坚赠米元章诗万里风帆水着天麝煤丨丨过年年】鼠足【山海经东山经北号之山有鸟焉其状如鸡丨丨而虎爪其名曰鬿雀亦食人】
　　鼠脚【郑樵尔雅注鵽鸠冠雉郭云鵽大如鸽似雌雉丨丨无后指岐尾为鸟憨急羣飞出北方沙漠地】鼠踪【薛能早春归山中旧居诗见猿迹下】
　　鼠胎【朝野佥载岭南獠民好为蜜唧即丨丨未瞬通身赤蠕者饲之以蜜钉之筵上嗫嗫而行以筯夹取咬之唧唧作声故曰蜜唧】
　　鼠孕【述异记宋南谯王刘义宣镇荆州府吏蔡铁善卜宣射得一白鼠置函中乃召铁使卜函中何物中者当厚赏否即加重罸铁兆成笑曰具已知矣公曰状之铁曰兑色之鼠背明户弯弧射之絶左股丨丨三雄而两雌若不见信剖腹而立知公乃使剖腹果皆如铁言即赐钱一万】
　　鼠种【杂五行书取停部地土涂灶水火盗贼不经涂屋四角鼠不食蚕涂仓而鼠不食稻以塞塪百日丨丨絶】
　　鼠寿【抱朴子玉防记称丨丨三百嵗满一百嵗者其色白善凭人而卜名曰仲能知一年中吉凶及千里外事也】
　　鼠喙【旧唐书罽賔国传贞观十一年献名马太宗嘉其诚欵赐以缯防十六年又献褥特丨丨尖而尾赤能食蛇有被蛇螫者鼠辄嗅而尿之其疮立愈】
　　鼠食【史记李斯传年少时为郡小吏见吏舎厠中丨丨不洁近人犬数惊恐之斯入仓观仓中丨丨积粟居大庑之下不见人犬之忧于是李斯乃叹曰人之贤不肖譬如鼠矣在所自处耳】
　　鼠噬【北齐书李晓传释褐员外侍郎尔朱荣之害朝士将行晓衣冠为丨所丨遂不成行得免河阴之难】鼠迹【世说晋简文为抚军时见牀上尘不拂见丨行丨视以为佳　吴莱贫女赋印丨丨于牀尘兮网蛛丝于门楹　郎士元送张南史诗虫丝黏户网丨丨印牀尘　髙啓京师寓廨诗丨丨尘凝帐蛙声雨到池】鼠【海録碎事阳球为司权门股栗皆雀目丨丨】
　　鼠皮【诗相丨有丨人而无仪】
　　鼠毛【山海经东山经栒状之山有鸟焉其状如鸡而丨丨其名曰防鼠见则其邑大旱　独孤授西域献吉光裘赋何异绩丨丨以为布引龙须以成丝】
　　鼠思【去声诗谓尔迁于王都曰予未有室家丨丨泣血无言不疾昔尔出居谁从作尔室笺鼠忧也　又朱注丨丨犹言癙忧也】
　　鼠忧【诗笺见上】
　　鼠形【曹植蝙蝠赋明伏暗动尽似丨丨】
　　鼠态【柳宗元三戒永有某氏者以为己生嵗直子鼠子神也因爱鼠不畜猫犬由是鼠相吿皆来某氏食而无祸数嵗某氏徙居他州后人来居丨为丨如故其人曰是阴类恶物也假五六猫阖门撤瓦灌穴购僮罗捕之杀鼠如丘呜呼彼以其饱食无祸为可恒也哉】
　　鼠声【虞汝明古琴疏见鼠畏下】
　　鼠矢【吴历孙亮使黄门至中藏取蜜渍梅蜜中有丨丨亮令破丨丨矢外湿里燥知是黄门所为乃首服本草山茱萸释名丨丨】
　　鼠粪【郑樵尔雅长楚铫芅注铫音姚羊桃也藤生子赤状如丨丨故亦名鼠矢儿童食之　物类相感志养石菖蒲无力而黄者用丨丨洒之　齐东野语玉人攻玉必以邢河之沙其镌镂之具必用所谓金刚鑚者形如丨丨色青黒如铁如石相传产西域诸国或谓出囘纥国往往得之河北沙碛间鸷鸟海东青所遗粪中然竟莫知为何物也】
　　鼠王【异苑西域有丨丨国鼠之大者如狗中者如兎小者如常大鼠头悉已白然带金环枷商贾经过其国不先祈祀者则囓人衣裳也】
　　鼠子【魏志董卓传注胡文才杨整修皆凉州大人而司徒王允素所不善也及李傕之败允乃呼文才整修使东解释之不假借以温顔谓曰闗东丨丨欲何为耶卿往呼之于是二人往实召兵而还　吴志孙权传注权怒公孙渊曰近为丨丨所前却令人气涌如山飞燕外传后怒以杯抵昭仪裙曰丨丨能囓人乎昭仪曰穿其衣见其私足矣安在囓人乎】
　　鼠辈【魏志华陀传太祖累书呼又勅郡县发遣陀不上道于是传付许狱荀彧请曰陀术实工宜含宥之太祖曰不忧天下当无此丨丨耶　旧唐书李宗闵杨嗣复传论舍彼鸿猷狎兹丨丨　后山诗话见狸奴下陆游灯下阅吏牍有感诗正苦雁行湏束缚不言丨丨合诛鉏　又和陈鲁山诗犬子真丨丨辛苦卖子虚李俊民羣鼠为耗而猫不捕诗欺人丨丨争出头夜行如市争不休】
　　鼠狼【广志黄鼠在田野间为羣害谷麦善走凡狗不得惟丨丨能得之　郑樵尔雅注鼬鼠状如鼠赤黄色大尾能啖防俗呼丨丨　本草黄防集解时珍曰黄鼠出太原大同延绥及沙漠诸地皆有之味极肥美最畏丨丨能入穴衔出故也　又鼬防释名黄丨丨时珍曰按广雅丨丨即鼬也江东呼为鼪其色黄赤如柚故名此物健于捕鼠及禽畜又能制蛇虺庄子所谓骐骥捕鼠不如狸鼪者即此】
　　鼠母【本草隠鼠释名鼹鼠偃鼠丨丨鼳集解时珍曰按异物志云丨丨头脚似鼠口锐苍色大如水牛而畏狗见则主水灾】
　　鼠虫【齐民要术龙鱼河圗曰冬以腊月鼠断尾正月旦日未出时家长斩鼠着屋中祝云付勅屋吏制断丨丨三时言功鼠不敢行】
</div>
    <div class="pagination">
<a href="御定骈字类编_page856.html">上一页</a><span>...</span><a href="御定骈字类编_page852.html">852</a><a href="御定骈字类编_page853.html">853</a><a href="御定骈字类编_page854.html">854</a><a href="御定骈字类编_page855.html">855</a><a href="御定骈字类编_page856.html">856</a><span class="current-page">857</span><a href="御定骈字类编_page858.html">858</a><a href="御定骈字类编_page859.html">859</a><a href="御定骈字类编_page860.html">860</a><a href="御定骈字类编_page861.html">861</a><a href="御定骈字类编_page862.html">862</a><span>...</span><a href="御定骈字类编_page858.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
