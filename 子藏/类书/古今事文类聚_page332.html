<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 332 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 332 页/共 485 页</h1>
    <div class="content">　　臣伏见杜衍韩琦范仲淹富弼皆是陛下素所委任之臣一旦相继而罢天下之士皆素知其可用之贤而不闻其可罢之罪臣职虽在外事不审知然臣窃见自古小人谗害忠贤其识不逺欲广害善良则不过指为朋党欲摇动大臣则必须诬以专权其故何也夫去一善人而众善人尚在则未为小人之利欲尽去之则善人少过难为一一求瑕惟指以为朋党则可一时尽逐至如大臣已被知遇而防信任者则不可以他事动摇惟有专权是人主之所恶故须此说方可倾之杜衍为人清慎而谨守防矩仲淹则恢廓自信而不疑韩琦则纯正而质直富弼则明敏而果锐四人为性既各不同虽皆归于尽忠而其所见则各异平日闲居则相称美之不暇为国议事则公言廷诤而不私以此而言臣见杜衍等真得汉文所谓忠臣有不和之莭而小人谗为朋党可谓诬矣臣闻有国之权诚非臣下之得专也臣切思仲淹等自入两府以来不见其专权之迹而但见其善避权也陛下开天章阁召而赐坐授以纸笔使条具事弼等迟回近及一月方敢略条数事仲淹老练世事必知凡百难猛更张故有所陈志在逺大而多若迂缓但欲渐而行之以久冀皆有效弼性虽鋭然亦不敢自出意见但举祖宗故事防陛下如此坚意委任督责丁寜而犹迟缓自疑作事不果然小人巧谮而曰专权者岂不诬哉陛下圣哲聪明有知人之圣亲选得此数人骤加擢用今此数人一旦罢去而使羣邪相贺于内四夷相贺于外此臣所以为陛下惜也

　　古今事文类聚别集卷三十
　　钦定四库全书
　　古今事文类聚别集卷三十一
　　宋　祝穆　撰
　　人事部
　　施恩【报恩】
　　羣书要语积而能散【曲礼】分散者人之施也【儒行】分人以财谓之惠【滕上】爱施者仁之端【史记】乐分施而耻积藏【荀大略】报恩无德不报【抑诗】情为恩使命縁义轻【朱晖传】施报其次务施报礼尚徃来【曲礼】报者倦矣施者未厌【僖二十四】出乎尔者反乎尔者也【孟子】恶声至必反之【同上】爱人者人常爱之敬人者人常敬之【同上】耕而卤莾之则其实亦卤莾而报予耘而灭裂之则其实亦灭裂而报予
　　诗句意重泰山轻【李白】倾家其人费【刘长卿】不辞毛粟施行自丘山积【坡】仰荷天地德【坡】报恩恨无隋侯珠以酬荆文璧【选卢子谅】定是酬恩日今朝觉命轻【王种】人情贵徃还不报生祸根【坡】美人赠我锦绣叚何以报之青玉案　美人赠我金错刀何以报之英琼瑶　羙人赠我貂襜褕何以报之明月珠【并张平子四愁】
　　古今事实
　　焚劵市恩
　　冯驩贫乏为孟尝君客为君收债于薛将行问市何物曰吾家寡有者市之驩至薛诸负债者悉来合劵讫悉焚之皆称万岁问何市而返驩曰奉君之命市君家寡有者君之府藏盈集惟欠义耳臣召诸债者合劵而焚之市义而归矣君为之喜
　　散财与贫
　　范蠡之陶为朱公十九年之中三致千金散与贫踈兄弟
　　散金宗族【见致仕及宗族门】
　　贫而好施
　　原结身衣服车马才具妻子内困专以振施贫穷务赴人之急
　　租俸分给
　　梁商常曰多藏厚己为子孙累毎得租俸及两宫赏赐便置中门外未尝入藏悉分与昆弟中外因年谷贵多有馁者輙令苍头以牛车致米盐菜钱于四城门外乞贫民不告其姓名
　　与米一囷【见米门】
　　家温济饥
　　张俭资计差温初百姓饥荒乃倾竭财产与邑里共之頼其存者以百数
　　殖财能施
　　后汉马援扶风茂陵人转游陇汉间谓宾客曰丈夫为志穷当益坚老当益壮因处田牧有牛马羊数千头糓数万斛既而叹曰凡殖货财贵能施赈也否则守钱虏耳敢尽以分昆弟故旧身衣羊裘皮袴
　　乞人填门
　　后汉尚书令符稚为人乐施乞人填门尝曰天下物何常吾今日富后日贫耳忽一日不施则意不防
　　临终焚劵
　　樊重假贷人间数百万临终遗令焚削文契债家皆慙争徃偿之诸子从赦竟不受
　　投报琼【以下系报恩】
　　木美齐桓公也卫国有狄人之败出处于漕齐桓公救而封之遗之车马器服焉卫人思之欲厚报之而作是诗也投我以木桃报之以琼瑶匪报也永以为好也
　　死而结草
　　晋魏颗败秦师于辅氏获杜回秦之力人也初魏武子有嬖妾无子武子疾命颗曰必嫁是妾疾笃曰必以为殉及卒颗嫁之曰疾病则乱从其治也及辅氏之役颗见老人结草以亢杜回踬而颠故获之夜梦老人曰所嫁妇人之父也尔用先人之治命予是以报
　　饿人报德
　　宣子田于首山舍于翳桑见灵輙饿问其病曰不食三日矣食之舍其半问之曰宦三年矣未知母之存亡今近焉【去家近】请以遗之使尽之而为之箪食与肉寘诸槖以与既而与为公介【甲士也】倒防以御公徒而免之问何故对曰翳桑之饿人也问其名居不告而退遂自亡
　　盗马报恩
　　秦缪公亡善马岐下野人共得而食之者三百余人吏欲法之公曰君子不以畜产害人吾闻食善马肉者不饮酒伤人皆赐酒而赦之后秦击晋三百人求从公为晋军所围皆推锋争死遂脱缪公反生得晋惠公
　　退舍以报
　　子犯曰防楚之惠不及此退三舍避之所以报也
　　蛇珠雀环
　　隋侯见大蛇被伤而治之后蛇啣珠以报其珠径寸纯白夜有光明如月之照一名隋侯珠一名明月珠【搜神记】后汉杨宝九岁见一黄雀为鸱枭所搏坠地下为蝼蚁所困宝取之归置巾箱中以黄花飬之毛成飞去夜有黄衣以白环四枚与宝令君子孙洁白位登三公当如此数矣
　　羊羮报德
　　中山君飨都大夫司马子期在焉羊羮不徧子期怒而走于是以伐中山君中山君亡走有挈戈随其后者顾谓二人子奚为对曰臣父尝饿且死君下壶飡餔臣父臣父且死曰中山有急汝必死之故来死君也中山君慨然曰吾以一杯羊羮亡国以一壶飡得二人
　　絶缨报德
　　楚庄王赐羣臣酒日暮灯烛灭有人引美人衣美人援絶其冠缨告王曰有引妾衣者妾絶其缨趣持火来视絶缨者王曰今日饮不絶缨者不懽羣臣百官皆絶冠缨乃出火居二年晋与楚战有一人常在前五合五获首怪而问之对曰臣乃夜絶缨者也王隐忍不暴而诛常愿肝脑涂地颈血湔敌乆矣遂平晋
　　报复有恩
　　朱买臣为防稽太守悉召见故人与饮食尝有恩者皆报复焉
　　解剑报德
　　楚欲杀伍胥胥走几不得脱追者在后至江江上有一渔父撑舡知伍胥意乃渡伍胥伍胥既渡解其剑曰此剑直千金以予父父曰楚赏五城金千镒以求子吾尚不取何用剑乎胥后毎食必祝之曰祝江上丈人
　　以国士报
　　豫让曰范中行众人遇我我以众人报之智伯国士遇我我以国士报之
　　一饭必报
　　范睢一饭之德必偿
　　徧报有德
　　苏秦之燕贷百金为资及佩六国相印得富贵以百金偿之徧报诸所尝见德者一人独未得报乃前自言秦曰我非忘子子之与我至燕再三欲去我易水之上方是时我固望子深是以后子
　　五钱有报
　　汉萧何为沛主吏高祖为布衣时数以吏事防高祖高祖以吏繇咸阳吏皆送奉钱三何独以五及高祖即帝位何为丞相封鄼侯食邑八千户乃益封二千户以尝繇咸阳何送我独赢钱二也
　　报漂母恩
　　韩信从下乡南留亭长食亭长妻苦之乃晨炊蓐食信徃不为具食自絶去至城下钓有一漂母哀之饭信信曰吾必重报母母怒曰大丈夫不能自食吾哀王孙而进食岂望报乎项羽死高祖袭夺信军徙为楚王都下邳信至国召所从食漂母赐千金及下乡亭长钱百曰公小人为德不竟召辱己少年以为中尉告诸将相曰此壮士也方辱我时寜不能死死之无名故忍而就此
　　盗妾报恩
　　袁盎为吴相时有从吏尝盗袁盎侍儿盎知之不泄遇之如初人有告从吏言君知尔与侍者通乃亡归盎驱自追逐以侍者赐之复为从吏及袁盎使呉见守从吏适为校司马中夜引盎起曰君可以去矣吴主期旦日斩君盎谢而去
　　鱼报防珠
　　汉武帝游昆明池见大鱼衔钩取而放之间三日帝复游池濵得明月珠一防帝曰岂鱼之报乎
　　受恩报子
　　陶侃传初范逵过逵因荐侃于庐江太守张防后侃都督江州移镇武昌侃命张防子隐为参军范逵子珧为湘东太守凡防时所荷一飱咸报
　　执炙报恩【见饮酒门】
　　古今文集
　　古诗
　　结袜子
　　燕南壮士吴门豪筑中置鈆隐鱼刀感君恩重许君命防山一掷轻鸿毛
　　感恩【负恩】
　　羣书要语中心藏之何日忘之【隰桑】防夫人之力不及此【襄七】所谓生死而骨肉也【襄十二】相与尸而祝之社而稷之【庄子】浃肌肤而藏骨髓【前礼乐志】自顶至踵功归造化【任彦升弹文】肝脑涂地不足塞责【陈子昻】兴哀于无用之地施德于不报之所【栁文】身侔蝉翼何以受恩死轻鸿毛固得其所【出类要】负恩未干荐祢之墨已弯射羿之弓
　　诗句寸心铭佩字【杜】主人覆防恩岂啻一绨袍【临川】负恩咫尺炎凉变四时出君焦灼君讵知
　　古今事实
　　背之不祥
　　武渉说韩信曰足下何不反汉与楚信谢曰臣得事项王数年官不过郎中言不听防不用故背楚归汉汉王授我上将军印数万之众解衣衣我推食食我言听计用背之不祥
　　造门谢恩
　　何武每奏事京师戴圣未尝不造门谢恩
　　弯射羿弓【以下系背恩】
　　逢学射于羿思天下惟羿为愈己于是杀羿
　　闭籴负恩
　　晋饥秦输之粟秦饥晋闭之籴
　　负汉大恩
　　王莾使安阳舜见太后后曰而属父子宗族汉家力富贵累世以报受人孤寄乗便利时夺取其国不复顾恩义人如此者狗猪不食其余天下岂有而兄弟耶古今文集
　　杂著
　　论人臣尽私恩则尽公义　秦少游
　　白敏中用李德裕荐入翰林为学士及德裕贬敏中为相诋之甚力或曰人臣事君公义而已何以私恩为乎敏中之事未可深咎也愚窃以为不然人臣能尽私恩然后能尽公义敏中之罪不容诛矣孔子曰事亲孝故忠可移于君事兄弟故顺可移于长推此言之则背师负友之人必不能以忠许国何者于所厚者薄则所施无不薄也昔吕布为丁原主簿为董卓而杀原又为王允而杀卓及兵败被执魏祖欲生之刘先主曰明公不见布之事丁建阳董太师乎于是杀布汉封陈平辞曰非魏无知臣安得进上曰若子可谓不背本矣乃复赏魏无知其后诛吕氏而安刘氏者平与周勃也夫以布之不忠于丁董也其肯忠于曹氏乎以陈平之不负魏无知也其肯负于刘氏乎此魏所以诛布汉所以属平者也然则敏中之事盖可见矣虽然敏中所以负德裕也亦有繇焉传曰盗憎主人主人何负于盗而盗憎之乎盖自度其事必为主人所恶故也白氏系与杨虞卿姻家居易又与李宗闵牛僧孺厚若敏中本无英气虽縁德裕以进而不能无意于僧孺宗闵虞卿之徒自度其事必为德裕恶也故因其势力以挤之耳夫德裕忠臣也非罪而被斥天下皆知其寃矣使敏中素与仇犹当为社稷而救之况因之以进耶然则敏中岂惟不忠于德裕亦不忠于唐也愚故曰人臣能尽私恩然后能尽公义敏中之罪不容诛矣然则公义私恩适不两全则如之何以道权之而已义重而恩轻则不以私害公若河曲之役赵宣子使人以其乗车于韩厥执而戮之是也恩重而义轻则不以公废私若庾公之斯追子濯孺子抽矢叩轮去其镞发乗矢而后反是也夫公义私恩不两全犹当以道权其轻重奈何无故而废之哉虽然逢杀羿孟子以为是亦羿有罪焉以此言之德裕之荐敏中亦不得为无罪也
　　诗话
　　追感旧恩
　　冯京当世少尝薄游为街卒所系郑守王公素释之及使闗中王方帅渭与宴集甚欢贻之诗曰吞炭难酬当日事积薪深愧近来恩
　　报讐【快雠】
　　羣书要语父母之讐不与共戴天兄弟之雠不反兵交游之雠不同国【礼记】子夏问于孔子曰居父母之雠如之何夫子曰寝苫枕干不仕弗与共天下也遇诸市朝不反兵而鬬曰请问居昆弟之雠如之何曰仕弗与共国衘君命而使虽遇之不鬬曰请问居从父昆弟之雠如何曰不为魁主人能则执兵而陪其后【礼记】调人掌司万民之难而谐和之凡和难父之仇避诸海外兄弟之雠避诸千里之外从父兄弟之雠不同国君之雠视兄弟交友之雠视从父兄弟也
　　诗句雪耻酬百王除凶报千古【唐太宗】挺身艰难际张目视防雠【杜】朝思除国雠暮思除国雠
　　古今事实
　　复九世雠
　　齐襄公享乎周纪侯谮之襄公将复雠于纪逺祖九世矣九世犹可以复雠虽百代可也
　　吞炭报讐
　　豫让事智伯甚见尊宠赵襄子灭智伯让变姓名入宫涂厠欲刺襄子襄子如厠心动执问则豫让襄子曰义人也释之让又漆身为癞吞炭为哑行乞于市顷之襄子出让伏桥下襄子至桥马惊曰是必豫让也襄子数之曰子不尝事范中行氏乎智伯尽灭之子不为报仇反臣于智伯今何报雠之深也让曰范中行氏众人遇我我故众人报之智伯国士遇我我故国士报之今日臣固伏诛愿请君之衣而击之以致报雠之意虽死不恨襄子大义之持衣与让防剑三跃而击之曰可以下报智伯遂伏剑自杀
　　报东门役
　　宋公陈侯蔡人卫人伐郑围其东门　郑人侵卫牧以报东门之役
</div>
    <div class="pagination">
<a href="古今事文类聚_page331.html">上一页</a><span>...</span><a href="古今事文类聚_page327.html">327</a><a href="古今事文类聚_page328.html">328</a><a href="古今事文类聚_page329.html">329</a><a href="古今事文类聚_page330.html">330</a><a href="古今事文类聚_page331.html">331</a><span class="current-page">332</span><a href="古今事文类聚_page333.html">333</a><a href="古今事文类聚_page334.html">334</a><a href="古今事文类聚_page335.html">335</a><a href="古今事文类聚_page336.html">336</a><a href="古今事文类聚_page337.html">337</a><span>...</span><a href="古今事文类聚_page333.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
