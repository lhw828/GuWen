<!DOCTYPE html>
<html>
<head>
    <meta charset="UTF-8">
    <title>天中记 - 第 45 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 45 页/共 201 页</h1>
    <div class="content">　　凌烟大极宫中有凌烟阁在凝隂殿内功臣阁在凌烟阁南颉利既平置酒于此【韦述两京记】贞观十七年二月二十八日诏曰自古皇王褒崇勲徳既勒名于钟鼎又图形于丹青是以甘露良佐麟阁着其美建武功臣云台纪其迹长孙无忌等二十四人宜酌故实并图画凌烟阁庶念切之懐无谢于前载旌贲之义永贻于后昆【防要】河间元王叚志元碑并云图形戢武阁意凌烟先名戢武后改之尔【金石録】
　　翔鸾栖鳯大明宫中丹鳯门内正殿曰含元殿夹殿两阁左曰翔鸾右曰栖鳯阁下即朝堂肺石登闻皷【唐六典】凝晖李淳风上浑天仪皆用铜帝称善令置于凝晖阁【天文志】
　　朝元元宗幸温泉宫登朝元阁赋诗【旧史】天寳初元宗尝登朝元阁赋诗近臣属和帝以席豫诗最工因诏曰诗人冠冕也【本传】元宗幸骊山登朝元阁命羣臣赋诗正字刘飞诗最清拔特激赏【闻见记】神之本以朝为大干之徳以元为髙【孙翊仁赋】
　　仪仙起草仪仙阁【宋之问诗】
　　滕王滕王者唐髙祖之子武徳中出为洪州刺史喜山水酷爱蝴蝶尤攻书妙音律暇日乗青雀舸游江汉自选芳渚基址不大高低得宜逺瞰湘云近枕汉水仍便以王而名阁焉【阁记】韩愈少时尝闻江南多登临之美而滕王阁独为第一有瓌玮絶特之称【阁记】
　　四香杨国忠用沉香为阁檀香为阑槛麝香乳香筛土为泥饰谓之四香阁春时芍药盛开聚賔友于阁上禁中沉香亭不侔此壮丽也【天寳遗亊】
　　含薫王元寳起高楼以银镂三棱屛风代篱落密置香于水槽香自花镂中出号含薫阁【清异録】
　　延和髙骈起延和阁于大防之西凡七间高八丈皆饰以珠玉绮窻绣户殆非人工每旦焚名香列异寳以祈王母之降及毕师铎乱人有登之者于藻井垂莲之上见二十八字云延和髙阁上干云小语犹疑太一闻烧尽降真无一事开门迎得毕将军此近诗祅也【妖乱志】天册马氏霸湖南末年天册阁为天火焚朗州寺此夜闻空中呵喝言避天册阁来也云中腾沸若千万人舁荷重物然累日方潭州大矣【宋高僧传】
　　升元开元九年江宁县瓦棺寺阁西南乆倾因风自正吴顺义中改寺为升元寺阁为升元阁【龚颖运厯图】康仁杰以陈徳诚荐至金陵会羣公旬沐宴升元阁仁杰造席和登阁诗有云散便凝千里望日斜长占半城隂之句座皆大惊【南唐书】南唐书云升元阁因山为基高可十丈平思阁影半江开寳中王师收复士大夫暨豪民富商之家美女少妇避难于其上迨数千人呉越兵举火焚之哭声动天一旦而烬【金陵志】
　　天佑施功宰相栁璨奏西京旧有凌烟阁图画国初功臣今迁幸东都尚未崇建四镇副元帅梁王勲业冠古请近凌烟阁别创一阁图画梁王以旌徳业诏曰魏赏彭阳之功别创纪勲之观齐旌泗水之绩乃崇嘉徳之楼式示新规爰从旧典宜令所司于皇城择善地别造凌烟阁图写赐名曰天佑施功之阁【五代史】
　　乗风观云台高阁十四间乗风观阁十二间【洛阳地记】临波紫微宫有临波阁阊阖阁【东京记】
　　飞阁周庐千列徼道绮错辇路经营兰除飞阁【张平子西都赋云】阊门何峨峨飞阁跨通波【陆机乐府诗】飞阁缨红带
　　閤
　　閤閤门傍户也【説文】小闺谓之閤【尔雅】
　　东閤公孙开东閤以延贤人注师古曰閤小门也东向开之避当门引賔客以别于掾史官属【本传】公孙至丞相开东閤延贤人与谋议朝觐奏事因言国家便宜上令助等与大臣辨论中外相应以义理之文【严助传】薛宣谓朱云曰留我东閤可以观四方竒士【云传】
　　黄閤太尉公有黄閤主簿録省众事【读志】三公黄閤前此无其义礼记士韠与天子同公侯大夫则异郑元注云士贱与君同不嫌也夫朱门洞开当阳之正色也三公之与天子礼秩相亚故黄其阁以示谦汉旧制也【宋志】陈三公之制开黄閤聼事置鸱吻北齐三公府三门当中门黄閤设内屛黄閤主簿掌閤下威仪【通典】张超与陈公笺云拜黄閤将有日月
　　省閤杨赐拜太尉中平元年被召防议诣省閤切諌【后传】金光洛阳宫有金光閤青阳閤承休閤朱明閤安乐閤白蔵閤显仁閤崇明閤章徳閤飞云閤安世閤长安閤长安有东明閤西华閤紫闼閤【晋宫閤名】
　　上閤崔光乗歩挽至东西上閤【后魏书】北齐有西上閤【通典】宣政之左曰东上閤右曰西上閤【六典】
　　朱华隋姚察授秘书丞敕于朱华閤长参
　　宣光李适擢修文馆学士睿宗时待诏宣光閤【本传】
　　阙
　　阙阙在门两旁中间阙然为道也【释名】阙缺也门两邉缺然为道也【广志】阙观也古毎门树两观宇其前所以标表宫门也其上可居登之则可逺观故谓之观人臣将朝至此则思其所阙故谓之阙其上皆画云气仙灵竒禽恠兽以示四方苍龙白虎武朱雀并画其形【崔豹古今注】象魏大宰正月之吉始和悬治象之法于象魏注郑司农云阙也防周公谓之象魏雉门之外两观阙高巍巍然【周礼】治之见于象者为治象书治象之法者为象魏两观之垂治象者为魏阙【易氏】其上垂法象巍巍髙大谓之象魏使人观之谓之观【左庄二十一正义】
　　旧章鲁司铎火季桓子至御公立于象魏之外命救火者伤人则止财可为也命蔵象魏曰旧章不可亡也【哀三】过阙下车卫灵公与夫人夜坐闻有车声辚辚至阙而息过阙复有声公问夫人曰知此为谁夫人曰此蘧伯玉也公曰何以知之夫人曰妾闻礼下公门轼路马今蘧伯玉贤者也必不以暗昧废节公令人视之果如所言【列女传】
　　魏阙中山公子牟谓瞻子曰身在江海之上心居乎魏阙之下奈何瞻子曰重生重生则利轻中山公子牟曰虽知之未能胜也瞻子曰不能自胜则从神无恶乎不能自胜而强不从者此之谓重伤之人无夀类矣【庄子让王】冀阙秦孝公筑冀阙临渭水在咸阳西四十里【史记水经】东门东海郡胊县始皇立石海上以为东门阙【汉地理志】东北阙萧何造未央宫立东阙北阙【高纪】闗中记曰未央宫东有苍龙阙北有元武阙【史记注】东阙名苍龙北阙名元武秦旧空皆在渭北立东北阙取其便也【索隠】
　　鳯凰阙建章宫东起别风阙高二十五丈乗高以望逺又于宫门北起圆阙髙二十五丈上有铜鳯凰赤眉贼壊之西京赋云圆阙耸以造天若双碣之相望是也【旧事】鳯凰阙汉武帝造髙七十丈五尺鳯凰阙一名别风阙【庙记】长安民俗为鳯凰阙为贞女楼【杨震关辅古语】阙上有金鳯髙丈余【黄图注】栢梁台有桐鳯因名鳯阙【三秦记】
　　嶕峣嶕峣阙在圆阙门内二百歩【庙记】阊阖之内别风嶕峣【西京赋】正紫宫于未央表峣阙于阊阖【上】
　　过阙下车万石君过宫门阙必下车趋【汉书】
　　陵霄陵霄阙始建有鹊巢其上帝以问髙堂隆【魏志】天阙孙氏无阙大晋南都亦不暇立门阙遂废【臧荣绪晋书】大兴中议者皆言汉司徒义兴许彧墓二阙髙壮可徙施之王茂弗欲后陪乗出宣阳门南望牛头山两峯即曰此天阙也岂烦改作帝从之今出宣阳望此山良似阙【丹阳记】
　　博望孝武太明七年博望梁山立双阙【宋书】
　　石阙天监七年正月戊戌作神龙仁兽阙于端门大司马门外【梁纪】诏曰昔孙氏青盖南移日不暇给而两观莫筑悬法无所今礼盛化光役务简便可营建象阙以表旧章于是选匠量功镌石为阙穷极壮丽冠絶古今竒禽异羽莫不毕备【刘璠梁典】阙成朝士铭之时陆倕字佐公其文甚佳士流推服侯景作乱焚烧宗庙城郭府寺百无一存寻髙丽等国入贡见其凋残遂哭于阙下【六朝事迹】陆倕序曰象阙之制其来已逺春秋设旧章之教礼经垂布宪之文戴记显防观之言周史书树阙之梦北荒明月西极流精海市黄金何庭紫贝苍龙武之制铜【一作神】爵铁鳯之工或以聼穷省寃或以布化悬法或以表正王居或以光崇帝里又曰晋假天阙于牛头宋托逺图于博望有欺耳目无补宪章乃命审曲直之官选明中之士陈圭置臬瞻星揆地趋以表敬观而知法物覩双碣之容民识百重之典铭曰布教方显浃日初辉色法上圆制模下矩前賔四防却背九房北通二辙南凑五方【选】武帝雅好辞赋献文章于南阙者相望奉敕与陆倕各制新阙铭【袁峻传】
　　石金东南有石井其方百丈上有二石阙在东南靣上有罇熊有榜着阙题曰地户西北荒中有二金阙髙百丈金阙银盘圆五十丈二阙相去百丈上有明月珠径三丈光照千里中有金阶西北入两阙中名天门【神异经互见天门】
　　流精昆仑山有三角一正东有墉城金台玉楼相鲜有流精之阙西王母所治也【十洲记】昆仑山第九层山形渐狭小下有芝田圃皆数百顷羣仙种耨焉傍有瑶台一二各广千歩皆五色玉为台基最下层有流精阙直上四十丈东有风云雨师阙【拾遗记】
　　黄金蓬莱方丈瀛洲此三山在海中诸仙人不死药皆在焉黄金白银为宫阙【汉书】
　　紫贝鱼鳞屋兮龙堂紫贝阙兮珠宫【楚辞】王逸曰言河伯所居以贝作阙也
　　华阙树中天之华阙丰冠山之朱堂【徐都赋】
　　崇阙丰屋广夏崇阙百里【徐干七喻】
　　朱阙崇墉冈连以岭属朱阙岩岩以双立【鲁灵光殿赋】青阙流云蔼青阙皓月鉴丹宫【顔延年直东宫诗】
　　伊阙昔大禹防以通水两山相对望之若阙伊水歴其间北流故谓之伊阙矣春秋之阙塞焉昭公二十六年赵鞅使女寛守阙塞是也陆机云洛有四阙斯其一焉东岩西岭并镌石开轩髙甍架峯西侧灵岩下泉流东注入于伊水傅毅洛都赋曰因龙门以畅化开伊阙以达聪【水经】
　　神阙南康县归义山去县七百里下有石城髙数丈逺望嵯峨灵阙腾空故老谓之神阙【邓徳明南康记】
　　桂蒲防牱郡有桂蒲阙【汉书】
　　双阙长安城西有双阙上有双铜雀一鸣五谷丰再鸣五谷熟【古歌】
　　百常表以百常之阙圜以万雉之城【七命】建此百常兴兹双起【陆倕石阙铭】
　　熛阙左欃枪而右防兮前熛阙而后应门【甘泉赋】
　　观
　　上兰校猎上兰【元后传】望舒弥辔翼乎徐至于上兰【羽赋】猎陈虎旅于飞亷正垒壁乎上兰【西京赋】上林有上兰观【黄图】鳷鹊蹷石闗歴封峦过鳷鹊望露寒注张揖曰此四观建元中作在云阳甘泉宫外【上林赋】建元中作石闗封峦鳷鹊观【黄图】杨雄云近则有洪涯储胥逺则有石闗封峦鳷鹊露寒棠梨等观又有髙华白虎温徳相思观【史记正义】云阳宫记云宫东北有石门山冈峦纠纷干霄秀出有石岩容数百人上起甘泉观甘泉赋云封峦石阙弭迤乎延属【黄图】
　　龙台上林赋登龙台掩细栁注皆观名三辅故事曰龙台髙六丈汉时龙见陂中故作此台
　　豫章集乎豫章之宇注馆名黄图曰上林有豫章观武帝造在昆明池中亦曰昆明观【西都赋】大修昆明池列观环之【史平凖书】昔豫章之名宇披元池而特起仪景星于天汉列牛女以双峙【西征赋】
　　属玉甘露二年十二月行幸萯阳宫属玉观注晋灼曰属玉水鸟似防防以名观也应邵曰宫在鄠秦昭王起【宣纪】天子乃登属玉之馆厯长杨之榭【西都赋】
　　平乐东方朔有平乐观赋【本传】明帝至长安迎取飞廉并铜马置上西门平乐观【华峤后汉书】灵帝时青徐黄巾复起帝自称无上将军燿兵于平乐观【纪】
　　东观和帝永元十三年正月帝幸东观览书林阅篇籍博选艺术之士以充其官注陆机洛阳记曰在南宫髙阙十二间介于承风观【纪】窦章少好学有文章与马融崔爰同好更相推荐永初中学者称东观为老氏蔵室道家蓬莱山大仆邓康荐章入东观为校书郎注老子为守蔵史复为柱下史四方所记文书皆归柱下言东汉经籍多也蓬莱海中神山为仙府幽经秘箓并皆在焉【本传】黄香元和元年肃宗诏诣东观读未见书【文苑】南宫有东观汉氏图籍所在有石渠石室延阁广内蓄之于外府又有御史掌兰台秘书及麒麟天禄二阁蔵之于内禁成帝延熹二年始置秘书监官掌典书古今文字考古今同异属太常【洛阳宫殿名】髙彪举考亷为郎中校书东观因事讽谏数奏赋颂竒文灵帝诏东观画彪像以劝学者【文苑】阳球奏罢鸿都文学曰今太学东观足以讲明圣化愿罢鸿都之选以塞天下之谤【酷吏】东观儒林之府当讲校文艺处定疑难汉时皆名学硕儒乃任其职【吴华覈传】后汉东观蔵书之府亦著作之所当时文学之士使校雠其中故有校书之职【唐百官志】汉东京图书悉在东观多使名儒硕学入直东观撰述国史谓之著作东观【通典】
　　白虎建初四年十一月壬戌诏下太常将大夫博士议郎郎官及诸生诸儒会白虎观讲论五经同异使五官中郎将魏应承制问侍中淳于恭奏帝亲称制临决如孝宣甘露石渠故事作白虎议奏【章纪】白虎门名于门立观因以名焉【才鸿传注】孝宣会诸儒于石渠元帝集学士于白虎【蔡邕封事】
　　长乐灵帝时京兆第五永为督军御史使督幽州百官大会祖饯于长乐观议郎蔡邕等皆赋诗彪独作箴【髙彪】鼎中洛阳南宫有承风观北宫有増喜观城外有宣阳观千秋鸿地泉城扬威石楼等观城外有鼎中观【洛阳地记】洛阳西南洛水上有鼎中观是成王定鼎处【舆地志】迎风闲宫显敞云屋皓旰崇景山之髙基迎清风而立观【七启】迎风观在邺【地理志】
　　总章明帝青龙三年大治洛阳宫筑总章观髙十余丈建翔鳯于上四年四月置崇文观召善属文者充之【魏志】恊律总章之司厚伦正俗崇文成均之职导徳齐礼【王元长曲水诗序】
　　白爵太子孙和被废骠骑将军朱据尚书仆射屈晃率将吏泥头诣阙请和权登白爵观见甚恶之【吴志】
　　鄷明刘曜立大学于长乐宫东简百姓年二十五以下十三已上五百人选朝贤宿儒明经笃学以教之命起鄷明观于西宫起凌烟台于滈池【晋载记】
　　崇明刘聪时平阳地震崇明观为池水赤如血赤气至天赤龙奋迅而去【后魏匈奴传】
　　戏马石虎起灵台九殿女官十有八等又女妓二千为卤簿皆着紫纶巾蜀锦袴金银镂带五纹织成靴游于戏马观【舆地志】
　　凌霄太子宣出时石季龙于其后宫升凌霄观望之笑曰我家父子如是自非天崩地防当复何愁但抱子防孙日为乐耳【晋载记】
　　賔遐张骏境内渐平使其将杨宣率众越流沙伐兹鄯善于是西域并降鄯善王元孟献女号曰美人立賔遐观以处之【本传】
　　通天晋孝武帝讲孝经于通天观仆射谢安侍座尚书陆纳侍讲黄门侍郎谢石吏部侍郎袁宏执经丹阳尹王绲读句论者荣之【志】通天观在旧台城内宋元嘉中筑二十三年更修广之造景阳楼大壮观又立鳯光殿醴泉堂建业宫有迎风观宋大明年起【建康宫阙簿】
　　揔明明帝泰始六年九月戊寅立揔明观召学士以充之置东观祭酒访举各一人学生二十人分为儒道文史隂阳五部学言隂阳者遂无其人【南史】王谌领东观祭酒即明帝所置揔明观也【齐传】
　　临沧丹阳秣陵县新亭陇有逺望楼又名劳劳楼宋改为临沧观行人分别之所【舆地志】
　　一柱刘宋临川王义庆在镇于罗公洲立观甚大而惟一柱【渚宫故事】经从一柱观出入三休台【梁刘孝绰诗】孤城一柱观落日九江秋【杜甫诗】东京紫微宫有一柱观【唐韦述东京杂记】商颷商颷观在东北十三里篱门亭后亭墩上齐武帝筑九日登以晏羣臣【建康宫阙簿】
　　明月丹阳郡建康县台城齐文恵太子治圃有明月观婉转桥徘徊廊圃内作净名精舎【舆地志】
　　东明髙祖太和十五年五月议改律令于东明观亲折疑狱【后魏书】
　　崇文周明帝尚学艺内有崇文之观外重成均之职握素怀鈆重席之士间出于朝廷员冠方领执经【一作疑】之士着録于京邑【北史】
　　齐云陈后主令采木湘洲拟造正寝栰至牛渚矶尽而没既而渔人见栰于海上复起齐云观国人歌曰齐云观冦来无际畔【本纪】
　　紫云干封元年正月丁丑兖州置紫云僊鹤万嵗三观封峦非烟重轮三寺【旧纪】
　　望僊武宗会昌三年夏五月作望僊观于禁中【纪】玉晨玉晨观在紫宸殿后【元稹集】
　　髙唐昔者楚襄王与宋玉游于云梦之台望髙唐之观【宋玉赋】
　　祈年既表祈年观复立望仙宫【沈休文诗】
　　九观宫中有临髙陵云宣曲广望阆风万世修龄总章聴讼凡九观皆髙十六七丈云母窻日曜之有光【洛阳记】逸客蜀城有逸客观【华阳国志】
　　客观南岭东岩北靣有二小山一山有双石竪立号曰石门一山孤崖特秀上有客观陟之者逺眺千里【华山记】珠杨子县有杨子宫宫中有珠观【扬州记】
　　上清上阳宫有上清观【东京杂记】
　　翠观髙耸南岭秀出中天翠观岑青雕阁霞连【七命】髙昌碣以髙昌崇观表以建城峻庐岧嶤岑立崔巍峦居【何平叔赋】北看髙昌邪睨建城【韦仲将景福殿赋】
　　临春北齐有临春观望秋观
　　庭
　　庭堂下至门谓之庭【玉海】
　　明庭黄帝接万灵明庭明庭者甘泉也【汉郊祀志】
　　总街汤有总街之庭【管子】
　　少庭周王二十三祀庚子朔九州之咸格于周王在鄷昧爽立于少庭【周书鄷保解】
　　承明承明金马著作之庭【西都赋】
　　殊庭太初元年十二月甲子朔上亲禅髙里祠后土临勃海将防望祀蓬莱之属几至殊庭焉注师古曰殊庭蓬莱中仙人庭也【郊祀志】
　　商中作建章宫其西则商中数十里如淳曰商中商庭也师古曰商金也于序在秋故谓西方之庭为商庭【上】
　　堂
　　堂古者为堂自半已前虚之谓堂半已后实之为室堂者当也谓当正向阳之屋【玉海】
　　九尺礼有以髙为贵者天子之堂九尺诸侯七尺大夫五尺士三尺【礼器】
　　九雉天子堂九雉诸侯七雉伯子男五雉【尚书大传】
　　缙云永康县缙云堂黄帝錬丹处【宋永初古今山川记】
　　尧舜堂王者之堂墨子称尧舜堂髙三尺儒家以为卑下假使之然髙三尺之堂蓂荚生于阶下须临堂察之乃知荚数夫起视堂下之荚孰与悬日厯于扆坐顾輙见之【论衡】
　　学堂王屋县有孔子学堂西南七里有石室临大河水势湍急五里之间寂无水声如似聴义【郡国志】
　　讲堂齐桓公宫城西门外有讲堂齐宣王立此学也故称为稷下学莒子如齐盟于稷门此也【上】临淄城西门外有古讲堂其柱犹存齐宣王修文学处也【齐地记】通云海人献龙膏为灯于燕昭王王坐通云之堂具灯【拾遗记】
　　黄堂鸡陂之侧即春申君子为假君之殿也后太守居之以数失火故涂以雌黄遂名黄堂【郡国志】
　　遗芬汉武息于延凉室卧梦李夫人授帝蘅芜之香帝惊起而香气犹着衣枕厯月不歇帝弥思涕乃改延凉室为遗芬梦堂【拾遗记】
　　延清董偃常卧延清之堂设火齐屛风【上】
　　玉堂文翁立讲堂作石室一曰玉堂在城南初堂遇火太守更修立又増二石室【华阳国志】文翁学堂在城南【益州记】万金灵帝起四百尺观于阿亭道造万金堂于西园又造南宫玉堂筑广城苑
　　承明袁绍抽戈承明注山阳公载记曰绍等入端门遂于承明堂上格杀中常侍髙望等二人【本传】
　　愧贤刘聪嘉平三年廷尉陈元达极諌聪怒将斩之聪时幸逍遥园李中堂元达抱堂下树呌曰臣所言者社稷之计聪免之于是易李中堂为愧贤堂【和苞赵汉记】靖恭李暠于南门外临水起堂名曰靖恭堂以议朝政阅武事堂成图讃自古明王忠臣孝子贞女暠自为序以明鉴戒文武羣寮亦皆图焉是月白雀翔于靖恭暠颂之【三十国春秋】
　　圣夀圣夀堂石虎造垂玉佩八百大小镜二万枚丁香末为泥油瓦四靣垂金铃一万枚去邺三十里【羊头山记】清徽孝文南征还洛引见王公侍臣于清徽堂帝曰此堂成来未与王公行宴乐之礼今与诸贤欲无髙而不升无深而不入因之流化渠洗烦池次之凝闲堂帝曰此堂取夫于闲居之义不可纵奢以忘俭自安以忘危故于堂后作茅茨堂谓李冲曰此东曰歩元庑西曰防凯庑此座虽无尧舜之君卿当无愧元凯冲对曰臣既遭唐尧之君不敢辞元凯之誉髙祖曰光景垂落朕同宗则有载考之义卿等将出无逺何得黙尔徳音即命黄门郎崔光邺郭雅邢峦崔林等赋诗言志烛至公卿辞髙祖曰在夜载考宗族之义卿等且还朕与诸王宗室欲成此夜饮【魏书】又诏延四庙之子下逮元孙之胄申宗宴于皇信堂令宗室赋诗又会百寮于宣极堂行饮至策勲之礼【上】太和十九年十二月甲子见羣臣光极堂【纪】
　　苗奈林南有石碑一所魏明帝所立也题云苗之碑髙祖于碑北作苗堂永安中年庄帝马射于华林园百官皆来读碑疑苗字误国子博士李同轨曰魏明英才世称三祖公干等为其羽翼但未知本意如何不得言误也杨衒之时为奉朝请因即释曰以蒿覆之故言苖何误之有众咸称善以为得其防归【洛阳伽蓝记】水经云魏文帝茅堂前有茅碑是黄初中所立也按衒之魏人亲释苗之义道元谓黄初所立误玉海因之书于汉晋之间亦误矣
</div>
    <div class="pagination">
<a href="天中记_page44.html">上一页</a><span>...</span><a href="天中记_page40.html">40</a><a href="天中记_page41.html">41</a><a href="天中记_page42.html">42</a><a href="天中记_page43.html">43</a><a href="天中记_page44.html">44</a><span class="current-page">45</span><a href="天中记_page46.html">46</a><a href="天中记_page47.html">47</a><a href="天中记_page48.html">48</a><a href="天中记_page49.html">49</a><a href="天中记_page50.html">50</a><span>...</span><a href="天中记_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
