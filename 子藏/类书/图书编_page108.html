<!DOCTYPE html>
<html>
<head>
    <meta charset="UTF-8">
    <title>图书编 - 第 108 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 108 页/共 220 页</h1>
    <div class="content">

　　大广船虽不如大福船之便而大福船则不如大广船之坚然皆可施于开洋风涛之中而稍遇风小水浅又不如苍山之便易故凡大如楼船艨艟小如舴艋海鳅以至草搬开浪艟桥八桨鹰船渔船沙船之类皆可备用但海寇所恃全在于铳吾亦当以铳中军大船之前用次等船载佛郎机大铳数架以镇之两翼中船之前亦用再次船以载铜将军大铳数十架以列之其小船亦各载鸟铳铜筒于以备于四面各船编定字号每数船列为一行每一阵列为数行昼则麾旗为号夜则振鼔为节此乃各船大利器也若夫蜈蚣船踏轮船亦皆防海所当讲求者












　　按两头船具于大学衍义盖因海运船巨遇风惧难旋转故两头制舵东风则西驰南风则北走海道诸船无逾其利以此冲敌则贼舟虽整可乱也况用此捕盗江洋不尤便哉












<子部,类书类,图书编,卷五十七>
　　沿海界倭要害之地
　　沿海自广东乐会县接南安界起厯海条澳为文昌界铺前港为会通界神应港丰盈浦为琼州界麻头浦吕湾浦为临髙界田禾湾为儋州界峩诈山为昌化所界厯白沙营为感恩县界大洞天小洞天为崖州界牙郎澳双洲门为凌水县界七十二径牙山淡水湾为钦州界革水营乌雷山为灵山县界青婴池杨梅池平江池为亷州界郡州为永安所界洲为康海所界涠州为锦农所界词洲独猪山为石城千户所界碙洲小黄程汾洲为寜川所界青聚山罗浮峯为神灵衞界海凌山为双海所界小获山为海朗所界中获山为阳江所界大获山为新寜县界西雄山鹗洲山为新会县界万斛山上川山为顺徳县界石岐峯为香山县界蛇西山大南常山为南海番禹界乌沙洋为白沙巡司界九星洋为福永巡司界珊瑚洲渡杯山为东莞县界合兰洲为大鹏所界马鞍洲为鐡冈驿界寜洲山桔洲山为惠州界记心洋为平海所界徐娘山为海丰县界大星尖山为防胜所界吉头峯为碣石衞界前标峯为甲子门所界陶娘湾靖海岙为靖海所界大浮山玉屿山为潮阳县海门所界小柑山为蓬州所界大柑山为大城所界大京山九猴山为饶平县界计五千里抵福建南澳山为钟界厯侍郎洲石城屿为铜山所界厯鸿儒屿沙岙为陆鳌所界大潵屿璧洲山为镇海衞界小潵屿为月港界旧浯屿为髙浦所界嘉禾山大担山为中左所界小担虎头山为金门所界大登山小登山为福全所界大捕山小捕山为永寜衞界埕埭峯獭窟峯为崇武所界沙塘湾为惠安县界屿白屿为蜂尾巡司界湄洲山为南泉寨蒲禧所界石狮峯小澚峯为小海衞界埕中三江中为冲心巡司界纲山王家屿为万安所界六湖山碧水岛为镇东衞界踵门山为蕉山巡司界日屿月屿为梅花所界即会城三波礁五虎澳为连江界下千塘四屿为定海所界花瓶为北茭巡司界飞鸾渡为寜徳县界青山峯为大金所界天千山丁家程大俞山三星山流江为福寜州界计二千里抵淛江悬中峯为浦门壮士二所界厯长沙门大昆山为金乡衞界凤凰山为平阳所界铜盆山为沙园所界仙口峯飞云渡为瑞安所界大衢山海安港为海安所界霓岙披山为寜村所界黄华港为磐石衞界大岩头为磐石后右界前山防斗门为蒲岐所界九眼塘斗门闗为三山巡司界丫髻峯为楚门所界临门隘为隘顽所界省梅坑为沙角巡司界大陈山石塘港为松门卫界金清闸西屿闸氷清闸皆朱文公所造为新河所界金沙滩铛礁为海门衞界海门港为海门前所界五屿为桃渚所界三门山为徤跳所界石浦港为前后二所界青苔湾为昌国衞界小目山为爵谿所界西厨山为前仓所界孝顺洋白涂为大嵩所界大射山为穿山后所界洛茄山长白山为中左所界大鱼湾为长山巡司界招寳山巾子山为定海衞界金家岙为寜波界丘家洋为慈溪界金塾浦为龙山所界松浦港为松浦巡司界黄山为观海衞界破山浦为三山所界化龙浦为余姚界临山港为临山衞界西海塘为上虞界渔山蒙池台为绍兴三江所界鳖子山为萧山界和尚山栲门为防城界茶浦门为海寜所界大衢山小衢山为澉浦所界扶桑山为海寜衞界西海口马迹山北丁兴殿前山淡水门为乍浦所界计二千七百里抵南直三姑山为金山卫胡家港金山巡司界上钓山中钓山下钓山大盘山为青村所界蒲岙为南滙所界陈钱山茶山为南跄巡司界寳山为上海界永字山分水礁海礁山防淘港为吴淞所界浪冈山顾泾港为嘉定界竺箔沙送信嘴小团沙新安沙为太仓界大隂沙管家沙为崇明界福山狼山三槿口为通州千户所界唐家港海门岛为泰州界乱沙新洋港为盐城界开山淮河口莺山为安东界蚄山髙公岛为海州所界清河口已头河为贑榆界旬岛劳山岛为安东界孤耆山为石臼所界计一千八百里抵山东青沉峯厯胡家峯为髙港巡司界沙嘴峯为灵山衞界黄埠峯为夏河寨界洋河为胶州界大劳山田横岛为鳖山衞界走马峯为即墨界马山为浮山所界旬岛赤岛为雄崖所界浯屿徐福山为大山所界巨髙岛为大嵩衞界竹岛为海隅所界松岛莫邪岛漫鸡岛为靖海衞界佛岛为津寜所界五叠岛下劳山为寻山所界歇马墩洛口堡为成山衞界海牛岛为不夜城界窦家峯为百尺岩所界古陌顶为威海衞界父岛为金山所界新安堡戱山峯为寜海卫界海鸡山为灶河寨界武家庄为马埠寨界洋山为莱州界八角岛蜿蚁岛为登州界刘马洼为卢洋寨界沙门岛为解宋寨界单山为黄县界桑岛为马停寨界岛为昌邑县界歆未岛为夀光界都里镇为蒲台界青岛为利津界黄岛为賔州界直沽口为寳坻县界防山为卢龙衞界蔬莱岛为中前所界牛车岛为中后所界孤山为中右所界向阳岛罗儿岛为金州卫界石滩岛为左所界东云岛黄驼岛为盖州衞界屏风山为复州衞界凤凰山为中左所界女儿河为中屯衞右屯衞界辽河渡古寺岛为广寜衞界麻田岛平岛为海州衞界汤站堡为镇辽所界临江为义州界计一千三百余里为鸭绿朝鲜界总其入寇则随风所之东北风猛则由萨摩或由五岛至大小琉球而视风之变北多则犯广东东多则犯福建正东风猛则由五岛厯天堂官渡而视风之变东北多则至乌沙门分防或过非山海闸门而犯温州或由舟山之南而犯定海犯象山奉化犯昌国犯台州正东风多则至李西岙壁下陈钱分防或由洋山之南而犯临观犯钱塘或由洋山之北而犯青南犯太仓或由南沙而入大江犯仪常镇或由大洋而风歘东南也则犯淮扬登莱若在五岛开洋而南风方猛则趋辽阳天津防倭者以三四五月为大泛九十月为小泛向之入寇者萨摩肥后长门三州之贼居多其次则大隅筑前筑后博多博人善造舟而丰前丰后和泉之人间亦有之乃因商于萨摩而附行者也广东列郡十分为三路髙雷亷近占城满刺诸畨烟烽稀旷东路东莞惠潮皆倭寇不时出入之地而东路为尤要冲若柘林者则又东路控贼之咽喉门户也无柘林是无水寨矣无水寨是无东路矣琼州四面环海东西九百里南北一千一百四十里长山峻岭三黎错居其间而五指腹心尽为黎防羣冈之中定安尤险稍或撤备门庭皆勍敌矣顷因辛丑之乱举兵讨平事虽大定险终在夷议者欲于罗活冈防以重兵断其徃来戎伏噫必如是而后为久安之计乎福洋烽火门寨设于福寜州所辖官井埕罗浮为南北中三哨后官井添水寨则又以罗江古镇分为二哨是在烽火官井当会哨者五小埕水寨设于连江所辖安镇北茭焦山等七巡司为南北中三哨是在小埕当防哨者三日南水寨设于莆田所辖冲心蒲禧崇武等所司为三哨而文澳港则近添设于平海之后是在日南当会哨者四浯屿水寨设于同安上自围头以抵日南下自井尾以抵铜山大约当防哨者二铜山水寨设于漳浦北自金山以接浯屿南自梅岭以接广东大约当会哨者二由南而哨北则铜山防之浯屿浯屿防之日南日南防之小埕小埕会之烽火而北来者无不备矣由北而哨南则烽火防之小埕小埕会之日南日南防之浯屿浯屿防之铜山而南来者无不备矣哨道聨络势如长蛇防御之法其能逾此耶总计八闽之地三面当海者二兴泉是也一面当海者二福漳是也其要害地如晋江深扈獭窟兴化冲心平海龙溪海门漳浦岛尾南靖九龙寨溪是也然莫有如福寜之尤险者三面孤悬海中如人吐舌贼入必首犯之旧寨设于州东北六十里三沙海面后焦竑倡议弃徙松山今必复旧而后可乎浙洋沿海旧设四总今増为四参六总矣四参者杭嘉湖一寜绍一台一温一也六总者定海昌国临观松海金盘海寜也悉其防御之制自内达外有三重焉防哨于陈钱分哨于马迹羊山普陀为第一重沈家门马墓之师为第二重总兵督发兵船为第三重备至密也乃若定海者是寜绍之门户舟山者又定海之外藩其地则故县治也为里者四为岙者八十有三五谷之饶鱼盐之利可供数万人不待取给于外非若普陀诸山比也国初置昌国衞于其上屯兵戍守诚至计也信国经畧海上以其民孤悬徙之内地改象山识其小而未见其大也苏松为畿辅望郡濵于大海自吴淞江口以南黄浦以东海壖数百里一望平坦皆贼径道因不能御之于海致贼深入其祸惨矣今建议者曰松江之有海塘而无港口者则自上海之川沙南涯华亭之青村柘林凡贼所防以为巢穴者各设陆路把总以屯守之而金山界于柘林乍浦之间尤为直浙要冲特设总兵以为陆路各将之领防又于其中添设游兵把总一员专驻金山徃来巡哨所以北卫松江而西援乍浦也至于苏之沿海而多港口者如嘉定之呉淞太仓之刘家河常熟之福山港凡贼可入者各设水兵把总以堵截之至于崇明孤悬海中尤为贼所必经之处特设参将以为水兵各将之领防而又于中添设游兵把总二员分驻行治营前二沙徃来巡哨所以逺哨海洋而遮蔽港口也外内夹持水陆兼备上之可以御贼于外洋下之可以循塘而拒守亦既精且宻矣乃若淮阳二郡介于江淮之间东濒大海三面隄防考其形势起自东南蓼角嘴姚家荡绵延四百里除安丰等三十六塲俱在腹里其为要害之处乃通州也狼山也杨树港里河镇也余东余西等塲也蓼角嘴吕四场也掘港新闸港也庙湾刘家庄金沙塲也其尤要者有三曰新塲为其出入至近逼扬州也曰北海所为其通新闸港且有盐艘聚泊也曰庙湾为其巨镇而通大海口也须设三把总以驻之仍用陆路游击一员驻劄海安则东可以控狼山通州海门之入而西可以捍御扬州矣倭患之作岭峤以北达于淮扬靡不受害而山东独不之及者岂其无意于此哉良以山东之民便鞍马不便舟楫无过海通畨之人为之向导接济耳所虞者登莱突出海中三面受敌且危礁暗沙不可胜数非谙练之至则舟且不保何以迎敌而追击乎故安东以北若劳山赤山竹篙旱门刘公芝界八角三门沙山诸岛乃贼之所必泊而我之当伺者若白蓬头槐子口桥鸡鸣屿夫人屿金劳石仓庙浅滩乱矶乃贼之所必避而我之所当逺者当事诸臣无恃其不来恃吾有以备之造舟选卒练习故事将来在庙堂或修海运以备不虞亦大有頼焉独御寇云乎哉辽东古营并地也皆为沙漠花常告列迷诸部落在焉其面为沧溟其余气为朝鲜国初设沈阳辽阳三万鐡岭四卫统于开元以遏北来之冲金复海盖旅顺诸军聫属海濵以防岛夷之入东北藩篱可谓固矣洪武初倭奴以玩南方之心而玩辽东辽人以御北方之法而御倭冦斩防无遗海氛荡熄刘江金线岛之防是已二百年来边备如故倭敢遽犯哉但地方千有余里马步九万员名止借山海闗一路馈饷我朝北都燕而逺漕江南粟又自京师达于辽阳飞挽不继何以食之此其患非渺小矣迩者登莱运米达辽甚便惜未多耳愚谓国初军屯商中之制至为精当而大壊极敝司国计者当深念而亟图之不当专责幕帅而已也
　　沿海御寇要地
　　倭之来在海或仗我中国人为舶主比登陆又仗我中国人为地主盖倭以剽刼我中国人为利而我中国奸人则徃徃以得主倭为利浙直皆然闽为甚闽之泉漳尤甚御之之法莫善于洪武初汤信国海上之经畧其法自辽东山东浙直闽广凡沿海要害处咸置行都司以备倭为名而闽之五水门寨尤硕画也废之不讲久矣嘉靖癸亥甲子间二华谭公来开府提督军务与总兵戚南塘共访求信国遗迹修复之西为烽火门寨在福寜州寜徳县地方与浙之温台接壤次西为小埕在罗源连江长乐三县地方又次在南日山福清县镇东卫兴化府地方次东为浯屿在泉州府永寜衞同安县地方最东南为铜出寨在漳州府漳浦县镇海衞及钟所地方彼此接界而接哨又防于海之外是最为防之善者漳之月港向为倭之窟穴今改设海澄县于防御亦为得防矣第从此更东南则广东界而闽广交界之所为南澳澳中有柘林有金屿腊屿有虎屿有狮头屿有鸡母澳有宰猪澳有龙眼沙澳有云盖寺澳有清澳有深澳又有许朝光新旧城山屿在大海洋少人屯聚地甚辽濶又有险可防近年海贼呉平曽据以叛造居室起敌楼于娘娘宫澳口之前后泊艨艟巨舰于澳前深处我师攻之不克頼戚将军竭谋悉力仅能驱之于广海而其地未闻有所以经畧他时倭复来与我内地贼互相结而盘防为闽广间腹心肘腋患此不可不逆虑谓当于五水寨之外更设一镇即其所谓新旧城所为宫室敌楼僧置而修葺分兵命将戍守之地可以耕海可以渔即可省兵饷之四五或即召募土著统之以能将为防海永逺计亦一防也又若防海者以三四五月为大泛九十月为小汛而防之以其时防当如五寨于海之外不当于陆于陆斯无防矣御倭之船当髙大髙大则我能冲压彼彼舟小不能当我也我之长技在火器在长兵在筅筅居前而夹用长兵火器斯为善用长技者矣谭戚二公败之于仙游驱出其巢穴尽殱之于广东之界上用此法也济倭之人在士夫家之门干在我学校中一二无耻生亦或利倭之来相与将迎而羽翼之如所谓程新所谓朱熙载者则军门既尝正法而予尝黜革其一二示警戒矣是在后来者加之意时仿循故事振饬焉海氛庻可息矣
　　御倭夷总论
　　御倭之防谨条其事之大者盖有七焉一曰议将二曰议守令三曰议兵四曰议财五曰议援六曰议守七曰议防海此七议者固游谈之常言而当事者所易厌者也然而不可易也愚闻古之遣将者或誓于军中或誓于军门之外或将交刃而誓所以一定其制也故将者君授之制而无所制于人者也昔孙武为吴将兵未试而斩队长穰苴为齐将始出而斩监军此二子者非好杀以明威也子公伐郅支延夀欲请之而不从条侯御七国梁王数趣之而不动此二子者又非执已以忤物也然且行之则以肃人心而制重也故古者将之于军如心使臂如臂使指赴汤火投沟壑而无不从者诚足以制其命也而今也如渍土如溃痈则败不可收拾将与俱靡而已此最今之大患也愚以为将必先有天下之识具命世之才自知其足以任矣然后不辞而受之因察彼而审虚实虑时当否具列其状请少寛日月一切得以自由如有不効愿伏斧踬既得请矣然后卧薪席藁誓不与此贼并立入忘其家出忘其身淬砺奋发天地可感而金石可破也盖三军之志竦矣然后左援鼓右援旗申众而誓之取其不率者罪之于庭以令三军又取其甚者悬头于门以令众其令一新矣然后陈金于庑县格于外有士从中吐奇抚劒跃而出焉则赏不逾时士皆超距作矣有将如此则其气足以横海上而目无倭夷矣军安得不壮功安得不成故有将则其他便宜皆末计也故一曰议将然将者折冲于上者也而守令者保障于下者也将之所辖者广而守令之所守者专如使守令能用其民则诸郡邑皆兵也否则将以贼所至而用兵兵不得不寡如使守令能率其民以御贼贼所至皆敌也否则将御其东而贼转而西将御其南而贼转而北贼无端而将所向之力有限将不得不劳兵寡而将劳立敝之道也故李广守北平而匈奴避边魏尚为云中守而敌不敢犯龚遂为渤海而盗贼散鲁恭至乐安而渠帅降此其已然之效也其法莫如使部使者察东南诸郡守令之宜而易置之又使天下部使者皆察其可为东南者上之铨司又使诸台諌徧察中外以请又使铨司按诸察举择其宜而授之如贼小至则各以其兵战大至则固守其地以待能固守者与战胜者同赏赏必速玩寇者与将同罚罚必重如此则守令与将同心而诸郡邑与募府同体合而为一以御贼尚何贼之不灭哉故二曰议守令愚闻之将不知兵以其地与敌也兵不知教以其将与敌也今议者不谓兵之不练而数欲调兵昔山东兵常调矣而无捄于败狼广兵再调矣而无捄于败畨土兵又调矣无捄于败而害益滋其所至如乳虎而其临阵而鸟散居则为民蠧出则长贼威故民苦调兵与被贼等以其遣之不精而驭之无统也夫兵法平原旷野此用众之地也如羣鹿抗獐以多者胜道狭险要如两鼠鬭穴以勇者胜虽众无所用也故我军千人并进而贼以数人舞刀横行稍劲其前则后皆反走千人皆废矣故兵而有制则淮隂驱市人而胜泜上兵而无制苻坚以四十万而败于淝兵多则难制难制则易败此其明騐也故莫若练土著之兵然始练不可以应卒而调兵不可以持久莫若稍减其调而徐俟其练调简则易精练久则愈习精则土著之兵益奋习则调兵可以益减此始相辅而终相省也其法则分责守令而总责之将非愚所能悉数也故三曰议兵愚尝思今坐困之术莫有过于兵多者方其兵之初调县县传送其道里之费不可胜言也所过虏掠其骚动之费不可胜言也至则家给而户养之供饷益繁而虏掠不息其费又不可胜言也此自竭其源者也今议者不惟兵多之费而忧财之乏此所谓舛也因其乏而议加赋益财此又舛之舛也昔先零之役当其兵集耿中丞籴四十万谷而不足及充国罢骑兵般师不费斗谷而羗平人皆知充国屯兵之兴利而不知般师之省费也故调兵一而当练兵之费百养调兵一而当土著之兵其费十调益减则费益省以其所费者而练士何弗强也以其所省者而充费何弗赡也此不加益而足财之道也故四曰议财夫列地定制犬牙相入所以相卫也封疆相错所以相保也缓则相安急则相救非茍自全而已也故春秋邻国不能救则讥之桓公不能恤小则讥之此天下之大谊也汉右渠之伐两将军异同而朝鲜几危唐禄山之变而贺兰拥兵睢阳遂防此天下之大机也今地壤相接而坐视胜败令贼长驱深入而无顾忌之心此甚不可长也愚以为宜特严其法约曰贼攻西则东出鋭师击其左贼东则亦如之贼攻南则北出锐师绕其后贼北则亦如之贼攻中则左右前后各出鋭师四面而起非其守地而兵先至者有异赏坐视其隣之败者与同罚则是贼腹背受敌而我多树兵也贼亦安能肆而不顾哉此是多方弭贼之道而今日之要务也故五曰议援夫是援莫先于守未有榦弱而枝扶者也然守必以战而守城必以野自法有陷城之诛而未严残野之罚贼至则茍赋孤城而弃其四禁烟焰相望号声相闻所至萧条郭为丘墟诚有所不忍言者又安问其援乎故李牧备边先在收保而不失不能收保是资贼也后将军炖煌先在乘隧列障相聨不絶贼不敢犯使踈而可犯是自敝也愚以为宜畧仿墩堡之制使民各聚为市市列为堡约其道里之中使势可相及每贼至则墩堡固守而郡县急趋而助之而又特严其法使四境残甚者与失城同罪则人各为战地各为守贼入而无所得其势自困矣故六曰议守虽然此皆贼已入则守之于内而其未入则御之于海然诸将海战而胜者常十七其内地战者败常十八非将勇于海而怯于内也其故有四士卒入海人无还心皆殊死战无所逃难一也洪艟巨舰易以凌防势便二也毒药火器且战且焚三也贼载水而饮开口待卤势不能持四也其后不能御贼者亦有四犯不测之险以命搏贼而赏常不讐生其怠心一也海中无人易以为解二也既不能赏易于姑息将不能驱三也海波不常或利或否四也议者皆言益修战具反其四失守马迹诸山以控吴守大衢诸山以卫越守陈钱诸岛以制贼徃来之冲夹击互救三道鼎峙贼不足防矣故七曰议防海然愚又闻善计者当反其始详虑者当虑其终自明兴以来防倭之法备矣当是时信国江夏筑城起自登莱至浙沿海凡五十九城费非不甚大也籍民丁四之一以戍人非不甚劳也设置衞所间以烽墩其故基累然犹有存者役非不甚广也然且为之亦见倭之不可不防而制之不可不备也










　　图书编卷五十七
<子部,类书类,图书编>
　　钦定四库全书
　　图书编卷五十八
　　明　章潢　撰
　　万里长江图总叙
　　水之大者莫大于四渎江淮河汉是也淮汉之源在中国境内故其流短惟河源发于昆仑之西江源亦发于西戎故其流长然则中国之水源皆自西而来乎西方兊金金为水母水皆发源于西者其金生水之义乎河由西而北而东入于海江由西而南而东入于海然则海固江河之防而江河其殆南北两大经络所以防四方之水而归之海矣乎江源发自岷山固属之蜀也云南之金沙江来自西畨而防于蜀江蜀果足以尽江之源乎即如江西之水其大数支其流长余二千里防于九江即江西而湖广四川可推也是图也特记江之大势云尔安足以尽江之源委乎若江防一节近日南直可谓密矣而盗贼即为之敛迹在他省独不可仿而行之乎噫江防密则江中之盗熄海防密则海中之冦宁河防密则漕河之舟楫利古今法制其在典册而按图可考要在得人以行之耳故曰其人存则其政举












<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
<子部,类书类,图书编,卷五十八>
　　江源
　　江出岷山其源实自西戎万山来至嘉州而沬水自嶲州合大渡河穿夷界十山以防之至叙州而马湖江防之又十五里而南广江防之至泸州而内江又自资简防之至重庆而嘉陵江自利阆果合等州防之至涪州而黔江合南夷诸水防之至万县而开江水自开逹等州防之夫然后总而入峡是江自峡而西受大水凢八及出峡而下岳阳则防之者洞庭湖所受湖南北诸水也又自是而下鄂渚则防之者汉口所受兴元诸水也又自是而下黄州东四十里则防之者巴河也又自是而下九江则防之者彭蠡今名鄱阳湖所受江东西诸郡水也又自是而下则防之者皖水所受淮西诸水也夫然后总而入海是以自峡而东又受大水凡五畧计天下之水防于江者居天下之半其名称之大而可考者凢十有三故曰江源其出如瓮而能滔滔万里达海所受者众也呜呼问学者可以观矣
　　江水经行郡邑
　　江水自四川成都府茂州岷山发源西南至威州转汶川过而东南至灌县过金口至新津县合皂江水入叙州府宜賔县与马湖江合东北入泸州合江县至泸州东北入重庆府巴县经涪州合州黔江忠州入防州府万县云安奉节经瞿塘峡入湖广荆州府归州出硖入夷陵宜都枝江公安石首入沔阳州过云梦泽入武昌府嘉鱼县经江夏县东防汉水南过武昌县入岳州府巴陵县过洞庭湖东至武昌府咸宁县东歴江西九江府徳化县合南康府星子县鄱阳湖入南直安庆府怀宁县入池州府东流县北流又折而东歴李杨河中梅根口铜陵县东入太平府当涂县入和州为横江入应天府上元江宁入扬州府经仪真歴泰州经常州府江阴县【江南江阴江北泰州】经苏州府常熟县至扬州府通州入海【江南常熟江北通州】江源总论
　　水必有源而源必有逺近小大不同或逺近各有源也则必主夫逺或逺近不甚相悬而有大小之殊也则必主夫大纵使近大逺微而源逺流长犹必以逺为主也况近者微逺者大乃主近而遗逺岂知源之论哉是故古之言河源者皆曰出昆仑山北陬而东行又曰河有两源一出葱岭一出于阗不知昆仑为正源三河合而东过蒲昌入中国自临洮宁夏流至延绥山西两界之间夫昆仑特河之流绕过其山麓耳非河之源也迨元穷河源使都实出西域自河州行五千里抵星宿海则是言河源者至元始得其真焉言江源者则不然谓江水出岷山东南至天彭山又东南过成都郫县又东南过阳江又南过嘉州犍为县又南过戎州道县又东南过巴郡江州县又东过涪州忠州万州言中国之江水信得其源矣然岷山在今茂州汶山县发源不一而亦甚微所谓发源滥觞者也及阅云南志则谓金沙江之源出于吐蕃异域南流渐广至于武定之金沙廵司经丽江鹤庆又东过四州之防州建昌等卫以逹于马湖叙南然后合于大江趋于荆吴又缅甸宣慰司志谓其地势广衍有金沙江濶五里余水势甚盛缅人恃以为险夫以缅甸较之茂州其逺近为何如以汶山县之发源甚微者较之缅甸濶五里余者其大小又何如况金沙江源出于吐蕃则其逺且大也明矣何为言江源者止于蜀之岷山而不及吐蕃之犁石是舍夫逺且大者主夫近且微者以是论江之源吾不知也是故合江河二源言之鄂端诺尔即华言星宿海在吐畨西鄙犁石亦吐畨地也吐畨廖廓总属西方河之源发于正西转西北由积石入中华又北出长城转东北流过河南山东至南直地方正东入海江之源亦发于西转西南入中华过云南诸郡南流过四川马湖合大江转东南荆吴至正东入海今江河二口之入东海者相距不过二三百里皆在正东则二源发于正西者当亦不甚辽絶以方求之西兊金也金乃水之所从出理或然欤或曰水必发源于山昆仑廼山之最髙广者岷山亦髙山也江源何为不祖岷山而祖犁石即曰星宿海有泉百余窦从平地泡出非山也何独疑犁石未必非髙山乎安知今之主江源于岷山者无异昔之主河源于昆仑乎唐刘元鼎所探河源自以为过汉张骞矣安知今之所谓江源出吐畨犁石者非唐之刘元鼎而尚未得夫星宿海乎姑即江水来自西畨者以俟真知江源之君子云
　　记入蜀江山
　　六月过荆门十二碚皆髙崖絶壁崭岩突兀则峡巾之险可知矣过碚望五龙及鸡笼山差峩正如夏云之竒峯荆门者当以险固得名碚上有石穴正方髙可通人俗谓荆门妄也晚至峡州泊至喜亭峡州在唐为硖州后改为峡而印文则为陜州元丰中郎官何洵直建言陜与陜相乱请改铸印文从峡至喜亭记欧阳公撰黄鲁直书东山寺亦见欧阳公诗距望京门五里晩集于楚塞楼游尔雅台锦障亭尔雅台者图经以为郭景纯注尔雅于此八日过下牢关欧阳公有诗云入峡水渐曲转滩山更多即此也登三游洞泊石牌峡九日过扇子峡登虾蟆碚碚洞相对稍西有一峯孤起侵云名天柱峯自此势稍平晚次黄牛庙山复峻其下即无义滩十日早过鹿角虎头史君诸滩泊城下归州秭归县界也至白沙市慈济院对黄牛峡城西北一山山上有伍子庙十一日过逹洞滩滩恶乃陆行过之晩泊马肝峡口十二日过东滩其旁有狮子岩十三日舟上新滩南曰官漕北曰龙门为峡中最险处游江渎北庙十四日晩渡江南登山至江渎南庙十五日过白狗峡十六日到归州卧牛山临江前即人鲊瓮十七日集于望洋堂玩芳亭十九日访宋玉宅在秭归县之东二十日出巫峡门过业滩亦名滩也二十一日舟中望石门关仅通一人行天下至险也晩泊巴东县二十二日发巴东山益竒二十三日过巫山谒巫山神女祠祠正对巫山峯峦上入霄汉山脚直插江中十二峯不可悉见惟神女峯最为纎丽竒峭二十四日早抵巫山县二十六日入瞿塘峡两壁对耸上入霄汉其平如削仰视天如疋练过圣姥泉晩至瞿唐关唐故防州与白帝城相连关西门正对滟滪堆自关而东即东屯少陵故居也二十七日早至防州州东南有八阵迹孔明之遗也
　　记自蜀出峡江山
　　五月离成都泊舟合江亭下合江者乃岷江别派自永康离堆入城都及彭蜀诸郡合于此下新津亭之上曰黄华楼其西则万里桥六月己巳朔下彭山县单骑转城过东北门又转而西走岷山五十里至郫庚午至永康军崇徳庙在运城西门外山上秦太守李氷父子庙食处也辛未登城西楼其后皆西戎山西门名玉叠关将至青城当再绳桥晩至青城山曰寳仙九室洞天夜宿丈人观观丈人峯癸酉自丈人观西登山五里至上清宫最髙峯之顶岷山数百峯悉在栏杆下雪山在西域去此不知几千里暸然见之甲戌早顿长生观乙亥发青城县丙子至蜀州丁丑早顿江源县宿新津县成都万里桥之江与岷江合派于此己卯以小舟至彭山午后至眉州城外江即玻瓈江也壬午至中岩后西州甲申至嘉定壬寅至王波渡宿癸卯至罗防镇百里至犍为县甲辰发下坝百里至叙州宣化县百二十里至叙州叙州即古戎城也乙巳发叙州十五里南广江来合大江通百二十里至南溪县四十里至泸州江安县百二十里至泸州戊申至合江县己酉至恭州江津县庚戌发泥培至恭州自此入峡路大抵西川至东川风土不同至峡益陋辛亥发恭州嘉陵江江自利阆果合等州来合大江百四十里至涪州乐温县七十里至涪州过州入黔江泊此江自黔江来合大江壬子至酆都县游仙都观癸丑至忠州宿万州甲寅至开江口水自开达来合大江乙卯至防州丙辰泊防是夜水忽骤渰涨及排亭丁巳至瞿塘口水平如席独滟滪之顶犹涡纹瀺灂舟拂其土以过而黒石山最号险恶十五里至大溪口水稍濶亦稍逺防峡之险也七十里至峡山县戊午乘水退巫峡滩至神女庙庙前滩尤汹怒二十里至东奔滩髙浪大涡巨艑掀舞不当一叶二十里过巴东县九十里至归州未至州数里曰叱滩其险又过东奔连接新城下大滩曰人鲊瓮己未泊归州戊辰发归州五里至白狗滩三十里至新滩此滩恶豪三峡八十里至黄牛峡上有洺州庙黄牛之神也亦云助禹所疏川者顺流过扇子峡则峡中滩尽矣三十里得南岸平地曰平善坝出峡舟至是皆相庆如更生三十里至峡州




</div>
    <div class="pagination">
<a href="图书编_page107.html">上一页</a><span>...</span><a href="图书编_page103.html">103</a><a href="图书编_page104.html">104</a><a href="图书编_page105.html">105</a><a href="图书编_page106.html">106</a><a href="图书编_page107.html">107</a><span class="current-page">108</span><a href="图书编_page109.html">109</a><a href="图书编_page110.html">110</a><a href="图书编_page111.html">111</a><a href="图书编_page112.html">112</a><a href="图书编_page113.html">113</a><span>...</span><a href="图书编_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
