<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 168 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 168 页/共 284 页
  </h1>
  <div class="content">
   续志太尉长史一人千石【卢植礼注曰如周小宰】书诸曹事掾史属二十四人【沟洫志太尉史张戎汉仪注秩四百石大司马召雄为门下史　正曰掾副曰属】汉旧注东西曹掾比四百石余掾比三百石属比二百石故曰公府掾比古元士三命者也或曰汉初掾史辟皆上言之故有秩比命士其所不言则为百石属其后皆自辟除故通为百石云　司徒长史一人千石【桥吴良刘寛为之】掾属三十一人【汉官目録三十人】令史及御属三十六人世祖即位以武帝故事置司直居丞相府助督録诸州建武十一年【四月丁卯】省【宣秉王良杜林为大司徒司直伏湛为司直行大司徒事】注建安八年十二月复置司直不属司徒掌督中都官不领诸州九年十一月诏司直比司校尉坐同席在上【中平六年令三府长史两梁冠五时衣袍事位从千石六百石　马严故事州部所举上奏司直察能否以惩虚实　吴良为司徒长史处大议据经典注建武十一年省司直置长史　王允以司徒髙第为侍御史】司空属长史一人千石【令狐略江革】掾属二十九人【汉官目録二十四人】令史及御属四十二人
　　太尉掾【议曹应劭西曹郑均】司徒掾【云敞班彪第五种钟皓蔡邕】史【鲍恢】司空掾【何武除鲍宣西曹赵岐应珣何并】属【陈寔】司空祭酒【陈元】太尉议曹祭酒【周泽】　大司马长史【谷永房鳯】大司马议曹祭酒【周泽】大司马属【任延光武为大司马石李章置东曹属】从事郎中【王音以毋将隆为之】
　　西曹主府史除用东曹主二千石长吏迁除及军吏户曹主民户祠祀农桑奏曹主奏议事辞曹主辞讼事【司徒鲍昱辟陈宠为之】法曹主邮驿科程事尉曹主卒徒转运贼曹主盗贼决曹主罪法兵曹主兵金曹主货币盐铁仓曹主仓谷【丙吉西曹主吏白欲斥驭吏陈遵西曹以故事适之大将军王鳯除萧育功曹大司马史髙辟匡衡为议曹史】黄阁主簿録省众事【大司马商除杜邺主簿】令史及御属二十三人汉旧注公令史百石御属主为公御閤下令史主威仪记室令史主上章表报书记门令史主府门余各典曹文书【并属太尉】
　　汉丞相少史
　　昭纪元鳯元年丞相少史王夀注如淳曰汉仪注丞相太尉大将军史秩四百石武帝又置丞相少史秩四百石　曹参择郡国吏长大讷于文辞谨厚长者即名除为丞相史
　　汉仪同三司
　　晋志【兼通典】开府仪同三司汉官也殇帝延平元年邓隲为车骑将军仪同三司【仪同之名始此】章帝建初三年车骑将军马防班同三司【同三司之名始此】魏黄权以车骑将军开府仪同三司【开府之名始此】汉文元年始用宋昌为卫将军位亚三司自晋以来又有如开府同三司之仪者自羊祜始唐为文散官从一品班视衮章象参台曜　晋羊祜为车骑将军开府如三司之仪祜除征南大将军开府仪同三司得専辟召　张华以光禄大夫仪同三司　王戎裴楷以光禄大夫开府辟召仪同三司魏舒位同三司　陆玩贺循以左光禄虞潭以右光禄大夫开府仪同三司　王导谢安　唐开元后唯姚崇宋璟王仁皎毛仲得之宋璟不以名称止曰宋开府
　　魏三公
　　通典建安十三年罢三公官魏初复置与后汉同【谓太傅太尉司徒司空】然皆无事不与朝政初封司空崔林为安阳亭侯三公封列侯自林始初置太傅以钟繇为之末年始置太保以郑冲为之位在三司上又置大丞相第一品又有相国【黄初元年十一月改相国为司徒御史大夫为司空】　吴蜀皆有丞相吴有左右之名　陆机有丞相箴
　　晋八公
　　通典晋武即位之初以安平王孚为太宰郑冲为太傅王祥为太保义阳王子望初为太尉【义阳王为太尉大司马父孚为太宰父子为上公】何曽为司徒荀顗为司空石苞为大司马陈骞为大将军凡八公同时并置唯无丞相焉时所谓八公同辰攀云附翼者也恵帝永宁元年罢丞相复置司徒永昌元年罢司徒并丞相则与司徒不并置矣成帝以王导薨复为司徒府【王导为司徒太傅谢安为太保】宋有八公之官而不言八公齐时唯置太傅　志晋初以景帝讳师故采周官官名置太宰以代太师　惠帝初卫瓘
　　为太保　志辅星傅开阳佐斗成功丞相之象
　　也
　　后魏三师　三公
　　通典后魏以太师太傅太保谓之三师上公也大司马大将军谓之二大太尉司徒司空谓之三公旧制有大将军不置太尉有丞相不置司徒正光后俱置之北齐皆有三师二大三公之官置丞相后分为左右后周改三师为三公兼置三孤以贰之亦置左右丞相　六典三师训导之官也其名即周之三公汉哀平间始尊师傅之位在三公上谓之上公明虽天子必有所师无所统职后魏特称三师以正其名然非道徳崇重则不居其位无其人则阙之近代多以为赠官【隋炀三年废三师官】
　　隋三师
　　通典隋置三师不主事但坐而论道置太尉司徒司空以为三公参议国之大事依北齐置府僚无其人则阙有内史纳言是为宰相
　　唐三师　三公
　　志太师太傅太保各一人是为三师为天子所师法无所总职太尉司徒司空各一人是为三公佐天子理隂阳平邦国无所不统【隋废三师贞观二十一年复置皆不设官属】　宰相表三公三师七十一人宗室亲王二十人以宰相及前宰相迁者二十七人以军功进者二十人以恩泽进者四人　通鉴贞观六年上以新令无三师官二月丙戌诏特置之　六典三师亲王拜者但存其名太尉武徳初秦王兼之永徽中长孙无忌为之其后亲王拜三公者皆不视事祭祀则摄者行焉隋文帝罢三公府僚唐因之其或亲王拜者亦但存其名位　王思礼上元元年加司空自武徳以来三公不居宰辅唯思礼而已李徳裕拜太尉固辞言唐兴太尉惟七人尚父子仪乃不敢拜近王智兴李载义皆超拜保傅盖重惜此官裴度为司徒十年亦不迁帝曰吾恨无官酬公
　　唐宰相　政事堂　同三品　平章事
　　志唐因隋制以三省之长中书令侍中尚书令共议国政此宰相职也后以仆射为尚书省长官与侍中中书令号为宰相品位既崇不欲轻授人常以他官居宰相职而假以他名太宗时杜淹以吏部尚书参议朝政【表作防预　贞观元年九月辛酉】魏徴以秘书监参预朝政【三年二月戊寅】其后或曰参议得失【十年六月魏徴】参知政事之类【十三年十一月戊辰刘洎】皆宰相职也贞观八年【十月丙寅】李靖辞位三两日一至中书门下平章事而平章事之名起于此其后【十七年四月己丑】萧瑀以太子太保李勣以詹事同中书门下三品【六月丁酉髙士亷同三品平章政事】而同三品之名起于此然二名不専用自髙宗以后为相者必加同三品虽品髙者亦然其后改易官名而张文瓘以东台侍郎同东西台三品【总章二年二月辛酉】同三品入衔自文瓘始永淳元年【四月丁亥】以郭待举等同承受进止平章事平章事入衔自待举等始【是年十月刘齐贤同中书门下平章事】自是以后终唐世不改初三省长官议事于门下省政事堂后裴炎自侍中迁中书令【道元年十二月】乃徙政事堂于中书省开元中【十一年】张説为相又改政事堂号中书门下列五房于后曰吏枢机兵户刑礼房分曹以主众务焉　表参议朝政【贞观四年二月甲寅萧瑀】专典机宻【十六年正月辛未岑文本】同掌机务【十九年二月乙卯髙士亷等】参知机务【二十二年正月己亥崔仁师】参掌机宻【二十三年五月癸巳李勣】同知军国政事【麟徳元年十二月戊子孙处约等】兼知政事【二年十月壬戌大司宪刘仁轨】军国重事宜共平章【先天元年七月乙亥右仆射窦怀正】知军国重事【开元元年八月癸巳右仆射刘幽求】参谋政事【相王】参豫机务【景云元年六月辛丑刘幽求等】三五日一入中书平章政事【杜佑】宰相三百六十九人再入五十七人【长孙无忌至裴枢】三入十二人【武承嗣至郑畋】四入三人【韦巨源姚元之韦安石】五入三人【萧瑀裴度崔】凡九十八族宗室宰相十一人【又有李麟】亲王宰相四人见于世系者凡九十七族三百三十四人又亲王宗室又元载不着又刘幽求等二十二人不见于表【合三百七十一人】　防要髙祖宰相十六人太宗二十五人髙宗四十七人武后七十四人中宗三十人睿宗二十五人宗三十四人肃宗十六人代宗十二人徳宗二十五人顺宗七人宪宗二十六人穆宗十四人敬宗七人文宗二十四人武宗十五人宣宗二十三人懿宗二十一人僖宗二十三人昭宗二十五人哀帝六人通典唐侍中中书令是真宰相其余以他官参掌者无定员但加同三品及平章事知政事参知机务防与政事及平章军国重事之名者【神龙元年六月癸亥豆卢钦望太和四年六月丁未裴度并平章军国重事度三五日一至中书】并为宰相亦汉行丞相事之例也【韩安国为御史大夫行丞相事又张汤】自先天之前其员颇多景龙中至十余人开元以来常以二人为限或多则三人天寳十五年之后天下多难故备位者众然秉钧亦一二人而已至徳二载三月宰相分直主政事笔一人知十日贞元九年七月诏以旬秉笔十年五月八日又分毎日一人执笔　六典尚书令为端揆之官魏晋已来其任尤重武徳中太宗初为秦王尝亲其职自是不复置国政枢密皆委中书【八座之官皆受成事】　郭子仪拜尚书令恳辞且言太宗尝践此官累圣旷不置员皇太子为雍王定闗东乃得授讵可隳大典帝许之　蓺文志柳芳大唐宰相表三卷韦琯国相事状一卷　李华作中书政事堂记　崇文书目有大唐宰相歴任记二卷
　　不知作者纪髙祖至昭宗朝宰臣名氏拜罢月
　　日崇文书目题云唐宰辅图　开成三年十一
　　月癸酉杨嗣复曰太宗用房龄十六年魏徴
　　十五年　李徳裕传开元初辅相率三考辄去
　　虽姚宋不能逾　韦质言宰相不可兼钱谷　禹以司空兼百揆周以六卿兼三公犹以他官平章事知政事之比
　　唐左右丞相
　　六典左右仆射开元初【元年十二月一日】改为左右丞相掌总领六官纪纲百揆初亦宰相之职也开元中张説兼之后罢知政犹为丞相自此之后遂不知国政【天寳元年复为仆射二年改侍中为左相中书令为右相】　通典按仆射秦官其职甚微东汉以后委任渐重职司防府而非百寮师长之职也丞相亦秦官羣臣上表皆云丞相臣某为首汉之宗臣萧何为丞相汉仪丞相进天子御坐为起在舆为下霍光废昌邑上表太后丞相臣敞为首大司马大将军臣光次之其尊崇如此龙朔中天寳初尝改侍中中书令为左右相逺协伊尹仲虺为左右相周公召公相成王为左右之义斯诚允当【齐庆封为左相秦樗里右甘茂左汉孝恵六年王陵右陈平左髙后元年平及审食其左文帝初立周勃右平左　秦之斯与去疾】或谓尚书令仆则録尚书之职是官之师长按前代録尚书霍光张安世王鳯赵憙牟融邓彪张禹李固王导褚渊齐明帝之徒或是丞相或是三公或是大将军大司马兼之皆秉朝政其时别有令仆令仆射改为丞相名同而职异品秩又未崇极上有三师三公尚书令七人岂得比前代丞相之任也【龙朔改侍中为东台左相中书令为西台右相光宅改左右仆射为文昌左右相】　防要左右仆射自武徳至长安四年已前并是正宰相初豆卢钦望拜左仆射不言同中书门下三品不敢参议政事数日后始加知军国重事景云二年十月韦安石除左仆射东都留守不带同三品自后空除仆射不是宰相遂为故事开元中张説为右丞相宗令选日上因制仪注自非中书门下诸三品以上皆坐受其礼因为故事元和六年十月礼官案开元礼有册拜官上仪咸与卑官答拜今仆射皆册拜官也防昌二年陈吏行崔珙拜仆射奏仆射始视事受四品官拜无着令比左右丞吏部侍郎御史中丞皆为仆射拜阶下谓之隔品致敬凖礼皇太子见上台羣官羣官先拜而后答无二上也仆射与四品官并列不容独优开元元年以仆射为丞相位次三公三公上日答拜而仆射受之非是望敕所司约三公上仪着定令诏可　李绛言左右仆射师长庶官开元名丞相虽去机务然犹总百司书位不着姓上日班见百官而中丞御史在廷
　　政和三公三少
　　旧制太师太傅太保为三师太尉司徒司空为三公并为宰相亲王使相加官五代之制司徒迁太保太保迁太傅太傅迁太尉太尉迁太师检校者亦如之国朝因之政和二年九月癸未诏以太师太傅太保为三公少师少傅少保为三孤以左辅右弼太宰少宰易侍中中书令左右仆射之名太尉司徒司空尚书令并罢甲申改太尉为武阶一品居执政之次　宰臣生拜太师者惟赵普文彦博史浩京桧以相臣特拜亲王生拜太师者元佐元俨颢俣偲伯圭【伯圭以近属特拜】
　　乾道左右丞相【见三省】
　　诏曰在商汤时则有若伊虺在成王时则有如周召或左或右皆见于经厥后位号定于汉而称谓汩于唐前辈记自建隆元年至元祐五年一百三十年宰相凡五十人自元祐五年至绍兴六年四十六年凡二十八人自绍兴七年至嘉泰二年六十二年凡二十有四人自建隆至靖康宰相凡七十二人执政凡二百三十
　　一人　至和二年七月甲子诏宰相召自外者令百官班迎之自内拜者行上事仪文富入相辞之
　　干徳二年正月庚寅赵普相【普独相十年】四月乙丑初置参知政事【薛居正吕余庆】先是帝问陶谷下丞相一等何官对曰唐有参知机务参知政事翊日命居正等不宣制不押班知印不升正事堂就宣徽防上事殿廷别设位于宰相后书衔敕尾降宰相数字月俸半之开寳六年六月壬寅诏参知政事升都堂与宰相同议政事又诏赵普与居正等同知印押班奏事【史臣谓唐平章事亚于参知政事谷不能引汉御史大夫为对失之矣】文徳殿常朝未有塼位雍熙四年九月始设之至道元年四月戊子诏与宰相分日知印二年复旧制
　　旧相特命平决军国事者凡四人天禧元年王旦拜太尉遇军国大事不以时入参决【不拜】庆厯二年吕夷简司空平章军国重事三年拜司徒同议军国大事【辞之】元祐元年太师文彦博平章军国重事三年吕公着拜司空同平章军国事
　　中书令【国初钱俶等十五人同时兼中书令　太宗朝唯除石守信而赵普以故相拜　真宗但以处亲王　嘉祐末允弼允良元丰中曹佾绍熙五年十二月除伯圭兼辞不拜】
　　宰臣拜太师【赵普　文彦博　史浩皆还政加恩蔡秦以宰相特拜　郑清之辞不拜】宰臣拜太傅【张士逊　曽公亮皆还政加恩史弥逺　郑清之以宰相拜】　宰相拜太保【赵普　王旦以宰相拜　史浩还政加恩】
　　书目有宰辅年表一卷【建隆至治平不知作者】宰臣拜罢録一卷熙宁中同知礼院陈绎承诏编又枢府拜罢録一卷【同上】宰辅拜罢圗四不知作者起建隆庚申止绍兴庚辰因新旧官制载拜罢月日为圗　续目国朝相辅年表一卷起建隆庚申讫治平丙午序曰臣绎上续年表起治平丁未迄绍兴十四年序曰臣易记皆不着姓又自绍兴十四年至嘉定六年终不着纂者名氏　李焘着歴代宰相年表二十三卷唐宰相谱一卷
　　治平三年五月戊辰帝谓宰相曰朕欲与公等从容日讲治道中书常务可归有司自是小事以状进有定制者付有司行之
　　前汉相国凡三人　丞相【哀帝为大司徒】凡四十四人再入者二人【周勃孔光】　御史大夫【大司空】凡六十八人再入者三人【孔光何武王崇】　太尉凡四人大司马凡二十二人　不兼司马称大将军者一人【窦婴】　太师【孔光】太傅【孔光王莽】太保【王舜】凡四人　后汉太尉凡六十四人【胡广三入刘矩马日殚再入】　司徒凡五十人【鲁恭胡广再入】　司空凡五十七人【牟融三入】　太傅凡十一人　大将军凡十三人　太师相国一人　大司马一人　丞相一人　前汉再世为相【周勃亚夫韦贤元成平当晏】后汉四世太尉【杨】　四世五公【袁】　唐三世为相【张】再世为相【凡二十家】　萧氏八叶















　　玉海卷一百二十
&lt;子部,类书类,玉海&gt;
　　钦定四库全书
　　玉海卷一百二十一
　　宋　王应麟　撰
　　官制
　　台省
　　汉书旧名禁中避元后讳改名省中师古曰省察也言入此中者皆当察视不可妄也　说文台观四方而髙者也
　　歴代三省【三省属官】
　　门下省　门下省后汉谓之侍中寺【熹平六年改侍中寺】晋志曰给事黄门侍郎侍中俱管门下众务或谓门下省　唐龙朔二年改门下省为东台咸亨初复旧武后光宅初改为鸾台开元元年改为黄门省至五年复旧　侍中晋志曰侍中案黄帝时风后为侍中于周为常伯之任【应劭曰侍中周官也】秦为侍中本丞相史也汉为加官【秦汉无定员】冠武弁大冠【亦曰恵文冠】加金珰附蝉为文貂尾为饰【汉谷永对曰昔龙筦纳言而帝命惟允四辅既备成王靡有过事诚敕正左右斋栗之臣戴金貂之饰执常伯之职者皆使学先王之道知君臣之义羣寮仰法也】魏晋选用稍増华重后周初有御伯中大夫二人掌出入侍从保定四年改为纳言斯侍中之职也唐初为纳言武徳四年改为侍中龙朔二年改为左相光宅元年改为纳言开元元年又改黄门监五年复为侍中天寳元年改为左相至徳初复为侍中按令文掌侍从献替赞相礼仪审覆奏抄駮正违失监起居注总判省事【晋任恺魏舒山涛嵇绍王坦之唐刘洎王珪魏征元忠马燧宋璟郝处俊髙俭魏知古】门下侍郎秦有黄门侍郎汉因之凡禁门黄闼故号黄门其官给事于黄门之内故曰黄门侍郎魏晋以来并为侍卫之官唐龙朔二年改黄门侍郎为东台侍郎光宅初改鸾台侍郎神龙初复旧天寳元年改为门下侍郎员二人掌侍从駮正违失通判省事【黄门侍郎魏杜恕任嘏晋稽绍张华】　给事中加官也秦置汉因之所加或大夫博士议郎掌顾问应对东京省魏复置晋无常员【任熈袁凖】隋初无至开皇六年始置吏部给事郎炀帝乃移吏部给事郎为门下之职员四人以省读奏案唐武徳三年改为给事中龙朔二年改为东台舍人咸亨元年复旧前代虽有给事中之名非今任也今之给事中盖因其名用隋之职　散骑常侍秦置汉因之并加官魏文帝用孟达为之【魏蒋济卫臻髙堂隆何晏晋郑黙阮孚华峤傅王珣谯周】　諌议大夫秦置掌议论无常员二汉并属光禄勲后周地官府有保氏规諌天子盖此其任也隋亦曰諌议大夫置七人属门下省炀帝废之唐武徳五年复置属门下省凡四人掌侍从规讽　起居郎舍人周官有左右史记其言事盖今起居之本汉武帝有禁中起居注后汉马皇后撰明帝起居注则汉起居似在禁中为女史之任自魏至晋起居注则著作掌之北齐有起居省后周有内史掌书王言及动作之事以为国志隋以纳言统之至炀帝以为古有内史今著作如外史矣宜置起居官以掌其内乃于内史置起居舍人二员唐贞观二年省于门下省置起居郎二人显庆中复置遂与起居郎分掌左右龙朔三年改为左右史神龙初复旧每皇帝御殿则对立于殿有命则临轩俯听退而书之以为起居注史馆得之以撰述焉
　　中书省中书之官旧矣谓之中书省自魏晋始焉梁陈时凡国之政事并由中书省后魏谓之西台隋初改为内史省唐武徳三年复中书省龙朔二年改为西台光宅元年改为鳯阁神龙初复旧开元元年改为紫微省五年复旧　中书令舜摄位命龙作纳言出入帝命周官内史掌王之八柄爵禄废置生杀与夺执国法及国令之贰以考政事盖今中书之任其所置中书之名因汉武游宴后庭始宦者典事尚书谓之中书谒者置令仆射元帝时恭显秉势用事萧望之以为中书政本宜以贤明充选更置士人自武帝改用宦者掌出入奏事非旧制也成帝建始四年改中谒者令更以士人为之皆属少府魏文帝黄初初改为中书令又置监【魏黄初初改秘书为中书以刘放为监孙资为令掌机宻】及明帝时中书监令号为専任其权重矣晋因之【张华为监裴楷为令和峤为令荀朂为监王献之洽温峤为令王沈张华华表顾荣庾亮王蒙刘琰王济为郎】自魏晋以来中书监令掌赞诏命记防时事典作文书以其地在枢近多承宠任是以人固其位谓之鳯皇池焉唐武徳初为内史令三年改为中书令龙朔二年改为右相光宅二年又为内史神龙元年复旧开元元年改为紫微令五年复为中书令天寳元年复为右相按令文掌侍从献替制敕册命敷奏文表监起居注总判省事　中书侍郎汉置中书领尚书事有丞郎魏初中书既置监令又置通事郎掌诏章后改为中书侍郎【晋王基羊祜李重范甯殷康王蒙】隋初为内史侍郎唐初因之武徳三年改为中书侍郎龙朔以后随省改号而侍郎之名不易员二人掌侍从献替制敕册命敷奏文表通判省事　中书舍人魏置中书通事舍人晋江左谓之通事舍人【晋刘超徐邈宋鲍照梁裴子野北齐魏收】武冠绛服掌呈奏案章后省之而以侍郎一人直西省【晋孝武以来常居内殿武官主书于中通呈以省官一人司诏诰位在西省因谓之西省郎】即侍郎兼其职而掌其诏命齐永平初置中书通事舍人四员各住一省时谓之四户权倾天下梁用人殊重専简才能不限资地后除通事直日中书舍人専掌诏诰自是诏诰之任舍人専之隋内史舍人八员専掌诏诰唐初为内史舍人武徳三年改为中书舍人置六员龙朔以后随省改号而舍人之名不易専掌诏诰侍从书勅宣防劳问分判省事自永淳以来天下文章道盛台阁髦彦无不以文章达故中书舍人为文士之极任朝廷之盛选【梁陈五人分掌二十一局事】
　　尚书省昔尧试舜于大麓领録天下似其任也周之司防又其职焉汉成帝罢中书宦者置尚书五人然其任犹轻至后汉则为优重【唐六典秦置尚书禁中有令丞掌通章奏而已事皆决丞相府汉武宣后稍委任光武亲总吏职天下事皆上尚书与人主参决乃下三府】出纳王命敷奏万机盖政令之所由宣选举之所由定罪赏之所由正斯乃文昌之府众务渊薮故李固云陛下之有尚书犹天之有北斗斗为天喉舌尚书亦为陛下喉舌斗斟酌元气运平四时尚书出纳王命赋政四海令及左丞总领纲纪无所不统仆射及右丞分领钱谷二汉皆属少府【详见少府属官】自魏晋重中书之官尚书之职日以疎逺至梁陈举国机要悉在中书献纳之任又归门下尚书但聴命受事而已后周无隋唐皆有制畧同凡尚书省事无不总龙朔二年改为尚书省为中台光宅初改为文昌台垂拱元年又改为都台长安三年又改为中台神龙初复为尚书省都堂居中左右分司都堂之东有吏部户部礼部三行毎行四司左司统之都堂之西有兵部刑部工部三行每行四司右司统之凡二十四司分曹共理而天下之事尽矣　尚书令商制有冡宰为天官六卿总属焉秦置尚书汉因之后汉众务悉归尚书三公但受成而已尚书令主总领纲纪事无不统与司中丞朝防専席而坐号曰三独坐魏晋以下任总机衡事无大小咸归令仆【令晋乐广王戎裴秀荀朂王彪之卫瓘卞壸刁协谢石王述蜀琬费袆　左丞汉黄香杨乔晋却诜孔坦梁徐勉贺琛右丞汉杨乔晋傅咸】隋亦总领众务唐武徳初太宗为秦王时尝为之其后人臣莫敢当故自龙朔二年【二月七日】制废尚书令【旧尚书令有大防当省之中今谓之都堂】仆射秦官汉因之成帝初置尚书五人以一人为仆射后汉尚书仆射一人书尚书事经魏至晋省置无常隋开皇三年诏左右仆射从二品左掌判吏部兵部礼部三尚书右掌判都官度支工部三尚书唐左右仆射因前代本副尚书令自令废二仆射则为宰相武后改二仆射为文昌左右相神龙初复旧开元元年改为左右丞相天寳元年复　唐六典后汉以令仆射六曹尚书为八座魏氏省为五曹则仆射有二若仆射省一则尚书有六今以二丞相六尚书为八座【后汉尚书称台魏晋已来为省　唐贞观十年治书侍御史刘洎言尚书万机本八座比于文昌二丞方于管辖爰至曹郎上应列宿　中书令张説择丞辖以王丘左齐澣右】唐左仆射【裴寂房龄于志宁】右仆射【裴寂萧瑀杜如晦李靖温彦博髙士亷张行成】左丞【戴胄王丘韦景仁约席豫顔真卿崔从】右丞【魏徴宇文节齐澣韦温思谦杜正伦刘洎庾承宣】
　　西汉中书之权重东汉尚书之权重至魏中书重尚书渐轻　政归尚书汉事也归中书魏事也元魏时归门下世谓侍中黄门为小宰相后世相承并号三省　隋大业三年四月壬辰以中书省与尚书门下内史秘书为五省増谒者司台与御史为三台分太府寺置少府监与长秋国子将作都水为五监　唐代宗以前中书在上宪宗以后门下在上　杨收曰汉制总羣官而聴曰省分务而専治曰寺
　　汉御史台　二台　三台　兰台　令史五曹隋监察御史
　　古者有御史之名见于周官中士下士为之特小国命令者【掌赞书授法令】至战国其职益亲故献书多云献书于大王御史渑池之防【秦赵】各命御史书事淳于髠曰御史在前执法在后【皆记事之职】至秦人主自亲事以操制臣下侍御仆从其势益重而御史大夫遂与丞相分权矣【通典云秦汉为纠察之任】
　　表御史有两丞一曰中丞在殿中兰台掌圗籍秘书外督部刺史内领侍御史十五人受公卿奏事举劾按章元夀二年更名御史长史　续志中丞一人御史大夫之丞也旧别监御史在殿中察举非法及大夫转为司空因别留中为御史台率后又属少府注蔡质汉仪中丞故二千石为之或选侍御史髙第执宪中司朝防独坐内掌兰台督诸州刺史纠察百僚出为二千石　髙纪十一年二月诏御史中执法下郡守注晋灼曰中丞也　陈咸为中丞总领州郡奏事课第诸刺史内执法殿中　薛宣数举奏部刺史郡国二千石执宪毂下不吐刚茹柔　赵后诏记盛緑绨方底封御史中丞印　于定国中丞从事　周礼注小宰若今御史中丞　汉旧仪中丞督司　后宣秉建武元年拜中丞特诏与司校尉尚书令三司各専席而坐号三独坐　赵礼冯绲周纡樊凖马严为中丞【周纡中丞典司京辇韦昭曰居殿中故曰中丞】
　　志治书侍御史二人六百石【表御史治书者有印绶】选明法律者为之凡天下谳疑事掌以法律当其是非注蔡质汉仪曰选御史髙第补之胡广曰宣帝斋居决事令侍御史二人治书御史起此冠法冠秩百石与符节郎共平廷尉奏事【铜印青绶】　严延年传注天子欲有拜召持书【一作治书】御史发符下太尉　来歴有持书侍御史龚调　通典中丞旧持书侍御史也云云魏置治【持】书执法梁天监初始重其选车前依尚书二丞给三驺执盛印青囊唐永徽初改为中丞【隋改中丞为治书侍御史】
　　志侍御史十五人六百石掌察举非法受公卿羣吏奏事有违失举劾之凡郊庙祠及大朝防封拜则一人监威仪有违失劾奏　和帝纪注十三州志侍御史周官即柱下史秩六百石掌记注言行纠诸不法员十五人出有所案则称使者　张苍秦时为柱下御史　汉官仪冠以铁为柱汉仪注衣绛给事殿中宿庐在石渠门外　列严延年劾霍光　张汤儿寛杜林杜诗张纲朱穆王景王涣王允桓典陈翔何敞杨秉　晋志侍御史汉所掌有五曹曰令曹掌律令印曹掌刻印供曹掌斋祀尉马曹掌厩马乘曹掌防驾豹尾之内便为禁省　通典周柱下史秦改为侍御史冠法冠一名柱后恵文后汉皆公府掾属髙第为之【蔡质汉仪云初称守满嵗拜真出治剧为刺史二千石平选补令见中丞执板揖　寒明以谒者守】魏置八人所掌凡八部有持曹课第曹余则史阙云晋置九人所掌十三曹吏课第直事印中都督外都督媒符节水中垒营军法筭【东晋初省课第曹置库曹分为外右内左库曹宋置十八人】
　　表侍御史有绣衣直指出讨奸猾治大狱武帝所制不常置【天汉二年遣直指使者衣绣衣持斧　元始四年谯为绣衣使者持节　赵充国遣绣衣来责将军　伏湛王莽时为绣衣执法】　通典直指而行无私也衣以绣者尊宠之也江充拜直指绣衣使督三辅盗贼禁察逾侈又王贺武帝时为绣衣御史暴胜之亦为之后汉谯为绣衣御史持节分行天下观览风俗沈约云绣衣御史光武省顺帝复置魏罢之
　　表御史员三十人无印绶监御史秦官掌监郡汉省唐六典恵帝三年相国奏御史监三辅不法事凡九条【时未置三辅盖追书之】　萧望之御史有令不得擅便　监军御史胡建　督军御史见后　符玺御史【成尧表尚符玺者有印绶】　永初二年遣侍御史厐雄督诸郡兵明年遣中丞王宗持节发兵顺帝以中丞冯绲持节督州军事志兰台令史六百石掌奏及印工文书【汉官仪六人秩百石掌书劾奏班固班超傅毅李尤孔僖】　汉仪注御史大夫史员四十五人皆
　　六百石其十五人给事殿中余三十人留寺治百事皆冠法冠　御史大夫掾【严延年儿寛】主簿【孙寳】御史属【公孙益夀谷永匡衡传御史百石属诸葛丰孙寳薛广徳萧望之】少史【萧望之使少史冠法冠】通典所居之署汉谓之御史府亦谓御史大夫寺后汉谓之御史台亦谓之兰台寺赵岐生于御史台字台卿汉官仪廷尉按责上御史台谢灵运晋书曰汉尚书为中台御史为宪台谒者为外台是曰三台蔡邕以侍御史转持书御史迁尚书三日之间周迁三台【安帝亲政陈忠言注　成翊世新蒙表録显列三台注谓为侍御史尚书郎】　六典注汉名御史府后汉曰宪台魏晋宋齐曰兰台梁陈后魏北齐隋皆曰御史台【汉旧仪御史大夫寺在司马门内】　崔篆御史箴简上霜飞笔端风起傅咸御史中丞箴煌煌天文宿星是环爰立执法其煇有焕执宪之纲秉国之宪鹰虎视肃清迟慢謇謇匪躬是曰王臣既直其道奚顾其身　北齐司马子瑞云秦兴铁柱汉制绣衣簪白笔以绳违驭骢马而明目隋志梁建御史台置大夫　通典晋大元中始置检校御史【吴混之为之】掌行马外事后魏太和末亦置十二人隋开皇二年改为监察御史凡十二人【盖取秦监郡御史以名官】大业三年増十六员唐十员里行五员里行始自马周以布衣令于监察御史里行遂有此名髙宗龙朔元年八月王立本为之【防要里行之名始于龙朔六典旧志云始于马周贞观初】汉张忠为大夫以孙寳为主簿隋大业三年御史台始置主簿二人唐置一员贞观中张济为之遂为美职【李延夀为主簿】
　　汉御史乗属【乗曹见前】
　　武纪元封元年春正月诏曰翌日亲登崇嵩御史乗属在庙傍吏卒闻呼万嵗者三注如淳曰汉仪注御史亦有属晋灼曰天子出御史除一人为乘曹防车马师古曰如晋二説是【御史属公孙益夀谏祁连环兵擢为侍御史】
　　晋散骑省　宋集书省
　　通典汉散骑有常侍侍郎与侍中黄门侍郎后汉省散骑而中常侍改用宦者魏文帝黄初初【一云延康中】晋散骑合于中常侍谓之散骑常侍后用士人始以孟达补之久次者为祭酒散骑常侍掌规諌不典事【应璩济何晏卫臻徐宣】又有员外晋泰始中【十年】令员外散骑常侍二人与散骑常侍通员直因曰通直散骑常侍亦武冠右貂金蝉绛服佩水苍玉虽门下而别为一省【潘岳兼虎贲中郎将寓直散骑省】自魏至晋共平尚书奏事东晋乃罢之而以中书职入散骑省故散骑亦掌表诏焉【却诜阮孚郑黙傅华峤皆为散骑常侍吴隐之为员外常侍领大著作】宋置四人属集书省齐散骑侍郎通直散骑侍郎员外散骑侍郎【侍郎魏钟繇应璩刘劭荀顗晋王悦洽徐邈】并为集书省职而散骑常侍为东省官梁谓之散骑省天监六年诏又革之【贺琛为常侍】后魏北齐皆为集书省掌讽议左右从容献纳领诸散骑常侍侍郎及谏议大夫给事中等官兼以出纳王命位在中书之右唐贞观二年制散骑常侍为散官从三品后悉省十七年复置为职事官始以刘洎为之【七月四日】其后定制置四员属门下掌侍从规諌显庆二年【十二月二十八日】迁二员中书遂分为左右龙朔二年改侍极咸亨元年复旧【李百药褚亮于志宁孔頴达】左【徐坚褚无量魏知古马懐素崔沔崔元亮归崇敬柳冲】右【元行冲王丘栁公权贾隠林】员外散骑侍郎【虞世南张后裔】广徳二年五月升常侍正五品【大和五年左常侍崔元亮与诸官十四人伏奏】
　　晋泰始二年二月庚午诏保氏持以諌争为职今侍中常侍实处此位择能正色弼违者兼之九月乙未散骑常侍皇甫陶傅领諌官上书諌
　　晋都水台
　　唐六典注晋置都水台都水使者一人掌舟檝之事官品第四又有左右前后中五水衡【戴熊陈谨以都水使者领水衡都尉】宋孝武省都水台置水衡令齐复置都水台使者一人梁天监七年改大舟卿为冬卿班第九隋开皇三年省都水入司农十三年复置【仁夀改为监炀帝复为使者】
　　宋华林学省
　　宋书孝武使祖冲之直华林学省
　　梁夀光省
　　梁书任孝恭入西省撰史直夀光省为司文侍郎　岑之敬为夀光学士司义郎　周兴嗣直华林省进直文徳夀光省直西省　沈峻孔子祛补西省学士　皇侃召入夀光殿説礼记义　袁峻直文徳学士省　贺革于永福省为三王讲礼　江子一直华林省　简文开文徳省置学士庾信等充其选
　　陈永定三年闰四月甲午诏依前代置西省学士兼取伎术士
　　隋五省【又见上】
　　志开皇元年依前代【汉魏】之旧置三师三公及尚书门下内史秘书内侍五省御史都水二台及十一寺十二府【又十一等勲官七等散官】　通典大业三年始行新令有三台五省五监十二卫十六府　宋齐有三台五省之号【五省谓尚书中书门下秘书集书省】　梁以尚书中书门下秘书集书为五省
　　唐尚书省【详见三省】中台文昌台都省　六部
　　百官志唐因隋制以三省之长中书令侍中尚书令共议国政此宰相之职也其后太宗尝为尚书令【武徳元年六月甲戌太宗为令】臣下避不敢居其职由是仆射为尚书省长官与侍中中书令号为宰相　尚书令一人掌典领百官【晋挚虞有尚书令箴】其属有六尚书吏户礼兵刑工吏兵为前行刑户为中行工礼为后行行总四司以本行为头司余为子司上之逮下其制六一曰制二曰勅三曰册天子用之四曰令皇太子用之五曰教亲王公用之六曰符省下于州州下于县县下于乡下达之上其制有六表状牋启辞牒诸司相质其制三闗刺移凡符移闗牒必遣于都省乃下天下大事不决者皆上尚书省凡制勅计奏之数省符宣告之节以嵗终为断龙朔二年【二月四日】改尚书省曰中台废尚书令【六典尚书令太宗尝亲其职自是阙不复置其用政皆委中书八座之官但受其成事而已　防要龙朔二年二月十日废尚书令广徳元年七月十一日徳宗为雍王以为大勲特拜至建中二年十二月三日乙丑除郭子仪恳辞而罢】尚书曰大常伯侍郎曰少常伯【咸亨元年十二月二十三日改尚书省】光宅元年【九月五日】改尚书省曰文昌台俄曰文昌都省垂拱元年【二月二日】曰都台长安二年曰中台【防要三年闰四月十九日改神龙元年二月四日复　承天门街之东西第四横街之北从西第一尚书省门额本睿宗书开元初进入内后右庶子魏华所顿省内当中有都堂本尚书令防事堂之东吏部户部礼部三行毎行四司左司统之都堂之西兵部刑部工部三行右司统之二十四司左右丞相统领其事旧説吏部为省眼礼部为南宫瑞锦窠舍人考功度支为振行比部得廊下食以饭从者号比盘二十四曹呼左右司为都公】左右仆射各一人掌统理六官为令之贰令缺则总省事【武徳元年六月甲戌初以裴寂为右仆射知政事贞观三年二月戊寅房左杜右】龙朔二年【二月四日】改左右仆射为左右匡政光宅元年【九月四日】曰文昌左右相开元元年【十二月一日】曰左右丞相天寳元年【二月二十日】复【详见前三省】左右丞各一人掌辨六官之仪【纽有条之纲柅方动之轮】吏部户部礼部左丞总焉兵刑工右丞总焉【太宗命戴胄魏徴杜正伦刘洎继领是职分居左右官条事理】郎中各一人员外郎各一人贞观元年复置左右司郎中龙朔元年【防要二年二月四日】改左右丞曰肃机郎中曰承务咸亨元年复【左司武元衡白敏中奚陟栁涣将明右司韦思谦吕元膺崔从】都事各六人主事各六人　吏部尚书一人侍郎二人郎中二人员外郎二人【下同】掌文选勲封考课之政以三铨之法官天下之材以身言书判徳行材用劳効较其优劣而定其留放为之注拟【晋傅有吏部尚书箴　唐刘贶天官旧事一卷】其属有四一吏部二司封三司勲四考功【武徳五年改选部为吏部贞观二年复置龙朔元年改曰司列光宅元年曰天官天寳十一载三月二十七日曰文部至徳二载十二月十五日复旧】　吏部郎中掌文官阶品朝集禄赐员外郎二人一人判南曹为尚书侍郎之贰凡文官九品有正有从四品以下有上下为三十等文散阶二十九从一品曰开府仪同【开元仪同四人姚崇宋璟王同皎毛仲】正二品特进【贞观萧瑀魏徴】从光禄正三品金紫从银青正四品上正议大夫正四品下通议从四品上太中从四品下中大夫正五品上中散正五品下朝议从五品上朝请从五品下朝散【已上皆大夫】正六品上朝议郎正六品下承议从六品上奉议从六品下通直正七品上朝请正七品下宣徳从七品上朝散从七品下宣义正八品上给事下徴事从八品上承奉下承务正九品上儒林下登仕从九品上文林下将仕自四品皆当上于吏部不上者嵗输资钱【六典吏部郎中凡文武百僚之班序官同先爵爵同先齿勲十二转】　司封郎中员外郎掌封命朝防赐予之级凡爵九等云云旧号曰主爵龙朔二年改曰司封咸亨元年改主爵垂拱元年改司封【主爵阎立本韩休韦季武　司封杨凝栁公权】司勲郎中员外郎掌官吏勲级凡十二转为上柱国柱国上防军防军上轻车都尉轻车都尉上骑都尉骑都尉飞骑云骑尉至一转武骑尉凡以功授者覆实然后奏拟战功则计杀获之数坚城苦战功第一者三转上阵上获五转中获四转下获三转第二第三等递降焉定上阵中阵下阵上获中获下获【杜如晦张九龄独孤郁杜牧】　考功郎中员外郎掌文武百官功过善恶之考法四善二十七最【严挺之王仲舒韦处厚王师旦孙逖郑澣李渤裴谞】　户部掌天下土地人民钱谷之政贡赋之差【民部尚书戴胄　显庆初杜正伦兼度支尚书四年卢承庆　侍郎李绛崔羣　户部有二员判使案者谓之左户选委华重崔羣由此枋任】其属有四一户部二度支三金部四仓部【贞观二十三年六月三日髙宗改民部曰户部光宅元年改户部曰地官天寳十一载改金部曰司金仓部曰司储】　户部郎中【武儒衡】员外郎掌户口土田赋役贡献之事以永业口分园宅均其土田以租庸调敛其物以九等定天下之户其后以诸行节官判钱谷而户部度支官失其职矣　度支郎中员外郎掌天下租赋嵗计所出而支调之【崔仁师第五琦苏弁李元纮张中方】　金部郎中员外郎掌库藏出纳权衡度量之数【司珍司金　奚陟为员外郎杜佑为郎中】　仓部郎中员外郎掌天下库储出纳以义仓常平谷价【毕諴孟简李景俭】　礼部掌礼仪祭享贡举之政【尚书李纲陈达裴行俭　侍郎李百药韦贯之贺知章】其属有四一礼部二祠部三膳部四主客【武徳二年改仪曹郎曰礼部郎中司藩郎曰主客郎中龙朔二年改礼部曰司礼祠部曰司禋膳部曰司膳光宅元年改礼部曰春官】　礼部郎中员外郎掌礼乐学校圗书祥瑞景云庆云为大瑞其名物六十四白狼赤为上瑞其名物三十八苍乌赤鴈为中瑞其名物三十有二嘉禾芝草木连理为下瑞其名物十二大瑞则百官诣阙奉贺余瑞嵗终员外郎以闻【柳宗元李珏崔澹刘禹锡】　祠部郎中员外郎掌祠祀天文漏刻【崔沔】膳部郎中员外郎掌陵庙牲豆酒膳【李勉杜牧　元稹韦安石杜审】
　　【言】　主客郎中员外郎掌二王后诸蕃朝见【髙郢李安期郭元振白居易】　兵部掌武选地图车马甲械之政【姚崇三为宰相常兼兵部屯戍斥士马储械无不谙记　李绛】其属四一兵部二职方三驾部四库部【龙朔二年改兵部曰司戎职方曰司城驾部曰司舆库部曰司库光宅元年改兵部曰夏官天寳十一载曰武部驾部曰司驾】　兵部郎中一人判帐及武官阶　卫府众寡一人判簿及军戎调遣之名数【杨凝裴光庭姚崇杜正伦张嘉贞】员外郎一人掌贡举杂请一人判南曹　职方郎中员外郎掌地图及四夷归化之事州县増废与版籍偕上凡藩客至鸿胪讯其国山川风土为图奏之副上职方殊俗入朝图其容状衣服以闻【李渤鲍防姚勉韩愈】　驾部郎中员外郎掌舆辇车乘驿廐牧之籍凡三十里有驿举天下为千六百三十九驿【毕諴崔元亮】　库部郎中员外郎掌戎器卤簿仪仗元日冬至陈设辨其名物而供焉武库器仗则兵部长官莅其修全　刑部掌律令刑法徒按覈谳禁之政【尚书刘祥道顔真卿崔隠甫侍郎韩愈张柬之刘瑑】其属四一刑部二都官三比部四司门【龙朔二年改刑部曰司刑都官曰司仆比部曰司计司门曰司闗光宅元年改刑部曰秋官天寳十一载改刑部曰司宪比部曰司计】一刑部郎中员外郎掌律法案覆凡刑书之法有四律令格式凡鞫大狱以尚书侍郎与御史中丞大理卿为三司使【杜景佺冯宿】　都官郎中员外郎掌俘【韩愈韦贯之郑谷】　比部郎中员外郎掌赋敛【韩愈冯宿杜牧武元衡】　司门郎中员外郎掌门闗【刘廼白居易】　工部掌山泽屯田工匠之事【尚书杨师道李大亮阎立徳立本】其属四一工部二屯田三虞部四水部【武徳三年改起部曰工部龙朔二年曰司平屯田曰司田虞部曰司虞水部曰司川光宅元年改工部曰冬官天寳十一载改虞部曰司水】　工部郎中员外郎掌城池土木工役【系杜甫】屯田郎中员外郎掌天下屯田及京师文武职田诸司公廨田以品给焉　虞部郎中员外郎掌京都衢巷苑囿【崔沔】　水部郎中员外郎掌津济堤堰【姜行本张文瓘员半千张籍】旧志尚书都省领二十四司凡都省掌举诸司之纲纪与百寮之程式以正邦理以宣邦教凡尚书省官每日一人直宿都司执直簿转以为次凡内外百寮有事则直官省之其务繁不在此例　通鉴贞观二年正月【十日】置六司侍郎副六尚书并置左右司郎中各一人【防要侍郎武徳七年二月省贞观七年二月十日复置】　防要故事除兵吏部外共用都司印圣厯二年二月九日初备文昌室二十四司印郎官主之贞元二年正月宰相崔造请尚书省六职令宰臣分判乃以齐映判兵部李勉判刑部刘滋判吏部礼部崔造判户部工部【唐书云崔造请以度支盐铁还尚书省】　李庾西都赋环以文昌二十四署六部提统按分星度　栁仲郢着尚书二十四司箴
　　唐门下省　东台　鸾台　黄门省【门下省属官　详见三省】
　　志门下省侍中二人掌出纳帝命相礼仪凡国家之务与中书令参总而颛判省事【时谓尚书省为南省门下中书省为北省亦谓门下省为左省中书为右省或通谓之两省】下之通上其制六一曰奏钞二曰奏弹三曰露布四曰议五曰表六曰状自露布以上乃审其余覆奏书制可而授尚书省行幸则负寳以从版奏中严外办还宫则请降辂解严皇帝斋则请就斋室奠盥洗酌受爵进酒皆左右其仪云云凡官爵废置刑政损益授之史官既书复涖其记注职事官六品以上进拟则审其称否而进退之【晋志通典见上】武徳元年改侍中曰纳言三年【三月庚午】曰侍中龙朔二年【二月四日】改门下省曰东台侍中曰左相武后光宅元年曰纳言垂拱元年改门下省曰鸾台开元元年【十二月一日】曰黄门省侍中曰监天寳元年曰左相【王珪魏徴宋璟魏元忠张行成为侍中刘文静陈叔达为纳言　卢懐慎为黄门监】　门下侍郎二人掌贰侍中之职龙朔二年改黄门侍郎曰东台侍郎武后垂拱元年曰鸾台侍郎天寳元年曰门下侍郎乾元元年曰黄门侍郎大厯二年【十一月四日】复旧【温大雅王珪刘洎褚遂良杜正伦髙智周宋璟李乂徐坚卢懐慎韩休　官品志侍郎功髙者在职一年诏功侍中祭酒与侍郎功髙者一人对掌禁令张説丁母忧起复授黄门侍郎累表固辞方许是时风教颇紊多以起复为荣而説固节恳辞识者美之　汉黄门侍郎属少府见汉官】左散骑常侍二人掌规讽过失侍从顾问隋废贞观元年复置十七年为职事官显庆二年分左右门下中书金蝉珥貂左散骑与侍中为左貂右散骑与中书令右貂谓之八貂龙朔二年曰侍极　左諌议大夫四人掌諌论得失侍从赞相【太宗因王珪言诏谏官随中书门下三品官入阁　王珪褚遂良　魏徴二百余奏之展底蕴殷侑八十四通之论得失　李景伯真谏官　栁公权有争臣风　宋璟阳城顔相时朱子奢】武后垂拱二年鱼保宗上书请置匦以受四方之书乃铸铜匦四涂以方色列于朝堂青匦曰延恩在东告养人劝农之事者投之丹匦曰招谏在南论政得失者投之白匦曰申寃在西陈抑屈者投之黑匦曰通在北告天文秘谋者投之以谏议大夫补缺拾遗一人充知匦事御史中丞侍御史一人为理匦使其后通为一匦天寳九载宗以匦声近改理匦使为献纳使至徳元年复旧寳应元年命中书门下择正直清白官一人知匦以给事中中书舍人为理匦使建中二年以御史中丞为理匦使谏议大夫为知匦使投匦者使先验副本开成三年知匦使李中敏以为非所以广聪明而虑幽枉乃奏罢验副封武徳元年置谏议大夫【防要五年六月一日置四员】龙朔二年【二月四日】曰正谏大夫【神龙元年复】贞元四年【五月十五日】分左右【防要同　通典见前　一本云北齐集书省初置諌议大夫】给事中四人掌侍左右分判省事察文馆缮写雠校之课凡百官奏钞侍中既审则駮正违失诏勅有不便者涂窜而奏还谓之涂归季终奏駮正之目凡大事覆奏小事主而领之三司详决失中则裁其轻重发驿遣使则与侍郎审其事宜六品以下奏拟则校功状殿最行艺非人白侍中而更焉【详见前　给事中之有声者张行成崔仁师许孟容李藩吕元膺薛存诚崔植丁公着李逊孔颖达戣穆质萧效】左补阙拾遗各六人掌讽谏武后垂拱元年置左右各二员【左补阙张説吕向韩休许景先薛登崔沔柳浑权徳舆崔植裴隣左拾遗张九龄李邕归崇敬独孤及沈既济王仲舒元稹白居易狄兼謩】　起居郎二人掌録天子起居法度天子御正殿则郎居左舍人居右有命俯陛以聴退而书之季终以授史官贞观初以给事中諌议大夫兼知起居注或知起居事毎仗下议政事起居郎一人执笔记録于前史官随之其后置起居舍人分侍左右秉笔随宰相入殿若仗在紫宸内阁则夹香案分立殿下直第二螭首和墨濡笔皆即坳处时号螭头髙宗临朝不决事有所奏唯辞见而已许敬宗李义府为相奏请多畏人知命起居郎舍人对仗承防仗下与百官皆出不复闻机务矣长夀中【二年正月戊申】宰相姚璹建议仗下后宰相一人録军国政要为时政记月送史馆然率推美让善事非其实未几亦罢而起居郎犹因制敕稍稍笔削以广国史之缺起居舍人本记言之职唯编诏书不及他事开元初【五年九月戊申】复诏史官非供奉者皆随仗而入位于起居郎舍人之次及李林甫専权又废太和九年【十二月】诏入阁日起居郎舍人具纸笔立螭头下复贞观故事贞观三年置起居郎废舍人龙朔二年曰左右史天授元年亦如之【详见前　元和十四年起居舍人裴潾諌用方士疏曰贞观以来左右起居有褚遂良杜正伦吕何韦述咸能竭忠规谏　起居郎吴竞刘贶郑有融顾于休烈张文瓘以东台侍郎知左史事　李仁实刘允济】典仪二人掌赞唱及殿中版位之次隋谒者台有典仪武徳五年复置门下省　城门郎四人掌京城皇城宫殿诸门开阖之节奉管钥而出纳之　符寳郎四人掌天子八寳及国之符节有事则请于内既事奉而藏之大朝防则奉寳进于御座行幸则奉以从大事出符则藏其左而班其右以合中外之契小事则降符函封遣使合而行之武后延载元年【五月十一日】改曰籍寳郎开元元年【十二月十日】亦曰籍寳郎【颜扬庭李安期延夀为符玺郎　周地官掌节春官典瑞秦符玺令汉符节令　隋开皇中韦云起为符玺直长】文馆学士掌详正图籍教授生徒朝廷制度沿革礼仪轻重皆参议焉　校书郎二人掌校理典籍【本名雠校开元七年置校书四人二十三年减二人　奚陟】
　　唐中书省　西台　紫微省【详见三省】
　　志中书省令二人掌佐天子执大政而总判省事凡王言之制有七一曰册书二曰制书三慰劳制书四发敕五敕防六论事敕书七敕牒皆宣署审覆然后行焉大祭祀则相礼亲征纂严则戒敕百官临轩则读防凡制诰文章献纳以授记事之官【房龄郝处俊裴度温彦博岑文本马周褚遂良髙季辅张説九龄肃宗以后始以处大将郭子仪李晟韩】武徳三年【三月十日庚午】改内书省曰中书省令曰中书令【甲戌封徳彛为令】龙朔元年改曰西台令曰右相光宅元年曰内史开元元年【十二月庚寅】曰紫微省令曰紫微令【士寅姚崇兼紫微令】天寳元年曰右相【隋志通典云隋内史省志与防要云内书不同　一本云因隋为内书省元年甲戌萧瑀窦威为内史令　一本云龙朔二年改西台光宅元年改鳯阁神龙初复旧开元元年改紫微省五年复旧与志不同当攷　李庾西都赋西则月华重启银台内向中书在焉　详见前】
　　侍郎二人掌贰令之职朝廷之大政参议焉【于志宁岑文本顔师古崔沔崔佑甫杜正伦薛元超李元纮来济郝处俊张嘉贞韦抗张九龄　防要开元元年十二月一日改紫微侍郎大厯二年十一月十四日升正三品五年九月六日紫微侍郎复为中书侍郎志注同　详见前】舍人六人掌侍进奏参议表章凡诏防制勅玺书册命皆起草进画既下则书行其禁有四漏泄稽缓违失忘误以久次者一人为閤老又一人知制诰颛进画给食于政事堂其余分署制敕以六员分押尚书六曹佐丞相判案同署乃奏惟枢宻迁授不预姚崇为紫微令奏大事舍人为商量状与本状皆下紫微令判二状之是否然后奏开元初以他官掌诏敕册命谓之兼知制诰【韩休以工部侍郎】肃宗又以他官知舍人事自兵兴政去台阁决遣颛出宰相自是舍人不复押六曹之奏防昌末【四年十一月】宰相李徳裕建议台阁常务州县奏请复以舍人平处可否【详见前】
　　防要贞元初舍人缺唯库部郎中张蒙独知制诰四年二月以吴通微顾少连吴通韦执谊知制诰与蒙五人而六舍人皆缺十八年十月舍人权徳舆独直禁掖【上言左右掖垣承天子诰命奉行详覆各有攸司旧制分曹十员以相防检　徳舆居西掖八年独长者数嵗】长庆二年六月武儒衡以谏议知制诰大中六年六月选尚书郎为之【先是知制诰用前行正郎】　直中书郎【张蕴古岑文本魏元忠】　舍人【岑文本髙季辅马周李峤苏颋张九龄许景先髙仲舒崔琳李乂贾至孙逖崔祐甫常衮杨炎白居易　故事凡军国大事舍人各执所见杂书其名谓之五花判事侍郎令省审之给事中黄门侍郎駮正之贞观三年始申旧制】知制诰【韩愈韩臯王仲舒元稹柳公权　李百药安期义仲三世制诰齐澣论駮诰诏皆凖古谊大政必咨之】
　　右散骑常侍二人　右谏议大夫四人【防要贞元四年五月十五日谏议分左右加置八员左右各四右中书省元和元年闰六月诏置四员罢左右】　右补阙六人【朱敬则姚南仲归登熊执易卢景亮丁公着李渤王仲舒独孤郁魏謩韦贯之崔羣郑澣髙元裕】右拾遗六人【陈子昂吴兢严挺之卢从愿韦处厚栁公权】掌知门下省【大和三年三月舒元褒言遗补虽卑侍臣也中丞虽髙法吏也】　起居舍人二人掌修记言之史録制诰徳音如记事之制季终以授国史【邢文伟崔融为右史　令狐徳棻吕向王仲丘韦述乂魏謩庾敬休张次宗归登权徳舆为舍人】　通事舍人十六人掌朝见引纳殿庭通奏武徳四年废谒者台改通事谒者曰舍人【隋有韦云起　崔端礼张昌龄来济孙处约崔行功元行冲陆坚为之】集贤殿书院学士直学士侍读学士修撰官掌刋缉
  </div>
  <div class="pagination">
   <a href="玉海_page167.html">
    上一页
   </a>
   <span>
    ...
   </span>
   <a href="玉海_page163.html">
    163
   </a>
   <a href="玉海_page164.html">
    164
   </a>
   <a href="玉海_page165.html">
    165
   </a>
   <a href="玉海_page166.html">
    166
   </a>
   <a href="玉海_page167.html">
    167
   </a>
   <span class="current-page">
    168
   </span>
   <a href="玉海_page169.html">
    169
   </a>
   <a href="玉海_page170.html">
    170
   </a>
   <a href="玉海_page171.html">
    171
   </a>
   <a href="玉海_page172.html">
    172
   </a>
   <a href="玉海_page173.html">
    173
   </a>
   <span>
    ...
   </span>
   <a href="玉海_page169.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
