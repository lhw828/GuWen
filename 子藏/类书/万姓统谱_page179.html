<!DOCTYPE html>
<html>
<head>
    <meta charset="UTF-8">
    <title>万姓统谱 - 第 179 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 179 页/共 403 页</h1>
    <div class="content">　　淩廷锡【遂安人嘉靖中任鸡泽县训导　以上处州府俱浙江】
　　淩守诚【彭泽人洪武间人材任兴化府仓副使倜傥不羣以异行闻于上超陞金华府知府改广
　　东韶州府感主上之知竭忠贞之力一官二郡政绩赫然】
　　淩辉【徳化人中书舍人预修一统志】
　　淩伯温【浮梁人正綂中任知县】
　　淩云【彭泽人永乐十五年为河南都司】
　　淩铭秀【永丰中洪武中任长汀县知县】
　　淩璧【新淦人正徳中任荆门州训导】
　　淩友寛【弋阳人成化中任连城知县　以上俱江西】
　　淩辉【闽县人永乐进士歴按察使】
　　淩修徳【福清人永乐举人任南丰教谕】
　　淩云【闽县人嘉靖中任荆门州学正　以上俱福建】
　　淩文质【固始人洪武初知赵城县重建县治学校功成而民不扰】
　　淩汉【字斗南武原人洪武十七年以秀才举至京献乌鹊论上喜之擢司经局正字未几出知防稽县有恵政以诖误系浙江按察司狱上知汉无罪命械按察使陶晟与汉俱来至即拜汉为监察御史改左春坊左賛善寻陞右副都御史】
　　淩景【洧川人成化举人以上俱河南】
　　淩道生【阳朔人宣徳举人教谕　以上山西】
　　淩云【襄阳人洪武间南阳府推官振寃抑出滥系积年滞狱一时剖决庭无留狱时论能之】淩徳【长沙人成化中为宜黄县主簿】
　　淩则逺【长沙人成化中任临川知县】
　　淩雯【巴陵人初授知州陞宗人府经歴诏进阶四品】
　　淩友徳【衡阳人嘉靖戊子举人】
　　淩允麟【平江人万歴中任建昌府南丰县丞】
　　淩通【善化人永乐举人】
　　淩福【沔阳人正统中建宁卫指挥同知守备汀州】
　　淩万里【安逺人宣徳中任知县】
　　淩处恭【石首人正统中徳安教谕】
　　淩友志【汉阳人正徳举人任知县】
　　淩山【麻城人成化进士任戸部主事】
　　淩宗贵【平江人永乐中举人】
　　淩珊【麻城人成化举人】
　　淩本【襄阳人天顺中举人歴知州】
　　淩九臯【永兴人治举人以上俱湖广】
　　淩升【成都人成化举人任缃溪县教谕】
　　淩克温【忠州人举人永乐中任归州知州】
　　淩骐【新繁人正徳举人】
　　淩霄【永宁人永乐举人任宁逺县知县】
　　淩凤【字廷祥嘉定州人治中任岐山县训导　以上俱四川】
　　淩士顔【化州人嘉靖中任太和知县】
　　淩吉【字文学龙南人永乐中歴刑部郎中庶狱明允法之所在虽有力者不能夺僚宷难之】淩霓【龙南人宣徳中任知县】
　　淩现【吴川人宣徳中任南安县丞】
　　淩敬【庆逺人治十年任荆州府照磨】
　　淩泾【横州人成化中任建平县教谕】
　　淩华【栁州人正徳中举人】
　　淩辰【龙南人成化中嘉定县学训导】
　　淩奎【龙南人治中任知县】
　　淩璧【龙南人治中任罗田县学训导】
　　淩宗【宣化人治中举人】
　　淩霞【吴川人治中举人　以上两广】
　　【按淩氏者卫康叔支子为周淩人子孙以官为氏则自三代以来其名世也逺矣皭然翘然天下知有淩之氏也秦汉之时裂而复合合而复涣其间四布而不可纪矣唐太宗奏天下谱牒退新门进旧望左膏粱右寒防合一百九姓千六百五十二家而淩氏亦与首称焉固天下名族也而胡上下数千百年见于载籍者寥寥不多自吴都督偏将军统以上弗可攷也兹肆力探索于凡唐宋元三朝自诸方国乗以及名贤文纂有一姓一贤必备録而敬书之如获拱璧至于当代则条分派衍各因其地而类聚之生存者亦得倂入固未暇悉攷其谱系然使在在所产各自为一家亦便于观览也其在吾家先世尤致详焉亦蘓老泉所谓详其所自出尊其所自始之意也万厯己卯吴兴淩廸知谨识】








　　万姓统谱卷五十六
　　钦定四库全书
　　万姓统谱巻五十七　　　明　淩廸知　撰下平声
　　十蒸
　　滕【南阳宫音周文王第十四子滕侯之后后失国子孙以国为氏】
　　【周】滕更【见孟子】
　　【汉】滕抚【字叔抚剧人有文武才顺帝末扬徐盗起拜抚为九江都尉讨平之陞左冯翊所得赏赐尽分麾下性方直不交权势宦官懐忿及论功当封太尉胡广时録尚书事承防黜抚天下怨之】
　　滕胄【北海人与刘繇通家汉末以世乱渡江依繇善属文孙权待以宾礼家国书疏常令润色子
　　字承嗣少有节操为丹阳太守日接宾客】
　　滕延【字伯行北海人为济北相时中常侍侯览小黄门段珪在济隂与济北相近仆从宾客侵犯百姓刧掠行旅延一切收捕杀数十人陈尸道路览珪大怒诉与帝坐免后为京兆尹有能名】
　　【三国】滕匡【字承嗣北海人弱冠尚公主起家为丹阳太守徙防稽所在以政治见称每聴讼断罪察
　　言观色务尽情理】
　　滕牧【吴孙皓还建邺以牧镇武昌寛恩以结民武备以防冦当时称能】
　　【晋】滕修【字显先南阳人仕吴为将帅王师伐吴修率众赴难至巴邱而皓已降乃缟素流涕而还南北】滕昙恭【南昌人五歳能孝母杨氏患热思非其时昙恭歴访不得衔悲且行遇一僧问其故曰我有一相遗持归奉母举室惊异太守王僧防引为功曹不就梁天监初表异之时号滕曾子】
　　【唐】滕珦【东阳人太和初以太子右庶子致仕四品给劵还乡自珦始白居易送以诗曰身着锦衣儿戏
　　绣东阳门外数滕家子时为侍御史】
　　滕盖【东阳人代宗时以明经及第为莱州刺史有惠政终礼部侍郎】
　　滕遂【贞元中举明经及第歴大理评事长洲今摄吴县时人歌曰朝判长洲暮判吴道不拾遗人不
　　孤人谓有汉叔辅之遗风改侍御史】
　　滕昌佑【字胜蕐工画花乌蝉蝶竹枝生菜传彩鲜泽宛有生意尤长于画鵞志尚髙洁脱畧时态
　　不求仕进】
　　【宋】滕中正【字普元北海人有材干累官谏议大夫权御史中丞振举纲宪人咸称之二子锡晏
　　并举进士】
　　滕宗谅【字子京河南人举进士累官刑部员外郎知泾州范仲淹荐以自代擢天章阁待制徙庆州终知蘓州宗谅尚气倜傥自任好施与及卒家无余财所莅州喜建学而湖州最盛所着有谏疎二十余篇】
　　滕茂实【字秀颖临安人靖康初以工部侍郎副路允廸出使为金人所留即自为哀辞且篆宋工部侍郎滕茂实墓九字取奉使黄幡裹之以授其友董诜钦宗至金茂实具冠幩拜防号泣请随行金人不许廹令易服且欲大用茂实力拒不从忧愤成疾卒诜归上其事赠龙图阁直学士官其家三人】
　　滕甫【字元发东阳人知郓州学生食不给民有争公田二十年不决者元发曰学无食而以良田饱
　　顽民乎乃请以公田遂絶其讼】
　　滕安【字景袁平江人大理评事判广州括闲田以养士抡材木以修学舍士风一时应变】滕强恕【知袁州以节用爱人为本修桥梁立储仓无一毫过取于民】
　　滕膺【字子勤台州户曹叅军宣和中盗发僊居以应方腊膺率吏士御以方略冦不为患洎去任民
　　为立祠】
　　滕康【字子济宋城人崇宁中举进士除秘书省正字迁著作佐郎髙宗即位屡上封事下诏褒谕称其有谏臣风累擢端明殿学士同签书枢宻院事卒年八十四有文集二十卷】
　　滕恺【婺源人幼頴悟好学邑簿吕广问兄和问尹焞髙第也客于此恺与为师友绍兴五年登进士调信州司戸叅军以漕檄差考南康军假道归迎母就养卒于道朱熹称其才智杰然逺出流辈甚惜之】
　　滕中【字元直甫子以防补官歴知安吉解州咸有美政终承议郎廉勤自将治民守邉所至有声尤
　　长于诗】
　　滕隆【婺源人以太学生恩科入仕授营道主簿时有灾异缺政輙上言不忌熟八阵图尝以策于庙堂不省遂絶江而归汪伯彦遗书荐用之隆投书于江曰穷达有命何能折腰于此】
　　滕宬【字季度吴人沉敏好学躭研经史无不洞达淳熈中以贤良徴既试命文飘疾午漏不移晷已
　　就考官疑其轶已摈之后再召遂不起叶庭奏其学行号肃靖居士】
　　滕处厚【字景重清湘县人少颖防不凡防于春秋名动塲屋再请于乡旦评益归重戸屦常满议论慷慨好言天下事后调栁州马平歩尉再辟潭州甘泉酒库兼帅幕居官守正不阿人称其迂曰迂吾所自取也终不以此易彼予愧予之不迂也有谓予迂者予披襟当之其立论毎如此易篑烱不乱谈笑赋诗而终】
　　滕防【吴人以防补官歴淮南发运使知资州金人迁二帝北行防与其兄侍郎茂实宗正丞祹皆陥
　　金中不屈时号三滕】
　　滕璘【字徳粹婺源人与弟珙俱从熹游造诣深防荐举于乡入太学淳熈八年中南宫第四人对策文中乙科以恩陞首甲调鄞县尉教授鄂州改除四川制置司干官韩侂胄当国或劝璘一见可得掌政璘曰彼以伪学诬一世儒宗以邪党锢天下善士顾可干进乎后知绍兴府嵊县适歳饥奉行荒政多所全活庙堂欲处之班列终不肯为韩屈径从铨曹注四明签判及主管官吿院以病奉祠未几倅隆兴两为帅司叅议官至朝奉大夫遗文有溪斋类槀三十卷】
　　滕珙【字徳章婺源人告院璘之弟入太学登淳熈十四年第终合肥令与告院齐名子鈆字叔和为
　　安仁令早得所授学有源委注尚书行于世】
　　滕塛【字仲复婺源人生宋末入元义不仕尝求文丞相遗墨得所书过金陵驿诗日悬于堂焚香拜
</div>
    <div class="pagination">
<a href="万姓统谱_page178.html">上一页</a><span>...</span><a href="万姓统谱_page174.html">174</a><a href="万姓统谱_page175.html">175</a><a href="万姓统谱_page176.html">176</a><a href="万姓统谱_page177.html">177</a><a href="万姓统谱_page178.html">178</a><span class="current-page">179</span><a href="万姓统谱_page180.html">180</a><a href="万姓统谱_page181.html">181</a><a href="万姓统谱_page182.html">182</a><a href="万姓统谱_page183.html">183</a><a href="万姓统谱_page184.html">184</a><span>...</span><a href="万姓统谱_page180.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
