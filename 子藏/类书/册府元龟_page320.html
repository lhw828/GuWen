<!DOCTYPE html>
<html>
<head>
    <meta charset="UTF-8">
    <title>册府元龟 - 第 320 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 320 页/共 736 页</h1>
    <div class="content">    唐李武德初为武候大将军後迁左监门大将军时张亮为检扌交定州别驾数荐亮於太宗房元龄亦言之，於是引为车骑将军渐蒙顾遇委以心膂。
    刘仁愿为熊津都督既破百济馀众仁愿至京师高宗谓曰：卿在海东前後请奏皆合事宜而雅有文理卿本武将何得然也。对曰：皆是刘仁轨之词非臣所及也。帝深叹赏之因超加仁轨六阶正授带方州刺史并赐京城宅一区厚赉其妻子遣使玺书勉之初仁轨坐事除名配军效力至是复用上官仪谓人曰：刘仁轨虽遭削黜而能尽其忠刘仁愿秉节制而能推其贤可谓皆君子也。
    令狐彰为义成军节度使临终举能自代。表曰：伏见吏部尚书刘宴工部尚书李勉智识忠贞堪委大事伏愿陛下速令检校上副圣心以勉代之。
    李晟为河中尹河中晋绛慈隰节度使京畿渭北坊商华兵马副元帅既平朱Г表举守节不为Г所迫胁者程镇之刘乃蒋沅赵骅薛岌等数十人。
    李岘为江陵节度使监察御史严郢坐按甲秦芝事贬建州後徵复旧官道由江陵岘乃署奏行军司马兼领留府。
    刘总为幽州节度使频献表章请出家为僧分割当管土地。又以张弘靖尝节制河东以和易为理河东与幽州接壤素闻其风河朔之人久苦暴虐总思有以宽济之遂举弘靖自代诏从之。
    梁张汉杰为控鹤指挥使蓟门人陈少好学善属文因避乱客於浮阳转移於大梁汉杰延於私邸表授太子舍人。
    後唐郭崇韬为枢密使会魏王征蜀崇韬为副将发上疏曰：陛下委臣以戎事仗将士之忠孝凭陛下之威灵鼓行而西，庶几集事如蜀川平定陛下择帅抚临以臣料之信厚善谋事君有礼则北京副留守孟知祥有焉愿陛下使之为帅如臣出征之後宰辅阙人则邺都副留守张宪有披荆草昧之劳为人谨重而多识其次则吏部尚书李琪御史中丞崔居敬皆中朝士族富有文学陛下择才相之臣亦无敢谬举馀则臣所不知。
    ○将帅部　召募
    昔周作井田兵赋是出甲卒之数备存等威盖天子有六军诸侯大国三军次国二军小国一军乃其制也。其後齐之技击魏之武卒秦之锐士亦皆出於简练焉经界既坏兵农异制尺籍伍符非用古道故汉氏而下或召募壮勇以备戎行至乃乘四方之叛涣因群寇之充斥或整旅以拒敌或交兵而决胜繇是选求骁果申之劝赏以至取夷落之义从收山泽之亡命备诸牙爪充乎！伍列推诚信以深结励精悍而无前咸可以供时使而尽其死力者矣。
    汉陈立为羊太守夜郎王兴妻父翁指兴子邪务反立奏募诸夷与都尉长史分将攻之。
    後汉岑彭为征南大将军公孙述遣其将任满田戎程将兵据荆门虎牙横江水起浮桥斗楼立攒柱绝水道结营山上以拒汉兵彭数攻不利彭乃令军中募攻浮桥先登者上赏，於是偏将军鲁奇应募而前时大风狂急彭奇船逆流而上直冲浮桥而攒柱钩不得去奇等乘势殊死战因飞炬焚之风怒火盛桥楼摧烧彭复悉军顺风并进所向无前蜀兵大乱溺死者数千人斩任满生获程而田戎亡保江州何进为大将军遣张辽诣河北募兵得千馀人还。又遣上军校尉蹇硕司马张杨归本州募兵得千馀人因留上党击山贼。
    魏程昱汉末为振威将军太祖讨袁氏昱乃收山泽亡命得精兵数千人乃引军与太祖会黎阳讨袁谭袁尚谭尚破走拜昱奋武将军封安国亭侯。
    曹洪从太祖讨董卓为卓将徐荣所败还奔谯洪与扬州刺史陈温善洪将家兵千馀人就温募兵得庐江上甲二千人东到丹阳复与数千人与太祖会龙亢。
    蜀吕为巴西太守丞相诸葛亮连年出军调发诸郡多不相救募取兵五千人诣亮慰谕简制无逃窜者。
    吴凌统为偏将军统以山中人尚多壮悍可以威恩诱也。大帝令东占。且讨之命敕属城凡统所求皆先给後闻统素爱士士亦慕焉得精兵万馀人。
    全琮为奋威校尉授兵数千人使讨山越因开募召得精兵万馀人出牛渚。
    晋马隆泰始中为司马督时梁州为虏所没武帝曰：谁能为我讨此虏乎！隆曰：臣能平之臣请募勇士三千人鼓行而西虏何足灭哉！帝许之隆募限腰引弩三十六钧立标简试自旦至中得三千五百人隆曰：足矣。
    祖逖元帝为晋王时自军谘祭酒拜奋威将军豫州刺史给千人廪布三千疋不给铠仗使自招募仍将本流徒部曲百馀家渡江屯於淮阴起冶铸兵器得二千馀人而後进。
    桓宣为都督沔北前锋征讨军事平北将军司州刺史假节镇襄阳石季龙使骑七千渡沔攻之庾亮镇荆州遣司马王衍期辅国将军毛宝救宣贼三面为地窟攻城宣募精勇出其不意杀伤数百多获铠马贼解围退走。
    谢玄为前将军镇广陵苻坚方盛玄多募劲勇刘牢之与东海何谦琅琊诸葛亻品乐安高衡东平刘轨西河田雒晋陵孙无终等以骁猛应选。
    南齐刘道隆为梁州刺史与义阳王征北参军垣崇祖同行使还下邳召募。
    後魏王肃初自齐归於道武为辅国将军长史时诏讨齐於义阳听招募壮勇以为爪牙其募士有功赏加常募一等其从肃行者六品已下听先拟用然後表闻。若投化之人听五品已下即优授，於是假肃节行平南将军。
    萧宝夤为镇东将军配兵一万据东城。又任其募天下壮勇得数千人。
    唐景宣初为东郡太守建义元年为持节都督於东郡召募侨奋之民三千人渡河随便为栅准望台军李为伏波将军随萧宝夤西征以为统军假宁远将军德洽乡闾招募雄勇其乐从者数百骑倾家赈恤率之西讨。
    杨椿为左卫将军兼尚书右仆射驰驿诣并肆赍绢三万疋募召常朔流民拣充军士後为雍州刺史於时萧宝夤等兵败泾岐及豳悉已舀贼扶风以西非复国有椿乃鸠募内外得七十馀人遣兄子录事参军亻品率以防御。
    尔朱荣为直寝游击将军正光中四方兵起遂散畜牧招合义勇给其衣马。
    薛循义初为北海王颢统军时有诏能募得二千人者用为别将，於是循义还河东仍历平阳弘农诸郡合得七千馀人即假安北将军西道别将。
    北齐高昂初仕魏为直阁将军昂以寇难尚繁非一夫所任义勇竞来投赴寻值京师不守遂与父兄据信都起义。
    隋崔弘度初仕周为上大将军及尉迟迥作乱以弘度为行军总管从韦孝宽讨之弘度募长安骁雄数百人为别队所当无不披靡。
    李子雄为广州刺史炀帝时汉王谅作乱帝疑幽州总管窦抗有贰乃遣子雄驰至幽州止传舍召募得千人。
    唐王长谐隋末从太宗举义平西河郡遂为太守召募得数千人与大军西会以为右一统军从破宋老生进授光禄大夫。
    封常清为伊西节度使天宝末入朝会安禄山反常清奏曰：禄山领凶徒十万径犯中原太平斯久民不知战然事有逆顺势有奇变臣请走马赴东京开府库募骁勇挑马渡河计日取逆竖之首悬阙下玄宗方忧壮其言翌日以常清为范阳节度使俾募兵东讨其日常清乘驿赴东京召募旬日得六万佣保市井之流。
    李抱真大历末为泽潞留後密揣山东当有变上党。且当兵冲是时乘战馀之地土瘠赋重人益困无以养军士乃集户丁男三选其一有才力者免其租徭给弓矢令之曰：农之隙则分曹角射岁终吾当会试及期按簿而徵之都试以示赏罚复命之如初比三年则皆善射抱真曰：军可用矣，於是举部内之乡兵得成卒二万既不廪费府库益实乃缮兵甲为战具遂雄视山东是时称昭义步兵冠诸军。
    白志贞建中末为神策军使德宗将讨李希烈乃募兵京师以志贞为之使，於是《郭子》仪胥端王傅吴仲孺家财累巨万以召募有急惧不自安乃上表请遣其子率奴马以应募德宗善从之超授其子五品官由是志贞请令故节度团练观察等使并常为是官者家出男子马奴备戎装以讨希烈各与其男官豪家不肖子幸之贫而有知者苦之由是京师人心震摇不保家室。
    严砺元和初为山南西道节度使奏当军将士请共置一万二千其数内二千三百八十六人新加从之吕元膺元和中为东都防御使请募置三河子弟以卫宫城东畿西南濒邓虢山谷旷而多麋及猛兽人人习射猎而不利耕蚕春夏以其族党迁徙无常处俗呼为山棚前留守权德舆知其可縻而用将请之会诏徵还故元膺继请焉。
    李听长庆初为灵监节度使奏请於淮南忠武武宁军防秋兵中取三千人衣赐月粮等於当道自召一千五百人马军骁勇者以备戎狄每五千人为一社每一马死共补之使其永无缺减从之。
    王承元太和中为凤翔节度使奏当军应管兵三万人内军一千五百骑今更添置一千五百骑请度支给衣粮草料。
    王智兴太和中为徐州节度使奏请新招子弟一千八百人衣粮。
    崔裔天复中同平章事奏六军十二卫名额空存实无兵士京师侍卫亦籍亲军请每军重召募一千五百人共置六千六百人从之乃令六军诸卫副使京兆尹郑元规立格招收於市。
    朱瑾为兖州节度使募骁勇数百人点双雁於其颊立为雁子都。
    後唐安重荣为郑州巡检清泰元年上言召募骑军五千人自出铠马从之。
    汉孙方谏为定州节度使上言所部屯兵数少欲召募牙兵千人乞度支给衣粮。
    ○将帅部　训练
    《礼》曰：孟秋天子命将帅选士励兵简练俊杰以申严武备之谓也。必在乘补卒鞠旅陈师既节制之有闻故号令而无失握兵之要励众之权何莫由斯道者也。
    子文楚大夫也。鲁僖二十七年楚子将围宋使子文治兵於暌（子文时不为令尹故云：使治兵习号令暌楚邑）终朝而毕不戮一人（终朝自旦及食时也。子文欲委重於子玉故略其事）子玉复治兵於（子玉为令尹楚故邑）终日而毕鞭七人贯三人耳汉李陵为骑都尉将勇敢五千人教射酒泉张掖以备胡。
    蜀诸葛亮为丞相後主建兴十年亮教兵讲武。
    吴吕蒙为别部司马大帝料诸少将兵少而用薄者欲并合之蒙阴赊费为兵作绛衣行及简日陈列赫然兵人练习大帝见之大悦增其兵。
    晋周访为安南将军梁州刺史屯襄阳访练兵简卒欲宣力中原与李矩郭默相结慨然有平河雒之志梁夏侯[B196]为持节督南豫州诸军事有部曲万人马二千匹并服习精强为当时之盛。
    北齐唐邕为护军邕以军民教习田猎依令十一月月别三围以为人马疲弊奏请每月两围武成从之唐马燧代宗大历末为河东节度使是时鲍访自百井败军之後兵马寡弱骑士少燧乃悉召将吏牧马厮役得数千人悉补骑卒教之数月皆为精骑造甲者必令长短三等称其所衣以便进趋。又造战车以狻猊象刺戟於後行则载兵甲止则为军阵或塞险厄以遏奔冲器械无不犀利居一年陈兵三万开广场以习战陈教其进退。
    李观为四镇北廷行营泾原节度使在镇四年虽有拓境之绩训卒储粮亦称宁辑。
    段佑为泾原节度使练兵保边亦为西蕃畏惮。
    高崇文为长武军使积练兵军声大振顺宗永贞元年冬剑南刘辟阻兵诏崇文为左神策行营节度使统诸镇兵以讨之崇文在长武训卒五千常。若寇至及是中使至长武寅时宣命卯时出师器用无阙。
    王锷为太原节度使时方讨镇州辑绥训练军府称治。
    崔孔礼为河阳节度时整练戈矛颇修戎备後唐康义诚为襄州节度使明宗长兴二年五月上言数阅棹船修战备也。
    ●卷四百十四
    ○将帅部　赴援
    兵者所以拯衰弱遏强暴本於仁义济以威武者也。至。若同盟相恤善邻为宝救灾而赴其急哀败而图其存盖春秋之善志也。若夫缔构之始艰虞之会豪杰竞起雄雌未分干戈日寻急难必赴其或勤王之举戮力而同济至乃专征之重整旅而相应咸能释其倒悬之望援其累卵之危摧猛敌以遏寇虐驱黠虏以宁疆场戎昭克振战功以成斯古人所谓辅车之形犄角之势腹背为助表里胥协畏简书而一志力可以决胜者哉！。
    克晋大夫也。鲁成公二年春齐侯伐鲁北鄙夏四月丙戌卫孙良夫帅师及齐师战於新筑卫师败绩（新筑卫地）克将中军士燮佐上军栾书将下军韩厥为司马以救鲁卫臧宣叔逆晋军。且道之季《文子》帅师会之及卫地。
    孟献子鲁大夫也。成公十八年十一月楚子重伐宋宋华元如晋告急晋士鲂来乞师十二月孟献子会于虚丁谋救宋也。陈成子齐大夫也。鲁哀公二十七年晋伐郑次于桐丘郑驷弘请救於齐成子乃救郑及留舒（齐地）。
    魏公子无忌封信陵君安王二十年秦昭王已破赵长平军。又进兵围邯郸公子姊为赵惠文王弟平原君夫人数遗魏王及公子书请救於魏魏王使晋鄙将十万众救赵秦王使使者告魏王曰：敢救者已拔赵必移兵先击之魏王恐使人止晋鄙留军壁邺名为救赵实持两端无忌用侯嬴计窃晋鄙兵符及朱亥椎杀晋鄙公子遂将晋鄙兵下令军中选兵八万人进兵击秦军秦军解去遂救邯郸存赵。
    宋义楚怀王时为上将秦将王离围赵赵数请救怀王以义及次将项羽末将范增北救赵。
    田都齐将也。秦二世三年十月秦将章邯围赵於钜鹿都从项羽共救赵。
    田安齐王建之孙也。秦二世三年十二月从项羽救赵。
    汉韩信为大将军既定赵因请立张耳王赵以抚其国楚数使奇兵渡河击赵王耳信往来救赵。
    後汉郑众明帝时为军司马使与虎贲中郎将马廖击车师至敦煌拜为中郎将使护西域会匈奴胁车师围戊己校尉众发兵救之迁武威太守。
    牵招明帝时为雁门太守护乌丸校尉田豫出塞为轲比能所围於故马邑城移招求救招即整勒兵马欲赴救豫并州以常宪禁招招以为节将见围不可拘於吏议自表辄行。又并驰布羽檄称陈形势云：当西北掩取虏家然後东行会诛虏檄到豫军踊跃。又遗一通於虏蹊要虏即恐怖种类离散军到故平城便皆溃走。
    耿恭为戊己校尉北匈奴围恭於疏勒城关宠於柳中城章帝遣征西将军耿秉屯酒泉行太守事遣秦彭与谒者王蒙皇甫援发张掖酒泉敦煌三郡及鄯善兵合七千馀人建初元年正月会柳中击车师攻交河城斩首三千八百级获生口三千馀人驴马牛羊三万七千头北虏惊走车师复降会关宠已殁蒙等闻之便欲引兵还先是恭遣军吏范羌至敦煌迎兵士寒服羌因随王蒙军俱出塞羌固请迎恭诸将不敢前乃分兵二千人与羌从山北迎恭遇大雪丈馀军仅能至城中夜闻兵马声以为虏来大惊羌乃遥呼曰：我范羌也。汉遣军迎校尉耳城中皆称万岁开门共相持涕泣明日遂相随俱归。
    耿[B196]安帝建光中为度辽将军时鲜卑攻杀中太守成严围乌桓校尉徐常於马城[B196]与幽州刺史庞参救之追虏出塞而还。
    盖勋为汉长史灵帝中平元年北地羌胡与边章等寇乱陇右攻金城杀郡守陈懿勋劝凉州刺史左昌救之不从边章等进围昌於冀昌惧而召勋勋初与从事辛曾孔常俱屯河阳及昌檄到曾等疑不肯赴勋怒曰：昔庄贾後期穰苴奋剑今之从事岂重於古之监军哉！曾等惧而从之勋即率兵救昌到乃诮让章等责以背叛之罪皆曰：左使君。若早从君言以兵临我庶可自改今罪已重不得降也。乃解围而去。
    吕布为徐州刺史遣先主屯小沛时袁术遣将纪等步骑二万攻先主求救於布布诸将谓布曰：将军常欲杀备今可假手於术布曰：不然术。若破彼则北连太山诸将吾为在术围中不得不救也。便严步兵千骑二百驰往赴之[B17P]等闻布至皆敛兵不敢复攻布於沛西南一里安屯遣铃下请[B17P]等[B17P]等亦请布共饮食布请[B17P]等曰：玄德布弟也。弟为诸君所困故来救之布性不喜合斗但喜解斗耳布令门候於营门中举一只戟布言诸君观布射戟小支一发中者诸军当解去不中可留决斗布举弓射戟正中小支诸将皆惊言将军天威也。明日复饮会然後各罢刘表汉末为荆州牧时曹公征张绣荀攸言於曹公曰：绣与刘表相恃为强然绣以远军仰食於表表不能供势必离不如缓军以待之可诱而致也。若急之其势必相救曹公不从遂进军至穰绣战急表果救之军不利曹公谓攸曰：不用君言至是矣。
    袁术初为左将军术求婚於吕布布不从术怒之及曹公围布於下邳布遣许汜王楷告急於术术曰：布不与我女理当自败何为复来相闻耶汜楷曰：明上今不救布为自败耳布破明上亦破也。术时僭号故为明上术乃严兵为布作声援布恐术为女不至故不遣兵救也。以绵缠女身缚著马上夜自送女出与术与曹公守兵相触格射不得过复还城。
    李通为振威将军曹公讨张绣刘表遣兵助绣曹公军不利通将兵夜诣曹公曹公得以复战通为先登大破绣军。
    吴周瑜大帝时为前部大督败曹公於赤壁曹公留曹仁守江陵城瑜与程普。又进南郡与仁相对各隔大江兵未交锋瑜即遣甘宁前据夷陵仁分兵骑别攻围宁宁告急於瑜瑜用吕蒙计留凌统以守其後身与蒙上救宁宁围既解乃渡屯北斥克期大战瑜亲跨马栎阵会流矢中右胁疮甚便还後仁闻瑜卧未起勒兵就阵瑜乃自兴按行军营激扬吏士仁繇是遂退。
    诸葛瑾为左将军督公安时魏曹真夏侯尚等围朱然於江陵。又分据中州瑾以大兵为之救援瑾性弘缓推道理任计画无应卒倚伏之术兵久不解大帝以此望之及春水生潘璋等作水城於上流瑾进攻浮桥真等退走虽无大勋亦以全师保境为功。
    魏胡质太祖时为荆州刺史振威将军吴将朱然围樊城质轻军赴之议者皆以为贼盛不可追质曰：樊城卑下兵少故当进军为之外援不然危矣。遂勒兵临围城中乃安。
    夏侯儒为征南将军吴将朱然围樊城城中守将乙修等求救甚急儒进屯邓塞以兵少不敢进但作鼓吹设导从去然六七里翱翔而还使修等遥见之数数如是月馀司马宣王到乃俱进然等走时谓儒为怯，或以为晓以少疑众得声救之宜儒犹以此召还为太仆。
    张既为雍州刺史是时不置凉州自三辅拒西域皆属雍州司马文帝初置凉州以安定太守邹岐为刺史张掖张进执郡守举兵拒岐酒泉黄华西平麴演各逐故太守举兵以应之既进兵为护羌校尉苏则声势故则得以有功既进爵都乡侯。
    贾逵为建威将军太和二年吴将张婴王崇率众降诏逵督前将军满宠东莞太守胡质等四军从西阳直向东关大司马曹休从皖司马宣王从江陵逵至五将山休更表贼有请降者求深入应之诏逵与休合进逵度贼并军皖城休深入必败乃部署诸将水陆并进行二百里知休战败吴大帝遣兵断夹石诸将不知所出，或欲待後军逵曰：休兵败於外路绝於内进不能战退不得还安危之机不及终日贼以军无後继故至此今疾进出其不意此所谓先人以夺其心也。贼见吾兵必走。若待後军贼已断险虽兵多何益乃兼道进军多设旗鼓为疑兵贼见逵军遂退逵据夹石以兵粮给休休军乃振。
    陈泰齐王嘉平中为征西将军都督雍梁诸军事雍州刺史王经与蜀将姜维战大败还保狄道城维乘胜围狄道泰进军度高城岭潜行夜至狄道与维交战维退城中将士得出初泰闻经见围以州军将士素皆一心加得保城非维所能卒倾表上进军晨夜速到还众议以经奔北城不足自固维。若断凉州之道兼四郡民夷据关陇之险敢能没经军而屠陇右宜须大兵四集乃致攻讨大将军司马文王曰：昔诸葛亮尝有此志卒亦不能事大谋远非维所任也。且城非仓卒所拔而粮少为急征西速救得上策矣。
    朱异为前部督废帝太平二年魏将诸葛诞归命六月使文钦唐咨全端等步骑三万救诞朱异自虎林率众袭夏口夏口督孙壹奔魏秋七月孙率众救寿春次于镬里异至自夏口与丁奉等将介士五万解围。
    晋安平献王孚初仕魏为太尉吴将诸葛恪围合肥新城镇东都督丘俭与文钦御之孚督中军东解围恪退还。
    丁绍为广平太守南阳王模为中郎将镇邺惠帝永兴初成都王颖故帐下督公师藩楼权郝昌等攻邺模左右谋应之绍率众救模范阳王。又遣兖州刺史苟援之藩等散走（又云：绍初为广平太守及临漳被围南阳王模窘急绍率郡兵赴之模赖以获全模感绍恩生为立碑）。
    王浚怀帝永嘉中为大司马石勒陷襄城遂至宛浚遣鲜卑文鸯帅骑救宛勒退。
    陈川为蓬陂坞主元帝时祖逖以奋威将军北讨屯兵太丘樊雅遣众夜袭逖遂入垒拔戟大呼直趣逖幕军士大乱逖命左右距之督护董昭与贼战走之逖率众追讨而张平馀众助雅攻逖川自号宁朔将军陈留太守逖遣使求救於川川遣将李头率众援之逖遂克谯城初樊雅之据谯也。逖以力弱求助於南中郎将王含含遣桓宣领兵助逖逖既克谯宣等乃去石季龙闻而引众围谯含。又遣宣救逖季龙闻宣至而退宣遂留逖讨诸屯坞未附者。
    李矩为冠军将军令赵固守雒後数月刘聪遣其太子粲率刘雅生等步骑十万屯孟津北斥分遣雅生攻赵固於雒固奔阳城山遣弟告急矩遣郭诵屯雒口以救之诵使将张皮简精卒千人夜渡河粲候者告有兵至粲恃其众不以为虞既而诵等奄至十道俱攻粲众惊扰一时奔败杀伤大半因据其营获其器械军资不可胜数及旦粲见皮等人少更与雅生悉馀众攻之苦战二十馀日不能下矩进救之使壮士三千泛船迎皮贼临河列阵作长钩以钩船连战数日不得渡矩夜遣步将格增潜济入皮垒与皮选精骑千馀而杀所获牛马焚烧器械夜突围而出奔武牢聪追之不及而退聪因愤恚发病而死。
    毛宝明帝时为庐江太守祖约遣祖焕桓抚袭湓口陶侃使宝拒之先是桓宣背约南屯马头山为焕抚所攻求救於宝宝众以宣本是约党疑之宣遣子戎重请宝即随戎赴之未至而贼已与宣战宝军悬兵少器械滥恶大为焕抚所破宝中箭贯髀彻鞍使人蹋鞍拔箭血流满华夜奔船所百馀里望星而行到先哭战亡将士洗疮讫夜还救宣宝至宣营而焕抚亦退。
    朱序孝武时为征虏将军督司雍梁秦四州军事镇襄阳东羌校尉窦冲欲入汉川安定人皇甫钊京兆人周勋等谋纳之梁州刺史周琼失巴西三郡众寡力弱告急於序遣将军皇甫贞率众赴之冲据长安东钊勋散走。
    桓豁为荆州刺史符坚将王猛杨安攻南乡豁救之师次新野而猛安退。
    郄恢为雍州刺史镇襄阳以随郡太守夏侯宗之为河南太守戍雒阳姚苌遣其子略攻湖城及上雒。又使其将杨佛嵩围雒阳恢遣建武将军辛恭静救雒阳梁州刺史王正裔率众出子午谷以为声援略惧而退恢以功进征虏将军。
    石元良为西安太守时吕纂讨郭糜纂大败元良率步骑五千赴难与纂击糜军破之遂入于姑臧。
    宋申怙文帝元嘉中为通直散骑时魏军南寇青州遣怙援东阳因与辅国司马齐郡太守庞秀之保城固守萧斌遣青州别驾解荣之率垣护之还援怙等仍傍南山得入贼朝来胁城日晚辄退城内乃出车北门外环堑为营欲挑战贼不敢逼停五日东过抄略清河郡从东安东莞出下邳下邳太守垣阆闭城拒守保全二千馀家虏退以怙为宁朔将军山阳太守。
    垣护之为宣威将军锺离大守随王玄谟入河玄谟攻滑台护之以百舸为前锋进据石济石济在滑台西南百二十里及魏军救至玄谟败退不暇报护之护之闻知而魏军悉牵之玄谟水军大艚连以铁锁三重断河欲以绝护之还路河水迅急护之中流而下每至铁锁以长柯斧断之魏军不能禁止失一舸馀舸并全。
    南齐崔慧景为辅国将军南郡内史太祖建元元年元魏南侵豫章王遣慧景三千人顿方城为司州声援。
    萧宏为太子舍人时萧懿镇梁州为魏所围明帝给宏精兵千人遣为援未至魏军退。
    梁曹景宗为右卫将军天监五年魏中山王英寇锺离围徐州刺史昌义之高祖诏景宗率众赴援豫州刺史韦亦援焉而受景宗节度六年春大破魏军安成康王秀天监七年为荆州刺史号安西将军是岁魏悬瓠城民反杀豫州刺史司马悦引司州刺史马仙卑时卑往荆州求应赴众咸谓宜待台报秀曰：彼待我而为援援贵急速待敕虽旧非应急也。即遣兵赴之。
    始兴忠武王忄詹天监九年为镇西将军益州刺史时魏袭巴南西围南安太守垣季坚壁固守忄詹遣军救之魏人退军所收器械甚众。
    兰钦为南梁南北秦沙四州都督移衡州刺史未及赴职魏遣都督董绍张献攻围南郑梁州刺史杜怀瑶请救钦率所领援之大破绍献於高城斩首三千馀绍献奔追入斜谷斩获略尽西魏相宇文黑泰致马二千匹请结邻好诏加散骑常侍进号仁威将军增封五百户仍令赴职。
    裴之高为雄信将军侯景之乱南豫州刺史鄱阳嗣王范命之高总督江右援军诸军事顿于张公洲柳仲礼至横江之高遣船舸二百馀艘迎致仲礼与韦粲等俱青塘立营据建兴苑及城陷之高还合肥与鄱阳王范西上稍至新蔡众将一万未有所属元帝遣萧惠正召之以为侍中护军将军。
    陈黄法为信武将军高州刺史高祖永定二年王琳遣李孝钦樊猛余孝顼攻周迪。且谋取法法率兵援迪擒孝顼等三将。
</div>
    <div class="pagination">
<a href="册府元龟_page319.html">上一页</a><span>...</span><a href="册府元龟_page315.html">315</a><a href="册府元龟_page316.html">316</a><a href="册府元龟_page317.html">317</a><a href="册府元龟_page318.html">318</a><a href="册府元龟_page319.html">319</a><span class="current-page">320</span><a href="册府元龟_page321.html">321</a><a href="册府元龟_page322.html">322</a><a href="册府元龟_page323.html">323</a><a href="册府元龟_page324.html">324</a><a href="册府元龟_page325.html">325</a><span>...</span><a href="册府元龟_page321.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
