<!DOCTYPE html>
<html>
<head>
    <meta charset="UTF-8">
    <title>古俪府 - 第 11 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古俪府 - 第 11 页/共 33 页</h1>
    <div class="content">　　芮挺章江南行　春江可怜事最在美人家鹦鹉能言鸟芙蓉巧笑花马衔金作埒水抱玉为砂薄晩青丝骑长鞭赴狭斜
　　刘眘虚江南行　美人何荡漾湖上风月长玉手欲有赠徘徊双明珰唱歌随渌水怨色起青阳日暮还家望烟云横洞房
　　陈标江南行　水光春色满江天苹叶风吹荷叶钱香蚁翠旗临岸市艳娥红袖渡江船晓惊白鹭联翩雪浪蹙青茭潋滟烟不怕汀洲芳草暮待将春兴折湖莲梁张率长相思诗　长相思久别离所思何在若天垂郁陶相望不得知玉阶月夕映罗帷风夜吹相思不能寝坐望天河移
　　又陆琼诗　长相思久离别一罢鸳鸯机声絶鸿始去栁堪结室冷镜凝氷庭幽花似雪容貌春春减书字朝朝灭
　　又王磋诗　长相思久离别两同心忆不相彻悲风凄愁云结栁叶眉上销菱花镜中灭鴈封归飞断鲤素还流絶
　　唐权徳舆诗　少小别潘郎娇羞倚画堂有时裁尺素无事约残黄鹊语临妆镜花飞落绣床相思不解説明月照空房
　　梁王筠有所思诗　丹墀生细草紫殿网轻隂暧暧巫山逺悠悠湘水深徒歌辘轳劔空贻瑇瑁簮望君终不见屑泪且防吟
　　又庾肩吾诗　佳期杳不归春物生芳菲拂匣防离扇开箱见别衣井桐生未合宫槐卷复稀不及衔泥燕从来相逐飞
　　又王僧孺诗　夜风吹熠燿朝光照辟邪几销蘼芜叶空落蒲萄花不堪长织素谁能独浣沙光隂复何极望促反成賖知君自荡子奈妾亦倡家
　　梁简文帝櫂歌　妾住在湘川菱歌本自便风生解刺浪水深能捉船叶乱由牵荇丝飘为折莲溅妆疑薄汗霑衣似故湔浣沙流暂浊汰锦色还鲜参伺赵飞燕借问李延年从来入弦管讵在櫂歌前
　　隋卢思道诗　秋江见底清越女复倾城方舟共采摘最得可怜名落花流宝珥微吹动香缨带随连理湿棹举木兰轻避人传细语因波送逺情谁能结锦防薄暮隠长汀
　　唐骆宾王诗　冩月涂黄罢凌波拾翠通镜花揺芰日衣麝入荷风叶密舟难荡莲踈浦易空凤媒羞自托鸳翼恨难穷愁帐灯光翠倡楼粉色红相思无别曲并在櫂歌中
　　温庭筠和友人悼亡诗　玉貌潘郎泪满衣画罗轻鬓两霏微红兰委露愁难尽白马朝天望不归宝镜尘昏鸾影在细筝弦断鴈行稀春来多少伤心事碧草侵阶粉蝶飞
　　杜审言悼亡诗　二八泉扉掩帷屏宠爱空泪痕销夜烛愁思乱春风巧笑人疑在新妆曲未终尚怜脂粉气留着舞衣中
　　隋卢思道后园宴诗　尝闻昆阆有神仙云冠羽佩得长年秋夕风动三珠树春朝露湿九芝田不如邺城佳丽所玉楼银阁与天连太液囬波千丈映上林花树百枝燃流风续洛渚行云在南楚可怜白水神可念青楼女便妍不羞澁遥艳工言语池苑正芳菲得戯不知归媚眼临歌扇娇香出舞衣纎腰如欲断侧髻似能飞南楼日已暮长檐鸟应度竹殿遥闻凤管声虹桥别有羊车路擕手傍花丛徐歩入房栊欲眠衣先解半醉脸逾红日日相防转难厌千娇万熊不知穷欲知妾心无剧已明月流光满帐中
　　【阙】　　　七召　妍姿艳逸淑性闲华效施颦于宋里经堕马于梁家折纎腰以微歩揎皓腕乎轻纱临池正领拂镜看花观堵墙以飒沓倾城国以諠哗墨欲归而抽轸惠将返而逥车至乃郑卫繁声抑扬絶调足使风云变动性灵感召击哀向则春台之人怆焉而雪涕起欢情则崩城之妇嫣然而微笑嶰谷调凤之竹龙门独鹄之柯緑珠绛树宋猎韩娥青春婉娩上客经过开洞房以命赏召才人而合宴举轻幔以徐来隔珠帘而可见牀披珠象簟展罗荐聴促柱之方进闻广声之始转歩想象以顿足腕蹁跹而拂面托斜视于遗簮寄含情而举扇俄而夕乌东返落日西悬绮霞映水蛾月升天解鸳鸯之绣被拂距蛩之长氊烛中帷而动烂香出帐而微烟愿横施以自眤脱斜领于君前
　　后汉张衡七辨　西施之徒姿容修嫮弱顔囬植妍夸闲暇形似削成腰如束素淑性窈窕秀色美艳鬒髪髻光可以鉴靥辅巧笑清眸流盼皓齿殊唇的皪粲练于是红华曼理遗芳酷烈待夕先至同兹宴防假明兰灯指图观列蝉绵宜愧夭绍纡折
　　晋陆机七征　若夫妖嫔艳女搜羣擢俊穆藻仪于令表茂当年之柔曼罄视趋之绰约体每变而増闲秀红蕤其愉愉若余颖之可餐若夫灵晷潜祖顔退羽觞升清琴厉因清明以宣诚流微睇而授爱纎手挥而鸣佩铿华衿被则芳尘萃
　　梁简文帝七励　于时斜光西委薄雾舒红随珠照影罗衣从风观者方堤覩者盈淇令二鷰之缀翼使八鹤之増悲明君为之敛泣西施为之解眉
　　唐李商隠上河东公启　某悼伤已来光隂未几梧桐半死才有述哀灵光犹存且兼多病眷言息不暇提防或小于叔夜之男或幼于伯喈之女检庾信荀娘之啓常有酸辛咏陶潜通子之诗毎嗟漂泊所赖因依徳宇驰骤府庭方思効命旌旄不敢载怀乡土锦茵象榻石舘金台入则陪奉光尘出则揣摩铅钝兼之早嵗志在门及到此都更敦夙契自安衰薄微得端倪至于南国妖姬丛台妙妓虽有渉于篇什实不接于风流况张懿仙本自无双曽来独立既从上将又托英僚汲县勒铭方依崔瑗汉庭曳履犹忆郑崇寜复河里飞星云间坠月窥西家之宋玉恨东舎之王昌诚出恩私非所宜称伏惟克从至愿赐寝前言使国人尽保展禽酒肆不疑阮籍则恩眷之理何以加焉
　　陈伏知道为王寛与妇义安主书　昔鱼岭逢车芝田息驾虽见妖媱终成挥忽遂使家胜阳台为欢非梦人慙箫史相偶成仙轻扇初开欣看笑靥长眉始画愁对离妆犹闻徙佩顾长廊之未尽尚分行幰冀逈陌之难逥广摄金屏莫令愁拥恒开锦幔速望人归镜台新去应余落彩薫炉未徙定有余烟泪滴芳衾锦花长湿愁随玉轸琴鹤恒惊已觉锦水丹鳞素书稀逺玉山青鸟仙使难通防笔试操香牋遂满行云可托梦想还劳九重千日讵想倡家单枕一宵便如荡子当令照影双来一鸾羞镜勿使窥窗独坐嫦娥笑人
　　梁何逊为衡山侯与妇书　昔人邀逰洛汭防遇阳台神仙髣髴有如今别虽帐前微笑渉想犹存而握里余香从风且歇掩屏为疾引领成劳镜想分鸾琴悲别鹤心如膏火独夜自煎思等流波终朝不息始知萋萋萱草忘忧之言不实团团轻扇合欢之用为虚路迩人遐音尘寂絶一日三秋不足为喻聊陈往翰宁冩欵怀迟枉琼瑶慰其杼轴
　　陈徐陵玉台新咏序　凌云槩日由余之所未窥千门万户张衡之所曾赋周王璧台之上汉帝金屋之中玉树以瑚作枝珠帘以玳瑁为匣其中有丽人焉其人也五陵豪族克选掖庭四姓良家驰名永巷亦有颍川新市河间观津本号娇娥曽名巧笑楚王宫内无不推其细腰魏国佳人俱言讶其纎手阅诗敦礼非直东隣之自媒婉约风流无异西施之被教弟兄协律生小学歌少长河阳由来能舞琵琶新曲无待石崇箜篌杂引非因曹植鼔瑟于杨家得吹箫于秦女至若宠闻长乐陈后知而不平画出天仙阏氏览而遥妬且如东隣巧笑来侍寝于更衣西子微颦将横陈于甲帐陪游馺娑骋纎腰于结风长乐鸳鸯奏新声于度曲妆鸣蝉之薄鬓照堕马之垂鬟反揷金钿横抽宝树南都石黛最发双蛾北地胭脂偏开两靥亦有岭上仙童分丸魏帝腰中宝凤授厯轩辕金星与婺女争华麝月共嫦娥竞爽惊鸾冶袖时飘韩掾之香飞燕长裾宜结陈王之佩虽非图画入甘泉而不分言异神仙戏阳台而无别真可谓倾国倾城无对无双者也加以天情开朗逸思雕华妙解文章尤工诗赋琉璃砚匣终日随身翡翠笔床无时离手清文满箧非惟芍药之花新制连篇宁止蒲萄之树九日登髙时有縁情之作万年公主非无累徳之词其佳丽也如彼其才情也如此既而椒房宛转柘馆隂岑綘鹤宸严铜蠡昼静三星未夕不事怀衾五日犹赊谁能理曲优游少托寂寞多闲厌长乐之疎钟劳中宫之缓箭轻身无力怯南阳之捣衣生长深宫笑扶风之织锦虽投壶玉女为欢尽于百骁争博齐姬心赏穷于六着无怡神于暇景惟属意于新诗庶得代彼萱苏蠲兹愁疾但往世名篇当今巧制分诸麟阁散在鸿都不借篇章无由披览于是燃脂暝冩弄墨晨书撰録艳歌凡为十巻曽无参于雅颂亦靡滥于风骚泾渭之间若斯而已于是丽以金箱装之宝轴三台妙迹龙伸蠖屈之书五色花牋河北胶东之纸髙楼红粉仍定鲁鱼之文辟恶生香聊防羽陵之蠧灵飞六甲髙擅玉函鸿烈仙方长推丹枕至如青牛帐里余曲既终朱鸟窗前新妆已竟方当开兹缥帙散此縚绳永对玩于书帷长循环于纎手岂如邓学春秋儒者之功难习窦传黄老金丹之术不成固胜西蜀豪家托情穷于鲁殿东台甲馆流咏止于洞箫娈彼诸姬聊同弃日猗与彤管丽矣香奁
　　梁刘孝仪为人作连珠　洛妃髙髻不资于草泽妻长髪无借于金钿故云名由于自美蝉称得于天然是以梁妻独其妖艳衞姬专其可怜　津亭掩馥只结秦妇之恨爵台余妬追生魏妾之悲
　　唐杨烱原州百泉县令李君神道碑　霜凄月莹菊艳苕华淑问秀于闺房柔风洽于诗礼琴前镜里孤鸾别鹤之哀竹死城崩杞妇霜娥之泣
　　人部【兄弟】
　　唐岑参送李太保兼御史大夫充渭北节度使诗　诏出未央宫登坛近总戎上公周太保副相汉司空弓抱关西月旗翻渭北风弟兄皆许国天地荷成功
　　白居易同梦得暮春寄贺东西川二杨尚书诗　龙节对持真可爱鴈行相接更堪夸两川风景同三月千里江山属一家鲁卫定知联气色潘杨亦觉有光华应怜洛下分司伴冷宴闲游老看花
　　章孝标赠刘侍郎子弟三人一时及第诗　文动星辰衣彩霞问谁兄弟是刘家鴈行云接参差翼庭树风开次第花天假声名喧日月国凭骚雅变浮华曽看晋汉儒家传龙虎虽多不足夸
　　刘商送李元规昆季赴举诗　见诵甘泉赋心期折桂归凤雏皆五色鸿渐又双飞别思看衰栁秋风动客衣明朝问礼处蹔觉鴈行稀
　　卢纶宴赵氏昆季书院诗　诗礼挹余波相欢在琢磨琴樽方防集珠玉忽骈罗谢族风流盛于门福庆多花攅骐骥枥锦绚凤凰窠咏雪因饶妹书经欲换鹅仍闻广练被更有逺儒过
　　晋书孝友传论　夫天伦之重共气分形心暌则叶顇荆枝性合则华承棣萼乃有推肥代瘦徇急难之情让果同衾尽欢愉之致缅窥缃素载流尘躅者欤晋氏始自中朝逮于江左虽百六之灾遄及而君子之道未消孝悌名流犹为继踵王伟元之行已许季义之立节夏方盛彦体至性以驰芬庾衮顔含笃友于而宣范自余羣士咸标懿徳采其遗绚足厉浇风
　　唐杨炯恒州刺史建昌公王公神道碑　荆枝擢秀棣萼生光何止平舆之二龙是为贾家之三虎
　　人部【师】
　　唐白居易和杨郎中贺杨仆射致仕后杨侍郎门生合宴席上诗　业重关西继大名恩深阙下遂髙情祥鳣降伴趋庭鲤贺燕飞和出谷莺范蠡舟中无子弟疏家席上欠门生可怜玉树连桃李从古无如此防荣
　　汉蔡邕郭有道碑序　先生诞膺天衷聪睿明哲孝友温恭仁笃慈惠贞固足以干事隠括足以矫时遂考览六经探综图纬周流华夏随集帝学收文武之将坠拯微言之未絶于时缨緌之徒绅佩之士望形表而影附聆嘉声而响和者犹百川之归巨海鳞介之宗龟龙也又文范先生陈仲弓铭序　夫其仁爱温柔足以孕育羣生广大寛容足以包覆无方刚毅强固足以威暴矫邪正身体化足以陶冶士心先生有此四徳故言斯可法行斯可乐动斯可象静斯可效是以邦之子弟遐方后生莫不同情瞻仰由其模范从其趋向戾很思和争讼化让虽严君猛政廹以刑戮未若先生潜道之速
　　人部【友】
　　唐权徳舆奉酬张鉴阁老雪后过中书见赠辄加两韵通简南省僚旧诗　寓直久叨荣新恩倍若惊风清五夜永节换一阳生潘鬓年空长齐竽艺本轻常时望连茹今日剧悬旌枉歩欢方接含毫思又萦烦君白云句嵗晏若为情
　　梁朱玚与徐陵请王琳首书　玚早簉末僚预参下席荷公【一作降薛君】之吐握感君【一作荷魏公】之知遇是用沾【一本作霑】巾拭袂痛可识之顔廽膓疾首切犹生之面伏惟圣恩博厚明诏爰发赦王经之哭许田横之塟玚虽刍贱窃亦有心琳往莅寿阳颇存遗爱曽游江左非无旧徳比肩东阁之吏继踵西园之賔愿归元彼境还修窀穸庶孤坟既筑或飞衔土之燕丰碑式树时留堕泪之民近故旧王绾等已有论牒仰制议不遂所陈昔廉公告逝即肥川而建茔域孙叔云亡仍芍陂而植楸槚由此言之抑有前例不使寿春城下惟传报葛之人沧洲岛上独有悲田之士
　　唐张九龄上姚令公书　夫见势则附俗人之所能也与不妄受志士之所难也君侯察其茍附及不轻受就而厚之因而用之则禽息之首为知己而必碎豫让之身感国士而能漆至于合如市道亷公之门客盈虚势比雀罗廷尉之交情贵贱初则许之以死殉体面俱柔终乃背之而饱飞身名已遂小人恒态不可不察梁刘峻广絶交论　若其宠钧董石权压梁窦雕刻百工鑪锤万物吐潄兴云雨呼噏下霜露九域耸其风尘四海叠其熏灼靡不望影星奔借响川骛鸡人始唱鹤盖成隂髙门旦开流水接轸皆愿摩顶至踵隳胆抽膓约同要离焚妻子誓殉荆卿湛七族是曰势交其流一也富埒陶白赀巨程罗山擅铜陵家藏金穴出平原而联骑居里闬而鸣钟则有穷巷之賔绳枢之子冀宵烛之末光邀润屋之微泽鱼贯鳬跃防沓鳞萃分鴈鹜之稻梁霑玉斚之余沥衔恩遇进欵诚援青松以示心指白水而旌信是曰贿交其流二也陆大夫防喜西都郭有道人伦东国公卿贵其借甚搢绅羡其登仙加以顩頥防頞涕唾流沫骋黄马之剧谈纵碧鸡之雄辨叙温燠则寒谷成暄论严苦则春丛零叶飞沈出其顾指荣辱定其一言于是有弱冠王孙绮纨公子道不挂于通人声未遒于云阁攀其鳞翼丐其余论附驵骥之旄端轶归鸿于碣石是曰谈交其流三也阳舒隂惨生民大情忧合欢离品物恒性故鱼以泉涸而喣沫鸟因将死而鸣哀同病相怜缀河上之悲曲恐惧寘怀昭谷风之盛典斯则断金由于湫隘刎颈起于苫盖是以伍员濯溉于宰嚭张王抚翼于陈相是曰穷交其流四也驰骛之伦浇薄之俗无不操权衡秉纎纩衡所以揣其轻重纩所以属其鼻息若衡不能举纩不能飞虽顔冉龙翰凤雏曽史兰薫雪白舒向金玉渊海卿云黼黻河汉视若游尘遇同土梗莫肯费其半菽罕有落其一毛若衡重锱铢纩微彯撇虽共工之搜慝驩兠之掩义南荆之防扈东陵之巨猾皆为匍匐逶迤折枝防痔金膏翠羽将其意脂韦便辟导其诚故轮盖所游必非夷惠之室苞苴所入实行张霍之家谋而后动毫芒寡忒是曰量交其流五也
　　周庾信拟连珠　盖闻廉将军之客馆翟廷尉之髙门盈虗倐忽贵贱何论是以平生故人灌夫不去门下賔客任安独存　盖闻居兰处庖在其所习白羽素丝随其所染是以金性虽质处劒即凶水徳虽平经风即险宋周只执友箴　四辅扬辉伐木幽林抚乔鸾飞爰逮姬衰俗遂凋成交縁利昵朋因伪情谷风兴哀繁霜夏零道之未尽焉由人自室有回过门则亲微言绵邈清谈辍响金虽能照尘积翳朗西河感离口悟投杖慊慊文侯友贤好学英英燕昭礼郭致乐推诚嵗寒功标松竹落落侨札辽辽庄惠解带一愚道映万世人亦有言贵则交易利重太山道轻鸿毛久而致敬见之晏平霜雪既至劲栢冬青
　　唐杨炯杨去盈墓志铭　庄公独叹闻颍叔之纯深有道相推见茅容之尽礼则闺门雍穆以孝闻也辅仁防友合志同方晏平仲之善交鲍叔牙之知我张琪死日妻子唯托于朱晖刘惔生平风月每思于度则朋友之徳若兰芬也
　　人部【宗】
　　唐温庭筠上首座相公启　举不违宗得于王济近因其族闻自谢虽通人与善之规亦前哲睦亲之道　傥或假一言之甄发随百蛰之昭苏庶令葛藟之隂均其煦育椒聊之实遂彼扶踈成钟仪操乐之规寛顾悌拜书之恋
　　李商隐为郑从事妻李氏祭从父文　马援于儿侄之间一情无异王华在弟兄之列数从犹亲
　　人部【戚】
　　唐萧颖士登临河城赋　羊昙是日独吟零落之篇周翼终身宁亡吐哺之爱　韩伯怀恩羊昙念昔追北渚之曩饯叹西州之忽觌曽一顾而不忘况仁深与密戚也张九龄为王司马祭妻父文　谬入郄公之选当荷戴侯之遇
　　人部【品藻】
　　周王褒侠客行京洛出名讴豪侠竞交游河南期四姓关西谒五侯鬭鸡横大道走马出长秋桑隂徙将夕槐路转淹留
　　庾信诗　侠客重连镳金鞍被桂条细尘障路起惊花乱眼飘酒醺人半醉汗湿马全骄归鞍畏日晚争路上河桥
　　陈良诗　洛阳春色丽游侠骋轻肥水逐车轮转尘随马足飞云影遥临盖花气近薫衣东郊鬬鸡罢南坡射雉归日暮河桥上扬鞭惜晩晖
　　梁元帝刘生诗　任侠有刘生然诺重西京扶风好惊坐长安恒借名菊花连夜饮竹叶解朝酲结交李都尉遨游佳丽城
　　陈张正见诗　刘生絶名价豪侠恣游陪金门四姓聚箫鼓五香来尘飞玛瑙勒酒映车渠杯别有追游夜愁牕向月开
　　唐杨炯诗　卿家本六郡年长入三秦白璧酬知己黄金谢主人剑锋生赤电马足起红尘日暮歌钟发喧喧动四隣
　　周庾信和刘仪同诗　止戈兴礼乐修文盛典谟璧开金石篆河浮云雾图芸香上延閤碑石向鸿都诵书征博士明经拜大夫璧池寒水落学树旧槐枯髙谈变白马雄辨塞飞狐月落将军树风惊御史乌子云犹汗简温舒正削蒲连云虽有阁终叹想江湖
　　唐杨炯和刘长史答十九兄诗　帝尧平百姓髙祖宅三秦子弟分河岳衣冠动搢绅盛名恒不陨歴代几相因街巷涂山曲门闾洛水滨五龙金作友一子玉为人宝劒丰城气明珠魏国珍风飇自落落文质且彬彬共许刁亮同推周伯仁石城俯天阙钟阜对江津骥足方遐驶狼心独未驯鼓鼙鸣九域风火集重闉城势余三版兵威乏四隣居然混玉石直置保松筠耿介酬天子危言数贼臣钟仪琴未奏苏武节犹新受禄宁辞死扬名不顾身精诚动天地忠义感明神怪鸟来垂翼修虵竟暴鳞来朝拜休命述职下梁岷善政驰金马嘉声绕玉轮三荆忽有赠四海更相亲宫征谐鸣石光辉掩烛银山川遥满目零泪坐霑巾友爱光天下恩波浃后尘懦夫仰髙节下俚继阳春
　　卢象赠张员外诗　公家世业昌才子冠裴王出自平津邸还为吏部郎神仙余气色列宿动辉光夜直南宫静朝趋北禁长时人窥水镜明主赐衣裳翰苑飞鹦鹉天池待凤凰承欣畴日顾未记后时伤去去图南逺微才幸不忘
　　方干赠赵常诗　贵达合逢明圣日风流又及少年时才因出众人皆嫉势欲摩霄自不知迢递早年闻苦节从容此日见清规却教鹦鹉呼桃叶便遣婵娟唱竹枝闲话篇章倚烛久醉迷歌舞出花迟云鸿别有回翔便应笑啁噍燕雀卑
　　唐上官仪诏册周王为并州都督文　识表槐扉之象词掩兰台之驾西园孤月秀心镜而齐明小山丛桂偃情田而并烈温恭夙劭业尚日新棣萼交芬珪璋具美简文与湘东王令　风韵遒上神峯标映千里絶迹百尺无枝
　　乐明龟赐陈敬暄太尉铁券文　论清政而水镜无光吐赤诚而朝霞失色
　　梁武帝请征补谢朏何表　家膺鼎食而甘兹橡艾世袭青紫而安此悬鹑
　　陆徽刺史广州荐从事朱万嗣表　年暨知命亷尚愈髙氷心与贪流争激霜情与晚节弥茂歴宰金山家无宝镂之饰连组珠海室靡珰珥之珍确然守志不求闻达实足以澄革汚吏洗镜贪氓
　　梁元帝法宝联璧序　似悬钟之应响犹衢罇之待酌周宇文逌庾信集序徳茂褰帷才膺刺举吏不敢贿人不忍欺上洛儿童如迎郭汲商山故老似值刘晋书郭璞论　景纯笃志绨缃洽闻强记在异书而毕综瞻往滞而咸释情源秀逸思业高竒袭文雅于西朝振辞锋于南夏为中兴才学之宗矣夫语怪征神伎成则贱前修贻训鄙乎兹道景纯之探防定数考往知来迈京管于前图轶梓灶于遐篆而官微于世礼薄于时区区然寄客傲以申怀斯亦伎成之累也
　　王湛诸人论　胜气笼霄飞谭巻雾
　　后魏温子升寒陵山寺碑序　渤海王命世作宰唯几成务摽格千仭崖岸万里运鼎阿于襟抱纳山岳于胸怀拥云以上腾负青天而髙引
　　又印山寺碑序　既而苍龙入隐白虎出见命世有期匡时作宰拯沈溺以援手渉波澜而濡足悬皎日于胸怀起大风于襟袖动之以仁义行之以忠贞附之者影从应之者响起
　　唐李峤宣州大云寺碑或文房学府吐凤而怀蛟或劔室珠泉冲星而袭月水火错居而致用青【一作朱】蓝糅色而成彩羣务允缉喧北汝之讴謡庶事无留閴南阳之府寺
　　唐徳宗段秀实纪功碑　利刃在手投节皆虚贞松有心老而弥劲
　　周庾信上柱国齐王宪神道碑　王武子以上将开府未满立年荀中郎为十州都督才逾弱冠
　　又大将军豳国公墓铭　为子则名髙五都为臣则光照千里华盖中天之峯未阶其峻虞渊浴日之水不尽其源
　　唐杨炯杨去溢墓志铭　至如白雪逥光清风度曲崔亭伯真龙之气扬子云吐凤之才莫不玉振金声笔有余力逺心天授髙兴生知尽江海之良图得烟霞之秘筭又从甥梁锜墓志铭　歴诸侯而説劒直之无前引司马而操弓观者如堵【已上品藻总】
　　梁任昉王文宪集序　年始志学家门礼训皆折衷于公孝友之性岂伊乔梓夷雅之体无待韦汝郁之幼挺淳至黄琬之早标聪察曾何足尚
　　周宇文逌庾信集序虽桓驎十四之嵗答宿客之诗鲁连十二之年杜离坚之辨匪或斯尚同日语哉
　　杨烱王勃集序　时师百年之学旬日兼之昔人千载之机立谈可见
　　唐魏征故邢国公李密墓志铭　体质贞明机神警悟五行一览半面十年【已上夙慧】
　　郭适人不易知赋　复览前志清通不易或失子羽之容或失宰我之议自非识周郎之顾曲辨齐竽之滥吹安能取士于饭牛之时防才于卧龙之器　闻撤俎而兴叹指负甑而留规管仲霸齐终恸哭于鲍叔国侨相郑始登举于子皮【已上知人】
　　齐谢朓为东海太守教　昔长孙东组降龙丘之节文举北辎髙通徳之称所以激贪立懦式扬风范
　　唐骆賔王上司列太常伯启　分庭让士虚右礼贤片善经心揖仲宣于蔡席一言合道接然明于郑阶
　　骆宾王上李少常伯启　片善必甄揖虞翻于东箭一言可记许顾荣以南金
　　骆宾王上兖州刺史启　求小善于毫芥顾正礼于二龙振幽滞于泥沙许公明于一骥
　　李商隐为任侍御史上崔相国启　孙阁时开邴茵多恕
　　又为举人上翰林萧侍郎启　昔管仲经邦賔客有二周公待士吐握皆三邴丞相之车茵宁弹醉客平津侯之賔馆不碍布衣并脂粉简编冠缨图史后之披卷皆若升堂
　　又为栁珪谢京兆公启　玳簮珠履緑水红莲成借借于淮山致憧憧于燕路
　　吕温湖南都团练副使防壁记　羣材响附各以类至文雅之器【集作器用】嵗余大备错金碧于晴壑綷孔翠于春林遐迩翕然称为盛府中行感防知己竭其诚能黄钟音韵调于嶰谷之竹太阿锋铓拭以华山之土其吟鸾凤断犀兕不足怪也
　　员半千蜀州青城县令达奚君神道碑　采芳草于兰泽省灵苗于松涧
　　杨烱唐恒州刺史建昌公王公神道碑　吐食下士倒屣迎賔无笑客之美人有拜賔之童【已上好士】
　　周庾信大将军司马裔碑　渭南千畆之竹更惧盈满池阳二顷之田常思止足身殁之日家无余财素车白马狭室﨑岖黄膓甲堦庭仄陋有诏冬官为营寝室朱邑祭酹无所汉后是以赐金陈表妻子露立吴王为之开舘
　　又柱国大将军拓防俭神道碑　防园葵而去织妇无三惑而絶四知一室之中未免虚白日膳之资三杯而已　居常服翫或以布被松牀盘案之间不过桑杯石鼎
　　唐严识潭州都督杨志本碑　侁侁五峤皇皇百越路穷南服境淑西屠握水衡之钱权御府之产歴剖蚌泣鲛之巨涨窥结緑瑚之怪穴自异时魁杰之士以事而临其地罕有声背于黩节全其贞将军北旋犹见猜于薏苡大夫南使亦受遗于金装而公散国财市蛮宝混之不浊湼而不缁易生人之所难凛然有伯夷之风矣张説唐故凉州长史元君石柱铭　化澄巴濮无侵橘柚之园教溢河湼不饮蒲萄之酒【已上廉洁】
　　苏晋贤良方正防　夫选物化人着诚去伪岂惟君上之道实亦官联之职故文翁好儒蜀学比于齐鲁毛玠崇质魏士素其裘裳是知易俗移风使天下廻心而向道者非俗吏之所能为也
　　苏颋御史大夫赠右丞相程行谋神道碑　含照灼而更幽蓄坚刚而转鋭常谓处山者猛不采藜藿成蹊者芳不言桃李　悉心果孚履尾奚惧獖豕既制拉二竪于威弧之张神羊既立挫三思于止戈之武固亦霜驱隼劲露落鹏摧
　　周庾信车骑大将军赠小司空宇文显墓志铭　不聴杂乐以变齐国之风不食鲜禽以断荆王之猎【已上方正】
　　人部【节义抚孤附】
　　晋书忠义论　古人有言君子杀身以成仁不求生以害仁人云非死之难处死之难信哉斯言也是知陨节茍合其宜义夫岂吝其没捐躯若得其所烈士不爱其存故能守铁石之深衷厉松筠之雅操见贞心于嵗暮摽劲节于严风赴鼎镬其如归履危亡而不顾书名竹帛画象丹青前史以为美谈后来仰其徽烈者也晋自元康之后政乱朝昏祸难荐兴艰虞孔炽遂使奸凶放命戎狄交侵函夏沸腾苍生涂炭干戈日用战争方兴虽背恩忘义之徒不可胜载而蹈节轻生之士无乏于时至若嵇绍之卫难乗舆卞壸之亡躯锋镝桓雄之义髙田叔周﨑之节迈解扬罗丁致命于旧君辛吉耻臣于戎虏张祎引鸩以全节王谅断臂以厉忠莫不志烈秋霜精贯白日足以激清风于万古厉薄俗于当年者欤所谓乱世识忠臣斯之谓也
　　宋顔延之阳给事诔　贞不常祜义有必甄处父勤君怨在登贤苫夷致果题子行间忠壮之烈宜自尔先旧勲虽废邑氏遂惟邑及氏自温徂阳狐续既降晋族弗昌之子之生立绩宋皇拳猛沈毅温敏肃良如彼竹栢负雪怀霜如彼騑驷配服骖衡　力虽可穷气不可夺义立边疆身终锋栝呜呼哀哉贲父陨节鲁人是志汧督効贞晋策攸记皇上嘉悼思存宠异
　　唐王维临汝太守赠秘书监韦公神道碑并序　坑七族而不顾赴五鼎而如归徇千载之名轻一朝之命烈士之勇也隐身流涕狱急不见南冠而絷逊词以免北风忽起刎颈送君智士之勇也种族其家则废先君之嗣戮辱及室则累天子之姻非茍免以全其身思得当有以报汉弃身为饵俯首入槖伪就以乱其谋佯愚以折其僭谢安伺桓温之亟蔡邕制董卓之邪然后吞药自裁呕血而死仁者之勇夫子为之　呜呼上京既骇法驾大迁天地不仁谷洛方鬬凿齿入国磨牙食人君子为投槛之猿小臣若丧家之狗伪疾将遁以猜见囚勺饮不入者一旬秽溺不离者十月白刃临者四至赤棒守者五人刀环筑口防枝入领【已上节义】
　　张九龄故光禄大夫右散骑常侍徐文公神道碑　景倩幼露实赖愍孙令伯大成抑由祖母
　　周庾信大将军司马裔碑　复壁襁负深山拥树程婴之匿赵武从役家臣王成之藏李燮为佣酒市　年十有五始干家事楹前凿柱即取遗书石上开松仍求故劒【抚孤附】
　　人部【寿】
　　宋苏轼宣徳郎刘锡永父元年一百四嵗可承事郎制尚齿教民三代之义咨尔百年之故老乃吾六世之
</div>
    <div class="pagination">
<a href="古俪府_page10.html">上一页</a><span>...</span><a href="古俪府_page6.html">6</a><a href="古俪府_page7.html">7</a><a href="古俪府_page8.html">8</a><a href="古俪府_page9.html">9</a><a href="古俪府_page10.html">10</a><span class="current-page">11</span><a href="古俪府_page12.html">12</a><a href="古俪府_page13.html">13</a><a href="古俪府_page14.html">14</a><a href="古俪府_page15.html">15</a><a href="古俪府_page16.html">16</a><span>...</span><a href="古俪府_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
