<!DOCTYPE html>
<html>
<head>
    <meta charset="UTF-8">
    <title>记纂渊海 - 第 25 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 25 页/共 130 页</h1>
    <div class="content">　　【并同上】人行桑下路日上海边山轩冕非吾志霜风犯客顔【欧阳修】
　　密州【倚郭一　诸城外县四　安邱　莒　髙宻　胶西】
　　郡号髙宻
　　州沿革天文虚危分野禹贡青州之域后魏于此置髙宻郡北齐省入东武县唐置宻州本朝为防御州开宝五年陞为安化军【沿革表】
　　县沿革诸城本鲁诸邑汉置诸县属琅琊郡地晋属东莞郡隋改为诸城县　安丘古渠丘地汉置安丘县莒古莒子国汉置莒县　髙宻本齐晏平仲封邑汉置髙宻县　胶西本春秋介国地汉为黔陬县【沿革表】形胜雨罗山在安邱县西上有云气罗布天必雨　常山在州西南歳旱祷雨輙应　卢山在州东南秦人卢敖之所从遁上有卢敖洞圣灯岩　九仙山在诸城县西南竒秀不减鴈荡　浮来山在莒州西春秋书莒人盟于浮来即此　孝源泉在莒北唐孝子孙既庐母墓醴泉出墓侧因名　砺阜山在髙宻县西产砺石　铁撅山在胶西西南胶水发源于此　石臼岛在胶西正南海中　天泽泉在胶西南三十里　九穴泊在髙宻县西北【纪胜】
　　人物汉甄宇习严氏春秋教授常数百人　梁丘贺从京房授易官至少府图形麟阁　南北朝刘勰好学撰文心雕龙　臧荣绪纯笃好学括东西晋为一书纪録志　五代孙晟仕唐为著作郎后为周世宗所获欲杀之临刑神色怡然南望拜曰臣惟以死报国　皇朝王子舆举进士为主簿精敏吏事歴官谏议大夫　杨光辅有学行国子丞致仕　韩晋卿以明经中第歴官州县称为循良第一【纪胜】
　　集营丘负海曲沃野爽且平洪川控海济崇山入髙防【陆机】十洲云雾逺三山波浪髙长澜疑浴日连岛类奔涛【隋虞茂】洪波回地轴孤屿映云光落日惊涛上浮天骇浪长【杨师道】髙髙至天门日观近可攀【李白】
　　本朝元祐三年以板桥镇为胶西县兼临海军使【沿革表】鴈入寒云惊晓角鸡鸣沧海浴朝暾　长天极目无飞鸟积雪生光射落辉　晴明风日家家柳髙下楼台处处山【并欧阳修】冻合玉楼寒起栗光摇银海生花遗蝗入地应千尺宿麦连云有几家　五更晓色来书幌夜半寒声落画檐【并苏轼】
　　济南府【倚郭一　历城外县四　禹城　章丘　长清　临邑】
　　郡号济南
　　郡沿革禹贡青州之域天文危分野春秋战国并为齐地秦属齐郡汉初属齐国文帝分治济南国景帝改为济南郡东汉仍为国俱治东平陵晋移治歴城刘宋割青州西部于此侨立冀州后魏改为齐州兼置济南郡隋初罢郡存州后改为齐郡唐复为齐州天宝初改为临淄郡寻改为济南郡乾元初复为齐州　皇朝陞为兴徳军又陞为济南府【沿革表】
　　县沿革歴城古齐歴下城汉置歴城县　禹城周为祝国唐改为禹城县　章丘春秋时为齐髙堂邑隋改为章丘县　长清本汉卢县地隋置长清县　临邑本镇旧县废【沿革表】
　　形胜歴山在府南即舜耕处　九河故道在禹城　舜祠在府城南祠下有井　奎山在府城西上有神祠龙洞山在府城东南下有黒龙潭　盘龙山龙堂洞俱在章丘县境　趵突泉在府城西　云庄在府西中有云锦池　鹿角闗在临邑县北　灵岩寺在长清县方山上世佛图澄卓钖之地　圣井在章丘县南　白云湖在章丘县西　杜康泉在舜祠西庑下　芙蓉堤在文庙东【纪胜】
　　人物周公晳哀不仕家臣孔子贤之　汉伏胜秦博士汉文帝时年九十尚书二十九篇　公玉带武帝时进黄帝明堂图上从之　终军博学能文年十八选为博士累擢谏议大夫后使南越　王防武帝时暴胜之荐为右扶风守后昭帝时代田千秋为相封宜春侯唐秦琼事髙祖破尉迟敬徳帝赐黄金瓶　杜伏威以淮南地归唐拜太子太保　皇朝冯瓉以防补秘书郎累官集贤院学士　李冠以文学称与王樵贾同齐名著东臯集二十卷　廉复有隠徳为世所重治平间刺史王才叔荐之不起【纪胜】
　　集齐都实坤徳之膏腴为神州之奥府其川渎则洪河洋洋发源昆仑惊波沛厉浮沬奔南望无垠北顾无鄂【徐干赋】东藩驻皂葢北渚淩清河海右此亭古济南名士多云山已发兴玉佩仍当歌修竹不受暑交流空涌波蕴真惬所遇落日将如何【杜甫】修檐防防皆成隂行尽松篁一径深好鸟自飞还自下白云无事亦无心客来但饮平阳酒衙退常携靖节琴【曽子固】
　　本朝景徳中以章丘县置清平军熈宁二年废军至道二年徙长清城于刺榆建隆元年河决临邑城壊三年移治孙耿镇政和元年陞为望【沿革表】杨柳娉婷緑荷华旖旎红鱼游华叶底人在鉴湖中太白拈春酒轻衣受晩风与凫绎只隔片云东【单父】东楼喜奉连枝防南陌愁为落叶分城隅緑水明秋日海上青山隔暮云【同上】沂州【倚郭一　临沂外县四　沂水　乗　费　新泰】
　　郡号琅琊
　　州沿革本禹贡徐兖二国之境天文奎娄分野秦汉晋皆为琅琊地后魏以此置北徐州后周改沂州以城临沂水故名隋改州为琅琊郡唐复沂州天宝初改琅琊郡乾元初复为沂州本朝因之【沿革表】
　　县沿革临沂在沂州境内隋置临邑县　乗春秋时国地汉为峄县　沂水周为郓邑隋改为沂水县　费古费国地春秋时为鲁季孙氏之邑　新泰本汉泰山郡晋泰始中置新泰县【沿革表】
　　形胜爱古山在州北　金雀山在州西南　大利冶山在临沂县西南路旁有巨铁二块在地中　君山在乗县北八十里上有池深数丈水无盈涸　望仙山在沂水县西中有望仙桥　山在费县西北孔子登东山小鲁处　龙亭山在新泰东下有龙池　沂水发源尼山下沧浪渊在承县北即孟子所引沧浪之水处　泽笔池在沂水县城内王羲之曝书堂前　玉泉在新泰县北水色如玉王祥河在峄县北即卧氷跃鲤处【纪胜】人物汉匡衡博学能文累官太子少傅拜相封乐乡侯晋王祥性至孝初为别驾政化大行后拜太保进公爵王导识量清逺为江东名相号曰江左夷吾　王羲
　　之善书为古今之冠　南北朝王肃博涉经史有大志屡立战功累官散骑常侍　王智深为南齐大司马参军撰宋纪三十卷　唐顔师古顔子三十七世孙校定经史注西汉书修五礼上王防图　顔杲卿讨禄山被执抗节而死顔真卿杲従弟奉命谕禄山不屈被害皇朝赵隣几好学能文常作禹别九州赋万余言【纪胜】集清跸临溟涨巨海望滔滔　神游藐姑射睿藻冠风骚徒然虽观海何以効涓毫【并虞茂】淮泥泗水地梁父汶阳东别路青骊逺离樽緑蚁空柳寒凋宻翠棠晩落疎红别后相思曲凄断入琴风【骆賔王】春山临渤海征旅辍晨装囘瞰卢龙塞斜瞻肃慎乡　北廵非汉后东兴异秦皇搴旗羽林客防距少年塲【并杨师道】
　　本朝唐武徳五年以沂水新泰莒置莒州贞观八年州废以新泰属沂州琅琊郡本朝因之【沿革表】东州几日倦征轩千骑骖驔白草原【欧阳修】山巅危搆倚蓬莱水濶风长一快哉天地涵容百川入晨昏浮动雨潮来【赵忭】旸谷朝迎日丹霞射海楼云随华表鹤风送日南舟孤岛烟中树平波槛外流【宋人】
　　登州【倚郭一　蓬莱外县三　文登　黄　牟平】
　　郡号东平
　　州沿革天女危分野禹贡青州之域古为斟寻国唐虞时为隅夷地春秋时为牟子国战国属齐秦为齐郡地汉属东郡后魏析东莱郡于黄县东中郎故城置东牟郡隋初废郡置牟州大业初州废唐复置牟州治牟平又置登州治文登贞观间二州俱废如意初复置登州于牟平县神龙间徙治蓬莱县天宝改州为东牟郡乾元初复为登州属河南道本朝属京都路【沿革表】
　　县沿革蓬莱本汉东莱郡武帝于此望海中蓬莱山因筑城故名　文登本古不夜城北齐始置文登县　黄县汉旧县　牟平本汉东牟县唐改为牟平【沿革表】形胜丹崖山在州城北上有蓬莱阁　田横山在州城西田横与其徒五百人栖此　天山在蓬莱县东下有洞冬夏水滴如漏　文登山在文登县东秦始皇招集文士登此山论功颂徳　芦山在黄县西晋芦童子因食茯苓升仙故名　大昆仑山在牟平县东麻姑常于此修道　沙门岛在州城西　海牛岛在文登县北海在州四面于春夏遥见水面有城郭市井人马往来之状土人谓之海市【纪胜】
　　人物周淳于髠博学强纪号称辨士　秦淳于越髠之后以谏知名　汉李忠以好礼修整称　刘宠为防稽太守有一钱之誉　刘岱宠之弟虚己爱物为士人所重刘繇与兄岱齐名　太史慈尚义善射为孔融所重三国刘基繇之子史称为国之良士　唐淳于雍髠
　　之后武徳中拜登州刺史　皇朝淳于雍髠之后早年乞养王旦称其纯孝　李常性鲠直太守榜其闾曰遗直坊【纪胜】
　　集逺水翻如岸遥山倒似云方知小姑射谁复语临汾浮天迥无岸涵灵固非一委输百谷归朝宗万川溢
　　【隋炀帝】披襟眺沧海凭轼望春芳【唐大宗】登髙临巨壑不知十万里云岛相接连风涛无极已【祖孝孙】断涛还共合连浪或时分【李白】
　　本朝建隆三年于县置北海军置昌邑县隷之干徳三年陞为潍州【沿革表】东方云海空复空羣仙出没空明中荡摇浮世生万象岂有贝阙藏珠宫心知所见皆幻影敢以耳目烦神工　重楼翠阜出晓霜异事惊倒百歳翁【并眉山】
　　莱州【倚郭一　掖外县三　莱阳　胶水　即墨】
　　郡号东莱
　　州沿革天文危分野禹贡青州之域古莱夷地春秋为莱子国齐侯迁莱子于郳在国之东故曰东莱秦属齐郡汉始析置东莱郡置掖县属青州东汉徙治黄县晋改东莱国刘宋仍改为郡徙治曲城后魏分青州置光州领东莱郡同治于掖隋初罢郡改光州为莱州后复为东莱郡唐为莱州天宝初改东莱郡乾元初复为莱州本朝属京东东路【沿革表】
　　县沿革掖本汉旧县为东汉旧治　莱阳本汉东莱郡之昌阳县地五代唐改为莱阳县　胶水本春秋介国地魏置胶州取境内胶水为名　即墨本齐国地以其地临墨水故名【沿革表】
　　形胜福山禄山俱在州城西北相峙产温石　大基山在掖县东松竹华卉为一郡最　五龙山在莱阳南下有五水相合流入海　小邾山在胶水南错水由此入海　如姑山在即墨西南上有神祠即汉九祠之所万歳河在州城东秦皇汉武皆祷于此　掖河在掖县东北流入海胶水源发铁橛山　墨水源发平度州【纪胜】人物汉葢公善治黄老曹参师事之　司马均隠居教授不应辟举　晋刘毅有孝行励清节甞论中正之法有八损刘暾毅之子正直有父风　唐蒋钦绪工文词擢进士第事中宗守正不阿　蒋沇钦绪子博学有名以孝亷授洛阳尉　皇朝王景累破契丹加太保封平原郡王　蔡齐举进士第一真宗见之曰得人矣召执金吾给上驺以宠之【纪胜】
　　集仙气凝三岭和风扇八荒拂潮云布色穿浪日舒光照眼花分防迷云鴈断行　洪涛经变野翠岛屡成桑【隋炀帝】之罘思汉帝碣石想秦皇【同上】仲连轻齐纪子牟恋魏阙【谢灵运】古来海寒多天风白波连山倒蓬壶【李白】苍茫空泛日四顾絶人烟半侵中华岸旁通异域船岛间应有国波外恐无天欲作乗槎客翻然去隔年【同上】
　　本朝嘉定十三年贾渉取莱为防御郡至道三年以莱属淮阳军熈宁七年以莱为东路【沿革表】东州负海圻风物老依依歳晩鵶来少天寒鴈过稀　莫笑东州太守顽三齐人物旧安闲【并欧阳修】荷气夜凉生枕席水声秋醉入帘帏一防千里空囬首寂寞船窻只自知【同上】
　　潍州【倚郭一　北海外县二　昌邑　昌乐】
　　郡号潍水
　　州沿革天文危分野禹贡青州之域秦属齐郡汉为下宻县属胶东国韩信战潍水正在此隋改北海县唐置潍州治北海县寻废州以县属青州本朝建北海军寻复为潍州【沿革表】
　　县沿革北海汉置平度县属东莱郡东汉置胶东郡属北海县　昌邑汉为都昌县本朝置昌邑县　昌乐汉为营陵县地本朝改为昌乐县【沿革表】
　　形胜塔山在州东南丹河发源于此　擂鼓山在州南白浪河发源于此　几山在县西南山形如几　陆山在昌邑县南汉霍光食邑于此　孤山在昌乐县东上有夷齐庙　白浪河在州东唐窦琰甞引水开田　东丹河在北海县塔山下　芙蓉泉在昌邑　营丘城在昌乐县东即太公受封之地
　　人物五代韩熈载唐进士才气俊逸江左号韩夫子徐问真有道术与欧苏善　汉孙賔硕倜傥好竒节为京兆虎牙都尉　隋杜松赟性刚烈重名义为石门队正不降贼而死　皇朝滕中正有才干累官谏议大夫二子晏并举进士孙祖徳以进士为吏部侍郎世称鲠直　刘阒尝从文彦博讨具州贼战功第一呉奎举五经为叅知政事买田为义庄卒之日家无余赀【纪胜】
　　集分空碧雾晴连洲彩云宻欣同夫子观深愧虚笔【隋炀帝】月晕天风雾不开海鲸东蹙百川逥【李白】霏烟泛济浦緑草啓河汀画裳晨应月文战曙分星【薛克构】八月涛声动地来头髙数丈触山逥湏臾却入海门去卷起沙堆似雪堆【刘禹锡】
　　本朝建隆三年以青州北海县建为北海军又置昌邑县隷之干徳三年陞为潍州又増昌乐县为上州团练【沿革表】葱茏晓光开旋转余华防下马成野酌佳哉谁与共【苏东坡】倚轩盈以长啸兮袂轻举而飞翻极千里于一瞬兮寄无尽于云烟　忽云散于城邑兮徂清夜之既防惟所往而乐易兮此其所以为超然【同上】
　　淄州【倚郭一　淄川外县三　长山　邹平　髙苑】
　　郡号淄川
　　州沿革天文危分野禹贡青州之域周为淄州之境春秋战国属齐隋置淄州后周废唐初改淄州本朝因之县沿革淄川本汉盘阳县属济南郡东汉属齐国晋省隋置淄州后周废唐复置本朝因之　长山本汉济南郡于陵县地刘宋于此置广川郡北齐改东平郡隋废郡改为长山县唐初属邹州后属淄州本朝因之　邹平本古邹侯国汉置邹平县属济南郡晋为邹县属乐安国后废唐复置属淄州本朝因之　髙苑古苑墙地汉置髙苑县隋改曰防城寻复唐属邹州州罢以县属淄州本朝仍旧【沿革表】
　　形胜梓橦山在州东上有鬼谷洞　夹谷山在淄川西即齐鲁防盟之处　长白山在长山县西南髙二千九百尺周六十里上有醴泉寺即范仲淹读书处　太湖山在长白山南上有石室并败漆船记云尧时物也虎头崖在邹平县南　商山在髙苑县东　髙云洞在州东　苍龙峡在淄州县西　古蒲台秦皇筑之以望海　蓬莱宫台上紫蒲系马蒲生盘如系马之状【纪胜】人物春秋管仲相桓公成霸业　晏子齐景公相显于诸侯　汉张轨仕陇右家无余财藏书数百卷　唐段志资质伟岸以骁果为秦王所识　房龄事太宗为名宰相　皇朝麻仲英博学有孝行乡评重之韩琦荐为国子助教　贾同举进士王钦若方贵盛欲致之不往　石昂好学不仕节度使符习髙其行　赵师民九歳能文举进士为国子直讲上劝讲箴后迁刑部郎中有集二十卷【纪胜】
　　集积流横地纪防派引天潢【唐太宗】横万里而极海兮頽风浩其四起【柳宗元】歇鞍憩古木解带挂横枝歌鼓川上亭曲度神飚吹云归碧海夕鴈没青天时　试登髙而望逺极云海之微茫　云物不隠象三山共分明奈何疾风怒忽若基柱倾海水虽无心洪溥亦相惊　深沉百丈洞海底那知不有蛟龙蟠【并李白】
　　本朝景徳三年以髙苑置宣化军熈宁三年废军复为县隷州【沿革表】新荷出水双飞鹜乔木成隂百转莺载酒未妨佳客醉凭髙仍见老农耕【欧阳修】公退留賔夸酒美睡余欹枕看山青【同上】
　　淮阳军【倚郭一　下邳外县一　宿迁】
　　郡号下邳
　　军县沿革天文斗牛分野禹贡扬州之域本徐州下邳县后汉为下邳梁为武州唐置邳州后属泗州又属徐州下邳县　宿迁春秋时钟吾子国依宿国所迁地秦置下相县汉又置犹县晋置宿豫郡后魏属南徐州东魏属东楚州后周属泗州隋置下邳郡唐改为宿迁县【沿革表】
　　形胜葛峄山在郡城西禹贡峄阳孤桐谓出此山之南磬石山在郡城西南上有石其声清亮可为磬禹贡
　　泗濵浮磬即此山所出者　黄石山在下邳城北上有黄石公庙　铁佛山在下邳城北上有三铁佛　马陵山在宿迁县北髙阜状若马陵　峒峿山在宿迁县北上有石洞镌七真象　旧黄河在郡城南　武河在下邳城西北下入黄河　泛水在宿迁县界　下邳城在郡治东魏武招吕布于下邳即此　圯桥在下邳东南即黄石公授张良素书之所【纪胜】
　　人物汉严延年宣帝时为侍御史劾奏霍光朝廷肃然敬惮之　翼奉元帝以诸儒荐徴待诏数言事天子敬焉　陈球举孝亷累官侍御史　周纡为洛阳令下车先问大姓主名　五代沈赟事晋为祁州刺史契丹防城守节而死　皇朝刘福以功累官雄州防御使为政简易人咸徳之【纪胜】
　　集初语燕雏知社日习飞鹰隼识秋风波摇珠树千寻防山凿金陵万仞空【杜诗】江汉曽为客相遇每醉还浮云一别后流水十年间【韦诗】片雨楚云暮千家淮水秋开帘见芳草送客上春洲请问山中桂王孙几度游【严君平】过淮芳草歇千里又来归野水呉山出家林越鸟飞荷香随去棹梅雨湿征衣无数沧州客如君达者稀【前人】
　　本朝太平兴国七年以下邳宿迁二县建淮阳军元丰初改属京都西路【沿革表】身如舎任西东夜卧荒邮四壁空乡梦渐生灯影外客愁多在雨声中淮南火后居民少河北兵前战鼓雄万里别离心正苦帛书何必寄归鸿【汪水云】千年事与浮云去想见留侯次是非丈夫出身佐明主用舎行藏要自知【宋人】
　　应天府【倚郭一　宁陵外县五　宋城　谷熟　卞邑　楚丘　虞城】
　　郡号睢阳
　　府沿革天文角亢分野本古商丘汤所都亳邑地周封微子于此为宋国春秋郑卫陈三国之境秦为碣郡地汉为睢阳县属梁国又置宋州改县曰宋城大业初改州曰梁郡唐初曰宋后为睢阳郡五代梁置宣武军唐改归徳军本朝升为南京应天府【沿革表】
　　县沿革宁陵本古葛伯地又为寗城　宋城防子所封之地　谷熟古宋襄氏邑唐省入谷熟　卞邑战国时为下邑地汉置县　楚丘朝歌故城在今卫州卫县虞城本古虞国即禹封商均之地【沿革表】
　　形胜南湖在府城南上有苏辙记　甘露岭在宁陵县西隋文帝幸岱至此因甘露降故名　圣水井在宁陵县长乐乡　漆沟在府城北春秋陨石于宋即此　妙孝亭在州境内苏东坡题榜秦观诗　帝喾庙在府城东　微子庙在府城西　庄子祠在府城东　双忠庙在府城东祀唐张廵许远　亳城在府城东契父都亳即此【纪胜】
　　人物唐魏元忠髙宗时吐畨防边上封事言命将治兵之要累官御史中丞　郑惟忠天授中以制举召见对武后言甚切直　程袁师事母以孝闻母殁负土筑坟有白狼黄蛇之异　曹华出戎伍而动必以礼士大夫重之　皇朝楚昭辅有才干陈桥推戴时遣入京安母后累官枢宻事　刘希古博通经史累官叅知政事贵显不减寒素　刘叟希古之子为太常少卿所注有五运甲子诸书　李惟清开宝中以三史解谒涪陵尉累官京西转运使　戚同父防孤养祖母以孝闻通五经门人号坚素先生【纪胜】
　　集暮雨投闗郡春风别帝城东西殊不远朝夕待佳声【韦诗】晩泊水边驿栁塘初起风蛙鸣蒲叶下雨入稻花中【王仲初】千里河烟直青枫夹岸长草市迎江货津桥税海商【同上】摇落深知宋玉悲风流儒雅亦吾师江山故宅空文藻云雨荒台岂梦思【杜甫】客路徧逢雨香山不入楼故园桃李月伊水向东流【同上】
　　本朝至道中为京东路景徳三年升为应天府祥符七年建为南京【沿革表】夜半恩纶出汉宫朝家虚席待燕公春风已徧湖山外元气还归鼎鼐中【蔡君谟】緑野染成延昼永乱红吹尽放春归【张文潜】雪与春归落嵗前晓开庭树有余妍杨花朴朴白漫地蛱蝶纷纷飞满天【梅圣俞】曽读前书笑古今耻随流俗信浮沈终期直道扶元化敢为虚名役片心【冦平仲】
　　袭庆府【倚郭一　瑕外县六　奉符　泗水　龚　仙源莱芜　邹】
　　郡号鲁郡
　　府沿革天文奎娄分野禹贡徐兖二州之域春秋时为鲁国武王封伯禽于曲阜为鲁公　本朝为泰宁军节度升袭庆府【沿革表】
　　县沿革瑕汉置瑕丘县属山阳郡　奉符汉为奉髙及博县地属太山郡　泗水古下明国春秋时为鲁卞邑龚隋置瑕丘县　仙源神农少昊徙都之地周武王
　　以封周公旦　莱芜春秋时为夹谷地汉置莱芜县邹周时为邾国鲁缪公改为邹【沿革表】
　　形胜泰山在府西南尼丘山在曲阜县东顔母祷于此山而生孔子　仙人山在莱芜县南安期生修炼于此顔母山与尼山相对上有圣井　四基山在邹县东
　　上有孟子墓　凫山在邹县西南其阳有伏羲庙　昌平山在邹县北孔子生昌平乡即此　山在泗水东仙源县有庆源河孔子宅瞿相圃穷桑大庭氏之车
　　泗水在泗水县北其南为洙水即孔子讲学处　顔子井在曲阜县内断机台在邹县西有孟母教孟子处陋巷在顔子庙前　阙里在武城内　杏坛在武城境内　鲁壁在孔子宅内手植桧在孔庙大成门北宣圣手植者也【纪胜】
　　人物周柳下恵圣之和　孔子圣之时　顔囬亚圣闵子骞以徳行称　曽参学一贯　冉雍冉求宰予子贡林放樊迟有若申枨公西赤南宫适宓不齐皆圣门髙弟孔鲤孔子之子孔伋孔子之孙　秦孔鲋孔子九世孙　汉孔贞孔子十世孙髙堂生甞论礼学仕为博士孔安国孔子十二世孙夏侯胜通尚书及洪范五行　丙吉宣帝为相知大体　朱云直谏折槛　孔融孔子二十世孙　晋孔衍孔子二十二世孙　南北朝孔鲜孔子二十六世孙　皇朝孔宜孔子四十四世孙　孔道辅孔子四十九世孙　顔复顔子四十八世孙【纪胜】
　　集地犹邹氏邑宅即鲁王宫叹凤嗟身否伤麟怨道穷今看两楹奠尚与梦时同【唐宗】造化钟神秀隂阳割昏晓【杜甫】浮云连海岱平野入青徐孤嶂秦碑在荒城鲁殿余【同上】城隅緑水明秋日海上青山隔暮云【李白】圣人久已矣游夏遥相望日出见阙里山平知汶阳【髙适】孔圣家邹鲁儒风蔼典坟龙骧过旧宅凤徳咏余芬入庙神如在升堂乐似闻縁知一王法今日待明君【白乐天】凭崖揽八极目尽长空防　鲁客抱白鹤别余往泰山初行若片云杳在青崖间【白诗】
　　本朝大观四年以瑕丘县为瑕县政和八年升为袭庆府祥符五年改曲阜为仙源祥符元年改奉符为泰安军开宝五年奉符移治岱京镇大观四年以龚丘县为龚县熈宁五年省为镇入仙源【沿革表】鸟去苍烟古木人归緑野孤舟信美虽非吾土消忧且湏登楼【张文潜】溪田雨足禾先熟海树风高叶易秋踈傅闾里询故老秦皇车驾想东游【同上】发典谟训诰之义振金石丝竹之声如天地兮否而复泰如日月兮晦而复明【王禹偁】函丈従容问且酬展才无不至公侯谁如曽防推鸣瑟独对春风咏未休【吕大钧】曲阜兮遗墟先师兮阙里神髣髴兮如在涕潺湲兮不已穷天地兮一人掲日月而照临【鲜于侁】
　　徐州【倚郭一　彭城外县四　沛　　萧　丰　滕】
　　郡号彭城
　　州沿革天文房心分野禹贡徐州之域古大彭之国春秋为宋地战国属楚秦置彭城县属泗水郡项羽自立为西楚霸王都于此汉改泗水为沛郡又立楚国知徐州宣帝改为彭城郡晋武帝于淮南侨立徐州安帝时分淮北曰北徐州刘宋改北徐州曰徐州而加淮南曰南徐州后魏于徐州仍立彭城郡隋开皇初郡废复为徐州大业初改为彭城郡唐置徐州天宝初复改徐州郡后升武宁军【沿革表】
　　县沿革彭城本古大彭氏之国秦置彭城县汉改为彭城郡晋改徐州后魏仍立彭城郡隋初郡废唐置彭城属徐州本朝因之　沛本古福阳国地秦置沛县属泗水郡汉改泗水为沛郡迁治项而沛县如故晋属沛国刘宋属徐州北齐省隋复置彭城唐以广戚县省入本朝因之　萧本萧国汉为萧县属沛国晋因之隋初属徐州寻改为龙城县大业初复为萧县属彭城郡歴唐五代本朝并属徐州　丰秦为沛县之丰邑属泗水郡汉以丰为县属沛郡北齐属永昌郡隋属彭城郡唐本朝并属徐州　滕古小邾子国秦属薛郡汉置蕃县属鲁国北齐废隋改为滕县属彭城郡寻陞为滕郡唐复为滕郡属徐州本朝因之【沿革表】
　　形胜彭城山在州城东上有二大字　云龙山在州城东南有项羽及宋武戏马台　大泽在丰县东即汉高祖微时隠居处　厌气台秦始皇所筑　斩蛇沟在丰县西汉高祖斩蛇处　桃山在滕县东南上有微子墓抱犊山在滕县南　雾猪泉在滕县南苏轼祈雨于
　　此　沛宫在沛县西有汉高置酒之所　汉祖故宅在丰县中【纪胜】
　　人物汉萧何辅高祖功第一封酂侯　王陵平诸吕之难封安国侯　樊哙定三秦封舞阳侯　申屠嘉为御史大夫责邓通无人臣礼朝廷敬惮之　周昌为御史大夫有功封汾隂侯　周勃诛诸吕封绛侯　周亚夫为将有纪律文帝称为真将军　姜肱处兄弟友爱桓帝命画工图其形　三国刘隗少有文翰累迁散骑常侍　唐刘知几博恰文学举进士为凤阁舎人注史通内外四十九篇　皇朝李若谷少孤性至孝举进士累官参知政事　顔大初顔子四十七世孙博学俊逸举进士累官国子监说书所着有朱南子鳬绎集【纪胜】集晓乗征骑带犀渠又是都门送别初莲府望髙秦御史柳营官重汉尚书斩蛇泽畔风烟晩戏马台前草木疎尺组挂身何用说古来名利尽丘墟【薛陶臣】世途非一险俗虑各千结有客步大方驱车独迷辙故人韩与李逸轮双皎洁　徐方国号在元戎天下杰祢生投刺游王粲吟诗谒高情无遗照朗抱开晓月【并东野】
　　本朝元丰元年割彭城郡属京都西路【沿革表】行人欲去还徘徊刘项英雄安在哉人间俯仰易陈迹闻身健在须衔杯　水胫多长短林枝有直横韩信祠堂古谁将跨下平【并雷伯威】雨过短亭云防续莺啼髙柳路西东吕梁水注千寻险大泽龙归万古空【梅圣俞】
　　记纂渊海卷十七
<子部,类书类,记纂渊海>
　　钦定四库全书
　　记纂渊海卷十八　　　　宋　潘自牧　撰郡县部
　　京东西路
　　兴仁府【倚郭一　济隂外县三　苑亭　乗氏　南华】
　　郡号济隂
　　府沿革天文奎娄分野禹贡属豫州之域昔唐尧所居在周为曹国之地周武王封弟振铎为曹国战国属齐汉为济隂郡晋为济阳郡后周改为曹州隋改为济隂郡唐复为曹州天宝初改济隂郡乾元初复为曹州五代晋置威信军周改彰信军本朝为兴仁府【沿革表】县沿革济隂本汉济隂郡之定陶地隋置济隂县唐徙曹州本朝置济隂为附郭　宛亭唐为寃句县本朝改为苑亭　乗氏古乗丘在唐为县　南华在唐为县本朝河南路而宛亭乗氏南华三县皆为黄河水渰废形胜曹南山在济隂县南一百里春秋盟于曹南是也三艐亭在济隂县之东北　景山在州东四十里废
　　楚丘城北卫文公徙居楚丘测日影于此　髣山在州十五里乃曹国十五世葬地　汜水在府西南三十里汉高帝即位汜水之阳在此　菏泽在府境内禹贡导菏泽被孟潴又济水东至于菏　大祢沟在府界内诗出宿于泲饮饯于祢　披云楼在济隂北上有陈师道记　三贤堂在济隂北旧城内中塑范蠡魏冉魏相像髣山庙在县东上祀曹叔振铎翰林王禹偁有碑
　　漆园城在济隂西北庄周为漆园吏即此　济阳城在济隂县西南光武诞于此盘庚村在济隂东南旧有盘庚祠　受命坛在济隂东南汉髙祖受命于此　沙沟在南华境内上有庄周钓台　寃句城在宛亭境内庄周为吏之所　阿谷水在济隂郡东孔子至此见处子佩瑱是也【舆地纪胜】
　　人物战国范蠡既雪防稽之耻变姓名为陶朱公扁舟游五湖　汉魏相事宣帝为高平侯　唐李勣事太宗为功臣后图形凌烟阁　王雄膂力絶人功授歙州总管　贾敦頥歴任数州刺史每入朝敝车羸马人不知其为刺史　刘晏事宗时八嵗献颂拜度支郎中累迁同中书门下平章事　皇朝张齐贤太祖幸西都以布衣献防上还与太宗曰幸西都惟得一张齐贤太宗朝累官吏部侍郎同平章事　任仲正举进士累官参知政事　任仲师仲正弟举进士累官枢宻副使太子太傅　王博文年十六善属文举进士累官枢宻院事刘潜少有大志举进士知蓬莱县闻母死一痛遂絶
　　其妻哭潜亦死时人称为孝义【舆地纪胜】
　　集词藻世平子赋园林人比郑公乡门前坠叶浮秋水篱外寒华待夕阳　浦外野风吹入户窻中晓月早知秋沧江一望通千里画角三声起百忧【并皇甫茂政】天眷君陈久在东归朝人看大司空黄河岸畔常无事沧海东边独有功已变畏途成雅俗仍过旧里揖秋风一门累叶凌烟阁次第仪刑汉上公【杨累山】淮月未明先倚槛海云初起更维舟【朱用晦】
</div>
    <div class="pagination">
<a href="记纂渊海_page24.html">上一页</a><span>...</span><a href="记纂渊海_page20.html">20</a><a href="记纂渊海_page21.html">21</a><a href="记纂渊海_page22.html">22</a><a href="记纂渊海_page23.html">23</a><a href="记纂渊海_page24.html">24</a><span class="current-page">25</span><a href="记纂渊海_page26.html">26</a><a href="记纂渊海_page27.html">27</a><a href="记纂渊海_page28.html">28</a><a href="记纂渊海_page29.html">29</a><a href="记纂渊海_page30.html">30</a><span>...</span><a href="记纂渊海_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
