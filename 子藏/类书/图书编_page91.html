<!DOCTYPE html>
<html>
<head>
    <meta charset="UTF-8">
    <title>图书编 - 第 91 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 91 页/共 220 页</h1>
    <div class="content"><子部,类书类,图书编,卷四十七>
　　宁夏鎭属卫二所四营四堡一十有八备御马步官军三万七百八十七员名马四千一百八十匹粮料二十万七千五百五十七石有零民粮四千六百九十石有零草一百三十六万一千五百余束
　　固原鎭属卫三所四营一堡一十五马步官军二万八千八百三十员名马一千六百七十三匹粮料一十三万九千九百一十五石折色粮并折草银一十四万九千五百八十两年例银五万两草三十二万八千一百三十七束布五万七千九百零四匹棉花二万六千七百三十四斤京运年例银五万两
　　宁夏事宜
　　愚尝因张蓥巡抚宁夏导河溉田之事考古验今而有慨焉霍公韬奏议谓自陜西筑为边墙洼为沟渠防秦汉故迹修复焉边城外固沟渠内深内资灌溉外御戎兵全陜之利也大学士杨一清云陜西沃壌若得人力尽辟耕之三边军饷不烦餽运自然饶裕愚谓今谋国者何不按其迹行之而徒令边士终歳脱巾枵腹致叹于米珠草桂也又按九边图论谓黄河自陜州而上至绥徳近境春初秋末皆可行舟若沿河州县改征本色水陆接运而上榆林其少苏乎又按唐书唐髙祖时突厥歳盗边帝防羣臣问所以备边者将作大匠于筠请于五原灵武置舟师于河扼其入路中书侍郎温彦博曰魏为长堑遏匈奴今可用帝乃使桑显和堑边大道召江南船工大发卒治战舰愚按北土之有长河犹南方之有大江所宜裁成辅相以致其用考阅古今訏谟遗迹而黄河不惟可资溉耕且可以转漕可以置舟师扼敌方册昭然柰何徒能行于昔而不能行于今徒付之话言而不能见诸行事令志士徒抱叹于千载之言
　　宁夏等卫图说
　　宁夏等卫系鎭城东南去黄河三十里北至贺兰百二十里背名山而靣洪流左河津而右重塞所借河山之力居多自今观之夏秋之间河流汹涌天限东西且沟渠绕旋埂壁立边马驰骋之难自不能为地方患固也曽不知冬防则塞外之兵梯山斩关贺兰之险与共之矣河套之敌踏氷四驰黄河之险与共之矣险未可恃而先时预防之防可不讲与莫若乘此欵顺责成任事之臣益务修守备沿河以防冬而烽燧明树山木以塞隘而禁人伐通贼路口悉作斥堠务成巩固之又于鎭城所宿重兵夙称骁健时加简练使之足以当敌则地险可恃而人险尤可恃异日可无亡矢遗镞之费可以坐制强敌矣中卫左聨宁夏右通庄浪在先年为河西重地忆自套众入冦盘据松山而东西瞭望遂致悬絶靖兰之间始多故矣卫城孤悬寡援所恃者大河环绕夏秋可保无虞议者毎吃于边墙之筑葢谓与强敌为邻能自完则足矣近自观音口歴鎭关墩直抵黄河工久告竣在本鎭可以捍广武玉泉大坝之墟在邻鎭可以卫西安州红古城海剌都之警守中卫者益留意于培垒而守望不怠焉则长城防立是所大造于兹土也岂浅鲜哉第闻卫之西北双水泉墩至芦沟儿墩五六十里之地边用石砌包沙恐一挖即倾易筑土边庶于地方有实效也守中卫者盍勉为之灵州在黄河之南六十里北抵横城红山清水南抵萌城东抵磁窑寨兴武营西南抵半个城幅千里先时旧边頽敝敌牧东山不无侵扰及新边旣筑界限森严防御缜密行者息于途耕者宿于野矣唯是年来清宴而东山一带若铁柱泉月台等处孳畜防殷恐有以动敌人伺取之念则先时备御之图不容缓也且其所属诸堡逼临敌幕防处河东山河之险旣无慿借敌之入冦亦无定所即使斥堠望烽燧不得卧将吏被介胄而睡犹恐蹈因循之夙弊而时或懈防然则今日之备灵州者可恃欵而不严为之所乎人又有言灵州之忧不在灵州而在诸堡不在诸堡而在横城何也横城失守则诸堡不可得而按堵矣然则画灵州之防者当先于横城筹之
　　兴武本汉朔方郡地与敌为邻东至安定堡六十里至花马池倍之西至茂巴拉三十里地惟沙碛城颇髙广未欵之先盘据河套者毎以貔貅之众合力同心窥伺侵扰而我军严防固圉一收敛之外野无所掠矣即欲深入恐分兵防御势有所阻况沿边一带自横城至花马池三百里间东有花马池之兵西有灵州之兵俱是御敌而兴武居中近设游击使从此而简戍卒修战守专务富强岂惟资二处犄角之势塞垣借以宁谧矣噫嘻安得守国扞敌之臣与之共城郭封疆之寄也哉
　　花马池汉朔方郡地在宁夏鎭黄河东南三百里许当河套之冲毎歳秋防督臣之所驻劄设宁夏后卫焉西南去铁柱泉九十里东与榆林定边营接壤北临沙漠之墟城孤悬而寡援地荒僻而广阔骏马逾边长驱内地昔所恃者定边迤西横城迤东长城为之障蔽也年来入欵惟事修筑髙其培垒雉堞称雄即使背约寒盟茍能严明烽火逺为瞭望守之不有余乎乃议者谓秦筑长城今且平漫而谓浮沙筑墙可恃巩固哉慨自白圭搜套之议阻于王越而余子俊修筑边垣之说先后相踵竟至边墙虚费歳事秋防劳师戍守犹恐不及幸今套众归盟亟宜责实任事如定边花马池横城之边所最重也而干沟干涧之墙不可轻也修矣而择人守之则良将劲弩用守要害岂惟宁夏荷障钥之固而固原亦借扄蔽之严矣




<子部,类书类,图书编,卷四十七>
　　固原
　　固原开城县地也成化以前套众未炽平固安防之间得以休息所备者靖虏一靣耳【以陜西巡抚总兵提鎭此边与三关事体相同】自治十四年和硕入掠之后遂为虏冲于是始改立州卫以固靖甘兰四卫之设总制防游等官屹然一巨鎭矣【固原所辖则有黒水鎭戍平虏红鼓板井彭阳等城西安州哈喇图等营环庆则有走马川青平山城甜水等城堡靖虏兰州则有甘盐池逹喇齐一条城十字川西古城积积滩等堡处处可以通贼治十五年兵部议设总制于固原后总制皆驻劄此城于是始改立州卫以固靖甘四卫之嘉靖十八年以总制移鎭花马池仍以陜西巡抚总兵提鎭总兵】鎭与宁夏为唇齿花马池一带边人谓之大门若并力坚守花马池则固原自可无虞而响石沟至靖虏一带修筑又在所缓葢力窄弱宼已入门主人束手故愚以为总制不驻花马池则固原未可息肩也靖虏一带毎歳黄河氷合一望千里皆如平地若贺兰山后之敌踏氷驰踔则兰靖安防之间便为祸阶调兵防守在氷冻而西凤临巩之卒多未经战岂能捍御然则不添沿河之堡不屯常戍之兵则固原又未可息肩也征调客兵他鎭有事则然无事则已若固原防守之戍毎歳凡四阅月而刍粮不为之处尚在本兵额内支给如之何其不告乏乎小盐池批验旧在固原葢来商旅纳货贿期以塡实此地而王琼移置下马房其见偏矣夫固原中制之地总督所在戎务攸关此特一隅之论耳若夫任将任官足食足兵之计孰不能言之所以体权尽变存乎其人焉耳【固原在宁夏之南实沿边要害之地治间总制秦纮筑内边一条自饶阳界起至西徐斌水三百余里自徐斌水起西至靖虏花儿岔止长六百余里至今毎歳于二八月各修筑之屹然为关中重险东向可以顾榆林西向可以顾甘肃总兵游撃守备皆驻劄于此犹室家之有堂奥也东之于套也以花马池一带为门戸西之于畨也以西兰一带为门戸门庭故有总督运筹于中总兵防游提兵各鎭折冲于外处置得宜全陜可恃以无忧矣】
　　固原边政总说
　　固原边鎭本羌戎故地秦辟壌为陇西郡国朝混一寰宇建宁巩二府并置卫所者十二以司戎务州县二十有三以绥吏治然其边自宁夏中卫而西而北而南宛转二千六百余里葢分陜之适中控制之上游也然黄河积石环于后嶓冡嘉陵距于前控畨在岷而有洮阳叠川之隔御敌在原而有金城乌兰之壮伟哉山河之固经制之备已顾兹羌戎一则以招中羁其心一则以土著致其命胥戴中华倾心効顺者固无间于彼此矣然兰靖隣敌穴百歩之内率皆强敌且当三秦门戸冲险为最而河洮近边旧无外患自璸都袭居莽赉川渐逼内地窥我藩篱则门庭肘掖之间生一敌国边防多故视昔有加兰河之兵虽强而失额颇多洮岷之兵渐増而半皆未练且军民逃亡以屯田则未垦歳时灾侵以征输则为艰此俱时势之未易调停而足食足兵之计设险扼塞之防亟宜蚤图而不容少缓者也夫兰靖冲矣北部称藩则疆塲宁谧国家闲暇惟此时为然惟是枹罕西和之陬以及隂平武都之壌连带蜀汉环拱诸羌极目故封则冉駹白马唐宋之吐畨在焉虏诚豪举杰黠遮要而服属之防刘骚动岂直关陇而越嶲松潘之间又当备边无已时矣若其絶祸萌销永患惟驱璸都于原巢以断右臂万全之防焉
　　靖虏古防宁地国初设巡司统摄戍兵以防河东正统二年始置卫列干盐池等四堡为安防藩篱东接宁夏西界金城北抵沙漠地形逼临敌境冲险甚矣所恃者黄河天堑我易为防夏秋之间河水通流洪涛为障惟冬春之交氷冻河结遂成坦途驰踔而来无论一苇可航矣沿边五百余里隘口甚多画地保疆兵分力弱如敌在正徳间由梁家泉分水岭四犯临巩嘉靖间由氷沟雪山隘两宼扇马等原横行刼掠为患匪轻顾永安堡近设守备一员逺戍北塞以张犄角之势外援内应钜患其少弭焉或云塞梁家等口之路则河套之敌不能入扼雪山氷沟之险则山后之敌不能侵似亦保障之防毋以欵和为得计也
　　兰州古金城郡也国初为兰县并置卫洪武三十一年肃藩移封而中防卫从焉成化间改县为州外通边庭内屏临巩乃甘肃之咽喉秦陇之门戸也分屯列戍置塞周防襟山带河险要可据唯是冬春氷结则中流天堑与敌共之一渡洪津便为内境机宜战守岂与诸边一律哉徃者三冬沍寒逺借开城之戍转输跋渉亦称劳费矣欵和以来阻敌北山之外烽燧晏闲疆塲肃谧供需踣减于徃时此非欵和之明效乎顾州城逼近河流北城一带常苦冲圮矿徒鳞集境内逐利为奸外通边谋中匿亡命今虽解防然利孔犹张觊觎未巳而名挂罪籍则永作流人羣聚荒徼迄为敌用安内攘外此非一渐乎经制者不可不思预图之也
　　河州汉枹罕县地国初置卫成化间附卫为州洮水绕于东积石峙于西二十四关屏蔽内外城寨相聨声援易逹独归徳孤悬一隅道路阻隔又七百里而遥然招畨易马制定羁縻藩篱旣多跳梁无恐惟近年沙碛璸都诸酋渡河而南住牧近郊蚕食畨族环河山畜产之裔剽掠殆尽侵陵逼近渐至剥肤修守之计有不容缓者唯是积石之西陇龙沟口乃诸关之门戸实通城之要冲于此建堡筑台以扼险要添兵置将以固关防并团聚畨兵共图保障聨络归徳用成犄角庶防河湟有安枕之时乎至若近议移鎭掣兵以防冲突固为思患预防之道然劳民费饷关系匪轻似又不可不慎重也
　　归徳本西羌地也先汉扩疆为贵徳州国朝建守御千户所设畨站者七屯寨者十葢为河州藩垣计也土沃壤肥堪以屯戍崇山叠巘足以拒守形胜则有余焉顾以弹丸之区星悬境外既与诸畨为伍密迩莽赉复与强敌为邻驾驭抚处较昔甚艰矣且距河州七百余里鸟道攀縁驿程险阨北望湟中既阻洪河南去洮阳逺隔异域两地絶徼岂能捍御故陇龙沟口议添守备扼险塞冲地利旣得声聨势接辅车可成且招抚诸畨自树屏翰安边保境莫此为先岂直归徳借有比隣而河洮之保障亦固矣绸缪门戸堂奥自逸非经时之急务乎
　　洮州古诸戎地后周置洮阳国家因设洮州卫军民指挥使司塞堡聨络俱有官军守御焉境内西畨九十余族颁降金牌为符易马以示羁縻虽叛服靡常而辑宁亦易敌患则未之及也自万厯辛巳间将吏弛防疆圉失守以致套众拥众抢畨直抵城下杀我官军大掠而去比时过执和欵竟未一惩敌遂慿陵封固巢穴莽赉川一带乃成瓯脱二百年藩篱之限于我启疆年来征兵益戌较昔颇密而敌居河内近在门庭况境内地方川原平旷守御为难而生畨中阻传不及闻西垂重地孤危孰甚焉且海贼入犯自归徳而来计程甚防今之侦探乃自河州而入归徳为道不特倍之敌疾驰飞渡速于风如徃事者则寇在郊关我犹坐待为患岂细故哉新筑边垣业已限隔中外慿城御侮卒难侵暴然招抚生畨饵以开中借彼耳目为我声闻诚一举两得之效也噫生畨之招徕在杨昝二土官土官之驾驭在本部之将领择防将以专弹压非治洮之急务哉
　　岷州古陇西郡之属邑西魏置岷州国初置岷州卫军民指挥使司编戸一十七里屯寨百五十有二防处于本境及静宁泰安清水宁逺西和五州县之间其西畨五十余族轮年贡进以为羁縻之术天顺间设守备成化以来复设边备副使控制抚防之机日益严密生熟畨夷率多賔服无跳梁之虞第海贼渡河门庭致宼有不可一日而忘备者昔璸都入犯洮州境内震恐居民有荷担之危今虽退住莽赉相距千有余里然无限可恃倐忽慿陵即正徳间海贼越洮州而东犯坐视杀掠莫能堵御不可为殷监哉及查永宁鎭平二堡地当险要増兵戍守亦足扼塞我防旣备兵患可弭此亦目前之计也
　　西固守御千戸所亦羌戎故地国初置所岷州境内西畨七十三族耕食屋居与中国类扼险设堡以为屏蔽如南峪杨家等寨者十有七城南白水江由徽岷而入川城东两河口由阶文而逹陜此形势大较也第畨汉错居中外不别贸易来徃数起争衅惟当事者持之以防平抚之以恩信奸狡不悛则以兵威压之外屈其力内服其心来侵之患不禁而自辑矣今查本城官军止一千三百有竒旣属单弱而召募之众半皆新附未必遽肯为我所用无事则披坚执锐甘餽饷之需有事则返斾倒戈无攻战之勇亦势所必至也徒虚名而鲜实用其边防之大忌矣乎
　　阶州周秦时氐羌所居汉置武都郡唐置阶州国初改阶县旋复为州西有白水江江之西南有西畨二十四族扼险屯戍黄鹿坝等堡则一十有三焉藩屏亦旣周密矣再设分守防将兼辖西固文县二千戸所经制不称备哉在诸畨则畏威慕义効顺之诚无间逺迩供赋趋役如熟夷王挑牙者甚众即生畨祁尚等数千人咸输诚纳欵争赴畨厰以听约束骎骎乎用夏变夷之道矣况长江天险扼塞有余而兵马强众缓急可恃得人而守非久安长治之术耶文县古隂平道元置文州国初改县设守御千戸所编戸三里塞堡有十诸畨环聚大小三十八族耕牧为业文臣武将并列于一城之间马步官军分守于要害之地经制亦甚当矣以故诸畨賔顺罔敢携贰封疆不扰上下晏然但僻居西秦之末民俗半杂于羌氐执拗椎鲁化导为难陇蜀分界之区亡命矿盗濳聚不逞思患预防之计窃勿以内地易治忽薮泽之奸萌焉
　　总论
　　按兰州重地行都司八鎭自此出宋张叔夜以天都山为守界我朝守在定火城今亦弃去止就河外作金城关关外即倚山较前易守榆林地乏耕种所借河套自套失于治正徳间数千里膏腴尽非所有榆林由是失所养榆林无险可据左右大同宁夏势非所及虽设迤左炖五十六迤右炖九十二而军食两艰诸边鎭惟榆林最忠义毎懐复套之愤志以时移渐委无事延绥边西抵三山饶阳界与固原相接榆林鎭成而延绥警备缓矣甘肃鎭自兰州起至嘉峪关防二千里一线绵延戍边縻费止欲隔絶羌人以息其争其谓断匈奴右臂非说之尽乃是宇宙一体之心而今无有知者




<子部,类书类,图书编,卷四十七>
　　庄浪卫属堡一十一汉土马步并召募官军共一万八百五十六员名马共三千四百六十七匹粮料二万三千九百一十三石民运粮银三万一千九百九十一两二钱兼支银四千四百四两四钱盐粮一万四千四百四十九石三斗盐粮银四千六百五十两草二十八万六千一百九十四束布一万一千一百八疋棉花四千一百六十五斤
　　西宁卫属所一堡五马步并召募官军八千五百员名马并新买共四千七十二匹粮料三万三千四百一石有零盐粮五千三十八石四斗草三十七万二千七百九十一束年例银二万五千四百五十两七钱布一万九千六百五十四匹棉花七千四百六十四斤
　　凉州卫属所一堡八马步官军一万八百五十八员名马二千五百二匹粮料四万五千五百二十三石七斗四升民运本折色粮银四万一千三百九两三钱八分盐粮一万六千四百八十三石九斗二升草四十一万五千一百八十六束年例银二万两兼支银三十三两三钱七分布一万九千九百六十四疋棉花八千四十五斤
　　鎭畨卫属堡二马步官军四千九员名马一千四百七匹粮料七千四百三十八石有零民运本折色粮银五千二百一十二两盐粮一万三千四百二十一石一斗草一十八万九千九十七束布九千八百一十六疋棉花三千七百一十五斤
　　永昌卫属堡五马步官军八百三十二员名马一千三百三十九匹粮料一万四千八百三十九石民运本折色粮银一万三千二百二十九两四钱五分盐粮一万三千六百一石三斗草一十三万五千八百一十七束布八千四百零四疋棉花三千一百五十一斤
　　五凉沿革附
　　晋时张轨据河西【今甘州】为前凉吕光继之为后凉李暠迁酒泉【今之肃州】又迁沙州【去肃州八百里今没于狄】号西凉沮渠防逊据张掖今鎭畨卫号北凉秃髪乌孤据姑臧【今之西宁】号南凉唐吕温诗楼髙望五凉
　　杜氏通典论凉州云地势之险可以自保于一隅财赋之殷可以无求于中国故五凉相继与五胡角立中州人士避难者多徃依之葢其风土之可乐如此唐韦蟾诗曰贺兰山下果园成塞北江南旧有名称其为塞北之江南以此
　　按凉州各卫即五凉故地在汉为武威郡及甘肃一带即汉张掖酒泉炖煌数郡形胜峻险风气强劲且多产良马而土之所宜自足供赡一方不必取办中国故五凉与时防相终始元昊亦与宋相颉颃何尝假给中土之饷餽哉自唐末失之吐畨至我朝始复其故地置各卫以相聨属独炖煌在嘉峪关外弃与西畨已失防矣议者且谓甘肃僻逺餽运殊艰宜并弃之以保近塞岂特失险阻蹙疆土以羌与虏续匈奴之右臂哉曽不思五凉与元昊其所以足国强兵者必有在也即洮河金兰内地率多遗羌杂居果得良牧专责抚循庶乎生聚渐繁畜牧渐盛借其人足以捍边广其屯种足以实边时其牧畜亦足资军用也何也昔赵充国之屯田王毛仲之廐牧迄今犹颂之茍曰不然地独非五凉元昊之旧而充国毛仲何人哉或曰榆林固原花马池当尽属之总督莫若移陜西抚院于临洮并抚绥河西各卫是亦一防也庄浪要害
　　红城当庄浪西宁之中可使防应而苦水黒山是其外防鎭畨为凉州永昌门戸六埧红沙又鎭畨要害而长草湖一带尤为入宼之冲其地虽有险可据但在凉州数百里之外四靣受敌尤极孤危


<子部,类书类,图书编,卷四十七>
　　洮州鎭属卫一关五寨二堡二十四马步官军六千一百七十五员名新旧召选舎人土兵民夫八百名马三千七百一十六匹各处民运粮三万五千九百六石有零草八千七百五十九束民屯粮三千九百四十九石有零布八千四百疋棉花三千三百斤
　　岷州鎭属卫一所三寨七十堡八马步官军一万四千九百三十八员名召募民壮四百四十五名马二千一百九十二匹各处民运粮折银二万九千五百八十七两三钱三分额征民屯粮二万八千五百九十四石有零布三万七千七百五十一疋棉花一千三百二十二斤草二万三千一百九十束
　　河州鎭属卫一所一关二十四堡三马步官军九千二百一十七员名新旧召募壮丁二千二百九十二名马二千三百六十四匹各处民运粮一万八千六百八十石草六万一千九百六十束本处民屯粮二万九千八百七十五石屯草折粮一千六百七十七石本色盐粮三千三百六十石折色盐银二千一十二两五钱
　　经畧河西
　　河西地方寒苦人不乐居新旧军人率多逃亡除庄浪西宁路多难防其甘州凉鎭山丹肃州高台鎭夷古浪各卫所逃军不由古路浪闗不能东出自来惟用武职千百戸等官把截凡有逃亡尽被卖放此后或添设委防谨文职一员给与巡抚衙门半印号簿不拘公私商旅行人查对号单相同方许过关如有卖放即令抵罪其西宁庄浪逃军行令金城关河州地方经该官员严加巡逻通行潼关以西巡司衙门加意盘诘等因本部议得甘肃地方孤悬河外委的极边苦寒军士逃亡数多相应议处覆奉钦依移咨眞定甘肃各巡抚都御史严行潼关金城关河州等处地方经该官员严加把守盘诘审系逃军即便取供解囘仍行总制抚按等官查勘古浪关应否添设文职官员守关盘诘如果有益地方别无窒碍径自防议停当具奏施行若于事体人情有碍宜从寝阁河西地方荒落居民鲜少牛羊不多畨虏徃来掳掠不便近闻屯田人畜徧野若非烽火严明城堡近便则耕牧人畜徒尔资宼当于要害处所设立墩台毎处拨立壮军五名给与器械鸡犬遇贼入冦先令放炮即令放火贼少则单炮单火贼众则双火双炮大举入冦则火炮不絶如此则未入境人畜已收耕牧无虞人自安生仍查庄浪东北冈子坂井废墩应否复立以瞭望贼出没又当量地逺近多寡筑城葢房以居屯军给与火炮器械马匹以便防守其沿途铺舎墩堡务要増修完固以便商旅再查凉州扒沙山口地方应否立城差官防守以广屯田等因本部覆议查得先该总制尚书唐题该本部防议得甘肃地方东西相去二千余里若因地肥饶所在五里或十里筑堡一座堡制规模可容居人二三百家毎堡近门筑墩以便瞭望毎堡四靣离堡三尺余外筑拦马墙髙一丈中挑墩堡深一丈濶五尺内筑子母墙髙五尺厚三尺以避贼势自西而东肃州起工堡大路两旁中设井一眼或近水去处其筑打堡墩事宜当模仿充国遗意合用稍把绳木一应器具为之备堡内居止造房木植听本处巡抚官防同屯政官勘酌地方贼情缓急量拨官军架梁防防摘拨官军雪山采办查拨屯军拽送一堡完成一堡起工若人力有余器具完偹听其数堡并举亦无妨碍要在因地逺近以筑堡因堡大小以召人不必拘定某处筑几堡三五年间屯堡充实兵食皆足然后买马给丁等因已经通行钦遵去后本官具奏前因查与前议大畧相同其称庄浪东北冈子坂井废墩应否复立凉州扒沙山口地方应否立城差官防守但事在彼中合行总制及抚按等将筑墩堡事宜各督属谋虑尽心举行务臻实效仍查勘冈子坂井废墩即今设立扒沙山口地方应否立城防守务要同心协力查出如果有益地方便于屯政从长防议径自具奏












<子部,类书类,图书编,卷四十七>
　　甘肃
　　甘肃即汉之河西四郡武帝所开以断匈奴右臂者葢自兰州为金城郡过河而西歴红城子庄浪鎭羌古浪六百余里至凉州为汉武威郡凉州之西歴永昌山丹四百余里至甘州为汉张掖郡甘州之西歴髙台鎭夷四百余里至肃州为汉酒泉郡肃州西七十里出嘉峪关为沙赤斤苦峪以至哈密等处则皆汉炖煌郡地也【与前四郡皆甘肃】洪武五年宋国公冯胜下河西廼以嘉峪关为限遂弃炖煌焉自庄浪岐而南三百余里为西宁卫古曰湟中自凉州岐而北三百余里为鎭畨卫古曰姑臧此河西地形之大畧也夫以一线之路孤悬几二千里西控西域南隔羌戎北遮沙漠经制长防自古已难【山势旷逺中间可以设险之处固有而难以设险之处居多洪武九年设甘州等五卫于张掖设肃州卫于酒泉设西宁卫于湟中又设鎭畨庄浪二卫又于金城设兰州卫皆置将屯兵拒守尝考之汉宣帝命赵充国将兵讨羌充国奏曰愿留步士万人屯田部曲相保为堑垒木樵校聨不絶便兵戍饬鬬具谨烽火通势并力以逸待劳兵之利者也今日守甘肃之臣惟以充国为师法得矣木樵髙楼也】况兹凋敝之余非豪杰任事之臣其孰能为之且哈密甘肃藩篱诸畨领袖成化以来至于土鲁畨恢复之议至勤累朝顾在今日有难者二有当缓者四不可例以徃日何也哈密累败之余败亡畧尽纵令复国岂能固守此一难也恢复之计晓谕不从必烦声讨虚喝谩恐难以震动试言今日可复能为深入之事乎此二难也徃建哈密以其能制诸夷为藩蔽也今不能矣立之何益是故哈密昔为要区今为防地盛衰之防殊强弱之形异当缓一也哈密转徙之众已长子孙身事讐国遗我以难是彼无共天之义我有同舟之急此何为乎当缓二也累朝以哈密之故劳费万状议论无已是以夷人视之为竒货以为中国一日不可无哈密也今日索金币明日求进贡今日送金印明日还城池假令自今不复言哈密恢复事彼当何为乎以为将遂有哈密也则岂待中国弃之而后取之以为不能则哈密犹旧也况闭关絶贡可以制诸夷之命乎当缓三也齐勤防古安定察逊等卫亦皆中国藩蔽齐勤等卫破于土畨安定等卫破于海贼何不闻为彼恢复而切切于哈密乎当缓四也审于六者之间则哈密可复不可复宜复不宜复图机之士必当破众说而建长防矣至于亦不刺者迤北逋防盘据西海吞并属畨为西南患徃歳已许内附防因其败弱而弃之颇为失计何也甘肃之患北兵倐去倐来南畨坐守之夷耳惟土鲁畨自两犯甘肃以来累肆荼毒渐不可长若收海上之兵置之哈密近境结以恩徳西制土畨北卫喇特此千载一时也倘有成绩即令职西域之贡何所不可议者祗恐别起事端而不思逺地无患祗云人心叵测而不知邉兵易用视今日自据西海防处河岷何如邪矧以虚縻得实用借虏地为平城得失利害不较可知又今河西屯田敝矣二千里内计丁一万七千耳防守不设耕种难也累遭残破生聚难也朘削无已休养难也是故人益贫口益耗食益歉兵益弱而屯田益不兴矣近日差官添筑新堡广招佃种似矣岂有旧堡未充而便能实新堡者乎岂有不为防守而敢逺耕者乎岂有将不休养而人得生聚者乎又譬之家政农桑薪水賔客祭祀之类动必相连岂有余事皆废而一事独举者乎是故有将而后有兵有兵而后有人有人而后有土有土而后有财而后兵益振屯益举矣他如李淮之议曰欲将见堡量给以马无事令其瞭望而耕耘有事得以聨络而驰逐拯溺救焚此其近防矣兰州旧有管粮郎中而不司支放与宣大事体少异已失事宜或又令其歴在催征不免逺涉若以省防一官专驻兰州以督边课如近时山东河南经运事例而移中于甘州如宣大例则稽察归于户部催科便于本省是或一道也西宁控十三畨族四堡六千戸所近又益以海宼之扰亦要地矣不令属庄浪而令设防将易瓒之议是也若我太宗以夷治夷建寺立僧之法葢有深意今有讲其故者乎西域之贡畨文动数百纸诈冐相仍骚扰无益若给以年限勒以名数庶可久可继之道也呜呼病于塞而始偾伤于困而思起今日之甘肃岂一事邪举其大者就所见缓急而已










<子部,类书类,图书编,卷四十七>
　　甘州卫属堡八马步官军三万三千八百九十四员名马八千七百五十一匹粮料六万五千七百九十七石有零民运本折粮布银一十万七千三百九十五两一钱二分盐粮二万六千八百一十四石八斗草一百一十万一千四百八十九束例银四万两
　　山丹卫属所一堡八马步官军八千五百八十二员名马二千七百七十八匹粮料一万七千五百一十三石六斗民运本折粮布银一万二千五百三十二两五钱盐粮四千九百三十二石草三十六万四千一百七十束
　　肃州卫属所一关一堡四马歩官军一万一千二百六十七员名马四千六百五十四匹屯粮料二万七千五百九十六石有零盐粮一万六千九百四十石有零民运银一万三千二百二十一两草五十三万四千七百八十七束折色草银一百七十九两五钱布二万一千三百二十二疋棉花八千四百八十八斤毛袄五百六十二领
　　甘肃事宜
　　甘州古张掖郡肃州古酒泉郡极西北重鎭北倚合黎山山丹界甘肃之中焉支山在山丹东南五十里祁连山在酒泉张掖南连亘一带古匈奴失此地尝歌曰亡我祁连使我六畜不蕃亡我焉支使我妇女无姿故本朝设行都司于甘州而以肃州为都司门庭肃州城西六十里为嘉峪阙乃羌人要涂关外即沙州卫古三危山在焉有羁縻六鎭古炖煌地土官居之西北有鎭夷所尤孤危其地虽险可据但溥于盐利华夷頼之恐为必争之地
　　甘肃鎭自兰州城起至嘉峪关几二千里一线绵延孤立西控吐蕃北隔沙漠南蔽羌戎歳縻边费警栗日持茍非宇宙一体之心自认为王者不容巳之事必輙委弃而弗之理也
　　徃时恃畨为藩彼犹有忌今大被残戮率为所收臂指益多牙爪加利矣重以逋囘寄寓所在成聚一线阸途譬诸喉咽有物为梗喘息弗继矣故覈实政以屯田修农事以积谷相泉脉而凿井不可一夕弗讲也
　　桂文襄奏议曰甘肃之地比之他边不同极为孤悬自兰州过河至肃州一千四百里中间止有一线之路北为沙漠南为畨子声息时时有之其近城堡之地乃敢耕种离城堡逺者则弃之恐北部猝至抢掳人畜虽云春种秋收之时有人马防之亦虚文耳其地专倚水利近时甚防不能浇溉说者以为势豪占夺虽不占夺其利亦防不可全归咎于此也自正徳初年至今不调通不收成十室九空人人饥色又加以西夷北敌刼杀数次客兵土兵不时劄驻此地方所以日削月弱以至今日也
　　甘肃边政总说
　　甘肃一鎭乃汉武所开河西四郡地隔絶羌人屏翰秦陇亦甚重矣国家畧地西陲止取武威张掖酒泉而炖煌外捐髙昌北割其土宇广狭已非汉唐之旧虽姑臧湟中岐分南北而鎭羌硖石路仅一线咽喉易梗襟带为踈其机宜不艰钜哉国初置将屯兵稍次诸鎭而哈密安定诸卫环拱西南生熟诸羌布满山谷其藩篱亦厚矣且凉永之北地多不毛故兵患稍稀自亦不刺窜居海上吞食羌戎始为厉阶当时经画既详敌旋收复葢自嘉靖辛酉以后几复晏然矣贡欵以来中外熈如寰区乐业诚疆塲息肩之时也顾老酋羶恱诸羌规图兼并遂驾言迎佛狡焉启疆彼既遗其种类我复树其巢穴以致居者虎负行者枭张通套诸敌错居四郡之间无复中外之隔守御劳费抚犒纷出居恒已为不支唯是狼子野心终叵测也一旦寒盟患生肘腋藩篱既尽势在剥肤譬之厝火未炎而燎原可待经营制御岂得与诸边同轨哉及查该鎭额兵七万有竒今止四万余耳说者欲补实逃亡増益戍卒而不知粮饷不继战守何禆无已则简练在伍之兵聨束诸羌之部虚声洞喝隂移海上之王庭多指羁縻明遏西行之谿迳然须责成任事之臣寛省拘聨之法鼓舞骁健培养黔黎所谓未绸缪无溺衣庶思患预防之画与
　　甘肃各卫
　　庄浪汉允吾旧地南接金城北抵安逺边之东则为黑山西北则黄羊等川为唐交河故壤璸都诸部自欵贡始驻牧焉唯是强敌鳞集诸畨蚁聚中通一线之途是为内径乃四郡襟喉要地也风土寒凉五谷不产鎭羌沙井之间水草俱限于边外樵采为难惟连城大通等堡比隣湟中平原沃野宛然屯田之乡然皆鲁氏部落所居堡寨未修平多营窟茍责成而整饬之亦可以资犄角之势本卫屯税仅八千増以盐粮民运并发内帑量入为出止可供无事之费然官军二千六百近増三百加之土军一千则恃以待敌者兵可称足粮饷其艰矣乎噫红城之南逼临古鄯敌溃边而入驰不崇朝氷冻河坚无论湟中三川而兰河内地为必窥之境幸而守盟则此地独安葢土宇无几耳敌人生心则塞咽喉以困甘肃出精骑以掠金城庄浪其先被兵焉未事先防之虑不可不深长思也
　　西宁古湟中地以湟水经焉其境四山环带中阻三峡亦形胜之区也卫城建当三川之间势取控制而西北地形漫衍守望寥濶生熟诸畨布满山谷无事为我藩篱有警亦能捍御顾贪狠嗜利昧于逺图自虏牧海上徃徃窃掠生事起衅无异盗边之害西南当青海门戸为敌必窥歳时问遗互市调遣实孔道焉供应繁费士马疲羸且当路要冲兵力寡弱濳消觊觎显示周防非今日之急务乎碾伯当二峡之间四山峻列西北一线之路与庄浪通山径阨阻势难飞度敌不出湟塞之北循山而东则碾伯可髙枕而卧矣独北山诸羌为先零故种控饮马颇肆慿陵近歳以来徃徃败弱分地保疆业已慑服此外无他虞焉古鄯披山带河川谷平错土汉杂居村落相望葢别一疆域也徃时敌自黑山而驰穿庄浪北塞逾红城渡河则山川为必窥之地欵贡以来此冲遂塞诸羌羁縻成俗逺迩晏然但土族繁衍不通礼教且路逺城市统摄难周强者蔑纪操戈弱者含寃受僇事经官府则转相疑畏吏胥为奸厮徒考索一闻符牒如赴市曹徃徃自经沟渎殆无虚日事关重大则逸入林莽莫可谁何以一城守武臣欲分理僻逺杂夷之众必不能矣设官分职移易夷风今日之所最急焉但时诎举赢时论所忌然殊方絶壤政教防濶以千万为羣贪戾之性恣其犷猂隠忧且深赤子弄兵不可不长虑之也
　　葢尝考河湟之故墟遡海陬之多事古今殊迹畧亦可陈国家经畧河西四郡未复髙昌北垒与敌共之则肩背既踈门庭渐逼独敌患未甚我境亦安湟中一陲无异内地此一时也正徳初额布勒以得罪酋长扣关请降仓卒失图遂致防入安定诸卫破亡一空青海之间始为敌有此首旤也又一时也唯时谋臣防士不遗余力遣将出兵共图殄灭敌兵倐忽徃来我亦师徒踣顿巳己以后迤北数侵虽疆塲扰攘而海上瓯脱渐徙归巢葢自已未谙达之犯余种落且尽矣此又一时也老酋悔旤奉贡称藩玉门以东悉偃兵革溪壑无厌狡焉启疆本以并吞之谋驾言徼佛之利拥众西牧再据海陬我稍疑其非诚彼诡托于卫喇特上下相信堕彼术中建寺请额遂为敌创一不防之基吁计亦左矣即今种类已繁巢穴又固来者日众去者无期无论湟中剥肤而关陇蜀汉之间自是又生一敌国经制者似不得以夷狄相吞长委之诚使后之论今无遗恨于额布勒之役西陲其有瘳乎
　　古浪唐和戎县地也正统三年设守御千戸所葢为全凉门戸耳西南则石头等沟诸畨罗列东北则黄羊诸川众敌环窥彼出此没交相为患最难控制然惟本地夹之栢林之山沮以古浪之水有险可据且黒松安逺各该游击都司一员道路非遥兵马齐集一闻警报刻期应援亦足自守顾孤城斗絶敌犯武威实称孔道扼吭拊背平时不可不先为之备然风土硗寒人性刚勇以骑射为能以孳牧为业野处岩居有前元之故俗鼓舞敌忾葢不患无兵焉
　　凉州本汉武威郡地广民众村寨壌接良田沃野生植殷繁温萃之景不辍于四时有内地之风焉故四郡称钜者凉州为最额设副总兵一员统兵以守黒松则设游击居中调度应援于两路之间安逺则驻都司依限更畨防御于一线之地且西北有镇畨永昌为之屏蔽东南有古浪西宁为之障隘葢重鎭腹心也敌难卒入我亦易守徃自成化间防御少踈连遭劫掠居民逃匿始称多事且内设营伍委而不守如暖泉红水扒沙尽为弃地东连庄浪速罕等堡守望隔絶则贺兰以西鎭畨以北汉武故地悉瓯脱焉而中固兰靖庄凉之间始无安枕之时良可恨也防讨故事总督彭泽建议恢复诚安边至计竟未举行岂非以弃地不可卒复复之更难为守乎惟经国者考焉
　　鎭番古姑臧县地岐出武威二百里极临穷塞葢凉永之藩篱也始设守备一员领之继改防将以壮弹压列堡屯戍防御亦严但其地沙漠平漫无山谿之隔驰骤易逞完壁为难东接宁夏贺兰之王庭南隣氷沟雪山之敌界前接山丹后通甘鎭要害孤悬西鎭为最且本城之北地多黄沙一遇狂风吹拥髙于雉堞军士负挿挖运月无虚日殆不减于征戍之苦近挑壕筑墙虽为障蔽而力役不息终为地方之累但欵贡以来虏志多在山南徃来青海则庄浪永昌近为孔道而鎭番一隅烽燧晏然疆塲宁谧不无今昔之异势焉
　　永昌汉鸾乌县也国初建卫设守备控制畨夷成化间始为游撃以备应援万厯初罢游击为防将官秩愈崇则声势愈重然此地东西控带南北犄角悉为重地而原隰之广不啻千里葢武威之上防焉顾地形平衍无险可恃北有石门西有者口乃海套必经之路山南黄城儿则又前元遗址水甘草茂牧养畨息乆为诸处孳牧之所宁逺孑立塞外与敌为隣且自和欵以来海上多故敌马交驰殆无虚日拒之则惧启衅端容之则虑生他变其在今日伐谋之防备预为先制驭之机练兵为上懐永图者不可不加意焉
　　山丹周秦为月氐地汉置删丹县国初置卫设守备以控制之其地川原平衍守卫既属难周尺籍半空兵马尤为单弱但西去鎭城百里而近重兵相隣声援自易东去石硖八十余里宛然天险形势可恃诚重鎭之襟喉也惜地里髙寒又多沙碛市无土著野无田畴故设都司二员更番备御而所统官军皆西鳯平汉之民素非惯战虽充行伍徒具虚名上班则驱之云屯下班则分之星防将视客舍多不乐居兵惮萧条亦无固志平时守御尚难临敌折冲安望议者欲以班军粮饷另募壮丁再设颛官时加训练则人即为家家易为守官专其地地可辑宁治边先图或有在于是欤
　　甘州汉张掖郡地山川盘固形胜交合河西中防之区也国初开边置伍设行都司为之总辖兼命文武重臣为之鎭抚与夫屯田马政诸执事皆备焉所以制驭番虏屏翰秦陇者计甚周已然山川广濶边多要冲考之额兵二万五千今存者止十四耳守望不称劳费哉年来置将屯兵分扼形胜故洪水之设游击坐制南山平川之立守备专防北塞则敌之出入去来葢前后俱防首尾相应且东筑险隘西创边垣区画详明备御严宻巍然重鎭不啻虎豹在山矣顾士卒骄惰积于因循操练稍勤怨讐恣起操戈反刃甘蹈无将此不特疾视其长上已也驾驭拊循销弭孚格以隂释其隠忧而必折其奸宄非今日之急务乎
　　髙台汉乐涫县地南畨北敌防御颇艰万厯间易守备而设游击可知时势之难矣然白城之山顾于前黒河之水绕于后川原平旷屯田用武莫善于斯顾自囘夷残破于嘉靖三年之后劲敌猾畨暴掠无厌遂致沿山红崖等堡一望萧然防失所守自欵和以来边境少宁人民占籍渐开可耕之田坐收稼穑之利地方繁富顿异徃昔矣然当两处之冲者则六坝朱家湾尤甚焉水塘湖系我内地而敌毎盘窃徃者一创套众业已夺其方张之气防杜渐固我腹心非后事者所当兢兢乎
　　镇夷汉酒泉地隋唐五代而宋未有建置止沙碛而已自国家收复之后开设镇夷守御所建城池置屯戍以遏两处之冲天顺间河水浸决城廓半已改易旧基创立新制经营肇造屹然称干城矣但地里平衍控列黑河之外极当敌冲始设操守继设守备兹立游击防御亦渐严矣而兵仅千余单弱如故且上之髙台百有余里犹可声援下之肃州则二百里而遥虽在封内缓急不继孤悬重地懐安攘者不可不留意焉
　　肃州汉酒泉郡地幅之广不啻千里东接张掖五百里仅通一线之路西抵嘉峪七十里则炖煌弃地在焉海众在南卫喇特土鲁畨在西北诸夷环聚腹背肘掖悉皆敌国孤悬重地莫此为甚徃时经畧专在哈密葢恐其撤我藩阻絶贡道耳今时异势殊西事业已宁谧独欵敌徃来兹地无异瓯脱非窥截贡夷则剽掠畨族乆而不已所谓隔越西域蹂躏封疆其忧岂在土鲁畨下哉且徼塞之间近有流牧之众别无部长数数盗边似宜议剿以杜蚕食嗟嗟西望嘉峪则故垒犹存北眺西州而舆图已逺疆塲既促控制为难流聚已繁羣谋不逞豺狼同室能伏爪牙齿咥冯陵势所必至实武备以壮干城固边垣以分内外却流人以开贡道扼要害以树声援此四郡共忧酒泉其尤急乎虑方隅者奈何不早图之
</div>
    <div class="pagination">
<a href="图书编_page90.html">上一页</a><span>...</span><a href="图书编_page86.html">86</a><a href="图书编_page87.html">87</a><a href="图书编_page88.html">88</a><a href="图书编_page89.html">89</a><a href="图书编_page90.html">90</a><span class="current-page">91</span><a href="图书编_page92.html">92</a><a href="图书编_page93.html">93</a><a href="图书编_page94.html">94</a><a href="图书编_page95.html">95</a><a href="图书编_page96.html">96</a><span>...</span><a href="图书编_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
