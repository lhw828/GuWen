<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 375 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 375 页/共 1019 页
  </h1>
  <div class="content">
   五湖【周礼职方氏见三江下　越语越王句践即位三年而欲伐吴范蠡进谏王弗听果兴师而伐吴战于丨丨不胜栖于防稽　又范蠡曰与我争三江丨丨之利者非吴耶　史记河渠书于吴则通渠三江丨丨正义韦昭曰其实一湖今太湖是也又游莫贡防胥为丨丨竝太湖东岸五湾　又赞曰余上姑苏望丨丨汉书地理志吴有三江丨丨之利　后汉书冯衍传疾兵革之寖滋兮苦攻伐之萌生沈孙武于丨丨兮斩白起于长平注虞翻云太湖有丨丨滆湖洮湖射湖贵湖及太湖为丨丨竝太湖之小支俱连太湖故太湖兼得丨丨之名在今湖州东也　管子夏人之王凿丨丨墨子禹治天下南为江汉淮汝东流注之丨丨之虚以利荆楚于越之民　韩非子秦与荆人战大破荆袭郢取洞庭丨丨江南荆王君臣亡走　吕览见三江下陆贾新语舜弃黄金于蔪嵓之山禹捐珠玉于丨丨之渊将以杜滛邪之欲絶琦玮之情　淮南子舜乃使禹疏三江丨丨　又越王句贱劗髪文身无皮弁搢笏之服拘罢拒折之容然而胜夫差于丨丨南面而霸天下又春祭三江秋祭丨丨　説苑河间献王曰禹酾丨丨而定东海　吴録丨丨者太湖之别名周行五百余】
　　【里故曰丨丨　水经注江南东注于具区谓之丨丨口虞翻曰是湖有五道故曰丨丨韦昭曰丨丨今太湖也尚书谓之震泽尔雅以为具区方圎五百里　史记索隠丨丨者其区洮滆彭蠡青草洞庭　小学绀珠丨丨滆湖洮湖射湖贵湖太湖　又湖州太湖楚州射阳岳州青草润州丹阳洪州宫亭谓之丨丨　明一统志丨丨在宁国府宁国县北四里源出千秋岭北海入宁国县溪至宣城入江　又丨丨亭在廉州府钦州东江岸上　炀帝海山记聚巧石为山凿池为丨丨四海　刘向九叹济杨舟于防稽兮就申胥于丨丨　沈炯祭梁吴郡袁府君文窥洞庭于丨丨登姑苏于九曲　王勃滕王阁序见三江下　郭璞江赋纲络羣流商搉涓浍表神委于江都混流宗而东防注丨丨以漫漭灌三江而漰沛　何晏拟古诗岂若集丨丨顺流唼浮萍　陆云为顾彦先赠妇诗见三川下　谢灵运述祖德诗高揖七州外拂衣丨丨里　陈子昂感遇诗谁见鸱夷子扁舟去丨丨　张九龄登荆州城楼诗见三峡下　孙逖宿云门寺阁诗悬灯千嶂夕卷幔丨丨秋　王维同崔传答贤弟诗见一片下　孟浩然北涧泛舟诗沿洄自有趣何必丨丨中　李白书怀诗门开九江转枕下丨丨连　杜甫楼上诗见三极下　李颀送乔琳诗菱歌丨丨逺桂树八公邻　任华寄李白诗庄周万物外范蠡丨丨间　刘长卿送侯御赴黔中充判官诗猨啼万里客鸟似丨丨人　顾况送李秀才入京诗丨丨秋叶满行船八月槎欲上天　包何送乌程王明府贬巴江诗一片孤防无四邻北风吹过丨丨濵　卢纶送宁国夏侯丞诗丨丨长路少九乱山多　白居易毛公坛诗千载鹤翎归碧落丨丨空鎭万重山　刘禹锡白舍人见酬拙诗因以寄谢诗烟水丨丨如有伴犹应堪作钓鱼翁　戎昱秋日感怀诗日下未驰千里足天涯徒泛丨丨舟　郑损钓阁诗见一沼下　温庭筠利州南渡诗谁解乗舟寻范蠡丨丨烟水独忘机　又河中陪帅游亭诗添得丨丨多少恨栁花飘荡似寒梅刘兼春宵诗丨丨范蠡才堪重六印苏秦道不同　刘沧赠隠者诗丨丨仙岛几年别九转药炉深夜开　崔涂春夕诗自是不归归便得丨丨烟景有谁争　陆蒙答友人诗见一年下　又眠诗魂清雨急梦难到身在丨丨波上头　曹唐送刘尊师祗诏阙庭诗丨丨夜月幡幢湿双阙清风劔佩轻　汪遵丨丨诗已立平吴霸越功片帆髙飏丨丨风　王安石吴江诗地留孤屿小天入丨丨深　苏轼惠山絶顶望太湖诗石路萦囘九龙眷水光翻动丨丨天　程俱和白乐天写懐诗见三径下　杨万里已至湖尾望见西山诗好风穏送丨丨船万顷银涛半霎间　陆游舟中晓赋诗高樯健席从今始遍歴三湘与丨丨　雷渊赋侯相公云溪诗毕竟麟符抛不得烟波空效丨丨苍　陈高覊思诗落木飞鸿冬月莫短衣乌防丨丨濵　宋无雨篷诗咫尺丨丨晴景好钓竿闲在草堂前　倪瓒与伯雨登溪山胜槩楼诗若士振衣千仭表何人泛宅丨丨间】
　　五谿【溪同后汉书光武纪来歙率诸将击羌于丨丨大破之注陇西襄武县有丨丨聚　又马援传武威将军刘尚击武陵丨丨蛮夷深入军没援因复请行遂将十二郡募及弛刑四万余人征丨丨注郦道元注水经云武陵有丨丨谓雄溪樠溪酉溪潕溪辰溪悉是蛮夷所居故谓丨丨蛮皆槃瓠之子孙土俗雄作熊樠作朗潕作武在今辰州界　晋书陶侃传杜弢将王贡精卒三千人出武陵江诱丨丨夷以舟师断官运径向武昌侃使郑攀及伏波将军陶延夜趣巴陵潜师掩其不备大破之　南史荆雍州蛮传居武陵者有雄溪樠溪辰溪酉溪武溪谓之丨丨蛮　水经注都溪水又南迳新县东县东傍都溪溪水又西迳县南左与丨丨俱防明一统志丨丨在辰州府卢溪县西武山　又丨丨水在池州府青阳县西二十里源出九华山丨丨龙溪】
　　【池溪漂溪双溪澜溪合流北入大江　又丨丨桥在池州府青阳县跨丨丨水　权德舆黔州观察使防记丨丨襟束为一都防　徐安贞送王判官诗见三峡下李白送赵判官赴黔府中丞叔幕诗见三峡下　又闻王昌龄左迁龙标诗杨花落尽子规啼闻道龙标过丨丨　杜甫咏怀古迹诗见三峡下　王昌龄送程六诗冬夜伤离在丨丨青鱼雪落脍橙虀　卢僎季冬送户部郎中使黔府选补诗见一台下　房孺复酬窦大闲居见寄诗来自三湘到丨丨青枫无树不猿啼　武元衡渐至涪州先寄王使君诗新郎复何事出守丨丨边方干送僧南游诗三秋万里丨丨行风里孤云不计程　陈陶闲居杂兴诗一顾成周力有余白云闲钓丨】
　　【丨鱼　徐铉奉使九华山中涂遇青阳薛郎中诗九子前闲未得丨丨桥上半多时　元好问上致政冯内翰诗皁枥老归千里骥白云闲钓丨丨鱼】
　　五津【梁元帝荆州长沙寺阿育王像碑却望丨丨距青莲之洞傍临三天带明月之流　王勃杜少府之任蜀州诗见三秦下】
　　五社【后汉书光武纪遣耿弇率彊弩将军陈俊军丨丨津　水经河水又东沛水注焉又东过巩县北注河水于此有丨丨渡为丨丨津建武元年朱鲔遣持节使者贾疆讨难将军苏茂将三万人从丨丨津渡攻温冯异遣校尉与寇恂合击之大败追至河上生擒万余人投河而死者数千人　小学绀珠丨丨大社松东社柏南社梓西社栗北社槐】
　　五泉【旧唐书地理志丨丨汉金城县属金城郡隋置丨丨县　唐书韦维传生徐敬业亲贬丨丨主簿水经注湟水又东迳土楼南楼北倚山原髙三百尺楼下有神祠右则丨丨注之　又淄水自山东北流迳牛山西又东迳临淄县故城南东得天齐水口水出南郊山下谓之天齐渊丨丨并出南北三百歩广十歩山即牛山也　又鲁国卞县东南有桃虚世谓之曰姚墟舜所处也虚有泽泽西际阜阜则有三石穴石穴吐水丨丨俱导泉穴各径尺余】
　　五渚【史记苏秦传秦之行暴正告天下告楚曰蜀地之甲乘船浮于汶乘夏水而下江五日而至郢汉中之甲乘船出于巴乘夏水而下汉四日而至丨丨注战国防曰秦与荆人战大破荆袭郢取洞庭丨丨然则丨丨在洞庭索隠曰丨丨五处洲也刘氏以为丨丨宛邓之间临汉水不得在洞庭或説丨丨即五湖与刘氏説各不同　小学绀珠丨丨湘水沅水微水澧水四水同注洞庭北防大江名丨丨　刘铄过歴山湛长史草堂诗九山接连丨丨逆萦浸】
　　五池【晋书宣帝纪天子遣侍中韦诞持节劳军于丨丨水经渠出荥阳北河东南过中牟县之北注渠又右合王池沟上承泽水中流渠谓之丨丨口今其地为丨丨乡矣】
　　五港【元史世祖纪己亥山东路行枢密院塔尔楚于四月十三日遣歩骑趋涟州攻破射龙沟丨丨口盐塲白头河四处城堡杀宋兵三百余人】
　　五沟【周礼司险掌九州之图以周知其山林川泽之阻而达其道路设国之丨丨五涂而树之林以为阻固皆有守禁而达其道路注丨丨遂沟洫浍川也五涂径畛涂道路也树之林作藩落也　唐书李光顔传裴度筑赫连城于沲口率轻骑观之贼以竒兵自丨丨至大呼薄战城为震坏度危甚光顔力战却之】五渼【长安志公泉为陂十道志曰有丨丨陂陂鱼甚美因误名之】
　　五湫【栁贯游五泄山诗见三州下】
　　五浦【宋史食货志监察御史任古言常熟丨丨通江诚便若依所请以五千功月余可毕】
　　五源【水经注高平川水又北出秦城长城在高平县北一十五里又西北流迳东西二太娄故城门北合一水水有丨丨咸出陇山西】
　　五洲【宋书礼志龙飞丨丨鳯翔九江　水经江水又东迳较县故城南注汉惠帝元年封长沙相利仓为侯国城在山之阳南对丨丨也江中有丨丨相接故以丨丨为名　鲍照登大雷岸与妹书东顾丨丨之隔西眺九之分　何逊还渡丨丨诗睠言还九回舻出丨丨　李白楚江黄龙矶南宴杨执防治楼诗五月入丨丨碧山对青楼】
　　五渡【水经注颍水又东丨丨水注之其水东流南阳城西右流萦委溯者五渉故亦谓之丨丨水　明一统志丨丨水在河南府登封县南二十五里范云酌修仁水诗三枫何习习丨丨何悠悠】
　　五井【晋书赫连勃勃载记率二万入髙冈及于丨丨掠平凉杂胡七千余户　明一统志丨丨在南康府都昌县境内相传五代范越鳯过此喜其地合五行故浚之】
　　五桥【唐书王难得传从哥舒翰击吐蕃至积石虏吐谷浑王子悉弄参及悉颊藏而还复收丨丨拔树惇城进白水军使收九曲　大业杂记自重津南行尽六坊有建国门即罗城南正门也门南二里有甘泉渠疏洛入伊渠止有通仙桥丨丨时人亦谓之丨丨　齐东野语刘震孙知宛陵日吴毅夫丞相方闲居刘日陪丨丨之游奉之甚至常携具开宴自撰乐语一聫云入则孔明出则元亮副平生自已之心兄为东坡弟为栾城无晩岁相违之恨毅夫大为击节　范成大青城县何子方使君同年园池诗丨丨今日新知路千佛当年旧缀名】
　　五宫【晋书大秦国传其城周回百余里屋宇皆以珊瑚为棁栭琉璃为墙壁水晶为柱础其王有丨丨其宫相去各十里　宋书礼志左丞徐爰议宣贵妃既加殊命礼絶丨丨考之古典显有成据庙堂充构宜选将作大匠参详　汲冢周书见四阿下　张衡天象赋七宿画野以分区丨丨立都而对雄　又唐书骠传臯以丨丨异用独唱殊音复述五均谱分金石之节奏又素问隂之所生本在五味隂之丨丨伤在五味】五柞【汉书武帝纪后元二年二月行幸盩厔丨丨宫又扬雄传武帝广开上林南至冝春鼎胡御宿昆吾旁南山而西至长杨丨丨北绕黄山濒渭而东周袤数百里　洞冥记虬泉池在丨丨宫北中有追云舟起风舟侍仙舟或以沙棠为枻檝或以木兰文柘为橹棹三辅黄图丨丨宫汉之离宫也宫中有丨丨树因以为名丨丨皆连抱上枝覆荫可数畞　水经注张晏曰丨丨宫有丨丨树在盩厔县西　沈亚之盩厔县丞防壁记汉武帝尝夜出射熊田人留执帝从者佞臣遂籍民人田为丨丨长杨　苏轼凌虚台记登台而望其南则汉武之长杨丨丨　张衡西京赋掩长杨而聮丨丨绕黄山而欵牛首　宋璟梅花赋彼其艺兰兮九畹采蕙兮丨丨　沈约解佩去朝市诗佩甘泉兮屣丨丨簪枍栺兮黻承光　刘孝威行幸甘泉宫歌后旌犹丨丨前笳度九嵕　韩翃汉宫曲丨丨宫中过腊看万年枝上雪花残　侯冽花发上林诗花发三阳盛香飘丨丨深　杨师道赋终南山应诏诗草緑长杨路花疎丨丨宫　赵秉文扈跸琵琶岭诗子云老大无才思懒赋长杨丨丨宫　又莋同汉书燕王旦传待诏丨丨宫注莋读与柞同　扬雄长杨赋振师丨丨习马长杨】五殿【元史祭祀志十四日帝师率梵僧五百人于大明殿内建佛事至十五日恭请伞盖于御座奉置寳舆诸仪卫队仗列于殿前诸色社直暨诸坛面列于崇天门外迎引出宫至庆夀寺具素食食罢起行从西宫门外垣海子南岸入厚载红门由东华门过延春门而西帝及后妃公主于玉德殿门外搭金丨丨防楼而观览焉】
　　五明【南史梁武帝纪太清元年三月庚子幸同泰寺设无遮大防上释御服服法衣行清净大舍名曰羯磨以丨丨殿为房设素木牀葛帐土瓦器乘小舆私人执役乘舆法服一皆屏陈　太清中黄眞经释题中黄眞经者九仙君譔注九仙者天之眞也其位最崇下管八天上极眞位包裹万景含养天地是以出丨丨殿入中和宫放无极光洞无极景　法集经余凡轮王所不能有女寳者肤艳鲜洁妙相竒挺黒白长短肥瘦得所威仪动静靡不具瞻世间技术丨丨论等无不通达言音和雅柔輭微妙辞韵善巧辩才成就如如意寳具足一切胜妙之事心常安乐诸善法行　梁简文帝相宫寺碑丨丨监士并宣北门之敎四姓小臣稍罢南宫之学　庾信奉和阐二教应诏诗见三元下　又宋史舆服志中兴寳钮金涂银检金涂银寳斗黝漆盝三重并锦拓里外以金涂银百花鳯叶子丨丨装钥以金鎻载以黝漆腰舆行焉　古今注丨丨扇舜所作也既受尧禅广开视听求贤人以自辅故作丨丨扇焉魏晋非乘舆不得用　邺中记石季龙作云母丨丨金簿莫难扇薄打纯金如蝉翼二面采漆画列仙竒鸟异兽其丨丨方中辟方三寸或五寸随扇大小云母帖其中细缕缝其际虽掩尽而彩明澈看之如金可取故名莫难也　王融谢竟陵王示扇啓六翮风流丨丨气重　陆机羽扇赋安众方而气散丨丨圆而风烦　梁元帝相名诗见一弦下　卢思道美女篇时揺丨丨扇聊驻七香车　乔知之长信宫中树诗叶艳九春华香揺丨丨扇　陆敬七夕诗丨丨霜纨开羽扇百和香车动画轮陆蒙太湖石诗见九琳下　又述征记八月一日作丨丨囊盛取百草头露洗眼眼明】
　　五闱【陶景许长史旧馆坛碑丨丨面啓九涂环周】
　　五宅【唐书元宗贵妃杨氏传毎十月帝幸华清宫丨丨车骑皆从家别为队队一色俄五家队合烂若万花川谷成锦绣　又书舜典见三居下　又梁简文帝八关斋制序丨丨易昏四流不泊丨】
　　五房【宋史职官志见二房下　又检正官丨丨各一人掌纠正省务　又选举志中书检正官枢密院检详官至员外郎在职及二年遇大礼许补亲属中书堂后官提防丨丨虽未至员外听奏补　又曽布传授太子中允崇政殿説书加集贤校理判司农寺检正中书丨丨凡三百日五受敕告　又唐书宰相世系表薛谨字法愼内都坐大官涪陵元公五子洪祚洪隆瑚昂积善号丨丨亦为瀵上五门薛氏大房】
　　五庙【礼记王制见二昭下　又天子七庙三昭三穆与大祖之庙而七注此周制也七者大祖及文王武王之祧与亲庙四大祖后稷殷则六庙契及汤与二昭二穆夏则丨丨无大祖禹与二昭二穆而已　又文王世子丨丨之孙祖庙未毁虽及庶人冠取妻必告死必赴不忘亲也　又祭法诸侯立丨丨一坛一墠曰考庙曰王考庙曰皇考庙皆月祭之　史记文帝纪赵人新垣平以望气见因説上立渭阳丨丨欲出周鼎当有玉英见　汉书王莽传九庙一曰黄帝太初祖庙二曰帝虞始祖昭庙三曰陈胡王统祖穆庙四曰齐敬王世祖昭庙五曰济北愍王王祖穆庙凡丨丨不墯云六曰济南伯王前祢昭庙七曰元城孺王尊祢穆庙八曰阳平顷王戚祢昭庙九曰新都显王戚祢穆庙殿皆重台宋书礼志汉献帝建安十八年五月以河北十郡封魏武帝为魏公是年七月始建宗庙于邺自以诸侯礼立丨丨也】
　　五寝【周礼隶仆掌丨丨之扫除粪洒之事注丨丨五庙之寝也周天子七庙惟祧无寝】
　　五室【书洛诰王入太室祼传大室清庙祼鬯告神疏庙有丨丨中央曰太室　周礼考工记见四旁下宋书礼志祀帝之名虽五而取生之实常一五德之帝迭有休王各有所司故有丨丨宗祀所主要随其五而飨焉主一配一合用二牛　北史封轨传案周与夏殷损益不同至于明堂因而弗革明丨丨之义得天数矣是以郑元又曰丨丨者象五行也然则九阶者法九土四户者达四时八牕者通八风诚不易之大范有国之恒式　隋书宇文恺传见九宫下　文彦博圣驾幸太学赋逮乎有唐皇维诞张丨丨之仪兮絶而复嗣四郊之制兮抑而复　卢照邻中和乐见四牕下】
　　五亭【洛阳名园记甘露院东李氏园人力甚治中有四并迎翠濯缨观德超然丨丨　白居易游白苹洲丨丨记开成三年农杨君为刺史乃疏四渠濬二池树三园横丨丨卉木荷竹舟桥廊室游宴息宿之具靡不备焉】
　　五仓【元史世祖纪太宗朝立军储所于新卫以收山东河北丁粮后惟计直取银帛军行则以资之帝请于宪宗设官筑丨丨于河上始令民入粟　又汉书郊祀志谷永説上曰诸背仁义之正道而盛称竒怪鬼神及言化食丨丨之术者皆奸人注思身中有五色腹中有丨丨五色存则不死丨丨存则不饥】
　　五库【礼记月令季春之月是月也命工师令百工审丨丨之量金铁皮革筋角齿羽箭榦脂胶丹漆毋或不良注丨丨藏此诸物之舍也　岁华纪丽三月毕春九门审量丨丨　小学绀珠丨丨车兵祭噐乐宴器又丨丨衣甲枪弩箭】
　　五铺【宋史仪衞志见一班下】
　　五门【礼记曲礼疏见二门下　史记封禅书帝一殿面各丨丨各如其帝色　宋史礼志蔡攸言明堂丨丨诸廊结瓦古无制度汉唐或盖以茅或盖以瓦或以木为瓦以夹纻漆之　金史强伸传见四隅下　小学绀珠丨丨臯雉库应路　白居易登观音台望城诗遥认防防入朝火一条星宿丨丨西　刘言史春游曲弄影便从天禁出碧蹄声碎丨丨桥　王建宫词闲着丨丨遥北望柘黄新帕御牀髙　又春日丨丨西望诗百官朝下丨丨西尘起春风过玉堤　许浑和賔客相国咏雪诗丨丨环玉垒双阙对瑶台　卢延让句名纸毛生丨丨下家僮骨立六街中　冯延巳早朝诗见三殿下　纳新京城春日诗官牐氷消緑漫隄落花流水丨丨西　王逄钱塘春感诗丨丨曙色开龙尾十日春寒健马蹄　又汉书司马相如传注昆仑山去中国五万里天帝之下都也其山广衺百里高八万仞增城九重面有九井以玉为槛旁有丨丨开明兽守之　张正见山赋见一万下　又隋书赵轨传芍陂旧有丨丨堰芜秽不脩轨于是劝课人吏更开三十门灌田五千余顷宋史河渠志怀敏密奏曰前转运使沈邈开七汲口泄塘水臣已亟塞之知顺安军刘宗言闭丨丨幞头港】
　　【下赤大涡栁林口障河水不使入塘臣已复通令注白羊淀矣　又明一统志丨丨山在泽州城西十二里形如城墉有丨丨故名　陆游晚过丨丨诗丨丨路四月乳鸦啼緑树　又唐书宰相世系表见五房下　又宋史仪衞志凡卤簿内牙门旗中道四分二门左右道各十分丨丨　云笈七籖阴精星天之上宰主禄位上总天宿下领万星有丨丨门有四光芒爓照九亿万里中　又若有元名朱台当得知上晨君内讳知者则北上下映阴精元降修行其道则飞行太虚升入丨丨之内也　又梁元帝元览赋见三家下】
　　五柱【张衡丨天丨象赋见四衡下　又北史隋文帝纪帝龙颔额上有丨丨入顶目光外射有文在手曰王字长上短下沈深严重】
　　五灶【越絶书越王句践罢吴之年宫有丨丨】
　　五架【宋史舆服志见四铺下　白居易香炉下新卜山居草堂初成诗见三间下　又安节乐府杂録宫悬四面毎面丨丨架即簨也】
　　五楹【宋史选举志元丰二年颁学令太学置八十斋斋各丨丨容三十人　却扫编韩魏公在大名于正寝之后稍西为堂丨丨尤大其间洞然不为房室号善养堂盖其平日宴息之地也】
　　五板【诗百堵皆作传见一丈下　公羊传雉者何丨丨而堵五堵而雉五雉而城注八尺曰板　又世説桓元初并西夏领荆江二州二府一国于时始雪五处俱贺丨丨并入元版至即答版后皆粲然成章】五堵【公羊传见上　宋史薛季宣传季宣进言曰日城淮郡以臣所见合肥板榦方立中使督视卒卒成之臣行过郡一夕风雨堕楼丨丨溧阳南壁阙而居巢庳陋如故乃闻有靡钱钜万而成城四十余丈者陛下安取此】
　　五埒【隋书礼仪志后齐三月三日帝诣射所亲射讫羣官乃射丨丨】
　　五塲【金史食货志尚书省奏山东濵益九塲之盐行于山东等六路涛洛等丨丨止行于沂邳徐宿滕泗六州各有定课方之九塲大课不同若令与九塲通比增亏其丨丨官恃彼大课恐不用力转生奸弊遂令定丨丨自为通比　又宋史选举志见一塲下　又见一道下】
　　五间【宋书五行志晋明帝太宁元年周延自归王敦既立宅宇而所起丨丨六架一时跃出堕地余桁犹亘柱头此金沴木也　唐书礼乐志见三室下　宋史舆服志垂拱崇政二殿虽曰大殿其修广仅如大郡之设防淳熈再脩止循其旧毎殿为屋丨丨十二架脩六丈广八丈四尺殿南檐屋三间脩一丈五尺广亦如之又交阯传至长州渐近本国自是宵征抵海岸至交州仅十五里有茅亭丨丨题曰茅径驿至城一百里】
　　【续闻见近録文潞公守蜀一日宴饮夜深雪作诸卒辄毁马屋丨丨为薪指使入白潞公曰更毁丨丨与之酒竟不辍即论取佗屋补之　又去声周语丨丨南吕赞阳秀也　后汉书髙彪传人有计策六竒丨丨　管子筑堵之墙十人之聚日丨丨之大征徧知天下日一间之注间谓私之假令筑一堵之墙或十聚作主者犹日丨丨之　孙子用间有五有因间有内间有反间有死间有生间丨丨俱起莫知其道是谓神纪人君之寳也】
　　五所【水经注昆仑宫有积金为天墉城面方千里城上安金台丨丨玉楼十二】
　　五处【诗五楘梁辀传五五束也疏言以皮革丨丨束之宋史天文志见一带下　元史世祖纪大史令王恂等言建司天台于大都仪象圭表皆铜为之宜增铜表髙至四十尺则景长而眞又请上都洛阳等丨丨分置仪表各选监候官从之　世説见五版下　白居易自河南经乱关内阻饥兄弟离散各在一处因望月有感聊书所怀诗共看明月应垂涙一夜乡心丨丨同】
　　五团【宋史兵志凡一都保相近者分为丨丨即本团都副保正所居空地聚教之】

　　御定骈字类编卷九十五
　　钦定四库全书
　　御定骈字编卷九十六
　　数目门十九
　　五
　　五帝【书序注少昊金天氏名挚字青阳一曰元嚣已姓黄帝之子母曰女节以金徳王丨丨之最先颛顼髙阳氏姬姓黄帝之孙昌意之子母曰景仆谓之女枢以水徳王丨丨之二也髙辛帝喾也姬姓母名不见以木徳王丨丨之三也唐帝尧也姓伊耆氏尧初为唐侯后为天子都陶故号陶唐氏帝喾之子帝挚之弟母曰庆都以火徳王丨丨之四也虞帝舜也姓姚氏国号有虞颛顼六世孙瞽瞍之子母曰握登以土徳王丨丨之五也　礼记内则见三王下　又乐记丨丨殊时不相沿乐　周礼外史注见三皇下　战国防夫徒处而致利安坐而广地虽古丨丨三王五霸明主贤君常欲坐而致之其势不能　史记丨丨纪予观春秋国语其发明丨丨德帝系姓章矣注索隐曰丨丨徳帝系姓皆大戴礼及孔子家语篇名　又秦始皇纪功盖丨丨泽及牛马　汉书鼌错传黄帝得力牧而为丨丨先大禹得咎繇而为三王祖齐桓得筦子而为五伯长　宋书乐志见三皇下　列子善为化者其道宻庸其功同人丨丨之徳三王之功未必尽智勇之力或由化而成孰测之哉　又三皇之事若存若亡丨丨之事若觉若梦庄子夫三皇丨丨之礼义法度不矜于同而矜于治故譬三皇丨丨之礼义法度其犹柤楘橘柚邪其味相反而皆可于口　又丨丨之所连三王之所争仁人之所忧任士之所劳尽此矣　荀子丨丨之外无传人非无贤人也久故也　又诰誓不及丨丨盟诅不及三王交】
　　【质子不及五伯　吕览见三王下　孝经援神契三皇歩丨丨骤三王驰五伯骛　尚书璇玑钤帝者天号王者人称天有丨丨以立名人有三王以正度　风俗通易传礼记春秋国语太史公记黄帝颛顼帝喾帝尧帝舜是丨丨也　又谨案易尚书大传天立丨丨以为相四时施生法度明察春夏庆赏秋冬刑罚帝者任徳设刑以则象之言其能行天道举错审谛　天尊老君名号歴劫经畧太极老君又授人皇内经十四篇人皇得此经以治天下三十六万嵗由是以后九亿九千九百九十九歳方至于丨丨兴焉丨丨各理三万六千嵗而丨丨氏后逮于中皇　小学绀珠丨丨少昊金天氏颛顼髙阳氏帝喾髙辛氏帝尧陶唐氏帝舜有虞氏　又丨丨黄帝颛顼帝喾帝尧帝舜　又丨丨太皡炎帝黄帝少皡颛顼　又丨丨包羲神农黄帝尧舜　又丨丨都少昊都曲阜颛顼都濮阳帝喾都亳尧都冀舜都蒲明一统志丨丨庙在西安府旧长安东北　崔伯易感山赋丨丨宪老之典三王观风之制　缪袭魏鼔吹曲越丨丨邈三王　杜甫剑门诗三皇丨丨前鸡犬各相放　薛能升平词丨丨三皇主萧曹魏邴臣　又诗胡然而天也胡然而帝也笺帝丨丨也疏谓丨精之丨也春秋文耀勾曰仓帝其名灵威仰赤帝其名赤熛怒黄帝其名枢纽白帝其名白招拒黒帝其名汁光纪是也　周礼冢宰祀丨丨则掌百官之誓戒与其具脩又大宗伯以血祭祭社稷丨丨五岳注丨丨者五官之神在四郊四时迎五行之气于四郊而祭五徳之帝亦食此神焉　史记文帝纪于是天子始幸雍郊见丨丨　又封禅书见五牢下　汉书司马相如传使丨丨先导兮反大壹而从陵阳注应劭曰丨丨五畤太皡之属也　又魏相传东方之神太昊乗震执规司春南方之神炎帝乗离执衡司夏西方之神少昊乗兑执矩司秋北方之神颛顼乗坎执权司冬中央之神黄帝乗坤艮执绳司下土兹丨丨所司各有时也　宋书礼志泰始二年正月羣臣议丨丨卽天也五气时异故殊其号虽名有五其实一神明堂南郊宜除丨丨之坐五郊改五精之号皆同称昊天上帝如设一坐而已　金丹诸眞元奥丹成九转结紫华紫华光里撮金华撮得精英丨丨华　三洞品格见一文下　屈原九章令丨丨以防中兮戒六神与向服注丨丨谓五方神也　杨烔和辅先入昊天观星瞻诗汉君祠丨丨淮王礼八公　戎昱送吉州间使君入道诗庐陵太守近隳官霞帔初朝丨丨坛　李商隐寓懐诗见三清下　曹唐小游仙诗上元元日豁明堂丨丨望空拜玉皇　又晋书天文志华盖下五星曰丨丨内坐设叙顺帝所居也　孝经内事王者动得天度止得地意从容中道隂阳合度则大防丨丨座星明以光也　春秋文曜钩咸池天潢五星丨丨居舎也　星经丨丨内座在华盖下覆帝座也丨丨同座也上色正吉色变为防灾也　刘向九叹指列宿以白情兮诉丨丨防置词　杨烔浑天赋丨丨之座三光之庭】
　　五皇【黄庭内景经口衘灵芒携丨丨腰带虎箓佩金珰】
　　五后【隋书何妥传宣帝初欲立丨丨以问儒者辛彦之对曰后与天子匹体齐尊不宜有五妥駮曰帝喾四妃舜又二妃亦何常数由是封襄城县伯】
　　五王【史记吕后纪尊立文帝语在周勃髙丨丨传　沈烱为王僧辩劝进梁元帝表轩辕得姓存者二人髙祖丨丨代实居长　又后汉书井丹传建武末沛王辅等丨丨居北宫皆好宾客更遣诸丹不能致信阳侯隂就以外戚贵盛乃诡丨丨求钱千万约能致丹别使人要劫之丹不得已旣至就故为麦饭葸叶之食丹推去之曰以君侯能供甘防故来相过何其薄乎更致盛馔乃食　嵇康井丹赞抗节丨丨不交非类　任昉竟陵文宣王行状乃知大春屈已于丨丨君大降节于宪后致之有由也　又宋书符瑞志謡言曰五马游度江一马化为龙元帝与西阳汝南南顿彭城丨丨过江而元帝升天位　又周书宣帝纪大象二年五月丁未追赵陈越代滕丨丨入朝　又唐书让皇帝传初帝五子列第东都积善坊号丨丨子宅及赐第上都隆庆坊亦号丨丨宅　小学绀珠丨丨宅睿宗五子宋申楚岐薛圗画见闻志黄延浩工画人物有明皇吹玉笛丨丨同幄春园宴防乞巧等图　徐夤华清宫诗丨丨更入帐七贵迭封侯　顾瑛天寳宫词丨丨马上打毬归赢得宫花戱贵妃　又唐书丨丨传賛丨丨提衞兵诛嬖臣中兴唐室不淹辰天下晏然其谋深矣　宋史丰稷传哲宗升祔议功臣配享稷以为当用司马光吕公着或谓二人常得罪不可用稷曰止论其有功于时尔如唐丨丨岂非得罪于中宗何嫌于配享　小学绀珠丨丨桓彦范敬晖崔元暐张东之袁恕已　又水经注见五侯下　小学绀珠中山丨丨元才益才显才仲才季才】
　　五君【左传子木问于赵孟曰范武子之徳何如对曰夫子之家事治言于晋国无隐情其祝史陈信于鬼神无愧辞子木归以语王王曰尚矣哉能歆神人宜其光辅丨丨以为盟主也注丨丨谓文襄灵成景　又齐书礼志见七主下　又南史颜延之传出为永嘉太守延之甚怨愤乃作丨丨咏以述竹林七贤山涛王戎以贵显被黜　孟郊上包祭酒诗时吟丨丨咏再举七子风　苏轼诗凄凉丨丨咏沉痛八哀诗　又唐书张说传说既失执政意内自惧雅与苏瓌善时瓌子颋为相因作丨丨咏献颋其一纪瓌也瓌忌日致之颋览诗呜咽未防见帝陈说忠謇有勲不宜弃外　又吕览齐桓公染于管仲鲍叔晋文公染于咎犯郄偃荆庄王染于孙叔敖沈尹蒸呉王阖庐染于伍员文之仪越王句践染于范蠡大夫种此丨丨者所染当故霸诸侯功名传于后世　又淮南子夫仇由贪大钟之赂而亡其国虞君利垂棘之璧而擒其身献公艶丽姬之羙而乱四世桓公甘易牙之和而不以时葬呉王淫女乐之娯而亡上地使此丨丨者适情辞余以己为度不随物而动岂有此大患哉　又小学绀珠丨丨顾卲诸葛瑾歩隲严畯张承　又丨丨徐铉李昉石熈载王祐李穆】五霸【亦作伯孟子丨丨者三王之罪人也今之诸侯丨丨之罪人也　又尧舜性之也汤武身之也丨丨假之也　左传丨丨之霸也勤而抚之以役王命注夏伯昆吾商伯大彭豕韦周伯齐桓晋文释文或曰齐桓晋文宋襄秦穆楚庄　战国防见三王下　史记秦始皇纪周室卑防丨丨既殁令不行于天下　又货殖传昔者越王句践困于防稽之上乃用范蠡计然遂报彊呉观兵中国称号丨丨　荀子仲尼之门人五尺之竖子言羞称乎丨丨是何也曰然彼诚可羞称也　吕览桓公行公去私恶用管子而为丨丨长行私阿所爱用竖刁而虫出于戸　风俗通丨丨伯者长也白也言其咸建五长功实明白或曰霸者把也駮也言把持天子政令纠率同盟也　小学绀珠丨丨齐桓晋文楚庄呉阖闾越句践　又丨丨齐桓宋襄晋文秦穆呉夫差阮籍通老论见三王下　髙适宋中诗丨丨递征伐宋人无战功　陆读襄阳耆旧传诗却视丨丨图股掌弄孩幼　苏轼赠月长老诗丨丨之所运毫端栖一尘】
　　五公【后汉书班固传冠盖如云七相丨丨注丨丨谓田蚡为太尉长陵人张安世为大司马朱博为司空并杜陵人平晏为司徒韦贤为大司马并平陵人也晋书齐王冏传以车骑将军何勗领中领军封葛旟为年平公路秀小黄公卫毅隂平公刘真安乡公韩泰封邱公号曰丨丨　唐书栁冲传齐诸田楚屈景皆右姓也其后进防豪英论而録之盖七相丨丨之所由兴也小学绀珠丨丨始兴庐陵始安长沙康乐　又袁氏丨丨袁安字邵公安子敞字叔平敞子汤字仲河汤子逢字周阳逄弟隗字次阳　明一统志丨丨山在泉州府惠安县东北相传梁寳公等五人隐于此故名　又丨丨山在温州府瑞安县西三十里世传梁时髙僧志公等五人居此　李颀行路难见四代下】
　　五侯【书康诰王若曰孟侯朕其弟小子封传孟侯长侯也丨丨之长为方伯　左传见九伯下　汉书元后传河平二年上悉封舅谭为平阿侯商成都侯立红阳侯根曲阳侯逄时髙平侯五人同日封故世谓之丨丨　又郑崇传孝成皇帝封亲舅丨丨天为赤黄画昏日中有黑气　后汉书樊鯈传见一宗下　又陈蕃传前梁氏丨丨毒徧海内注丨丨谓让淑忠防五人又单超传帝呼超悺収冀党与悉诛之封超新丰侯璜武原侯瑗东武阳侯悺上蔡侯衡汝阳侯五人同日封故世谓之丨丨按璜徐璜瑗具瑗悺左悺衡唐衡也宋书五行志见五复下　庄子相里勤之弟子丨丨之徒南方之墨者苦获已齿邓陵子之属俱诵墨经而倍谲不同相为别墨　西京杂记丨丨不相能賔客不得徃来娄护传食丨丨间各得其欢心竞致竒膳防乃合以为鲭世称丨丨鲭　水经注易水东左与子庄溪水合水北出子庄关南流迳五公城西屈迳其城南五公犹王兴之五子也光武即位封为丨丨元才北平侯益才安喜侯显才蒲隂侯仲才新市侯季才为唐侯所谓中山之五王也俗又以五公名居矣　小学绀珠见一门下　陆机汉髙祖功臣颂三王从风丨丨允集　又演连珠见三卿下　梁元帝全徳志论虽坐三槐不妨家有三径但接丨丨不妨门垂五栁　卢思道劳生论见一簮下　鲍照数诗丨丨相饯送髙防集新丰　戴暠煌煌京洛行丨丨同拜爵七贵共垂缨　王褒防侠篇见四姓下　庾信咏画屏风诗定须催十酒将来宴丨丨　江总洛阳道诗丨丨新拜罢七贵早朝归　孔寗子效子建白马篇丨丨竞书币羣公亟为言　骆宾王和孙长史秋日卧齐诗见三妇下　陶翰送朱大出关诗长揖丨丨门拂衣谢中贵　李白流夜郎赠辛判官诗昔在长安醉花栁丨丨七贵同杯酒　髙适行路难诗丨丨相逄大道邉羙人弦管争流连　又东平旅游奉赠薛太守二十四韵诗出入交三事飞鸣揖丨丨任华寄李白诗见八咏下　武元衡长安春望诗緑杨中禁路朱防丨丨家　于鹄长安游诗久卧长安春】
　　【复秋丨丨长乐客长愁　白居易詶张十八访宿见赠诗见三相下　王建谢田赞善见寄诗丨丨三任未相称头白如丝作县丞　李渉山花诗长安若在丨丨宅谁肯将钱买牡丹　刘眘虚赠乔琳诗如今丨丨不待客羡君不问丨丨宅　陆畅云安公主催妆诗云安公主贵出嫁丨丨家　李嘉祐寄王舍人竹楼诗傲吏身闲笑丨丨西江取竹起髙楼　綦毋潜送宋秀才诗旧交丞相子继世丨丨孙　韩翃寒食诗日暮汉宫传蜡烛轻烟散入丨丨家　温庭筠回中作呉姬怨思吹防管燕客悲歌别丨丨　又夜宴謡虬须公子丨丨客一饮千钟如建瓴　呉融海棠诗若教更近天街种马上多逄醉丨丨　李洞终南山诗逺平丹鳯阙冷射丨丨防　罗邺长安春雨诗半夜丨丨池馆里羙人惊起为花愁　徐夤断酒诗见三蜀下　罗隐送姚安之赴任秋浦诗丨丨水暖鱼鳞去九子山晴雁序来　苏轼次韵孔毅父集古人句见赠诗今君坐致丨丨鲭尽是猩唇与熊白　马祖常寿郝大参诗见三里下】
　　五佐【史记天官书水火金木填星此五星者天之丨丨注正义曰言水火金木土五星佐天行徳也　唐祀九宫贵神乐章羽翼丨丨周流八荒　又小学绀珠丨丨周公召公太公毕公髙苏公忿生　又丨丨太公周公召公毕公毛公】
　　五相【小学绀珠丨丨裴垍王涯杜元颖崔羣李绛　白居易李留守相公见过话及翰林旧事诗同时六学士丨丨一渔翁　贾岛送刘知新往襄阳诗见三层下】
　　五卿【左传见九县下　又郑六卿饯宣子于郊宣子皆献马焉而赋我将子产拜使丨丨皆拜　宋史食货志五行天道也五事人道也天人之道治而国家之政兴焉是故食货而下丨丨之职备举于是矣】五臣【书君奭惟文王尚克脩和我有夏亦惟有若虢叔有若闳夭有若散宜生有若泰顚有若南宫括传凡丨丨佐文王为胥附奔走先后御侮之任　战国防莫敖子莘对楚威王曰君王诚好贤此丨丨皆可得而致之按丨丨谓子文叶公莫敖大心棼昌勃苏蒙谷也南史谢微传文帝即位为黄门侍郎与王华王昙首殷景仁刘湛等号曰丨丨　唐书吕向传尝以李善释文选为繁酿与吕延济刘良张铣李周翰等更为诂解时号丨丨注　宋史真宗纪大中祥符八年夏四月辛酉赐宰相丨丨论　子华子周之六师压郊而陈武王韤系解焉有丨丨者将受誓事于前王顾而使之系丨丨者相目而对曰臣之所以事君王非为系韤者也王不得已乃释旄钺而亲系之　小学绀珠丨丨禹稷契臯陶伯益　又丨丨虢叔闳夭泰顚散宜生南宫适表宏三国名臣序賛三贤进而小白兴丨丨显而重耳霸注丨丨狐偃赵衰顚颉魏武子司空季子　潘岳】
　　【太宰鲁武公诔八元斯九丨丨兹六　梁元帝上忠臣传表三能十乱九棘丨丨　沈约齐司空栁世隆行状见八凯下　范仲淹六官赋巍巍尧帝得丨丨而洽域中赫赫轩皇用六相而光天下　卢谌赠刘琨诗无觊狐赵有与丨丨】
　　五命【礼记王制小国之君不过丨丨　周礼大宗伯见四命下　又典命子男丨丨其国家宫室车旗衣服礼仪皆以五为节　诗毳衣如菼传毳衣大夫之服天子大夫四命其出封丨丨如子男之服　温子升司徒元树墓志铭见八符下　又左传楚子疾告大夫曰惟是春秋窀穸之事所以从先君于祢庙者请为灵若厉大夫择焉莫对及丨丨乃许　孟子丨丨曰无曲防无遏籴无有封而不告　又汉书王莽传帝王受命必有德祥之符瑞协成丨丨申以福应注丨丨谓五行之次相承以受命也　宋书艺文志文靖通元丨丨新括三巻】
　　五秩【唐书渤海国传以品为秩丨丨以上服绯牙笏银鱼　宋史理宗纪寳祐元年十二月庚申刘伯正薨赠丨丨　又开庆元年十月壬午御史陈寅言知江州袁玠贪赃不悛残贼州邑诏削玠丨丨窜南雄州】五职【陈书皇后传序世祖天嘉初置媫妤容华充华承徽烈荣五人谓之丨丨亚于九嫔　北史苏威传宣帝拜威开府隋受禅征受太子少保俄兼纳言嵗余复兼大理卿京兆尹御史大夫本官表如故侍御史梁毗劾威兼领丨丨安繁恋剧无举贤自代心帝曰苏威朝夕孜孜志存逺大举贤有阙何遽廹之　沈约齐司空栁世隆行状丨丨瑞扇一司百揆】
　　五班【宋史仁宗纪康定元年五月甲寅朔诏前殿奏事母过丨丨余对后殿命大官赐食】
　　五座【张衡天象赋见一帝下】
　　五官【礼记曲礼天子之丨丨曰司徒司马司空司士司寇典司五众疏天子之丨丨者向立六官以法天之六气此又置丨丨以象地之五行也司徒一司马二司空三司士四司寇五也　又丨丨之长曰伯是职方注谓为三公者周礼九命作伯职主也是伯分主东西者　周礼小宗伯毛六牲辨其名物而颁之于丨丨使共奉之注郑司农云司徒主牛宗伯主鸡司马主马及羊司寇主犬司空主豕　战国策靖郭君谓齐王曰丨丨之计不可不日聴也而数覧王曰说吾而厌之今与靖郭君　史记周本纪作丨丨有司民皆歌乐之颂其徳　管子问丨丨有制度官都其有常断今事之稽也何待　急就篇诸物尽讫丨丨出注言已说诸物次至丨丨也古言丨丨者总举众职以配五行无所不苞事起五鸠五雉若今言百官也　又礼记学记学无当于丨丨五官弗得不治疏丨丨金木水火土之官也　左传夫物物有其官官脩其方朝夕思之一日失职则死及之失官不食官宿其业其物乃至若冺弃之物乃坻伏郁湮不育故有五行之官是谓丨丨实列受氏姓封为上公祀为贵神社稷五祀是尊是奉木正曰勾芒火正曰祝融金正曰蓐収水正曰元土正曰后土龙水物也水官弃矣故龙不生得　楚语于是乎有天地神民物类之官谓之丨丨各司其序不相乱也民是以能有忠信神是以能有明徳　隋书宇文恺传见三雍下金史礼志方丘仪设五神丨丨岳镇海渎二十九座于第四等阶之间各依方位　又魏志文帝纪建安十六年为丨丨中郎将　宋书孝武帝纪大明六年正月乙未置丨丨中郎将左右中郎将官　又百官志三署者丨丨署左署右署也各置中郎将以司之　南史虞玩之传玩之归家数年卒其后员外郎孔瑄就王俭求防稽丨丨俭方盥投皁荚于地曰卿乡俗恶虞玩之至死烦人　又徐勉传尝与门人夜集客有虞暠求詹事丨丨勉正色答云今夕止可谈风月不宜及公事　梁简文帝听早蝉诗见三危下　罗虬比红儿诗应缘近似红儿貎始得深宫奉丨丨　又宋史钦宗纪刘韐坐弃军降丨丨予祠　又孝宗纪乾道元年春正月丁夘以王抃使金有劳进丨丨　又李清臣传天地之大譬如人一身腹心肺腑有所攻塞则丨丨为之不寜民人生聚天地之腹心肺腑也日月星辰天地之丨丨也善止天地之异者不止其异止民之疾痛而已　庄子天运篇天机不张而丨丨皆备此之谓天乐　荀子丨丨薄之而不知心惩之而无说注丨丨耳目鼻口心也丨丨能主之而不能知心能召而知之若又无说则人皆谓之不知也　小学绀珠丨丨耳目鼻口形】
　　五省【宋书礼志见三台下　齐书王琨传见三台下又萧頴胄传頴胄使别驾宗史撰定礼仪上尊号改元于江陵立宗庙南北郊州府城门悉依建康宫置尚书丨丨以城南射堂为兰台南郡太守为尹　宋史选举志见三监下　小学绀珠丨丨尚书门下内史秘书殿内　事文类聚陈及后魏亦以秘书与尚书中书门下集书为丨丨　温庭筠为人上裴相公啓九衢独愧于迷津丨丨才霑于掌庾】
　　五府【汉书赵充国传初置金城属国以处降羌诏举可护羌校尉者时充国病四府举辛武贤小弟汤充国遽起奏汤使酒不可典蛮夷不如汤兄临众时汤已拜受节有诏更用临众后临众病免丨丨复举汤汤数醉防羌人羌人反畔卒如充国之言　后汉书樊准传今可先令太官尚方考功上林池籞诸官实减无事之物丨丨调省中都官吏京师作者注丨丨谓太傅太尉司徒司空大将军也　又张楷传丨丨连辟举贤良方正不就　晋书羊祜传见四辟下　宋书礼志夫三公职典天地实掌民物国之大事取议于此汉氏封禅非是官也不在其事臣等前奏盖陈祖考之功天命又应陛下之徳合同四海述古考今宜循此礼至于尅定嵗月须丨丨上议然后奏闻　唐书韦嗣立传古者取士先乡曲之誉然后辟于州州已试然后辟丨丨五府着闻乃升诸朝得不谓所择悉而所歴深乎　韦应物饯雍聿之潞州谒李中丞诗薄游丨丨都髙歩振英声元稹去杭州诗简书丨丨已再至波涛万里酬一言刘禹锡早秋送杨侍御归朝诗见一门下　贯休送王毂及第后归江西诗丨丨如交辟鱼书莫便稀　梅尧臣送薛通判诗少尹曾为丨丨辟将军况有旧家声又北史牛传明堂者所以通神灵感天地出教化崇有徳黄帝曰合宫尧曰丨丨舜曰总章布政兴教由来尚矣　又今检明堂必须五室者何尚书帝命騐曰帝者承天立丨丨赤曰文祖黄曰神斗白曰显纪黒曰元矩苍曰灵府郑元注曰丨丨与周明堂同矣　小学绀珠丨丨文祖周曰明堂神斗周曰大室显纪周曰总章灵府周曰青阳元矩周曰元堂　又丨丨东曰青阳南曰明堂西曰总章北曰元堂中曰大室　又列子化人以为王之宫室卑陋而不可处穆王乃为之改筑土木之功赭垩之色无遗巧焉丨丨为虚而台始成号曰中天之台　玉笑零音丨丨灵而中天之台以建六府流而方寸之地行空　又胎精中记尔者皆由胞根结滞盘固三关丨丨不理死气塞门致灵关不发而忘其因縁也】
　　五院【唐书刘辟传帝御兴安楼受俘诏诘反状辟曰臣不敢反丨丨子弟为恶不能制　宋史选举志中书制勅及丨丨员阙多即遣官特试书劄騐视材质制勅院须堂后官以下亲属丨丨须父祖有官者枢宻院亦如之　金史萧王家奴传从梁王宗弼征伐为万戸还为丨丨部节度使　尚书故实台仪自大夫以下至监察通谓之丨丨御史国朝践歴丨丨者共三人为李商隐张魏公延赏温仆射造也　南部新书自唐初来歴丨丨惟二人李商隐张延赏注丨丨谓监察殿中侍御史中丞大夫也】
　　五学【汉书贾谊传学礼曰帝入东学上亲而贵仁则亲踈有序而恩相及矣帝入南学上齿而贵信则长幼有差而民不诬矣帝入西学上贤而贵徳则圣智在位而功不遗矣帝入北学上贵而尊爵则贵贱有等而下不隃矣帝入太学承师问道退习而考于太傅太傅罚其不则而匡其不及则徳智长而治道得矣此丨丨者旣成于上则百姓黎民化辑于下矣　隋众经目録优婆塞丨丨略论三卷　陈经邦圣驾临雍赋采丨丨之文崇三老之齿】
　　五馆【陈书袁宪传梁武帝脩建庠序别开丨丨其一馆在宪宅西宪常招引诸生与之谈论每有新议出人意表同軰咸嗟服焉　南史贺玚传见五经下　小学绀珠丨丨明山宾陆琏沈峻严植之贺玚为五经博士各主一馆】
　　五贵【隋书苏威传威与左翊卫大将军宇文述黄门侍郎裴矩御史大夫裴蕴内史侍郎虞世基叅掌朝政时人称为丨丨】
　　五正【左传翼九宗丨丨顷父之子嘉父逆晋侯于随注翼晋旧都也唐叔始封受懐姓九宗职官丨丨遂世为晋强家丨丨五官之长也按丨丨勾芒木正祝融火正蓐収金正元防水正后土土正　王融防秀才文丨丨置于朱宣下民不忒九功开于黄序庶绩其凝又齐语立丨丨各使聴一属焉注正长也　又宋史律歴志见二变下　又平声周礼射人以射灋治射仪王以六耦射三侯三获三容乐以驺虞九节丨丨诸侯以四耦射二侯二获二容乐以貍首七节三正孤卿大夫以三耦射一侯一获一容乐以采苹五节二正士以三耦射豻侯一获一容乐以采繁五节二正注正所射也画丨丨之侯中朱次白次苍次黄元居外三正损元黄二正去苍白而画以朱緑其外之广皆居侯中参分之一中二尺今儒家云四尺曰正二尺曰鹄鹄乃用皮其大如正此说失之矣　诗终日射侯不出正兮笺见一正下　张衡东京赋见三乏下　隋大射登歌巾车整三乏司裘饰丨丨】
　　五丞【战国策见三辅下　丘迟答举秀才啓今八友盈庭丨丨在幄七教毕脩九功具举　邢邵三日华林园公宴诗丨丨接光景七友树风仪　又汉书百官公卿表大仆属官有大廐未央家马三令各丨丨一尉】五长【书益稷外薄四海咸建丨丨传言至海诸侯五国立贤者一人为方伯谓之丨丨以相统治以奬王室　又汉书韩延寿传置正丨丨相率以孝弟不得舎奸人注师古曰正若今之乡正里正也丨丨同伍之中置一人为长也　又平声唐书王维传弟缙为蜀州刺史未还维自表已有五短缙丨丨臣在省戸缙逺方愿归所任官放田里使缙得还京师议者不之罪久乃召缙为左散骑常侍】
　　五曹【汉书艺文志丨丨官制五篇　后汉书应劭传臣累世受恩荣祚丰衍窃不自揆贪少云补辄撰具律本章句尚书旧事廷尉板令决事比例司徒都目丨丨诏书及春秋断狱凡二百五十篇注成帝初置尚书员五人汉旧仪有常侍曹二千石曹戸曹主客曹三公曹也　宋书礼志尚书门下虎贲羽林驺兰台丨丨节藏射廊下守閤威仪发符驺都水使者黄沙廊下守閤谒者録事威仪驺河隄谒者驺诸官谒者驺绛褠武冠给其衣服　又百官志魏世有吏部左民民曹五兵度支丨丨尚书晋初有吏部三公客曹驾部屯田度支六曹尚书武帝咸寜二年省驾部尚书四年又置太康中有吏部殿中五兵田曹度支左民六尚书惠帝世又有右民尚书尚书止于六曹不知此时省何曹也　陈书江总传文昌政本司防治经韦彪谓之枢机李固方之斗极况其丨丨斯综百揆是谐同宰之司专台阁之任　南史戴法兴等传论自宋中世以来宰御朝政万机碎宻不关外司尚书八坐丨丨各有恒任　唐书艺文志甄鸾九章算经九卷又丨丨算经五卷　宋史职官志元祐初侍郎司马光言天下钱谷之数丨丨各得支用戸部不知出纳见在无以量入为出乞令尚书兼领左右曹钱谷财用事有散在丨丨寺监者并归戸部使尚书周知其数则利权归一　又艺文志鲁靖丨丨时要算术三巻丨丨乘除见一防例算法一巻　小学绀珠丨丨算经田曹兵曹集曹仓曹金曹　又尚书丨丨三公曺常侍曹二千石曹民曹客曹　江总让吏部尚书表汉置丨丨方今六尚　王僧孺赠顾仓曹诗丨丨均趋奏六尚等便烦　权德舆和新卜城南郊居得与卫右丞邻舎诗见三壤下】
　　五署【唐书百官志少工技巧之政总中尚左尚右尚织染掌冶丨丨供天子器御后妃服饰及郊庙圭玉百官仪物】
　　五史【小学绀珠丨丨大史小史内史外史御史】
　　五监【汉书百官公卿表太仆秦官掌舆马有两丞又龙马闲驹槖泉騊駼承华丨丨长丞　隋书百官志炀帝分太府寺为少府监改内侍省为长秋监国子学为国子监将作寺为将作监并都水监总为丨丨　小学绀珠丨丨国子少府将作军器都水】
　　五局【唐书宦者传序又有丨丨一曰掖廷主宫嫔簿最二曰宫闱扈门防三曰奚官治宫中疾病死防四曰内仆主供帐灯烛五曰内府主中藏给纳】
　　五使【宋史哲宗纪元符元年秋七月乙丑敕大礼丨丨自今并差执政官定为令　又职官志御史台祭祀则兼监祭使掌受誓戒致齐检视纠劾又有廊下使专掌入阁监食又有监香使掌国忌行香二使临时充通称曰丨丨　又选举志时遣丨丨宣谕诸道令访亷洁清脩可以师表吏民者　小学绀珠宣谕丨丨刘大中胡蒙朱异明槖薛徽言　又宋史洪湛传湛羙风仪俊辨有材干凡丨丨西北议邉要】
　　五守【小学绀珠河西丨丨武威太守梁统金城太守库钧张掖太守史苞酒泉太守竺曾炖煌太守辛彤梁邵陵王纶表京兆丨丨西汉难追　又小学绀珠丨丨聪明广智守以愚多闻博辨守以俭武力勇毅守】
　　【以畏富贵广大守以狭徳施天下守以让】
　　五尹【谢惠连长安有狭邪行见三闾下】
　　五介【礼记聘义见三介下】
　　五吏【左传晋侯济自泮防于夷仪伐齐以报朝歌之役齐人以庄公说使隰鉏请成庆封如师男女以班赂晋侯以宗器乐器自六正丨丨三十帅三军之大夫百官之正长师旅及处守者皆有赂注丨丨文职　唐书王剧传长寿中为凤阁舍人寿春等五王出閤有司具仪忘载册文羣臣已在乃悟其阙宰相失色勮召丨丨执茟分占其辞灿然皆毕人人嗟服　管子昔尧之丨丨五官无所食君请立五厉之祭祭尧之丨丨】五均【汉书食货志莽下诏曰夫周礼有赊贷乐语有丨丨传记各有干焉今开賖贷张丨丨设诸干者所以齐众庶抑兼并也遂于长安及五都立丨丨官更名长安东西市令及洛阳邯郸临淄宛城都市长皆为丨丨　逸周书市有丨丨早暮如一送行逆来振乏救穷又乐纬叶圗徴圣人徳承天助以立丨丨均者乐律调丨声之丨也　又元稹和乐天送客游岭南诗见三岛下】
　　五隶【周礼司隶掌丨丨之法注丨丨谓罪隶四翟之隶也】
　　五督【晋书职官志置武贲羽林上骑异力四部并命中为丨丨】
　　五衞【元史百官志左翊蒙古侍衞亲军都指挥使司秩正三品至元十八年以蒙古侍衞总管府依丨丨之例为指挥使司设官十二员奥鲁官二员大徳七年奏改为左翊蒙古侍衞亲军都指挥使司　汲周书丨丨一明仁懐恕二明智辅谋三明武摄勇四明材摄士五明艺摄官　陈旅京华即事诗丨丨旌旗秋甸里千官剑佩晓云端】
　　五帅【左传楚师还自徐呉人败诸豫章获其丨丨释文谓荡侯潘子司马裻嚻尹午陵尹喜五人　又率同史记楚世家呉以楚乱故获丨丨以归】
　　五将【汉书五行志成帝建始元年正月乙丑皇考庙灾初宣帝为昭帝后而立父庙于礼不正是时大将军王鳯颛权擅朝甚于田蚡将害国家故天于元年正月而见象也其后寖盛丨丨世权遂以亡道注孟康曰谓王五大司马也师古曰谓凤音商根莽也　又西域传宣帝卽位遣丨丨将兵击匈奴注谓御史大夫田广明为祈连将军后将军赵充国为蒲类将军云中太守田顺为武牙将军及度辽将军范明友前将军韩增凡丨丨也　李陵答苏武书丨丨失道陵独遇战　梁元帝讨侯景檄三门旣啓丨丨咸发　沈佺期塞北诗见三军下　髙适自蓟北归诗丨丨已深入前军止半廻卢纶送张郎中还蜀歌泸南丨丨望君还愿以天书示百蛮　又送李绀诗旧国仍连丨丨营儒衣何处谒公卿　又梁元帝洞林序羡门丨丨亟经玩习韩终六王常所寳爱　又晋书孝武帝纪太元十年五月苻坚留太子宏守长安奔于丨丨山　水经注地理志曰杜阳县自杜水东二坑水注之水有二原一水出西北渎魋水二合而东歴丨丨山　明一统志丨丨山在鳯翔府岐山县北三十里】
　　五威【汉书诸侯王表分遣丨丨之吏驰传天下　又王莽传使节之旄幡皆纯黄其署曰新使丨丨节以承皇天上帝威命也】
　　五戎【礼记月令季秋之月是月也天子乃教于田猎以习丨丨班马政注丨丨谓五兵弓矢殳矛戈防也歳华纪丽蜡百神于南郊习丨丨于北面　又诗疏见五狄下　周礼职方氏掌天下之图以掌天下之地】
　　【辨其邦国都鄙四夷八蛮七闽九貉丨丨六狄之人民与其财用九谷六畜之数要周知其利害　杨烱送刘校书从军诗见三宫下　张九龄奉和圣制送尚书燕国公赴朔方诗闻风六郡伏计日丨丨平】五校【战国策昭王既息民缮兵复欲伐赵武安君曰不可王曰寡人既以兴师矣乃使丨丨大夫王陵将而伐赵陵战失利亡丨丨　汉书昭帝纪孝文庙正殿火发中二千石将丨丨作治注率领丨丨之士以作治也　晋书哀帝纪见三将下　宋书武帝纪复置丨丨三将官　陈书武帝纪晋之丨丨鸣笳啓途汉之九卿传呼并迾　南史李安人传见三将下　李端送古之奇赴安西幕诗畴昔十年兄相逄丨丨营　席豫江行纪事诗山尽千旗出郊平丨丨分】
　　五师【周礼小司徒见四两下】
　　五军【左传僖公三十一年秋晋搜于清原作丨丨以御狄赵衰为卿注二十八年晋作三行今罢之更为上下新军　宋史职官志建炎三年诏御营使司止管行在丨丨营砦事务其余应干邉防措置等事厘正归之省枢宻　又兵志元丰六年熙河路经畧制置李宪言本路虽有九将之名其实数目多阙缓急不给驱使若将本路九将幷为丨丨各定立丨丨将副及都同总领蕃兵将使正兵合汉弓箭手自为一军其蕃兵亦各自为一军临敌之际首用蕃兵继以汉兵必有成効水经淇水出河内隆虑县西大号山注顿丘在淇水南魏徙九原西河出军诸胡置丨丨于丘侧故其名亦曰丨丨也　韩愈平淮西碑曰文通汝守寿维是宣武淮南宣歙浙西徐泗丨丨之行于寿者汝皆将之　陶翰出萧关懐古诗见三防下】
　　五坊【唐书文宗纪帝卽位纵丨丨鹰犬　又百官志闲廐使押丨丨以供时狩一曰雕坊二曰鹘坊三曰鹞坊四曰鹰坊五曰狗坊　宋史礼志太祖建隆二年始校猎于近郊先出禁军为围场丨丨以鸷禽细犬从帝亲射走兔三　韩愈顺宗实録贞元末丨丨小儿张捕鸟雀于闾里皆为暴横以取钱物上在春宫时洞知其弊常奏禁之至卽位即推而行之人情大悦　和凝宫词先遣丨丨排猎骑为民除害出神京　马祖常和王左司竹枝词丨丨戏马赛争道传声催赐十流银又寄上京胡安常诸公诗丨丨戱马春旗合百队囘龙晓仗朝　萨都剌早发黄河即事诗鬭鸡丨丨市酣歌醉髙楼　宋濂秦宫謡丨丨小儿骑骏马翠娥防女鬭花鹑】
　　五仗【唐书仪衞志凡朝防之仗三衞番上分为丨丨号衙内五卫一曰供奉仗以左右衞为之二曰亲仗以亲卫为之三曰勲仗以勲卫为之四曰翊仗以翊卫为之皆服鹖冠绯衫裌五曰散手仗以亲勲翊衞为之服裶絁裲裆绣野马皆带刀捉仗立坐于东西廊下宋史仪衞志次丨丨左右卫供奉中郎将各二人亲勲翊衞各二十四人左右衞郎将各一人散手翊衞各三十人左右骁衞郎将各一人翊衞各二十八人】五旅【周礼小司徒见四两下　李靖问对管子制齐之法亦由司马法一师丨丨一旅五卒之义焉其实皆得太公之遗法】
  </div>
  <div class="pagination">
   <a href="御定骈字类编_page374.html">
    上一页
   </a>
   <span>
    ...
   </span>
   <a href="御定骈字类编_page370.html">
    370
   </a>
   <a href="御定骈字类编_page371.html">
    371
   </a>
   <a href="御定骈字类编_page372.html">
    372
   </a>
   <a href="御定骈字类编_page373.html">
    373
   </a>
   <a href="御定骈字类编_page374.html">
    374
   </a>
   <span class="current-page">
    375
   </span>
   <a href="御定骈字类编_page376.html">
    376
   </a>
   <a href="御定骈字类编_page377.html">
    377
   </a>
   <a href="御定骈字类编_page378.html">
    378
   </a>
   <a href="御定骈字类编_page379.html">
    379
   </a>
   <a href="御定骈字类编_page380.html">
    380
   </a>
   <span>
    ...
   </span>
   <a href="御定骈字类编_page376.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
