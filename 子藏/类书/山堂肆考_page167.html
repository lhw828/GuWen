<!DOCTYPE html>
<html>
<head>
    <meta charset="UTF-8">
    <title>山堂肆考 - 第 167 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 167 页/共 632 页</h1>
    <div class="content">　　李勉尊朝廷
　　唐李勉拜监察御史属朝廷右武勲臣恃宠多不知礼大将军管崇嗣于行在朝堂背阙而坐勉劾之肃宗叹曰吾有李勉始知朝廷尊矣
　　争论新法
　　渊源録张戬字天祺除监察御史争论新法章数十上最后言大恶未去横敛未除不正之司尚存无名之使方扰又诣中书争之王安石以扇掩面而笑戬曰戬之狂直宜为防政所笑天下之人笑防政者亦不少矣
　　极陈时弊
　　东都事略王岩叟召为监察御史上疏极陈时事之弊以为不絶害源百姓无由乐生不屏羣邪太平终是难致
　　平仲气节
　　唐段平仲擢监察御史磊落有气节遇事敢言
　　桑慥志行
　　宋天圣中以太常丞桑慥为监察御史慥有志行朝廷闻其名而面命之
　　不沽直名
　　宋程明道权监察御史里行神宗召问所以为御史对曰使臣拾遗补阙裨賛朝廷则可使臣掇拾臣下短长以沽直名则不能神宗叹赏以为得御史体
　　乞治内降
　　言行録傅尧俞为监察御史里行朱晦子頴士以内降监汳口镇而都水监复荐之公言密院既不治頴士求内降罪而都水又安知其可用而举之上下相结迭为阿狥其盗名器将不但一汳口而已乃罢頴士权幸惮焉
　　疏忤安石
　　刘顗无锡人熙寜初为监察御史里行上疏忤王安石贬衢州监税顗将出台于坐上大骂同时御史孙昌龄谓其奴事安石求为美官遂拂衣上马赴贬所苏轼送以诗有乌府先生鐡作肝风霜卷地不知寒之句世因号鐡肝御史
　　奏劾李珣
　　宋刘庠字希道除监察御史里行时禁销金李珣先犯令庠言法行自贵近始遂劾之英宗曰朕岂私一李珣邪珣乃仁宗外家若行之天下谓朕何













　　山堂肆考卷六十三
　　钦定四库全书
　　山堂肆考卷六十四　　　明　彭大翼　撰臣职
　　京兆尹
　　歴代沿革秦分天下为三十六郡京师为内史汉景帝分左右内史武帝置京兆尹右扶风左冯翊为三辅京兆尹服银章青绶佩水苍玉东汉都洛为河南尹魏晋歴代所都皆曰尹江左为丹阳尹北齐为清都尹后周及隋复为京兆尹唐武徳元年雍州置尹一人以亲王为之永徽中改尹为长史开元元年改京兆府长史后复为尹五代都汴为开封尹宋朝牧尹不常置后置权知府一人崇宁中蔡京乞罢权知府置牧尹各一员中兴驻跸杭州建炎三年改为临安府其守臣多以卿监从臣兼之
　　搏击豪强
　　汉翟方进为京兆尹搏击豪强京师畏之时胡常为青州刺史与方进书曰窃闻政令甚明为京兆最恐有所不冝方进心知所谓少弛威严
　　爱恤民庶
　　东汉延笃字叔坚为京兆尹政用寛仁爱恤民庶正身率下人不忍欺先是陈留边凤为京尹亦有能名郡人语曰前有赵张三王后有边延二君赵张谓赵广汉张敞也三王王尊王章王骏也
　　引经断狱
　　汉隽不疑字曼倩渤海人为京兆尹昭帝元始中有男子乗黄犊诣北阙自谓卫太子公车以闻诏公卿等襍识视至者莫敢发言隽不疑后至叱从吏收曰昔蒯聩违命出奔辄拒而不纳春秋是之卫太子得罪先帝亾不即死今来自诣此罪人也遂送诏狱上与霍光闻而嘉之曰公卿大臣当用有经术明于大谊者由是不疑名重朝廷在位者皆自以为不及
　　顺气行诛
　　见秋
　　发奸摘伏
　　汉赵广汉字子都为京兆尹喜为钩距以得事情闾里铢两之奸皆知之吏民称之不容口长安少年数人防穷里空舍谋共刼人坐语未讫广汉遣吏捕治具服其发奸摘伏如神自汉兴以来治京兆者莫能及
　　疾恶抚穷
　　唐严郢大厯末为京兆尹严明持法疾恶抚穷敢于诛杀盗贼遂衰号称职尹
　　接士
　　赵广汉迁京尹和顔接士推功于吏曰此某掾所为非二千石所及吏皆自写心腹无所隐匿
　　任人
　　唐代宗实録魏少防四为京尹虽无赫赫之名然善于任人縁饰规矩有足称者
　　以治行入
　　东汉黄霸字次公淮阳人为颍川太守以治行第一入守京兆尹视事数月不称职罢归颍川故晋袁甫曰人各有能有不能黄霸驰名于州郡而息誉于京邑
　　以徳化迁
　　唐崔纵为蓝田令徳化大行县人立碑颂徳迁京兆尹
　　三老上书
　　汉成帝时御史大夫张忠奏京兆尹王尊罪坐免官湖三老公乗兴等上书颂云尊治京兆尽节劳心夙夜思职拨剧整乱诛暴禁邪皆前代所稀有愿下公卿大夫博士议即定素行审如御史章尊当伏观阙之诛不得茍免即不如章亦宜有诛以惩谗贼之口于是复以尊为徐州刺史按湖三老湖县之三老姓公乗名兴也
　　六军畏法
　　唐韩愈为京兆尹六军不敢犯法私相谓曰是尚欲烧佛骨何可犯也
　　守法尽公
　　汉何武字君公蜀郡郫县人为京兆尹守法尽公进善退恶所居无赫赫名而去后常见思
　　表贤显善
　　汉张敞治京兆一依广汉之迹其方略耳目发伏禁奸不如广汉然能以经术自辅其政颇儒雅往往表贤显善不醇用诛罚以此能自全
　　出试政事
　　汉王骏为少府成帝欲大用之出为京尹试以政事
　　入侍宴乐
　　唐张进京兆尹以才干称入侍宴乐出主京邑时人以为宠
　　王章敢言
　　汉王章字仲卿成帝时为京兆尹刚直敢言虽为王凤所举不亲附凤防日食奏凤蔽主之过
　　孟容守正
　　唐许孟容字公范元和初迁京兆尹神防军自兴元后日骄恣府县不能制军吏李昱贷富人钱八百万三嵗不肯归孟容遣吏捕诘与之期使偿曰不如期且死一军尽惊诉于朝宪宗诏以付本军治之再遣使皆不聴奏曰不奉诏臣当诛然职司辇毂当为陛下抑豪强钱未尽输昱不可宥帝嘉其守正许之京师豪右大震
　　秉执忠良
　　西魏李燮为京尹履节洁白秉执忠良吏民爱敬作歌曰我府君道教举恩如春威如虎爱如母训如父
　　器量方峻
　　唐杨于陵字达夫器量方峻为京兆尹豪右大震
　　政号严明
　　唐桞仲郢字谕防为京兆尹政号严明出尹河南以寛恵为政或言不类京尹时仲郢曰辇毂之下弹压为先郡邑之治恵爱为本
　　治尚寛简
　　唐源乾曜宗时为京兆尹治尚寛简居三年一如始至
　　顔斐清白
　　三国魏顔斐为京兆尹持身清白时称为良二千石
　　仲方脂韦
　　唐张仲方为京兆尹时军人横恣仲方脂韦坐不称职岀为华州刺史
　　治采雏人
　　唐温彰迁京兆尹设铃以通寃诉者一日闻挽铃声视之乃鵶也彰曰是必诉人采其雏命吏视之果得采雏者因治之
　　杖跃马将
　　唐栁公绰字子寛宪宗时为京尹初赴府有神防小将跃马冲其前导公绰驻马杖杀之上怒诘之对曰臣知杖无礼之人不知其他上谓左右曰汝曹须作意此人朕亦畏之
　　教化大行
　　王猛字景略仕苻秦为京兆尹教化大行路不拾遗
　　盗贼悉避
　　唐王播字明敭为京兆尹为政严肃盗贼不能隐悉出境避之
　　收吏慢事
　　张敞为京兆尹时杨恽之诛公卿奏敞为恽党友不冝处位上惜其才特寝其奏敞使吏絮舜有所案问舜以敞被劾当不久在职遂慢其事曰五日京兆耳何能复案事敞闻即収舜系狱验治竟致其死
　　尸吏违约
　　栁仲郢为京兆尹北司吏入粟违约即杀而尸之自是人无敢犯
　　均租赋
　　唐顾少连字夷仲苏州人改京尹政尚寛简不为灼灼名先是京畿租赋厚薄不一少连以法均之
　　表贞烈
　　唐京兆尹第五琦表窦氏二女贞烈诏旌异之复其家二女陜西奉先人永泰中为贼剽掠将逼以私行临大谷相继投下而死
</div>
    <div class="pagination">
<a href="山堂肆考_page166.html">上一页</a><span>...</span><a href="山堂肆考_page162.html">162</a><a href="山堂肆考_page163.html">163</a><a href="山堂肆考_page164.html">164</a><a href="山堂肆考_page165.html">165</a><a href="山堂肆考_page166.html">166</a><span class="current-page">167</span><a href="山堂肆考_page168.html">168</a><a href="山堂肆考_page169.html">169</a><a href="山堂肆考_page170.html">170</a><a href="山堂肆考_page171.html">171</a><a href="山堂肆考_page172.html">172</a><span>...</span><a href="山堂肆考_page168.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
