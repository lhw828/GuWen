<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 173 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 173 页/共 485 页</h1>
    <div class="content">　　羣书要语【阙】
　　古今事实【阙】
　　古今文集
　　律诗
　　和令狐相公郡斋对紫花　刘禹锡
　　明丽碧天霞丰茸紫绶花香闻荀令宅艶入孝王家几嵗自荣辱髙情方叹嗟有人移上苑犹是占年华
　　紫薇花　　　　　　　　白居易
　　丝纶阁下文章静钟皷楼前刻漏长独坐黄昏谁是伴紫薇花对紫薇郎
　　紫薇花　　　　　　　　杜牧
　　晓迎瑞露一枝新不占园中最上春桃李无言又何在向风偏笑艳阳人
　　次韵钱穆父紫薇花　　　苏子瞻
　　虚白堂前合抱花秋风落日照横斜阅人此地知多少物化无涯生有涯
　　折得芳防两眼花题诗相报字横斜箧中尚有丝纶句坐觉天光照海涯
　　次韵景彛后阁紫薇花盛开　梅圣兪
　　禁中五月紫薇树阁后近闻新着花薄薄嫩肤搔鸟爪离离碎叶剪城霞鳯凰浴去池波响鳷鹊隂来日影斜六十无名空执着颠毛应笑映簮华
　　海棠
　　羣书要语花木以海为名者悉从海外来【李賛皇集】惟紫绵色者谓之海棠余乃棠梨花耳【沈立海棠记】江浙间有一种柔枝长蒂顔色浅红垂英向下如日焉谓之垂丝海棠与此不类葢强名耳
　　诗句杜甫句何畧薛能诗未工【石曼卿】海棠花在否侧卧卷防【韩偓】朱唇得酒晕生脸翠防卷纱红映肉【坡】少陵为尔牵诗兴可是无心赋海棠
　　古今事实
　　睡未足
　　上皇登沉香亭召太真妃子妃子时卯醉未醒命力士从侍儿扶掖而至妃子醉顔残妆鬂乱钗横不能再拜上皇笑曰此真海棠睡未足耳【太真外】
　　花中神仙
　　唐相贾躭着百花谱以海棠为花中神仙【花木録】
　　不赋诗
　　杜子美母名海棠故集中无海棠诗【诗话】
　　首于杂花
　　真宗御制后苑杂花十题以海棠为首赐近臣唱和【沈立海棠记】古今文集
　　古诗
　　山馆观海棠　　　　　　朱元晦
　　景暄林气深雨罢寒塘緑置酒此佳辰寻幽慕前躅芳树丽烟华丛烟散清馥当由懐别恨寂寞向空谷春草池塘緑忽惊花屿红乱英深浅色芳气有无中置酒賔朋集披襟赏咏同若非摹写得应逐防云空律诗
　　海棠　　　　　　　　　郑谷
　　涤淡芳春满蜀乡半随风雨断莺肠浣花溪上堪惆怅子美无心为发
　　海棠　　　　　　　　　贾岛
　　名园对植几经春露蕋烟梢画不真多谢许昌传雅什蜀都曽未遇诗人
　　昔闻游客话芳菲濯锦江头几万枝纵使许昌持健笔可怜终古愧幽姿
　　海棠　　　　　　　　　蘓子瞻
　　东风嫋嫋泛崇光香雾霏霏月转廊只恐夜深花睡去髙烧银烛照红妆
　　海棠　　　　　　　　　黄鲁直
　　海棠院里寻春色日炙嫣红满院香不觉风光都过了东浑为读书忙
　　海棠　　　　　　　　　杨绘
　　手撚红枝鼻袭香沉香却忆沈东阳赏时不识真花贵枉费诗情赋海棠
　　海棠　　　　　　　　　陈去非
　　海棠黙黙要诗催日暮紫绵无数开欲识此花竒絶处明朝有雨试重来
　　海棠　　　　　　　　　陆务观
　　忆向宣华【王蜀宫名】夜倚栏花光姸暖月光寒如今蹋飒嫌风露且只铜瓶满挿防
　　海棠　　　　　　　　　郑谷
　　春风用意匀顔色销得擕觞与赋诗秾丽最宜新着雨妖娇全在欲开时莫愁粉黛临懒果信丹青防笔迟朝醉暮吟防不足羡他蝴蝶宿深枝
　　赏尧夫学士西园海棠　　吴中复
　　靓妆浓淡蕋茸髙下池防细细风却恨韶华偏蜀土更无顔色似川红寻芳只恐三春暮把酒欣逢一笑同子美诗才犹阁笔至今寂寞锦城中
　　海棠　　　　　　　　　杨廷季
　　水园不到负今晨晩唤娇红伴老身落日争明那肯暮艶妆一出更无春树间露坐防摇影酒底花光并入唇银烛不烧渠不睡梢头恰恰挂氷轮
　　海棠　　　　　　　　　刘彦冲
　　幽姿寂态弄春晴梅借风流柳借轻剩种直教围野水半开长是近清明几经夜雨香犹在染尽胭脂画不成诗老无心为题拂至今惆怅似含情
　　海棠　　　　　　　　　杨廷秀
　　吾诗多为海棠哦花意依前怨不多已拆未开浑是韵乍浓还淡摠由他留连春色能销底请托东风定肯磨岂是少陵无句子少陵未见欲如何
　　海棠【以下系垂丝海棠】　　　　　梅圣兪
　　要使吴同蜀须防线海棠胭脂色欲滴紫蜡蒂何长夜雨偏宜着春风一任狂当时杜子美吟徧独相忘
　　垂丝海棠　　　　　　　杨廷秀
　　无波可照底须窥与柳争娇也学垂破晓骤晴天有意坐香新晒一钩丝
　　不关残醉未酲松不为春愁懒散中自是新晴生睡思起来无力对东风
　　垂丝海棠盛开　　　　　杨廷秀
　　垂丝别得一风光谁道全输蜀海棠风搅玉皇红世界日烘青帝紫衣裳懒无气力仍春醉睡起精神欲晓妆举似老夫新句子防渠桃李敢承当
　　诗话
　　辨真海棠
　　仁宗朝张冕学士赋蜀海棠诗姚立取以载诸海棠记中云山木瓜开千颗颗水林檎发一攒攒注云大约木瓜林檎花初发皆与海棠相类若冕言则江西人正谓海棠梨花耳惟紫绵色者正谓之海棠按姚立记言其花五出初则极红如胭脂防防然及开则渐成缬晕至落则若宿妆淡粉审此则似木瓜林檎二花者非真海棠明矣晏元献云已定复摇春水色似红还白海棠花然则元献亦与张冕同意耶【复斋谩録】
　　酴醿花
　　羣书要语【阙】
　　古今事实【阙】
　　古今文集
　　古诗
　　酴醿　　　　　　　　　苏子瞻
　　酴醿不争春寂寞开较晩青蛟走玉骨羽葢翠幰不妆艳已絶无风香自逺凄凉吴宫阙红粉埋故苑余香入此花千载尚凄惋
　　和罗武冈酴醿长句　　　杨廷秀
　　花飞十不啻五六青子枝失红簇江南桃李总成隂不论少城与韦曲酴醿珍重不浪开晩堆绿云防氷玉体薰山麝非一脐水洗银河费千斛滴成小蓓宻于糁乱走长条柔可束醉眸须及月下来破鼻试从风处触先生未必被花恼偶与门人暮春浴为怜压架千万枝小立傍边领新馥剩好语宠琼防更掇清英酿醽醁先生何得便杜门霜鬓犹烦玉堂宿
　　律诗
　　池上防金沙花数枝过酴醿架盛开
　　王介甫
　　故作酴醿架金沙秪谩栽似矜顔色好飞度雪前开髙斋诗话公荐进一二寒士位侍从初无意于大用公去位后遂参政柄因作此诗寄意
　　次韵酴醿　　　　　　　黄鲁直
　　梅残红药迟此物共春晖名字因壶酒【酴醿本酒名花色似故取以名】风流付枕帏坠钿香径草飘雪净垣衣玉气晴虹发沉材锯屑霏直知多不厌可忍摘令稀常恨金沙学颦时正可挥
　　酴醿　　　　　　　　　陈去非
　　雨过无桃李惟余雪覆墙青天映妙质白日照繁香影动春防过花寒韵更长风流到尊酒犹得助诗狂
　　酴醿　　　　　　　　　韩持国
　　平生为爱此香浓仰靣常迎落絮风每恐春归有余恨典刑元在酒杯中
　　酴醿　　　　　　　　　黄鲁直
　　汉宫娇额半涂黄肌骨浓薰贾女香日色渐迟风力细倚栏偷舞白霓裳
　　张仲谋家堂前酴醿委地　黄鲁直
　　沉水衣笼白玉苖不湔拂苦无聊烦君斫取西庄柳扶起春风十万条
　　观王主簿家酴醿　　　　黄鲁直
　　肌肤氷雪薰沉水百草千花莫比芳露湿何郎试汤饼日烘荀令炷炉香风流彻骨成春酒梦寐宜人入枕囊输与能诗王主簿瑶防影里据胡床
　　次韵张守酴醿　　　　　刘彦冲
　　荣华休羡黑头公且对芳晨赏丽丛十万青条寒挂雨三千粉靣笑临风莫将拟雪才情赋盍与观梅兴味同只恐春归有遗恨典刑犹在浊醪中
　　蔷花
　　羣书要语【阙】
　　古今事实【阙】
　　古今文集
　　古诗
　　蔷薇篇　　　　　　　　储光羲
　　袅袅长数寻青青不作林一茎独秀当庭心数枝分作满庭隂春日迟迟欲将半庭影璘璘正堪翫枝上莺娇不畏人叶里蛾飞自相乱秦家女儿爱芳菲画眉相唤采萎防髙处红须欲就手低边绿刺已牵衣蒲桃架上朝光满杨柳园中暝鸟飞连袂踏歌从此去风吹香气逐人归
　　律诗
</div>
    <div class="pagination">
<a href="古今事文类聚_page172.html">上一页</a><span>...</span><a href="古今事文类聚_page168.html">168</a><a href="古今事文类聚_page169.html">169</a><a href="古今事文类聚_page170.html">170</a><a href="古今事文类聚_page171.html">171</a><a href="古今事文类聚_page172.html">172</a><span class="current-page">173</span><a href="古今事文类聚_page174.html">174</a><a href="古今事文类聚_page175.html">175</a><a href="古今事文类聚_page176.html">176</a><a href="古今事文类聚_page177.html">177</a><a href="古今事文类聚_page178.html">178</a><span>...</span><a href="古今事文类聚_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
