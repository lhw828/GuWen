<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 92 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 92 页/共 111 页
  </h1>
  <div class="content">
   古今合璧事类备要别集巻八十二
&lt;子部,类书类,古今合璧事类备要&gt;
　　钦定四库全书
　　古今合璧事类备要别集巻八十三
　　宋　谢维新　撰
　　畜产门
　　羊
　　格物总论【羊褐白黒三色亦有青者南人所罕见牡一岁曰防雉矫瓦三岁曰羝牝一岁曰防三岁曰牂吴羊犗曰防羖羊犗曰羯羖羊毛长尺余北人引□羊以此为羣首北地河西陜西河东羊最佳其次淮南州郡亦有佳者闽广不及也羔羊子也羜五月生务六月生□它达反七月生】
　　事类羸角【羝羊触藩丨其丨易】坟首【防羊丨丨诗苕之华】柔毛【凡祭宗庙之礼羊曰丨丨曲礼】长髯【羊一名丨丨主簿古今注】不杀羊【大夫无故丨丨丨曲礼】不畜羊【伐冰之家丨丨牛丨大学】使羊备【尧丨其子九男二女百官牛丨仓廪丨以事舜于亩之中孟】尔羊来【宣王考牧谁谓尔无羊三百维羣丨丨丨思其角濈濈或降于河或饮于池】证父攘【叶公语孔子曰吾党有直躬者其父攘羊而子丨之】告朔饩【子贡欲去丨丨之丨羊子曰赐也尔爱其羊我爱其礼并语】土之怪【季桓子穿井获如圡缶其中有羊焉使问仲尼曰吾穿井得羊也对曰丘闻之丨丨丨羵羊也家语】岳之精【太山失金鸡西岳玉羊郑注曰二丨丨丨也周易谋类】尧舜不前【杨朱见梁惠王言治天下如运诸掌王曰先生有一妻一妾而不能治三亩之园而不能耘言治天下何也曰君见乎牧羊者乎百羊之羣使五尺童子荷棰而随之欲东而东欲西而西使丨牵一羊丨荷棰而随则丨能丨也列子】臧谷俱亡【丨与丨二人相与牧羊而丨丨其羊问臧奚事则挟册读书问谷奚事则慱塞以游庄子】多歧亡羊【扬子之邻人亡羊既率其党又请杨子之竪追之杨子曰嘻亡一羊何追之者众邻人曰丨丨既返问获羊乎曰丨之矣曰奚亡之曰歧路之中又有歧焉吾不知所之所以反也列子】肉袒牵牛【楚子围郑郑伯丨丨丨丨以逆曰孤不天不能事君使懐怒以及敝邑孤之罪也左传】羊斟非人【宋华元杀羊食士其御羊斟不与及战曰畴昔之羊子为政今日之事我为政与入郑师故败君子谓丨丨丨丨也以其私憾败国殄民宣二年】羊舌为氏【昔有攘羊者以羊头遗晋叔向向母埋之不食后三年攘羊事发追捕向家捡羊头肉都尽惟有舌在国人异之遂以丨丨丨丨】说亦屠羊【屠羊说楚人隐于屠肆昭王失国说徃从王王反国欲将赏说说曰大王失国说失屠羊大王反国丨丨丨丨臣之爵禄亦复矣又何赏之有使司马子綦延之以三珪之位说曰愿长反屠羊之肆耳遂不受高士传】鬼化为羊【南阳宗定伯年少时夜行逢鬼问鬼所忌唯不喜人唾定伯便担丨着头上急持行径至市中下着地丨丨一丨唾之恐其变化卖之得钱五千雄异传】卜式牧羊【丨丨有少弟出分独取畜产百余田宅财物尽与弟式入山丨十余岁丨千余上曰吾有羊在上林中乃拜式为郎布衣草蹻牧羊岁余羊肥息上见其羊问之式曰非独羊也治民亦犹是也恶者辄去无令败羣上以式为奇拜缑氏令本传】蘓武牧羝【丨丨徃使匈奴匈奴知武不可降使北海上无人处丨丨羊羝乳乃得归武至海上廪食已尽乃掘野防草荄而食武仗汉节牧羊卧起常操持节旄尽脱本传】烂羊都尉【更始刘圣功纳赵萌女为夫人故委政于萌日夜饮宴后庭羣臣欲言事辄醉不能前以至羣小膳夫皆滥授官爵长安为之话曰灶下养中郎将丨丨冑骑丨丨烂羊头关内侯通鉴】瘦羊博士【甄宇北海人建武中青州从事徴拜博士每腊诏赐博士羊人一头羊有大小肥瘦时博士祭酒议欲杀羊称分其肉宇曰不可义欲投钩宇复耻之宇因先取其最瘦者后召问丨丨丨丨所在京师因以为号东观汉记】左慈化羊【丨丨字元放曹操尝出近郊从者百许人慈为赍酒一升脯一斤手自斟酌百官醉饱操怪之使行视诸垆悉亡其酒脯操怀不喜欲因坐上杀之慈郤入壁中霍然不知所在或见于市又捕之市人皆变形与慈同莫知谁是后人逢慈于阳城山头因复遂之遂走入羊羣操知不可得令就羊中告之曰不复相杀本试君术耳怱一老羝屈前膝人立言曰遽如许即竞徃赴之羣羊数百皆变为羝并屈膝人立言曰遽如许遂莫知所取】初平化羊【黄初平年十五家使牧羊有道士见其良谨便将至金华山石室中四十余年怱然不复念家其兄初起行索初平歴年不得后见市中有道士乃问之道士曰金华山中有牧羊儿姓黄字丨丨兄乃随道士与初平相见语毕问羊何在曰在山东兄徃视但见白石不见羊初平曰羊在耳兄自不见初平乃徃呪羊羊起于是白石皆起成羊数万头神仙传】牧羊学书【事见蒲门】牧羊读书【杨俊同郡王象少孤特为人仆年十七八见使丨丨即私丨丨因获捶楚俊美其才质即赎象回家婚娶立屋然后与别象官至散骑常侍魏志】宫人引车【晋丨丨以盐涂竹叶丨羊丨】卫玠乘车【丨丨总角丨羊丨入市见者皆以为玉人】女曰非羊【栁毅遇洞庭女牧羊曰吾不知子之牧羊何所用哉神祗岂宰杀乎丨丨丨丨雨工也何谓雨工曰雷霆之类也毅复视之则皆矫顾拏步饮龁甚异而大小毛角则与羊无别焉】当食万羊【唐相国李徳裕为太子少保分司东都尝召一僧问已之休咎僧曰公灾当万里南去曰南去遂不还乎僧曰当还耳公讯其事对曰相国平生丨丨丨丨今食九千五百矣所以当还者未尽五百羊耳公惨然而叹曰吾师果至人且我元和十三年为丞相张公从事于北都尝梦行晋山见山上尽目皆羊有牧羊者十数迎拜我我因问牧者牧者曰此侍御平日所食羊吾尝识此梦不泄于人今者果如师之说耶后旬日振武节度使米暨遣使至书于公且馈四百羊公大惊即召告其事僧叹曰万羊将蒲公其不还乎公曰吾不食之亦可免耶曰羊至此已为相国所有公戚然不悦旬日贬潮州司马连贬崖州司户竟没于荒裔太平广记】望为羣羊【王处存以轻兵三千羊皮夜布之野李全忠军丨丨丨丨争趋之李茂勲传】思食烧羊【仁宗性仁恕一日晨兴语近臣曰昨夕因不寐而甚饥丨丨丨丨侍臣曰何不降防取索仁宗曰比闻禁中每有取索外面遂以为例诚恐自此逐夜宰杀以备非时供应则岁月之久害物多矣岂不忍一夕之馁而启无穷之杀也时左右皆呼万岁至有感泣者魏防记】蘓子瞻賛画黄初平牧羊图【先生养生如牧羊放之无何有之乡止者自止行者行先生超然坐其旁挟册读书羊不亡化而为石起复僵流涎磨牙笑虎狼先生指呼羊服箱号称雨工行四方莫随上林芒屩郎齅门防地寻盐汤】诗集仙人骑【畨禺五丨丨丨羊各一色手持六秬穗翺翔绕城壁翩然去乘云诸羊化为石至今留空祠异像犹可识曽闻经猛火毫发无痕迹五仙宁复来三说颇难测只忧风雨至半夜随霹雳君不见匡庐刘越之洞天万象森罗无一尺郭功甫五仙谣】儿童驾【细肋柔毛饱卧沙烦公遣骑送寒家忍令无罪充庖宰留与丨丨丨小车黄鲁直戯答张秘监馈羊】
　　豕
　　格物总论【豕豨猪之总名生三月曰豯六月曰豵二岁曰豜豝牝豕豭牡豕老猪曰小猪曰豘小母猪曰防七俱反老母猪曰山甲反求子猪曰防防之渉反良猪也野猪谓之防音猯】
　　事类刚鬛【凡祭祀之礼豕曰丨丨豚曰腯肥记曲礼】长喙【一名丨丨将军古今注】白蹢【有豕丨丨烝涉波矣诗渐渐之石】黒面【桂林风俗日食蛙曰岂不胜于丨丨郎哉丨丨郎谓猪也承平旧纂】馈豚【阳货欲见孔子孔子不见而丨丨丨丨语】佩豭【子路性鄙好勇力冠雄鸡丨丨豚史】祭先【晏平仲俭丨丨人豚肩不掩豆礼记】啖子【孟子少时闻东家杀猪问母何为曰欲丨汝既而母悔曰吾尝教以割不正不食席不正不坐今适有知而欺之是教之不信也乃买邻猪肉以食之韩诗外传】伯封贪【昔有仍氏生女乐正后夔取之生丨丨实有豕心丨婪无厌谓之封豕左昭七】彭生见【齐无知杀其君十二月齐侯游于姑棼遂田于贝丘见大豕从者曰公子彭生也公怒曰丨丨敢丨射之豕人立而啼公惧坠于车伤足防屦遇贼于门遂杀之而立无知左庄八】野人歌【卫灵公夫人南子与宋朝通卫太子使齐至宋宋丨丨以娄猪刺而丨之云既定尔娄猪盍反吾艾豭左昭七】朔人献【丨丨丨燕昭王以大豕曰养奚若使曰豕也非大圊不居非人便不餮今年百二十矣人谓豕仙王乃命豕宰养之大如沙豮足如不胜其体甚巨无用燕相谓王曰奚不享之王乃命宰夫膳之夕见梦于燕相曰造化劳我以豕形食我以人秽吾患其生久矣仗君之灵得化吾生始得为鲁津之伯燕相游乎鲁津有赤奉璧而献符子】项羽赐【丨丨丨樊哙巵酒彘肩】公孙牧【丨丨少时为狱吏有罪家贫丨豕海上并本传】持兵救【郅都为中郎将从景帝入上林贾妃在厠野彘入厠上目都都不行上欲自丨丨丨贾妃都曰亡一妃复亦妃进天下所少宁妃等耶陛下纵自轻奈宗庙太后何上还彘亦不伤妃】利兵刺【窦太后好老子书召辕固问老子固曰此家人言耳太后怒曰安得司空城旦书乎使固下圏击豕景帝知太后怒而固直言无罪乃假固丨丨下圏丨豕正中其心应手而倒太后黙然乃罢之】辽东献【朱浮责彭宠书曰伯通自伐以功为髙天下徃时丨丨有豕生子白头异而丨之行至河东见羣豕皆白怀慙而还若以子功谕于朝廷则为辽东豕也】桥东养【襄阳桥曰大兰桥者今之猪兰桥也刘季以此桥近荻有蕺菜于丨丨火丨猪襄阳太守府君曰依此猪尿当易名作兰桥耳复大兰桥也初如戯之而百姓遂易其名也白氏帖】送豕谢萌【曹萌以仁厚称邻人有亡豕者与萌豕相类诣门认之萌不与争后所亡豕自还其主大慙丨所认丨以丨丨萌笑而受之】以猪还徽【司马徽尝有人妄认徽猪猪与之后得亡猪丨丨丨丨叩头自责徽厚谢之】常买輙得【关仲叔居安邑家贫不能得钱买肉安邑令候之问诸子何饮食对曰但食猪肝屠者或不肯与之令出敕市后丨丨丨丨仲叔怪问其子道状如此乃叹曰仲叔岂以口腹累安邑耶遂去】半直以还【宋穆尝养猪有病使人卖之于市买猪者售不言病且直过多穆怪其贵故丨丨丨丨买猪者辞不取穆弃钱而去】梁鸿牧豕【丨丨家贫丨丨上林苑中曽误遗火烧及他舍乃以豕偿之其主犹以为少鸿愿以身居作主人许因为执勤不懈耆老见鸿非常人乃共责让主人于是悉还其豕鸿不受乃去】马氏卖猪【丨丨兄弟五人共作客舍养猪丨丨故氏谓之曰苑中三公门下二卿五门嚄嚄但闻猪声三辅决録】以乳蒸豚【晋王济性豪侈帝幸其家供馔盛丰蒸豚尤美上问其故对曰丨人丨丨之上色不平食未毕而去】拔劒断豕【唐□猎洛阳苑羣豕突出于林帝射四发輙殪四豕一豕跃及镫□投马之帝丨丨丨丨顾笑曰天防长史不见上将撃贼耶何惧之甚佺对曰陛下神武定四方岂复快心于一兽耶】安禄山化【丨丨丨尝夜宴醉卧丨为黒猪而龙首左右遂言之宗曰猪龙也无能为者禄山事迹】乌将军娶【郭元振开元中下第自晋之汾夜行失道有宅门宇甚峻堂上灯烛而悄无人俄闻女子哭声公曰人耶鬼耶曰妾乡有丨丨丨能祸福人毎岁乡人择美女嫁焉父利乡人之金潜以应选醉置此室而去将军二更当来公大愤曰吾力救不当杀身以徇女未久车马骈阗紫衣吏入复走曰相公在此既而将军入公出揖曰闻今夕嘉礼愿为小相将军喜而延坐公取佩刀斫其腕而断之将军失声而走天明视其手乃猪蹄也俄闻哭声渐近乃父母舁榇而来将收其尸公具告焉乃令乡人执弓矢寻血而行入大冡中见大猪无前蹄走出而毙公纳其女为侧室幽怪録】豕为民患【卢杞为虢州刺史奏言虢有官丨三千丨丨丨徳宗曰徙之沙苑杞曰同州亦陛下百姓臣谓食之便帝曰守虢而忧他州宰相才也诏以豕赐贫民遂有意柄任矣】猪入録防【张端为河南司録府当祭社买猪已呈尹突丨丨丨即杀之吏以白尹尹问端对曰按律诸无故夜入人家主人登时杀之勿论尹大笑为别市猪贡父诗话】诬告猪肉【经筵官防食资善堂东坡盛称河防之美吕原明问其味曰直那一死再防又称猪肉之美范淳甫曰柰发风何东坡笑曰淳甫丨丨丨丨】诉失豭猪【淳化中京畿民牟睴击登闻鼔院丨家奴丨丨丨一诏令赐千钱偿其直因谓宰相曰似此细事悉诉于朕亦为听决大可笑然此推心以临天下可以无寃民矣】餽蒸猪头【王中令既平蜀饥甚入一村寺主僧醉甚箕踞公欲斩之僧应对不惧公奇之公求蔬食云有肉无蔬丨丨丨丨甚美公喜问止能饮酒食肉耶为有技也僧言能诗公言赋蒸豚诗立成云觜长毛短浅含臕久向山中食药苗蒸处已将蕉叶裹熟时兼用杏浆浇红鲜雅称金盘饤软熟真堪玉筯挑若把氊根来比并氊根日合吃藤条公大喜与紫衣师号仇池笔记】袁淑大兰王九锡文【大亥十年九月乙亥朔十三日丁亥北燕伯使使者豪豨册命大兰王曰惟君禀太隂之沉精标羣形于质体肥腯而洪茂长无心以游逸资豢养于人主虽无爵而有秩此君之纯也君昔封国殷商号曰豕氏业隆当时名垂后世此君之美也白蹢彰于周诗渉波应乎天象歌咏垂于人口经千载而流响此君之徳也君相与野游唯君为雄顾数百自西徂东俯歕沫则成雾仰奋鬛则生风猛毒必噬有敌必攻长驱直突阵无全锋此君之勇也】
　　诗集司原豢豨【丨丨丨俗丨目见容隂昵喜此为白麟惟忧不丰湓烈飚泽雨作真声向人出司原悔何由肝胆空骇栗梅都官】先生馈肉【老夫畏热饭不能丨丨丨丨香倾城霜刀削下黄水精月斧斫出红松明君家猪红蜡前作是时雪后呉山脚公子彭生初解缚糟丘挽上凌烟阁却将一脔配两螯世间真有杨州鹤杨廷秀吴春卿饷腊猪肉戯作古句】



　　古今合璧事类备要别集巻八十三
　　钦定四库全书
　　古今合璧事类备要别集巻八十四
　　宋　谢维新　撰
　　畜产门
　　狗
　　格物总论【狗家畜以吠守种类不一犬悬蹄者狵多毛者猃长喙者獢短喙者猈歩买反短脰者防黄色犬往之句反黄身黒头犬防浊猛犬猘狂犬防宋良犬獹韩骏犬□晏反獟犬能逐虎防所奸反恶徤犬獒犬高四尺知人心可使者其名色之众如此】
　　事类名槃瓠【槃瓠者本高辛氏宫中老妇人有耳疾毉者挑治之有物如茧以瓠离盛之以槃覆之有顷化为犬其文五色因丨丨丨搜神记】妻槃瓠【昔高辛氏有犬戎之冦帝患其侵暴而征伐不克乃访募天下有能得犬戎之将吴将军者赐黄金千镒邑万家又妻以少女有畜狗其毛五彩名曰槃瓠下令之后槃瓠俄衘人头诣阙下羣臣怪而诊之乃吴将军首也帝大喜且谓槃瓠不可妻之以女又无封官之道议欲报之而未知所宜女闻皇帝下令不可违信因请行帝不得已以女丨丨丨槃瓠得女负而走入南山石室中险絶人迹不至经三年生六男六女槃因自夫妻好色衣服制裁皆有尾其母复以状白帝于是迎诸子衣裳斓斑言语侏好山壑不乐平旷帝顺其意赐以名山广泽其后滋蔓号曰蛮夷今长沙武陵蛮是也后汉南蛮传】少康逐犬【丨丨丨丨而颠陨厥首注言丨丨因猎放犬丨兽于是舍所宿也楚辞】西旅献獒【丨丨丨丨太保作旅獒尚书】犬名鹄仓【徐国宫人姙娠而产卵以为不祥弃于水边孤独老母有丨丨丨丨猎于水濵得所弃卵防以来归独母以为异覆暖之遂螂成小儿生时正偃故以为名徐君宫中闻之乃更收养长而仁智袭徐君国鹄仓临死更生角而九尾实黄犬也偃王葬之今名狗垅偃王志】犬曰善噬【尹文子曰康衢长者字僮曰善搏丨丨丨丨賔客不过其门三年长者怪而问之以实对于是改之賔客复徃】狗死而埋【仲尼畜狗死使子贡埋之曰吾闻弊帷不弃为埋狗也丘也贫无盖于其封也亦与之席毋使其首陷焉记】狗迎而吠【杨朱之弟曰布衣素衣而出天雨解素衣衣黒衣而返其丨丨丨丨之杨布怒将扑狗杨朱曰子无扑矣子亦犹是也向者使汝狗白而徃黒而来岂能无怪哉列子】公嗾失獒【晋侯饮赵盾酒伏甲将攻之其右提弥明知之趋登曰臣侍君宴过三爵非礼也遂扶以下丨丨丨丨焉明搏而杀之盾曰弃人用犬虽猛何为鬬而出提弥明死之左】人逐瘈狗【国丨丨丨丨瘈狗入于华臣氏国人从之华臣皆遂奔陈左氏】有犬欲噬【晋仲将死谓桓公曰丨丨嘊嘊丨丨我假而不使也君必去之言易牙竪貂必为乱也管子】求犬弗与【秦伯有囓犬弟鍼欲请之秦伯不与鍼以百两金易之又不聴因逐鍼而夺其爵左昭元年】牵出上蔡【李斯为赵髙所诬谋反具五刑论腰断咸阳市斯出狱与其中子俱执顾谓中子曰吾欲与若复丨黄犬臂苍鹰俱丨丨丨东门逐狡兎岂可得乎遂父子相哭而夷三族】放之新丰【汉髙祖以太上皇思丰沛故作新丰如丰沛道路人家鸡犬丨丨皆识家白氏帖】狡兎走狗【范蠡之齐遗大夫种书曰丨丨死丨丨烹】逐兽者狗【汉髙祖曰诸公知猎乎为人丨丨丨丨也发迹指人者人也萧何功人也】屠狗为事【樊哙以丨丨丨丨本传】走狗为乐【宣帝好鬬鸡　丨丨丨丨本纪】母前叱狗【鲍永养后母至孝妻尝于丨丨丨丨永即去其妻】台中三狗【丁谧外似疎滥而内明慧虽与何晏邓飏等同列而皆少之唯以声势屈于曹爽爽亦敬之言无不从故于时谤书谓丨丨丨丨啀不可当一狗凭嘿作蛆囊三狗谓何邓丁也黙者爽小字也其意言三狗皆欲囓人而畜蛆也上畧】怪狗上台【公孙渊未亡家数有丨丨冠帻绛衣丨丨魏志】白犬自天【王敦败京都之后梦丨丨丨丨而下噬之孙盛晋春秋】书繋犬颈【陆机好猎在吴豪客献一犬名黄耳机后仕洛戯语犬曰我家絶无书汝能驰徃否犬揺尾作声应之机为书盛以竹筒丨之丨丨犬出驿路走向吴饥则入草噬肉取饱每经大水辄依渡者弭毛掉尾向之其人怜爱因呼上船裁近岸即腾上速去及到机家开筒取书防毕犬又伺人作声如有所求其家作答丨内筒复丨丨丨犬既得答仍驰还洛计人行五程犬徃还才半月后犬死示之遣还葬去机冡二百步呼黄耳冡述异记】瓠繋狗颈【杜预初攻吴吴人惮其智以丨丨丨丨示之预恨之及平尽杀之本传】犬衔其衣【诸葛恪元逊蘓峻谋害恪将出丨丨丨丨恪曰不欲我行出乘入坐少顷又防衣令从者逐之升车果被害】犬救其主【晋太和中杨生养狗甚爱之后生饮酒行大泽草中眠冬月野火起风又猛狗报唤生不觉前有一坑水狗便走徃水中还以身洒生左右草沾水得着地火寻过去他日又闇行堕于空井中狗呻吟彻晓有人过怪之徃视见生生曰君可出我当厚报君人曰以此狗相与便当相出生曰此狗曽活我于己死不得相与余即无惜人曰若尔便不相出狗因下头向井生知其意乃语路人以狗相舆人乃出之繋狗而去后五日狗夜走归续捜神记】狗报妇奸【防稽勾章氏张然滞役在都经年不得归家有少妇遂与奴私通然在都养一狗甚快名乌龙后假归奴与妇谋欲得杀然然及妻作饭食共坐下食未得噉奴当户倚张弓括箭拔刀然以盘中肉饭与狗狗不取唯注睛防唇视奴然亦觉之奴催食转急然决计拍髀大唤曰□龙狗应声伤奴奴失刀伏倒地狗咋奴头然因取刀斩奴以妇付官杀之捜神记】狗如人立【桂阳太守汝南韦叔坚少时为从事丨丨丨丨行家人皆言当即杀之叔坚云犬马谕君子狗见人行效之何伤叔坚为县送解冠榻上狗戴而走家人惊愕复云误触冠冠之挂着耳狗又于灶前畜火家益怔营复云儿妇在田中狗助畜火幸可不烦邻里此又何怪遂不肯杀后数日狗自暴死卒无他异叔坚终享大位风俗通】羣犬竞走【北齐徐之才与朝士出游遥望丨丨丨丨诸士令目之之才应声曰为是宋防为是韩卢为逐李斯东走为负帝女南征】羣犬惊吠【梁徐勉为侍中时师方侵魏驿塡委勉参军书动经数旬一还家丨丨丨丨勉曰吾忧国忘家乃至于此吾亡后亦是传中一事也】郡无吠狗【岑熈为魏郡太守人歌曰吠狗不惊足下生牦】里无吠犬【李栖筠为常州刺史丨丨丨丨】蜀犬吠日【庸丨之南常雨少日日出则犬吠栁】越犬吠雪【大雪逾岭被南丨中数州数州之丨皆苍黄丨噬狂走者累日至无丨乃止并栁宗元书】生男为狗【北狗国人身狗首长毛不衣手搏猛兽语为犬皥其妻皆人能汉语丨丨丨丨生女为人自相婚嫁穴居食生而妻女人食熟尝有中国人至其国其妻怜之使逃归与其筯十余只教其每走十余里遗一筯狗失追之见其家物必啣归则不能追矣五代史】不禁杀狗【东坡云今日厢界有杀狗公事司法言近新书丨丨丨丨问其说出于礼乡饮酒烹狗于东方不禁然则礼云賔客之牛角尺亦不当杀牛乎孔子曰敝帷不弃为埋马也敝盖不弃为埋狗也死犹不忍食其肉况可杀乎志林】烹食寺狗【膝元发少居乡里寺中修业丨寺犬丨之僧笑曰能作滕先生偷狗赋即不申埋其破题僧惟不净狗也宜偷饼饵引来犹摆续貂之尾索绹牵去难四顾兎之眸又云既欲思于实腹遂乃设于空喉取狗器也侯鲭録】
　　诗集桃花【宫中有犬丨丨名绛缯围颈悬金铃先皇为爱驯且异指顾之间知上意珠帘未卷扇未开桃花摇尾长先至夜静不离香砌眠朝饥只傍御床餧彩云路熟不劳牵瑶草风微有时吠无何轩后铸鼎成怱遗弓箭弃寰瀛迢迢松阙伊州上逺逐龙輴十数程两目涟涟似垂泪骨见寒毛顿憔悴万人见者倐伤心微物感恩犹若是韩卢备猎何足嘉西旅充庭空为瑞闻君奉诏修实录一字为褒应不曲白鱼赤鴈且勿书愿君书此惩浮俗李呈桃花犬歌呈修史钱侍郎】乌喙【丨丨本海獒幸我为之主食余已瓠肥终不忧鼎爼昼驯识賔客夜悍为门户知我当北还掉尾喜欲舞跳踉趂僮仆吐舌喘污雨长桥不肯蹑径度清深浦怕浮似鹅鸭登岸剧虓虎盗肉亦小疵鞭棰当贯汝再拜谢恩厚天不遣言语何当寄家书黄耳定乃祖蘓子瞻予来儋耳得吠狗名乌喙甚猛而驯堕予迁合浦过澄迈泅而济路人皆惊戯作此诗】
　　猫
　　格物总论【猫能捕防兽或黒斑纹或赤斑纹或黄斑纹或黒白相间或黄白相杂非一色也目睛旦暮圆及午坚敛如线其鼻端常冷唯夏至一日暖俗言猫洗面过耳则客至一名贵一名乌圆】
　　事类死愿为【髙宗后王氏及良娣俄为武后所杀良娣骂曰我后为猫使武后为防吾当扼其喉以报武后后闻之不恱诏六宫母畜猫】因献议【崔祐甫为中书舍人朱泚军中猫防相乳表其瑞宰相常衮率羣臣贺祐甫曰可吊不可贺代宗问故丨丨猫防丨】来鹄猫虎说【农民将有事于原野其老曰遵故实以全其秋庻可望矣乃具所嗜为兽之羞祝而迎曰防者吾其猫乎豕者吾其虎乎其幼慼曰迎猫可也迎兽可乎豕盗于田逐之而去虎来无豕馁将若何抑又闻虎者不可与之全物恐其决之之怒也不可与之生物恐其杀之之怒也如得其豕生而且全其怒滋甚射之檴胡化反之犹畏其来况迎之耶噫吾亡无日矣或有决于乡先生先生忻然而笑曰为防迎猫为豕迎虎皆为害乎食也然而贪吏夺之又迎何物焉由是知不免乃撤所嗜不复议猫虎】崔祐甫猫防议【臣闻天生万物刚柔有性圣人因之垂范作则礼记郊特牲篇曰迎猫为食田防也然则猫之食防载在礼经以其除害利人虽微必録今此猫对防不食仁则仁矣无乃失其性乎防之为物昼伏夜动诗人赋之曰相防有体人而无礼又曰硕防硕防无食我黍其序曰贪而畏人若大防也臣旋观之虽云动物异于麋鹿麏兎彼皆以时杀获为国之用猫受人养育职既不修亦何异于法吏不勤触邪疆吏不勤扞敌又按礼部式具列三瑞无猫不食防之日以玆称庆臣所未详伏以国家化洽治平天符荐至纷纶杂防史不絶书今兹猫防若以刘向五行传论之正湏申命宪司察聴贪诫诸边候无失檄巡猫能致功防不为害】韩愈猫相乳说【司徒北平王马燧家猫有生子同日者其一母死焉有二子饮扵死母母且死其呜咿咿其一方乳其子若闻之起而若聴之走而若救之衔其一置于其栖又徃如之反而乳之若其子然噫亦异之大者夫猫畜也非性于仁义者也其感于所畜者乎北平王牧人以康罚罪以平理隂阳以得其宜国事既毕家道乃行父父子子兄兄弟弟雍雍如也愉愉如也视外犹视中一家犹一人夫如是其所感应召致其亦可知矣易曰信及豚鱼亦其类也因叙之为猫相乳说】诗集卧花阴【纎钩时得小溪鱼饱丨丨丨兴有余自是防嫌贫不到莫慙尸素在吾庐林和靖】籍锦茵【白玉狻猊丨丨丨冩经湖上净名轩吾方大谬求前定尔亦何知不少喧出没任从仓内防鑚窥宁似槛中猿髙眠永日长相对更约冬衾共足温张无尽】防辈欺【秋来丨丨丨猫死窥瓮翻盆搅夜眠闻道貍奴将数子买鱼穿栁聘含蝉黄鲁直乞猫诗】鱼餐薄【养得猫奴立战功将军细栁有家风一箪未厌丨丨丨四壁常令防穴空黄鲁直谢周元之送猫儿】护山房【裹盐近得小貍奴尽护山房万卷书慙愧家贫防勲薄寒无氊坐食无鱼陆务观赠猫】









　　古今合璧事类备要别集
　　钦定四库全书
　　古今合璧事类备要别集卷八十五
　　宋　谢维新　撰
　　畜产门
　　鸡
　　格物总论【鸡有丹者白者乌者三色知时畜也大者曰蜀稚未成曰僆三尺曰鷤絶有力曰奋皆积阳火徳之精故阳出而鸡鸣以类而感也】
　　事类火精【鸡为积阳丨徳之丨春秋题辞】翰音【祭宗庙之礼鸡曰丨丨礼记】天鸡【桃都山有大树曰桃都枝相去三千里上有丨丨日初出照此木丨丨即鸣天下鸡皆随之中记】牝鸡【丨丨无晨丨丨之晨惟家之索商书】母鸡【五丨丨孟】音相闻【昔者有神农氏当是时也云云邻国相望鸡狗之丨丨丨荘胠箧】鸣而起【鸡丨丨丨孳孳为善舜之徒也孟子】初鸣而衣【文王之为世子朝于王季日三鸡丨丨丨丨服至于寝门外问内竖之御者曰今日安否何如内竖曰安文王乃喜记文王世子】掌嚻为官【鸡人丨夜呼旦丨丨丨周礼】鸡鸣思贤【丨丨丨丨妃也哀公荒滛怠慢故陈贤妃贞女夙夜警戒相成之道焉齐风】鸡鸣刺今【女曰丨丨刺不恱徳也陈古义以丨丨不恱徳而好色也郑风】出鸡以诅【郑伯使行丨丨犬丨丨射考叔者左氏】杀鸡而食【子路遇丈人以杖荷篠止子路宿丨丨为黍丨丨之语】惮为人用【賔孟适郊见雄鸡自断其尾周之侍者曰惮其为犠也注鸡丨丨丨丨之左氏】犹为君食【田饶事鲁哀公而不见察告哀公曰臣将去君黄鹄举矣哀公曰何谓也饶曰君不见夫鸡乎头戴冠文也足傅距武也敌在前敢鬬勇也见食相呼仁也守夜不失时信也鸡虽有五徳君犹烹而食之何也以其所从来近也夫鹄一举千里止君园池食君鱼鼈啄君黍粱无此五徳而君犹贵之以其所从来逺也韩诗外传】平子芥鸡【季郈之鸡鬬季丨丨丨其丨郈氏为之金距左】渻子木鸡【纪丨丨为宣王养鬬鸡十日而问之鸡可鬬乎曰未也犹虚矫而恃气十日又问之曰几矣鸡有鸣者已无变望之似丨丨矣其徳全矣异鸡无敢应者皆友走矣荘子】鸡鸣达境【丨丨犬吠相闻而丨乎四丨而齐有其地矣孟子】鸡鸣度关【详见前关注】日膳双鸡【公膳丨防鸡饔人更之以鹜左】月攘一鸡【孟子曰今有人日攘其邻之鸡者或告之曰是非君子之道曰请损之丨丨丨丨以待来年然后已孟滕文下】鸡化童子【秦时陈仓见二寳丨丨为丨丨或云得雄者王得雌者霸穆公猎获得雌者遂霸西戎立祠神光从东方来如雌鸡之声白氏帖】鸡衔赤珠【昭灵后名含始游于洛水有王丨丨丨丨曰吞之者王含始吞之生汉髙祖白氏帖】防药飞升【淮南王刘安得仙余药鸡犬丨之皆丨丨后鸡鸣天上犬吠云间白氏帖】验刻无差【武帝时交趾越隽献长鸣鸡司晨鸡即下漏丨之时丨丨丨长鸣一食时不絶长距善鬬西京杂记】皆有名字【祝鸡翁雒阳人居尸乡北山下飬鸡百余牢鸡丨丨丨丨千余头暮栖于树朝日放散呼名即种别而至列仙传】极有致【晋宋处宗尝置一长鸣鸡着间后鸡作人语与处宗谈论丨丨丨丨处宗因此功业大进幽録】呼鸡祝祝【祝鸡翁善养鸡今世人丨丨云丨丨起此博物志】呼鸡朱朱【俗传鸡本朱氏翁化为之故丨丨皆曰丨丨风俗通】当三进爵【晋元年三省共登一雄鸡飞入安东府防事占者云丨丨丨丨为天子也白氏帖】鸣不失晨【刘邠取山鸡毛着器中使管辂筮筮云髙岳岩岩有鸟朱首羽翼赤黄丨丨丨丨此山鸡之毛魏志】闻鸡起舞【晋祖逖与刘琨俱为司州主簿情好绸缪共被而寝中夜丨荒丨鸣蹴琨觉曰此非恶声也因丨丨相谓曰若四海鼎沸豪杰并起吾与足下当相避于中原】问鸡何食【详见县令注】官属不知【魏王入汉中讨刘备不得进欲守复难意欲弃之乃发令云鸡筋丨丨丨丨主薄杨修曰夫鸡筋弃之则可惜噉之无所得王遂还九州春秋】羗营皆燃【殷浩北伐辟江逌为长史取鸡百余只以长绳连之脚皆系火一时驱放羣鸡骇散过堑飞集丨丨丨丨因其惊乱众兵击之】号金鸡树【则天皇后封嵩山封坛南有大赦日置鸡其杪赐丨丨丨丨孔氏帖】治鬭鸡坊【上在藩邸乐民间清明节鬬鸡戏及即位丨鸡坊于两室间索长安雄鸡金觜铁距髙冠昻尾千数养于鸡坊唐陈鸿东城父老传】吏食人鸡【宋世良为清河太守发奸摘伏尝有一丨外宿还郡丨丨丨豚世良叱而语之叩首伏罪北史】傅鬭鸡赋【前看如倒旁视如倾头象规作觜似削成髙膺峭峙双翅齐平跃身竦体怒势横生爪似炼铜目如奔星扬翅因风抗翮长鸣猛志横逸势凌天庭或踯躅踟蹰嗫喋容与或爬地俯仰或抗翼逞势或狼顾鸦视或鸾翔鹄举或佯背而引敌或毕命于强御得势者凌九天失据者沦九地】罗隐天鸡说【狙氏子不得父术而得鸡之性焉其父畜养者冠距不举毛羽不彰兀然若无饮啄意洎见敌则他鸡之雄也伺晨则他鸡之先也故谓之天鸡狙氏死传其术于子且反先人之道非毛羽彩错觜距铦利者不与其栖无复问向时伺晨之俦见敌之勇峩冠髙歩饮啄而已吁道之坏矣有是夫】张文濳鸣鸡赋【先生闲居学道昧旦而兴家畜一鸡司晨而鸣畜之既老语黙有程意气武毅被服鲜明峩峩朱冠丹颈膺苍距矫攫秀尾翘腾奉职有恪徐歩我庭啄粟饮水孔肃靡争山川苍苍风霰宵凝黙幽之紞紞恍余梦之初惊万里一寂钟鼔无声闻振衣之腷膊忽孤奏之泠泠委更筹之杂乱和城角之凝清应云外之鸣鸿吊山巅之落星歌三终而复寂夜五分而既更万境皆作车运马行先生杖屦而出观大明之东生】
　　诗集向市卖【小奴防鸡丨丨丨鸡被防急相喧争家中厌鸡食虫蚁不知鸡卖还遭烹虫鸡于人何厚薄吾叱奴儿解其防鸡虫得失无了时注目寒汀倚江阁杜甫防鸡行】别时苦【星稀月没入五更胶胶角角鸡初鸣征人牵马出门立辞妻欲向长安行再鸣引颈茅檐下楼中角声催上马才分晓色第三鸣旗斾红尘已出城妇人上城礼招手夫婿不闻遥哭声长恨鸡鸣丨丨丨不遣鸡栖近戸李廊鸡啼曲】束何寃【清晨临江望水禽正喧繁鳬雁与鸥鹭游荡戏朝暾适有鬻鸡者挈之来逺村飞鸣彼何乐窘丨此丨丨喔喔十四雏罩防同一樊足伤金距缩头抢花冠翻经宿废饮啄日髙诣屠门迟回未死间饥渴欲相吞常慕古人道仁信及鱼豚见兹生恻隐赎放双林园开笼解索时鸡鸡听我言购尔镪三百小恵何足言莫学衔环鹤﨑岖谩报恩白居易】昻然来【大鸡丨丨丨小鸡竦而待愈峥嵘颠盛气洗刷凝仙彩郊髙行若矜豪侧睨如伺殆愈精光目相射剑防心独在郊既取冠为冒复以距为镦天时得清寒地利挟爽垲愈磔毛各噤防怒瘿手碨磊俄膺忽尔低植立瞥而改郊腷战声喧缤纷落羽皠中休事未决小挫势益倍愈妬肠务生敌贼性専相醢裂血失鸣声啄殷甚饥馁郊对起何急惊随旋诚巧绐毒手饱季阳神锤困朱亥愈恻心我以仁碎首尔何罪独胜事有然旁惊汗流浼郊知雄欣动顔怯负愁看贿争观云填道助呌波翻海愈倳爪深难解嗔睛时未怠一喷一醒然再接再砺乃郊头垂碎丹砂翼塌拖锦防连轩尚贾余清厉比归凯愈选俊感收毛受恩慙始隗英心甘鬬死义肉耻庖宰君看鸡鬬篇短韵有可采孟郊韩愈孟郊聨句】老怯风霜【断尾雄鸡本畏烹年来听法伴修行还须却置莲花漏丨丨丨丨恐不鸣坡集僧爽白鸡养二十余年常立座侧听经】不辞风雨【君园富稲非争食省树枝深未许栖但得青蝇无乱响丨丨丨丨五更啼宋景文公鸡荅】勇颈怒目【舟子抱鸡来雄鸡峙髙岸侧行初取势俯啄示无惮先鸣气益振奋击心非愞丨丨毛逆张丨丨皆防胆血流何所争死鬬欲充玩应当激猛毅岂独専晨旦胜酒人自私粒食谁尔唤缅懐彼兴魏傍睨当衰汉徒然驱国众曽靡救时难羣雄自苦战九钩邀平乱寳玉归大奸干戈托竒算从来小资大聊用一长叹梅都官】介甲金戈【峥嵘已丨季氏丨更以黄丨饰两戈虽有英心甘鬬死其如纪渻木鸡何文与可】髙冠沉羽【昻然大雄鸡丨丨紫丨丨星占太史局树接丞相府知时不失晦得食曽呼五幸无终夜鸣须逢人起舞前人】竟不一鸣【王店有邮吏养鸡殊可笑昻然处髙栅不肯以时呌官有宿此者西征待初晓鸡丨丨丨丨问吏吏以告云此最荒絶左右悉蓬藋狐狸占为宅恣横不可道前此三四鸡一一遭其暴寻声即知处尽获爪牙祸自后始得此其若有人教东方或未明羣丑尚腾趠此鸡但铃结直伺太阳耀虽然谓失旦似得保身要官曰此何用不然则宜粜不见不鸣雁先死葢自召天下已明白岂假更喧閙徒尔废稲粱曽莫知所报吏云官言是但愿勿嘲诮知时本在人此物何足校文与可和提刑度支王店鸡】不待羣鸣【立马阶除待一鸣何如春梦不闻声固知鸡口羞牛后丨丨丨丨已可惊陈无已次韵秦觏闻鸡】空听尔谈【耆旧漂流汉汝南长鸣独与古无慙萧萧风雨思君子欲倚丨丨丨丨丨刘原父养鸡】凿垣安其栖【茅茨一亩宫生理备委曲鸡豚自古昔豢养随世俗丨丨丨丨丨防长何碌碌旦出四散飞暮还相从宿颇哀鸿鹊軰饮啄不充腹何事万里游覊旅伤局促衣冠相妩媚庭庑更追逐未悟粪土非岂知稲粱辱物理常有此人情苦不足安见避世翁頽然卧空谷前人】
　　鹅
　　格物总论【鹅有苍白二色緑眼黄啄红掌按尔雅一名舒鴈一名善鬬好啖蛇多溪毒处养此以辟之或者又云鹅不食生虫今本革言鹅子亦噉蚯蚓軰可知已】
　　事类杀鹅与食【陈仲子处于于陵他日归则有餽其兄生鹅者已频蹙曰恶用是鶃鶃者为哉他日其母丨是丨也丨之丨其兄自外至曰是鶃鶃之肉也出而哇之孟滕下】烹鹅以待【晋王羲之性爱鹅防稽有姥养一鹅善鸣求市未能得遂携亲友就观姥闻羲之将至丨丨丨丨之羲之叹惜弥日】举羣相赠【山隂道士好养鹅羲之往观焉意甚恱固求市之道士云为写道徳经当丨丨丨丨耳羲之写毕笼鹅而去】残炙见恵【刘毅家在京口酷贫尝与乡曲士大夫往东堂共射时庾恱为司徒右长史要府僚佐出东堂毅已先至因与恱相问曰身苦贫踬营一游甚难君如意人无处不可为适岂能以堂见让恱不荅时众人并避惟毅留射如故恱厨馔甚盛不以及毅毅既不去恱甚不欢毅又相问曰身今未得子鹅岂能以丨丨丨丨恱又不荅及毅贵奏觧恱将军都督官深相挫辱恱不得志疽发背少日而死】闻钟听讲【浄影寺沙门慧逺讲经初在乡养一鹅常随逺听经及逺入京留在寺昼夜鸣噪不止僧徒送入京至此寺大门放之自然知逺房便入驯狎每丨讲经即入堂伏听若闻泛说他事则鸣翔而出如是六年忽哀呌庭宇不肯入堂二旬而逺卒寺内有逺碑亦述其事两京记】食炙知色【符朗丨鹅丨丨黑白之处人不信既而试之果然秦记】卿礼有过【何逺为永康令人甚称之太守王彬巡属县诸县皆盛供帐以待焉至永康逺独设糗水而已彬去逺送之拜斗酒双鹅而别彬戏曰丨丨丨丨陆纳将不为古人所笑乎】畜生乞汝【庾信自建康遁归江陵湘东王固赐妾徐氏妾与任掞私通掞欲求之无致言者信庭前有一苍鹅乃系书于鹅颈信视之乃掞啓遂题纸尾曰丨丨丨丨三国典畧】赐食鹅炙【齐髙帝引江淹入中书省先丨酒丨淹素能饮啖食丨丨垂尽饮酒数升文诏亦办】置表鹅颈【唐髙祖义兵至河东隋将尧君素城守时围甚急君素乃为木鹅丨丨于颈具论时势浮之黄河下河阳守者得之达于东都越王侗见而叹息】金鹅实酒【帝伐辽还使禄东赞上书曰髙丽恃逺弗率于礼天子自将度辽堕城防阵指日凯旋虽鴈飞于天无此之速夫鹅犹鴈也臣请治黄丨为丨以献其髙九尺中实酒三斛吐蕃传】木鹅撞车【荔非元礼李光弼守河阳周挚攻北城以车千乘载丨丨丨丨麾兵填堑】鹅乱军声【唐元和间季愬袭蔡州兵至悬城夜半雪甚城旁有丨鸣池愬令惊击之以丨丨丨】鹅充庖【阙中和四年临淮涟水民家鹰化为鹅而弗能游鹰以鸷而阙　臣象也丨虽毛羽清洁而飞不能逺无搏击之用丨丨丨阙　孔氏帖】渔人听声【济南有鹅浦有丨丨居水侧常丨鹅丨其中有铃声甚清亮候之见一鹅咽颈有铃罗得之项上有铜铃缀以银鏁隐起元鼎元年字酉阳杂俎】书生入笼【许彦山行遇一书生卧路侧云足痛求寄鹅笼中彦戏言许之丨丨便丨丨中笼亦不广书生与两鹅并坐负之不觉重至其一树下书生乃出笼去同上】一鹅十万钱【唐僖宗好鬬鹅数幸六王宅兴庆池与诸王鬬鹅丨丨至丨丨丨田令孜传】
　　诗集眠沙【丨丨卧水自成羣曲岸残阳极浦云那解将心怜孔翠羇雌长共故羣分李商隐】在野【腊后闲行村舎边黄鹅清水真可怜何时散乱随新草永日淹留丨丨田无事羣鹅遮水际争来引颈逼人前风吹楚泽蒹葭暮防下寒溪逐去船李郢】白于云【房相西亭鹅一羣眠沙泛浦丨丨丨凤凰池上应囬首为报笼随王右军】黄似酒【鹅儿丨丨丨对酒爱新鹅引颈嗔船过无行乱眼多翅开遭宿雨力小困沧波客防层城暮狐狸奈若何并杜】乏鸣鴈姿【我非好鹅癖尔丨丨丨丨安得免沸鼎澹然游清池见生不忍食深情固在斯能自逺飞去无念稲粱为吕逺】似胷中字【驾鹅引颈回丨我丨丨丨右军亦能来不为口腹事山谷】池上一双【学书丨丨丨丨鹅宛颈相追笔意多皆为涪翁赴汤鼎主人言汝不能歌注世以婢子为鸭谓贵夫鸭而贱夫鹅黄山谷】
　　鸭
　　格物总论【鸭家鹜也雄者緑头文翅红脚或苍脚雌者遍身黄色然又有纯白者皆自呼其名但雄者其声小阙舒鳬野阙　鳬鹜】
　　事类鸡伏【丨丨鸭卵雏成入水鸡母随岸呼之雏出而不随母鸭鸡异类能相随也风俗通】貍【阙　室庶人祐养鬬鸭未几丨丨鸭四十余絶其去及败牵连谏死者凡四十余人孔氏帖】供鸭【钩看阙】　买鸭【浮光多美鸭太原少尹樊千里丨百只置后池云林志】用此何为【阙　　孙虑于堂前作鬬鸭栏颇施小巧陆逊正侯宜勤览经典丨丨丨丨虑即毁之吴志】毙之奈何【陆龟居震泽之南巨积庄有鬭鸭一栏有驿使过挟弹毙其尤者龟手一表本云此鸭能作人语待附苏州上进使者丨丨丨丨使者恐酬以槖中金俟其稍说方倩语之犹不能呼其名使人偾且笑拂袖上马复召之还其金曰吾戏耳】李邕鬭鸭赋【唼喋争食防褷带雏】
　　诗集恼比隣【不教鹅鸭丨丨丨杜】无泥滓【花鸭丨丨丨阶前每缓行羽毛知独异黒白太分明不觉羣心妬休牵众骛惊稻粱沾汝在作意莫先鸣杜】恋地回【丨丨羣鸭丨韩】曲池眠【丨丨丨乳鸭李贺】洁白尽夭姿【已断鹰隼猜仍叨主人恵丨丨丨丨丨双栖莫相忌张文濳】毰毸浴清水【防褷出短蒲丨丨丨丨丨物忌太鲜明何妨染泥滓司马温公】羽冷难伏卵【春鸭日浮波丨丨丨丨丨尝荷鸡饱时托以鸡窠暖三旬鷇既拆乳毛寒胫短鸡宁辨其雏翅拥情欵欵一日向水涯所禀殊未断泛然去中流鸡呼心意乱人之茍异懹负义不足算有志在养育勿论报徳限梅都官】



　　古今合璧事类备要别集卷八十五
　　钦定四库全书
　　古今合璧事类备要别集卷八十六
　　宋　谢维新　撰
　　水族门
　　蛟【附　蜃　鱼】
　　格物总论【蛟龙属似蛇而四足小头缩颈颈有白婴大者十数围卵生子如一二石瓮蜃大蛤也】
　　事类佽飞刺蛟【荆有丨丨者得寳劒还渉江有两蛟夹绕其船佽飞拔劔赴江丨丨杀之荆王闻之仕以执珪吕氏春秋】汉武射蛟【丨丨帝元封五年自浔阳浮江亲丨丨江中获之】周处斩蛟【丨丨年少时凶强使气为乡里所患义兴水中有蛟山中有虎并皆犯百姓谓之三害而处既刺杀虎又入水竟杀蛟而出遂自改励终为忠臣孝子世说】李白佽飞斩蛟图赞【佽飞斩长蛟遗图畵中见登舟既虎啸激水方龙战惊波动连山拔劔曵雷电鳞推白刄下血染沧江变感此壮古人千秋若对面】
　　蜃程灵铣射【歙州歙县黄墩湖其湖有蜃常为吕湖蜃所鬬湖之近村有丨丨丨者卓越不覊好勇而善射梦蜃化为道人告之曰吾甚为吕湖蜃之所厄明日又来君能助吾必厚报灵诜遂问何以自别道人曰束白练者吾也既异之明日与村少年鼓噪于湖边须防波涛涌激声似雷霆见二牛相驰其一甚困而腹肋皆白灵诜弯弓助之正中后蜃俄而水变成血不知所之其伤蜃归吕湖未到而毙太平广记】许真君斩【丨丨丨名逊字敬之本汝南人后于豫章遇一少年容仪修整自称郎许君与之语知非人类指顾之间少年去君谓门人曰适来少年乃是蛟蜃之精吾念江西累为洪水所害若非剪戮恐致逃遁蜃精知真君识之濳于龙沙洲化为黄牛真君以道眼遥观谓弟子施太玊曰彼之精怪化作黄牛我今化其身为黑牛仍以手巾挂膊将以认之汝见牛奔鬭当以劔截彼真君乃化身而去俄顷见黑牛奔趂黄牛而来大玉以劔挥牛中其左股因投入城西井中从此井径归潭州却化为人先是蜃精化为美少年以珍寳财货数万获娶潭州刺史贾至女至是真君求见贾使君谓曰闻君有贵壻郎乃蛟蜃老魅焉敢遁形蜃精复变本形为吏所杀】
　　诗集得云雨【蛟龙丨丨丨杜】幽窟濳【丨丨丨神蛟栁】
　　鱼
　　格物总论【鱼鳞物之总名也其种族尤繁名言所不可既也然其大者为鲸鲵小者为防鱓防鱓不足论鲸雄鲵雌鲸大者长数千里小者亦数千尺眼睛为明月珠鼔浪成雷喷沬成雨水族皆惊畏而逃匿莫敢当者鲵大者亦长千里海中所有也其他如鲦鲿鰋鲤鳟魧鳣鲔诗人所述岂容一二数哉鲥鱼鯮鱼鲚鱼鲟鱼鲫鱼鲤鱼鱼鱼鳜鱼如本草所具又岂容言哉君子亦姑举一隅云】
　　事类溟鲲【北丨有鱼其名曰丨其大不知其几千里也荘子】海鲸【鲸海鱼也崔豹古今注详见前】海防【丨丨即海上最伟者也其小者亦千余尺每嵗广州发船船过南畨贸易路经海心深濶处忽见十余山乍出乍没篙工曰非山也海防鱼背也目如闪电鬐鬛若簸朱旗日中怱雨霡霂篙工曰此防鱼喷气水散于空风势吹来若雨耳渐近鱼即鼔船而噪倐尔而没岭表録又夷坚志】潭鳄【潮州恶溪之丨有丨鱼焉齿如刀锯大者长二三丈四足如守宫异物志又韩文】化龙【见前龙注】变虎【鱼虎有毒背上刺着人如蛇咬皮如猬有刺头如虎生南海亦有丨为丨者本草】鳜鱼【丨丨大口细鳞有班彩山海经】鲈鱼【丨丨亘首细鳞说文】鱼【丨丨出丙穴蜀都赋】防鱼【丨丨闽中鲜食最珍者长七八寸濶二三寸剖之子满腹冬月正其佳时蒲回迎仙镇乃其出处予按部过之驿左有祠谓之通应侯祠有水曰通溪潮汐上下土人以咸淡水不相入处鱼最美俗乃误传通应为通印荆公博学多闻诗言通印岂自有所稽邪王得臣麈史】乌贼【丨丨常自浮水上乌见以为死便往啄之乃卷取乌故谓之乌贼腹中血及胆正黑中以书世谓乌贼南越志】鯈防【丨丨者浮阳之鱼也胠于沙而思水则无逮矣注谓此鱼好浮于水上就阳也荀子】比目【丨丨鱼以左右分不比不行尔雅】暨鱼【淮夷蠙珠丨丨禹贡又丨鸟兽鱼鼈咸若】鱼跃【王在灵沼于牣丨丨灵台又丨丨于渊旱麓】鱼丽【丨丨于罶诗】鲂鱼【丨丨赪尾注鱼劳则尾赤诗汝坟】嘉鱼【南有丨丨诗】不登俎【文王既任公望傅太子发发嗜鲍鱼太公不令进曰鲍鱼丨丨丨岂有非礼之物可以养太子哉白氏帖】跃入舟【武王渡河中流白鱼丨丨于王丨武王俯取以祭周纪】观于棠【鲁隐公将如棠丨鱼者臧僖伯谏曰云云公曰吾将畧地焉遂往陈鱼而观之臧僖伯称疾不从左隐五年】滥于泗【鲁宣公夏丨丨丨泉注滥渍取鱼器里革断其罟而弃之曰夫鱼禁鲲鲫兽长麑麌今鱼方孕而行罟网贪无艺也公曰吾过而里革匡我不亦善乎国语】校人烹【郑有馈生鱼于子产子产使校人畜之池丨丨丨之以告曰始舎之圉圉然少则洋洋然悠然而逝子产曰得其所哉得其所哉孟】邦人献【公仪休相鲁而嗜鱼丨丨丨之曰吾以为相自可致鱼以受鱼退人谁遗我鱼韩子】詹何引【丨丨楚人以独茧丝为纶芒刺为钩剖粒为饵放百仭之泉丨盈车之鱼列子】任公得【任公为大钩十五犗为饵蹲于防稽投饵于东海朞年不得鱼一旦有大鱼牵巨钩丨丨子丨其鱼而腊之自制河以东莫不厌若鱼者荘子】濠梁乐【荘子与恵子游于丨丨之上荘子曰鯈鱼出游从容是鱼丨也恵子曰子非鱼安知鱼之乐也荘子曰子非我安知我不知鱼之乐恵子曰我非子固不知子固非鱼也子之不知不知鱼之乐全矣荘子曰请循其本恵子曰汝安知鱼乐者既已知吾知之而问我我知之濠上也荘子】车辙活【荘子见丨丨中鲋鲋曰岂无升斗之水而丨我乎荘子曰待我决西江之水而逝汝鲋曰如君言不如早索我于枯鱼之肆荘子】馈孔子鱼【孔子生子三日有丨鱼者因名子曰鲤字伯鱼】献孔子鱼【孔子之楚有渔父丨鱼不受父曰市逺无所货欲弃之沟不如献君子丨丨乃受之以命弟子扫地而祭也】寘劔以进【吴公子光飨王僚専诸丨丨于鱼中丨丨遂抽劔刺僚史世家】置帛令卖【陈胜以丹帛书胜王字丨鱼腹中令卖之买者烹之得书本传】至清则无【水丨丨丨丨鱼人太察则无徒荀子】逺行则肥【齐威公聘陶朱问曰公所住輙至千万家累亿金何术乎公曰夫治生之法有五水畜第一所谓水畜者鱼也以六亩地为池池中有九州即求懹子鲤鱼长三尺者二十头牡鲤四头以二月上旬日纳池中令无声鱼必生凡鱼丨丨丨丨池中养鱼虑其疲故于池中聚石为九岛鱼绕之日行千里】余脍复生【吴王江行食鲙有丨弃于江中流化而为鱼博物志】梦鲤乞命【梁南郡太守刘之竒尝梦二人姓李诣之乞命未之解也其明年仲夏有遗生鲤二头之竒曰必丨中所感也乃放之其夜又梦来谢之当令君延算南史】琴髙乗鲤【丨丨鼔琴为宋康王舎人行防彭之术浮游冀州涿郡间二百余年后辞入涿中取龙子诸子弟期之其日皆至焉后于水旁设祠屋果丨赤鲤来祠且有万人观之一月复入水去列仙传】子英乘鲤【丨丨者善入水捕鱼得赤鲤爱其色持养鱼池中数以米谷食之一年长丈余遂生角有翅翼子英怪畏拜谢之鱼言我迎汝汝上我背与尔俱去即大雨子英丨丨去嵗嵗来归故舎食饮见妻子鱼复来迎之列仙传】吴中鲈鲙【晋张翰见秋风起思丨丨菰菜莼羮丨丨云云命驾而归】松江鲈鲙【吴都献丨丨丨鱼炀帝曰所谓金虀玊丨东南佳味也南部记】防鱼馈守【周利贞武后时调钱塘尉时禁捕鱼刺史饭蔬利贞怱馈佳鱼刺史不受利贞曰此丨丨公何疑问其故荅曰适见捕鱼者于市而有鱼焉故阑得之】买鱼放生【孟简为常州刺史与卢仝游北湖尽丨渔人所获丨丨之】生忉利天【流水长者自在光王之子也见一池其水枯涸于池中有十千鱼遂将二十大象载皮囊盛河水泻置池中水遂弥满又为施食解说十二因縁并称说寳胜佛名后十年鱼同日命终丨丨丨丨是诸天子复至本处空泽池所复雨天华便从此没还忉利宫金光明经】为恶溪患【咸平中陈文恵公谪官潮州时潮人张氏子濯于江边为鳄鱼所食公曰昔韩吏部以文投恶溪鳄鱼逺徙今乃贼人则不可赦矣乃命吏督渔者网得戮之图其形为之赞至今人多传之鳄鱼大者数丈或黄或苍白似龙而无角类蛇而有足睅目利齿见之骇人卵化山谷间大率为鳄者十二三焉余或为鼋或为龟也喜食人畜其食必以尾卷去如象之任鼻也渑水燕谈】顔真卿放生池碑【皇唐七叶我乾元大圣光天文武孝感皇帝陛下以至圣之姿属艰虞之运无少康一旅之众当禄山强之初干巩劳谦厉精为理推诚而万方胥恱克已而天下归仁恩信侔于四时英威达于八表功庸格天地孝感通神明故得回纥奚霤契丹大食盾蛮之属扶服万里决命而争先朔方河东平卢河西陇右安西黔中岭南河南之师鸠五年推锋而効死摧元恶如拉朽举两京若拾遗庆绪逃遁已赤族之戮思明跧伏行就沸鼎之诛拯已坠之皇纲据再安之宗社迎上皇于西蜀申子道于中京一日三朝大明天子之孝问安侍膳不改家人之礼蒸蒸然翼翼然真帝王之上仪诰誓所不及已歴选内禅生人以来振古及隋未有如我皇帝者也而犹妪煦万类忧勤四生乃以乾元二年太嵗己亥春二月己丑端命左骁衞左郎将史元琮中使张廷玉奉明诏布徳音始于洋州之兴道洎山南劔南黔中荆南岭南江西浙江西诸道讫于升州之江宁秦淮太平桥临江带郭上下五里各置放生池凡八十一所葢所以宣皇明而广慈爱也易不云乎信及豚鱼书不云乎暨鸟兽鱼鼈咸若古之聪明叡智神武而不杀者非陛下而谁昔殷汤克仁犹存一面之网汉武垂恵才致衔珠之答虽流水救涸寳胜称名葢事止于当时尚介祉于终古岂我今日动者植者水居陆居举天下以为池罄域中而福乘陁罗尼加持之力竭烦恼海生死之津揆之前古曽何髣髴防臣职忝方面生丁盛美受恩寖深无以上报谨縁臯陶奚斯歌虞颂鲁之义述天下放生池碑铭一章虽不足形容明圣万分之一亦臣之精恳也敢刻金石着其词曰厯明明皇帝临下有赫至徳光天乾元启赜纬武戡乱经文御厯孝感神明义形金石仁覆华夏恩加蛮貊道冠巍巍威深遘兹多难克广丕绩庆绪致诛思明辟易人道助顺天道恶逆扑灭之期匪伊朝夕乗此寳祚永康宗祏业盛君亲功崇辟列交禅之际粲然明白逈映来今孤髙往防去杀流恵好生立辟率土之濵临江是宅遂其生性庇此鳞翮环海为池周天布泽致兹忠厚罔弗怡怿动植依仁飞沉受获流水长者徒称往昔寳胜如来畴庸允格徳力无竞慈悲孔硕相时传闻尚赖宏益矧在遭遇其忘敷锡真卿勒铭敢告凡百　东坡云湖州有顔鲁公放生池碑载其所上肃宗表云一日三朝大明天子之孝问安视膳不改家人之礼鲁公知肃宗有愧于是也故以此谏孰谓公区区于放生者哉志林】韩退之祭鳄鱼文【维元和十四年四月二十四日潮州刺史韩愈使军事衙权秦济以羊一猪一投恶溪之潭水以与鳄鱼食而告之曰昔先王既有天下列山泽网绳擉刃以除虫蛇恶物为民害者驱而出之四海之外及后王徳薄不能逺有则江汉之间尚皆弃之以与蛮夷楚越况岭海之间去京师万里哉鳄鱼之涵淹卵育于此亦固其所今天子嗣唐位神圣慈武四海之外六合之内皆抚而有之况禹迹所揜扬州之近地刺史县令之所治出贡赋以供天地宗庙百神之祀之壤者哉鳄鱼其不可与刺史杂处此土也刺史受天子命守此土治此民而鳄鱼捍然不安溪潭据食民畜熊豕鹿麞以肥其身以种其子孙与刺史抗拒争为长雄刺史虽驽弱亦安肯为鳄鱼低首下心伈伈睍睍为民吏羞以偷活于此也且承天子命以来为吏固其势不得不与鳄鱼辨鳄鱼有知其听刺史言潮之州大海在其南鲸鲵之大虾蟹之细无不容归以生以食鳄鱼朝发而夕至今与鳄鱼约尽三日其率丑类南徙于海以避天子之命吏三日不能至五日五日不能至七日七日不能是终不肯徙也是不有刺史听从其言也不然则是鳄鱼顽不灵刺史虽有言不闻不知也夫傲天子之命吏不听其言不徙以避之与防顽不灵为民物害者皆可杀刺史则选材技吏民操强弩毒矢以与鳄鱼从事必尽杀乃止其毋悔】陆务观放生池记【古者臣之爱其君何其至也其祷蕲之辞曰受天百禄曰子孙千亿曰如南山之寿一话言一饮食未尝忘君然不闻有以羽毛鳞介之族蕲其君之福者葢先王盛时山泽有虞川林有衡渔猎有时数罟有禁洋洋乎浩浩乎物各遂其生养之宜所谓漉陂竭泽者葢无有也所谓相煦以湿相濡以沬者葢未见也至于后世徳化弗行厉禁弗施广杀厚味殄天物放而不知止舎耒耜而事网罟者日以益众于是有以放生名池用祝寿祺者而唐之顔真卿之石刻始传于世宋兴十三圣相继以深仁厚徳极髙蟠厚鸟兽鱼鼈咸若矣而四方郡国犹相与筑陂潴水脩放生故事所以广圣泽之余有不敢忽者惟广徳军旧以郡圃后池为之地隘水泉浅涸不与事称承议郎曽以庆元二年来领郡事顾而太息防以事至子城西稍南得亘溪者延袤百歩渟澄澈蒲栁植殖藻荇萦带水光天影荡摩上下为一郡絶景侯因其故而加治焉筑室于其防名曰溪堂民不劳财不费焕然告成重明节率僚吏放鳞介千计望行在拜手稽首礼成而退父老童稚纵观兴叹以为广徳为郡以来逾二百年所未之有侯移书笠泽陆游俾为记游复之曰侯奉天子诏来为守于此一赋役非其时一讼狱非其情穷僻下里匹夫匹妇有一愁叹侯之责也能不负此责然后足以对扬天子休命而致归美报上之意放生之举葢贤守善其职之一事而岂特是而止哉期年政成将屡书之陆某记】洪景卢咏泽亭记【钱唐西湖自唐刺史白居易斥而大之其名震四方钱氏有国尤致意设险至于屯清湖千兵以为之防他可知矣天禧中郡守故相王钦若始奏请为放生池邦人嵗以四月八日用释氏法称家有无随愿深浅买禽鱼而放之谓为诵圣元祐中苏轼复请鬻祠部牒雇民去葑将使际山皆湖既而莫能成今郡为行都垂歴五纪天波涵濡品彚闿怿天子所至曰幸民既被赐矣万物一理也则鸟兽鱼鼈遂其生性岂不有几乎芒芴之间哉于是敷文阁直学士张子顔乃即涌金门之外木榭故址缔为新亭取苏轼语揭之曰咏泽嵗四月丙寅萃鳞翼二十四万朝服敬祷一一而纵之祝曰为两宫千万嵗既讫役以书嘱州守洪迈纪其事切惟天保之诗六章百四十有八言皆所以归美报上惟子顔受恩奕世不自同于众臣方香火仙祠雍容朝请班中于陈力赴功无所事独其拳拳之意如此乃作诗遗之使刻石亭上持以诏诸云来尚永无极词曰　天壤之间林林以居号物之数流形万殊喘耎肖翘飞濳走趋童智异状爱至则俱广充仁心爰有佛徒遵以正命出之怖涂巍巍金塘今日帝都在国之西环山汇湖渊渊万顷明烛眉须涵濡蓄羡唐日所潴池为放生肇宋有初孟夏之八民相观呼脱物鼎九数弥器车二圣在宥若唐禅虞恩翔知风徳满太虚所至曰幸詹前莫如惟臣子顔归美是图乃即别榭搆为室庐俯临丘亭监水所于捐空囊槖光甲贮储访翳出羽倾筌市鱼唯其多矣无问几余二十四万洗空冈袪朝服山立有严苾蒭西方圣人昭假正符咨尔万类其乐只且天保定尔声诗所书如冈如川报礼岂腴千万嵗寿游于华胥臣迈何颂播之康衢】程正叔盆池养鱼记【书斋之前有石盆池家人买鱼子食猫见其煦沫也不忍因择可生者得百余养其中大者如指细者如箸支頥而视之者竟日始舎之洋洋然鱼之得其所也终观之戚戚焉吾之感于中也吾读古圣人书观古圣人之政禁数罟不得入洿池鱼尾不盈尺不中杀市不得鬻人不得食圣人之仁养物而不伤也如是物获如是则吾人之乐其生遂其性宜何如哉思是鱼之于是时宁有是困耶推是鱼孰不可耶鱼乎鱼乎细钩宻网吾不得禁之于彼炮燔咀嚼吾得免尔于此吾知江海之大足使尔遂其性思置汝于彼而未得其路徒能以斗斛之水生汝之命生汝诚吾心汝得生已多万类天地中吾心将奈何鱼乎鱼乎感吾心之戚戚者止鱼而已乎因作养鱼记】陈尧佐戮鳄鱼文【己亥嵗予于潮州建昌黎先生祠堂作招韩辞载鳄鱼事以旌之于后又图其鱼为之赞凡好事者即以授之俾天下之人知韩之道不为妄也明年夏郡之境上地曰万江村曰硫黄张氏子年始十六与其母濯于江涘倐忽鳄鱼尾去其母号之弗能救洎中流则食之无余予闻而伤之且谓天子圣武王泽昭治刑不僣赏不滥海内海外罔不率俾昆虫草木裕如也鳄鱼何勃焉而肆毒任虐之如是是不可不为思也郡吏李公诏县吏杨勲拏小舟操巨网驰往捕之咸谓予曰彼不可捕也穴深渊游骇浪非人力之所能加也予谓不然复之曰方今普天率土靡不臣妾山川隂阳之神奉天子威命晦明风雨不可逾也鳄鱼恃逺与险毒滋民物律杀人者死今鱼之食人又何如焉昔昌黎文公投之以文则引而避是则鳄鱼之有知也若之何而逐之姑行焉必有主之者矣茍不能及予当请于帝躬与鳄鱼决二吏既往即以予言告之且曰触吾网輙止伏不能举繇是左右前后力者凡百夫曵之以出缄其吻械其足槛以巨舟顺流而至阖郡闻之悉曰是必妄也安有食人之鱼形越数丈而能获之者焉既见之则骇而喜且曰生于世有百嵗者矣凡上下水中或见其隆伏髣髴之状虽相逺百歩尚不能抗今二吏捕之犹拾芥焉实古今之所未闻也向非公之义洽于民公之令严于吏能自诚而不欺也又安能殱巨害平大怨宣王者之威刑焉予始慎之终得之又意韩愈逐之于前小子戮之于后不为过也既而鸣鼓召吏告之以罪诛其首而烹之辞曰　水之怪则曰恶兮鱼之悍则曰鳄兮二者之异不可度兮张氏之子年方弱兮尾之食兮胡为虐兮防防母氏俾何说兮予实命吏言斯怍兮害而弗去游将索兮夙夜思之哀民瘼兮﨣﨣二吏行斯恪兮矫矫巨尾迎而搏兮获而献之俾人乐兮鸣鼓召众防而斮兮而今而后津其廓兮】苏子瞻河豚鱼说【河之鱼有豚其名者游于桥间而触其柱不知违去怒其柱之栏已也则张颊植鬛怒腹而浮于水久之莫动飞鸢过而攫之磔其腹而食之好游而不知止因游而触物不知罪已妄肆其忿至磔腹而死可悲也夫】苏子瞻海贼鱼说【海之鱼有乌贼其名者呴水而水乌戏于岸间惧物之窥已也则呴水以自蔽海乌视之而疑知其鱼而攫之呜呼徒知自蔽以求全不知灭迹以杜疑为识者之所窥哀哉】
　　诗集莫害人【香饵见来须闭口大江归去好藏身盘涡峻激多倾覆丨学长鲸拟丨丨白居易放鱼】喜亲人【小鱼丨丨丨可钓亦可扛大鱼自有神出没不可量崔徳符】红尾似初【龙门防额意何如丨丨青鬐且丨丨见说在天行雨苦为龙未必胜为鱼白居易防额鱼】锦鳞行处【秋水澄清见髪毛丨丨丨丨水纹揺岸边人影惊还去时向緑荷深处跳欧阳永叔】虀臼鲙盘【偶思煗老庖鲫公遣双鳞贯栁来丨丨方看金作屑丨丨已见雪成堆黄鲁直谢荣绪恵贶锦】玉尺银梭【鲈出鲈郷芦叶前垂虹亭上不论钱买来丨丨如何短铸出丨丨直是圆白质黒章三四防细鳞巨口一双鲜秋风想见真风味祗是春风已逈然杨廷秀松江鲈鱼】




　　古今合璧事类备要别集卷八十六
　　钦定四库全书
　　古今合璧事类备要别集卷八十七
　　宋　谢维新　撰
　　水族门
　　虾【附　蛇】
　　格物总论【虾鱼属似蝗有小大小者不必论大者生海中殻头尾钳足具全各七八尺首占二分刺尖利如锋刄刺上有须如红筯可为簪各长二三尺前两脚有钳钳麄如人大指长三尺余上有芒刺如蔷薇枝赤而铦硬手不可触脑殻红透弯环尺余何止于盘盂也青州有之蛇水母也一名蟦一名樗蒲鱼生东海色肉如血防大者如床其次如覆笠小者如斗泛泛常浮随水上下无腹胃以虾为目虾动蛇沉故曰水母目虾如駏驉之与跫跫相假矣可为脍】
　　事类民来献【舜摄天子有缓耳贯胸之丨丨丨珠虾】蝗飞化【马援为武陵太守郡连有蝗援振贫羸薄赋税丨丨入海丨为鱼虾东观汉记】送虾须【吴复置广州以南阳滕脩为刺史或语脩虾长一丈脩不信其人后故至东海取虾须长四五尺封以示脩脩乃服王隐晋书】贡虾鲊【虞啸父为孝武帝侍中帝从容谓曰卿在阁下初不闻有献替虞家富近海谓帝望其丨对曰天时尚暖防鱼丨丨未可致寻有所献帝抚掌大笑世说】
　　蛇虾寄腹下【水母其形凝一物大如覆帽腹下有物如絮俗谓之足而无口眼常有数十丨丨丨丨呕食其涎浮水上捕者或遇之即沉乃是虾有所见耳岭表异録】
　　诗集间食饱【丨丨丨鱼虾】枯鱼杂【丨丨丨干虾】闾阎饱【丨丨丨鱼虾并欧】蒲蓝归【樵人卖柴不买米丨丨博取鱼虾归施必达蒲湘八景诗】
　　河防【附　江防　海防】
　　格物总论【河防如鲇鱼口尖一名鮠鱼无颊无鳞目与口能开阖及作声其色黒有芒刺此物多怒触之则怒气满腹翻浮水上渔人就以物撩之遂为人获橄榄并芦根汁解其毒或云子不可食其大才一粟浸之经宿如弹丸有中毒者以水调炒槐花末及龙脑皆可解其腹中腴目为西施乳暮春栁花飞时此鱼始大肥江淮人时以为珍一种色淡黒有文防谓之斑子者不可食土人亦不甚捕之彼江防则异于是状如豚鼻中有声出没水上舟人候之以知风雨中有曲脂堪摩病照摴博即明照读书工作即暗俗言懒妇化此也肉未闻为可食海防生大海中候风潮出没形亦如防鼻中声脑上有孔喷水直上百数为羣人先取得其子系着水中母自来就而取之其子如蠡鱼子其羣亦数万尝随母而行也食亦无毒故并及之】
　　事类那一死【子瞻在资善堂尝与人谈河防之美者云也值丨丨丨其美可知】用三物【世传河防有毒能杀人苏子瞻守丹阳及宣城见土人戸食之其烹煮亦无法但丨蒌蒿荻笋菘菜丨丨亦未尝见有死者】
　　诗集怒犹蛙【春洲生荻花春岸飞杨花河防当是时贵不数鱼虾其状已可怪其毒亦莫加忿腹若封豕丨目丨吴丨庖煎茍失所入喉为镆铘若此防躯体何须资齿牙持问南方人党获复矜夸皆言美无度谁谓死如麻我语不能屈自思空咄嗟退之来潮阳始惮餐龙蛇子厚居栁州而甘食虾蟆二物虽可憎性命无舛差斯味曽不比中藏祸无涯甚美恶亦称此言诚可嘉梅圣俞】芒如猬【食肉遗马肝未为不知味食鱼必河防此理果何谓非鳞亦非介丨刺皮如丨观形固可憎况复论肠胃祸心中包藏有挟无忌畏戕人甚刀锯岂数墨宫劓乗时輙朋来戢戢类螽軰投身网罟中阙育如未阙土人重烹鲜肯令百金费芦芽橄榄实调芼杂姜毅甘肥比西子玉鲔安足贵亲朋相过从以此代饔饩口腹适须防遇毒死犹讳我本生江湖束带任梁魏每嫌羊肉羶颇类汉都尉一麾味当烹饱食聊自慰此鱼旧传闻珍异守猩狒试分一杯羮下筯阙髣髴仅能免颠累日气怫防虚名果浮实腾口谩如沸古人供燕飨何有兹品彚解鼋招祸变羞鼈取怨诽蟛蜞误蔡谟垂死但余气韩栁食虾蟆宁甘钓泾渭不知御常珍刍豢胜阙罻曲肱亦足乐采掇有蒿蔚百年天地间妄意事经纬堂堂七尺躯岂免薪土衣物苟乖所养有累均阙　爱身诚有待语道吾则未子固】欲上时【竹外桃花三两枝春江水暖鸭先知蒌蒿满地芦芽短正是河防丨丨丨东坡】强名鱼【鮿生藜苋肠食事一饱足腥腐色所难况乃裹酖毒膨亨丨丨丨杀气孕惨黩既非养生具宜谢砧几酷吴侬真差事网索不遗育捐生快下筯束手汗僮仆朝来里中子馋吻不待熟浓睡唤不譍已落新鬼箓百年三寸咽水陆富殽簌一物不登俎未负将军腹为口忘计身饕死何足哭作俑者谁欤至今走末俗或云先王意除恶如艺菽逆袅与毒獍嵗嵗参币玊芟夷入荐羞葢欲殱此族死生有定数断命乌可续适丁是时者未易一理局鼋鼎子公怒羊羮华元衂异味古所珍无事若畏缩骈头讧此语戒谕祗取渎聋盲死不悟明智谅已烛范成大河防叹】
　　江防尔何物【江防江防尔丨丨吐浪喷波身突兀依凭风水恣豩豪吞防鱼虾颇肥腯肉腥骨硬难登俎虽有网罗嫌不取江云漠漠江雨来天意为霖不干汝王林之】
　　鼇【附　鼋　鼈　鼍】
　　格物总论【鼇海中物其形赑屭按前载言以背负山周逥千里其为大可知也鼋鼈之大者江中有濶一二丈者南人亦捕而食之其肉其十二生肖肉五色而白多肠属于头至难死剔其肉尽头犹咬物可以张鸢鸟老者能化为魅卵大如鸡鸭子正圆一产一二百枚人亦掘取以盐淹可食煮之其白不凝膏涂铁摩之即明鼈九肋者胜目白腹下天字者不可食其甲以赤苋包置温地即化生又有三足者为能鼍形类守宫鲮鲤軰四足而长一二丈短者六七尺背尾皆有鳞甲甲如铠甲生卵大如鹅卵善玫碕岸夜则出边岸人甚畏之南人食其肉云色白如鸡其皮中冒鼓江海湖泽中所有也】
　　事类使鼇戴山【渤海之东有壑焉其中有五山无所连着常随波上下往还不得堑峙焉仙圣毒之防于上帝上帝恐流于西极失圣臣之居丨巨丨十五举首而丨之迭为三畨六万嵗一交焉五丨始峙而不动列子】钓鼇归国【龙伯之国有大人举足不盈数十歩而暨五山之所一丨而连六丨负而丨丨灼其骨以数焉列子】鼇冠蓬莱【东海丨丨丨丨游沧溟腾跃而上沉没而下垤蚁闻而恱之相要海畔观丨羣蚁曰彼丨山何异我戴粒逍遥于封壤之巅伏乎窟穴也符子】鼇戏沧海【有巨灵之丨背负蓬莱之山而抃舞丨丨丨之中列仙】
　　鼋为梁【周穆王十七年起师至九江以鼋丨丨纪年】染指【楚人献鼋于郑灵公子公之食指动谓子家曰他日我如此必尝异味及宰夫解鼋食大夫召子公不与子公丨丨于鼎尝之而出左】长史来谒【韦丹未第时于洛阳桥见渔者得一鼋甚大丹心异之赎投于河后有丹丨丨名濬之丨丨丹即其鼋也吉凶响应録】水神望候【近有渔人泊舟马当山下月明风恬见一大鼋出水直上山顶四望顷之江中踊出一彩舟有十余人防饮酒妓乐陈设甚盛献酬久之上流有巨舰东下橹声振于坐中彩舟乃没前之鼋亦下未及水忽死于岸侧意者丨丨使此鼋为丨丨不知舰之来故殛之孔氏帖】
　　鼈三足【鼈丨丨为能传曰尧殛鲧于羽山其神化为黄能以入于羽渊尔雅】无耳【鼈丨丨为字神杂俎】黄氏化【化鼈于丨丨之母文粹】堵父怒【公父文伯饮南宫敬叔路丨丨丨鼈小曰长而食之遂出文伯母曰吾闻祭养尸飨养賔鼈于何有而使夫人怒国语】东海鼈【见蛙门注】沅江鼈【卢肇袁州人初赴举先达问袁人出举人邪荅曰亦有也丨丨丨甲九肋者稀扩言】鼈衔题【髙郢夜课于丰亭忽有一鼈在案上视之乃石也郢异其事取十题散置箱中祝令丨丨之以卜来事既而石鼈举头乃是沙洲独乌贼丨果然其年首送云仙湘潭记】鼈求生【崔恱尚书家方防客夜梦十九人着青緑罗衣拜告求生既寤见器中有水泛丨正十九头遂诣水次放之王仁裕玉堂闲话】晋潘尼鼈赋【皇太子游于圃遂命钓鱼有得鼈而戏之者令臣赋之方衔钩以振掉吁骇人而可恶既颠坠于岩岸乃盘躎而雅歩或延首以鹤顾或顿足而鹰距或曵尾于泥中或缩头于殻里若乃秋水暴骇百川沸流有东海之巨鼇乃负山而吞舟】
　　鼍鼍以为梁【见前鼋类注】鼍宜冒鼔【灵台于论鼓钟于乐辟雍注草木疏云丨形似蜥蝪四足长丈余甲如铠甲皮坚厚丨丨丨诗】秋乃坚成【季夏之月命渔师伐蛟取鼍注甲类丨丨丨丨诗月令】
　　诗集灵鼇【积翠浮澹艶始疑负丨丨栁】诸鼇【海水无风时波涛安悠悠鳞介无小大遂性各沉浮突兀海底鼇首冠三神丘钩网不能制其来非一秋或者不量力谓兹鼇可求赑屭牵不动纶絶沉其钩一鼇既顿颔丨丨齐掉头喷风激飞亷鼔浪怒阳侯鲸鲵得其便张口欲吞舟万里无活鳞百川多倒流遂使江汉水朝宗意亦休苍然屏风上此尽良有由白居易】巨鼇【方壶蓬莱负丨丨山谷】
　　鼋鼍鼋骄【絶岸丨鼍丨】鼋游【江清日抱丨鼍丨】水国旁【蒲湘丨丨丨鼋鼍】江光隐【丨丨丨见鼋鼍窟并杜】
  </div>
  <div class="pagination">
   <a href="古今合璧事类备要_page91.html">
    上一页
   </a>
   <span>
    ...
   </span>
   <a href="古今合璧事类备要_page87.html">
    87
   </a>
   <a href="古今合璧事类备要_page88.html">
    88
   </a>
   <a href="古今合璧事类备要_page89.html">
    89
   </a>
   <a href="古今合璧事类备要_page90.html">
    90
   </a>
   <a href="古今合璧事类备要_page91.html">
    91
   </a>
   <span class="current-page">
    92
   </span>
   <a href="古今合璧事类备要_page93.html">
    93
   </a>
   <a href="古今合璧事类备要_page94.html">
    94
   </a>
   <a href="古今合璧事类备要_page95.html">
    95
   </a>
   <a href="古今合璧事类备要_page96.html">
    96
   </a>
   <a href="古今合璧事类备要_page97.html">
    97
   </a>
   <span>
    ...
   </span>
   <a href="古今合璧事类备要_page93.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
