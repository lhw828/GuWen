<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 487 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 487 页/共 1019 页</h1>
    <div class="content">　　下徴【晋书律歴志丨丨调法林钟为宫南吕为商应钟为角黄钟为变徴太簇为徴姑洗为羽防宾为变宫注徴清当在宫上乃笛之宜倍令浊下故曰丨丨下徴更为宫者记所谓五声十二律还相为宫也然则正声清丨丨为浊也　宋书律志黄钟之笛正声应黄钟丨丨应林钟长二尺八寸四分四厘有竒　马融长笛赋反商丨丨每各异善】
　　下约【宋史河渠志见上约下】
　　下准【宋史乐志见上准下　又晋书刁协传凡处世者当上合古义丨丨今例然后谈者不惑受罪者无怨耳　陈樵瑇瑁赋见上规下】
　　下规【宋书天文志序见上规下】
　　下矩【陆倕石阙铭色法上圎制模丨丨李光朝新浑仪赋见南极下】
　　下纲【周礼考工记梓人见上纲下】
　　下斗【汉书律歴志见上斛下】
　　下俚【资暇录俗呼丨丨家为嘉李家者以俚与国姓音同不敢聨下字呼因改为嘉下声逐近亦以家美故也】
　　下埽【宋史河渠志见上埽下】
　　下柎【周礼考工记弓人丨丨之弓末应将兴注末犹箫也兴犹动也发也弓柎卑箫应则柎将动】下车【礼记乐记武王克殷反商未及丨丨而封黄帝之后于蓟封帝尧之后于祝封帝舜之后于陈丨丨而封夏后氏之后于杞　论语孔子下欲与之言朱注孔子丨丨盖欲告之以出处之义　孟子冯妇攘臂丨丨】
　　下马【蘓轼董储郎中尝知眉州与先人游过安丘访其故居见其子希甫留诗屋壁诗只鸡敢桥公语丨丨来寻董相坟　陆游阆中作残年作客遍天涯丨丨长亭便是家】
　　下驷【史记孙子传见上驷下李纲荔枝后赋见西川下】
　　下趾【潘岳相风赋见上标下】
　　下足【史记孝文帝纪置传注见中足下】
　　下骑【刘梦龙金马门赋若骥足而匪良亦何殊于丨丨也】
　　下牲【礼记杂记凶年则乗驽马祀以丨丨】
　　下杀【诗大庖不盈传射左髀达于右为丨丨笺髀谓股外谓水膁也　礼记王制天子诸无事则嵗三田一为干豆二为宾客三为充君之庖疏三为充君之庖丨丨者也　又疏丨丨中肠汚泡死最迟故充庖防又去声　礼记防服小记亲亲以三为五以五为九上杀丨丨旁杀而亲毕矣疏丨丨者谓下于子孙而减杀子服父三年父亦宜报服而父子首足不宜等衰故父服子期也若正适传重便得遂情故丧服云不敢降是也父服子期孙卑理不得祖报故为九月若传重者亦服期也为孙既大功则曾孙宜五月但曽孙服曾祖正三月故曾祖报亦一时也而曾祖是正尊自加齐衰服而曾孙正卑故正服缌麻曾孙既缌麻三月元孙理不容异且曾孙非已同体故服不依次减杀畧同三月】
　　下射【仪礼乡射礼见上射下　唐书礼乐志见上射下栁喜日浴咸池赋红光丨丨疑萍实之欲沈赤气上浮讶林云之不息　阳眞隟尘赋尔其皛明丨丨杳霭中攒　李羣玉七月十五夜看月诗丨丨长鲸眼遥分玉兔毫】
　　下虫【黄庭内景经见上虫下】
　　下鱼【袁山松宜都记狼山县东六十里有山名丨丨城四面絶崖惟两道可上皆险峻山上周回可二十里有林木池水人田种于山上昔永嘉乱土人登此避贼守之经年食尽取池鱼掷下与贼以示不穷贼遂退散因此名为丨丨城】
　　下枝【山海经见上枝下　梁简文帝雪里觅梅花诗丨丨低可见髙处逺难知　储光羲洛阳道诗见上枝下】
　　下林【阮籍咏懐诗髙鸟翔山冈燕雀栖丨丨】
　　下萚【诗其下维谷传谷恶木也疏见上檀下】
　　下根【杜甫古柟诗见上枝下】
　　下叶【韩愈庭楸诗丨丨各垂地树顚各云连】
　　下知【吕览见上知下】
　　下问【论语敏而好学不耻丨丨注丨丨谓凡在已下者晋书潘尼传笃生上嗣继期挺秀圣敬日跻濬哲闳茂留精儒术敦阅古训遵道让齿降心丨丨铺以金声光以玉润　沈约冠子祝文无耻丨丨乃致髙车】下训【庾信赵国夫人墓志举案外恭停机丨丨】
　　下云【杜甫送重表侄王砅评事使南海诗丨丨风云合龙虎一吟吼】
　　下言【荀防拟青青河畔草诗见上言下】
　　下度【周邦彦汴都赋见上睇下】
　　下视【旧唐书王方庆传山径危险石路曲狭上瞻骇目丨丨寒心　新序楚熊渠子夜行见寝石以为伏虎闗弓射之灭矢饮羽丨丨知石也却复射之矢摧无迹　云笈七签守小虚无自然之法亦当除去情欲闭塞耳目还神绛宫丨丨昆仑山和合天地日月隂阳沧浪诗话李杜数公如金翅擘海香象渡河丨丨郊岛辈直虫吟草间耳　掦雄甘泉赋攀璇玑而丨丨兮行逰目乎三危　王延夀鲁灵光殿赋神仙岳岳于栋间玉女闚窗而丨丨　王规大言应令诗俯身望日入丨丨见星罗　江淹迁阳亭诗丨丨雄虹照俯看防霞明李白飞龙引丨丨瑶池见王母蛾眉萧飒如秋霜呉筠游仙诗见上超下　韦应物与防遐君贶兄弟同】
　　【游白家竹潭诗见前登下　韦渠牟歩虚词飘飖九霄外丨丨望仙宫　白居易登乐逰园望诗丨丨十二街绿树间红尘　魏峦登清居台诗侧聆天上语丨丨飞鸟背　谢剧逰烂柯山诗独凌清景出丨丨众山中】下览【汉书严安传见上观下】
　　下窥【皮日休射鱼诗丨丨见鱼乐怳若翔在空吕岩诗无语丨丨黄谷子破顔平揖紫霞君】下看【韦应物王母歌上游元极杳冥中丨丨东海一杯水　欧阳修戯梅圣俞诗丨丨区区郊与岛飞萤露湿吟秋草　杨万里逰越王台诗榕树梢头访古防丨丨碧海一琼杯　又迎刘孔章诗何时共瀹青原茗丨丨江鸥来去飞　范成大燕子坡诗众山直丨丨方知此峯危】
　　下睨【黄溍钟山诗丨丨飞鸟辈茫茫若苍烟】
　　下睇【沈约被褐守山东诗见上瞻下】
　　下观【易观盥而不荐有孚颙若彖曰大观在上顺而防中正以观天下观盥而不荐有孚颙若丨丨而化也观天之神道而四时不忒圣人以神道设教而天下服矣　张载蒙汜池赋游龙跃翼而上征翺凤因仪而丨丨　又史记虞卿传见上采下】
　　下瞰【宋史赵鼎传经营中原当自闗中始经营闗中当自蜀始欲幸蜀当自荆襄始吴越介在一隅非进取中原之地荆襄左顾川陜右控湖湘而丨丨京洛三国所必争宜以公安为行阙而屯重兵于襄阳运江浙之粟以资川陜之兵　水经注见上防下　吕岩诗丨丨日轮天欲晓定知人世乆长生　蜀后主幸秦川上梓潼山诗见上窥下】
　　下覰【韩愈送无本诗众鬼囚大幽丨丨袭元窞】
　　下眺【蘓轼观大水诗朝阳岩前不结庐丨丨江水百歩余　田昼华清宫词轶咳语兮曽穹薄飞峦兮丨丨】
　　下顾【杜甫陪王侍御同登东山最髙顶宴姚通泉晚携酒泛江诗东山髙顶罗珍羞丨丨城郭销我忧】下望【宋玉高堂赋登巉岩而丨丨兮临大阺之稸水】
　　下见【蘓颋奉和春日幸望春宫应制诗宫中丨丨南山尽城上平临北斗悬　李白秋浦歌正西望长安丨丨江水流】
　　下聴【崔融吏部选人议陶唐氏之清问衢室斯所以丨丨于人也　马戴新春闻赦诗尧聪能丨丨汤网本来疎】
　　下聪【栁宗元鼓吹歌见上聋下】
　　下嫁【书尧典厘降二女于妫汭疏言舜为匹夫帝女丨丨以贵适贱必自骄矜故美舜能以义理下帝女尊尤之心于所居嬀水之汭使之服行妇道于虞氏魏书崔武袭传初巨伦有姊明惠有才行因患眇一目内外亲类莫有求者其家议欲丨丨之巨伦姑赵国李叔允之妻髙明慈笃闻而悲感曰吾兄盛徳不幸早世岂令此女屈事卑俗乃为子翼纳之时人叹其义崔氏与翼书诗数十巻辞理可观　唐书长沙公主传长沙公主丨丨冯少师　元史世祖纪以皇女和塔拉竒尔黙色丨丨髙丽世子王愖　郑愔送金城公主适西蕃应制诗丨丨戎庭逺和亲汉礼优】
　　下姻【谢庄孝武宣贵妃诔天宠方隆王姬丨丨】
　　下祭【诗上下奠瘗疏见上祭下　礼记祭法王丨丨殇五适子适孙适曽孙适元孙适来孙诸侯丨丨三大夫丨丨二适士及庶人祭子而止集说以尊祭卑故曰丨丨】
　　下拜【左传王使宰孔赐齐侯胙曰天子有事于文武使孔赐伯舅胙齐侯将丨丨孔曰且有后命天子使孔曰以伯舅耋老加劳赐一级无丨丨对曰天威不违顔咫尺小白余敢贪天子之命无丨丨恐陨越于下以遗天子羞敢不丨丨下拜登受　后汉书陈元传留思圣蓺眷顾儒雅采孔子丨丨之义卒渊圣独见之防晋书頋荣等传论见西汉下　又羊祜传祜寝疾求入朝既至洛阳防景献宫车在殡哀恸至笃中诏申谕扶疾引见命乗辇入殿无丨丨甚见优礼　唐书李密传宻感厉读书闻包恺在缑山往从之以蒲鞯乗牛挂汉书一帙角上行且读越国公杨素适见于道按辔蹑其后曰何书生勤如此密识素丨丨问所读曰项羽传因与语竒之　又顔眞卿传卢杞数遣人问方鎭所便将出之眞卿往见杞辞曰先中丞传首平原面流血吾不敢以衣栻亲舌防之公忍不见容乎杞矍然丨丨而衔恨切骨　宋史乐志玉简金书翔鸾戏鸿丨丨登受旋于青宫　又杨应询传馆契丹使当赐柑而贡未至有司代以他物使不受应询以言折之乃丨丨　宋之问扈从成颂诗万方俱丨丨相与乐升平　皇甫冉迎神词纷丨丨屡加笾人心望歳祈丰年　李频送许棠作尉诗县人齐丨丨邑宰共分曹】
　　下舞【班固东都赋见上歌下】
　　下醉【马戴广陵曲见上鸣下】
　　下嬉【唐书郑余庆等传赞见上恬下　宋史眞徳秀传上疏言金有必亡之势亦可为中国忧盖金亡则上恬丨丨忧不在敌而在我多事之端恐自此始】
　　下笑【栁宗元雨中赠仙人山贾山人诗遥知元豹在深处丨丨羁绊泥涂间】
　　下梦【班固幽通赋宣曹兴败于丨丨兮鲁卫名諡于铭謡】
　　下遗【诗莫肯丨丨式居娄骄】
　　下求【元史歴志今授时歴以之考古则增嵗余而损嵗差以之推来则増歳差而损歳余上推春秋以来冬至往往皆合丨丨方来可以永乆而无弊非止密于今日而已】
　　下请【杜甫湘江宴饯裴二端公赴道州诗见上请下】
　　下寻【闻见录康节公逰学晋州山路马突坠深涧中从者攀援丨丨公无所伤惟壊一帽】
　　下游【严忌哀时命知贪饵而近死矣不如丨丨乎清波】
　　下序【王逸离骚序见上述下　又叙同白居易郡斋暇日酬陈郎中诗见上申下】
　　下绘【元史舆服志角宿旗青质赤火焰脚画神人为女子形露髪朱袍黑襴立云气中持莲荷外仗角亢以下七旗并青质青火焰脚角宿绘二星丨丨蛟】
　　下验【宋史律歴志见上稽下】
　　下试【韦应物学仙诗昔有道士求神仙灵眞丨丨心确然　蘓轼诗天女丨丨顔如莲】
　　下接【宋史河渠志见上彻下　又李纲传今当于淮之东南及荆襄置三大师屯重兵以临之分遣偏师进守支郡加以战舰水军上运丨丨自为防守敌马虽多不敢轻犯则藩篱之势盛而无穷之利也　蔡邕汉津赋上控陇坻丨丨江湖】
　　下授【魏书律歴志见上齐下】
　　下逄【屈原天问帝乃降观丨丨伊摰】
　　下交【易系辞传子曰知几其神乎君子上交不谄丨丨不渎其知几乎　史记信陵君传赞天下诸公子亦有喜士者矣然信陵君之接岩穴者不耻丨丨有以也名冠诸侯不虚耳　隋书郎荗传宇文恺位望已隆禄赐优厚拔葵去织寂尔无闻求利丨丨曽无愧色云笈七签塞灵祗沈沦凡俗无冀日月回曜幽穴不谓天尊下交凡肆所以割心断意取同蝼蚓】
　　下施【宋史仪卫志见上杀下】
　　下颁【唐无名氏赈给判见上请下】
　　下泰【阮籍通易论小过丨丨不宜于上下止上动有飞鸟之象焉】
　　下顺【易小过彖传有飞鸟之象焉飞鸟遗之音不宜上宜下大吉上逆而丨丨也　晋书刘颂传疏曰魏武帝以经略之才拨烦理乱兼肃文教积数十年至于延康之初然后吏清丨丨法始大行　隋书杨元感传元感世荷国恩位居上将先公奉遗诏曰好子孙为我辅弼之恶子孙为我屏黜之所以上禀先防丨丨民心废此滛昏更立明哲宋史李纲传见上应下】
　　下临【魏书崔浩传从太宗幸西河太原登憇高陵之上丨丨河流傍览川域慨然有感遂与同寮论五等郡县之是非考秦始皇武帝之违失好古识治时伏其言　王勃滕王阁序见上出下　潘岳寡妇赋上瞻兮遗像丨丨兮泉壤　傅元白杨行见上眄下　司马彪赠山涛诗见上凌下　杜甫寄董卿嘉荣诗丨丨千雪岭却背五绳桥　又赠李十五丈别诗丨丨不测江中有万里船】
　　下达【论语小人丨丨注末为下疏末为下谓财利也仪礼士昏礼丨丨纳采用鴈疏谓以言辞下通于女氏也　诗之子于归言秣其马笺谦不敢斥其适已于是子之嫁我愿秣其马致礼饩示有意焉疏言致礼饩者昏礼丨丨纳采用雁问名纳吉皆如之纳征用元纁束帛俪皮是士礼也　宋书礼志见上通下　齐书武帝纪婚礼丨丨人伦攸始周官设媒氏之职国风兴及时之咏四爵内陈义不期侈三鼎外列事岂存奢宋史河渠志嘉定五年守臣黄度言府境北据大江是为天险上自采石丨丨歩千有余里共置六渡一曰烈山渡籍于常平司歳有河渡钱额五曰南浦渡龙湾渡东阳渡大城堽渡冈沙渡籍于府司亦有河渡钱额张昔御注孝经台赋上崇君徳丨丨人情】
　　下勇【荀子见上勇下】
　　下富【汉书叙传割制庐井定尔土田什一供贡丨丨上尊】
　　下美【左传见中色下】
　　下仁【道徳指归论大国之君负众强上权右势左徳丨丨】
　　下义【吴志士变传见上恩下又左传见上赏下】
　　下肃【宋书谢晦传论见上尊下】
　　下戒【屈原九章何芳草之早殀兮微霜降而丨丨】
　　下俭【宋书五行志孙休后衣服之制上长下短又积领五六而裳居一二干寳曰上饶博丨丨逼上有余下不足之妖也】
　　下安【北史陈元康传见上负下】
　　下丰【宋书五行志见上俭下】
　　下熟【诗倬彼甫田歳取十千笺上地谷亩一钟疏汉书食货志曰一夫治田百亩歳收亩一硕半为粟百五十硕嵗有上中下上熟其收自四中熟自三丨丨自倍】
　　下强【易林见上弱下　又丨丨上弱为隂所刑】
　　下险【易讼彖见上刚下】
　　下恶【诗其下维谷疏见上檀下】
　　下柔【蔡邕笔赋见上刚下】
　　下暴【易系辞传见上慢下汉书五行志见上慢下】
　　下困【五代史赵在礼等传论五代之民其何以堪之哉上输兵赋之急丨丨剥敛之苛自庄宗以来方鎭进献之事稍作至于晋而不可胜纪矣　李华君之牧人辨见上困下】
　　下卑【吕览见上尊下】
　　下陋【栁宗元岭南节度飨军堂记先是为堂于治城西北陬其位公北向众宾南向奏部伎于其西视泉地于其东隅奥痹仄庭庑丨丨日未及晡则赫炎当目汗更起】
　　下戾【宋史贾昌朝传见上行下又蘓绅传见上干下】
　　下替【晋书贺循传见上隆下　隋书焬帝纪上陵丨丨纲维靡立】
　　下穷【宋书孝武帝纪去歳东境偏旱田亩失收使命来者多至乏絶或丨丨流穴顿伏街巷朕甚悯之】下劳【宋史麻舜钦传陛下即位未及十年数遭水旱虽征赋减入而百姓困乏若大兴土木则费用不知纪极财力耗于内百姓劳于下内耗丨丨何以为国】
　　下逸【李华君之牧人辨见上困下】
　　下黩【陆机汉髙祖功臣颂茫茫宇宙上墋丨丨王屮头陀寺碑文淳源上派浇风丨丨】
　　下灾【齐书五行志人君疑惑弃法律不诛防邪则防口行内间骨肉外疎忠臣至杀世子逐功臣以妾为妻则火失其性上灾宗庙丨丨府榭内熯本朝外熯阙观虽兴师众不能救也】
　　下辱【后汉书赵典传时恩泽诸侯以无劳受封羣臣不悦而莫敢谏典独奏曰夫无功而赏劳者不劝上忝丨丨乱象干度且髙祖之誓非功臣不封宜一切削免爵土以存旧典帝不从】
　　下陵【凌同左传见上替下髙闾至徳颂见上替下】
　　下奔【晋语鄢之战郤至以韎韦之跗注三逐楚平王卒见王必丨丨退战王使工尹襄问之以弓曰方事之殷有韎韦之跗注君子也属见不谷而下无乃伤乎】
　　下竞【左传秦景公使士雃乞师于楚将以伐晋楚子许之子囊曰不可当今吾不能与晋争晋君类能而使之举不失选官不易方其卿让于善其大夫不失守其士竞于教其庻人力于农穑商工皁隶不知迁业韩厥老矣知防禀焉以为政范匄少于中行偃而上之使佐中军韩起少于栾黡而栾黡士鲂上之使佐上军魏绛多功以赵武为贤而为之佐君明臣忠上让丨丨当是时也晋不可敌】
</div>
    <div class="pagination">
<a href="御定骈字类编_page486.html">上一页</a><span>...</span><a href="御定骈字类编_page482.html">482</a><a href="御定骈字类编_page483.html">483</a><a href="御定骈字类编_page484.html">484</a><a href="御定骈字类编_page485.html">485</a><a href="御定骈字类编_page486.html">486</a><span class="current-page">487</span><a href="御定骈字类编_page488.html">488</a><a href="御定骈字类编_page489.html">489</a><a href="御定骈字类编_page490.html">490</a><a href="御定骈字类编_page491.html">491</a><a href="御定骈字类编_page492.html">492</a><span>...</span><a href="御定骈字类编_page488.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
