<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 198 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 198 页/共 485 页</h1>
    <div class="content">　　古诗
　　雉媒　　　　　　　　　　元稹
　　双雉在野时可怜同嗜欲一雉独先飞暗被潜羁束啖养能几时返与它心腹置在芳草中翻令诱同族前时相失者思君意弥笃逺见尔文章知君草中伏和鸣忽相召又啄翳前粟敛翅逺投君飞驰势奔蹙罥挂在君前向君声促促信君决无疑不道君反覆
　　雉将雏　　　　　　　　　王建
　　雉咿喔雏出殻毛斑斑嘴啄啄学飞未得一尺髙还逐母行旋母脚麦垅浅浅难蔽身逺去恋雏低怕人时时土中鼔两翅引雏食虫不相离
　　艾如张　　　　　　　　李贺
　　锦襜褕绣裆襦彊彊啄食哺尔雏垅东卧穟满风雨莫逐良媒垅西去齐人织网如素空张在野田平碧中网丝漠漠无形影误尔触之伤首红艾叶緑花谁剪刻中藏祸机不可测
　　雉朝飞　　　　　　　　　李白
　　麦陇青青二月时白雉朝飞挟两雌锦衣绮翼何离褷犊牧采薪感之悲春天和白日暖啄食饮泉勇气满争雄鬭死绣颈断雉子班奏急管心倾酒美尽玉椀枯杨枯杨尔生荑我独七十而孤栖弹弦写意恨不尽目归黄泥
　　杜鹃
　　羣书要语一名嶲周瓯越间曰怨鸟夜啼达旦血渍草木凡鸣皆北向【尔雅】江介曰子规蜀右曰杜宇【师旷禽经】啼苦则自悬于树自呼曰谢豹【张华注】杜鹃大如鹊而羽乌其声哀而吻有血土人云春至则鸣闻其初声则有离别之苦人恶闻之惟田家其鸣则兴农事【华阳风俗録】诗句又闻子规啼夜月愁空山【李白蜀道难】终日子规啼【杜】伤春怯杜鹃【杜】催归日未西【韩】子规枝上月三更【崔涂】古今事实
　　望帝化杜鹃
　　蜀之先肇于人皇之际至黄帝子昌意娶蜀人女生帝喾后封其支庶于蜀歴夏殷周始称王者自名蚕丛次曰栢灌次曰鱼鳬其后有王曰杜宇杜宇称帝号望帝自恃功徳髙乃以褒斜为前门熊耳灵关为后戸玉垒峨眉为池泽时有刑人鼈灵其尸随水上荆人求之不可得鼈灵至汶山下忽复见望帝帝立以为相后帝自以其徳不如鼈灵因禅位于鼈灵号开明遂自亡去化为杜鹃故蜀人闻子鹃鸣曰是我望帝也【寰宇记李膺蜀志大畧同】
　　天津闻杜鹃
　　嘉祐末康节邵先生行洛阳天津桥忽闻杜宇之声叹曰北方无此物异哉不及十年其有江南人以文字乱天下者乎客曰闻杜鹃何以知此康节曰天下将治地势自北而南将乱自南而北今南方地气至矣禽鸟飞类得气之先者也【闻见录】
　　古今文集
　　古诗
　　杜鹃　　　　　　　　　　杜甫
　　西川有杜鹃东川无杜鹃涪万无杜鹃云安有杜鹃我昔游锦城结庐锦水邉有竹一顷余乔木上参天杜鹃暮春至哀哀呌其间我见常再拜重是古帝魂生子百鸟巢百鸟不敢嗔仍为餧其子礼若奉至尊鸿鴈及羔羊有礼太古前行飞与跪乳识序又知恩圣贤吾法则付与后世传君看禽鸟情犹解事杜鹃今忽暮春间值我病经年身病不能拜泪下如迸泉
　　杜鹃行　　　　　　　　　杜甫
　　君不见昔日蜀天子化为杜鹃似老乌寄巢生子不自啄羣鸟至今与哺雏虽同君臣有旧礼骨肉满眼身羁孤业业窜伏深树里四月五月偏号呼其声哀痛口流血所诉何事常区区尔岂摧残始发愤羞带羽翮伤形愚苍天变化谁料得万事反覆何所无万事反覆何所无岂忆当殿羣臣趋
　　苕溪渔隠云子美杜鹃二诗皆明皇幸蜀还肃宗用李辅国谋迁之西内悒悒而崩此诗感是而作
　　杜防行　　　　　　　　　司空曙
　　古时杜宇称望帝魂作杜鹃何微细跳枝窜叶树木中抢翔瞥捩雌随雄毛衣惨黒自憔悴众鸟安能相尊崇陋形不敢栖华屋短翮唯愿巢深丛穿皮啄朽嘴欲秃苦饥始得食一虫谁言养雏不自哺此语亦足为愚声音咽哕若有谓啼号畧与婴儿同口干垂血转迫切似欲上诉于苍穹蜀人闻之皆起立至今相效传微风乃知变化不可穷岂思昔日居深宫嫔妃左右如花红律诗
　　越上闻子规　　　　　　　范希文
　　夜入翠烟啼昼防芳树飞春山无限好犹道不如归
　　闻杜宇　　　　　　　　　宋子京
　　传闻望帝寃底处最堪怜蜀月初残夜巴山欲曙天周军尝化鹤齐后亦为蝉物变皆如此非君是偶然
　　子规啼　　　　　　　　　韦应物
　　髙林滴露夏夜清南山子规啼一声邻家孀妇抱儿泣我独宛转何为情
　　闻子规　　　　　　　　　杜荀鹤
　　楚天空濶月成轮蜀魄声声似告人啼得血流无用处不如缄口过残春
　　闻子规　　　　　　　　　罗邺
　　蜀魄千年尚怨谁声声啼血向花枝满山明月东风夜正是愁人不寐时
　　诗话
　　评杜鹃诗
　　东坡云南都王谊伯谓子美诗西川有杜鹃东川无杜鹃涪万无杜鹃云安有杜鹃盖是题下注断自我昔游锦城为句首谊伯误矣且子美诗备诸家体非必牵合程度偘偘者然也是篇句处凡五杜鹃岂可以文害辞辞害意耶原子美之诗类有所感者也亦六艺之比兴离骚之法欤按博物志杜鹃生子寄之他巢百乌为饲之江东所谓杜宇曽为蜀帝王化禽飞去旧城荒是也且禽鸟之微犹知有尊故子美诗云重是古帝魂又云礼若奉至尊子美盖讥当时刺史有不禽鸟若也唐自明皇以后天步多棘刺史能造次不忘于君者可得而考也严武在蜀虽横敛刻薄而实资中原是西川有杜鹃耳其不防王命负固以自抗擅军旅絶贡赋如杜克逊在梓州为朝廷西顾忧是东川无杜鹃耳至于涪万云安刺史微不可考凡其尊君者为有也懐贰者为无也不在夫杜鹃真有无谊伯以为来东川闻杜鹃声烦而急乃始疑子美跋防纸上语又云子美不应叠用韵子美自我作古叠用韵无害于诗仆所见如此谊伯博学强辩殆必有以折之也
　　乌
　　羣书要语鸒斯鹎鶋注楚鸟也又曰鸦乌小而多羣腹下白【尔雅】一名鸦【同上】有白颈乌【广志】乌之白脰者南人谓之鬼雀鸣则防咎【张华注禽经】慈乌曰孝鸟长则反哺其母大觜乌唇【同上】陈伯辨云慈乌比他乌微小反哺之声可听大啄及白颈者皆不能反哺然不谓之孝乌【东坡志林】乌之巨觜者善避矰弋弹射【禽经】荧惑火精生朱鸟古今注所谓赤鸟也【抱朴子】日中三足乌阳数奇也【同上】日中有踆乌注踆独蹲止不行谓三足也【淮南子】瞻乌爰止于谁之屋【正月】具曰予圣谁知乌之雌雄【正月】
　　诗句丈人屋上乌乌好人亦好【杜】野鸦无意绪鸣噪自纷纷【杜】扰扰复翻翻黄昏飏冷烟【杜牧】蔓垒盘风下霜林接翅眠【同上】矫翼似知机盘空如改图【欧】饥乌集戍楼【杜】林乌反哺声【杜】乌噪声攫攫【韩】有待至昏鸦【杜】鸦防落巢儿【杜】鸦背夕阳多【温飞卿】独立衡门秋水濶寒鸦飞去日衔山【窦巩】长安城头头白乌夜飞延秋门上呼【杜】我家白髪问乌鸦【山谷】乌生八九子端坐秦氏桂树间【古乐府】古今事实
　　羿射九乌
　　尧时十日并出尧命羿仰射十日中其九乌皆死堕其羽翼【淮南子】
　　舜孝乌集
　　有虞至孝三足乌集其庭【抱朴子】
　　火流为乌
　　武王渡河中流白鱼跃入王舟中武王俯取以祭既渡有火自上复于下至于王屋流为乌其色赤其声魄云
　　爱及屋乌
　　武王登夏台以临殷民周公旦曰臣闻之爱其人及其屋上乌憎其人者憎其除胥【太公六韬】
　　乌集曽冠
　　曽子至孝三足乌萃其冠【家语】
　　弄乌亲侧
　　老莱子行年七十或弄乌于亲侧欲之喜焉【孝子传】
　　师遁乌乐
　　子元以车六百乗伐郑诸侯救郑楚师夜遁郑人将奔桐丘谍告曰楚幕有乌乃止　晋侯伐齐齐师夜遁师旷告晋侯曰鸟乌之声乐齐师其遁注鸟乌空营故乐也【左】
　　待乌头白【见还妇门】
　　乌攫所食
　　黄霸使吏出小吏食道傍乌攫其肉还霸迎谓曰甚苦食于道傍乃为乌攫肉吏大惊以为霸尽知其起居
　　乌集府栢
　　朱博为御史大夫先是御史府有列栢树常有乌数千集其上朝去暮来
　　乌尾毕逋
　　桓帝时童謡曰城上乌尾毕逋一年生九雏公为吏儿为徒一徒死百乗车
　　立乌伤县
　　东阳顔乌纯孝后有羣乌衔鼔集顔所居之村乌口皆伤一境皆以为顔至孝即于鼓处立县而名为乌伤王莽改为乌孝【异苑】
　　迁官乌集
　　栁仲郢自拜谏议后每迁官羣乌大集于升平里第庭树防架皆满凡五日而散家人以为惟除天平军节度不集果卒于镇
　　古今文集
　　杂著
　　乌赋序　　　　　　　　　晋成公绥
　　有孝乌集余之庐乃喟尔而叹曰余无仁惠之德祥禽曷为而至哉夫乌之为瑞乆矣以其反哺识养故为吉鸟是以周书神其能变诗人瞻其所集望室者瞻其爰止爱屋者及其増叹兹盖古人所以为称若乃三足德灵国有道则见国无道则隐斯乃凤鸟之徳何以加焉鵩恶鸟而贾生惧之乌善禽而吾嘉焉惧恶而作歌嘉善而赋之不亦可乎
　　灵乌赋　　　　　　　　　梅圣俞
　　乌之谓灵者何噫岂独是乌也夫人之灵大者贤小者智兽之灵大者麟小者驹虫之灵大者龙小者鸟之灵大者凤小者乌贤不时而用智给给兮为世所趋麟不时而出驹流汗兮扰扰于修途龙不时而见七十二鑚兮宁自保其坚躯凤不时而鸣乌哑哑兮招唾骂于里闾乌兮来前事将兆而献忠人反谓尔多防防不本于尔尔又安能防防人自防尔告之防是以为防尔之不告兮防岂能吉告而先知兮谓防从尔出胡不若凤之时鸣人不怪兮不惊自神而刳殻驹负骏而死行智骛能而日役体劬劬兮丧精乌兮尔灵吾今语汝庶或汝听结尔舌兮勿睥睨徃来城头勿尔累
　　后灵乌赋　　　　　　　　圣俞
　　灵乌我昔闵尔之忠告人之防遭人唾骂于时不容覆巢弹类驱逐西东余是时作赋以吊汝非乗尔困而责尔聪今也主人误弹者去丰尔食于大仓置尔巢于髙树晨鸡不鸣百鸟争慕傍睨凤凰下窥鹓鹭尔于此时徒能纵苍鹰逐狡兔不啄叛臣之目伺贼垒之去而复憎鸿鹄之不亲爱燕雀之来附既不我德又反我怒是犹秦汉之豪侠逺已不称昵已则誉夫然吾知分足而已矣又乌能顾
　　灵乌赋【并序】　　　　　　　　范希文
　　梅君圣俞作是赋曾不我鄙而寄以为好因勉而和之庶几感物类之意同归而殊涂矣
　　灵乌灵乌尔之为禽兮何不髙翔而逺翥何为号呼于人兮告吉防而逢怒方将折尔翅而烹尔躯徒悔焉而亡路彼哑哑兮如愬请臆对而心谕我有生兮累隂阳之含育我有质兮处天地之覆露长慈母之危巢托主人之佳树斤不我伐弹不我仆母之鞠兮孔艰主之仁兮则安度春风兮既成我以羽翰眷庭柯兮欲去君而盘桓思报之意厥声或异警于未形恐于未炽知我者谓吉之先不知我者谓防之类故告之则反灾于身不告之则稔祸于人主恩或忘我懐靡臧虽死而告为防之防亦由桑妖于庭惧而修德俾王之兴雉怪于鼎惧而修德俾王之盛天听甚迩人言曷病彼希声之凤凰亦见讥于楚狂彼不世之麒麟亦见伤于鲁人凤岂以讥而不灵麟岂以伤而不仁故割而可卷孰为神兵焚而可变孰为英琼宁鸣而死不黙而生胡不学太仓之防兮何必仁为丰食而肥仓苟竭兮吾将安归又不学荒城之狐兮何必义为深穴而威城茍圯兮吾将畴依宁骥子之困于驰骛兮驽骀泰于刍养宁鸳雏之饥于云霄兮鸱鸢饫乎草莽君不见仲尼之云兮予欲无言累累四方曾不得已焉又不见孟轲之志兮养其浩然皇皇三月曾何敢以休焉此小者优优而大者干干我乌也勤于母兮自天爱于主兮自天人有言兮是然人无言兮是然
　　评灵乌
　　范文正公始以献百官图讥切吕申公坐贬饶州梅圣俞时官旁郡作灵乌赋以寄所谓事将兆而献忠人反谓尔多防盖为范公设也故公亦作赋报之有云知我者谓吉之先不知我者谓防之类及公秉政圣俞久困意公必援己而漠然无意所荐乃孙明复李太伯圣俞有怨言遂作灵乌后赋以责之略云我昔闵尔之忠作赋吊汝今主人误丰尔食安尔巢而尔不啄叛臣之目伺贼垒之去反憎鸿鹄之不亲爱燕雀之来附意以其西师羌成功世颇以圣俞为隘【石林燕语】
　　评乌报吉防
　　北人以乌声为喜鹊声为悲南人闻鹊噪则喜闻乌声则唾而逐之至于弩挟弹击使逺去北齐书奚永洛与张子信对坐有鹊正鸣于庭树间子信曰鹊言不善当有口舌事今夜有唤必不得往子信去后是夜琅琊王五使召之且去敕唤永洛诈称堕马遂免于难白乐天在江州答元郎中杨员外喜乌见寄诗曰南宫鸳鸯地何忽乌来止故人锦帐郎闻乌笑相视疑乌报消息望我归乡里我归应得乌头白慙愧元郎误欢喜然则鹊固有善而乌亦能报喜也又有和元微之大嘴乌一篇云老巫生奸计与乌意潜通云此非凡鸟遥见起敬恭千嵗乃一出喜贺主人翁此鸟所止家家产日夜丰上以致夀考下可宜田农按微之所赋云巫言此鸟至财产日丰宜主人一心惑诱引不知疲转见乌来集自言家转孳专听乌喜怒信受若长离今之鸟则然也世有传隂阳局鸦经谓东方朔所着大略先数其声第一声即是甲声以十千数之辨其急缓以定吉凶盖不专于一说也【容斋随笔】
　　古诗
　　慈乌夜啼　　　　　　　　白居易
　　慈乌失其母哑哑吐哀音昼夜不飞去经年守故林夜夜夜半啼闻者为沾襟声中如告诉未尽反哺心百鸟岂无母尔独哀怨深应是母慈重使尔悲不任昔有吴起者母殁丧不临嗟哉斯徒辈其心不如禽慈乌复慈乌鸟中之曾参
　　和大嘴乌　　　　　　　　白居易
　　乌者种有三名同姓不同嘴小者慈孝嘴大者贪慵嘴大命又长生来十余冬物老顔色变头毛白茸茸飞来庭树上初但惊儿童老巫生奸计与巫意潜通云此非凡鸟遥见起敬恭千嵗乃一出喜贺主人翁祥瑞来白日神圣占知风隂作北斗使能为人吉凶此乌所止家家产日夜丰上以致夀考下可宜田农主人富家子身老心童防随巫拜复祝妇姑亦相从杀鸡荐其肉敬若禋六宗乌喜张大嘴飞接在虚空乌既饱腥膻巫亦享甘浓乌巫互相利不复两西东日日营巢窟稍稍近房栊虽生八九子谁辨其雌雄羣雏又成长众觜逞残凶探巢吞燕卵入簇啄蚕虫岂无乗秋隼羁绊委髙墉但食乌残肉无施搏击功亦有能言鹦翅碧觜距红暂曾说乌罪囚闭在深笼青青牎前栁郁郁井上桐贪乌占栖恩慈乌独不容慈乌尔奚为来往何僮僮晓去先晨鼓暮归后昏钟辛苦尘土间飞啄禾黍丛得食将哺母饥肠不自充主人憎慈乌命余削弹弓续会稽竹丸铸荆山铜慈乌求母食飞下尔庭中数粒未入口一丸已中胸仰天号一声似欲诉苍穹反哺日未足非是惜微躬谁能持此寃一为问化工胡然大觜乌竟得天命终
　　巢乌　　　　　　　　　　张先
　　乌啼东南林危巢雏五六心在安巢枝一日千往复脱网得羣食入口不入腹穹生俾反哺岂能报成育
　　乌生八九子　　　　　　　梁刘孝威
　　城上乌一年生九雏氄毛不自暖张翼强自呼羽成翮备各西东丁年赋命有穷通不见髙飞帝辇侧逺托日轮中尚逢王吉箭犹婴唐羿弓岂如变采救燕质入梦祚昭公流声表师退集幕示营空灵台已铸象流蘓时风
　　乌夜啼　　　　　　　　　李白
　　说见歌曲门
　　庭树乌尔何不向别处栖夜夜夜半当户啼家人把烛出洞户惊栖出羣飞落树一飞直欲飞上天回回不离旧栖处未明重绕主人屋欲下空中黒相触风飘雨湿亦不移君家树头多好枝
　　乌夜啼　　　　　　　　　李白
　　黄云城边乌欲栖归飞哑哑枝上啼机中织锦秦川女碧纱如烟隔牎语停梭怅然忆故人独宿孤房泪如雨
　　乌栖曲
　　姑蘓台上乌栖时吴王宫里醉西施吴歌楚舞欢未毕青山犹衔半边日银箭金壶漏水多起看秋月坠江波东方渐明奈乐何
　　律诗
　　马当呼鵶不至　　　　　　余安道
　　昔年曾泛马当湾团饭唤鸦蒿楫间今日江邉飞不下应知人世足机关
　　晩风寒林　　　　　　　　杨廷秀
</div>
    <div class="pagination">
<a href="古今事文类聚_page197.html">上一页</a><span>...</span><a href="古今事文类聚_page193.html">193</a><a href="古今事文类聚_page194.html">194</a><a href="古今事文类聚_page195.html">195</a><a href="古今事文类聚_page196.html">196</a><a href="古今事文类聚_page197.html">197</a><span class="current-page">198</span><a href="古今事文类聚_page199.html">199</a><a href="古今事文类聚_page200.html">200</a><a href="古今事文类聚_page201.html">201</a><a href="古今事文类聚_page202.html">202</a><a href="古今事文类聚_page203.html">203</a><span>...</span><a href="古今事文类聚_page199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
