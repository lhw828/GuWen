<!DOCTYPE html>
<html>
<head>
    <meta charset="UTF-8">
    <title>读书纪数略 - 第 173 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 173 页/共 179 页</h1>
    <div class="content">　　狼狈二兽
　　鼯鼠五技
　　猨化四叟
　　兽双名

　　龙虎二从
　　四物体不质
　　食逰三异
　　兽鸟五徳
　　兽鸟五伦
　　禽兽六性
　　五方异气
　　禽鸟千嵗
　　修短物数
　　十二肖
　　十二日物名
　　四禽气制
　　五物互食
　　物食有十
　　胎卵异窍
　　雌雄牝牡互称

　　鱼形三似
　　鱼双名
　　十二蠏
　　蛤三种
　　永嘉八种蚕
　　丝七名
　　蜜蜂三种
　　两衙应潮
　　蝉五徳
　　蟋蟀三等
　　蜻蜓三种
　　二市
　　蚊四化
　　蝗腹三色
　　小虫六鸣
　　动植五物








　　钦定四库全书
　　读书纪数略卷五十三　福建巡抚宫梦仁物部
　　鸟兽
　　易生人物各有竒偶【家语子夏述以问孔子】
　　天一地二人三三三如九九九八十一一主日日数十故人十月而生【一主日者阳从竒数也日数十者从甲至癸也】八九七十二偶以从竒竒主辰辰为月月主马故马十二月而生【偶以承竒隂以承阳辰数十二子至亥也】七九六十三三主斗斗主狗故狗三月而生【斗次日月故三主斗】六九五十四四主时时主豕故豕四月而生【时次斗四时春夏秋冬】五九四十五五为音音主猿故猿五月而生【音不过五故五为音】四九三十六六为律律主鹿故鹿六月而生【律隂阳各六】三九二十七七主星星主虎故虎七月而生【二十八宿四方各七故七主星】二九一十八八主风风为虫故虫八月而生【风数尽于八凡虫为风故风字从虫】
　　虫五长【大戴礼是天下之血含生者均可谓之虫也】
　　羽虫三百六十鳯为之长　毛虫三百六十麒麟为之长　鳞虫三百六十龙为之长　介虫三百六十为之长　倮虫三百六十圣人为之长
　　五虫【月令】
　　毛虫【兽属金】羽虫【禽属火】鳞虫【龙蛇属木】介虫【鼈属水】倮虫【蛙螾属土】
　　四灵【礼运】
　　龙　鳯　　麟
　　四虫所生【淮南子】
　　羽嘉生飞龙飞龙生鳯凰鳯凰生鸾鸟鸾鸟生庶鸟【凡羽者生于庶鸟】毛犊生应龙应龙生建马建马生麒麟麒麟生庶兽【凡毛者生于庶兽】介潭生先龙先龙生黑鼋黑鼋生灵灵生庶【凡介者生于庶】介鳞生蛟龙蛟龙生鲲鲠鲲鲠生建邪建邪生庶鱼【凡鳞者生于庶鱼】
　　大兽五【考工】
　　脂者　膏者　蠃者　羽者　鳞者
　　四兽
　　青龙【东方】白虎【西方】朱雀【南方】武【北方】
　　五灵配五方【汉世先儒説五者修其母则致其子】
　　龙木也【木爇生火】鳯火也【火灺生土】麟土也【土　生金】白虎金也【金渗生水】神水也【水液生木】水官修龙至　木官修鳯至　火官修麟至　土官修白虎至　金官修神至故曰视明礼修麒麟来逰思睿信立白虎扰垣言从义成神在沼聴聪正知名川出龙貌恭体仁鳯凰鸣桐
　　八物【説卦以八物拟八卦】
　　干为马【健】坤为牛【顺】震为龙【善动】防为鸡【善伏】坎为豕【质躁而外污】离为雉【质野而外明】艮为狗【前刚而止物】兑为羊【内狠而外説】
　　龙四种【别行云】
　　天龙【守天宫殿】神龙【兴云致雨】地龙【决江开渎】伏藏龙【守轮王大福人藏】内典胎化湿生四种
　　五种【须弥藏经】
　　龙　马龙　鱼龙　虾蟇龙【四种旁】蛇龙【五龙之长正】
　　三停【説原】
　　自首至膊　自膊至腰　自腰至尾【皆相停也】
　　九似【同上】
　　角似鹿　头似驼　眼似　项似蛇　腹似蜃鳞似鱼　爪似鹰　掌似虎　耳似牛
　　雌雄二状
　　雄龙角浪凹峭上壮下杀　雌龙直鼻圆巤薄鳞壮尾
　　四时不变【四分律文余时皆能变形】
　　初生时　睡时　瞠时　行欲时
　　九子【龙生九子不成龙各有所好】
　　蒲牢好鸣【钟钮】囚牛好音【马琴】吻好水【桥梁】嘲风好险【殿角】赑屭好文【碑碣】霸下好负重【碑座】狴犴好讼【狱门】狻猊好坐【佛座】睚眦好杀【刀柄】　博物志虭蛥似龙性好险立防朽【柱防头】上椒图似螺性好闭立门上
　　鳯文五【山海经丹穴之山有鸟焉其状如鹤自歌自舞见则天下安寜】
　　首文曰徳　翼文曰顺　背文曰义　膺文曰仁腹文曰信　瑞应图负信戴仁挟义膺文苞智不羣居不侣行不罹罗上通天维下集河洛
　　七徳
　　首戴徳　颈揭义　背负仁　心入信　翼挟礼足履文　尾系武
　　九苞
　　口包命【不妄鸣也】心合度【进退精也】耳聪达【居髙明也】舌屈伸【能变声也】彩色光【文彩呈也】冠距丹【南方行也】距鋭钩【武可称也】音激【声逺闻也】腹文戸【不妄纳也】
　　六像
　　头天【圆】目日【明】背月【偃】翼风【舒】足地【方】尾纬【五色具】
　　八像【韩诗外传】
　　鸿前而麟后　蛇颈而鱼尾　龙文而背　燕颔而鸡喙　天下有道得鳯之一则鳯过之得鳯之二则鳯翔之得鳯之三则鳯集之得鳯之四则鳯春秋下之得鳯之五则鳯没身居之
　　鳯色五【抱朴子】
　　鳯上青戴仁　缨白挟义　斧赤负礼　胷黑向智足下黄蹈信
　　鳯五色【禽经】
　　青鳯谓之鹖　赤鳯谓之鹑　黄鳯谓之鸾　白鳯谓之鹔　紫鳯谓之鷟
　　五鳯【蔡衡对鳯者五】
　　赤者鳯　黄者鹓鶵　青者鸾　紫者鸑鷟　白者鹄
　　五方神鸟【叶图徴五鳯皆五色为瑞一为孽四】
　　西曰鹔鹴　东曰发明　南曰焦明　北曰幽昌中央曰鳯凰
　　鸡趣五色【禽虫述鸾曰鸡趣】
</div>
    <div class="pagination">
<a href="读书纪数略_page172.html">上一页</a><span>...</span><a href="读书纪数略_page168.html">168</a><a href="读书纪数略_page169.html">169</a><a href="读书纪数略_page170.html">170</a><a href="读书纪数略_page171.html">171</a><a href="读书纪数略_page172.html">172</a><span class="current-page">173</span><a href="读书纪数略_page174.html">174</a><a href="读书纪数略_page175.html">175</a><a href="读书纪数略_page176.html">176</a><a href="读书纪数略_page177.html">177</a><a href="读书纪数略_page178.html">178</a><span>...</span><a href="读书纪数略_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
