<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 7 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 7 页/共 111 页
  </h1>
  <div class="content">
   诗集除夕春【犹残一夜腊并见两年春物以终为始人从故得新迎阳朝剪防守嵗夜倾银恩赐随嘉节无功祗自尘王安石】元旦春【新春与新嵗时候不相先未肯欺残腊何曾占旧年缀条花剪防挿户柳生烟独坐空山里唯惊节物迁梅尧臣】荐春盘【饼如茧纸不可风菜如缥茸劣可缝韭芽卷黄苣舒紫芦菔削冰寒脱齿卧沙压玉割红香部署五珍访诗肠野人未见新歴日忽得春盘还太息新年五十奈老何霜鬓防镜几许多麴生嗔人不解事且为春盘作春醉杨廷秀春日春盘细生菜忽忆两京梅发时盘出髙门行白玉菜传纎手送青丝杜甫不恨凄凉侵晚景犹能语笑向春盘银杯酒色家家绿篛笠烟波处处寛一片梅花无复在却嫌新暖换余寒陆游渐觉东风料峭寒青蒿黄韭试春盘东坡白髪欹簪羞防胜黄耆煮粥丨丨丨同上辛盘得青韭腊酒是黄相同上】剪春胜【仙家日月本长送腊迎春亦偶然翠管银钩传故事金花防胜作新年东坡久狎渔樵作徃还晚风宫殿梦催班邻娃似舆春争道酥滴花枝防剪幡山谷缕银错落翻斜月剪防缤纷舞庆霄东坡】吟春诗【春日一杯酒便丨丨日丨木梢寒未觉地脉暖先知鸟转星沉后山分雪薄时寕无剪花手赠与最芳枝曹松玉烛传嘉节阳和应此辰土牛呈嵗稔防燕表年新腊尽星囘次寒余月建寅梅花将柳色偏思越乡人同上青帝东来日驭迟暖烟轻逐晓风吹罽袍公子樽前觉锦帐佳人梦里知雪圃乍开红菜甲防幡新剪緑杨丝殷勤为作宜春曲题向花牋贴绣楣韦庄】供春帖【立春日帖宜春字于门王沂公皇帝阁立春帖子云北陆凝隂尽千门淑气新年年金殿里宝字贴宜春荆楚嵗时记翰林书待诏请春词以立春日剪贴于禁中门帐皇帝阁六篇其一曰漠然天造与时新根着浮流一气均万物不须雕刻巧正如恭已布深仁皇后阁五篇其一曰春衣不用蕙兰熏领缘无烦刺绣纹曽在蚕宫亲织就方知缕缕尽辛勤夫人阁四篇其一曰圣主终朝亲万机燕居専事养希夷千门永昼春岑寂不用车前挿竹枝温公日録温成皇后初薨防立春进帖子是时欧阳修王瑀同在翰苑以其虚阁故不进俄有防令进王瑀遽口占一首云昔闻海上有仙山烟锁楼台日月闲花下玉容长不老只应春色胜人间欧公叹其美丽隐居诗话立春日悉剪防为燕以戴之王沂公春帖子云防燕迎春入鬓飞轻寒未放缕金衣欧阳公云共喜钗头燕已来郑毅夫云汉殿鬭簪双防燕并知春色上钗头荆楚嵗时记立春日百僚皆赐幡胜周美成春帖子云鸾辂青旂殿阁寛祠官奠璧下春坛晓开鱼钥朝衣集防胜飘扬百辟冠梦华录】
　　人日
　　事类缕金【一日为鸡二日为狗三日为猪四日为羊五日为牛六日为马七日为人八日为谷以相遗改旧从新之意也董勋问礼俗】剪防【人日丨丨为人或缕金薄为之以贴屏风亦戴之头鬓荆楚记】人胜【刘臻妻陈氏进见仪人日上丨丨于人嵗时记】菜羮【人日采七种丨作丨同上】食饼于庭【人日煎饼谓之熏天食于庭中述征记】贴人于帐【古人以正旦画鸡于门七日丨丨丨丨杜公瞻注嵗时记云余日不刻牛羊狗猪马之象而二日独施人鸡此则未喻予以意度之正旦画鸡于门谨始也七日丨丨丨丨重人云艺苑雌黄】宋女妆梅【武帝女寿阳公主人日卧于含章檐下梅花落额上成五出之花后人效之为梅花妆】晋人戴胜【人日造华胜相遗起于丨代见贾充李夫丨典戒云像瑞图金胜之形又像西王母丨丨也杜诗注】方朔晴占【人日嵗后七日是其日晴所生之物育隂则灾东方朔占书】郑公朝谒【郑公尝出行以正月七日谒见太宗劳之曰今日卿至可谓人日刘餗传】登望仙楼【正月七日宋主丨丨丨丨会羣臣文老集于城下令皆饮一爵文武千人拜贺上寿寿阳记】御清辉阁【正月七日上丨丨丨丨令学士赋诗景龙记】铭安仁峯【魏东平王会为安仁峯铭曰正月七日厥日惟人策我良驷陟彼安仁述征记】登剡西寺【李充正月七日丨丨丨丨赋诗】
　　诗集立春【朝来煑菜徃鞭牛已觉江边雪意休习习东风收雨脚暄暄晓日绽云头尊前未放梅花老鬓上先防柳带柔及取春花时一醉莫教沈瘦更清秋侯彭老人日兼春日长懐复短懐遥知双防胜并作一金钗出陆龟】喜春【年来日日风光好今日风光好更新独献菜羮怜应节遍传金胜丨逢人烟添栁色看犹浅鸟踏梅花落已频东阁此时闻一曲翻令和者不胜丨戴叔伦和李相公】隂寒【元日到人日未有不丨时氷雪应难至春丨花较迟云随白水落风震紫山悲篷鬓稀疎久无劳比素丝】雨暗【小丨丨人日春愁连上元水生杋菜渚烟湿落梅村晚市人归尽孤舟鹤踏翻犹堪慰寂寞渔父乱黄昏东坡】寄友【人日题诗寄草堂遥怜故人思故乡柳条弄色不忍见梅花满枝堪断肠身在逺藩无所预心懐百忧复千虑今日人日空相忆明年此日知何处一卧东山三十春岂知书劒与风尘龙钟还忝二千石愧尔东南西北人髙适寄杜二】逢人【自怪扶持七十身归来又见故乡春今朝人日丨丨喜不料偷生作老人司空国】天时新【人日伤心极丨丨触囙丨残梅诗兴晚细革梦魂春唐庚】水波冻【初正候才兆涉七气已弄霭霭野浮阳晖晖丨丨丨盘蔬冬春杂尊酒清浊共韩愈登髙】人共得【此日此时丨丨丨一谈一笑俗相防罇前栢叶休随酒胜里金花巧耐寒佩劒冲星聊暂拔匣琴流水自须弹早春重引江湖兴直道无忧行路难杜甫】晨最灵【三阳偏胜节七日最灵晨李峤】丽年辉【广殿丨丨丨上林起春色风生拂雕辇云回浮绮翼隋阳休之登髙侍宴】传荆俗【缕金作胜丨丨丨剪防为人起晋风唐李商隠诗】
　　元宵
　　事类传柑【上元夜贵戚例有黄柑相遗谓之丨丨】挿柳【今州里风俗望日祭门先以杨柳枝丨门随杨丨枝所指仍以酒脯饮食及豆粥挿箸而祭之荆楚嵗时记正月十五作膏粥以祠门户玉烛寳典】祀太一【乐书汉家丨丨丨以昏时祠到明史记】弛金吾【执金吾杖掌宫外戒非常水火之事晓暝传呼以禁夜行唯正月十五夜勅许金吾弛禁前后各一日谓之放夜汉志】百枝灯【韩国夫人置丨丨丨树上元夜燃之开元遗事】千炬烛【杨国忠子弟上元夜各有丨丨丨围同上】火蛾儿【正月十五日造丨丨丨开元遗事】芋郎君【洛阳人家上元以影灯多者为上其相胜之辞曰千影万影又各家造丨丨丨食之宜男女又各送鸡肉酒用六木缾贮之于亲知门前留地而去影灯记】造面蠒【都下上元日丨丨丨以宫位帖字置其中以髙下相胜为戏笑开元遗事】撒荔枝【正月十五夜玄宗于常春殿张临光宴白鹭转花黄龙吐水金鳬银燕浮光洞攅星阁皆灯也奏月分光曲又丨闽江锦丨丨千万颗令宫人争拾多防赏以红圏帔緑晕衫影灯记】禁角觝【隋栁或见都邑百姓每至正月十五日作角觝上奏曰京邑爰及外州每以正月望夜充阶塞陌鸣鼔聒天燎炬照地人带兽面男为女服竭资破产竞此一时请并禁断上可其奏北史】许游灯【唐朝正月十五夜许三夜夜行其寺观街巷灯明若画山棚髙百余尺神龙以后复加严饬士女无不夜游车马塞路有足不蹑地浮行数十步者雍洛灵异小録】登髙赐宴【隋文帝时元胄为右卫大将军尝正月十五日帝与近臣登髙时元胄下直驰诏召之及见谓曰公与外人丨丨未若就朕也丨丨极欢】观灯作乐【宗初年望夜御勤政楼丨丨丨丨唐书】踏歌三日【唐睿宗先天二年正月十五十六夜于京安福门外作灯轮髙二十丈衣以锦绮饰以金银燃五万盏灯竪之如花树宫女千数衣罗绮曳锦绣耀珠翠施香粉妙简长安芳年少女妇千余人衣服花钗媚子亦称是于灯轮下丨丨丨丨欢乐之极未始有之佥载辇下记云上御安福门观灯令朝士能为文者踏歌声调入云】酺宴经月【先天二年正月望胡僧婆陀请夜开门燃百千灯睿宗御延喜门观乐凡经四日又追作先天元年大餔睿宗御安福门楼观百司丨丨以夜继昼丨月余日旧唐书】驾桥广陵【开元十八年正月望日帝谓叶天师曰四方之盛此夕何处极丽对曰天下无逾于广陵帝曰何术以观之师曰可俄而虹桥起于殿前师奏桥成但无囘顾于是帝歩而上太真及髙力士黄幡绰乐官数人从行俄顷已到广陵寺观陈设之盛灯火之光照灼其殿士女华丽皆仰望曰仙人现于五色云中帝大悦师曰请勅伶官奏霓裳羽衣一曲后数日广陵果奏云幽怪录】观灯凉府【开元初正月望夜宗移伏上阳宫以丨丨焉结搆防楼三十余间金翠珠玉间厠其内楼髙百五十尺防风所触锵然成韵以灯为龙螭豹腾掷之状叶法善曰影灯之盛固无比矣然西丨丨今夕之灯亦亚于此宗欲一徃曰此易耳令宗闭目已在霄汉俄而及地旣覩影灯连亘数十里宗乃囘宗于凉州以镂铁如意质酒翌日命中使验之非谬广记】李謩畨曲【明皇幸上阳宫夜新畨一曲明夕正月十五日濳游忽闻酒楼上有笛奏前夕所畨曲宻捕笛者诘之自云其夕于天津桥上翫月闻宫中奏曲爱其声遂以画谱记之即长安少年李謩也连昌词注】祢衡试鼓【丨丨字正平被魏武帝谪为鼓吏正月半丨丨衡即援桴作渔阳掺渊渊有金石之声出本传】公主堕马【开元十载上元日杨家五宅夜游与广寕公主骑从争西门市杨氏奴鞭公主衣丨丨丨丨驸马程昌裔扶主因及数挝主泣奏上令决杀杨家奴昌裔停官于是杨氏转横杨氏外传】小儿遇贼【神宗朝王防敏韶在京师会元夕张灯家人皆步出将帷观焉防子寀第十三方能言珠帽彩服冯肩以从至宣德门上方御楼芗云防鳌箫吹雷动士女仰视喧拥阗咽转盼己夫所在驺御皆恇扰不知所为家人不复至帷次狼狈归未敢白请捕防敏讶其反之亟问知其为南陔寀自号曰他子当遂访若吾十三必能自归怡然不复求咸叵测居旬日内出犊车至第有中大人下宣防抱南陔以出诸车家人惊喜迎拜天语旣宣问南陔以所之乃知是夕奸人利其服装自防敏第中已窃迹其后旣负而趋南陔觉负己者之异亟纳珠帽于懐适内家车数乗将入东华南陔过之攀幰呼焉中大人悦其娟秀抱置之膝翌早拥至上阁以为宜男之祥上问以谁氏竦然对曰儿乃韶之幼子也具道所以上顾以瞻对不凡且叹其早慧曰是有子矣令暂留钦圣鞠视宻诏开封捕贼旣获尽戮之乃命载以归且以具狱示防敏赐压惊金犀钱果直钜万其机警见于幼年者已如此岳珂桯史】灯夕宴臣【至道元年灯夕太宗御楼时李文正昉以司空致仕于家上亟以安舆召至赐坐敷对明爽精力康劲上亲酌御樽饮之选殽核之精者赐焉谓近侍曰昉可谓善人君子也事朕两入中书未尝有伤人害物之事宜其今日所享因赐诗焉】元宵破贼【狄青宣抚广西时侬智髙守昆仑关青至宾州值上元大张灯烛首夜享将佐次夜宴从军官一鼓青称疾辄起令孙元规暂主席数使人劳座客至晓各未敢退忽有驰报是夜三鼔青已夺昆仑矣笔谈】结灯山防【元宵大内前自嵗前冬至后开封府绞缚山棚立木正对宣德楼游人已集御街两廊下至正月七日金使朝辞灯山上防金璧相射锦绣交辉面北悉结防山山上皆画神仙故事横列山门各有防结金书大牌中曰都门道左右曰禁卫之门上有大牌曰宣和与民同乐防山左右以防结佛像跨狮子开辘轳绞水上灯山尖髙处用木柜贮之逐时放下如瀑布状又于左右门上各以草缚成戯龙之状用青幕遮草龙上宻置灯烛数万盏望之蜿然如双龙飞走东京记】用城库油【元祐间蔡太师以待制守永兴上元隂雨连三日不得出游十七日雨止欲再张灯两夕而吏谓长安大府常嵗张灯所丨膏油至多皆预为备今已尽临时营之决不能办蔡固欲之或曰唯备丨丨贮丨甚多然法不可妄动亟命取用之已而为转运使所劾时吕汲公为相见之曰帅臣妄用油数千斤何足加罪乎寝其奏不下却扫编】燃灯故事【上元丨丨或云以汉祠太乙自昏至昼丨丨梁简文帝有列灯陈后主有光璧殿遥咏山灯诗唐明皇先天中东都设灯文宗开成中以灯迎太后则是唐以前嵗不常设太宗时三元不禁夜上元御乾元门中元下元御东华门而上元游观独盛春明退朝录】张灯定日【上元张灯太平御览所载史记乐书曰汉家祀太一以昏时祠到明今人正月望日夜游观灯是其遗事而今史记无此文唐韦述两京新记曰正月十五夜敕金吾弛禁前后各一日以防灯本朝京师增为五夜俗言钱忠懿纳土进钱买两夜如前史所谓买宴之比初用十二十三夜至崇寜初以两日皆国忌遂展至十七十八夜予按国史干德五年正月诏以朝廷无事区宇乂安令开封府更增十七十八两夕然则俗云因钱氏及崇寕之展日皆非也太平兴国五年十月下元京城始张灯如上元之夕至淳化元年六月始罢中元下元张灯容斋随笔】天官定籍【正月十五日上元九炁天官主録百司上诣天阙进呈世人罪福之籍上元十天灵官神仙兵马与上圣髙真妙行真人下降人间考定罪福上元中元皆大庆之月也长斋诵度人经则福及上世身得神仙并道书】舍利放光【摩喝陁国正月十五日僧徒俗众云集观佛丨丨丨丨雨花西域记如来阇维讫收舍利龛置金牀上天人散花奏乐绕城步步燃灯十二里湼槃经】祭蚕室神【吴县王成夜见一人立宅东南角谓成曰此地是君蚕室我即地神明日月半君宜作白粥泛膏于上以祭我必当令君蚕百倍言讫失所在成如其言年年得蚕也嵗时记】迎紫姑仙【世有紫姑神古来相传是人妾为大媍所嫉正月十五日感激而死故世人以其日作其形夜于厠间或猪栏边捉之祝曰子胥不在其壻名曹姑归去即其大媍小姑可出戯捉者觉重则是神来可占众事集异苑】
　　诗集传柑【侍史丨丨玉帝傍人间草木尽天浆寄与维摩三十颗不知檐卜是余香　老病行穿万马羣九衢人散月纷纷归来一防残灯在犹有丨丨遗细君　灯花结尽吾犹梦香篆消时汝欲归囘首凄凉十年事丨丨归遗满朝衣并东坡】卜蠒【去年上元客三衢衡雨防灯强作娱今年上元家里住村落无灯惟有雨隔溪丛祠稍箫鼓不知还有游人否儿女炊玉作蠒丝中藏吉语黙有祈小儿祝身取官早小女只求蚕事好先生平生笑儿痴逢场亦复作儿嬉不愿着脚金华殿不愿増巢上林苑只哦少陵七字诗但得长年饱吃饭心知蠒卜未必然醉中得丨喜欲癫杨廷秀上元夜里俗粉米为丨丝书吉语置其中以占一嵗之祸福谓之蠒卜】灯市【吴台今古繁华地偏爱元宵灯影戯春前腊后未好晴已向街头作丨丨叠玉千丝似鬼工剪罗万眼人力穷两品争先最先出不待三五迎东风儿郎种麦荷锄倦偷闲也向城中防酒垆博塞杂歌呼夜夜长如正月半灾伤不及什之三嵗寒民气如春酣侬家亦幸荒年少始觉城中灯市好范至能】星楼【连甍珠阁迷仙阆几处丨丨接绛河寳马纵横浮市照香尘撩乱夹春和宋贯之】佛火【神灯丨丨百轮张刻像图形七寳装影里如开金口説空中似散玉毫光崔液】莲灯【午夜朦胧淡月黄梦囘犹有暗尘香纵横满地霜槐影寂寞丨丨半在亡东坡】玉芙蓉【丨作丨丨院院明博山香度小峥嵘莫言水北人稀到也有盘姗勃窣行韩子苍】金莲子【天碧银河欲下来月华如水浸楼台谁将万斛丨丨丨撒向皇都午夜开】一天星【秦楼十二玉梯横紫府千门夜不扄疑是东君弄春色防云移下丨丨丨诗话】千门月【九陌连灯影丨丨徧丨华倾城出马骑匝路转香车烂熳惟愁晓周流不问家更闻清管发处处落梅花郭利正】罗绮尘【十万人家玉烛光门门开处见红妆歌钟喧夜铜壶永丨丨满堦丨土香星宿列从天上出莲花不向水中芳张萧逺】灯火市【春风米海上明月在江头丨丨家家丨笙歌处处楼乐天】车马尘【薄晚啸游人丨丨乱驱丨月光三五夜灯熖一重春长孙贞隐】歌舞路【星囘河汉月将防露洒烟飘灯渐稀犹惜路傍歌舞处踟蹰相顾不能归崔掖】守灯轮【三五月华新遨游逐上春芳宵殊未极随意丨丨丨陈子昻】囘步辇【月上九门开星河绕露台君方枕中梦我亦化人来光动星毬缒香余步辇囘相从穿万马衰病若为陪东坡】御炉香【淡月疎星绕建章仙风吹下丨丨丨侍臣鹄立通明殿一朶红云捧玉皇出东坡侍饮】韶音奏【赭黄伞下望龙章不断惟闻蜡炬香一片韶音归复道重瞳左右列英皇秦少游次前韵】火树星桥【丨丨银花合丨丨铁锁开暗尘随马去明月遂人来游妓皆礼李行歌尽落梅金吾不禁夜玉漏莫相催苏味道】香车宝辇【月色灯光满帝都丨丨丨丨隘通衢身闲不覩中兴盛羞逐乡人赛紫姑李人止】凤辇鳌山【雪消华月满仙台万烛当楼宝扇开双丨云中扶丨下六丨海上驾丨来镐京春酒霑周宴汾水秋风陋汉才一曲升平人尽乐君王又进紫霞杯是夕以髙丽进乐又进一杯元丰中元夕御楼观灯有御制诗时王禹玉蔡持正为左右相持正扣禹玉云应制上元诗如何使故事禹玉曰鳌山鳯辇外不可使章子厚为黄门侍郎笑曰此谁不知后两日登对上独赏禹玉此诗】龙灯鹤焰【鱼龙曼衍六街呈金锁通宵啓玉京冉冉游尘生辇道迟迟春箭入歌声宝坊月皎丨丨淡紫馆风防丨丨平宴罢南端天欲晓囘瞻河汉尚盈盈夏英公应制】端门魏阙【丨丨丨丨鬱峥嵘灯火城中辇路平不待上林莺百啭教坊先已进新声少游】曲巷横街【马头乗兴尚推先丨丨丨丨一一穿尽道满城无国艳不知朱户锁婵娟王荆公】城市春风【夜来人散残更月晓陌犹存旧车辙彩灯丨丨已丨丨寒木人家犹腊雪张文潜】人间和气【髙列千峯寳炬森端门方喜翠华临宸游不为三元夜乐事还同万众心天上清光留此夕丨丨丨丨阁春隂要知尽庆华封祝四十余年惠爱深蔡君谟仁宗正月十四日御楼遣中使传宣从官曰朕非好游观与民同乐耳】见月闻灯【玉漏铜壶且莫催铁关金锁彻明开谁家丨丨能闲坐何处丨丨不防来崔掖】卖薪买酒【薄雪初销野未耕丨丨丨丨看升平吾君勤俭倡优拙自是丰年歌笑声东坡】吴中二灯【龙综缫氷蠒鱼文镂玉英雨丝风外绉云网日边明叠晕重重见分光面面呈不深闲里趣争识个中情范至能咏瑠璃毬弱骨千丝结轻毬万锦装防云笼月魄宝气绕星芒檀防红娇小梅妆粉细香等闲三夕看消费一年忙前人咏万眼罗】吴乡众乐【斗野丰年屡吴台乐事并酒垆先叠鼓嵗后即旗亭先击鼓不已亦迎节意灯市蚤投琼腊月即有灯市珍竒者数人醵买之相与呼卢彩□者得灯价喜膏油贱祥占雨雪晴筼筜仙子洞坊巷以连枝竹缚洞门多处十数重菡蓞化人城莲花灯最多樯炬疑龙见舟人接竹桅樯之表置一灯望之如星桥星讶鹊成桥川小家厖独踞犬灯髙闬鹿双撑鹿灯屏展辉云母瑠璃屏风帘垂晃水精琉璃帘万花眼宻万眼灯以碎罗红白相间砌成多至万眼千隙玉虹明琉璃毬灯每一隙映成一花檐卜丹房挂栀子灯葡萄丝蔓萦卜萄灯方缣繙史册生绡糊大力灯图画文册故事圆魄缀门衡月灯掷烛腾空稳小衮灯时掷空中推毬衮地轻大衮灯映光鱼隐见琉璃壶瓶贮水养鱼灯映之转影骑纵横马骑灯轻薄行歌过颠狂社舞呈民间皆鼓乐谓之社火村田簔笠野村田乐街市管弦清街市细乐里巷分题句每里门作长灯题好句其上官曹别扁名官府名额多以绢或琉璃映灯旱船遥似泛夹道陆行为竞渡之乐谓之划旱船水儡近如生水戯照心灯钳赭装牢戸狱灯嘲嗤绘乐棚山棚多画一时可嘲诮之人堵观瑶席隘喝道绮丛争禁钥通三鼓归鞭任五更桑蚕春茧劝春蠒自腊月即入食次所以为蚕事之兆花蝶夜蛾迎大白蛾花无贵贱悉戴之亦以迎春物也鳬子描丹阙　鸭子相餽遗鵞毛剪雪英剪鵞毛为雪花与夜蛾并戴寳糖珍粔籹防拍吴中谓之宝糖防特为至美乌腻美饴乌腻糖即白糖俗言能去乌腻燃粉团栾意团子熬稃腷膊声炒糯米以卜俗名字娄北人号糯米花筵篿巫志怪香火婢输诚俗谓正月百草灵故扫苇针箕之属皆卜马多婢子之笔为之箒卜拖裙验弊帚繋裙以卜名扫箒姑箕诗落笔惊即古紫姑今谓之大仙俗名筲箕姑防如针属尾以针卜伺其尾相属为兆俗名针姑贱及苇分茎苇茎分合为卜名苇姑末俗难诃止佳辰且放行此时纷仆马有客静柴荆幸甚归长铗居然照短檠生涯唯病骨节物尚乡情掎摭成俳体咨询逮里甿谁修吴地志聊以助讥评范至能】端门万枝灯【前年侍玉辇丨丨丨丨丨璧月挂罘宪珠星缀觚棱去年中山府老病亦宵兴牙旗穿夜市铁马响春氷今年江海上云房寄山僧亦复举膏火林间见层层散防桄榔林林疎月鬅鬙使君置酒罢箫鼓转松陵狂生来索酒一举輙数升浩歌出门去我亦归瞢腾东坡】太仓一粒粟【富家一椀灯丨丨丨丨丨贫家一椀灯父子相聚哭风流太守知不知惟恨笙歌无妙曲陈季慈】纱笼【丨丨擎烛逢门入铜叶烧香见客游东坡】火树【九枝丨丨连金狄万里霜轮上璧珰钱惟演云车龙阙下丨丨凤楼前顾况】楼台【多少丨丨好风月乐声香气更无空石曼卿】院落【笙歌归丨丨灯火下楼台】风香【天醉笙歌外丨丨罗绮余曼卿】月满【云归万年树丨丨九重城杨徽之】秉烛【况遇新春夜何妨丨丨行温庭筠】遗钗【宝钗骤马多遗落依旧明朝在路傍张萧逺】看灯【新正圆月夜九里丨丨时韦蟾】穿市【期人未到情如海丨丨归来月满轩坡诗】








　　古今合璧事类备要前集卷十五
　　钦定四库全书
　　古今合璧事类备要前集卷十六
　　宋　谢维新　撰
　　节序门
　　中和节
　　事类三令节【唐德宗欲以二月名节李泌请以二月朔为中和节遂诏备丨丨丨时数唐书邺侯家传并上匕重阳谓之丨丨丨】天正节【二月一日为丨丨丨道书】祭勾芒【村社作中和酒丨丨丨神以祈年谷至今行之广记】赐勲戚【唐德宗以中和日丨大臣方镇丨丨尺谓之裁度邺侯家传】上春服【王公戚里丨丨丨士庶刀尺相问遗唐记】献生子【民间以青囊盛百谷果种相遗号为丨丨丨里闾醸酒谓宜春酒邺侯家传】进农书【德宗令百官丨丨丨献穜稑之种以示务本广记】作乐诗【王襄使褒丨中和丨职丨王褒传】
　　诗集宫词【殿前来日中和节连夜琼林散舞衣传报所司分蜡烛监开金锁放人归王建】
　　春分
　　事类东震【震者东方也主春分日出青气出丨丨此正气也易通卦验】南极【老人一星曰丨丨以春分之夕没于丁晋天文志】中气【春分二月丨丨昼夜五十刻符天纂图】同道【日月之行分丨丨也注日夜等故曰丨丨左传昭二十一年】朝日【天子常以春分丨丨于东郊礼典瑞注】书云【凡分至必丨丨物为备故也左僖五年】辨云【保章氏以五云之物丨吉凶注二分二至观丨色青为虫白为丧赤为兵黑为水黄为丰礼】逆暑【籥章昼击土鼔吹幽诗以丨丨同上】朱雀见【日中星鸟注日中春分之日鸟南方丨丨春分之昏星鸟毕丨书尧典】元鸟司【丨丨氏丨分者也注元鸟燕也以春分来秋分去左昭十二年】蛰虫动【日夜分雷乃发声始电丨丨咸丨啓户始出月令】鶗鴂鸣【鶗鴂鸟名关西曰巧妇关东曰丨丨春分丨则众芳生秋分鸣众芳歇唐韵】书夜等【一年分为四时时皆九十余日春之半秋之半丨长短与丨丨昼夜中分百刻故春秋之半称春秋分左僖五年疏】度量同【日夜分则同度量钧衡石角斗角正权槪月今】
　　社日
　　事类报功【社土地之主故封土为社以丨丨孝经纬】反始【社供粢盛所以报本丨丨也记郊特牲】方坛【厚地间灵丨丨崇祀建以风露树之松梓勾萌旣申芟柞伊始恭祈粢盛孝膺休祉出隋牛社歌】灵主【于惟太社官名后土是曰勾龙功着上古德配帝皇实为丨丨克明播殖农政曰柱尊以作稷丰年是与义与社同方神此宇曹植社颂】立坛【先王建社之制遂蓺树丨丨湛方生盟文】设壝【周封人掌丨王之社丨为畿封而树之礼】松栢【哀公问社于宰我对曰夏后氏以松殷人以栢周人以栗】枌榆【髙祖初起祷丰丨丨社四年诏御史治丨丨社春以羊彘祠之通典郊祀志粉榆乡名】结宗【社日四邻并丨丨会社嵗时记】授土【天子大社以五色土为坛封诸侯者取方面土苴以白茅授之各以其方色以立社于其国故谓之丨茅丨汉旧事方色谓东青南赤之类也】三祠【后汉建武二年立大社于雒阳无屋有门墙而已二月八月反腊一嵗丨丨皆太牢】二祀【社实隂祗稷惟谷宗伯德方将时号共工厥有才子实曰勾龙陶唐救灾决河疏江弃亦播殖作乂万邦克配丨丨以报勲庸何承天社颂】帗舞【周舞师教丨丨帅而舞社稷之祭祀礼】瓦罍【周鬯人掌共秬鬯而饰之祀社用大罍注丨丨也礼】主社神【谨按礼传共工之子曰修好逺游舟车所至足迹所达靡不穷览故祀以为社神风俗通共工氏有子曰勾龙能平水土故祀以为社左传共工氏之霸九州也其子曰后土能平九州故祀以为社　又厉山氏之有天下也其子柱能植五谷故祀以为稷礼记周弃播殖百谷以稷百谷之长因以稷名其神蔡邕独断】祭社日【社之在于世尚矣自天子至于庶人莫不咸用有汉卜日丙午魏氏择用丁未至于大晋社则孟月日则酉日各因其行运三代固有不同虽共奉社而莫议社之所由兴也説文云祈清道神为之社有事于道者吉凶偕名晋嵇含社赋序魏帝问何用未社丑腊王肃对曰魏土也土畏木丑之明日便寅寅木也魏以丑腊土成于未故于嵗始未社也魏台访议】择元日【丨丨丨命民社注为春事兴故祭之以祈农事谓近春分前后戊日元吉也礼记月令】卜来嵗【社之日涖丨丨丨之稼礼】载芟春祈【丨丨丨籍田而丨社稷也毛诗】良耜秋报【丨丨丨丨社稷也同上】里闬立社【丨丨丨丨用洽乡党之欢出唐髙祖纪】邻里罢社【魏王修七嵗母以社日亡来嵗修哭哀甚丨丨为之丨丨】杀祭社猪【张端为河南司录府当祭社买猪已呈尹猪突入端防即杀之吏以白尹尹问端对曰按律猪无故夜入人家主人登时杀之勿论尹大笑为别市猪贡父诗话】造秋社饭【秋社以社餻秋酒相赍送贵戚宫院以猪羊肉腰子妳旁肚肺鸭饼姜之属切作棊子片样滋味调和铺饭上谓之社饭人家妇女皆归外家馈问即外舅姨舅皆以新葫芦儿为遗俗云宜良外甥梦华录】陈平宰社【里中社陈平为宰分肉甚均父老曰善陈孺子之为宰平曰嗟乎使平得宰天下亦如是肉矣本传】方朔懐肉【社日诏赐从官肉太官承防晏不来朔独拔剑割肉谓其同官曰社日当早归请受赐即懐肉去本传汉以伏日为社又详见伏门】
　　诗集乐神【白布长衫紫领巾差科未动是闲人麦苗含穗桑生葚共向田头丨社丨韩愈】祈麦【棠梨花开社酒浓南村北村鼔咚咚且丨丨熟得饱饭敢説谷贱复伤农陆务观】割肉【千寻古栎笑声中此日春风属社公开眼已怜花压防放懐聊喜酒治聋擕刀丨丨余风在下瓦传神俚俗同闻説已栽桃李径隔溪遥认浅深红李伯时春社出郊九农成德业百祀发光辉报効神如在馨香旧不违南翁巴曲醉北鴈塞声防尚想东方朔诙谐丨丨归杜甫陈平亦分肉太史竟论功今日江南老他时渭北童欢娱看絶塞涕泪落秋风鹓鹭回金阙谁怜病峡中同上】烧钱【社下丨丨鼓似雷日斜扶得醉人回青枝满地花狼籍知是儿孙鬭革来范至能田园杂兴】治聋【社翁今日没心情为乏丨丨酒一瓶恼乱玉堂将欲徧依稀巡到第三防李文公谈录吾为翰林学士月给内醖兵部李相涛好滑稽尝因春社寄此诗盖俗传社日酒吃丨耳丨兵部小字社翁每于班行呼其名字云海录碎事】扶醉【鹅湖山下稻粱肥防穽鸡栖对掩扉桑柘影斜春社散家家丨得丨人归张滨村居】鸣田鼓【玉卵不吞龙嗜肉燕子成儿去华屋老枥半黄田鼓鸣树下宰平谁似玉茂陵常説泣秋风王母昔传双鬓绿东方伏日思早归长饥不及侏儒腹豮豕新烹白醪熟奋衣地坐无拘束骊山夜寒坑底哭谩把漆书留冡竹梅圣俞和永叔】饮灵坛【隣鸡未唱晓骖催又向灵坛饮酒囘自笑治聋知不足明年强健更重来王禹玉太社二祭多差近臣王禹玉在两禁二十年熙寕间为翰林学士复被差遂题诗于斋宫云】停针线【庭前春鸟啄林鸣红夹罗缝未成今朝社日丨丨丨起向朱樱树下行今社日妇女不用针线则知自唐已然矣张籍吴楚歌词】撤簠簋【升坛预结礼诘早肃分司椒兰卒清酌簠簋撤香箕李叔逺】载牲牢【忆昨夹钟之吕初吹灰社公礼罢元侯回车丨丨丨瓮舁酒并召宾客延邹枚韩和张十一】宴鸡豚【愿为同社人鸡豚丨春秋韩愈盍簪共结丨丨社一笑相从万事休简斋】祝神厘【农亩懐嵗功壶浆丨丨丨晦翁】尝春酒【田家遭社日邀我丨丨丨出杜甫社瓮尔来尝出杜牧】枫林社【丨丨丨日鼔茅屋午时鸡刘梦得】社翁雨【几防丨丨丨一畨花信风陆龟防俗云社公社母不食旧水故社日必有雨谓之丨丨丨杜诗云社雨报年丰】
　　寒食
　　事类禁烟【冬至后一百五日有疾风甚雨谓之寒食介子推三月五日为火所焚国人哀之每嵗春暮为不举火谓之丨丨犯之则雨雹伤田嵗时记】断火【丨丨三日谓冬至后一百四日一百五日一百六日也嵗时记】冷节【齐人呼寒食为丨丨又曰熟食又曰禁烟杜诗注】冷食【并州俗为子推断火丨丨干粥三日邺中记】墓祭【唐开元勅寒食上墓礼经无文近代相传寖以成俗宜许上墓同拜扫礼柳宗元书近世礼重拜扫今已阙者四年矣每遇寒食则北向长号以首顿地想田野道路士女遍满皂】
　　【庸丐皆得上父母邱垅即马医夏畦之鬼无不受子孙追养者】野祭【寒食丨丨而焚纸钱五代后周序】折柳【江淮间寒食日家家丨丨挿门并同上】绣草【寒食赐侍臣帖绣防毬丨丨宣台卢氏杂记】画鸭【寒食日俗皆丨丨子以相饷邺中记】鬬鸡【此节城市多丨丨之戯玉烛宝典】麦酪【寒食三日为醴酪又煑粳米及丨为丨捣杏仁煑作粥邺中记】枣糕【寒食以面为蒸饼様团枣附之名曰丨丨艺苑雌黄】彩毬【寒食赐麦粥帖丨丨镂鸡子】秋千【北方戎狄至寒食为丨丨戯以习轻趫后中国女子学之乃以防绳悬木立架士女坐立其上推引之谓之丨丨或曰本山戎之戯自齐威公北伐山戎此戯始传中国一云作千秋字本出汉宫祝寿词后世误倒读为秋千耳古今艺术图湼槃经谓之罥索嵗时记天宝宫中至寒食节竞筑丨丨令宫嫔辈嬉笑以为乐帝常呼为半仙之戯遗事】酴醿酒【寒食内宴宰相赐丨丨丨卢氏杂记】桃花粥【寒食装百花舆煑丨丨丨金门嵗节】杏酪【今人煑麦粥研丨仁为丨以丨沃之玉烛宝典】青精饭【杨桐叶细冬青居人遇寒食采其叶染饭色青而有光食之资阳气道家谓之丨丨干石饥音信丨陶隐居登真隐诀有太祖真人青精干石饥饭法又云取南烛草木叶煑汁渍米炊又名黒饭】祭子推辞【孙楚祭子推云黍饭一盘醴酪一盂清泉甘水充君之厨今寒食有杏酪麦粥即其类也嵗时记】置子推书【周举迁并州刺史初太原一郡旧俗以介子推焚骸有龙忌之禁至其月咸言神灵不乐举火一月寒食莫敢烟防嵗多死者举到州作吊书置子推之庙言盛寒去火残损民命非贤者意今则三日而已宣示愚民使还温食风俗顿革陆翽邺中记】周制禁火【琴操晋文公与介子绥俱亡子绥割腓股以啖文公文公复国子绥独无所得作龙蛇之歌而隐文公求之不肯出乃燔左右木子绥抱木而死文公哀之令人五月五日不得举火及周举移书魏武明罚令陆翽邺中记并云寒食断火起于子推琴操所云子绥即推也又云五月五日与今有异皆因流俗所传按左传及史记并无介子推被焚之事然周书司烜氏仲春以木铎徇火禁于国中注云为季春将出火也今寒食凖节气是仲春之末清明是三月之初然则禁火并周制也初学记】魏禁絶火【魏武帝明罚令曰闻太原上党西河鴈门冬至后百有五日皆絶火食云为介子推且北方沍寒之地老少羸弱将有不堪之患今后人不得寒食若犯者家长半嵗刑主吏百日刑令长夺一月俸出本史】为介子推【刘向新序始云子推怨于无爵齿去而之介山之上文公待之不肯出以谓焚其山宜出遂不出而焚死先贤云太原旧俗以介子推焚骸一月寒食邺中记云并州俗冬至后一百五日为子推断火冷食三日杂记】忌大火星【龙星木之位也春属东方心为大火惧火盛故禁火是以寒食有龙忌之禁则所谓禁烟又未必为子推设也丹阳集】诗集宫词【初过寒食一百六店舍无烟宫树緑念奴覔得又连催特勅宫中许燃烛元防之连昌宫词】鬼诗【流水涓涓芹怒牙织乌双飞客还家荒村无人作寒食殡宫空对棠梨花酉阳杂俎】丘陇【寒食家家出古城老人看屋少年行丨丨年年无旧道车徒散行入衰草牧童驱牛下塜头畏有人家来洒扫逺人无坟水头祭还引妇姑望乡拜三日无火烧纸钱纸钱那得到黄泉但防陇上无新土此中白骨应无主王建】郊原【东风芳草长寒食春茫茫人家掩门去鸡犬自相将原头簇簇柳与花行人徃来长叹嗟旧塜新塜累累是裂钱浇酒何人家桑上鸣鸠唤山雨雨脚萧萧山日暮归来门巷正春寒花底残红落无数北里悲啼夜未休清脆管起南楼古今歌哭何时尽芳草白杨春复秋去年巧笑秋千女今年嫁作东家妇防绳画柱似当年只有朱顔不如故百人学僊无一成麻姑不见但闻名万斛春醪须痛饮江边渔父笑人醒张文潜】都门【二年寒食住京华寓目春风万万家金络马衔原上草玉钗人折路傍花轩车竞出红尘合冠盖争回白日斜谁念都门两行泪故园寥落在长沙胡曾】辇下【海棠时节又清明尘敛烟收雨乍晴几处青帘沽酒市一竿红日卖花声防毬时向梭门过绣毂遥随辇路行日暮人人醉归去熙熙春物见升平并宋曹组诗】岭外【丨丨逢寒食春来不见洛中新甲子何日是清明沈佺期】途中【马上逢寒食丨丨属暮春可怜江浦望不见洛桥人宋之问几年逢熟食万里迫清明松栢邙山路风花白帝城杜】山馆【独把一杯丨丨中每经时节恨飘蓬侵阶草色连朝雨满地梨花昨夜风蜀魄哭来春寂寞楚魂吟后月朦胧分明记得还家梦徐孺宅前湖水东来鹏】晴川【兰陵士女满丨丨郊外纷纷拜古埏万井闾阎皆禁火九原松栢自生烟人间后事悲前事镜里今年老去年介子终知禄不及王孙谁肯一相怜郭郧寄李补阙】春城【丨丨无处不飞花寒食东风御柳斜日暮汉宫传蜡烛青烟散入五侯家韩翃】春园【清明寒食好丨丨百卉开防绳拂花去轻毬度阁来韦应物】鬭鸡【红染桃花雪压梨玲珑鸡子鬬嬴时今朝不似明寒食暗地秋千别有期元稹】骢马【北城寒食烟火防落花蝴蝶作团飞王孙阙　乐忘归门前丨丨紫金鞿东坡】秋千【长长丝绳紫复碧嫋嫋横枝髙百尺少年儿女重丨丨盘中结带垂两边身轻裙薄易生力双手向空如鸟翼下来立定重系衣复畏斜风髙不得旁人送上那足贵终睹明铛鬬自起囘囘若与髙树齐头上宝钗从堕地眼前争胜难为休足踏平地看始愁王建画架双裁翠络偏佳人春戏小楼前飘扬血色裙拖地断送玉容人上天花板润沾红杏雨防绳斜挂緑杨烟下来闲处从容立疑是蟾宫降谪仙何正平满街杨柳緑丝烟画岀青春二月天好是隔帘花影动女即撩乱送秋千○莺娇燕黠弄风烟士女儿童满野田草色浅深围幄幕花枝上下逐秋千张禹锡诗】粥【丨香丨白杏花天省对流莺坐绮筵今日寄来春已老凤楼迢逓忆秋千李义山】宫宴【朝光瑞气满宫楼防纛鱼龙四面稠廊下御厨分熟食殿前香骑逐飞毬千官尽醉犹教坐百戯皆呈未放休共喜拜恩侵夜出金吾不敢问行由张籍】野哭【乌啼鹊噪昏乔木清明寒食谁家哭风吹旷丨纸钱飞古墓累累春草緑棠梨花映白杨树尽是死生离别处防漠重泉哭不闻萧萧暮雨人归去郭生改乐天诗】藏烟【普天皆灭熖匝地尽丨丨不知何处火来向客心然李宗嗣】禁火【云浓云淡半隂春丨丨天时欲洒尘花艳有枝还怕雨柳烟无頼尚熏人画毬轻蹴壶中地防索髙飞掌上身一路緑莎东郭外也寛情抱也伤神裴説】春尽【美人寒食自丨风折尽青青赏尽红夜半无灯还不寐秋千悬在月明中薛能】夜深【清江碧草雨悠悠各自风流一种愁正是落花寒食雨丨丨无伴倚空楼韩偓】泼火雨【东风丨丨丨新休舁尽春泥扫雪沟走马犊车当御路汉阳公主谢鸡毬唐熊持登上已接寒食莺花零落辰防防丨丨丨草草踏青人唐彦谦】无火晨【至后百五日春光丨丨丨金钿沽酒妾罗袜弄毬人莺语如留意花枝不卖贫东园旧桃李红白尽成尘陈元老】杨柳风【家乏雨千万时当一百五飔飔丨丨丨穣穣樱桃雨年芳若沈潦心事如椎橹金犊近兰江铜龙接花坞防索拂庭梅轻毬满邻圃温庭筠】杏花雪【恻恻轻寒剪剪风丨丨飘丨小桃红夜深斜搭秋千索楼阁防胧细雨中韩偓】游花间【寒食权豪尽出行一川如画雨初晴谁家金络丨春盛担入丨丨轧轧声来鹏】饮棃下【共丨丨花丨梨花挿满头清香来玉树白蚁泛金瓯妆靓青娥妬光凝粉蝶羞年年寒食夜吟绕不胜愁云斋广録侯穆有诗名因寒食郊行见数少年共饮于梨花下穆长揖就坐众皆哂之或曰能诗者饮乃以梨花为题穆吟此诗众客阁笔】一百五【今朝丨丨丨出户雨初晴姚合】一百六【初过寒食丨丨丨店舍无烟宫柳緑元稹】初禁火【人为子推丨丨丨花愁青女再飞霜文苑英华】久无烟【惭愧四隣初断火不知厨里丨丨丨王唐珪】花隂会【闻道丨丨丨仍为火忌辰崔融】卖天【草色引开盘马路箫声吹暖丨丨丨宋子京】杏花天【蓝尾忽惊新火后粥香白丨丨丨李商隐】橘花时【楚乡寒食丨丨丨刘禹锡】碧霞浆【圆明青饥饭光润丨丨丨郑畋】蓝尾酒【三杯丨丨丨一碟胶牙乐天】粥冷【杯盘丨丨春风丨池馆榆钱夜雨新欧公】杏酪香【丨丨渐丨隣舍粥榆烟欲变旧炉灰崔鲁】和粥【留和冷粥出火煑新茶白集】煎榆羮【杏粥犹堪食榆羮已稍煎韦应物】江村风【寒食丨丨路丨花髙下飞杜诗】空斋雨【雨中寒食丨丨冷韦应物】
　　清明
　　事类桐华【清明丨始丨三月节六帖】榆火【四时变国火谓春取丨柳之丨夏取枣杏之火季夏取桑柘之火秋取柞楢之火冬取槐檀之火周礼】改火【鑚燧丨丨语节过藏烟时当丨丨白居易状】出火【爟氏季春丨丨周官】鑚火【每嵗清明内园官小儿于殿前丨丨先得者进上赐绢一疋金椀一口唐辇下嵗时记】赐火【唐朝清明取榆柳之火以赐近臣顺阳气也辇下嵗时记禁火乃周之旧制唐及皇朝清明日丨新丨亦周人出火之事会要】拔河【清明节命侍臣为丨丨之戯以大麻絙两头系千余小绳数人执之争挽以力弱者为输景文龙馆记】淘井【黄州俗清明日丨丨志林】治养鸡坊【明皇乐民间清明节鬭鸡戯及即位丨鸡坊索长安雄鸡金尾铁距髙冠昻尾千数丨于丨丨选六军小儿五百使教饲之时贾昌为五百小儿长天子甚爱幸之金帛之赐日至其家又云明皇以乙酉生而喜鬬鸡是兆乱之象也东坡父老传】作打毬会【清明新进士开宴集于曲江亭旣彻馔则移乐泛舟又有月灯阁打毬之会同上】进紫笋茶【清明日湖州丨丨丨丨嵗时记】游芳树园【京师清明之日四野如市芳树之下园圃之内罗列杯盘互相酬劝都城之歌儿舞女遍满亭台抵暮而归东京梦华録】诗集都城【早是伤春梦雨天可堪芳草更芊芊内官初赐清明火上相闲分白打钱紫陌乱嘶红叱拨绿杨髙影画秋千游人记得承平事暗喜风光似昔年韦庄】翰苑【鱼钥侵晨放九门天街一骑走红尘桐华应候催佳节榆火推恩忝侍臣多病正愁粥冷清香但爱蜡烟新自怜惯识金莲烛丨丨曾经七见春欧阳修】村落【丨丨清明近秋千稚女夸春隂妨柳絮月黑见梨花白鸟窥鱼网青帘认酒家幽栖虽自适交友在京华郑谷】田原【清明千万家处处是年华榆柳芳辰火梧桐今日花祭祠结云骑游陌拥香车惆怅丨郎去丨回烟树斜杨巨源】春野【丨隂垂丨草青青时有幽花一树明晚泊孤舟古祠下满川风雨看潮主苏子美】春台【紫禁宿初囘清明花乱开相邀直城外逺逺上丨丨权德舆】棃花【丨丨淡白柳深青柳絮飞时花满城惆怅东栏一株雪人生看得几清明东坡】柳絮【今日清明节园林胜事偏暗风吹丨丨新火起厨烟贾岛】日曛【迟迟丨影坐成丨闻説清明在此晨花卉不宜愁眼看勾萌能为几人春销磨志气多因老检防交游半作尘欲向醉中聊自适病来还厌举杯频出李觏诗】月夜【好风胧丨清明丨碧砌红轩刺史家独绕囘廊行复歇暗听管暗看花白居易】起烟【朝来新火丨新丨湖色春光净客舡绣羽衔花他自得红顔骑竹我无縁杜甫】乞火【无花无酒过清明兴味萧然似野僧昨日邻翁丨新丨晓分与读书灯魏野】鑚青枫【此身飘泊苦西东右臂偏枯半耳聋寂寂系舟双下泪悠悠伏枕任书空十年蹴踘将雏逺万里秋千习俗同旅鴈上云归紫燕家人丨火用丨丨秦城楼阁烟花里汉主山河锦绣中春去春来洞庭濶白苹愁杀白头翁杜诗】卧芳草【东城酒散夕阳迟南陌秋千寂寞垂人与长缾丨丨丨风将急管度青枝王介甫】云山景【风景清明后丨丨睥睨前刘长卿】石泉诗【寒食清明都过了丨丨槐火一时新志林东坡在黄州梦参寥诵所作新丨梦中曰火固新矣泉何故新答曰俗以清明日淘井】和冷粥【留丨丨丨出火煮新茶乐天】试新茶【且将新火丨丨丨东坡】花信风【一百五日寒食雨二十四畨丨丨丨徐师川】禾秧雨【早丨丨丨初晴后苦栋花风吹日长古诗】海棠花【已着单衣犹禁火丨丨丨下怯黄昏王介甫】来禽花【东风也作清明意开遍丨丨一树丨简斋】
　　上已【魏已后但用三日不复用已沈约宋书】
　　事类祈介祉【按周礼女巫掌嵗时以祓除疾病禊者洁也故于水上盥洁之也已者祉也邪疾已去丨丨丨也应劭风俗通】祓不祥【上已于流水上洗濯祓除去宿垢谓之祓禊○郑国之俗上已于溱洧之上招魂续魄秉兰草丨除丨丨韩诗】饮东流【三月上已日宫中并禊丨于丨丨水上阙】禊南涧【以暮春之始解丨于丨丨之滨孙绰序】依东堂会【三月三日临流杯池丨丨丨丨晋起居注】饮曲水杯【顔延年有应诏防曲水者引水环曲为渠流酒杯而饮焉阙】踏青曲江【唐人上巳在曲江倾都禊饮踏青唐辇下嵗时记】流杯曲水【荆楚四民三月为丨丨丨丨之饮取黍麴菜汁和蜜为米以厌时气嵗时记晋武帝问尚书郎挚虞曰三日曲水其义何指答曰汉章帝时平原徐肇以三月初生三女至三日俱亡一村以为怪乃相携之水滨盥洗遂因水以泛觞曲水之义起于此帝曰若知所谈便非好事尚书郎束晳曰仲治小生不足以知此臣请説其始昔周公城洛邑因流水以泛酒故逸诗云羽觞随波又秦昭王以三日置酒河曲见金人奉水心之劒曰令君制有西夏乃霸诸侯因此立为曲水帝大悦束晳传】兰亭禊事【穆帝永和九年三月三日王羲之与太原孙统等四十有一人会于会稽山隂之丨丨修丨丨酒酣赋诗制序用蚕茧纸防须笔书凡二十八行三百二十四字字有重者皆搆别体就中之字最多法书要录王羲之兰亭序云永和九年嵗在癸丑暮春之初会于会稽山隂之丨丨修禊事也羣贤毕至少长咸集此地有崇山峻岭茂林修竹又有清流激湍映带左右引以为流觞曲水列坐其次虽无丝竹管之盛一觞一咏亦足以畅叙幽情是日也天朗气清惠风和畅王羲之】蓬池禊饮【丨丨丨丨序云禊逸礼也郑风有之盖取诸勾萌发达阳景敷煦握芳兰临清川乗和蠲洁用徼介祉厥义存矣晋氏中朝始参燕胥之乐江右宋齐又间以文咏风流遂逺鬱为盛集焉萧頴士】戱乐游园【乐游园汉宣帝所立唐长安中太平公主于原上置亭游赏其地四望寛敞每三月上巳九月重阳士女游丨就此祓禊登髙幄幕云布车马填塞绮罗耀日馨香满路朝士词人赋诗翌日传于京师故杜少陵有丨丨丨歌西京记】会薄洛津【袁绍三月上巳大丨宾徒于丨丨丨后汉书】赏铜龙池【邺中记曰华林园中千金堤上作两铜龙相向吐水以注天泉池通御沟中三月三日石季龙及皇后百官临池会赏陆翽】作钱龙宴【长安有妓乐者三月三日结钱为龙丨丨丨丨妆楼记】上踏青鞋【三月三日丨丨丨丨履卢公范馈饰仪】作油花卜【池阳上巳日妇女以荠花防油祝而洒之水中若成龙凤花卉之状则吉谓之油花卜图经】抱琴学馆【上巳宴太学听弹琴序天子肇置上巳节诏公卿羣有司率厥官属饮酒以乐司业武公于是总太学儒官三十有六人列燕于祭酒之堂有一儒生抱琴而来韩文】祈福龙桥【成都记云三月三日逺近丨丨于丨丨命曰蚕市】
　　诗集元巳日【丽日属丨丨芳年俱在斯开花已匝树流莺复满枝洛阳繁华子长安轻薄儿东出千金堰西临鴈鹜陂游丝映空转髙杨拂地垂绿帻文照耀紫燕良马也光陆离清晨戯伊水薄暮宿兰池象筵鸣宝瑟金瓶沉羽巵寕忆春蚕起丨暮桑欲萎沈约】上巳筵【卜洛成周地浮杯丨丨丨鬬鸡寒食下走马射堂前孟浩然】宴洛滨【开成二年三月三日河南尹李待价以人和嵗稔将禊于洛滨前一日啓留守裴令公公明日召白居易萧籍李仍叔刘禹锡郑居中李恽李道枢崔晋张可续卢言苗愔裴俦裴治杨鲁士謩一十五人合宴于舟中由斗亭厯魏堤抵津桥登临泝防自晨及暮簪组交映歌笑间发前水嬉而后妓乐左笔砚而右壶觞望之若仙观者如堵尽风光之赏极游泛之娱美景良辰赏心乐事尽得于今日矣若不记録谓洛无人晋公荀赋铿然玉振顾谓四座继而和之居易举酒抽亳作十二韵以献诗曰三月草萋萋黄鹂歇又啼柳桥晴有絮沙路润无泥禊事修初毕游人到欲齐金钿耀桃李丝管骇鳬鹥转岸回船尾临流簇马蹄閙于扬子渡踏破魏王堤妓接谢公宴诗陪荀今题舟同李膺泛醴为穆生携水引春心荡花牵醉眼迷尘街从鼓动烟树任鸦楼舞急红腰旋歌迟翠黛低夜归何用烛新月凤楼西白居易】集西池【元祐中秘阁上巳日丨丨丨王仲玉有诗张文潜和最工云翠浪有声黄繖动春风无力防旌垂秦少游云帘幙千家锦绣垂仲玉笑曰又待入小石调也王直方诗话】天气新【三月三日丨丨丨长安水边多丽人杜诗】年光促【上巳丨丨丨中川兴绪遥王勃】金堤柳【垂柳丨丨合平沙翠幙连不知王逸少何处会羣贤孟浩然】玉涧桃【桃花生丨丨柳叶暗金沟梁庾肩吾】祓俗尘【禊饮岂吾事聊将丨丨丨宋之问】移芳醴【蕙肴芳醴任激水以推移王序】阅水环堦【清歌有関羽觞无算丨丨丨丨引池入席王序】握兰采艾【丨丨惟是旦丨丨亦今朝梁文帝】
　　立夏
　　事类迎南郊【是月也以立夏先立夏三日太史谒之天子曰某日立夏盛德在火天子乃斋立夏之日天子亲帅三公九卿大夫以丨夏丨丨月令】礼南方【春官大宗伯以赤璋丨丨丨注丨丨丨以立夏谓赤精之帝而炎帝祝融食焉半珪曰璋象夏物半死礼】晷四尺【立夏丨长丨丨三寸八分出后律厯志】漏五刻【立夏之日夜丨丨丨京师百官皆衣赤后礼仪志】
　　诗集长风【丨丨始飘阁叠云才吐岭韦应物】
　　端午【风土记端始也】
　　事类天节【五月五日午时为丨中丨提要录】地腊【五月五日为丨丨五帝校定生人官爵血肉盛衰外滋万类内延年寿记録长生此日可谢罪求请移易官爵祭祀先祖道书】鬬百草【端午日四民鬬百草今人又有丨丨丨之戏荆楚记】采杂药【是日竞丨丨丨夏小正云此日蓄药以止除毒气同上】取神水【重午日午时有雨则急斫一竿竹竹节中必有神水沥取獭肝为丸治心腹积聚病金门嵗节记】画天师【端午都人丨张丨丨像以卖又作泥塑张天师以艾为鬓以蒜为拳置于门上嵗时记】捕蟾蜍【肉芝者为万嵗蟾蜍头上有角目赤颔下有丹书八字以五月五日中取之隂干带于身辟五兵六日则不中用嵗时记】养鸜鹆【零陵记云鸜鹆人多丨之五月五日去其舌尖则能语声尤清越虽鹦鹉不能过也刘义庆幽明录云晋司空桓豁在荆州有参军五月五日剪丨丨舌教语无所不能后于大会悉効人语声无不相类时有参佐齆鼻因内头瓮中効之有主典盗肉乃白参军以新荷裹置屏风后捜得罚盗者】捕守宫【汉武帝时以端午日取蜥蜴置之器饲以丹砂至明年端午捣之以涂宫人臂有所犯则消没不尔则如赤痣故得守宫之名】捕蝇虎【世传淮南王安万毕术以五月五日取蝇虎杵碎拌豆豆自踊跃可以击蝇】铸龙镜【天宝中扬州进水心镜皆有盘龙先有老人自称姓龙名防至铸镜所三日开户已失所在镜匠移炉置船以五月五日于扬子江心铸之背龙颇异后大旱祠龙乃大雨异闻集】赐枭羮【乐书注汉令郡国丨枭五月五日为丨丨赐百官以恶鸟故食之也郊祀志】吊屈原【屈原以是日死于汨罗人伤其死并以舟楫拯之至今竞渡是其遗俗荆楚记五月五日竞渡俗为屈原投汨罗江伤其死以舟拯之取其轻利谓之飞鳬邺中记】祭陈林【后汉陈林为苍梧太守去后郡人以此日设祭于东城门外令小儿洁服而舞】泛蒲酒【端午以菖蒲或缕或屑泛酒嵗时记】浴兰汤【大戴礼五月五日蓄兰为沐浴楚词云丨丨丨兮沐芳华】射粉团【开元宫中端午造粉团角黍贮盘中以小角弓射之中者得食都市盛行此唐开元遗事】赐时服【国朝之制文武官诸军校在京者端午赐衣服杨文公谈苑陞朝官每嵗端午丨丨丨渑水燕谈】结艾人【荆楚人端午采艾结为人悬门户上以禳毒气嵗时记】带蒲人【端午刻菖蒲为小人子或为葫芦形带之辟邪嵗时记】桃印符【刘昭曰丨丨本汉制以止恶气今世端午以防线缯篆丨以相问遗亦以置屏帐之间续汉书】艾叶虎【端午以艾为虎形至有如黑豆大者或剪防为小虎粘艾叶以戴之嵗时记】辟兵符【或问丨五丨之道抱朴子曰以五月五日着赤灵丨于心抱朴子今谓之钗头符是也】长命缕【是日又进丨丨丨宛转皆结为人象带之杂俎】秤锤粽【端午烹鹜以菰叶裹粘米谓之角黍俗云粽子名品甚多形制不一有角粽锥粽茭粽筒粽丨丨丨又有九子粽风土记】滴粉团【端午作水团又名白团或杂五色人兽花菓之状其精者名丨丨丨或加麝香又有干团不入水者嵗时记】百索粽【唐嵗时节物五月五日有丨丨丨子文昌杂録都人争造百索艾花银様鼓儿花花巧扇梦华録】五时花【北朝妇人五月进五时图丨丨丨施帐之上嵗时记】彩丝系臂【五月五日以五丨丨丨丨者辟鬼及兵一名长命缕一名续命缕一名辟兵缯风浴通北人端午以防丝结合欢索纒手臂提要録又名条达织组杂物以相赠遗及日月星辰鸟兽之状文绣金缕帖画贡献于所尊】朱索饰门【五月五日丨丨五色为门户丨以止恶气续汉书今人间以未书诗或符咒作丨帖嵗时杂记】以花挿鬓【洛阳人家端午术羮艾酒丨丨丝楼阁丨丨赠遗辟瘟扇金门嵗节】鬬草剪须【晋谢灵运须美临刑因施为南海祗洹寺维摩诘像须唐中宗朝安乐公主五日鬬百草欲广其物今驰驆取之又恐为它所得因剪弃其余刘公嘉话】借民裙【唐孙伏迦上表近太常于民间借妇女裙以充妓衣拟五月五日于武门游戯非所以为子孙法旧史】衣纱公服【一朝士五月五日起居丨丨丨丨为台司所纠三司使包拯亦丨丨丨丨閤门使白易之诘曰有何条例答曰不见旧例只见至尊御此耳乃易之杂志】赐扇近臣【唐太宗五日谓长孙无忌杨师道曰五日旧俗必用服翫相贺朕今各贺君飞白扇二枚庶动清风以增美德唐书要】置酒太原【国朝太宗征太原行次澶渊有太仆寺丞宋防者掌出纳行在军储迎谒道左太宗见其姓名喜以为我师有必防之兆车驾将至令语攻城诸将曰我端午日当丨丨髙会于丨丨城中至癸未继先降乃五月五日也国朝事实】端午诞生【田文母五月五日生文父今勿举母私举文长以实告之遂啓父曰不举五月子何也父曰生及户损父文曰受命于天岂受命于户若受命于户何不髙其户谁能至其户耶父知其贤后封孟尝君俗以五月为恶月故忌异苑唐崔信明五月五日生日方中有异雀鸣集庭柱太史令史良占曰五日为火火主离离为文日中文之盛也雀五色而鸣此儿将以文显本传王镇恶以五月五日生家人欲弃之其祖猛曰昔孟尝君以此日生卒得相齐此儿必兴吾宗以镇恶名之宋畧王凤以五月五日生其父欲不举曰俗谚举此日子长及户则自害否则害其父母其叔父曰昔田文亦以此日生非不祥也遂举之西京杂记胡广本姓黄以五月五日生父母恶之藏之葫芦弃之河流岸侧居人收养及长有盛名父母欲取之广以为背其所生则害义背其所养则忘恩两无所归托葫芦而生也乃姓胡名广后登三司有中庸之号小説】端午溺死【屈原以五月五日投汨罗而死楚人哀之每至此日以竹筒贮米投水祭之续齐谐记汉建武中长沙欧囘白日忽见一人自称三闾大夫谓曰君常见祭甚善但常所遗苦蛟龙所窃今若有惠可以楝树叶塞其上仍以五采丝缚之此二物蛟龙所惮也囘依其言世人作粽并带五色丝及楝叶皆汨罗之遗风也又孝女曹娥者会稽上虞人父盱能歌为巫祝汉安二年五月五日于县江泝涛迎婆娑神溺死不得尸骸娥年十四乃沿江号哭昼夜不絶声旬有七日遂投江而死三日后与父尸俱出东汉列女传】诗集吊原【节分端午候谁言万古传闻为屈原堪笑楚江空浩浩不能洗得直臣寃文秀孟君此日钟英气王凤今朝袭□源五色呈祥文必显丙时先诞位非尊兰汤备浴传荆俗水马浮江吊屈魂因笑唐家公主騃预令驰驿剪祗洹黄朝英】愍楚【身随防丝系心与昌歜苦水饼旣懐乡饭筒仍丨丨东坡】细葛【宫衣亦有名端午被恩荣丨丨含风软香罗叠雪轻自天题处湿当暑着未清意内称长短终身荷圣情杜甫】长丝【丨丨表良节金缕应佳辰结庐同楚客采艾异诗人折花竞鲜防试露染芳津含娇起斜盼敛笑动防嚬献珰依洛浦懐佩似江滨出梁王筠诗】浴兰【佳辰共喜沐兰汤毒冷何须采艾禳但得臯陶调鼎鼐自然灾沴变休祥欧阳上皇帝阁帖子金缕黄龙扇兰芽翠釜汤王禹玉菖酒朝觞满兰汤晓浴温章简公诗】鬬草【共丨今朝胜盈防百丨香欧诗又章简公云五蓂开瑞荚百草鬬香苕又云五日防花怜并蒂今朝丨丨得宜男】艾人【王沂公帖子仙艾垂门绿灵丝绕戸长又云百灵扶绣户不假丨为丨章简公帖子云丨叶成丨后榴花结子初】艾虎【王沂公帖子钗头丨丨辟羣邪晓驾祥云七宝车章简公云花隂转午清风细玉燕钗头丨丨新】防丝【欧诗五色双丝献女功多因荆楚记遗风又云绣茧夸新巧萦丝喜续年章简公皇帝阁帖云清晓会披香朱丝续命长一丝増一嵗万缕献君王又云茧馆初成长命缕珠囊仍带辟兵缯栾城帖子云饮食祈君千万寿良辰更上辟兵缯】角黍【欧诗楚国因谗逐屈原终身无复入君门愿因角黍询遗俗可鉴前王惑巧言张文潜端五词云水团氷浸砂糖裹透明角黍松儿和】刻蒲【王沂公帖子云明朝知是天中节旋丨菖丨要辟邪】传粽【王沂公皇后閤帖云争丨九子丨皇祚续千春章简公帖云九子黏筩玉粽香五丝萦臂宝符光章简公帖子菖华泛酒尧樽绿菰叶萦丝楚粽香】天师艾【苏子由太妃阁帖子太医争献丨丨丨瑞雾长萦尧母门以上并嵗时记】赤灵符【王沂公夫人阁帖子欲谢君恩却无语心前笑指丨丨丨章简公帖子云自有百神长侍卫不应须佩丨丨丨欧阳公云五兵消以徳何用丨丨丨章简公帖子云桃印敞金扉鸣环蠒馆归又云赤符神印穿金缕团扇鲛绡画凤文魏牧诗云辟兵书鬼字神印题灵文○碎兵已佩灵符小续命仍萦防缕长】千嵗节【忠臣谅节今千嵗孝女孤风满四方东坡】三年艾【愿储医国丨丨丨不作沉湘九辩人同上】玉壶氷【王岐公皇后阁子帖云禁幕无风日正亭侍臣初赐丨丨丨不知翠辇游何处应在楼台第一层】江心鉴【唐世五月五日扬州于江心铸镜以进故国朝翰苑撰端午帖子词多用其事然遣词命意工拙不同王禹玉云紫阁曈昽隐晓霞瑶墀九节荐菖华何时又进丨丨丨试兴君王却众邪李邦直云艾叶成人后榴花结子初江心新得镜龙瑞防仙居赵彦若云扬子江中方铸镜未央宫里更飞符菱花欲共朱灵合驱尽神奸又得无又扬子江中百链金宝奁疑是月华沉净如圣后无私鉴明照人间万善心又丨丨百链青铜鉴架上双纫翠缕衣李士美云何须百链丨自胜五兵符傅墨卿云百链鉴从江上铸五时花向帐前施许仲元云江中今日成龙鉴苑外多年废鹭陂合照乾坤共作镜放生江海尽为池苏子由云扬子江中写龙镜波如细谷不揺风宫中惊捧秋天月长照人间助至公夫槩如此唯东坡不然曰讲余交翟转回廊如觉深宫夏日长扬子江心空百链只将无逸监兴亡其光辉气焰可敬而仰也若白乐天讽諌百链镜篇云江心波上舟中铸五月五日日午正背有九五飞天龙人人呼为天子镜又云太宗尝以人为镜监古监今不监容乃知天子别有镜不是扬州百链铜用意正与坡合予亦尝有一聨云愿储医国三年艾不博江心百链铜然去之逺矣端午故事莫如楚人竞渡之的盖以其非吉祥不可施诸祝颂故必用镜事云客斋随笔】竞渡曲【沅江五月平堤流邑人相将浮防舟灵均何年歌已矣哀謡振楫从此起杨枹击节雷阗阗乱流齐进声轰然蛟龙得雨鬐鬛动防蝀饮河形影聨刺史临流寒翠帏揭竿命爵分雄雌先鸣余勇争鼓舞末至衔枚顔色沮胜负本自有前期一飞由来无定所风俗如狂重此时纵观云委江之酒防旗夹岸照蛟室罗韈凌波呈水嬉曲终人散空愁暮招屈亭前水东注刘禹锡】竞渡歌【五月五日天清明杨花绕江啼晓莺使君未出郡斋外江上早闻齐和声使君出时皆有准马前已被红旗引两岸罗衣扑鼻香银钗照日如霜刃鼓声三下红旗开两龙跃出浮水来棹影斡波飞万劒鼓声劈浪鸣千雷鼓声渐急标将近两龙望标目如瞬波上人呼霹雳惊竿头防挂虹霓晕前船抢水已得标后船失却空挥桡疮眉血首争不定输岸一朋心似烧只将输嬴定功赏两岸十舟互来徃须臾戯罢各东西竞脱文身请书上吾今细观竞渡儿何殊当路权相持不思得所各休去会到摧舟折檝时文苑英华】飞鸟棹【竞渡传风俗旁观亦壮哉棹争飞鸟疾标夺彩龙囘江影浑翻锦欢声逺震雷轻生一饷乐时序宻相催郭功父】治鳬车【南方竞渡者丨其舟使轻利谓之飞丨又曰水丨又曰水马州将及土人悉临水而观之盖越人以舟为车以檝为马古诗云兰汤备浴传荆俗水马浮江吊屈魂又章简公端午帖云丝竹渐髙桡鼔急瑶津亭下竞鳬车荆楚嵗时记】
　　夏至
　　事类景风【夏至丨丨用事京房易占夏至丨丨至蝉始鸣螳蜋生易通卦验】离气【夏至日中赤气出直丨此正丨也通卦验】三至【夏至有三义一以明阳气之至极二以明隂气之始至丨以见日行之北丨三礼义宗】八风【夏至则丨丨之序立万物之性成前魏相传】极近【日道北至东井去北丨丨夏至至于东井此近极故晷短立八尺之表而晷景长尺五寸八分前天文志】景短【日道敛北去极弥近其丨弥丨近短乃极夏乃至焉汉律厯志】日永【丨丨星火以正仲夏注夏至之日火苍龙之中星书尧典】隂生【夏至一丨丨是隂动用而阳复于静也复卦疏】伯赵鸣【伯赵氏司至者也注丨丨伯劳也以夏至丨冬至止左传昭七年】苍龙见【见上日永注】候玉律【殿中丨用丨丨十二推二至乃候后律厯志】刋阳木【柞氏夏至丨丨丨而火之】垂土炭【光至三日丨丨丨于衡两端轻重适均夏至日隂气至则土重史天官书】寝兵鼓【夏至丨丨丨身欲寕志欲静故不听事蔡邕独断】着五防【夏至丨丨丨辟兵题曰游光厉鬼知其名者无瘟疾风俗通】陈八音【天子常以至日合八能之士丨丨丨听乐均度占晷景候钟律权土炭放隂阳夏至隂气应则乐均调景短极防宾中土炭重而衡低后律厯志】礼地示【大司乐凡乐夏至日于泽中之方丘奏之若乐之八变则地示皆出可得而礼矣礼春官】施命令【君以夏至之日丨丨丨止四方行者所以助防隂也鲁恭云】
　　伏日【隂阳书云夏至后第三庚为初伏第四庚中伏立秋后初庚末伏】
　　事类元阳【三伏焦暑丨丨重授轻颷不扇纎云不覆王彪之赋】徂暑【三伏相仍丨丨肜肜上无纎云下无防风夏侯湛赋】金藏【伏者何也丨气伏丨之日也四时代谢皆以相生立春木代水水生木立夏火代木木生火立冬水代金金生水至于立秋以金代火金畏于火故至庚日必伏庚者金故也厯忌释】隂伏【六月伏日周时无至此乃有之师古曰伏者谓丨气将起迫于残阳而未得升故为藏丨因名伏日汉郊祀志】酤酪【牧羊丨丨以候伏腊之费潘安仁贼】炮羔【田家作苦嵗时伏腊烹羊丨丨斗酒自劳而呼乌乌杨恽传】荐麦【初伏丨丨丨于祖祢崔寔月令】进汤饼【伏日丨丨丨名为辟恶荆楚嵗时记】作伏祠【秦德公二年初丨丨丨社磔狗四门以御蛊灾则祠社用伏日诸侯年表】令伏闭【后汉和帝永元六年初丨丨丨尽日注汉官旧仪曰伏日万鬼行故尽日闭不干它事本纪】祠黄石【前汉张良得黄石于济北谷城山下后死并葬黄石每伏日丨丨丨本传】封功臣【前汉髙祖论功定封每择伏日本纪】赐从官肉【伏日丨丨丨丨太官日晏不来东方朔独拔剑割肉谓同官曰伏日当蚤归请受赐即懐肉去太官奏之朔入上问之朔免冠谢曰朔来受赐不待诏何无礼也拔剑割肉壹何壮也割之不多又何廉也归遗细君又何仁也上笑曰使先生自责乃反自誉复赐酒一石肉百斤本传】率宾僚饮【魏正始中郑公慤三伏之隙丨丨丨避暑取荷叶盛酒以簮刺叶令与大柄通屈茎轮囷如象鼻传噏之名碧筩杯杂爼刘松袁绍以盛夏三伏之际昼夜酣丨以避一时之暑故河朔有避署饮魏文帝典畧】琢冰围席【杨氏子弟每至伏中取大氷使匠琢成山周围于宴帝间座右虽酒酣而各有寒色亦有挟纩者其骄贵如此又以氷镂凤兽之状以送王公家氷以药固之可数日不消溃天寳遗事】交扇流汗【郄嘉宾三伏之月诣谢公炎暑重赫虽复当风丨丨犹沾丨丨漓谢着故绡衣食热白粥晏然无异刘义庆世説】
　　诗集骄阳【三伏适已过丨丨化为霖欲归瀼西宅阻此江浦深杜诗】畏景【南越逢初伏东林越一朝曲池煎卜丨髙阁絶防颷王言史诗】懐河阳【南陆迎修景朱明送末垂初伏啓新节隆暑方赫曦朝想庆云兴夕迟白日移挥汗辞中宇登城临清池凉风自逺集轻衫随风吹露圃曜华果通衢列髙椅潘岳】嗤褦襶【平生三伏时道路无行车闭门避暑卧出入不相过今世褦襶子触热到人家主人闻客来嚬蹙奈此何揺扇臂中疼流汗正滂沲传戒诸髙明热行宜见诃程览】












　　古今合璧事类备要前集卷十六
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷十七
　　宋　谢维新　撰
　　节序门
　　立秋
　　事类迎西郊【先立秋三日太史谒之天子曰某日立秋盛德在金天子亲帅三公九卿诸侯大夫以丨秋于丨丨月令】祭白帝【丨丨丨蓐收车旗服饰皆白后汉郊祀志】舞云翘【先立秋郊黄帝立秋迎气西郊乐奏黄钟之宫歌西皓丨丨丨育命所以养时训也后礼仪志】戴楸叶【京师立秋满街卖楸叶妇女儿童皆剪成花様戴之形制不一梦华录】取奸恶【汉孙宝为京兆尹以立秋日署侯文为东都督邮入见勅曰今日鹰隼始击当从天气丨丨丨以成严霜之诛又裴德容制汉家授御史多于立秋日盖以风霜已严鹰隼初击出本传】习战阵【立秋日丨丨丨之仪名曰防刘后礼仪志】
　　诗集草衰【始惊三伏尽又遇立秋时露防朝还冷云峯晚更竒陇香禾半熟原迥丨防丨幸好清光里安仁谩起悲僧齐已】莲谢【律变新秋至萧条自此初花酣丨报丨叶在柳成疎淡日非云映清风似雨余卷帷凉暗度迎扇暑先除草尽多翻燕波澄下露鱼今朝散骑省作赋兴何如司空曙】槐疎【蝉噪古丨丨叶下树衔斜日映孤城欲知潘鬓愁多少一夜新添白数茎王叡】
　　七夕
　　事类曝衣【太液池西有汉武帝丨丨楼七月七夕宫女出后衣曝之】穿针【齐武帝起层城观七月七日宫人多登之丨丨世谓之丨丨楼舆地志】洒泪雨【七月六日有雨谓之洗车雨七日雨则云丨丨丨嵗时杂记】明星酒【洛阳人家乞巧使蜘蛛结卍字造丨丨丨装同心脍金门嵗节】开襟楼【汉防女七夕皆穿针于丨丨丨西京杂记】百子池【汉宫七夕临丨丨丨以五缕相羁谓之相连爱广记】曝犊鼻裈【阮咸字仲容籍兄子也诸阮前世皆儒学内足于财唯咸一生尚道弃事好酒而贫旧俗七月七日法当晒衣诸阮庭中烂然莫非绨锦咸时总角乃竖长竿标大布犊鼻曝于庭中曰未能免俗聊复尔耳竹林七贤论】晒腹中书【郝隆七月七日见邻人皆曝晒衣物隆乃仰卧曝腹于庭曰我丨丨丨丨】防楼穿针【唐天宝宫中七夕以锦防结成楼殿髙百丈可容数十人陈花果酒炙设坐具以祀牛女二星嫔妃各执九孔针五色线向月穿之过者为得巧动清商之曲宴乐达旦士民皆效之天寳遗事】蛛丝占巧【开元中帝与妃子每至七夕夜在华清宫宴时宫女各以蜘蛛内之小金盒子中至晓开视蛛丝稀宻以为得巧之多少民间效焉开元遗事七夕妇人结防楼穿七孔针以金银鍮石为针陈果于庭中以乞巧有喜子辋于上则以为得巧荆楚嵗时记】织女渡河【成武丁有仙道谓其弟曰七月七日丨丨当丨丨暂诣牵牛世人至今谓织女嫁牵牛夫者是也续齐谐记乌鹊填河而渡织女淮南子天河之西有星煌煌与参俱出谓之牵牛天河之东有星防防在氐之下谓之织女焦林大斗记织女犬女孙也史记天官书河鼔谓之牵牛尔雅黄姑即河鼔也嵗时记牵牛星荆州呼为河鼓主关梁织女星则主果尝见道书云牵牛娶织女取天帝二万钱下礼久不还被驱在营室荆楚嵗时记】天官考福【七月七日为庆生中会此日地官三宫九府四十二曹同会丨水二丨六宫十八府七十八曹同丨罪丨又为道德腊五帝校定生人骨髓枯盛学业文籍名宦隆益其日可谢罪请并神气沐浴先亡道书】西王母来【七月七日汉武帝于承华殿斋正中有一青鸟从西方来集殿前上问东方朔曰丨丨丨欲丨有顷王母至有二青鸟侍旁帝与朔于朱雀中窥王母时母以桃七枚献帝帝欲留核种之王母笑曰此桃一千年生花一千年结实指方朔曰此儿三偷桃矣帝内传】王方平降【仙人丨逺字丨丨位为总真真人七月七日偶丨蔡经家威仪如大将军持玉壶十二皆以蜡封遣人招麻姑麻姑至指爪长数寸经见之意可以爬痒忽有铁鞭鞭经背有陈县尉闻经家有神人乞见逺曰君心邪未可以教仙道以一符与陈可以存本寿陈后一百二十嵗而死神仙传】王乔乗鹤【丨子丨周灵王太子晋也好吹笙作鳯鸣游伊洛间道士浮丘公接上嵩山三十余年后来于山上告桓良曰告我家七月七日待我缑氏山至日果丨白丨驻山巅望之不得到举手谢时人而去列仙传】安公骑龙【陶丨丨时谚曰安公安公与天通七月七日迎女以赤龙至时安公丨赤丨而去后隐□列仙传】杨妃私语【唐宗与杨贵妃避暑骊山宫七日牛女相见之夕夜半妃独侍上上凭肩宻相誓心愿世世为夫妇内传】窦后神光【丨丨少小头秃不为家人所齿遇七夕日人皆看织女独不许出乃有丨丨照室为后瑞后传】子仪祈寿【郭子仪至银州夜见左右皆赤光仰视空中骈车绣幄中有一美女自天而下子仪拜祝云今七月七日必是织女降临愿赐长寿富贵女笑曰大富贵亦寿考言讫冉冉升天子仪后立功贵盛年九十余薨感遇集】宗元乞巧【柳子厚夜归自外庭有设祠者飨饵馨香蔬果交罗挿竹垂绥剖爪犬牙且拜且祈怪而问焉女进曰今兹秋孟七夕天女之孙将嫔于河鼔邀而祠者幸而与之巧驱去蹇拙手目开利组纫缝制将无滞于心焉为是祷也柳子曰茍然欤吾亦有所大拙傥可因是以求去之乃再拜稽首称臣而进曰下土之臣窃闻天孙专巧于天轇轕璇玑经纬星辰能成文章黼黻帝躬以临下民钦圣灵仰光曜之日久矣今闻天孙不乐其独得真卜于元龟将蹈石梁欵天津俪于神夫于汉之滨两旗开张中星耀芒灵气翕歘兹辰之良幸而弭节薄游民间临臣之庭曲听臣言本传】真如获宝【唐开元中有李氏为尼号曰真如天宝七年七月七日忽见五色云坠地一囊中有五物乃宝玉也肃宗元年真如为神人召徃化成见天帝授以八寳俾献于朝真如乃并前五物皆献之唐寳记】蔡氏得梭【蔡州丨丨每七夕祷以酒果忽见流星坠筵中明日上丨金丨自是巧思益进秘阁闲话】赠七宝枕【郭翰少有清标乗月卧庭中视空中有人冉冉而下乃一少女明艳絶代曰吾天之织女也上帝赐命游人间愿乞神契乃升堂共枕欲晓辞去后夜复来翰戯之曰牵牛郎何在那敢独行对曰隂阳变化关渠何事至七夕忽不来数夜方至翰问曰相见乐乎笑曰天上那比人问问曰迎来何迟曰人中五日彼一夕尔忽一夜凄恻流涕曰帝命有期便当永诀以七宝枕留赠而去墨荘冗录】然九华灯【王美人七月七日生武帝于猗兰殿王母谓帝曰七月七日我当来帝至日丨丨丨丨又武帝七月七日扫除宫掖之内张云锦之帷然九光防灯汉武内传】四民月令【七月初七其夜洒扫于庭露施几筵设酒脯时菓散香粉于河鼔织女二星神当会守夜者咸懐私愿或云见天汉中有奕奕正白气有光曜五色以此为征应见者便拜而愿乞富乞寿无子乞子唯得乞一不得兼求三年乃言之崔寔云】京师旧俗【京师七月七夕城市悉以雕木防装栏坐或用红碧纱笼或饰以金珠牙翠有一对直数千者禁中及贵家与士庶为时物追陪又以黄蜡做为鳬鴈鸳鸯鸂鶒龟鱼之类防画金缕谓之水上浮又以小板上傅土旋种粟今生其苗置小茒屋花木作田舍家小人物皆村落之态谓之谷板又以雕刻成花样谓之花又以油面糖蜜造为笑黡儿谓之果食花样竒巧百端如防香方胜之类若买一斤数内有一对被介胄者如门神之像盖自来风俗不知其説谓之果食将军又以录豆小豆小麦于磁器内以水浸之生牙数寸以红蓝丝缕束之谓之种生皆以街心防幕帐设货卖至初六初七晚贵家多结防楼于庭谓之乞巧楼铺陈磨喝乐花酒炙笔研针线或儿童裁诗女郎呈巧焚香列拜谓之乞巧妇女望月穿针或以小蜘蛛在合子内次日防之若网圆正谓之得巧里巷与妓馆徃徃列之门首争以侈靡相尚磨喝乐本佛经摩侯罗今通俗而书之梦华録】
　　诗集河汉【八月凉风天气晶万里无云丨丨明昏见南楼清且浅晓落西山纵复横洛阳城阙天中起长河夜夜千门里复道连甍共蔽亏画堂琼戸特相宜云母帐前初泛滥水精帘外转逶迤倬彼昭囘如练白复出东城接南陌南北征人去不归谁家今夜寒衣鸳鸯机上疎萤度乌鹊桥边一鴈飞鴈飞云度秋难歇坐见明河渐防没已能舒卷任浮云不惜光辉让流月明河可望不可亲愿得乗槎一问津更将织女支机石还访成都卖卜人宋之问明河篇】牛女【牵丨出河西织丨处其东万古永相望七夕谁见同神光意难候此事终朦胧飒然精灵合何必秋遂通亭亭新妆立龙驾具层空世人亦为尔祈请走儿童称家随丰俭白屋达公宫膳夫翊堂殿鸣玉凄房栊曝衣徧天下曳月扬防风蛛丝小人态曲缀菓中初筵浥重露日出甘所终嗟汝未嫁女秉心鬰冲冲防身动如律竭力机杼中虽无舅姑事敢昧织作功明明君臣契咫尺或未容义无弃礼法恩始夫妇恭小大有佳期戒之在至公方圆茍龃龉丈夫多英雄杜甫人间一叶梧桐飘蓐收行秋囘斗杓灵官召集役灵鹊直渡银河横作桥河边女儿天帝子机杼年年劳玉指织成云雾紫绡衣辛苦无欢容不理帝怜独居无与娱河西嫁与牵牛夫自从嫁后废织絍緑鬓云鬟朝暮梳贪欢不归天帝怒谪归却踏来时路但令一嵗一相见七月七日桥边渡别多会少知柰何却忆从前欢爱多怱怱万事説不尽烛龙已驾随羲和河边灵官催晓发今严不管轻离别空将泪作雨滂沲泪痕有尽愁无歇寄言织女君休怨地久天长会相见犹胜嫦娥不嫁人夜夜孤眠广寒殿张文潜七夕歌迢迢牵牛星皎皎河汉女纎纎擢素手札札弄机杼终日不成章涕泣零如两河汉清且浅相去距几许盈盈一水间脉脉不得语古乐府】灵匹【寳婺揺珠佩嫦娥照玉轮丨归天上丨巧遗世间人花果香千戸笙竽溢四邻明朝晒犊鼻方信阮郎贫李义山】神光【古来传织女七夕渡明河巧意世争乞丨丨谁见遇隔年期已拙旧俗騐方讹五色金盘菓蜘蛛浪作窠梅圣俞】佳期【恐是仙家好别离故教迢逓作丨丨由来碧落银河畔可要金风玉露时清漏渐移相望久防云未接过来迟岂能无意酬乌鹊唯有蜘蛛乞巧丝李义山】仙会【翠幙瑶梯百尺楼楼前星斗自悠悠天家丨丨能多少未到平明已别愁范蜀公】龙驾【河边独自对星宿夜织天丝难接续抛梭振蹑动明珰为有秋期眠不足遥愁今夜河水隔丨丨车辕鹊填石流蘓翠帐星渚间环佩无声灯寂寂画作天河刻作牛玉梭金镊防桥头每年宫女穿针夜勅赐诸亲乞巧楼王建宫词】鹊桥【鸾扇斜分凤幄开星桥横道鹊飞回争将世上无期别换得年年一度来李商隐云幙无波斗柄移丨慵乌慢得丨迟若教精卫填河汉一水还应有尽时晏叔原】龙梭【凤律惊秋气丨丨静夜机星桥百枝动云路七香飞映月回雕扇凌霞曳绮衣含情向华幄流态入重闱欢余夕漏尽怨结晓骖归谁念分河汉还忆雨心违张文恭】凤驾【仙车驻七襄丨丨出天潢月映九防火风吹百和香何逊】香车【已驾七丨丨心心待晓霞风轻唯响佩日暮不嫣花桂嫩传香逺榆髙送影斜成都过卜肆会是识灵槎李义山盈盈一水不斯须经嵗相过自作疎岂待翔禽报佳会径须飞过洗丨丨后山】灵驾【落日隠檐楹升月照帘栊团团满叶露淅淅振条风蹀足循广除瞬目瞻层穹云汉有灵匹弥年阙相从遐川阻昵爱修渚旷清容弄杼不成藻耸辔惊前踪昔离秋已雨今聚夕无双倾河易回斡欢顔难九悰沃若丨丨旋寂寥云幄空留情顾华寝遥心逐奔龙谢惠连】六幕【丨丨西囘斗转车鲜云防缀玉钩斜天孙已渡黄姑渚阿母还来汉帝家杨大年】七襄【白露含明月青云断绛河天街丨丨转闗道二神过袨服锵环佩香筵拂绮罗年年今夜尽机杼别情多杜审言】月帐【丨丨星河次第开雨情惟恐曙光催时人不用穿针待没得心情送巧未罗隐】云阶【丨丨月地一相过未抵今年别恨多最恨明朝洗车雨不教囘却渡天河杜牧】玉殿【丨丨凭肩共语时风清月坠有谁知梧桐秋雨三山逺始信生前有别离倪清】瑶堦【红烛秋光冷画屏轻罗小扇扑流萤丨丨夜色凉如水卧看牵牛织女星杜牧】穿针【今夕云軿渡鹊桥应非黙黙与迢迢佳人竞喜开妆镜月下丨丨望九霄权徳舆】乞巧【七夕今朝防碧霄牵牛织女渡河桥家家丨丨望秋月穿尽红丝几万条林杰】汉流【云意不交天更濶星光不动丨空丨素娥青女曾无匹霜月亭亭各自愁石曼卿】星转【鹊归燕尾雨悠悠青锁西南月似钩天上嵗时丨若丨世间离别水东流金风入树千门夜银汉横空万象秋苏小横塘通桂檝未应清浅隔牵牛温庭筠】黄姑【东飞伯劳西飞燕丨丨织女长相见玉台新咏】红妆【此时机杼息独向丨丨羞江总】渡川【藻帐越星渚玉饰丨云丨王防】乗槎【丨丨断消息无处问张鶱出杜诗】云桥【月为开帐烛丨作渡河丨罗隐】霞帐【余丨张锦丨轻电闪红绡禹锡】停梭【丨丨借蟋蟀留巧付蜘蛛宋之问】分镜【天上丨金丨人间望玉钩李贺】痴騃【丨牛与丨女不肯勤农桑徒劳含淫思旦夕遥相望卢仝】离别【唯愁更漏促丨丨在明朝僧清江】逐星移【姮娥随月落织女丨丨丨梁庾肩吾】与人巧【年年乞丨丨间丨不道人间巧已多杨朴】牵牛去【闻道寻源使从天北路囘丨丨丨几许宛马至今来杜甫】青鸟来【丨丨西丨秋院宇碧云南度夜楼台宋之问】
　　中元【修行记七月中元乃大庆之月】
　　事类地官校籍【当丨丨丨丨之辰是白帝乗时之运类要又七月十五中元九地灵官神仙兵马名曰洞府神仙兵马同下人间校定罪福　又云七气地官主禄百司上诣天阙进呈世人罪福道书】天尊集福【七月十五乃太上老君同元始丨丨会丨丨世界道藏经】营寺院供【七月十五日僧尼道俗悉营盆供诸寺院荆楚嵗时记】诣道佛祠【代宗信浮屠愈笃七月望日宫中造盂兰盆缀饰镠琲设髙祖以下七圣位幡节衣服皆具自禁内分丨丨丨丨铙吹鼔舞奔走相属唐书】设盂兰盆【目莲比丘尼其亡母生饿鬼中即以鉢盛饭徃饷其母食未入口化成火炭遂不得食目莲大呌驰还白佛佛言汝母罪重非汝一人力所柰何当须十方众僧威神之力至七月十五日当为七代父母现在父母厄难中者具百味五果以着盆中供养十方大德佛勅众僧皆为施主咒愿七代父母行禅定意然后受食是时目莲母得脱一刼饿鬼之苦目莲白佛未来世佛弟子行孝顺者亦应奉盂兰盆为尔可否佛言大喜故后代人因此广为华饰乃至刻木割竹饴臈剪防模花果之形极工巧之妙盂兰盆经】作都醮【七月十五中元之日地官校勾搜选人间分别善恶诸大圣众普诣宫中简定刼数人鬼传录饿鬼囚徒一时皆集以其日丨丨丨大丨于玉京山采诸花果珍竒异物幢幡寳盖清膳饮食献诸圣众道士于其日夜讲诵是经十方大圣齐咏灵篇囚徒饿鬼俱饱满免于众苦得还人中出道经】张灯京城【开寳四年七月中元节京城张灯会要】泛舟赤壁【壬戌之秋七月旣望苏子与客丨丨游于丨丨之下出苏东坡赋】诗集斋日【灯前飞入玉阶虫未卧先闻半夜钟防即中元丨丨到白盘金线绣真容王建宫词】
　　秋分
　　事类刻均【秋分八月中气日出卯三刻日入酉三丨昼夜丨五十刻符天纂图】夜等【日夜之行分同道也注曰丨丨故曰同道左传昭公】享星【秋分丨寿丨于南郊礼】夕月【天子常以秋分丨丨于西郊礼典瑞注】书云【见春分】致月【冯相氏掌春秋丨丨注春分日在娄秋分日在角出周礼】南极见【老人星曰丨丨常以秋分夕丨于丙见则治平主寿昌晋天文志】武中【宵中星虚注虚丨丨之丨星以秋夕日见尚书尧典】龙潜渊【丨鳞虫之长春分登天秋分丨丨説文】蛰坯户【日夜分雷始收声丨虫丨丨杀气浸盛阳气日衰水始涸月令】同度量【仲秋日夜分则丨丨丨礼记月令】正钧石【仲秋之月平权衡丨丨丨角斗甬同上】
　　中秋
　　事类寒暑均【秋之于时后夏先冬八月于季始孟终十五日于夜又月之中稽之天道则丨丨丨取诸月数则蟾魄员欧阳詹】日夜分【仲秋之月日在角昏牵牛中旦觜觿中其日庚辛其帝少皥其神蓐收其音商律中南吕其数九是月也丨丨丨则同度量平权衡正钧石角斗甬月令】梯云取月【唐太和中周生者有道术中秋夜与客会月色方莹谓坐客曰我能丨丨丨丨置之懐袂因取筯数百条绳而驾之曰我梯此取月俄以手举衣懐中出月寸许光色照烂寒气入肌骨宣室志】驾桥游月【罗公逺鄂州人开元中中秋夜侍宗于宫中翫月公逺奏曰陛下莫要至月中防否乃取拄杖向空掷之化为大桥其色如银请宗同登约行数十里精光夺目寒气侵人遂至大城阙公逺曰此月宫也见仙女数百皆素练寛衣舞于广庭宗问曰此何曲也曰霓裳羽衣曲也元宗宻记其声调遂囘却顾其桥随步而灭旦召伶官依其声作霓裳羽衣之曲唐逸史】游广寒宫【开元中明皇与申天师道士洪都客中秋夜月游月中过一大门在玉光中见一大宫府榜曰广寒清虚之府守门兵卫甚严三人止其下不得入天师引明皇跃身起烟雾中下视玉城嵳峩若万顷琉璃之田仙人道士乗云驾鹤往来其间寻步向前觉翠色冷光相射目极寒而不可进下见素娥十余人皓衣乗白鸾笑舞于广庭大桂树下乐音嘈杂清丽明皇归编律音制霓裳羽衣舞曲异闻录】奏玉笛曲【宗尝八月望夜与叶法喜同游月宫聆月中丨乐上问曲名曰紫云曲也宗素晓音律黙记其声归传其音名之曰霓裳羽衣自月宫还过潞川城上俯视城郭悄然而月色如昼法喜因请上以玉笛奏曲时玉笛在寝殿中法喜命人取之旋顷而至曲奏旣竟复以金钱投城中而还旬余潞州奏八月望夜有天乐临城兼投金钱以进集异记三説不同今并载之】天柱翫月【赵知防有道术中秋积隂不解众惜良辰知防召诸生谓曰能升丨丨峯丨丨否少顷曳杖而出旣辟荆扉而皓月如昼扪萝援篠及峯之巅赵君处豹之茵诸生借芳草列侍举酒方归山舍而凄风飞雨宛然广记】广陵观涛【枚乗七发客曰将以八月之望与诸侯并徃观涛于广陵之曲江出文选】备文酒宴【苏颋与李义对掌纶诰八月十五夜于禁中直宿诸学士翫月丨丨丨之丨时长天无云月色如昼苏曰清光可爱何有灯烛遂命彻去天寳遗事】作水调歌【东坡居士以丙辰中秋欢饮达旦大醉丨丨丨丨都下传唱此词神宗问内侍外面新行小词内侍录此进呈读至又恐琼楼玉宇髙处不胜寒上曰苏轼终是爱君乃命量移汝州复雅歌词】金背虾蟇【长庆中八月十五日夜有人玩月见林中光属天如匹布寻视之见一丨丨丨丨酉阳杂俎】武夷仙乐【武夷山神号武夷君一日语村人曰汝等以八月十五日会山顶是日毕集闻空中人声不见其形须臾乐响但见乐器不见其人诸山记】袁宏泛渚【注见月门】庾亮登楼【注见月类下】文箫遇防鸾【钟陵西山有游帷观毎至中秋车马喧阗数十里若阛阓豪杰多召名姝善讴者夜与丈夫间立握臂连踏而唱惟对答敏捷者胜太和末有书生文箫徃观覩一妹甚妙其词曰若能相伴陟仙坛应得文箫驾防鸾自有绣襦并甲帐琼台不怕雪霜寒生意其神仙植足不去姝亦相盼歌罢独秉烛穿大松迳将尽陟山扪石冐险而升生蹑其踪姝曰莫是文箫耶相引至絶顶坦然之地后忽风雨裂帷覆机俄有仙童持天判曰吴防鸾以私欲泄天机谪为民妻一纪姝乃与生下山归钟陵传竒】周贯谒李生【周贯自号木鴈子至袁州见李生秀韵欲携归林下李嗜酒色难其行周指煑药铛作偈曰顽钝天教合作铛从初三脚岂能行虽然有耳不能听只爱人间恋火坑后有人见于京师附书与李生云明年中秋夕当上谒至时生以事出贯乃以白土书其门曰今年中秋夕来赴去年约不见折足铛弹指空剥剥冷斋夜话】王君玉赋诗【晏元献守南都王琪君玉时已馆阁校勘公特请于朝以为府佥判尝遇中秋隂晦斋厨宿为备公适无命君玉即为诗以入曰只在浮云最深处试凭弦管一吹开公枕上得诗大喜即索衣起径召客治具大合乐至夜分月果出遂相与乐饮达旦】何中正得卜【何中正登第求卜于郭从周赠之诗云三字来时月正圆一麾从此出秦关何后以八月十五日授知制诰言边事忤防出知秦州翰苑名谈】
　　诗集明月【常时好月赖新晴不似年年此夜生初出海涛疑尚湿渐来云路觉偏清寒光入水蛟龙起静色当天鬼魅惊不独坐中堪仰望孤光应到凤池明秦韬玉一夜髙楼万景竒碧天无际水无涯只留皎月当霄汉并送浮云出四维雾静不容豹隐氷生唯恐夏虫疑坐来离思忧将晓争得嫦娥子细知唐彦谦西楼见月似江城防防悠悠倚槛情万里此时同皎洁一年今夜最分明初惊桂子从天落稍误芦花带雪平知称玉人临水见可怜光彩有余清白居易寄人少皥磨成白玉盘六丁擎出太虚寛清光千古复万古留向人间此夜防田表圣天遣今宵无寸云故开秋碧挂氷轮诗人不防衣霑露为惜清光岂易亲范仲淹暮云收尽溢清寒银汉无声转玉盘此宵此景不长好丨丨明年何处防东坡丨丨未出羣山髙瑞光千丈生白毫一杯未尽银涌乱云脱壊如崩涛东坡中秋天气未应殊不用红纱照坐隅山下白云横匹素水中丨丨卧浮图同上满目飞明镜归心折大刀转蓬行地逺攀桂仰天髙水路疑霜雪林栖见羽毛此时瞻白兔直欲数秋毫杜甫髙秋浑似水万里正图明玉兎步虚碧氷轮碾太清广寒宫有路桂子落无声吾馆无弹栖乌莫要惊灵原夫人天将今夜月一徧洗寰瀛暑退九霄净秋澄万景清星辰让光彩风露发晶英能变人间世翛然是玉京刘禹锡丨丨一嵗中影圆十二回如何今夕里争赏罗樽罍旣爱盈盈色更上髙髙台人心不知此试为君言哉月者水之精秋者金之气金水性相生五行分其事则知天地间相感各以类水得金还盛月因秋更清气类使之然人谁不有情可怜别夜色一一皆销声孙明复不见柯山客中秋月又圆夜来清滴露天未淡收烟念逺情非俗凌虚骨欲仙素琴鸣此恨相与对婵娟张商英】无月【长记去年中秋玩月出草堂氷轮直可鉴毫芒是时家酿又新熟呼童开席罗清觞纎埃不起零露下对此陶陶乐未央自顾如逢尧舜世上下清明无秽荒吁嗟今夕何不幸正逢屏翳恣猖狂浮云左右争拥蔽爱而不见涕霑裳嫦娥无语缩头何处坐胡不闻口走诉上帝旁立召飞廉举其职驱除拥蔽扬清光莹然髙照遥天外免教万国如瞽空伥伥孙明复去年中秋端正月照我霑襟万条血姮娥留笑待今年净洗金觥对银阙髙堂妬妇心不闲招得封姨同作难岂惟恨满月宫里肠断西山吴彩鸾却疑周生懐月去待到三更黒如故人间今之赵知防无复清游继天柱南枝乌鹊不敢哗倚杖三叹风枝斜明年强健更相约防见林间金背蟇陈去非秋云定何心忍翳今夕月尚嫌防防缀况乃都漫灭它时任氛霾数日望清彻倦杸衲子竹雨聴骚屑对床不成梦有酒那能设萤飞矜意气虫语转幽咽心知层隂表皎皎玉轮洁何当凌倒景徙倚翫飞辙朱乔年风帘淅淅漏银痕一半秋光此夕分天为素娥孀怨苦并教西北起浮云罗隠】翫月【八月三五夜旧嘉蟾兎光斯从古人好共下今宵堂素魄皎孤凝芳辉纷四扬徘徊林上头泛艳天中央皓露助流华轻飇佐浮凉清冷到肌骨洁白盈衣裳惜此苦宜翫揽之非可将含情顾广庭愿勿沈四方欧阳詹明月不解老良辰难合并囘顾坐上人聚散如流萍尝闻此宵月万里同隂晴天公自着意此防那可轻东坡秋气平分夜沉隂乍散天窥林初淡薄照席忽孤圆冷入诗豪健光浮醉弁偏嘉宾勿轻去桂影正婵娟司马公今夕蟾光特地鲜登楼极望正团圆皎然晃色如纨扇赏到秋分兴未阑杜牧】待月【丨丨东林月正圆广庭无树草无烟中秋云静出沧海半夜露寒当碧天轮影渐移金殿外镜光犹挂玉楼前莫辞达曙慇懃望一堕西岩又一年许浑】禁苑【星斗疎时禁漏残紫泥封后独凭栏露和玉屑金盘冷月射珠光贝阙寒天衬楼台笼苑外风吹歌管下云端长卿祗为长门赋未识君王际防难韩浩】江乡【月晃长江上下同画桥横截冷光中云头艳艳开金饼水面沉沉卧彩虹佛氏解为银色界仙家多住玉华宫地雄景胜言不尽但欲追随乗晓风苏子美中秋全景属潜夫棹入空中防太湖身外水天银一色城中有此月明无范至能】十四夜【银汉无声露暗垂玉防初上欲圆时清樽素瑟宜先赏明夜隂晴未可知孙明复犹欠一宵轮未满紫霞红衬碧云端谁能唤得嫦娥下引向堂前子细防元稹光华岂不盛赏宴尚迟迟天宇将圆夜人心待满时已知千里共犹讶一分亏来夕如澄霁清风不负欺范仲淹】闰中秋【桂影中秋特地圆况当余闰魄澄鲜因懐胜赏初经月免使诗人叹隔年万象敛光增浩荡四溟收夜助婵娟鲜云清廓心田豫乗兴能无赋咏篇赵大成】
　　重九
　　事类阳数【嵗徃月来忽复九月九日九为丨丨其日与月丨丨并应故曰重九魏文帝书】无射【九月九日律中丨丨而数九风土记】折萸食饵【俗尚此日丨茱丨房以丨丨言辟除恶气而御初寒风土记】佩萸食饵【汉武帝宫人贾佩兰九月九日丨茱丨丨丨饮菊花酒云令人长寿盖相传自古莫知其由周官笾人职曰羞笾之实糗饵粉餈注曰糗饵者豆末屑蒸之以枣方言饵谓之糕或谓之餈西京杂记食饵者其时黍稌并收因以黏未加味尝新玉烛寳典】造枣肉糕【二社重阳尚食糕而重阳为盛大率以枣为之或加以栗亦有用肉者嵗时杂记都人重九各以粉面蒸糕相遗上挿剪防小旗糁饤果实如石榴子栗黄银杏松子肉之类梦华録】作羊肝饼【洺阳人家重阳丨迎凉脯丨丨丨佩瘿水符金门嵗节】饮菊花酒【重阳日上五色糕菊花枝茱萸树丨丨丨丨佩茱萸令人长寿也雷公范汉俗九日饮菊酒其法以菊杂黍米酿酒封室中至来嵗重阳日开故谓之菊花酒西京杂记】赐薏苡酒【常衮谢九月九日赐餻酒状云恩丨丨丨人丨雨瓶】登髙避厄【汝南桓景随费长房游学累年长房谓景九月九日汝家当有灾厄急宜去令家各作绛囊盛茱萸以系臂登髙饮菊酒此祸可消景如言举家登山夕还家见鸡狗牛羊一时暴死长房闻之曰代之矣今世人每至九日登山饮菊酒妇人带茱萸嚢】赐菊延寿【魏文帝与钟繇书曰九月九日日月并应俗宜其名以为宜于长久故以燕享髙防是月律中无射言羣木庶草无有射地而生于芳菊纷然归荣非夫含乾坤之淳和本芬芳之淑气孰能如此故屈平悲冉冉之将老思食秋菊之落英辅体延年莫斯之贵谨奉一束以助彭祖之术】孟嘉落防【孟嘉为桓温参军色和而正温甚重之九月九日温游龙山参僚卑集时佐吏并着戎服有风至吹嘉防堕落嘉不之觉温勅左右及宾客勿言以观其举止嘉良久如厠温令取还之命孙盛作文嘲嘉置嘉坐处嘉还见即答之其文甚美】王宏送酒【陶潜尝九月九日无酒宅边菊丛摘盈把坐其侧怅望久之见白衣至乃江州丨丨丨丨也即便就酌醉而后归续晋阳秋】登戯马台【宋武帝为宋公在彭城九日出项羽戯马台至今相承以为故事南齐书】幸商飇馆【齐武帝永平五年先是立商飇馆于孙陵冈世呼为九日台秋九月车驾幸焉出南史】饮莲花峯【无为子遇华山重九日丨酒丨丨丨上】宴滕王阁【王勃过钟陵九月九日都督大丨丨丨丨宿命其壻作序因出纸遍请客至勃泛然不辞遂酣卧少顷成文本传】曲江别防【韦绶为集贤院学士九月九日宴羣臣丨丨绶请集贤院学士得丨丨帝从之出唐书】文峯一曲【唐尹氏善歌因重阳与羣女戯登南山丨丨而同辈命之歌乃颦眉缓颊怡然丨丨声达数十里故俗耆旧云尹氏之歌闻于长安江南野史】赐学士歌【唐韦绶为学士以心疾还第防九日德宗作黄菊歌顾左右曰安可不示韦绶即遣使特徃绶遽奉和附进绶传】诏有司饮【贞元四年诏正月晦日三月三日九月九日三节日任百僚追赏为乐韩退之听引师弹琴序云肇置三令节丨羣丨丨丨酒旧唐书】不忍食餻【袁师德给事中髙之子九日出餻谓坐客曰某不忍吃请诸公食俛首久之嘉话録】相命泛菊【世俗以重九丨丨登山饮菊花酒谓之登髙防又云丨丨防风土记】鹤林开花【山石榴一名山踯躅一名杜鹃花润州鹤林寺有杜鹃花或见女子红裳艳妆游于花下俗传花神也周寳镇浙西谓道人殷七七曰鹤林寺花可开副重九乎曰可乃前二日徃女子来谓曰令为道者开之至九日烂漫集异记】沙苑射鴈【唐明皇重阳日猎于丨丨有鴈飞帝丨中之丨带箭西南而去益州道观第一院有道士徐佐卿寄寓一日自外持一箭来曰吾行山中为飞箭所伤已无恙因挂箭于壁书其月日且云此后十年箭主到此付之后明皇幸蜀至此观乃见箭广异记】因节贻书【东坡与李公择书云秋色佳哉想有以为乐人生惟寒食重九慎不可虚掷四时之景无如此节者尺牍】感时题壁【谢无逸以书问潘大临近作新诗否答曰秋来景物件件是佳致昨日清卧闻搅林风雨声遂起题壁曰满城风雨近重阳忽催税人至败意止此一句奉寄】
　　诗集菊蘂【寒花开已尽丨丨独盈枝旧摘人频异轻香酒暂随地偏初衣防山拥更登危万国皆戎马酣歌泪欲垂杜甫】茱萸【欲赋前贤九日诗丨丨相鬬一枝枝可怜宋玉情何恨争似陶潜醉不知緑鬓爱随风景变黄花能与嵗时期登临问处狂多少笑杀丹阳拍手儿李羣玉紫菊宜新寿丨丨辟旧邪愿陪长久宴嵗嵗捧香花赵彦昭九日侍宴】看萸【老去悲秋强自寛兴来今日尽君欢羞将短发还吹帽笑倩傍人为正冠蓝水逺从千涧落玉山髙并两峯寒明年此防知谁健醉把茱萸子细防杜甫】挿菊【江涵云影鴈南飞与客擕壶上翠防尘世难逢开口笑菊花须挿满头归但将酩酊酬佳节不用登临怨落晖古徃今来只如此牛山何必泪沾衣杜牧】黄花【九日无欢可得追飘然随意立山陂蒋陵西曲风烟惨也有丨丨三两枝王介甫十道志齐武帝九日燕羣臣于蒋陵冈○我醉欲眠卿罢休已教从事到青州鬓霜饶我三千文诗律输君一百筹闻道郎君闭东阁且容老子卧南楼相逢不用忙归去明日丨丨蝶也愁东坡次王巩韵】白酒【木落霜洲溪水清登临满目是飘零黄花有意怜幽独丨丨无聊漫醉醒牢愁错倚西风立楚些巴歈不可听李汉老】白衣【九日东篱采菊英丨丨遥见眼能明向今自有杯中物一段风流可得成韩子苍】乌防【一见黄花只自羞萧然短发不禁秋谁人为整丨纱丨独倚西风满眼愁张芸叟】浊酒【独掩衡门秋景闲洛阳才子访柴闗莫嫌丨丨君须醉虽是贫家菊也斑同人愿得长携手久客深思一破顔却笑孟嘉吹落防登髙何必上龙山九日贾明甫见访戎昱作】香醪【小驿丨丨嫩重岩细菊斑遥知簇鞍马囘首白云间杜诗】传杯【旧曰重阳日丨丨不放杯即今蓬鬓改但愧菊花开北阙心长恋西江首独回茱萸赐朝士难得一枝来杜甫】落防【初九未成旬重阳即此辰登髙间古事访戴遇幽人丨丨恣欢饮授衣同试新茱萸正可佩折取寄情亲孟浩然】横汾【菊盏茱囊自古传长房寕复是臞仙应从宋武丨丨日数到刘公戯马年东坡】泛酒【可讶东篱菊能知节芳细枝青玉润繁叶碎金香爽气浮朝露浓姿带夜霜丨杯传寿丨应共乐时康黄宣应制咏菊花】独坐【岂有白衣来剥啄亦从乌帽自欹斜真成丨丨空搔首门外萧萧噪暮鸦程致逺】他乡【几向丨丨逢九日不须把酒已霑巾眼前景物年年异只有茱萸似故人约斋避地逢佳节穷愁强不知十年犹乱过九日又奚为况借他蜗舍兼无自菊篱登髙转惆怅囘首也风吹裴説客中重阳】阻雨【满懐黄菊篱边折两架茱萸镜里开落帽台前风雨隔不知何处醉金杯鱼元机】悲秋【年年防见菊花开十度丨丨上楚台半岭残阳衔树落一行新鴈向人来行人永絶防阳梦野水偏伤宋玉才丝管阑珊归客尽黄昏独自咏诗囘李羣玉】明朝【九日丨丨是相邀旧俗非老翁难早出贤客幸知归旧采黄花賸新梳白发防谩防年少乐忍泪已沾衣杜甫九日集于林】闰月【黄花丛发緑樽前犹有眦眦旧管偶遇丨秋重九丨东篱独酌一陶然自从九日持斋戒不醉重阳十五年闰月九日独酌】龙山客【指防云间数防红笙歌正拥紫髯翁谁知爱酒丨丨丨却在渔舟一叶中东坡九日望见有美堂上鲁少卿饮以诗戯之】淮海士【九日清尊欺白发十年为客负黄花丨丨少年天下丨可能无事落乌纱后山】题令狐防【李义山乃令狐楚故吏楚子绹继相殊不展分重阳日义山诣绹防事题云曾共山翁把酒巵霜天白菊正离披十年泉下无消息九日樽前有所思莫学汉臣裁苜蓿还同楚客咏江篱郎君官重施行马东阁无由得再窥绹乃闭此防终身不处北琐言】寄崔侍御【李白集闻九日崔侍御游敬亭余时登响山不同此醉后寄崔诗有云九日茱萸熟挿鬓伤早白登髙望山海满目悲古昔本集】桑苎煎茶【僧皎然九日与陆羽煎茶羽号桑苎翁坡诗云明年丨丨丨丨处忆着衰翁首重囘】布衣与宴【韩忠献尝遇重阳置酒私第惟欧文忠与一二执政而苏明允乃以布衣参其问都人以为异礼席间赋诗明允有佳节屡从愁里过壮心还倚醉中来之句其志气不少衰】诗用餻字【刘梦得作九日丨欲丨丨丨以五经中无之辍不复为宋子京以为不然故子京九日食餻有诗云飇馆轻霜拂曙袍糗餈花饮鬬分曹刘郎不敢题糕字空负诗中一世豪遂为古今絶唱糗饵粉餈糕类也周礼笾人羞笾之实糗饵粉餈注曰糗饵者豆末屑蒸之以枣豆之味今饵防也方言饵谓之糕或谓之餈闻见后录】用茱萸字【刘梦得云诗中丨丨丨丨者凡三人杜甫云醉把茱萸子细防王维云挿遍茱萸少一人朱放云学他年少挿茱萸三君所用杜为优予观唐人用七言者又十余家漫録于后王昌龄茱萸挿鬓花宜寿戴叔伦挿鬓茱萸米未尽卢纶茱萸一朶映华簪权德舆酒泛茱萸晚易醺白居易舞鬟摆落茱萸房茱萸色浅未经霜杨衡强挿茱萸随众人张谔茱萸凡作几年新耿纬发希那敢挿茱萸刘商邮筒不敢献茱萸崔鲁茱萸冷吹溪口香周贺茱萸城里一尊前比之杜句俱不侔矣容斋随笔】用落帽事【孟嘉落帽前世以为胜絶杜子美九日诗云羞将短发还吹帽笑倩傍人为正冠其文雅矌逹不减昔人故谓诗非力学可致正须胷中度世　三山老人语録云自来九日多丨丨丨丨独东坡南柯子词云破帽多情却恋头乃反之尤为竒特杜诗不眠瞻白兔百过落乌纱故东坡以闰九月题披云楼诗云九日再逢堪一笑终朝百过更深忧谓短发不堪落帽也后山诗话】十月重阳【东坡云岭南气候不常菊花开时即重阳凉天佳月即中秋不须以日月为断也丨丨初吉菊始开乃与客作丨丨因次和陶九月九日诗今日我重九谁谓秋冬交黄花与我期草中实后凋香余白露干色映青松髙志林】满城风雨【谢无逸溪堂集云亡友潘邠老有丨丨丨丨近重阳之句今去重阳四日而风雨大作遂用邠老之句广为三絶满城风雨近重阳无奈黄花恼意香雪浪翻天迷赤壁令人西望忆潘郎满城风雨近重阳不见修文地下郎想得武昌门外柳垂垂老叶半青黄满城风雨近重阳安得斯人共一觞欲问小冯今健否云中孤鴈不成行】重阳日雨【丨丨丨常有疎风冷丨康伯可在翰苑日尝重九遇雨奉勑撰词伯可口占望江南一阕进云重阳日隂雨四垂垂戯马台前泥拍肚龙山防上水平脐直浸到东篱茱萸膀菊蘂湿滋滋音赍落防孟嘉寻篛笠休官陶今覔簔衣两个一身泥荆楚嵗时记】







　　古今合璧事类备要前集卷十七
　　钦定四库全书
　　古今合璧事类备要前集卷十八
　　宋　谢维新　撰
　　节序门
　　立冬
　　事类房度【立冬丨四丨律厯志】亥辰【孟冬日月防析木之津而斗建丨之丨月令注】迎北郊【先立冬三日太史谒之天子曰某日立冬盛德在水天子乃斋帅三公九卿大夫丨冬于丨丨月今】祭黑帝【立冬之日迎冬于北郊丨丨丨元防车旗服饰皆黒歌元防八佾舞育命之舞后祭祀志】诗集东壁【孟冬寒风起丨丨正中昏文选】清台【十月严隂盛霜气下丨丨郭元振】
　　下元
　　事类水神校籍【下元日九江丨帝十二河源溪谷大丨与旸谷神王水府灵官同下人间丨定生人罪福正一防要】水官解厄【下元三品解厄丨丨主录百司检察人间善恶上诣天阙进呈同上】御东华门【太宗时王元不禁夜下元丨丨丨丨详见上元门】祀灵女庙【汉代十月十五日以豚酒入灵女庙击筑奏曲连臂蹋地歌赤凤来乃巫俗也搜神记】
　　冬至
　　事类一阳【反复其道七日来复天行也疏阳气始于剥尽之后至阳气来复时凡经七日如褚氏荘氏并云五月一隂生至十一月丨丨生凡七月而云七日不云月者欲见阳长须速故变月言日易复卦一阳为复二阳为临三阳为泰同上】三至【斗指子为冬至至有丨义一者隂极之丨二者阳气始至三者日行南至故谓之至出孝经説】三极【月令章句曰有丨丨昼漏极短去极极逺晷景极长后汉律厯志注】八风【冬至则丨丨之序立万物之性成前魏相传】白虎【日短星昴以正仲冬注冬至之日昴丨丨之甲星书尧典】黄钟【冬至进物状云建子实三防之宗丨丨为六律之本冬气方至壁星正中首出三统之正始生一阳之数令狐楚】阳升【丨丨于下日永于天长履景福至于亿年崔骃袜铭】日逺【丨道发南去极弥丨其景弥长冬乃至焉后律厯志】月璧【桓谭新论曰从天元以来讫十一月朔朝冬至日丨若连丨】星珠【武帝元封元年十一月甲子朔旦冬至五丨如连丨注应劭曰七曜皆防牵牛前律厯志】履长【十一月建子周之正月冬至日南至景极长隂阳日月万物之始律当黄钟其管最长故有丨丨之贺玉烛寳典】迎至【冬至始人主与羣臣左右从乐五日天下亦家家从五日以丨日丨之礼易通卦验】闭关【象曰雷在地中复先王以至日丨丨易复卦】调律【冬至始人主合八能之士或调黄钟或丨六丨或调五行或调律厯或调隂阳或调正德】立日表【冬至之日丨八尺之表丨中视其晷晷如度者其嵗美不如度者则嵗恶晷进则水晷退则旱进一尺则日食退一尺则月食后律厯志注】垂土炭【先冬至三日丨丨丨于衡两端轻重适均冬至日阳气至则炭重史天官书】小朝防【魏晋冬至受万国及百寮称贺因小防其仪亚于嵗朝也沈约宋书冬至阳气起君道长故贺汉书】大郊祭【郊之祭迎长日之至也丨报天而主日也丨丨用辛也周之始郊日以至也记郊特牲】献履袜【近古妇人常以冬至日上履袜于舅姑践长至之义也后汉崔浩女仪曹植表云伏见旧仪国家冬至丨丨贡丨所以迎福践长先臣或为之颂臣旣玩其嘉藻愿述朝庆千载昌期一阳嘉节四方交泰万彚昭苏亚嵗迎祥履长纳庆】添宫线【晋魏间宫中以红线量日影冬至后日添长一线嵗时记唐宫中以女功揆日之长短冬至后比常日增一线之功杂録】迎日推防【黄帝得寳鼎神防是嵗己酉朔旦冬至得天之纪终而复始于是黄帝丨丨丨丨后率二十嵗复朔旦冬至史封禅书】以管候气【候气之法为室三重户闭涂衅周宻布缇幔室中以木为案每律各如之内卑外髙从其方位加律其上以葭莩灰抑其两端按厯而候之气至者灰去律厯志惟二至乃候后律厯志】观台书云【僖公五年辛亥朔日南至公旣视朔遂登丨丨以望而书礼也凡分至啓闭必丨丨物为备故也左传】圜丘奏乐【周大司乐凡乐靁鼓靁鼗孤竹之管云和之琴瑟云门之舞冬日至于地上之丨丨丨之出天官】举觞赐子【晋周顗母李氏字络秀生顗及嵩谟元帝时并列显位尝冬至丨丨丨三丨曰尔等并贵列吾复何忧嵩曰恐不如尊防顗志大才短非自全之道嵩性直不容于世唯阿奴碌碌当在母目下耳阿奴谟小字也后皆如其言本传】作粥禳鬼【共工氏有不才之子以冬至死为疫鬼畏赤小豆故冬至日丨赤豆丨以丨之荆楚嵗时记】盛吉断狱【后汉丨丨为廷尉每至冬节狱囚当丨妻夜秉烛吉持丹笔夫妻相对垂泣出本传】席阐放囚【梁丨丨出为东阳太守在郡有能名冬至悉丨狱中丨依期而至】贵妃氷筋【唐开元冬至大雪檐溜皆为冰条妃子使侍儿敲二枝防玩帝问何物妃子笑曰妾所玩者氷筯也摭遗】宰相火城【冬至元日百官已集丨丨列烛多至数百炬谓之丨丨至则众烛皆灭国史补详见元日】
　　诗集日至【景移风度改丨丨晷迁换眇眇负霜鹤皎皎带云鴈长河夜阑干层氷如玉岸哀哀故老容惨惨愁嵗晏宋鲍昭】阳生【都城开博路佳节一丨丨喜见儿童色欢传市井声幽闲亦聚集弥丽各携擎却忆他年事关商闭不行王安石阳德比君子初生甚防茫排隂出九地万物随开张杜牧之寄侄】日短【辛苦望丹枝区区九陌时事多嫌丨丨归速恨驴迟岳影横寒翠河声结夜澌哀吟敌猿唯欲至公知杜荀鹤】夜长【去去襟懐常濩落病来须鬓转沧浪心灰不似炉中火鬓雪过于砌下霜三峡南宾城最逺一年冬至丨偏丨今宵始觉房栊冷坐索琴衣泥孟光白居易冬至夜】线长【去嵗兹辰捧御床五更三防入鹓行何人错忆穷愁日愁日愁随一丨丨出杜甫诗】灰动【中宵忽见动葭丨料得南枝有早梅四海便应枯草绿九重先觉冻云开隂氛莫向河源塞阳气今从地底囘不道惨书无定分都忧蚊响却成雷韩漽天宫初动磬缇室已飞灰暮风吹竹起阳云覆石来拆氷开荔色除雪出兰裁慙无宋玉辨滥吹楚王台萧慤】浅着梅【东君意丨丨寒丨十朶深红未暇裁安得道人殷七七不论时节遣花开东坡】将舒柳【天时人事日相催冬至阳生春又来刺绣五纹添弱线吹葭六管动飞灰岸容待腊丨丨丨山意冲寒欲放梅云物不殊乡国异教儿且覆掌中杯杜甫】
　　腊日
  </div>
  <div class="pagination">
   <a href="古今合璧事类备要_page6.html">
    上一页
   </a>
   <span>
    ...
   </span>
   <a href="古今合璧事类备要_page2.html">
    2
   </a>
   <a href="古今合璧事类备要_page3.html">
    3
   </a>
   <a href="古今合璧事类备要_page4.html">
    4
   </a>
   <a href="古今合璧事类备要_page5.html">
    5
   </a>
   <a href="古今合璧事类备要_page6.html">
    6
   </a>
   <span class="current-page">
    7
   </span>
   <a href="古今合璧事类备要_page8.html">
    8
   </a>
   <a href="古今合璧事类备要_page9.html">
    9
   </a>
   <a href="古今合璧事类备要_page10.html">
    10
   </a>
   <a href="古今合璧事类备要_page11.html">
    11
   </a>
   <a href="古今合璧事类备要_page12.html">
    12
   </a>
   <span>
    ...
   </span>
   <a href="古今合璧事类备要_page8.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
