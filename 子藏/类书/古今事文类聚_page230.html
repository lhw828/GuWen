<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 230 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 230 页/共 485 页</h1>
    <div class="content">

　　古今事文类聚续集卷十
　　钦定四库全书
　　古今事文类聚续集卷十一
　　宋　祝穆　撰
　　居处部
　　【帷幕附】
　　羣书要语帘亷也自鄣蔽为亷耻也【释名】宋魏陈楚江淮之间谓之筁自闗而西谓之箔南楚谓之蓬箔【杨雍芳言】帘箔皆以青布縁【晋东宫旧事】户帏为帘【通俗】亷逺地则堂髙【贾谊防】帷幕帷围也以自障围也幕络也在里之称也【释名】在旁曰帷在上曰幕【说文】小幕曰帟上下四旁悉周曰幄【三礼图】四合象宫室曰幄坐上承尘曰帟凡言设大次小次者皆幄也大次在坛壝之外小次去坛逺矣【山谷集】帷薄之外不趋【曲礼】犹燕之巢幕上【左】居青油幕下【沈约宋书】诗句升月照帘栊【选】风帘自上钩【杜】落日在帘钩【杜】草色入帘青【刘禹锡】珠箔垂银钩【李白】珠帘暮卷西山雨【王勃】珍簟疎帘防奕棊【杜】珠帘绣柱围黄鹤【杜】虾须半卷天香散【苏易简】黄緑幕朱户闭【韩】幕中间燕子飞【宋百家诗】薄帷鉴明月【阮籍】明月何皎皎照我罗床帷【古诗】微风吹闺闼罗帷自飘【选】罗帏綉幕围春风【李贺】谈笑青油幕【韩联句】重重翠幕深金屏【韩】
　　古今事实
　　纬萧为业
　　河上有家贫纬萧【蒿也】以为业【庄子】
　　织曲为业
　　周勃以织薄曲为业
　　织珠为
　　汉武帝起神屋以白珠为箔玳瑁压之象牙为篾【汉武故事】昭阳殿以织珠为风至则鸣珩瑀【西京杂记】
　　居贫织
　　沈麟士居贫织帘尝为人作帘误伤手便流涕而还曰遗体毁伤感而悲耳【南史】
　　帘为妓衣【见宠妾门】
　　絺帷见夫人【以下系帷幔】
　　孔子见卫夫人夫人在絺帷中而拜【史】
　　帷帐不移
　　秦起咸阳而西至雍离宫三百帷帐不移而具
　　运筹帷幄
　　张良运筹帷幄决胜千里
　　帷幄无文
　　汉文帝帷幄不用文绣以示朴
　　仲舒下帷
　　董仲舒下帷讲论
　　虏至坐帷中
　　张奂使单于休屠及朔方乌桓并日反叛遂烧度辽将军门列屯烟火相望兵众大恐奂安坐帷中与弟子诵书军士稍安【东观汉记】
　　伏兵帷中
　　孙峻欲诛诸葛恪置酒伏兵于帷中【吴志】
　　常欲褰帷【见车门】
　　经户披帷
　　宋袁粲每过傅昭户辄叹曰经其户寂若无人披其帷其人斯在岂非名贤乎
　　幕府
　　卫青征匈奴大克帝拜大将军于幕中因号幕府注幕府者以军幕为府军旅无常居止故以张幕言之
　　隔幔观妓【见妒妻门】
　　古今文集
　　律诗
　　　　　　　　　　　　罗隠
　　叠影重纹映画堂玉钩银烛共荧煌防看得见神仙在休下真珠十二行　翡翠佳名世共稀玉堂髙下巧相宜殷勤为嘱纎纎手卷上银钩莫放垂
　　　　　　　　　　　　杜世昌
　　编竹状玲珑庭闱尽处中不由经纬力安有卷舒功春昼曽妨燕寒宵岂隔风都堂重献赋明处忆牢笼
　　　　　　　　　　　　陆畅
　　劳将素手卷虾须琼室流光更缀珠玉漏报来过夜半可怜潘岳立踟蹰
　　　　　　　　　　　　王令逢
　　髙明庭宇好崇基枉把疎帘窣地垂必欲满堂隂有乐谁能暗室遂无欺卷舒未必风无意闲隙须防燕解窥莫道人中可遮障可终遮障亦何为
　　行障　　　　　　　　　陆畅
　　碧玉为竿丁字成鸳鸯绣带短长萦强遮天上花顔色不隔云中笑语声
　　诗话
　　以帷幕择胜
　　苕溪渔隠曰东坡守汝隂作择胜亭以帷幙为之世所未有也铭略云乃作斯亭筳楹栾梁凿枘交设合散靡常赤油仰承青幄四张我所欲徃十夫可将与水升降除地布牀又云岂独临水无适不臧春朝花郊秋夕月场无胫而趋无翼而翔敝又改为其费易偿榜曰择胜名实充当观此铭则制度可见也
　　屏风
　　羣书要语屏风障风也扆在后所以依倚也【释名】天子当扆而立注扆屏风也【记】汉罘罳注屏也【文帝纪】舎则潜僻用则设张立必端直处必亷方【李尤屏风铭】罘罳者伏思也君朝行至内屏思惟故曰罘罳【古今注】
　　诗句踟蹰清防密注清防屏风也【顔延年】屏开金孔雀【杜】晴天扫画屏【李白】
　　古今事实
　　屏风画列女
　　汉光武御坐新屏风图画列女帝数顾视宋正容曰未见好徳如好色者帝命彻之
　　头触屏风【见教子门】
　　云母屛风
　　郑为太尉时举第五伦为司空班次在下每正朔朝见曲躬自卑上问知其故遂听置云母屏风分隔其间由此为故事
　　赐素屏风
　　魏志太祖平栁城颁所获器物有素屏风持以赐毛玠曰君有古人之风故赐君以古人之服
　　防蝇画屏【见蝇门】
　　琉璃屏风
　　孙亮作琉璃屏风镂作瑞应图一百二十种【古今注】
　　金钿屏
　　石季龙作金钿屏漆屏风衣以白缣畵义士仙人禽兽【邺中记】
　　刻奏疏于屏
　　唐太宗览魏徴十渐疏曰方以所上疏列为屏风庶朝夕见之
　　録名御屏
　　太宗曰治人之本莫重于刺史故録姓名于屏风卧兴对之
　　家诫书屏风
　　房龄恐诸子骄侈席势凌人乃集古今家诫书屏风曰留意于此足以保躬矣
　　古屏妇人
　　元和初有士人因醉卧防中及醒见古屏上妇人等悉于床前歌歌曰长安女儿踏春阳无处春阳不断肠士人惊叱之忽悠然上屏【酉阳杂俎】
　　按古事为屏
　　宪宗诏李绛摉次君臣成败五十种为连屏张便坐
　　画十事于屏
　　李伯时尝画髙阳氏揖张释之谏文帝冯媛当熊霍光取玺武帝问日防明妃出塞王猛扪虱醉山简李密迓太宗明皇揽镜妃子剪髪十事列为一屏
　　古今文集
　　古诗
　　屏风谣　　　　　　　　白居易
　　素屏素屏孰为乎不文不饰不黒不青当世岂无李阳氷之篆文张旭之笔迹邉鸾之花鸟张藻之松石吾不令加一防一画于其上欲尔保真而全白吾于香炉峰下置草堂二屏倚在东西墙夜如明月入我室晓如白云围我牀我心乆养浩然气亦欲与汝表里相辉光尔不见当今侯家主第与王宫织成光障锦屏风缀珠陷钿帖云母五金七寳相玲珑贵豪对此方悦目晏然寝卧乎其中素屏素屏物各有所宜用各有所施尔今木为骨兮纸为面舍吾草堂欲何之
　　帐
　　羣书要语斗帐小帐也形如覆斗【海録】流苏者乃盘緑绘綉之毬五色错为之同心而下垂者也【海録】蕙帐空兮夜鹤怨【北山移文】
　　诗句罗帐延秋月【刘休文】叨陪锦帐空【杜】玉帐分弓射虏营【杜】冬暖号寒卧无帐【坡】银杯同色试一倾排遣春寒出帏帐【山谷】
　　古今事实
　　帐中闻楚歌【见歌门】
　　望武帐
　　丞相公孙燕见上或时不冠而见上尝坐武帐中汲黯前奏事上不冠望见黯避帐中使人可其奏事其见敬礼如此
　　施绛帐
　　马融为儒教养诸生常有千数善鼓琴好吹笛达生任性不拘儒者之节居宇器服多存侈饰常坐髙堂施绛纱帐前授生徒后列女乐弟子以次相传鲜有入其室者
　　给锦帐
　　汉尚书郎主作文书起草更直于建礼门台给青缣白绫或以锦给帐帷茵褥
　　开帱进蚊【见蚊门】
　　作蚊帱
　　黄昌夏多蚊贫无帱佣赁为作帱【后汉书】
</div>
    <div class="pagination">
<a href="古今事文类聚_page229.html">上一页</a><span>...</span><a href="古今事文类聚_page225.html">225</a><a href="古今事文类聚_page226.html">226</a><a href="古今事文类聚_page227.html">227</a><a href="古今事文类聚_page228.html">228</a><a href="古今事文类聚_page229.html">229</a><span class="current-page">230</span><a href="古今事文类聚_page231.html">231</a><a href="古今事文类聚_page232.html">232</a><a href="古今事文类聚_page233.html">233</a><a href="古今事文类聚_page234.html">234</a><a href="古今事文类聚_page235.html">235</a><span>...</span><a href="古今事文类聚_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
