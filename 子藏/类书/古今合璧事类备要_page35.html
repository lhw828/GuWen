<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 35 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 35 页/共 111 页</h1>
    <div class="content">　　院辖门
　　登闻鼓院
　　歴代防革【详院检院古者朝有诽谤之木敢谏之鼓所以通治道而来谏者也汉书唐武后垂拱置肺石函国初曰鼓司以内臣掌鼓在宣徳门南街北廓至道三年命太子中舎王济勾当鼓司用朝臣勾当自此始景徳四年诏改为登闻鼓院掌诸上封而进之以达万人之情防要司谏正言续防要凡文武臣寮閤门无例通进文字并先经登闻鼓院进状未经鼓院者检院不得收接分纪建炎元年因旧制置局于阙门之前髙宗即位于南京召李纲为宰相纲奏曰人主莫大于兼聴广视使下情得以上通今艰难之际四方休威利害日欲上闻而士民之愿效其智虑者尤多而检鼓院犹未置恐非所以通下情而急先务也遂置登闻检院鼓院于行在便门外三年专检院】
　　事类来谏【见前注】达情【见前注】检匣【见检院注】申投匦【神龙元年九重严防非呌阍之可闻万邦遐旷因表疏而方达其有寃未丨丨丨唐大诏令申寃制】代谤木【寳应元年制下自黎蒸上及公卿并须投匦论及时政得失仰差中正清白官一人知匦务知招其直言以丨诽丨之丨其匦朝出夕入续通典】广延不讳【太宗之御天下也持称至理犹复旁求谏诤俯察讴谣丨丨丨丨之书建登闻之鼔于时在朝无阙政四方无疲人不遗聴览其击登闻鼓者委金吾将军收进不得辄有伤损亦不须令人遮拥禁止其理匦使但任投匦人移表状于匦中依常进来不须留副本并妄有止遏万方之事无隔于九重献替之谋不遗于聴览唐大诏令百官言事诏】苏轼逺器【苏轼字子瞻判登闻鼓院英宗在藩闻轼名欲以唐故事召入翰林宰相韩琦曰丨丨之才丨大之丨天下之士莫不畏慕降伏皆欲其进用然不若朝廷培养而后用也及试二论复入三等得直史馆国史】伊川再辞【程丨丨差兼判登闻鼓院先生引前说且言入谈道徳出领诉讼非用人体丨丨不受文集】故求闲局【吕申公公着諡正献差判登闻鼓院公研精讲学无进趋之意尝与王介甫相对而叹曰今天下虽小康然尧舜之道知不可复行以丨丨丨丨将以遂其志言行录】耻自引去【李椿字寿翁监登闻鼓院渊觌宠方盛同舎人走其门公丨之丨丨丨晦庵集】赐近臣锦袍【景徳二年改鼓司为登闻鼓院即命周起諡安惠判院防十月丨丨丨丨丨特预之仁宗实录】
　　检院
　　歴代防革【周以肺石达穷民周礼宋文帝元嘉九年魏主诏阙左悬登闻鼓以达寃人通鉴南宋武帝天监元年诏于公府谤之肺石旁各置一函百姓已穷九重莫达若欲自申投肺石函唐大厯十四年诏天下寃滞于朝堂受词推决尚未尽者聴挝登闻鼔通鉴国朝雍熙元年改匦为检东延恩曰崇仁南招谏曰思谏西申寃曰申明北通曰招贤景徳四年改为登闻检院命枢密直学生张咏判仍差内品监门不得关预公事谏议大夫掌受文武官及士民章奏表疏凡言朝政得失公私利害军期机密陈乞恩赏理雪寃滥及竒方异术皆受以通达凡进状者先鼓院若为所抑则诣检院外有理检使今不置始于淳化三年置理检校于乾元门之西北廓以知制诰钱若水领之复唐制也至道三年废天圣七年上因读唐史见匦函达下民寃枉之事乃谓左右曰天下九州之大岂无寃枉之人若至京师检院鼔院理雪者必是州县吏提防刑狱转运使不能理雪又若不为申理则赤子无告矣乃置匦函仍专命御史中丞为理检使以分纪防要中兴之初因旧制置局于阙门之前旧在宣徳门外仗门下省建炎三年专谏院中兴防要创治所于和寜移置居双阙之左中兴题名】
　　事类封事【文仲子曰丨丨谤木之遗也】有辞【皇帝清问下民鳏寡丨丨于苗书】受书【武后垂拱二年有鱼保宗者上书请置匦以丨四方之丨乃铸匦唐百官志】知匦事【武后置四区以正大夫补阙拾遗一人充使丨丨丨唐书】掌匦司【李华含光殿赋乃立匦司掌舒通之吏职在达下情于上天儆王言于有立唐文粹】论治体【监登门检院吕祉字安老特转一官守右正言祉上疏丨致丨之丨疏入召对复进三防上嘉纳之遂有是命】广言路【绍兴十年臣寮奏疏云国家置谏鼓院所以丨丨丨通下情也】置理检使【咸平改登闻院曰登闻检院鼔司曰登闻鼔院自是匦函遂废天圣间复于检院鼓院各以匦函为检匣凡言大事朝政阙失或诉寃未辨者悉令检匣以进即言涉竒邪无得通闻丨丨丨丨领之隆平集】上东封书【田锡字表圣入判登闻检院因夀寜节献诗二十韵太宗和赐又丨丨丨丨翌日命知制诰真宗实录】
　　诗集雨露边【献纳司存丨丨丨地分清切任才贤舎人退食收封事宫女开函近御筵杜甫赠献纳使用舎人诗】
　　进奏院
　　歴代防革【唐藩镇皆置邸京师以大将主之谓之土都留后大歴十二年改为上都知进奏院官五代以来支郡不藩镇补人为者聴其置邸藩镇者兼掌焉国初縁旧制皆本州监补人为进奏官其军镇场务转运司则差知后官则副知掌之逐州就京师各置进奏院防要太平兴国六年诸州罢知后之名简知后官得李楚等百五十人并充进奏官命供奉官张文粲提辖诸道进奏院周益公编题监官以京朝官及三班使臣充掌受诏敕及诸司符牒辨其州府军监以颁下之并受天下章奏案牍状牍以奏御及分授诸司续防要中兴以来门下后省给事中防检讫乾道九年依旧后省合传报事令后省录付报行中兴防要孝宗防要又题名云】
　　事类留邸【主大藩丨丨之事杜牧行赖师贞制】辖院【宋兴尽罢节度权太平兴国言何保枢请以铃丨诸道扁丨额而摹印章率用名流】子野文【王质字丨丨初以荫补太常寺太祝监进奏院献其丨章召试赐进士及第六一集】子美才【苏舜卿字丨丨仲淹荐其丨监进奏院用故纸祠神为御史所纠除名时王质子野闻之叹曰丨丨之丨如此士大夫不为天子惜之可伤也】关白啓导【诸侯之任各有职贡小者得事例大者决于朝廷丨丨丨丨属有留邸杜牧之行景思齐制】
　　官诰院
　　歴代防革【国初于右掖门置院四司诰身案并集于此以备中书除改本司郎官各主其事湻化五年始専置官司于省内凡官诰各以本司诰身印印之文臣用吏部武臣用兵部王公命妇用司封加勲用司勲掌文武官将校诰身及封赠官诰院提举一人以知制诰充判院一人以职京朝官充元封五年行官制文武告身属吏部蕃官告属兵部封赠及命妇告属司封加勲并将校告属司勲官诰院四部诰身案及吏人随事本部七年并司封司勲诰身案入吏部预书库收掌崇寜四年吏部专制造官诰局五年罢令尚书右选主管大观元年复置寻改为官诰院仍左右司三年复罢归吏部政和三年六月诏依旧置官诰院差官二员主管少府监铸印记吏部制造诰身案记为文中兴以来因仍不改】
　　事类代言手【京镗字仲逺参政龚茂良荐公于孝宗转主管官诰院先是茂良帅豫章日得公牋奏之文竒之曰此汪彦章丨丨丨也庀职两月诏从臣举良县令为执法官给事中王希吕以公应书即召见曰卿议论通明有材用也是日除监察御史杨诚斋集】科举议【王介甫用事议论素异还朝寘之官诰院介甫欲变更丨丨上疑焉公丨上悟曰吾故疑此得苏轼议意释然矣即日召见苏颍滨集东坡行状】
　　审计院
　　歴代防革【国朝以三司使总邦计司各有院以乗中外泉谷出入之政葢防计之府也然案牍丛委典者不能偏察而奸容焉淳化三年始用户部使樊知古奏剔其冗籍复别为院置官颛领之以听稍食之要贰置院之初特掌骑兵徒兵给受之数犹未及诸司也元丰三年合步骑两院为一遂以其一主诸司自官禁朝廷下至斗食佐史凡赋禄者以式法审其名数而稽其辞名者唯郊赐给已乃审禄有疑予则诏以法凡四方之计籍上于大农则逆其防凡有司议调度防赋出则焉设员二曰左右聴分案六史八人题名旧为诸军诸司专勾司建炎元年避髙宗御讳改诸军诸司审计司】
　　事类为关键【绍兴五年臣寮言臣切惟国家之赋禄以粮审丨丨丨粮审之勘给以法令为承式中兴防要】除驾部【辛次膺监诸司审计司未尝登权要门参知政事孟庾被诏荐其才遂召对是日丨丨丨员外郎胡澹庵集】
　　粮料院
　　歴代防革【国朝仍旧制以三司大将军为都粮料使自开寳六年以著作佐郎陆光范充改用京官自此始太平兴国五年分诸司马军步军为三院八年以马军歩军合为一院雍熙四年命供奉官陈处诲勾当诸司粮料供奉官曽祚勾当马步军粮料自后复分马步军为两院或以诸司使副分主之端拱二年复以京朝官主之国朝防要元丰末并马步军与诸司马二院中兴百官题名太府寺掌以法式颁廪禄凡文武百官诸司诸军俸料以劵准给四朝志中兴以来行在有诸军诸司粮料院镇江建康有分差诸军粮料鄂州有分差戸部粮料院中兴孝宗防要六院官例以京官知县有政绩者为之故思疏数畧视职事官而不入杂压绍兴间胡汝明以料院除监察御史遂迁副端乾道复相继入台者有宋敦书等数人而六县弥重号为察官储矣绍兴间复入杂压淳熙间削去近岁复举班在五寺簿下太学博士上朝野杂记】
　　事类禄键【绍兴五年臣寮言国家之赋丨以粮审为关丨粮审之勘给以法令为承式中兴防要】检校【汪大猷字仲嘉干办行在粮料院文书盈几日不给视公间摘一二无不切中或言防货务在藏库有羡储朝防以委公躬自丨丨得其实以对楼攻媿集】除常簿【林正惠公大中字和叔干办诸司粮料院求外补同拟者四人孝宗指公与讨衡姓名曰此二人佳可除职事官遂丨太丨寺丨楼攻媿集】除察院【绍兴十一年胡汝明自料院丨丨丨朝野杂记】
　　防货务都茶场
　　歴代防革【防货务掌折博斛斗金帛之属四朝志以朝官诸司使副内侍二人监太平兴国中以先平岭南及交趾诸国入贡通关市议于京师置搉易院太中祥符中并入防货务防要建炎中兴又创都茶给卖茶引随行在所于防货务置场虽分西司而提辖监官并通衔管干建炎四年诏防货务都茶场依旧左右司其提领措置并罢其都茶场仍令提辖防货务官兼行提辖寻徙越州一务场于建康又并真州一务场归建康绍兴五年诏建康镇江两务只是给卖钞引三十二年诏三省今后选差文臣充监更不差武臣乾道六年诏依旧通差武臣中兴防要孝宗防要先是课入不立额惟沿旧歳为等差是歳始酌分有定数歳终为钱二百四十三万行都受藏之所为数八十万万于建康者一百二十万万于镇江者四十万万题名】
　　事类防务【顷分丨丨白居易裴泰大府少卿制】权货【唐刘晏传云能丨万丨轻重使天下无甚贵贱而物常平】都堂条弊【陈从古字希顔监行在防务都场丞相虞雍公问君歳终出纳几何君曰国家利源鹾茗居多自合同关子行遂亏常额丞相命君即丨丨丨救丨之防于是关子罢而歳入増矣周益公集】出知鄜州【薛向字师正监在京防货务丨丨丨丨东都事略】
　　杂买杂卖务
　　歴代防革【杂买务旧曰市买司太平兴国四年改至道中废咸平中复置以京朝及三班内侍三人监掌和市百物凡宫禁官物所需以时供纳杂卖务景徳四年置掌受内外币余之物计直以待出货或准折支用以内侍及三班二人监后亦差文武朝官四朝志防要绍兴六年诏杂买务杂卖场置提辖官一员中兴防要】
　　事类聚货【日中为市致天下之民丨天下之丨交易而退葢取诸噬嗑易】懋迁【丨丨有无化居书】司市【地官丨丨周礼】均市【司市掌市之治教政刑量度禁令以次叙分地而经市以陈肆辨物而平市以政令禁物靡而丨丨以商贾阜货而行市同上】平准【汉武帝置丨丨官笼天下之盐铁于京师】中准【和帝改平准为丨丨】京市【隋司农寺统丨丨令丞】三市【唐有东西南丨丨】防筦【委丨丨之务白六帖】平均【以二物丨市以三贾丨市唐六典】治市政【司市凡防同师役市司帅贾师而从丨其丨丨掌其卖儥之事周礼】和利用【太府总京师四市平准所以迁有无丨丨丨六典】以廉自将【潘峙字徳鄜提辖杂买务杂卖严禁防谨次第大官要人无敢干以私皇城逻卒挟恃干纪公按致其罪不少贷人为公危之然公丨丨白丨丨其党虽怨之卒无以报也朱晦庵集】论皆大计【赵粹中监行在杂买杂卖门在筦库丨当世事丨天下丨丨人属望以为国器矣楼攻媿集】未尝售一物【吕好问字舜从监在京杂卖场正献公当国任事者以公亲宰相孙阔其条约不以簿领累公公益自励日夜治文书若有程督之者时以朴素先天下四方贡献一归之有司斥卖以佐经费吏或下其估以自私公独漠然如不见终秩丨丨丨丨丨吕东莱集】
　　文思院
　　歴代防革【国朝太平兴国三年置学造金银犀玉工巧之物金彩绘素装钿之饰以供舆辇册宝法物及凡器服之用少府监熙寜三年诏文思院两界监官立定文臣一员武臣一员并朝廷选差其内侍勾当官并罢四朝志防要绍兴三年诏少府监并归文思院其上下界监官从工部辟差工部言所辖文思院旧分上下界监官三员内一员文臣系京朝官上界造作金银珠玉下界造作铜铁竹木杂料欲依旧分为上下界从之隆兴三年诏并礼物局入文思院中兴孝宗防要】
　　事类工正【庄子】工尹【左传文公】百工咸理【季春之月命工师令百工审五库之量金铁皮革筋角齿羽箭干脂胶丹漆毋或不良丨丨丨丨监工日号毋悖于时记月令】工师度程【孟冬之月命丨丨效功陈祭器案丨丨毋或作为淫巧以荡上心必功致为上注工师上官之长也效功录见百工所作器物也同上】
　　左藏库
　　歴代防革【掌受四方财赋之入以待邦国之经费其原葢起于周职内主赋入职歳主赋出而邦布之入出则外府又主之皆其职也晋始置左右藏令唐于左右藏分建东西库以太府少卿知出纳于左长庆门之东国初左藏止一库置使领焉题名太平兴国三年分为二库淳化三年分置左右藏各二库四年废右并入左政和六年修建新库以东西库为名防要续防要中兴因仍东西库各以文臣监武臣同监其东币帛絁防之属在焉其西金银泉劵丝纩之属在焉绍兴二十七年诏户部于辖下丞簿内选一员兼充左藏库提辖官此提辖所由始也孝宗即位诏将御前椿管激赏库拨归左藏库以左藏南库为名专一椿管应副军期支遣于是有东西南三库中兴防要孝宗防要寻罢南库大抵国家用度多靡于瞻军四蜀湖广江淮之赋类归四总领所以饷诸屯其送京者殆无几唯闽浙悉输焉东西库歳入以端计者率百四十万以緍计者率二千万给遣称是而大军居十之七宫禁百司禄赐裁三之间有非泛浩繁之费则请于朝徃徃出内币封椿以补所缺监官凡五人分帑而治旧以京朝官为之今唯才是用故四选通得入题名先是四辖官外补则为州内迁则寺监丞亦有径为杂监司或入三馆者乾道间防货王禋除福建市舶左藏三揖除九路铸钱淳熙间熊子复自文思除校书郎近歳望稍轻徃徃更迁六院官或出为添倅非曩日之比矣】
　　事类外府【详见防革】御府【内库曰丨丨谢承后汉书更始至长安御府帑藏皆安堵如故东观汉记】职内【掌邦国之用入辨其财用之物而执其总以贰官府都鄙之财入之数以逆邦国之赋受财者受其贰令而书之周礼】京藏【王显谓杨固曰吾作太府卿库藏充满固曰减百官之禄及藏赎悉入丨丨以此充足未足为足】山积【唐元宗召公卿百寮观左藏库货币丨丨】琼林【唐徳宗置丨丨大盈库】天积【丨丨者天子藏库也韩杨天要集】珠府【离丨为藏丨在须女北晏公类要】治藏【特陛丨丨之名李纬制】国帑【典司丨丨公是行曹洗制】皆纳于府【唐制天下财赋丨丨丨左藏丨】不同诸司【狄兼謩对唐中宗封敕问丨丨丨丨】受藏之府【丨丨丨丨国用所资白集行裴武制】召试直集贤【程文简琳监左藏库天禧中诏　选文学履行丨丨丨丨丨六乙集】髙科滞筦库【韩琦监左藏库时方贵丨丨多径去为馆职公独丨于丨丨众以为非宜公处之自若不以为卑冗未尝苟且禁中须索金帛皆内臣直批圣防下库公奏天禧中尝専置宣合同一司愿复旧制诏从之旧有监科内臣一员纲运至必监秤始得交纳内臣徃徃数日不至宝货皆暴露廊庑逺方衙校苦于稽留公奏罢之灾伤州郡所输物帛不如度者例犹追剥公请蠲之言行录】










　　古今合璧事类备要后集卷四十九
　　钦定四库全书
　　古今合璧事类备要后集卷五十
　　宋　谢维新　撰
　　京局门
　　监封椿库
　　歴代防革【周内府掌受九贡九赋九功之货贿良兵器良以待邦之大用周礼国朝乾徳二年置封椿库太宗改为干徳内库长编渡江后有左藏封椿库者孝宗所创也其法非奉亲非军需不支湻熙末徃徃以犒军或造军器为名拨入内库十三年库中所储金至八十万两银一百八十万余两又有籴米并度牒钱而下库复储见緍常五六百万朝野杂记左库南之者本御前椿管激赏库也绍兴休兵后秦椿取户部窠名之可必者尽入此库户部吿乏则予之桧死属之御前由是金币山积黄通老为礼部侍郎建言请归之左藏及孝宗受禅袁伯诚在谏院复以为言上嘉纳之遂改为左藏南库焉湻熙末始并归户部绍兴元年又改称封椿下库仍户部焉同上】
　　事类国用【太祖讨平诸国收其府藏贮之别库曰封椿库毎歳丨丨之余皆入焉尝语近臣曰石晋割幽燕诸郡以归契丹朕悯八州之民乆防夷狄俟所蓄满百百万緍遣使遗北狄以赎山后诸郡如不我从则散财募士以图攻取长编】国帑【典司丨丨公是行曹侁制】
　　提领赡军酒库所
　　歴代防革【国朝绍兴八年沿一月户部尚书章谊请置赡军酒库于行在命司农寺丞葢主之赐浙东总制钱五万緍为酿夲其后歳收息钱五十万緍九年录】
　　事类异选【陈居仁字安行监赡军酒库所籴场隆兴改元修髙宗圣政兼检讨葢丨丨焉周益公集】
　　编估打套局
　　歴代防革【国朝绍兴三年从户部所请三路到市舶香藏杂物左藏东西库防货务交纳外其编估职事乞隔委左藏库监门官一员兼其打套职事委太府寺丞引库监官兼八年专置打套局监一员以右迪功郎范仲由充从户侍李弥逊请也九年置编估官一员酬赏依打套官例十一年移编估打套局出左藏库外于南仓之北置局中兴防要】
　　监太平惠民局
　　歴代防革【周医师救万民之疾苦本朝神宗设太医局熟药所于京师崇寜中増置七局揭以和剂惠民之名修制给卖各有攸司又设收买药材所以革伪滥之弊和剂局方序添置太府丞一员提防后废续防要绍兴六年置药局以行在太医局熟药东西南北四所为名内将药局一所以和剂局为各名从户部王俣之请也诏剂局置监官文武各一员差京朝官与大使臣十八年朝官熟药所依在京改作太平惠民局中兴防要】
　　事类不太医【政和四年尚修省言修合卖药所本周官医师救民之意今以都城四壁并商税院东出卖熟药名非创置惠民之意矧令局事丨丨丨丨续惠要】无修书省【范公成大监行在太平惠民和剂局堂吏丐药不获以朝防下所太府寺搜细故杖吏逞憾公白户部侍郎汪应辰杖太府吏已能大其官矣夀皇类编髙宗圣政以公为检讨官兼敕令所近世局务丨丨丨丨人以公为宜周益公集】
　　御前军器所
　　歴代防革【国朝元丰官制置军器监以掌戎器之政令又有御前军器所其役兵有万全军匠东西作坊所得专达旧器军器监置别差提举官以内侍领之不属工部故不台察建炎中尝以大阉董慤提举未逾年即罢之绍兴五年始工部朝野杂记仍日轮夲部郎中及军器监官赴所防检监视十一年臣寮奏疏军器所工部当台察从之中兴防要后复以中人典领其调度程品军器监有不得预闻者三十年黄通老为侍郎为上言非祖宗建官正名之意请得属稽考之诏依条检察孝宗受禅増置提防官一员以内省都知李绰为之改称提举又七日诏御前军器所专提举制造御前军器所所有工部等指挥更不施行孝宗防要张真父时为御史力论其不然上乃命仍朝野杂记旧有提防官今同旧有提辖官六员今一员干办官二员今一员监造官六员今二员受给官二员今一员监门官二员今一员中兴防要】
　　车辂院
　　歴代防革【夏后氏因鸾车而制钩车俾正奚仲建斿旐尊卑上下各有等级周礼巾车氏掌王五辂有玉金象革木之制至秦惟乘金根车汉乗秦制以为乗舆晋武帝始备五辂令掌为天子法车后周置司辂之职皇帝之辂十有二等通典国朝车辂院旧不载御辇院掌乗舆步辇供奉及宫闱车乗之事防要神宗正名废羣牧司供乗舆法物则归车辂院有监官三员一员内侍一员文臣京朝官一员武臣建炎三年罢绍兴十二年因前东京车辂院人吏王道陈乞遂诏车辂院官吏依旧例减半差中兴防要】
　　事类典路【出周礼】车正【见防革】司辂【同上】辨物【巾车氏掌公车之政令丨其用与其旗丨而等叙之以治其出入之五路周礼】
　　骐骥院
　　歴代防革【周礼牧人掌牧地皆有禁而颁之孟春焚牧中春通滛掌其政令校人掌王马之政唐有防廐令六典国朝旧有天廐雍熙中以天廐改为左右骐骥院隆平康掌司国马景徳中始増置羣牧使副都监判官以领廐牧之政官制行废羣牧所供乗舆法物则归车辂院养国马则归左右骐骥院天骐监而总于太仆寺焉续防要】
　　事类騋牝【丨丨三千诗】駉牧【丨丨于坰野诗】天马【丨丨徕从西极汉礼乐志】天廐【见防革】国马【同上】书不时【新作延廐丨丨丨也左传】不问马【廐焚子退朝曰伤人乎丨丨丨语】天驷星【丨丨丨主国马晋天文志】万歳为使【唐张丨丨丨羣牧丨】毛仲领监【唐王丨丨丨羣牧丨】唐张说监牧碑颂【天子十二闲马六种闲为一廐马二百一十六应干之爽也六廐成秣五良一驾是以谓小备校有左右闲成十十一合月之良也驽马三良马之数凡三千四百五十六是之谓大备故春祭马祖夏祭先牧秋祭马社冬祭马步敬其夲也日中而出日中而入焚原燎牧除羣除廐时其事也洁泉美荐牙凉栈温翘首靣陆交颈相劘岂其性也攻车教駣讲驭臧仆刻之剔之羁之防之就其才也乾道为艮坤元利牝驹从渥水骏发中庐屈产贵其能鸣鴈门多其美脊岂止宗生冀北族絶汧西而已哉】
　　省仓上中下三界
　　歴代防革【周礼有仓人庾人北齐司农寺掌仓正綂太仓隋司农寺綂太仓典廪隋百官志国朝祥符九年诏京师官年六十已上勿差监在京诸仓时国子博士雍文载年六十五受敕上言求免上曰京仓自受纳至给毕殆六七歳若此辇一任则老于掌庾矣因着式焉长编绍兴三年行在省仓内镇城仓改为行在南仓旧系临安府州仓仁和仓改为行在北仓旧系仁和县地基上修葢监官四员并兼管干和籴十一年诏行在三仓以行在省仓上中下界为名监官监行在省仓上中下仓界系衔中兴防要】
　　事类坻京【曽孙之庾如丨如丨诗】红腐【汉武帝太仓之粟丨丨而不可食】天囷【天仓六星在娄南仓谷所藏南三星天庾积厨粟之所丨丨十二星囷仓廪之属主防粮也石氏星经】国廪【丨丨罕蓄乏九年之储唐防问】九年蓄【国无丨丨之丨曰不足无六年之蓄曰急无三年之蓄曰国非其国也礼记】千斯仓【乃求丨丨丨诗】中都储积【丨丨丨丨续会要】服劳廪委【丨丨丨丨公是行刘诰制】老于掌庾【见防革】记其姓名【梁庄肃公适景祐中监在京仓南郊赦录朱全忠后庄肃上疏罢之曰全忠叛臣何以为劝仁宗善之擢审刑院详议官丨丨丨丨禁中自是遂见擢用石林燕语】
　　诗集闲曹【丨丨犹得醉薄俸亦胜耕唐方干寄贾司仓诗】
　　丰储仓
　　歴代防革【国朝丰储仓掌九谷廪藏之事以给官兵禄食之用哲宗正史绍兴二十七年韩仲通乞以上供米所余之数歳桩一百万石别廪储之遇水旱则助军粮及减收籴□丰储诏从之中兴小厯】
　　事类掌庾【事见省仓门】国廪【唐大诏令见省仓门】服劳廪委【丨丨丨丨公是行刘诏制】
　　诗集莫言卑【身到瀛洲须命好官称庾氏丨丨丨何斯举寄钱监仓】
　　草料场
　　歴代防革【周礼夏官圉人掌养马刍牧之事以从圉师本朝草料场十有二掌京畿刍秸以给内外饲防哲宗正史职官志】
　　事类廐摧【乗马在丨丨之秣之诗】秣司【乾元元年李辅国奏丨马之丨事资草料主续通典】
　　交引库
　　歴代防革【本朝交引库太府寺掌给印出纳交引钱之事防要】
　　楼店务
　　事类条二事【仁宗寳元间以灾异下诏求直言监在京楼店务苏舜钦诣轨通疏丨丨丨一日正心二曰择贤长编】论大事【苏舜钦监在京楼店务官京师位虽卑数上疏丨朝廷丨丨敢道人之所难言范文正公荐之召试得集贤检理六一集】
　　排岸司
　　歴代防革【国初开封府置排岸东西南北四司掌诸路纲船输纳及粮运至京师分定诸仓交卸领各处交卸役卒指挥以备卸纲牵驾以京朝官充二人或一人所贵主辖得杂般舟舡催驱卸纳纲稍国朝防要政和六年浙西诸州各置排岸一员从两浙运副应安道之请也四朝志绍兴三年知临安梁汝嘉请专置行在排岸司又诏添文官一员七年诏行在建康府置文臣排岸司监官一员以行在排岸司为名二年为任系京官中兴防要】
　　事类漕舸【颛促丨丨胡文恭行杨至制】水运【掌典司丨丨舟舡输纳雇直之事哲宗职官志】董司漕引【丨丨丨丨之舸胡文恭行李师中制】厘葺舟船【应安道奏排岸官专一管干津遣纲运并丨丨丨丨续防要】




　　古今合璧事类备要后集卷五十
　　钦定四库全书
　　古今合璧事类备要后集卷五十一
　　宋　谢维新　撰
　　厯官门
　　太史令　太史局同
　　歴代防革【少昊氏以鸟名官凤鸟氏厯正也注凤皇知天时故以名厯正之官髙阳氏命南正重司天唐尧命羲和以闰月定四时成岁厯象日月星辰敬授人时夏有羲和之官三代各有太史周有冯相氏掌十有二岁十有二月十有二辰十日二十有八星之位保章氏掌天星以志星辰日月之变动以星土辨九州之地所封封域分星观妖祥以五云之物辨吉凶水旱以十有二风察天地之和秦有太史令胡母敬秦汉以来太史之任兼成周太史冯相保章三軄通典汉司马谈父子相继为太史令迁云文史星厯近乎卜祝宣帝时修撰之軄以他官领之此语见通典中书令史官门于是太史之官唯知占候而已已上合史通通典六典之词又史通曰自古太史之軄虽以著述为宗而兼掌厯象日月阴阳气数司马迁既没后之续史记者褚先生刘向冯商杨雄之徒并以别軄来知史务于是太史之署非复记言之司故张衡单飏王立髙堂隆等其当官见称惟知占而已故后汉百官志曰太史令掌天时星厯而不及史掌晋太史令品第七注左以它官兼领六典注云髙莹以侍中陈卓以义兴守呉道兴欣以殿中侍御史兼领宋齐梁陈同隋秘书省太史曹置令二人炀帝改曹为监唐因之武徳改为太史局龙朔改秘书阁局光宅改浑天监又曰浑仪监长安复曰太史局景龙曰太史监景云又为局六典肃宗改为司天台掌察天文稽厯数凡日月星辰风云气色之异率其属而占每季录祥青送门下中书省纪于起居注岁终上送史馆岁颁厯于天下唐志国朝因梁曰司天监或以他官兼判又有同判之名以朝官充两朝国史志大监及少监阙则置判监事二人以五官正以士充与分纪同掌察天文祥异钟皷刻漏稽定厯数供诸坛祭祀神位版画日两朝志元丰官制行改为太史局有令有判局有同判局选五官正以上业优考深者二人为判及同判掌占天文及风云气候凡祥异之事日具所占以闻岁一颁厯则造进御览祭祀昏冠防塟则择所用日政和因仍无所改其别局有天文院钟皷院测验浑仪刻漏所印厯所皆主占验厯法续防要】
　　事类钦天【乃命羲和丨若昊丨书】底日【日官居卿以丨丨礼也注位如卿而不在六卿之数故曰居卿底致也平致也左传】司天【孟春命太史司天厯日月星辰宿离不忒无失经纪注厯推测也占候也宿二十八宿也离犹厯也七曜为经二十八宿为纪礼记月令】日官【天子有丨丨诸侯有日御注日官太史也左传】南正【见防革】夏时【行丨之丨语】日观【宋有丨丨即司天台也建康志】天工【人代丨丨史分日月白氏六帖】颁正朔【太史丨丨丨于郡国周礼】授人时【敬丨丨丨书】观天文【丨乎丨丨以察时变易】扰天纪【俶丨丨丨书】协时月【丨丨丨正日书】掌邦典【丨丨之六典周礼】齐七政【在璇玑玉衡以丨丨丨书】叙三辰【髙阳命南正帝喾亦丨丨丨唐虞则羲和夏则昆吾殷则巫咸周则史佚鲁梓慎宋子韦齐徳郑禆灶魏石申其巫咸甘石之説后代所宗晋书】作浑仪【汉张衡为太史官研究阴阳妙尽璇玑之正丨丨天丨以漏水转之于室内与天相应若符合】视玉律【丨四时于丨丨白六帖】掌日之官【丨丨丨丨司天之吏】书云之史【丨丨丨丨窥管之官】日月星辰【丨丨丨丨乾象不忒】分至啓闭【丨丨丨丨岁功有成】二十四气【丨丨丨丨】三百六旬【丨丨丨丨并同上】司分简日【丨丨丨丨海录碎事】授厯知天【玉律调元璿玑丨丨思举日官之軄用丨丨道之宋广平集】当朝禀正朔【丨同文之丨思丨丨丨白六帖】奉軄察天时【丨太史之丨宜丨丨丨同上】差进清台之秩【丨丨丨丨丨丨胡文恭制】唐子西辨陈寿蜀不置史馆论【礼记人君言则左史书之动则右史书之周礼建官备矣独不闻有所谓左右史者虽有太史然不以记注为軄是时诸侯皆有史岂天子独阙乎春秋之时卜田宅者占云日者皆称太史则太史殆阴阳者流然书赵盾者书崔杼者亦称太史则太史又似掌注记者葢方是时学者多知天文而卜兴废者亦不纯用着太史伯以祝融之功而推楚国之必兴太史赵以虞舜之徳而占陈氏之未亡其论议证据有絶人者故阴阳注记得兼掌之汉司马谈父子为太史令以论著为己任而又掌天官则兼掌之效于兹可见魏晋之际始置著作郎自是太史之軄分而为二孔明之时未也按后主景耀元年史官奏景星见于是大赦改元而曰蜀不置史妄矣文集】
　　诗集仙郎【秦地立春传太史汉官题柱忆丨丨唐李白寄司勲员外诗】
　　太史正
　　歴代防革【国初司天监无正元丰官制行太史局置正太史令緫一局之事而正与丞为之贰职源】
　　事类侯台【丨丨宋广平集】
</div>
    <div class="pagination">
<a href="古今合璧事类备要_page34.html">上一页</a><span>...</span><a href="古今合璧事类备要_page30.html">30</a><a href="古今合璧事类备要_page31.html">31</a><a href="古今合璧事类备要_page32.html">32</a><a href="古今合璧事类备要_page33.html">33</a><a href="古今合璧事类备要_page34.html">34</a><span class="current-page">35</span><a href="古今合璧事类备要_page36.html">36</a><a href="古今合璧事类备要_page37.html">37</a><a href="古今合璧事类备要_page38.html">38</a><a href="古今合璧事类备要_page39.html">39</a><a href="古今合璧事类备要_page40.html">40</a><span>...</span><a href="古今合璧事类备要_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
