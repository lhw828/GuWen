<!DOCTYPE html>
<html>
<head>
    <meta charset="UTF-8">
    <title>册府元龟 - 第 97 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 97 页/共 736 页</h1>
    <div class="content">《传》曰：君子听鼓鼙之声则思将帅之臣盖夫总中权之任贞出师之律上所注意人之司命故其为重也。繇夏商而上靡得而详周官司马掌九伐之法以诘诛暴慢自汉以来或慎简智勇委之兵柄乃有备物加礼而表其待遇分阃假钺而申之委任方面付之经略诸将禀其节度推择之难斯可见矣。或断自宸志或荐於公府佥谐而登用推诚以付曷尝不奋庸而底绩哉！。
周宣王使大夫尹氏策命程伯休父於军将行治兵之时使其士众左右陈列而敕戒之使循彼旁省视徐国之土地叛逆者故召穆公作常武之诗以美之曰：王谓尹氏命程伯休父左右陈行戒我师旅率彼淮浦省此徐土。
汉高祖初为汉王王巴蜀时韩信数与萧何语何奇之至南郑诸将道亡者数十人信度何等已数言（度计量也。）上不我用即亡何闻信亡不及以闻自追之人有言帝丞相何亡帝怒如失左右手居一二日何来谒帝。且怒。且喜骂何曰：若亡何也。（。若汝也。）何曰：臣非敢亡追亡者耳帝曰：所追者谁也。曰：韩信帝复骂曰：诸将亡者以十数公无所追追信诈也。何曰：诸将易得至如信国士无双（为国家之奇也。）王必欲长王汉中无所事信必争天下非信无可与计事者顾王策安决王曰：吾亦欲东耳安能郁郁久居此乎！何曰：王计必东能用信信即留不能用信信终亡耳王曰：吾为公以为将何曰：虽为将信不留王曰：以为大将何曰：幸甚，於是王欲召信拜之何曰：王素无礼今拜大将如召小儿此乃信所以去也。王必欲拜之择日斋戒设坛场具礼乃可王许之诸将皆喜人人各自以为得大将至拜乃韩信也。一军皆惊。又初攻下外黄西收军於荥阳楚骑来众王乃择军无事用信顾思念也。与慢同中可为骑将者皆推故秦骑士重泉人李必骆甲习骑兵今为校尉可为骑将汉王欲拜之必甲曰：臣故秦民恐军不信臣臣愿得大王左右善骑者傅之（傅音附犹言随从者）婴少然数力战乃拜中谒者灌婴为中大夫令李必骆甲为左右校尉将郎中骑兵击楚骑於荥阳东大破之。
後汉光武初赤眉西入关更始使定国上公王匡襄邑王成丹抗威将军刘均及诸将分据河东弘农以拒之赤眉众大集王匡等莫能当光武筹赤眉必破长安欲乘[C260]并关中而方自事山东未知所寄以邓禹沉深有大度故授以西讨之略乃拜为前将军持节中分麾下精兵二万人遣西入关令自选偏裨以下可与俱者，於是以韩歆为将军师李文李春程虑为祭酒冯为积弩将军樊崇为骁骑将军宗歆为车骑将军郑寻为建威将军耿为赤眉将军左右于为将师将军。
建武元年帝以王霸晓兵爱士可独任拜为偏将军并重泉县名也。地理志属左冯翊将臧宫傅俊兵讨周建苏茂明年春帝使太中大夫持节拜霸为讨虏将军。
二年帝以赤眉延岑暴乱三辅郡县大姓各拥兵众大司徒邓禹不能定乃遣冯异代禹讨之帝送至河阳赐以乘舆七尺具剑敕异曰：三辅遭王莽更始之乱重以赤眉延岑之酷元元涂炭无所依诉今之征伐非必略地屠城要在平定安集之耳诸将非不健斗然好掳掠卿本能御吏士念自修敕无为郡县所苦异顿首受命。
四年拜马成为杨武将军督诛虏将军刘隆振威将军宋登射声校尉王赏发会稽丹阳九江六安四郡兵击李宪时帝幸寿春设坛场祖礼遣之（远游舟车所至足跻所逮靡不穷览故祀以为祖神祖徂也。）明帝时邓禹少子鸿好筹策永平中以为小侯引入与议边事帝以为能拜将兵长史率五营士屯雁门窦固为中郎将坐事废于家明帝欲遵武帝故事击匈奴通西域以固明习边事拜为奉车都尉与耿忠率万共工氏之子曰：修好二千骑至天山击呼衍王斩首千馀级。
桓帝时桥玄拜将作大匠鲜卑南匈奴及高句骊嗣子伯固并畔为寇钞四府举玄为度辽将军假黄钺冯绲为太常会长沙蛮寇益阳屯聚积久至延熹五年众转盛而零陵蛮贼复反应之合二万馀人攻烧城郭杀伤长吏。又武陵蛮夷悉反寇掠江陵间荆州刺史刘度南郡太守李肃并奔走荆南皆没，於是拜绲为车骑将军将兵十馀万讨之诏策绲曰：蛮夷猾夏久不讨摄各焚都城蹈籍官人州郡将吏死职之臣相逐奔窜曾不反顾可愧言也。将军素有威猛是以擢授六师前代陈汤冯傅之徒以寡击众郅支夜郎楼兰之戎头悬都街卫霍北征功刻金石是皆将军所究览也。今非将军谁与修复前迹进赴之宜权时之将军主之出郊之事不复内御己命有司祖于国门诗不云：乎！进厥虎臣阚如虎铺敦淮仍执鬼虏将军勉之时天下饥馑帑藏虚尽每出征伐尝减公卿奉禄假王侯租赋前後所遣将帅官辄会以折耗军资往往抵罪绲性烈直不行赂贿惧为所中乃上疏曰：得容奸伯夷可疑苟曰：无猜盗跖可信故乐羊陈功文侯示以谤书愿请中常侍一人监军财费尚书朱穆奏绲以财自嫌失大臣之节有诏勿劾。
魏太祖时许褚迁武卫将军都督中军宿卫禁兵甚亲近焉初褚所将为虎士者从征伐帝以为皆壮士也。同日拜为将其後以功为将军封侯者数十人都尉校尉百馀人皆剑客也。
文帝黄初中大将军曹仁薨以蒋济为东中郎将代领其兵诏曰：卿兼资文武志节忄亢忾尝有超越江湖吞吴会之志故复授将帅之任。
张既为雍州刺史邹岐为凉州刺史凉州卢水胡伊健妓妾治元多等反河西大扰帝忧之曰：非安凉州乃召邹岐以既代之诏曰：昔贾复请击郾贼光武笑曰：执金吾击郾吾复何忧卿谋略过人今则其以便宜从事勿复先请。
明帝太和末辽东叛帝欲征之而难其人中领军杨暨举殄夷将军田豫应乃使豫以本官督青州诸军假节往讨之。
高贵乡公正元二年八月蜀将姜维寇狄道诏以长水校尉邓艾行安西将军与征西将军陈泰并力拒维复遣太尉司马孚为後继。
甘露二年七月诏曰：今车驾驻项大将军恭行天罚前临淮浦昔相国大司马征讨皆与尚书俱行今宜如旧乃令散骑常侍裴秀给事黄门侍郎锺会咸与大将军俱行。
晋文帝时石苞为徐州刺史帝之败於东关也。苞独全军而退帝指所持节谓苞曰：恨不以此授卿以究大事乃迁苞为奋武将军假节监青州诸军事。
武帝时杜预为度支尚书时帝有灭吴之计而朝议多违唯预羊祜张华与帝意合及祜病举预自代因以本官假节行平东将军领征南军师及祜卒拜镇南大将军都督荆州诸军事给追锋车第二驸马。
武帝咸康元年四月石季龙寇历阳癸丑帝观兵於广莫门分命诸军遣将军刘仕救历阳平西将军赵裔屯慈湖龙骧将军路永戍牛渚建武将军王允之戍芜湖司空郗鉴使广陵相陈光率众卫京师。
简文帝时殷浩为扬州刺史石季龙死胡中大乱朝廷欲遂荡平关河，於是以浩为中军将军假节都督扬豫徐兖青五州军事浩既受命以中原为己任上疏北征许雒将发坠马时咸恶之既而以淮南太守陈逵兖州刺史蔡裔为前锋安西将军谢尚北中郎将荀羡为督统开江畛田千馀顷以为军储。
孝武帝时王恭为中书令时孝武将擢时望以为藩屏乃以恭为都督兖青冀幽并徐州晋陵诸军事平北将军兖青二州刺史假节镇京口初都督以北为号者略有不祥故桓冲王坦之刁彝之徒不受镇北之号恭表让军号以超受为辞而实恶其名，於是改号前将军。
安帝元兴初朝廷将伐桓玄以桓氏世在陕西以大将军府司马桓谦父冲有遗惠於荆楚惧人乃用谦为持节都督荆益宁梁四州诸军事西中郎将荆州刺史假节以安荆楚。
後魏道武时长孙肥为镇远将军兖州刺史姚平之寇平阳帝将讨之选诸将无如肥者乃徵还京师遣与毗陵王顺等将六万骑为先锋。
太武时来太千为征北将军镇中帝以其壮勇数有战功兼悉北境险阻乃以太千巡抚六镇以防蠕蠕经略布置甚得事宜。
神三年七月闻宋将来寇遂诏大鸿胪卿杜超假节都督冀定相三州诸军事行征南大将军太宰进爵为王镇邺为诸军节度。
司马文思为廷尉卿宋遣将裴方明击杨难当於仇池帝以文思为假节征南大将军督雒豫诸军南趋襄阳邀其归路。
文成时源怀拜殿中尚书加侍中参都曹事。又督诸军征蠕蠕六道大将咸受节度。
孝文太和中尧暄为南部尚书时梁遣其将陈显达寇边以暄为使持节假中获军将军都督南征诸军事平阳公军次许昌会陈显达遁走暄乃班师。
太和十七年孝文南讨诏赵郡王司空穆亮为西道都将时年少未涉军旅帝乃除薛裔假节平南将军为副军。
宣武时邢峦为安西将军徵授度支尚书时梁遣兵侵轶徐兖缘边镇戍相继陷殁朝廷忧之乃以峦为使持节都督东讨诸军事安东将军尚书如故帝劳遣峦於东堂曰：萧衍寇边旬朔滋甚诸军舛互规致连戍陷殁宋鲁之民尤罹汤炭诚知将军旋京未父膝下难违然东南之寄非将军莫可将军其勉建殊绩以称朕怀自古忠臣亦非无孝也。峦对曰：贼虽送死连城犬羊众盛然逆顺理殊灭当无远况臣仗陛下之神奉律以摧之平殄之期可指辰而待愿陛下勿以东南为虑宣武曰：汉祖有云：金吾击郾吾无忧矣。今将军董戎朕何虑哉！。
萧宝寅以梁武克建业杀其兄弟避害来奔後永平四年卢克梁朐山戍以琅邪戍主傅文骥守之梁遣师攻文骥卢昶督众军救之宣宝寅为使持节假安南将军别将长驱往赴受卢昶节度赐帛三百疋宣武於东堂饯之诏曰：萧衍送死连兵再离寒暑卿忠规内挺孝诚外亮必欲鞭尸吴墓戮衍江阴故授卿以扌统之任仗卿以克捷之规宜其勉欤宝寅对曰：雠耻未复枕戈俟旦虽无申包之志敢忘伍胥之心今仰仗神谋俯厉将帅誓必拉彼奸以清王略圣泽下临不胜悲荷因泣涕横流哽咽良父於後卢昶军败唯宝寅全师而归。
李平为度支尚书领御史中尉冀州刺史京兆王愉反於信都以平为使持节都督北讨诸军事镇北将军行冀州事以讨之宣武临式乾殿劳遣平曰：愉朕之元弟居不疑之地豺狼之心不意而发欲上倾社稷下残万民大义灭亲夫岂获己周公行之於古朕亦当行之於今今委卿以专征之任必令应期摧殄务尽经略之规勿亏推毂之寄也。何图今日言及斯事因欷流涕平对曰：臣愉天迷其心构此枭悖陛下不以臣不武委以扌督之任今大宥既敷便应有征无战脱守迷不悟者当仰凭天威抑厉将士譬犹太阳之消微露巨海之荡荧烛天时人事咸在昭然如其稽颡军门则送之大理。若不悛待戮则鸣鼓[C260]锺非陛下之事。又梁遣其左游击将军赵祖悦偷据西硖石众至数万以逼寿春镇南崔亮攻之未克。又与李崇乖异诏平以本官使持节镇军大将军兼尚书右仆射为行台节度诸军东西州将一以禀之如有乖异以军法从事。
杨大眼为中山内史时高肇征蜀宣武虑梁侵轶徐扬乃徵大眼为太尉长史持节假平南将军东征别将隶都督元遥遏御淮淝。
孝明时李崇为征南将军扬州刺史诏曰：应敌制变非一途救左击右疾雷均势今朐山蚁寇久结未殄贼衍狡诈或生诡劫宜遣锐兵备其不意崇可都督淮南诸军事坐敦威重遥运声次为尚书令加侍中後北镇破落汗拔陵反叛所在响应征北将军临淮王或大败於五原安北将军李叔仁寻败於白道贼众日甚诏引丞相令仆尚书侍郎黄门於显阳殿诏曰：朕比以镇人构逆登遣都督临淮王克时除翦军留五原前锋失利二将殒命兵士挫衄。又武川乖防复陷凶手恐贼势浸淫寇连恒朔金陵在彼夙夜忧惶诸人宜陈良策以副朕怀吏部尚书元修义曰：强寇充斥事须捍讨臣谓须得重贵镇压恒朔扌彼师旅备卫金陵诏曰：去岁阿那环叛逆遣李崇令北征崇遂长驱塞北返节榆关此亦一时之盛乃上表求改镇为州罢削旧贯朕于时以旧典难革不许其请寻李崇此表开镇人非冀之心致有今日之事但既往难追为复略论此耳朕以李崇国戚望重器识英断意欲还遣崇行扌督三军扬旗恒朔除彼群盗诸人谓可尔以不仆射萧宝寅等曰：陛下以旧都在北忧虑金陵臣等实怀悚息李崇德位隆重社稷之臣陛下此遣实合群望崇启曰：臣实无用猥蒙殊宠位妨贤路遂充北伐徒劳将士无勋而还惭负圣朝於今莫己臣以六镇幽垂与贼接对鸣柝声弦弗离旬朔州名差重於镇谓实可悦彼心使声教日扬微尘去塞岂敢导此凶源开生贼意臣之愆负死有馀责属陛下慈宽赐全腰领今更遣臣北行正是报恩改过所不敢辞但臣年七十自恨老疾不堪敌场更愿英贤收功盛日，於是诏崇以本官加使持节开府北讨大都督抚军将军崔暹镇国将军广陵王渊皆受崇节度。
高树生太尉谧之子尚气侠不仕孝昌初北州大乱诏发众军广开募赏以树生有威略授以大都督令率劲勇镇捍旧藩。
周武帝保定四年十月诏大将军大蒙宰晋国公护率军伐齐帝於太庙庭授以斧钺，於是护总大军出潼关大将军权景宣率山南诸军出豫州少师杨ɡ出软关建德二年六月大选诸军将勖以戎事。
梁士彦以军功拜仪同三司武帝将有事东夏闻其勇决自扶风郡守除九曲镇将进位上开府封建威县公齐人甚惮焉。
隋高祖时相州王谦构逆帝将击之问将於高答曰：于义素有经略可为元帅帝初然之刘进曰：梁睿位望素重不可居义之下帝乃止，於是以睿为元帅义为行军总管。
周摇为豫州总管开皇初突厥寇边燕蓟多被其患前总管李崇为虏所杀帝思所以镇之临朝曰：无以加周摇者拜为幽州总管六州五十镇诸军事摇修鄣塞谨斥堠边民以安。
源雄为朔州总管深为北人所惮伐陈之役高祖下册《书》曰：於戏唯尔上大将军朔方公雄识悟明允风神果毅往收徐方时逢寇逆建马邑安抚北藩嘉谋绝外境之虞挺剑息韦之望沙漠以北俱荷威恩吕梁之间罔不怀惠但江淮蕞尔有陈僭逆今将董率戎旅清彼东南是用命尔为行军总管往钦哉！，於是从秦王俊出信州道及陈平以功进位上柱国赐子崇爵端氏县伯褒为安化县伯赐物五千段复镇朔州。
韩洪为廉州刺史时突厥屡为边患朝廷以洪骁勇检校朔州总管事寻拜代州总管。
贺。若弼周末为寿州刺史及高祖受禅阴有并江南之志访可任者高曰：朝臣之内文武才无出贺。若弼者帝曰：公得之矣。乃拜弼为吴郡总管委以平陈之事弼忻然以为己任。
李衍为介州刺史朝廷将有事江南诏衍行襄州道营战船及大众伐陈授行军总管从秦王俊出襄阳道。
杜彦为洪州总管时州总管贺娄子卒帝悼惜者久之因谓侍臣曰：榆林国之重镇安得子之辈乎！後数日帝曰：吾思可以镇榆林者莫过杜彦，於是徵拜州总管十八年辽东之役以行军总管从汉王至营州帝以彦晓习军旅令总管五十营事及还拜朔州总管。
炀帝大业十年齐郡贼盗孟让寇掠诸郡王世充大破之帝以世充有将帅才略复遣领兵讨诸小盗所向尽平。
唐高祖武德六年八月东南道行台仆射辅公据丹阳反僭称宋王遣赵郡王孝恭及岭南道大使永康县公李靖讨之。
太宗贞观三年十一月以并州都督李世为通汉道行军总管兵部尚书李靖为定襄道行军总管以击突厥。
八年十二月命特进李靖兵部尚书侯君集刑部尚书任城王道宗凉州都督李大亮等为大总管各帅师分道以讨吐谷浑。
十三年十二月以吏部尚书侯君集为交河道行军大总管帅师伐高昌。
十八年十一月命太子詹事英国公李为辽东道行军总管出柳城礼部尚书江夏郡王道宗副之刑部尚书郧国公张亮为平壤道行军总管以舟师出莱州左领军常何泸州都督左难当副之以伐高丽高宗永徽二年七月贺鲁寇陷金岭城蒲类县遣武候大将军梁建方右骁卫大将军契何力为弓月道总管以讨之。
六年五月命左屯卫太将军泸国公程知节等五将军帅师出葱山道以讨贺鲁。
显庆二年正月命右屯卫将军苏定方等四将军为伊丽道将军帅师以讨贺鲁。
四年十一月以邢国公苏定方为神丘道总管刘伯英为昆夷道总管以伐百济。
龙朔元年五月命左骁卫大将军凉国公契何力为辽东道大总管左武卫大将军邢国公苏定方为平壤道大总管兵部尚书同中书门下三品乐安县公任雅相为氵具江道大总管以伐高丽。
麟德元年十月命司空英国公李为辽东道行军大总管以伐高丽。
三年正月以右相刘仁轨为辽东道总管。
总章二年六月遣右卫大将军凉国公契何力为驾海道大总管三年四月以右威卫大将军薛仁贵为逻娑道行军大总管右卫员外大将军阿史那道真左卫将军郭待封为副领兵五万以击吐蕃。
咸亨五年二月遣太子左庶子同中书门下三品刘仁轨为鸡林道大总管以讨新罗仍令卫尉卿李弼右领军大将军李谨行副之。
上元三年三月吐蕃入寇鄯廓河芳四州命雒州牧周王显为洮州道行军元帅领工部尚书刘审礼等十二总管并州都督相王轮为凉州道行军元帅领左卫将军契何力等军以讨吐蕃二王竟不行。
永隆二年正月遣礼部尚书裴行俭为定襄道大总管帅师讨突厥。
永淳二年十一月命将军程务挺为单于道安抚大使以招讨总管讨山贼元珍骨笃禄贺鲁等。
中宗神龙三年五月以屯卫大将军兼检校雒州长史张仁为朔方道大总管以备突厥。
玄宗开元二年四月庚午敕曰：大漠南守长河北介地险可凭天兵有警夏潦方壮冬冰未合料敌安边存乎！备预灵武道行军副大总管右领军卫大将军张知运神气雄杰兵谋果断持军出塞可使单于丧胆抗敌临边足令勇夫增气宜令先持节赴军简行处置并缘边州军兵马等亦委知运量事均融乃与幽州刺史摄御史中丞强修计议便宜支备事讫听入京奏事姚崇职兼枢剧未要即行副既掌同一依军令。
三年夏四月庚申帝以<辶葛>逻禄等部落新归恐边境有虞思建将帅乃下诏曰：命彼太师闻乎！周颂安得猛士钦。若汉图朕怀柔百蛮茂育万姓绥之则教人息战靖之则去兵不用故獯戎是逐前史尝载边邮为乱先王必征所以罚其浸骄徵其即叙朔方军垒接太原之备胡右地城池控张掖之遮敌是用诫于师旅扬我兵威谁其任之肃此将命右羽林军大将军上柱国河东郡开国公薛讷左卫大将军上柱国太原郡开国公郭处等既明。且哲纬武经文登坛有大将之容辞第有忠臣之志或斩其爱子扫尘而清北风或俘其名王却地而尽西海故可以率如罴之勇当非熊之寄。然则井陉之间昔不成列河源之路旧多凿空设险而张远谋总戎而献长策俾尔之效在於斯举固当歼其种落告成於王岂为完我甲兵逸而待寇而已讷可持节充梁州镇军大总管赤水建康河源及缘边州军并受节度仍与郭处张知运杜宾客相知共为表里夙设方略处可持节充朔州镇大总管和戎大武及并州以北缘边州军并受节度仍与张知运甄道一相知共为掎角勿失权宜讷便特於凉州住凉州都督杨执一为副大总管处於并州住并州长史王为副大总管宜排比兵马精加教练幽州有事即令处将和戎兵马从尝州土门与甄道一计会共讨凶逆其同华等兵及精骑彳建儿并鞍马等依三月十五日制仍令远探量事续遣。
十月壬戌制曰：古之命将帅训甲兵所以宣威武而惩不庭也。自非栾之裔孙吴之才何以扌中军而绝大漠矣。右羽林军大将军上柱国河东郡开国公凉州镇军大总管薛讷家代名将国朝元臣智涌泉源气横电庙堂之上则宽而有谋旗鼓之间则勇而无挠顷者单于地隔骄子夭亡众已离心魑魅悬首今则须行吊伐用灭逋逃宜凭推毂之权将待覆巢之势可持节充朔方道行军大总管太仆卿吕延祚谋虑经远才明沉断右威卫将军兼灵州刺史杜宾客三军之雄万人之敌以之入幕孰不师臧曾谓出车肃兹王命并宜充副总管。
萧嵩为兵部侍郎时凉州刺史河南节度王君家在瓜州为吐蕃大将悉诺逻恭禄所攻河陇骇俄而君。又为回纥诸部所杀朝廷议以大臣出镇以静边隅乃拜嵩为兵部尚书河西节度判凉州事嵩乃奏裴宽郭虚巳牛仙客为判官左金吾卫员外将军张守为瓜州刺史边境获安军师屡捷帝大悦制以嵩同中书门下三品恩顾莫二。
天宝十四年十一月范阳节度使安禄山称兵向阙诏以朔方节度副使兼灵武郡太守御史大夫安思顺为户部尚书弟元贞为太仆卿朔方右厢兵马使九原郡太守兼西受降城使《郭子》仪为卫尉卿员外郎置同正员兼灵武郡太守摄御史中丞充朔方节度关内度支副大使知节度事。
十五载敕子仪围中收复河朔以朔方节度副使单于副都护李光弼为中太守摄御史大夫充河东节度副大使知节度事委以东讨（代宗实录载天宝末安禄山反玄宗注意武将光弼子仪皆蒙召见于内殿并称旨特拜光弼代禄山为范阳节度使委以东计）。
肃宗上元二年二月李光弼兵败於邙山河阳太守鱼朝恩退保陕州三年二月河中军乱杀其帅李国贞时太原节度使邓景山亦为部下所杀恐其合从连贼朝廷忧之後辈帅臣未能弹压势不获已遂用《郭子》仪为朔方河中北庭潞仪泽沁等州节度行营行兴平定国副元帅充本管观察处置使进封汾阳王出镇纟州。
三月丙申诏曰：时属艰难用勤师旅元帅之任必藉庙谋苟非人杰孰允斯寄司徒兼中书令朔方节度副大使子仪风有感星象降生秉文武之姿怀经济之器自凶狂构祸区宇未宁蕴忠贞以立身资义勇而成务加其识度弘远谋略冲深张飞乃万人之敌郄是三军之帅故能扫清强寇收复二京建兹大勋成我王业虽少康嗣位夏靡赞其功光武中兴邓禹集其事以今观古未足多之但以氛未清军戎是急爰求硕德伏以师贞宜承重委克济多难可充东京畿及山南东道并河南诸道元帅仍权知东京留守。
五月丙戌诏曰：元帅之任实属於师贞左军之选谅资於邦杰自非道申启沃学贯韬钤则何以翊分阃而专征膺凿门而受律求诸将相允得其人司空兼侍中蓟国公光弼器识弘远志怀沉毅蕴孙吴之略有文武之才往属艰难备形忠勇叶风而经始保宗社于阽危繇是出备长城入扶大厦茂功悬於日月嘉绩被於岩廊属残寇犹虞总戎有命用择惟贤之佐式弘建亲之典必能缉宁邦国叶赞天人誓馀丹浦之师剿彼绿林之盗载申朝奖爰藉旧动宜副出车之命仍践分麾之宠仍与天下兵马元帅赵王系为副知节度行营事。
来为颍川郡太守乾元中史思明。又陷东京诏为陕州刺史充陕虢节度使镇陕州俾遏东寇无何襄州镇兵扰乱转为襄州刺史充山南东道节度观察等使。
代宗宝应元年七月辛卯诏曰：工部尚书兼御史大夫陇右节度观察等使大宁郡王仆固怀恩经武大才济时良具今以寇窘河雒思用讨除宜辍务於西陲俾廓清於东夏可充朔方行营节度使本官封如故时将收河雒以怀恩宿将勇而有谋乃委以东讨广德元年冬吐蕃寇京师乘舆幸陕州以右羽林大将军卫伯玉有略可当重寄乃拜荆南节度观察等使。
二年正月丁巳诏太子宾客薛景仙为南山五溪谷防御使时蕃寇初溃凶徒盗聚山谷或至数百人昼伏夜动攻害闾里人不甚宁景仙素以勇猛知名及是行也。老幼咸悦。
德宗建中四年七月以神策大将军尚可孤兼御史大夫充荆襄应援淮西使。
兴元元年四月帝在梁州临轩备礼授副元帅浑节钺中书令宣制曰：寇贼干纪授尔节钺以难往钦哉！跪曰：将相之重悉以寄臣誓当毕力以扬陛下之休拜受而退八月癸卯加神策军京畿卫渭南渭北坊节度及兵马副元帅司徒兼中书令合川郡王食实封一千五百户李晟兼凤翔尹充陇右节度度支营田观察使仍充管内诸军及泾原四镇北庭行营兵马副元帅改封西平郡王加河东保宁军节度观察使太原尹北都留守检校司徒平章事北平郡王马燧奉城军及晋慈隰节度并管内诸军行营兵马副元帅以灵盐丰夏节度使宁振武奉天永平等军马副元帅侍中兼灵州大都督楼烦郡王食实封一千八百户浑为河中尹河中纟州节度观察等使仍充河中同纟陕虢节度及管内诸军行营兵马副元帅改封咸宁郡王。
贞元初樊泽为襄阳节度使三年代张伯仪为荆南节度观察等使江陵尹兼御史大夫三岁加检校礼部尚书会襄州节度曹王皋卒於镇军中剽掠扰乱以泽威惠素著於襄汉复代曹王皋为襄州刺史山南东道节度使。
刘昌初为宣武军节度使刘玄佐兵马使贞元三年玄佐朝京师帝因以宣武士众八千人委昌北出五原军中有退却沮事者昌继斩三百人遂行寻以本官授京西行营节度使岁馀授泾州刺史充四镇北庭行营兼泾原节度度支营田等使。
李自良为河东军都将德宗欲以自良代马燧为节度使自良以事燧父不欲代为军帅帝以河东密迩突厥难於择帅翌日自良谢帝谓之曰：卿於马燧存军中事分诚为得体然北门之寄无易於卿即日拜检校工部尚书兼御史大夫太原尹北都留守河东节度度支营田观察等使。
十一年河东节度李自良卒以行军司马兼太原少尹御史大夫李说知府事为河东节度度支营田观察留後北都副留守初自良得疾凡六日卒匿丧至明日乃扬言病丙戌乃告丧先是都虞候张瑶久在军素得众心尝请告还葬自良未许至是李说与监军王定远谋乃给瑶假以大将毛朝阳代瑶戊子遣以闻先是中使第五国珍奉使灵朔回至太原遇自良病困迟留比知自良死乃驰赴京师先李说使至帝因命国珍赍授诰命往太原兼敕书三十馀封赐其大将及管内刺史焉。
十五年蔡州吴少诚悖逆诏宣武等十节度讨之十二月王师大溃於小氵殷河时军既乌合。且无统帅诸营兵马无多少各有监军数十人专掌兵制进退讨袭互相规利故未甚与贼交锋而自溃衄车与戈甲资粮屦并为贼所有繇是议招讨使之选。
十六年二月以左神策军行营招夏绥银州节度观察押蕃落使韩全义为蔡州行营招讨处置使应北路行营诸军将士并取全义指麾陈许节度度支营田观察使上官悦充副使。
李景略贞元中为河东节度行营司马岁馀风言回纥将南下阴山丰州宜得其人帝素知景略居边练事时方轸虑中官窦文场在旁复言景略堪任，於是以景略为丰州刺史天德军西受降城都防御使。
高固建中末为宁节度浑礻卑将李怀光既叛使留後张昕取将士万馀人以资援河中固时在军中斩昕以犭旬授前军兵马使贞元十七年节度使杨朝晟卒军中请固为帅德宗念固前功因而授之累官至检校右仆射。
●卷一百二十
○帝王部　选将第二
唐宪宗初高崇文为长武城使永贞元年冬刘辟阻兵朝议讨伐宰臣杜黄裳以为独任崇文可以成功元和元年春拜检校工部尚书兼御史大夫充右神策行营节度使兼统左右神策奉天麟游诸镇兵以讨辟时宿将专征者甚众人人自谓当选及诏出大惊崇文在长武练卒五千常。若寇至及是中使至长武卯时宣命而辰时出师五千器用无阙者。
元和二年四月甲子以尚书右仆射伊慎代范希朝为右金吾卫大将军以希朝代李栾为灵州长史充朔方灵盐节度仍进位检校司空以右神策盐州定远三镇兵马隶焉所以革近制任边将也。
四年十月镇州王承宗拒命诏左神策护军中尉吐突承璀讨之以左武卫将军王万敌为左神策军行营先锋兵马使仍复本姓赵氏万敌本成德军礻卑将也。以善战为王武俊所重令姓王氏士真时遣归朝习知镇冀事故授以前锋。
九年八月辛酉以河阳节度使乌重胤为检校工部尚书兼汝州刺史充河阳三城怀汝等州节度观察处置营田等使讨淮西故移重胤压境焉。
十一月甲午以御史中丞胡证充振武麟胜节度使时振武累用节将边事旷废朝廷思用儒者以抚安之乃有是命。
十一年七月以荆南节度使袁滋为彰义军节度使以徐州刺史杨为唐州刺史兼御史中丞充行营。
都知兵马使以滋儒者故须复以将其兵。
浑镐历延唐邓州刺史及讨王承宗属义武军节度任迪简疾不能军帝以镐藉父名足以镇之乃令代迪简为帅镐始至整练其众甚有威名。
十三年五月以左仆射山南东道节度使李为凤翔节度使路繇阙下会李师道再叛诏徵兵讨之遂改为徐泗节度使及青齐平将有事燕赵。又命以特进检校尚书右仆射同中书门下平章事为昭义军节度使抵四月迁魏忄专等州节度使。
穆宗长庆元年八月制曰：父子之雠不同天虽下至匹士而犹寝苫枕戈以期必报是以子胥不犭旬伍奢之死卒能发荆王之墓鞭不义之尸取贵春秋垂名万古而况於身备将坛父死人手家雠国耻并在一门当怀尝胆之心岂俟绝浆之礼金革无避其在兹乎！前泾原节度观察处置使检校左散骑常侍兼泾州刺史御史大夫田布咨尔先臣惟国元老首自河朔来朝帝庭而。又东取青齐北讨深赵提挈义旅勤劳王家冒白刃而不疑推赤心以自信属冀方求帅予所重难辍自大名付兹巨镇而中台暗折上将妖侵蟊贼潜於心腹豺狼勃兴於肘腋人神愤痛朝野惊嗟深轸予怀誓擒元恶以布诗书并习忠孝两全常用魏师克征淮孽素行恩信共著勋庸岂无奋激之徒为报寇雠之党。且魏之诸将繇尔父而崇高魏之三军蒙尔父之仁爱昔既同其美利今岂念其深冤尔其淬砺勇夫敬恭义士一饭之饱亦同於卒伍一毫之费必用於戈矛非画勿萌於心非军旅勿言於口居则席寒则抱冰以丧礼处之。若哀心感者必有为横一刎颈感智捐躯下报营魂旁清鬼类於至诚何稔恶难逃矧彼凶残去将安往墨在体玄纛在前题剑执金无忘哀敬可起复宁远将军守右金吾卫大将军员外置同正员检校工部尚书兼魏州大都督府长史充魏忄专等州节度观察处置等使。
十月甲子以河东节度使裴度兼充镇西四面行营都招讨使以左领军卫大将军杜叔良为开府仪同三司检校工部尚书兼御史大夫充深州诸道行营节度使戊辰以深冀等州节度观察使牛元翼为检校工部尚书兼镇州大都督长史御史大夫充成德军节度镇深冀赵等州观察等使时王廷凑贼杀田弘正窃据土地朝廷以元翼镇冀旧将素以善战闻班位勇略在廷凑之右故前命为深冀节度使及是。又以成德令付之希镇州兵士望风禀令不战而归也。丙戌以深州行营节度使杜叔良为沧州刺史充横海军节度沧德棣等州观察处置等使依前检校工部尚书兼御史大夫以代乌重胤以重胤检校司徒兼兴元尹兼御史大夫充山南西道节度使重胤老于征行以贼凭凌未可轻进观望累月帝意急於诛讨以叔良赴深州行营面辞日指期朝夕殄寇故有此拜十二月戊寅以凤翔节度使李光颜为许州刺史充忠武军陈许蔡等州观察处置等使以代李逊仍兼深州节度使统诸军以李逊为凤翔陇州节度观察处置等使朝廷以光颜尽忠常为陈许节度使颇得士心将讨镇冀遂有此拜以逊文吏故换镇以便其事陈州刺史兼御史中丞王沛宜委光颜量才任用沛比为光颜麾下都将部署有方略淮蔡平授陈州刺史以光颜方务征讨故委以军任。
李听为羽林军有名马穆宗在宫令近侍讽听献之听以职扌军不敢从令帝不悦及即位之不庭太原与二镇接境方议易帅宰臣进拟帝皆不允谓宰臣曰：李听为羽林将军不与朕马是必可任遂擢授检校兵部尚书太原节度观察使兼太原尹充北都留守文宗太和元年四月度申以太仆卿高为检校左散骑常侍充忠武军节度观察处置等使初既以疾亟闻议者多谓忠武之师必自谋帅，或曰：禁军诸将得之群口嚣嚣以节制之选不繇执政既而裴度韦处厚等密议以常刺陈蔡二州政皆可取。且熟忠武军情莫如者会陈许表至果以为请及启事於延英即以名闻而拜焉（节度之权自大历以来，或以邪门而致近岁则财钅强公行略无避忌贪邪之辈汲汲焉日有窥伺枉道输货动逾亿千皆以倍称之约假于富族及至镇则罄公帑以酬之然後脂血疲人补其所缺天下节度观察之使繇是而率十六七故高之拜缙绅忭贺者弥月焉宰臣戏相谓曰：自今以後作债节度使当少矣。）。
乌重胤太和初以检校司徒为天平军节度郓曹濮等州观察处置等使时李同捷私据境土谋袭父位议者以为别命节制虑孽童拒违。又朝廷方务安人遂命同捷移镇兖海以重胤群帅中齿辈旧老加太子太师平章事俾兼统沧景仍旧割齐州附之盖望不劳师而底定也。数月而卒赠太尉。
三年冬南蛮入寇西川节度使杜元[A13C]以失政贬黜特诏东川节度郭钊兼领西川以纾其乱兵至成都府贼蛮奔遁遂以钊检校司空充剑南西川节度使四年二月兴元军作乱节度使李纟被害假内追朝诏曰：汉水上游梁山东险控巴岷之道路作咸镐之藩屏实命长帅必惟全才简求臣僚佥属邦彦是用筑斋坛以赐钺登廉车以察风俗一方之事悉以咨之中大夫守尚书右丞上护军祁县开国子食邑五百户赐紫金鱼袋温造风度端雅质量闳厚立朝正色直道当官自登周行蔼有休称前在宪府爰持国纲人所未能心已独至听言尽主於忠信指事必根於理化岂彼常意自谓知人洎南宫提领右辖郎曹承式体要弘通属闻汉中抚事多故非宽仁不可以理军旅非廉实不可以缉编择任之时诚异他日繇是命尔尹正褒国节制梁川首列侍从之臣秩迁御史之率至。若革故弊以存远略因其事以定众心姑务载安勿使告病弛张威惠在尔能之勖哉！惟勤无忝我推毂之命可检校散骑常侍兼兴元尹御史大夫充山南西道节度管内观察处置等使宣制毕宰相及造并兴元宣慰使崔同赴对於延英造素有威望及是拜中外莫不瞻瞩帝前席与语凡数十百言。且趣令赴镇。
七年正月甲寅以新授镇南节度使崔珙为武宁军节度徐泗观察等使以右金吾将军王茂元为岭南节度观察经略等使珙常为泗州刺史深练兵事颇得士心前除广州申谢於延英陈奏明辨称旨时高镇徐州王智兴之後兵骄不能制帝常轸虑遂命珙代焉。
九年党项寇边以左谏议大夫胡证有安边才略乃授单于都护御史大夫振武军节度使前任将帅非统驭之才边事旷废朝廷故特用证以镇之。
</div>
    <div class="pagination">
<a href="册府元龟_page96.html">上一页</a><span>...</span><a href="册府元龟_page92.html">92</a><a href="册府元龟_page93.html">93</a><a href="册府元龟_page94.html">94</a><a href="册府元龟_page95.html">95</a><a href="册府元龟_page96.html">96</a><span class="current-page">97</span><a href="册府元龟_page98.html">98</a><a href="册府元龟_page99.html">99</a><a href="册府元龟_page100.html">100</a><a href="册府元龟_page101.html">101</a><a href="册府元龟_page102.html">102</a><span>...</span><a href="册府元龟_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
