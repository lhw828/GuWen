<!DOCTYPE html>
<html>
<head>
    <meta charset="UTF-8">
    <title>氏族大全 - 第 42 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 42 页/共 82 页</h1>
    <div class="content">　　冷至秦伯使如晋报问【僖十】
　　十六蒸
　　曾【商音　鲁国　夏少康封少子曲烈于鄫周末莒灭鄫太子巫仕鲁去邑为曾氏三桓家臣曾夭曽阜其后也】
　　尧舜气象
　　曾防字晳言志有沂水咏归之乐程子云与圣人志同便是尧舜气象也　子参
　　道统之传
　　曽参字子舆一唯之间深悟一贯之防　封郕国公
　　世取科第
　　曾致尧南丰人旴江擢第自致尧始幼子易简易占并登科易占三子　巩　布　肇
　　五朝史事
　　曾巩字子固号南丰先生平生嗜书家藏至二万余卷手自雠对白首不倦有元丰类藳五十卷　王震序其文曰南丰以文章名天下久矣其文雄浑瓌伟若江湖之波涛烟云之姿状一何奇也　元丰五年与李清臣王存等脩史上手诏中书曰五朝史事宜付曾巩遂为史馆修撰史成上赐龙衣金带擢试中书舍人
　　党附时相
　　曾布字子宣举进士王安石荐之召除崇政院说书后新法青苖助役皆布与惠卿建议也　徽宗朝拜右仆射渐进绍述之说　諡文肃封曾
　　前辈风流
　　曾肇字子开天姿仁厚刚大之气睟然见于面知其为成徳君子也　在朝以论思之责为己任　龟山云公慎重深得大臣之体前辈风流惟公一人耳　徽宗朝为翰林学士　諡文昭
　　贤子弟
　　曾纡工诗词号空青先生布第四子也汪彦章志其墓云公材髙识明悟极书史为家贤子弟以文章翰墨风流蕴借为时名胜以精明强力见事风生为国能吏官至中大夫三子　惇　忺　憕
　　凤池
　　曾公亮字明仲宋天圣初试云瑞纪官赋宋郊榜第五人嘉祐中拜相至煕宁中尚在中书年虽老精力不衰故无非之者惟李复圭作诗曰老凤池边蹲不去饥乌台上噤无声　以太傅致仕年八十薨諡宪靖　封鲁国公　碑曰两朝顾命定策亚勲之碑　子孝寛字公绰除签书时鲁公还政迎养西府世以为荣
　　曾觌字纯甫号海野东都故老有词可称
　　曾从龙字天锡庆元五年进士第一人
　　曾懋曾开曾几兄弟荣贵懋尚书开几侍郎　懋二子迪造　几子逢为左司次子逮为侍郎
　　婚姻
　　曽崇范妻兄许嫁者数人每至亲迎之夕其夫辄死一夕梦有人谓曰田头有鹿迹田尾有日炙乃汝夫也后嫁崇范乃悟其语
　　顔曽　何曾　王曽
　　应【羽音　汝南　周武王子封于应传言邘晋应韩武之穆也其后以国为氏】
　　淮阳一老
　　应曜隠于淮南山中汉髙时与四皓俱被征命曜不至时语曰商山四皓不如淮阳一老
　　七世通显
　　汉中兴初有应妪生四子而寡见神光照社探之得黄金自是诸子宦学并有才名应顺子叠叠子郴郴子奉奉子邵邵子郇郇子玚七世通显
　　半面识
　　应奉字世叔少聪明读书五行俱下　党事起慨然以疾自退追思屈原作感骚三十篇　尝诣袁贺贺时出闭门造车匠于内开扇出半面视之后数年路逢车匠识而呼之　汉桓帝朝为司校尉
　　著述
　　应邵字仲逺少笃学博览洽闻举髙第删定律令着汉官仪又选风俗通以辨物类名号　汉献朝拜军谋太尉
　　三入承明
　　应玚字徳琏璩字休琏兄弟并以文章贵显璩作诗云问我何功徳三入承明庐盖为侍郎常侍侍中也　魏建安七子玚其一也
　　百姓歌謡
　　应詹字思逺仕晋督南平武陵天门三郡军事时天下大乱詹境独全百姓歌之曰嵗寒不凋孤境独守拯我涂炭惠隆丘阜润同江海恩犹父母
　　庙食百世
　　应智项九江人徙居靖州【今瑞州】隋末林士攻掠江西应于华林山置云栅募义兵保靖一方武徳五年归唐以为靖州刺史死为城隍之神庙食一郡妻梅氏新昌人
　　三红秀才
　　应子和诗有云两岸夕阳红爉炬短烧红风过落花红因话录云张子野为三影尚书子可为三红秀才　仕宋
　　应贞字吉甫自汉至魏世以文章显轩冕相袭为盛族
　　滕【宫音　南阳　周文王第十四子封于滕子孙以国为氏】
　　文武材
　　滕抚汉顺帝朝博求将帅三公举抚有文武材拜九江都督东南悉平
　　通家之好
　　滕胄北海人与刘繇通家汉末以世乱渡江依繇善属文孙权待以賔礼家国书疏常令润色之子字承嗣少有节操为丹阳太守日接賔客夜省文书
　　寒之养
　　滕昙恭年五嵗母病热思得寒土俗不产昙恭遍求乃遇桑门得一以进父母卒水浆不入口者旬日人号为滕曾子【南史】
　　活饥民
　　滕甫字元发宋神宗朝为翰林学士以论新法出知定州元祐初徙知苏二州又徙郓州称为名帅　时淮南京东饥召富民约曰吾得城外营地为屋二千五百间活五万余人　题徳安府浮云楼诗云举头便见长安日防袖时飘梦泽风呉苑久抛飞鸟外楚台遥望碧云中
　　四絶
　　滕宗谅字子京明道中以司谏谪守岳州重修岳阳楼时称此楼子京作范文正记苏子美书邵【阙】篆颇号四絶
　　滕涉二十四贤中人
　　婚姻
　　滕元发五女长适何洵直次适王炳卒又以第四女续姻三适王涣之五适张方平之子恕　元发娶李氏长滕　齐滕
　　凌【徴音　河间　衞康叔支子为周凌人子孙以官为氏】
　　虎儿
　　凌统字公续吴人礼贤好士轻利重义有国士之风魏张辽军奄至津口统率兵三百陷围而出拜偏将军评曰江表虎臣也　子烈及封年各数嵗每宾客至
　　呼而出之曰此吾虎儿也
　　后汉春秋
　　凌准字宗一唐元和间人读书为文着后汉春秋二十余万言尚气节年二十以书干丞相丞相以闻试其文日万言授校书郎赐绯鱼袋为浙东亷使判官抚循按验厥绩以茂召拜翰林学士　栁子厚铭其墓　子四人　夷仲　永仲　南仲　殷仲
　　儒官
　　凌士燮唐人栁子有赠凌助教蓬屋诗序云儒有蓬户瓮牖而自立者河间凌士燮穷计六籍而为儒官
　　印劒之祥
　　凌策字子奇宋初举进士梦人以六印加劒遗之其后官劒外者凡六人以为异　知益州迁侍郎
　　凌景阳天禧中因廖复讼覆考遂取髙第
　　凌氏苏颂妻也
　　承【商音　千乗　衞大夫承成之后】
　　承宫字子少八嵗时为人牧豕过徐子盛学舍弃猪而留聴讲后为大儒汉永平中为博士迁中郎将数进直言朝臣惮之名播匈奴北单于求见宫宫貌丑以魏应代之
　　
　　演衞人闵二年狄人灭衞杀懿公尽食其肉独舍其肝演哭之尽哀曰臣请为裸自出其肝而内懿公之肝
　　苌　公孙　王茂









　　氏族大全卷十
　　钦定四库全书
　　氏族大全卷十一
　　十八尤
　　尤【徴音　吴兴　季之后为沈姓子孙因避仇去水为尤】
　　尤袤字延之年八九嵗读杜甫长篇歌行一过即能逆诵宋绍兴中陈俊卿进拟延之为秘书丞南轩得报曰此真秘丞矣　淳熙中与杨诚斋同青宫寮寀定为金石交　终礼尚书　諡文简　自号遂初
　　效尤　尤　拔其尤
　　游【宫音　东平　郑穆公子偃字子游其后以王父字为氏　游吉游阙皆其后也】
　　名著文苑
　　游雅字伯度文苑传序云魏有许谦崔宏髙允游雅声实俱茂词义典正有永嘉之遗　大武朝徴为秘书监
　　上卿禄
　　游明根字志逺仕魏歴官内外五十余年处身以仁和接物以礼譲时论贵之　与髙闾以儒学特被礼遇世称髙游　太武朝表求致仕拜为五更给上卿禄
　　嵗寒松栢
　　游元字楚客隋开皇中杨感胁之为逆不从遇害诚节传序云嵗寒贞栢疾风劲草千载之后凛凛如生追赠银青光禄大夫
　　立雪
　　游酢字定夫与兄醇俱以文学知名师事伊川一日与杨时同见先生先生忽瞑目坐立侍久之先生顾曰二子犹在乎日暮矣姑就舍退则门外雪深尺余矣　公之清徳重望皎如日星奴之贱皆知美流风余韵足以为世师范范忠宣公判河南待以国士还朝荐为大博　宋徽宗朝除监察御史
　　泛瀛洲
</div>
    <div class="pagination">
<a href="氏族大全_page41.html">上一页</a><span>...</span><a href="氏族大全_page37.html">37</a><a href="氏族大全_page38.html">38</a><a href="氏族大全_page39.html">39</a><a href="氏族大全_page40.html">40</a><a href="氏族大全_page41.html">41</a><span class="current-page">42</span><a href="氏族大全_page43.html">43</a><a href="氏族大全_page44.html">44</a><a href="氏族大全_page45.html">45</a><a href="氏族大全_page46.html">46</a><a href="氏族大全_page47.html">47</a><span>...</span><a href="氏族大全_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
