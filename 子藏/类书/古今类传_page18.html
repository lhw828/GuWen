<!DOCTYPE html>
<html>
 <head>
  <meta charset="utf-8"/>
  <title>
   古今类传 - 第 18 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今类传 - 第 18 页/共 20 页
  </h1>
  <div class="content">
   初一
[史]水德 【[秦纪]始皇以周得火德秦代周从所不胜为始改年朝贺皆自十月朔衣服旌旗皆尚黑数皆以六为纪】 轵道 【[汉书]高祖己未元年冬十月朔至灞上秦王子婴降旁[如淳注]以高祖十月至灞上故因秦以十月朔为岁首】 乡饮 【[会典]朔日有司行酒礼】 达磨 【[史纂]菩提大师者南天竺国香至王第三子也者通大之义也梁武帝遣使赍诏迎请是日至金陵帝问曰朕即位以来造寺写经度僧不可胜纪有何功德师曰并无功德帝曰何以无功德师曰此但小果如影随行虽有非实帝曰如何是真功德祖曰净智妙圆体自空寂如是功德不以世求】 缺胯袄 【[唐书]高祖武德元年诏诸卫将军每至十月一日皆服子自隋诏武官服之】 鸟卜 【[又]东女国每以十月朔为正令巫者齐诣市中散麦于空大咒呼鸟俄而有鸟如鸡飞入巫者之怀因割腹而视之每有一谷来岁必登若有霜雪必有灾异其俗信之名为一说卜于山中】 受衣 【[又]是日宰臣以下着锦袄】 驻跸 【[宋史]高宗建炎元年是日登舟巡幸淮甸扬州】 颁历 【[明纪]旧例明年历预行各布政司刊布九月朔进呈颁赐嘉靖改十月朔日】 [集]造邸第 【[通考]梁州都督窦轨请入朝唐太宗曰君臣共事情犹父子外官久不入朝情或疑惧朕亦须数见之问以人间风俗又谓侍臣曰古者诸侯入朝待以客礼汉家故事为诸州刺史创立邸舍至贞观十七年十月一日诏令就京城闹坊为诸州朝集使三百余所太宗亲观焉】 试诗赋 【[玉海]玄宗天宝十三载御勤政楼制四科举人问策外更各一道自此始】 飞白书 【[又]宋太宗雍熙三年是日出一轴赐宰臣李昉等曰朕退朝之暇未尝虚度光阴观书之外（上□下田）意于真草近又学此虽非帝王事业然不愈于游畋声乐乎昉等顿首谢】 先天节 【[事物纪原]大中祥符五年闰十月一日圣祖下降日为】 盘鵰锦 【[苏续志]宋朝旧规是日赐翰林对衣红锦袍淳化二年是日代以细花袍下丞相一等】 蒸褁燋糟 【[事文类聚]是日峡人多以为节物荆楚人多食或作糖故杜甫是日诗曰如千室萃一柈】 朝陵飨墓 【[梦华录]是日禁中车马都城士庶皆出城如寒食节[又程氏遗书]是日拜坟感霜露也】 暖炉会 【[梦华录]是日有司进暖炉炭京师沃酒炙脔肉于炉中围坐饮啖作】 迎冬 【[月令]是日拜贺】 祀井 【[太常记]是日文曰惟神实司兹井源泉洁清其用日新以供饮食时惟孟冬谨以牲醴致祭神其鉴之尚飨[白泽图]井之精夕观状如美女好吹箫呼其名即去一云井鬼名琼】 靴生 【[宛署记]燕市卖靴人以是日为日供具祭之以其阴晴卜一冬之寒燠极验】 牛接角 【[神隐]田家是日以糯餈糕安牛角上谓之仍以桑叶包糕喂牛以报一年之力其日撒放不收又送糕于亲邻名曰庆牛】 送寒衣 【[宛署记]燕俗刻板为男女衣状饰文五色印以出售农民竞以是日鬻去焚之祖考名曰】 纸衣甲 【[岁时记]是日五更进造并鎗刀器械各一万副】 京饨 【[杂志]楚俗是日褁蒸充节物】 麻羹豆饭 【[岁时记]是日作黍臛俗谓秦岁首未详今北人是日设尝为其始熟尝新耳直以为黍米羹臛似是】 金瓶 【[神异记]东女国风俗人死是日则纳肉于中埋之】 服槐子 【[月令]上巳日将槐子采在新磁器内盛以盆合其上密泥勿走气三七日开取去皮从是月一日一粒清水下日加一粒直至月半却减一粒终而复始明目极验】 [杂]民岁腊 【[道经]是日为三万六千神气其日可谢罪祈求延年益寿】 东皇生 【[又]】 西天王降 【[三元延寿图]是日犯之一年死】 成福斋 【[摄生图]是日宜修】 千岁松 【[原化记]崔希真是日雪遇老父于门献松花酒老父曰花酒无味乃于怀中取丸药置酒中味极美后问天师师曰此真人葛洪第三子其药乃胶也】 [诏]肃遏扶养 【[苏轼元佑二年是日代赐资正殿学士新知成都府王安礼乞知陈颖等郡不允诏]朕惟西蜀地狭而赋重人懦而吏肆徭役新定农官在官驭之无方将不胜弊惟朕左右信臣明而不苛宽而有断必能慢吏小民卿虽微疾强为朕行时近药石勉事道路称朕意焉】 [诗]溪日峡风 【[杜甫是日夔州作]夜郎暖白帝寒】 似烧如花 【[白居易是日和杜录事题红叶]非因火不待春】 屋角羲蛾 【[曾几是日作]转两轮今朝水帝又司晨】 白玉芙蓉 【[王健是日题温泉宫]宫泉内里汤各别每个开】 烟松宿草 【[范成大是日客建邺不得与兄弟上冢之列悲感成诗]应好在定成非】 松韵露珠 【[夏煜是日晓度庾岭]风嘶出星晓连】 玄冥再主盟 【[王世贞闰十月朔病中作]初疑玉殿仍颁朔不谓】 
[丽句]通用 【马隘车填纸冷灰香千村万落如寒食屏围坐匝酒飞肉炙西洛东京作暖炉验雉腹于鸟山霜侵谷稔品松醪于蛆雪花澹胶醲】 
　　　　朔日立冬
[诗]虬卵蜃车 【[华应昌作]送秋红叶翻迎朔霜旗载】 
[丽句]通用 【丹鸟司藏东女国金瓶藏玉玄璜迎北寒山寺红叶迎春贝星指震珠斗指干先天犹记玄英节野雉为蜃瓦雀为蛤民腊还看北陆天】 
　　　初二
[史]进大学衍义 【[会要]宋理宗端平二年是日侍读真德秀上曰有补治道】 [集]涂勃国贡 【[玉海]宋仁宗庆历三年是日南蕃遣使奉表佛金骨真珠犀牛头象齿】 京团 【[通考]是日吴俗作糯米并列酒果以祀先告冬】 御女 【[幼幼新书]是月宜二日四日九日十日十四十七十八十九二十二十二二十三二十四等日】 [杂]紫璚生 【[道书]饶州德兴张君范讳模后闻道改名道心号真人于是日】 异香 【[郴阳佛传]道广禅师郴州人往衡州参超和尚超独重之众僧谓同来参禅独道广得真谛超对众僧曳禅杖顿地三下无有解者是夕三更时大开禅门惟道广一人至超密将铁箸画灰尽传诀旨附衣钵实时潜奔天宝元年大旱郡守冯君雩祀无应师曰此旱魃肆虐竟诣滇武二水合流正坐水面谓人曰雨即至矣明年十月二日告寂盈室】 [诗]寓公 【[苏轼是日初到惠州]岭南万户皆春色会有幽人客】 初月残潮 【[程嘉燧是日亲朋拏舟追饯有同至昆山者时溪父卧病寺中]纤纤生寒细淅淅到晓平】 [词]明宵月晕 【[杨无咎渔家傲是日老妻生日]昨日小春纔得信新初生】 
[丽句]通用 【西山衍曾子之书字字霏端平珠唾南海落寓公之句仙仙纵坡老笻游银笻卓地铁箸画灰宝香云送郴阳佛黑暗裁犀白迷锯象金骨烟霏竺国珠】 
　　　初三
[史]风角 【[晋书戴洋传]戴洋字国流年十二病死复苏说死时上蓬莱昆仑等山既而遣归逢一老父谓之曰汝后当得道及长善解占候小数及祖约镇谯城谓约曰十月三日必有贼到谯城主簿王振以洋为妖言约知有神术而让振振后有罪被收洋救之曰振不识非有宿嫌约义之即原振至是日石勒骑果到谯城洋谓约曰贼必向城公可遣骑水南追之步军于水北断要路贼必败约竟不追贼乃掠城外妇女辎重而去约将鲁延求追贼洋曰不可约不从使兄子智与延追之贼伪弃妇女辎重走智与延等争物贼还掩之智与延仅以身免】 [集]银台门 【[玉海]唐文宗太和九年曲江新造紫云楼彩霞亭仇士良是日以百戏于迎上上好为诗诵杜甫曲江行云江头宫殿锁千门细柳新蒲为谁绿】 秦州子女 【[太平广记]蜀后主王衍有节度使王承休以邪秽笑狎见宠一日谓后主曰秦州多出国色密领取教以歌舞伎乐令画工图真及录名氏以献后主拟十月三日幸秦州布告中外咸使闻知由是中外切谏不从母后泣而止之以至绝食】 赐衣笏 【[玉海]宋仁宗皇佑二年是日致仕太子太傅杜衍袭头金带】 松风亭 【[东坡集]绍圣元年是日始至惠州寓于嘉佑寺杖履所及鸡犬相识明年迁于合江之行馆东坡曰吾始得江楼豁辙之观忘幽谷窈窕之趣云云】 有缝塔 【[又]石塔别东坡予云经过草草恨不一见石塔塔起立云遮着是砖浮图耶予云塔云若无缝何以容世间蝼蚁予首肯之】 书车攻 【[玉海]高宗绍兴五年是日诗赐宰臣赵鼎等又宣谕曰朕观鸿雁车攻乃宣王中兴之诗当与卿等夙夜勉励修政事攘外患鼎曰陛下游戏翰墨之间亦不忘治臣等敢不加勉】 [杂]龙聚日 【[道经]是日四海三元龙王奏水府为】 三茅君生 【[群仙录]】 
[丽句]通用 【新题亭榭字云霞百戏动鱼龙曼衍旧记雅南写鸿雁八行攽鼎铉和羹谯城料敌蓬岛游仙风角士稽神典午舞袖遗妍画图（上□下田）靥水行仙不怕秦川】 
　　　初四
[史]牛首（虫?）身 【[帝系谱]伏羲十月四日人定生[孝经河图]伏羲在亥得人定时生而】 夹击 【[唐书]郭子仪与贼遇于新店依山而阵子仪等初战不利贼逐之下山回纥自南山袭其背于黄埃中发十余矢贼惊顾曰回纥至矣遂溃官军与回纥之贼于是日大败】 亲祀太庙 【[元史]顺帝至正六年中书省奏以十月四日皇帝制曰可以太师右丞相马扎儿台为亚献官枢密知院阿鲁秃为终献官】 纻丝衣 【[朝制]是日赐百官服】 [集]百乳白玉觯 【[陈继儒眉公秘籍]乙未十月四日于吴伯度家见觯盖有环贯于把手上凡十三连环吴人陆子所制】 御女 【新书见前】 [杂]十真现 【[道书]是日霞卿真人湛然真人妙然真人蓬莱真人水清真人人乔真人人想真人眄水真人琼君真人太清真人降现】 罢刑 【[法天生意]是日勿责罚人故刑官大忌】 
[丽句]通用 【营室方中河洛庖羲牛首（虫?）身生亥帝掣樽把手球琳白玉连环百乳识吴卮】 
　　　初五
[集]凤来曲 【[赵飞燕外传]是日宫中歌】 冬狩诗 【[玉海]唐高宗龙朔元年是日狩于陆浑亲御弧矢获兔鹿制】 涣六三 【[长公外记]宋哲宗祥符元年是日东坡以久不得子由书忧不去心筮之遇涣三爻初六变中孚繇曰用拯马壮吉中孚九二变益繇曰鸣鹤在阴其子和之我有好爵吾与尔靡之益初六变家人繇曰益之用凶事无咎有孚中行告公用圭家人繇曰家人利女贞象曰风自火出家人君子以言有物而行有常也吾考此极精详口以授过书而藏之】 五风信 【[天中记]吴俗以十月五日为五风生日太湖渔者千家飨诸神祠祈是日有风则每五日风雨如期至终岁皆然可以扬帆取鱼谓之】 [杂]三会斋 【[摄生图]是日宜修勿行谴责】 达摩生 【佛经】 [词]雁惊鸥卧 【[徐铨剔银灯是夜艺初家孟世寿堂燕集以走郡不克赴]哀霜闲月凄清若是】 
[丽句]通用 【合围制陆浑之诗矢丽鹿龟罝丽兔扬帆趁五风之信针在鱼唇剑在虾书难入手忧不去心筮易占卯君于涣恕以平情遣诸中理摄生修三会之斋】 
　　　初六
[史]云鬓花颜 【[唐书]开元中四海无事玄宗在位岁久政无大小委于丞相深宫游宴以声色自娱宫女虽多无悦目者十月六日幸华清池诏高力士潜搜外宫得弘农杨玄琰女于寿邸上甚悦册为贵妃歌曰汉王重色恩倾国御宇十年求不得杨家有女初长成养在深闺人不识天生丽质难自弃一朝选在君王侧回眸一笑百媚生六宫粉黛无颜色春寒赐浴华清池温泉水滑洗凝脂侍儿扶起娇无力始是新承恩泽时金步摇芙蓉帐暖度春宵春宵苦短日高起从此君王不早朝】 文贝明珠 【[会要]宋神宗元丰四年是日拂菻国贡狮象方物唐开元是日献狮子二拂菻一名大秦在西海北】 [集]飞山顶 【[通考]唐高宗龙朔元年是日狩于陆浑县至帝亲御弧矢获四鹿及兔数十头】 风云惨郁 【[文鉴]宋仁宗崩于福宁殿殡于殿之西阶十月六日迁座于永昭陵韩琦作哀册文有以生悲臣妾涕号而思殉云云】 [杂]注生 【[道经]是日天曹诸司五岳五帝籍日】 [诏]风埃 【[苏轼元佑元年是日赵州赐大辽贺兴龙节大使茶药诏]卿肃将庆币远陟川途浩然徒驭勤止宜加宠锡以示眷怀】 犯寒 【[前人是日赵州赐大辽贺兴龙节副使茶药诏]卿将命夙兴远陟驾言未息轸念殊深特致恩颁以嘉勤瘁】 [诗]飞雹疾雷 【[前人是日记所见]忽惊穿户牖[又]一声如颓墙】 蛟龙鱼鳖 【[又]共言厌旧穴随徙空陂塘】 月墨 【[董文骥是日夜抵鱼河驿]边时防失道驿霜白处欲侵衣】 
[丽句]通用 【云鬓花颜金步摇空六宫之粉黛飞雹疾雷银照耀诧百变之鱼龙水芝玉札紫笋翠涛攽宠于桃花岛上文贝明珠青猊白象献琛于鳷鹊楼前】 
　　　初七
[集]广布旗帜 【[汾阳家传]唐代宗广德二年是日子仪誓师曰明日有寇尔其备之夜出兵数万阵于西门之外如十万军未曙怀恩吐蕃回纥吐浑等巳阵于干陵北怀恩等初谓无备欲袭之既见阵大骇不敢战涉泾而退初军中偶语夜中出兵与鬼斗耳及未曙而寇至所以服子仪之先知也】 干明节 【[合璧事类]宋太宗太平兴国二年是日为群臣上寿崇德殿表云干元发祥万物资始以圣继圣谓之大明顺合二义之称用表无疆之庆】 [诏]嘉叹 【[苏轼元佑二年是日沿路赐奉安神宗御容礼仪使吕大防银合茶药诏]于赫神考如日在天虽光明无所不临而躔次必有所舍肆子命尔祇奉此行礼既告成勤亦良至感慕之外不忘】 [札子]推示赤心 【[前人元佑二年是日乞约鬼章计阿里骨札子]臣近者窃见刘舜卿具言阿里骨罪状又窃闻舜卿乞削阿里骨官爵又窃闻阿里骨上章请命议者或欲许其自新以臣愚见二者皆未为得臣愿朝廷既不纳其通和之请又不削夺其官爵存而勿论置之度外阴使边臣以计图之似为得策云云】 
[丽句]通用 【布九天九地之奇部曲笑汾阳鬼阵陈五讨五章之札舜卿惊坡老神谋】 
　　　初八
[集]武库火 【[通考]东汉安帝元初四年二月乙亥朔日有食之在奎九度使官不见七郡以闻奎主武库是年十月八日烧兵器】 连理木 【[玉海]唐太宗贞观十六年是日山南献交错玲珑长孙无忌曰自顷嘉祥杂还陛下推而不居遂令史官阁笔无以示后因相率贺帝曰瑞应之来朕当苦心劳力以达天地何烦致贺】 五十弦 【[又]唐高宗显庆三年是日太常丞吕才奏张华博物志白雪是天帝使素女鼓瑟曲名调高和寡自宋玉以来未有歌白雪者】 太清楼 【[又]宋仁宗景佑二年是日宴射帝中的者四】 云散月落 【[楚通志]宋哲宗绍圣三年是日真如禅师无疾说偈曰昨夜三更风雷忽作长空前溪言讫示寂禅师目睛齿爪不坏弟子塔于京潭】 [杂]火星生 【[道书]是日南方德君化】 龙会 【[神枢]见前】 白角琖 【[续玄怪录]张庾举进士元和十三年居长安升道里街是夜庾在月下忽异香满院俄闻履声见数青衣拥门面入曰步月逐胜不必远游此院藤架可矣遂引少女七八人容色奇绝服饰华丽庾走避堂中垂帘望之诸女徐行直诣藤下须臾陈设床榻杯杓又执乐者十人执拍板者二人左右侍立者十人坐上一人曰不告主人而张乐可乎命一青衣传语曰姊妹步月偶入贵院庾闭门叩之不应于是坐上一人命奏丝竹音曲清亮庾曰若非妖狐必是鬼魅顷之尽还庾潜取一琖以衣系之及明解视乃一奇不可名院中香气数日不歇】 [诏]忠义 【[苏轼元佑二年是日代赐资政殿学士大中大夫新差知成都府王安礼银合茶叶诏]敕安礼朕求治如不及用人惟恐失之矧余良臣擢自神考出入中外厥声蔼然朕岂欲其远去哉特以全蜀之寄甚难其选知卿笃于当不以远近为意也勉事道路慎疾自爱往安吾民以称朕意】 
[丽句]通用 【连理本交错玲珑远胜白（上鹿下各）朱雁五十弦清和适怨底言湘管缑笙火飞金锁烟卧绿沉日食天狼烧武库席架朱藤琖斟白角月（上□下田）水麝殢文窗】 
　　　初九
[史]土雾 【[开南齐书]武帝永明八年十月朔竟天浓厚勃勃如火烟气入人眼鼻至是日辰时开除】 （上□下田）院 【[会典]神宗熙宁二年是日修撰司马光请写仁宗英宗实录本】 [集]作重阳 【[合璧事类]东坡云岭南气候不常菊花开时即重阳凉天佳月即中秋十月九日菊始开乃与客因吹和陶九月九日诗诗曰今日我重九谁谓秋冬交黄花与我期草中实后凋香余白露干色映青松高】 景钟铭 【[通考]宋徽宗崇宁五年是日翰林承旨张康国撰铭曰皇帝践位之五年崇宁甲申考协钟律保合太和云云】 御女 【[新书]见前】 [杂]东斗降 【[道经]】 [诏]神休 【[苏轼元佑元年是日代赐皇叔祖建雄军节度观察]（上□下田）后同知太宗正事宗景上表辞恩命不允诏敕宗景朕初执珪币祇见上帝嘉与百辟徼福文考大赉四海始于亲贤皆之义不当避国有常典尔无固辞】 显相 【[前人是日又代赐皇叔祖宗景上表辞恩命不许诏]敕宗景览所上表辞免恩命事具悉国家有大祭祀必均庆赏邦甸侯卫辉炮翟阍无有远迩毕蒙惠泽矧我懿亲实惟祇率旧典毋烦固辞】 [词]两两轻红 【[前人定风波是日孟亨之置酒秋香亭有拒霜独向君猷而开坐客喜笑以为非使君莫可当此花故作是词]半晕腮依依独为使君回】 十分杯 【[又]但看低昂烟雨里不巳劝君休诉】 
[丽句]通用 【江左异闻土雨浃旬逢霁日岭南殊候菊花弥月作重阳事专纪凤义窃书麟君实文侔金镜录韵戛华鲸纹悬追蠡崇宁岁撰景钟铭】 
　　　初十
[史]填星守太微 【[南齐书]宋苍梧王元徽四年十月十日宫】 天保字 【[北史齐本纪]显祖文宣皇帝讳洋字子进神武第二子帝登阼改年为天保士有深识者曰之为一大人只十帝其不过十乎又先谣曰马子入石室三千六百日帝以午年生故曰马子三台石季龙旧居故曰石室三千六百日十年也又帝曾问太山道士曰吾得几年为天子荅曰得三十年道士出帝谓李后曰十年十月十日得非三十也吾甚畏之过此无虑人生有死何得致惜但怜正道尚幼人将夺之耳帝及期而崩】 幸洛阳宫 【[本纪]唐太宗贞观十六年是日】 生长庆宫 【[实录]唐文宗至太和七年中书门下奏云陛下驭三统之元膺千年之运当诞圣之日为河清之祥夫四时成岁百谷成实必在首冬用成神化臣等请以十月十日为庆成节是日于宫中奉迎太皇太后与昆弟诸王盛陈宴乐群臣诣延英门奉觞上千万岁寿州府置宴一日上悦从之】 神戒 【[唐书列传]钦绪与妖人李广弘谋反广弘始为浮屠妄曰我尝见岳渎神当作天子又妄曰我十月十日约钦绪夜击鼓噪凌霄门焚飞龙厩神策将魏循以神策兵十月十日迎广弘擒之广弘临刑色自若】 闲人 【[卧游录]神宗元丰六年是夜苏子瞻解衣欲睡月色入户欣然起行念无与乐者遂至承天寺访张怀民相与步于中庭庭前积水空明水中藻荇交横盖竹柏影也友人曰何夜无月何处无竹柏但少如吾两人耳】 [集]立天宁节 【[异闻录]宋徽宗五月五日生以俗忌因改作十月十日生宰臣章惇等请为表云诗纪生民易称出震时惟阳月瑞集枢星肇开震夙之祥永御光华之旦离明继照敷同四海之欢天德出宁请祝万年之寿】 朝字 【[天中记]徽宗宣和间谢石至京师以拆字言人祸福求见者但随意书一字即就其字离析而言无不奇中上因书一令中贵人持往试之石见字以手加额曰离之为十月十日字非十月十日所生之天人而谁书也一座尽惊中贵驰奏上召石至后苑令左右及宫嫔书字示之皆据字论说祸福俱有精理缘此四方求见者其门如市有朝士其室怀妊过月手书一也字持问之石详视字谓朝士曰此阁中所书否曰何以言之石曰谓语助者焉哉乎也因知是公内助所书尊阁盛年三十一否曰是也以也字上为三十下为一字也又尊阁父母兄弟近身亲人皆无一人存者以也字着人则是他字今独见也字而不见人故也又尊阁其家物产亦当荡尽否以也着土则为地字今又不见土也曰诚如所言但皆非所问者贱室以怀妊过月方窃忧之所以问耳石曰是必十三个月也以也字中有十字并两傍二笠下一画为十三也石熟视朝士曰有一事似涉奇怪因欲不言朝士固请其说石曰也字着虫为蛇字今尊阁所妊殆蛇妖也然不见虫蛊则不能为害以药下验之无苦也朝士大异其说固请至家以药投之果数百小蛇都人益共神之】 决明子 【[月令事宜]是日采阴干百日可服治青盲等眼疾又治唇口青】 桑叶汤 【[广济方]立冬日采一百二十片遇闰年多采十片每用十片遇洗眼日期煎洗之治眼百疾是月宜于十日】 御女 【[新书]见前】 [杂]西天王降 【[藏经]是日其夜勿犯房事】 [诗]金屋画帘 【[程嘉燧是日汪九（风立）哉宅中闻歌作]送客（上□下田）髡饮正忺江城清夜月如鎌双栖海燕巢十月流莺隔云云】 
[丽句]通用 【寿州万岁寿同名庆成寿开长庆天宁四海天均照阳月天本端阳三千日六百晨一帝十年天共保二五生双十节午真亥借拆成朝】 
　　　十一
[史]破悬瓠 【[旧唐书]是日节度使李愬袭城擒吴元济裴度先遣宣慰副使马总入城安抚裴度当元和长庆间乱臣贼子惮度之威棱有奉使绝域者君长必问度之年齿几何状貌孰似天子用否其畏服如此】 [集]黍臛 【[荆楚岁时记]是日作俗谓之秦岁首】 校猎 【[玉海]宋太祖近郊】 小香占城稻 【[又]真宗天禧二年是日召近臣于玉宸殿观刈赐宴安福殿上作七言诗从臣皆贺】 [杂]乘麒麟 【[集仙记]女仙谢自然有仙来召是日即升天初服天衣以旧着衣（上□下田）绳床上仍下降着旧衣置天衣于鹤背云去时乘麟来时乘鹤】 [诗]蝇羽蛩音 【[丰坊是日作]朝瓮尚夕寐惟】 
[丽句]通用 【悬瓠城坚鹜鹅声乱功收蔡玉宸殿敞鹦鹉香清妙过莲炊黍维馨臛雉维珍岁时犹记秦元旦驭鹤而来骖麟而去床第曾（上□下田）谢女僊】 
　　　十二
[集]黄云捧月 【[玉海]宋仁宗嘉佑四年是日庙中行礼月色皎然有】 白玉带 【[又]神宗熙宁六年是日熙河奏捷紫宸殿称贺上解所服赐宰臣王安石】 知制诰 【[宋学士集]哲宗元年是日苏东坡入翰林】 佛迹 【[长公外纪]绍兴元年是日东坡与幼子过游惠州东北三十里之白水山岩浴于汤池热甚其源殆可熟物循山而东少北有悬水百仞八九折折处辄为潭深者（石追）石五丈不得其所止雪溅雷怒可喜可畏水涯有巨人迹数十所谓也暮归倒行观山烧火甚俛仰度数谷至江山月出击洑中流掬弄珠壁到家二鼓复与过饮酒食余甘煮菜顾影颓然不复甚寐书以付过】 同生 【[小传]元武宗至大庚戌年宋景濂与祖同以是日生六岁入小学其师包文叔授以季澣蒙求一日而尽自后日记千余言九岁即能诗】 [诗]玉雪 【[苏轼是日佛迹岩作]奔雷溅潭洞开水府】 饥蚊渴虎 【[又]潜鳞有掉尾取】 羊皮狐腋 【[任伯雨元符二年是日述怀作]不数千岂让一】 
[丽句]通用 【嘉庙礼行黄云捧月呈天瑞熙河捷奏白玉纡朱拜圣情奔雷飞雹溅珠泉目眩蛟饥虎渴劲草疾风知铁柱心轻狐腋羊皮】 
　　　十三
[集]从风抱日 【[柳氏旧闻]唐肃宗吴皇后坐父事没入掖庭玄宗幸忠王邸见王服御萧然傍无媵侍命高力士选掖庭宫人以赐之而吴后在籍中顷之后时寝魇不寤吟呼若有痛气不属者肃宗呼之不解秉烛视之良久方寤肃宗问之后手掩其左胁曰妾梦有神人长丈余操剑谓妾曰帝命与汝作子自左胁以剑决而入腹痛殆不可忍及今未之巳也肃宗验之于烛下有若綖而赤者存焉以开元十四年十月十三日生代宗于东都上阳宫之别殿玄宗幸汝州之温汤有望气者云宫中有天子气玄宗即日还宫是夜帝降诞独孤及表置天兴节其日庆云见常衮贺表曰十月良月远膺盈数之期后天奉天近和下元之历从风萧索抱日萦回色涵流渚之虹影杂绕枢之电】 鸣雁 【[宋文鉴]程颐母侯氏于景德元年是日生母善诗有夜闻题曰何处惊飞起雝雝过草堂早是愁无寐忽闻意转伤良入沙塞外羁妾守空房欲寄回文信谁能付与将夫人弟世可称名儒才自谓不如夫人卒于皇佑四年享年四十九追封上谷郡君】 朝云 【[长公外纪]宋哲宗元佑二年是日苏东坡惠州到任寓居嘉佑寺是时侍妾随之】 [杂]南斗降 【[道经]】 [诗]种麦河淤 【[苏轼熙宁十年河决澶渊注巨野入淮泗自澶魏以北皆绝流而齐楚大被其害至十月十三日澶州大风终日而河流一枝巳复故道因喜作河复歌]楚人满仰看浮槎栖古渎】 
[丽句]通用 【母赋洛川归雁玉徽银柱旧音声妾从海上朝云茗碗熏炉新活计庆云抱日神剑挥风尽望宫中天子气古渎栖查新淤种麦谁吟河北地平歌】 
　　　十四
[集]延庆节 【[天中记]唐文宗太和七年是日宣宗生懿宗于藩邸以其日为】 次泗州 【[通考]宋高宗建炎元年是日驾至二十七日扬州驻跸】 龟兹乐作 【[酉阳杂俎]国风俗每于是日至岁穷始罢】 枸（木巳）汤 【[云笈七签]是日取煎沐浴令人光泽不病】 [杂]海蟾子生 【[道书]刘操字宗成其号也改名玄英仕辽为宰相遇纯阳即解相印于是日诞】 乘青骡 【[集仙录]是日马炼师升仙】 [赦文]凤台龟洛 【[苏轼元佑二年是日西京奉安神宗皇帝御容礼毕西京德音赦文]朕以寡昧仰继圣神顾瞻山陵未忘弓剑之慕益广宗庙以奉衣冠之游祇遣辅臣往严像设敞之仙宇粲之仁祠睟表一临陪京增重山川改色方贡祥而效珍父老纵观或太息而流涕宜施雷雨之泽以答神人之心于戏好生育物既推文马之慈崇德措刑终成神考之志资尔有众宜体朕怀】 [诗]神爨 【[唐玄宗是日幸凤泉汤]阴谷含汤泉养圣功】 岐凤陈宝 【[又]不重鸣谁矜雄】 坎意干心 【[张说和御制幸温泉汤]无私劫称物平】 铜垆石鼎 【[苏轼是日以病在告独酌]烧柏子煮山药】 风缆 【[又]此生独何幸欣初泊】 颜跖松乔 【[又]誓逃网行赴约】 镕铅作玉 【[前人是日独酌试药玉滑盏有怀诸君子明日望夜月庭佳景不可失作诗招之]煮白石真自欺】 荷心镜面 【[又]虽浅狭良渺弥】 千层雪 【[王源庆是夜步月同闵子耐庵丘廷仪在董复园江]右署作步月吟诗岂知月月跃纸背】 玄霜窟 【[又]宝窗八万二千寒凤凰飞下】 涵红雪 【[闵南仲是夜和]芙蓉花前一片月艳如秋水】 婵娟窟 【[又]梦回瞥见月如人瑶台却是】 琼雪 【[董闻京是夜和]堪当吾饮惟明月水撼玻璃浸】 热中人 【[又]寒芒愁杀】 千仞辉 【[又]鸑鷟高延麒麟奋起三山窟】 
[丽句]通用 【碧鸡陈宝紫凤岐祥汤谷一十三神爨银甲纹筝玉钿雕瑟龟兹七十五良宵醉逃颜跖醒赴松乔今宵风缆欣初泊石煮镕铅杯倾药玉明夜蟾光相更圆】 
　　　十五
[史]迫骑 【[唐书]玄宗年七岁是日车骑至朝堂金吾将军武懿宗忌上严整诃排仪仗因欲折之上叱之曰吾家朝堂于汝何与敢吾从则天闻而特加宠异之】 道德经 【[明皇实录]三元日令崇文学士讲南华经】 出游 【[唐书]焉耆国东高昌西龟兹南尉犁北乌孙俗尚娱游七月七日祀生祖是日王至岁尽止】 封泰山 【[会要]大中祥符元年是日诏上通泉庙为灵泒侯亭亭山为广禅侯峄山神为灵岩侯祥符二年是日诏天齐王加号仁圣天齐王祥符七年是日三郎威雄将军为炳灵公据五代会要后唐长兴四年三郎为威雄大将军上不豫泰山僧进药小康僧请封之据宋朝会要庙在兖州泰山下即泰山神三郎也】 作糜 【[金史]章宗明昌四年命给米诸寺自十月十五日至次年正月十五日以食贫民】 [集]赤凤来 【[西京杂记]戚夫人是日入灵女庙以豚黍乐神吹笛击筑歌上灵之曲既而相与连臂踏地为节歌】 传缄 【[合璧事类]杜牧太和五年十月望半夜时有疾呼者牧之曰必有异亟取火来及发之果集贤学士沈公书一道曰亡友李贺且死以其文求序】 不禁夜 【[山堂肆考]宋太宗是夜御东华门】 张灯 【[天中记]太平兴国五年下元凉城始七月中元亦然如正月上元之夕至淳熙元年始罢】 雪堂 【[苏轼后赤壁赋]十月之望步自将归于临皋二客从焉过黄泥之阪霜露既降木叶尽脱人影在地仰见明月顾而乐之行歌相答予乃摄衣而上履巉岩披蒙茸踞虎豹登虬龙攀栖鹘之危巢俯冯夷之幽宫盖二客不能从焉】 隧神穴 【[四裔考]高句丽其先出夫余王尝得河伯女因闭于室内为日所照引身避之日影又逐既而有娠生一卵夫余王弃之与犬豕皆不食弃于路牛马避之独众鸟以毛茹之王剖之不能破还其母母以物褁置暖处有一男破而出及长字之曰朱蒙夫余之臣以朱蒙非人所生欲谋杀之其母告朱蒙朱蒙东南走中道遇大水欲济无梁追者甚众朱蒙告水曰我是日子河伯外孙于是鱼鳖成桥朱蒙得渡至纥升国城居焉号曰高句丽因以高为氏国东有穴号每以是日祭之礼仪甚盛王与妃嫔登楼张乐大宴】 木叶山 【[通考]在蓟州马兰谷外是日进垛国主与押番臣僚望奠酒拜用番字书状同焚云寄库】 龙会 【[神枢]见前】 [杂]校籍 【[藏经]是日下元九江水府帝君十五河源溪谷大神与阳谷神王水府灵官同降人间定人生善恶罪福】 解厄 【[正乙要旨]是日水官】 生天会 【[阴阳]是日水府建】 锺离子 【[集仙录]是日升仙】 阿仙 【[又]衡岳真人是日升】 [表]东序西戎 【[苏轼是日贺驾幸太学表]辇回原庙既崇广孝之风幄次儒宫复示右文之化礼行一日风动四方恭惟皇帝陛下文武宪邦聪明齐圣大度同符于艺祖至仁追配于昭陵故举旧章以兴盛节臣早尘法从久侍君帏永矣驰诚想闻今语于斐然作颂行观献馘于云云】 祖构孙谋 【[前人是日驾幸太学贺太皇太后表]济济多士灵承上帝之休雍雍在宫服膺文母之教永惟坤载之厚辅成天纵之能惟使文子文孙莫不仁故于先圣先师无所愧恭惟太皇太后陛下忧深德燕黄裳之文斧藻万物青衿之政长育群材岂惟鼓舞于士夫实亦光华于史册云云】 [诗]云横月卧 【[前人是日观月黄楼]山下白匹素水中明浮图】 三生福 【[前人是日狱中恭闻太皇太后不豫有赦作]汉官自种楚客还招九死魂】 如鉴如冰 【[朱之才是夜连枝诗]坐觉飞霜明瓦屋天寒月】 宝月 【[又]湛若琉璃含此中无减亦无增】 投壶窃药 【[钱谦益是日读梅村艳诗作]玉女和天笑嫦娥为月孤】 雨筏冰椽 【[镏崧是日闻永新破诸凶就戮无遗喜赋]寡妻牵尪子负】 狐鼠乌鸢 【[又]刳肠剧啄脑任】 禾山屏山 【[又]春前绿雪后妍】 不眠吴质 【[董文骥是夜宿平定州问月亭因思往事]愁为客奈寡姮娥决故夫】 玲珑秋树 【[又]底事团团圆向我挂冰壶】 [词]秋瓞 【[辛弃疾念奴娇赵晋臣生日自赋属余和之]冻芋旁惟】 紫云如阵 【[又]妙歌争唱新阕】 一丈雪 【[成德蝶恋花与经岩叔别]极目嵯峨天山】 红闰月 【[又]此夜团圞】 
[丽句]通用 【东君别子河伯外孙鱼鳖成桥开国主燕筑秦筝吴（龠欠）楚舞凤凰为曲赛灵祠冬孟张灯秋孟张灯三五月圆同好月下元给米上元给米九十春糜非小春】 
　　　　望日立冬
[诗]温帽雪堂 【[华仁源作]魏文新命攽苏子重游步】 
[丽句]通用 【雀雉无声瑶镜分柑霜落齿麦葵生翠金盘尝稻雪流匙一丸玉弹走冰天苹波生骨十月雪堂过赤壁蜃阁吹云】 
　　　十六
[史]龙首人身 【[甲子会纪]盘古氏神灵一日九变盖元混之初陶融造化之主也生天生地生人皆由于此首出御世故曰盘古氏又曰浑敦氏荆湖南北以是日为盘古生日以候月之阴阳[路史]古传盘古右手为东岳左手为西岳腹为中岳首为南岳足为北岳】 新漏刻铭 【[五代]天监六年以旧漏乖舛敕治新漏是日陆倕作新漏刻铭进御铭曰一暑一寒有明有晦神道无迹天工罕代乃置挈壶是惟熙载气均衡石晷正权概世道交丧礼术销亡遽迁水火争倒衣裳击刀舛次丛木乖方爰究爰度时惟我皇方壶方次圆流内袭洪杀殊等高卑异级灵虬承注阴虫吐吸焂往焂来鬼出神入微若抽茧逝如激电耳不辍音眼无留盻铜史司刻金徒抱箭履薄非兢临深罔战授受靡愆登降弗爽唯精惟一可法可象月不知来日无藏往分以符契至犹影响合昏暮卷蓂荚晨生尚辨天意犹测地情况我神造通幽洞灵配皇等极为世作程】 崇德殿 【[宋史]太宗兴国三年是日宴宰相亲王以下及契丹使高丽使诸州进奉使于以干明节罢大宴故也是后宴外国使为常其君长来朝先遣使迎于候馆】 [集]广成汤 【[玉海]唐玄宗开元十四年是日幸汝州】 戈甲旌旗 【[经武要略]宋孝宗干道四年是日幸茅滩大阅上亲御甲冑指授方略耀日蔽天六师讙呼犒费有加】 寒姿生 【[占昼]是日日晴主冬暖】 [杂]上紫府 【[道书]东华帝君王姓玄甫其名也得老子之道隐昆仑玉台是日洞天自称少阳帝君后于终南凝阳洞授道锺离子】 [诗]水云黄 【[苏轼是日记所见]风高月暗淮阴夜发朝山阳】 蛟龙鱼鳖 【[又]共言厌旧穴随徙空陂塘】 
[丽句]通用 【九变体元五岳安贞万八千龄传古帝铜史司刻金徒抱箭三百六十表新铭朔南同轨日月连珠兴国肆筵于广殿旍旆障天戈鋋耀日寿皇大阅乎茅滩】 
　　　十七
[史]圜丘 【[元史]顺帝至正三年是日亲祀昊天上帝于以太祖皇帝配飨右丞相脱脱为亚献官太尉枢密知院阿鲁秃为终献官】 [集]赤光 【[天中记]晋天福四年宋太宗母杜氏梦神人捧日以授巳而有娠于十月十七日生帝于浚仪官舍是夜上腾如火闾巷闻有异香太平兴国二年宰臣上表请以是日为干明节淳化元年改为寿宁节太宗神功圣德文武皇帝讳炅初名匡义改赐光义帝幼不与他儿戏皆畏服】 茶彩 【[稽古录]宋仁宗庆历五年是日猎于杨村上亲射鹿及雉兔遣使荐太庙既而召父老临问赐饮食而退宰臣昌期等奉陛下顺时田猎登庙俎以昭孝阅军实以讲武饮耆年以养老赐田夫以劝农一出而四美具望宣付史馆从之】 裙带词 【[东坡集]元丰五年轼初自蜀应举京师道过华清宫十月十七夜梦明皇令赋太直妃觉而记之今书赠何山潘大临邠老云百迭漪漪水皱六铢纵纵云轻植立含风广殿微闻环佩摇声】 存问 【[事文类聚]苏轼是日上疏曰臣近以左臂不仁两目昏暗有失仪旷职之忧坚乞一郡伏蒙圣慈降诏不允遣使赐告养疾恩礼之重万死莫酬云云】 著作郎 【[宋学士集]淳熙七年东莱吕成公官秘书是日升为】 御女 【[新书]见前】 [诏]三年千里 【[苏轼元佑元年是日代赐新除依前光禄大夫刑部尚书苏颂辞恩命不允诏]卿笃于仁心深于经术用心司寇期于无刑朕惟孝处之深不夺其志又推才难之故以待其来卿而不能谁当能者亟服乃事母烦力辞】 珍剂 【[前人元佑二年是日赵州赐大辽贺太皇太后正旦大使茶药诏]卿久勤轺传远犯风埃眷言行迈之劳良极轸怀之意往颁以辅至和】 问劳 【[前人是日赵州赐大辽贺皇帝正旦大使茶药诏]卿远庆春朝笃修邻好永惟使事之重遂忘行役之劳既极叹嘉宜申】 使华 【[前人又赐副使诏]卿徂岁向晚修途苦寒方趋造于会朝未即安于舍馆往加恩锡增重】 [诗]白首功名 【[陆游是日生日平旦风雨骇人及余堕地乃止]无尺寸茅檐还听雨声眠】 招吏部 【[前人大椿堂小集胡从周季怀以予目疾许送白酒不至作]勿学比舍郎夜半招吏部】 
[丽句]通用 【丹砂丸梦中捧瑞帝应三祯玄英节猎内观神相陈四媺华清梦笔六铢裙环佩成词元佑攽珍九灵药凤龙团饼】 
　　　十八
[史]邦本人心 【[唐书]懿宗十四年是日疾甚制曰朕守大器之重居兆人之上日慎一日如履如临旴昃劳怀寝兴思涉道犹浅导化未孚实有虑于阙政且无暇于怡神竟未少瘳日加寖剧谋于卿士思阐鸿猷皇储第五男晋王俨孝敬温恭宽和博厚俾崇允协即日崩俨登皇帝位即僖宗也】 [集]甡甡濯濯 【[玉海]宋真宗天禧三年是日后苑观滑州所献白鹿因作赋曰瞻彼中林震于珍物于野标一角以为奇其仪阅千龄而成白宛如雍畤之符来伏文王之囿云云】 御女 【[新书]见前】 [杂]三天奏箓 【[道经]】 五百罗汉 【[佛经]是日会经】 [诏]维岳如陵 【[苏轼元佑二年是日代赐宰相吕公着生日诏]卿三世将相四朝耆老赉我良弼实惟兹辰茂膺之灵永锡之寿宜颁宠数以示眷怀】 [状]备论 【[前人元佑五年是日进何去非状奏]伏见承奉郎徐州州学教授何去非文章议论实有过人笔势雄健得秦汉间风力元丰五年以累举免解答策廷中极论用兵利害先帝览而异之特授右班殿直使教授武举不久遂为博士臣窃揆圣意必将长育成就以待其用岂特以一博士期去非而巳哉而去非立志强毅不苟合于当时故莫为一言成就之者臣任翰林学士日尝具以此奏闻乞换文资置之太学虽蒙恩换承奉郎而今者乃出为徐州教授比于博士乃似左迁非独臣人微言轻不足取信亦恐朝廷不见其文章议论无以较量其人谨缮写去非所著二十八篇附递进上乞降付三省执政考览如臣言不谬乞除一馆职非独风晓士类亦以彰先帝知人之明一经品题决无虚士书之史册足为光华若不如所举臣甘伏朝典】 
[丽句]通用 【五星应第八德标名干龙飞于光启一角呈奇千龄化白雪鹿颂于天禧五百阿罗会期而谈贝叶二八备论缮书以进彤庭】 
　　　十九
[史]修洛阳宫 【[通略]宋太祖开宝八年将议巡幸是日遣王仁珪李仁祚焦继勋同室明年帝至洛阳睹其壮丽仁珪等并进秩】 夕造德玄 【[宋史]马韶赵州平棘人习天文三式开宝中太宗以晋王尹京申严私习天文之禁韶素与太守亲吏程德玄善德玄每戒韶不令及门九年十月十九日既韶忽恐甚诘其所以来韶曰明日乃晋王利见之辰德玄惶骇止韶一室遽入白太宗太宗命德玄以人防守之将闻于太祖及诘旦太宗入谒果受遗践祚韶以赦获免踰月起家太平兴国三年擢太仆寺丞】 天佑节 【[又]宁宗是日生为寻改为瑞庆节】 [集]御女 【[新书]见前】 [杂]鸾鹤千万 【[集仙记]贞元十年是日卢仙降于女仙谢自然之庭自辰至未方去降时众仙毕集或乘麒麟或鸾或龙】 [诗]日落龙翔 【[杜甫大历二年是日夔州别驾元特宅见临颖李十二娘舞剑器壮其蔚跂问其所师曰余公孙大娘弟子也因作剑器行]（火霍）如羿射九矫如群帝骖】 雷霆江海 【[又]来如收震怒罢如凝清光】 斗八七 【[梅尧臣皇佑辛卯是日书窜诗]红经纬金缕排科】 双莲花 【[又]比比篝灯戴星出】 [词]黄金三径 【[葛立方浪淘沙是夜赏菊]照眼烂可徂东篱】 年大也 【[又]待插满头且泛芳枝】 
[丽句]通用 【觚棱青染驰道丹飞洛下新宫开玉殿金缕冰萦红经月挂川中异锦贡灯笼龙翔蜺遶海立江飞舞剑感公孙李氏鹤背鸾翎麟腰虬角乘烟怀谢女卢仙】 
　　　二十
[史]太白岁星 【[史纂]东汉郎顗字雅光父宗善风角顗专父业昼研精义夜占象度阳嘉年谓顺帝曰十月二十日与合于房心太白在北岁星在南相离数寸光芒交接房心者天帝明堂布政之宫今太白从之交合明堂金木相贼而反同合此以阴陵阳臣下专权之异也】 [集]月圆如望 【[夷坚志]宋宁宗庆元二年是夜三更后月出时临安嘉兴两郡人未寝者皆见其团圆如望夕太史奏为上瑞其地当十岁大稔其冬不雪明春无雨民极以为忧下诏恻怛恳祈中夏雨足果大稔】 东归 【[宋学士集]吕忠肃公仲实初为集贤学士因议钱币与丞相脱脱不合于元至正庚寅十月二十日翩然公蚤师萧贞敏公传性命之学真知实践故立朝极有可法】 沾日 【[通书]是日为中州以验马畜江南多不准】 御女 【[新书]见前】 [诏]仪刑风采 【[苏轼元佑元年是日代赐韩绛上表乞致仕不允诏]功成身退人臣之常寿考康强有不得谢卿出入将相垂三十年岂一小郡尚勤元老徒得君重卧护一方使吏民瞻师尹之蛮方识汉相之丘园之请朕未欲闻其省思虑时寝食亲近药饵以副中外之望】 麟凤 【[前人是日代赐致仕依前光禄大夫范镇赴阙诏]有德君子以精神折冲譬之能服猛摰朕虚怀前席以致诸老非敢必以事诿也苟得黄发之叟皤然在位则朝廷尊严奸宄消伏卿虽笃老乃心王室毋惮数舍之劳以副中外之望】 [赞]戊巳丙丁 【[前人绍圣元年是日题思无邪斋赞]饮食之精草木之华集我丹田我丹所家我丹伊何铅汞丹砂客主相守如巢养鸦培以耕以赤蛇化以滋以河车乃根乃株乃实乃华昼炼于日赫然丹霞夜浴千月浩然素葩金丹自成曰思无邪】 [诗]重衾重茵 【[王禹偁是日甚寒]又盖覆衰懒身】 箫吹潮漏 【[钱谦益是夜宿假我堂梦谒吴相伍君延坐前席享以鱼羹感而有述]江上商飙发胥门朔气移】 闪朱旗 【[又]郑重吴宫鱼脍飨寒灯一穗】 
[丽句]通用 【南木北金舍天狐而守星兔缺蟾残桂变玉镜而化金钩慰留师尹之仪刑注意于亲药饵命下蒲车而征召虚怀以喻凤麟】 
　　　二十一
[史]大明节 【[五代]梁太祖于是日主为】 校猎 【[宋史]太祖建隆四年是日近郊】 饮福宴 【[又]真宗祥符年命枢密副使张升望告昊天帝服通天冠绛纱袍执圭乘舆至大庆殿门外降舆乘大辇至天兴殿飨毕乘大辇还宫更服靴袍御紫宸殿宰臣百官称贺大赦至是日诣诸观寺行恭谢礼御集英殿为】 [集]平高丽还 【[册府元龟]唐高宗干封元年是日李绩】 巢谷 【[夷坚志]字符修与二苏同乡年一百一十七岁瞳子碧光炯然以是日遍告邑中闭户而去】 免匕首 【[齐东野语]绍兴乙亥十月秦桧病笃是日车驾幸桧第视疾巳不能言怀中出一札乞以熹代辅政上既出问之乃曹泳为此遂安置泳于新州泳以桧所拔用而感恩熹乃桧妻党王氏蠢子是日上告杨郡王曰朕今日始膝裤中带】 [杂]玄帝降 【[道书]】 [状]黯浅乖谬 【[苏轼元年是日参定叶祖洽廷试策状]准给事中赵君锡封驳祖洽廷试对策有讪及宗庙之语臣取到祖洽试策卷看其略云祖宗以来至于今纪纲法度苟简因循而不举者诚不为少又云与忠智豪杰之臣合谋而鼎新之臣谓祖宗拨乱反正承平百年纪纲法度最为明备纵使时异事变理合小有损益亦不当谓之因循苟简便欲朝廷与大臣合谋而鼎新之详此显是祖洽学术议论云云】 [诗]长烟涌波 【[孔平仲是夜出门见火起]月魄死其间有物如撒星】 [词]三三九九 【[魏了翁鹧鸪天范靖州是日生日]律管声余亥玄经卦起中】 
[丽句]通用 【苎衫粳酒云袂风巾八十一翁平乐浪金骨玉颜碧瞳绿发百十七老记元修】 
　　　二十二
[史]莲花（室去至改夆） 【[史纂]陈抟字图南号扶摇子亳州人也与老子同乡生而不能言四五岁戏涡水滨有青衣媪置怀中乳之始能言聪悟过人及长习经史一览无遗曰吾向所学足以记姓名而巳吾弃此游泰山之巅长松之下与赤松黄石辈论出世法合不死药安可与世俗辈脂韦汨没出入生死轮回间乃尽弃家业惟携一石铛而去至端拱元年是日化形于下张超谷中】 青杉闸 【[史事实]宋孝宗太祖七世孙也父秀王母张氏梦府君拥一赤羊来遗之曰以此为识巳而有娠以建炎元年是日生秀州之官舍红光满室如日正中有外医张浩云少为德清闸官一日过嘉兴忽睹丞厅赤火照天疑为回禄入视乃赵县丞室中适免娠是诞育孝宗也绍兴三十二年受禅以生日为会庆节吴芾表云佑格高穹方启明昌之运庆锺良月半逢震夙之期】 龙会 【[神枢]见前】 御女 【[新书]见前】 [诗]无定柳 【[苏轼是日闻种谔破西夏]故知河边得共中原雪絮春】 森严机警 【[刘克庄是夜宿瀑庵读刘宾客集]似听元戎令如看国手棋】 
[丽句]通用 【红光满室朱火照天赤羊梦应青杉闸黛媪置怀赤松作伴石铛僊化翠莲峰】 
　　　二十三
[集]神人足迹 【[宣室志]唐肃宗至德二年是日丰乐里开业寺有甚长自寺门外至佛殿先是有客宿于寺梦一人长二丈余披金甲立于寺门外俄而以手开其门俛而入寺行至佛殿顾望久之客惊而寤及晓视其门巳开矣即以梦告于寺僧共见神人之迹寺僧告于京兆京兆以闻上命中使验之如其言】 分司刺史 【[玉海]唐文宗太和元年是日以新授同州刺史白居易为太子少傅以汝州刺史刘禹锡为同州】 御女 【[新书]见前】 [杂]八关斋 【[?公集]支道林与何骠骑期当为合以十月二十二日集同意者在吴县土山下二十三日清晨为斋始道士白衣凡二十四人清和肃穆莫不静畅至次日朝众贤各去】 [诗]白米红盐 【[杨维桢盲老公刺拜住哥台长戊戌十月二十三日党海寇用壮士椎杀之迈里古思将黄中禽拜住戮其家]十万家凤笙龙管三千指】 
[丽句]通用 【长安萧寺告幽奇金甲怪先呈迹着神人宣室同州刺史分刘白银鱼看并灿风吹仙梦莆关】 
　　　二十四
[集]凤泉汤 【[玉海]唐玄宗开元三年是日大搜于】 降圣节 【[事物纪原]宋真宗祥符五年诏以十月二十四日圣祖降延恩殿日为先是唐会昌元年诏以圣祖降改为降圣节则宋朝用唐遗也】 太清楼 【[玉海]宋仁宗天圣九年是日宴近臣于饯翰林院学士孙奭知兖州】 御女 【[新书]见前】 [杂]保生降 【[道书]是日天尊】 [诗]商颜邓鄙 【[韩愈元和十四年三月至潮州是日以宪宗加号量移袁州刺史闻命即日上道未能携家作]暮雪逢人少春泥见驿赊】 一色万重 【[程颐是早见雪登白云台]乾坤白山水青】 人间临下 【[前人是日初见雪呈相国元老]都变白不胜清】 翠迷白占 【[明宣宗是日水亭作]洞口松千个林梢鹤一群】 [词]媚晴滩 【[辛弃疾浣溪沙是日从泗州刘倩叔游南山]淡烟疏柳】 午琖春柈 【[又]雪沫乳花浮蓼芽蒿笋试】 古之儒 【[前人前调送梅庭老是日赴潞州学]上党从来天下脊先生原是】 
[丽句]通用 【鳄渚量移一片萍乡鸣玉沼凤池赐饯千寻驺县女郎台金铉鼎元老和羹酿出乾坤如玉白云台逸民齐物酝成山水都清】 
　　　二十五
[史]天符节 【[宋史]徽宗政和二年以是日生为】 [集]天雀 【[太平广记]贞元十年是日有大鸟集长安形类鸾而毛彩异名曰曰神雀降则国家常有大福遍身毛孔中血出沾衣作道陂山水横纹洗之转觉分明向日视之色似金手触之如金声】 [杂]乘青牛 【[升仙集]周元王元年是日老子度函谷关令尹喜先敕门吏曰有老翁从东南来薄扳勿听过关其日果来留之授喜道德经五千言】 [祝文]翿舞雩咏 【[苏轼元佑六年是日祈雨迎灵应侯张公祝文]文曰稽首龙公民所祇威德博而化能潜能飞食于颖人淮颍是依受命天子命服有辉为国庇命凡请莫违岁旱夏秋秋谷既微冬又不雨麦槁而腓闵闵农夫望岁畏饥并走群望莫哀我欷于赫遗蜕灵光照帏惠肯临我言从其妃荐其洁肥雨雪在天公执其机游戏俛仰千里一麾被及淮甸三辅王畿积润滂流浃日不晞我率吏民鼓钟旄旗拜送于郊以华其归尚飨】 [赋]蝭蝀鼋鼍 【[潘炎金桥赋金桥在上党南二里常有童谣云圣人执节渡金桥景隆二年是日帝经此桥之京因作]赋曰沔彼流水兮清且涟漪度水为梁兮斯焉在斯成金桥之巨而得铁锁之宏规当其受以全模观其曲面经始也则大火朝流成功焉乃天根夕见彰于圣德发于讴歌千人唱万人和丹（护去言改舟）蜿蜒倚晴空之瑰材栉比超渡海之人且告符功惟用壮非填鹊之可比法牵牛而为壮鹤鸣处于雁覆晴川异东明击水而徒步非秦帝驱山而着鞭惟彼童谣兮言犹在耳大人应运兮奉天而起乘彼桥以径度按周道以如砥于是提三尺乘六龙怀万邦入九重云云[注]三国志大余国传注云东明走以弓击水则鱼鳖浮为桥】 
[丽句]通用 【色夺（金婴）镠声铿钟磬如鸾天雀集长安云横鹳鹊海架鼋鼍似蜺金桥歌上党】 
　　　二十六
[集]进疏食 【[玉海]宋真宗祥符三年是日诏大官宰臣请御常膳】 通元真人 【[事物纪类]唐天宝元年李林甫奏文子号通玄真人庾桑子号洞灵真人至宋真宗祥符五年十月二十六日礼仪院请改文子为】 游南屏 【[长公外纪]宋哲宗元佑五年是日东坡在杭州与晦老全翁元之敦夫寺至十二月又游小灵隐听林道人弹琴是时坡年五十五】 [诗]后夜龙 【[东坡集]元佑六年颍州久旱苏东坡闻颍上有张龙公神祠灵异乃斋戒遣男迨与州学教授陈履常往祷之迨亦颇信道教沐浴斋居而往明日常以龙骨至天色少变十月二十六日景贶履常二欧阳作诗云作云天明雨填渠梦回闻剥啄谁呼赵陈予景贶拊掌曰句法甚新前此未有季默曰有之长官请客吏请客目曰主簿少府我即此语也相与笑语至三更归时星斗灿然就枕未几而雨巳鸣檐矣至朔旦日作五人复会于郡斋叹龙公之盛德嘉诗语之不谬季默欲书以为异日一笑景贶出迨作诗云吾侪归卧（骨旱）骨裂会友携壶劳行役东坡笑曰是儿也好勇过我】 
[丽句]通用 【天子进嘉蔬诏出笾羞八珍五齐臣蠲膳龙公施解泽梦回剥啄三更四点雨鸣渠】 
　　　二十七
[史]石马来 【[晋书]戴洋字国流妙解占候小数吴末为台吏知吴将亡托病不仕祖约府内地忽赤如血洋曰按河图征云地赤如升血当有下犯上恐十月二十七日当饮淮水至期石勒骑大至攻城其日西南兵火俱发约大惧会风回贼退时传言勒遣骑向寿阳约曰必无此事寻而传言果妄】 [集]四瑞乐章 【[玉海]宋太祖干德六年是日和岘言汉获天马赤雁神龟白麟之瑞并为郊庙歌国朝合州进瑞木成文驯象从南方至秦州获白鸟黄州获白雀并合播在管弦荐于郊庙诏岘作瑞文驯象玉鸟皓雀以备登歌】 [杂]紫微降 【[道经]是日北极大帝下】 [诏]寿康 【[苏轼元佑元年是日代赐金紫光禄大夫守尚书右仆射兼中书侍郎吕公着生日诏]卿将相三世辅翼两朝方斯干献梦之辰有既醉太平之福宜膺庆赉永锡】 [诗]三昧手 【[苏轼以南屏谦师妙于茶事是日予游寿星寺远来设茶赠之]道人晓出南屏山来试点茶】 兔毫斑 【[又]忽惊午琖】 风腋 【[又]天台乳花世不见玉川今安有】 
[丽句]通用 【滇池驯象合浦瑞文谁作白麟奇木对秦陇玉乌黄州皓雀堪登朱雁墨鹇歌】 
　　　二十八
[集]屯西郊 【[唐]历代宗大历八年回纥寇邠州郭子仪遣朔方兵马使浑瑊战于宜禄官军大败马璘出兵击之又败璘遣军斫其营破之十月二十八日上诏追诸道兵始退去】 山亭 【[玉海]宋真宗祥符四年是日召辅臣至苑中观太宗圣制四部群书又至玉宸殿作五言诗王旦等皆赋】 先天纪 【[又]祥符八年是日枢密使王钦若上纂集圣祖事迹十二卷以为名】 [诗]风声雨点 【[陆游是日风雨大作]翻海涛堕车轴】 雄风雌霓 【[钱谦益是日假我堂文宴诗]序曰嗟夫地老天荒吾其衰矣山崩钟应国有人焉于是渌水名园明灯宵集金闺诸彦秉烛夜谭相与恻怆穷尘留连永夕珠囊金镜揽衰谢于斯文红药珠樱感升平之故事杜陵笺注刊削豕鱼晋室阳秋镌除岛索三爵既醉四座勿諠良夜渐阑佳咏继作悲凉甲帐似拜通天沾洒铜盘如临渭水言之不足慨当以慷夜乌咽而不啼荒鸡喔其相舞美哉吴咏诸君既斐然而成文和以楚声贱子亦慨然而作赋无以老耄而舍我他人有心悉索敝赋以致师则我岂敢客为吴江朱鹤龄昆山归庄嘉定侯汸长洲金俊明叶襄徐晟陈三岛堂之主人张奕拈韵征诗者袁骏余则虞山钱谦益也[诗]正喜鹰搏兔应怜獭祭鱼】 金虎玉鱼 【[又]风烟极目无霜露关心有】 故国灵胥 【[又]草杀绿芜怀花残红烛感】 
[丽句]通用 【前日斫营今日屯郊（丽?）虎耀汾阳之武苑中观书殿中作赋矕龙纪文正之赓】 
　　　二十九
[史]翠芳亭 【[宋史]真宗景德四年是日诏皇太子宗室近臣诸帅赴玉宸殿观稻赐宴仍以稻分赐之】 [集]出板垂旐 【[甄异录]长沙王思规为海盐令一日见一吏问此谁吏答曰召海盐令为主簿因置床前吏又曰期限尚远在十月二十九日若不信我到七月望日中时视天上当有所见思规敕家人至期看天闻有雷声空中见人罗列如送车状后用规卒正十月二十九也】 
[丽句]通用 【十月获稻中戊尝新翠芳亭赐红莲映首冬献羔上辛酿酒玉宸殿宴黑貂辉】 
　　　三十
[史]流星殷殷 【[唐书]高祖武德三年是夜有坠于东都城内有声帝谓侍臣曰此何祥也起居舍人令狐德棻曰昔司马懿伐辽有流星坠于辽东梁水上寻而公孙渊败走晋军追之至其星处斩之此王世充灭亡之兆也】 [集]召妻子 【[考异]张憬藏许州长社人少工相术与袁天纲齐名太子詹事蒋俨年少时尝遇憬藏因问禄命憬藏曰公从今二年当得东宫掌兵之官秩未终而免职免职之后厄在三尺土下又经六年据此合是死征然后当享富贵名位俱盛年至六十一为蒲州刺史十月三十日午时禄绝后尝奉使高丽被莫辞支囚于地窖中经六年然后得归及在蒲州年六十一矣时开元五年十月三十日与之告别自云禄绝】 名忠敢 【[事物纪原]宋真宗景德四年十月三十日诏象州澄海指挥曰以城守之功也大中祥符九年诏广南东西荆湖南路选兵合澄海名曰忠敢分三指挥以备蛮寇】 观卜 【[杂志]颜恶来妙于易游市有妇人负囊粟来卜凡七人皆不能中而强索其粟恶来尤之卜者曰君能卜何为不卜之颜因筮之曰登高临下水涸涸惟闻人声不见形妇人曰娠巳七月矣昨汲井忽闻胎声颜曰十月三十日生男子也巳而果然】 [诗]苦雨轰雷 【[戴昺是日大雷雨]入冬常昨夜又】 [词]碧潋瑶翻 【[陈维崧沁园春是日怀庆使院望太行山积雪]雪满太行】 十万璚楼 【[又]素女凌空眩师泼水面面开】 霜鹰雪犬 【[又]看猎徒并代神仙王屋璐殿瑶阶】 
[丽句]通用 【流星坠洛下令狐陈魏晋之机祥澄海起象州大中合荆粤为忠敢七人卜易而不中神蓍未握岂知七月生男六年埋土而无伤刺史无征谁道六旬应算】 
　　十一月日次
　　　初一
[经]北岳 【[书]十有一月朔巡狩至于】 岁朔 【[三礼宗义]周以天正为夜半为】 [史]得宝鼎 【[封禅书]黄帝神策是岁己酉十一月朔旦冬至得矢之纪终而复始于是迎日推策复率二十岁复十二月朔旦冬至】 政生 【[史]昭襄四十八年正月旦于邯郸[通鉴注]正月之正秦法讳正呼为征月而转其声无道之君历千余年犹呼平声者岂不谬哉今正月只当读如去声为是】 合璧连珠 【[汉书]宦者淳于陵渠覆太初历晦朔望最密五星如连珠[桓谭新论]太初上元甲子夜半朔朝冬至时七曜皆会牵牛[应邵注]从天元巳来讫十一月朔朝冬至日月若五星如】 折本飞石 【[晋书]惠帝永康元年十一月戊午朔旦大风从西北来后赵王伦纂位】 波斯设会 【[北史]是日国人庶以上各相命召作乐】 次对 【[宋史]太宗淳化二年是日诏百官】 幸曲阜 【[又]真宗祥符元年封泰山以是日备礼谒先师庙内外设黄麾仗孔氏宗属并陪位帝服靴袍行献礼又幸叔梁纥堂命官分奠七十二弟子先儒洎叔梁纥颜氏初有司定议肃揖帝特展拜以表严师崇儒之意复幸孔林以树拥道降舆乘马至文宣王墓设奠再拜追谥曰玄圣文宣王祭以太牢修饰祠宇乃追封叔梁纥为齐国公颜氏鲁国夫人伯鱼母幵官氏郓国夫人】 [集]幸东都 【[玉海]唐高宗上元元年是日】 诛三贼 【[卓异]唐宪宗元和元年是日斩西川刘辟十二年是日斩淮西吴元济十三年是日斩浙西李锜宪宗皆同月日自古未有】 御烛宫壶 【[东坡集]东坡在玉堂十一月一日苦寒诏赐官烛法酒坡诗曰光分星辰乱拜赐雨露香】 历首 【[月令通考]以上元历十一月一日子时初一刻冬至为】 龙会 【[神枢]是月一日三日十九二十二二十八等日神交主恶风雨宜慎程途】 [杂]金简策书 【[道书]葛仙翁是日受太上三天】 王仙 【[群仙录]是日洪范升】 鸣钟 【[高僧传]唐京师大庄严寺僧智兴洺州人也励行坚白诵经持律不辍昏晓至大业五年仲冬次当直殿鸣钟其寺僧三果者有兄从炀帝南幸江都中路身亡骤无计也通梦于妻曰吾行至彭城不幸身死无善行今坠地狱备经五苦赖今十一月一日僧智兴发响声振地狱同受苦者一时解脱今生乐处思报其恩汝可具绢十疋谢之妻惊而寤白其事人无信者后凶计至与梦符如数以绢诣寺谢之寺众咸问智兴何缘乃感斯应智兴曰余闻罽腻叱王受苦闻钟得脱】 [制]要绖服事 【[苏轼元佑三年是日代除皇伯祖宗晟特起复制]门下曾闵之哀丧不贰事汉唐之旧礼有夺情矧于藩屏之亲实兼臣子之重虽闺门以恩掩义而公侯以国为家伯臣司宗职不可旷古有成言非予尔私其听朕命】 [诗]衣棱眼缬 【[苏轼元佑六年是日祷雨张龙公得小雪与客会饮聚星堂忽忆欧阳文忠公作守时雪中约客赋诗禁体于艰难中特出奇丽仆以老门继公后虽不足追配先生而宾客之美不减当时公之二子又适在郡故辄举前令以为汝南故事云]未嫌长夜作却怕初阳生】 文武圣贤 【[杨万里是日早起]自匀香底火教带老时愁】 [词]含笑试妆 【[毛滂浣溪沙是日花坞独酌见樱桃有花]不言春淡淡未遍雨萧萧】 
[丽句]通用 【鸣钟拯十类三涂罽腻叱王证果咏雪恨衣棱眼缬聚星堂夜流声黄锺（口十）管秬鬯开卣姬室历依乎天正翠釜行鳞朱丝登角波斯国尚此灵辰】
  </div>
  <div class="pagination">
   <a href="古今类传_page17.html">
    上一页
   </a>
   <span>
    ...
   </span>
   <a href="古今类传_page13.html">
    13
   </a>
   <a href="古今类传_page14.html">
    14
   </a>
   <a href="古今类传_page15.html">
    15
   </a>
   <a href="古今类传_page16.html">
    16
   </a>
   <a href="古今类传_page17.html">
    17
   </a>
   <span class="current-page">
    18
   </span>
   <a href="古今类传_page19.html">
    19
   </a>
   <a href="古今类传_page20.html">
    20
   </a>
   <a href="古今类传_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
