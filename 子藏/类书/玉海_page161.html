<!DOCTYPE html>
<html>
<head>
    <meta charset="UTF-8">
    <title>玉海 - 第 161 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 161 页/共 284 页</h1>
    <div class="content">　　建隆二年十一月己巳【九日】幸大相国寺移幸国子监三年正月癸未【二十五日】幸二月丙辰【二十三日】幸四年四月丁亥【六日】幸国子监谒文宣王庙【遂幸武成王庙】七月丁夘又幸　周显徳二年以天福普利禅院初建国子监国初又増置学舍太祖亲撰先圣及亚圣賛十哲以下分命宰臣两制撰太祖三幸国子监阅土木之功落成　建隆元年二月太祖幸国子监诏加饰祠宇及塑绘先圣先贤先儒之像帝亲制文宣王及兖公二賛　艺祖即位之月首幸国学次月又幸【祖宗故事云建隆元年正月初幸二月再幸】　范祖禹于帝学言之曰启祐后嗣立太平之基范百禄上哲宗视学疏又言之曰祖宗隆儒师古躬化天下之意而续通鉴长编会要曰厯等书皆逸不载【防实録本纪太祖以建隆二年十一月始幸国子监三年正月又幸】　赵师民劝讲箴在太祖神武披攘亲驾辟廱真儒有光
　　太平兴国幸国子监　端拱幸太学
　　太平兴国四年二月二十一日【壬子】幸国子监因幸玉津园习射　端拱元年八月庚辰【二十六日】车驾幸国子监谒文宣王庙命博士李觉讲周易泰卦赐防段【帛百匹】移幸玉津园习射辛巳上谓丞相曰朕昨日听说泰卦文理深奥足以为君臣鉴戒与卿等遵守之赵普等顿首谢政要上幸国子监谒文宣王毕召觉令对御讲説觉
　　曰陛下六飞在御何敢辄升髙坐帝为降辇令有司张防幕设列坐觉讲泰卦从臣皆列坐因述天地感通君臣相应之防帝説
　　讲防卦者太宗李觉　真宗冯元　仁宗杨安国　髙宗髙闶
　　淳化幸国子监
　　淳化五年十一月丙寅【十七日】上幸国子监赐直讲孙奭五品服因幸武成王庙徧阅塑像至郭子仪曰名将无震主之威宜其祀享至李晟曰徳宗播越非晟克复则唐运已去咨嗟久之复幸太学赐羣臣坐时侍讲李至执经讲尧典一篇未毕令奭讲説命三篇帝曰尚书主言治世之道説命最备文王得太公髙宗得傅说皆贤相也至事不师古以克永世匪説攸闻上曰诚哉是言因叹曰何髙宗之时而有贤相如此饮从官酒三行赐奭帛三十匹
　　咸平幸国子监　景徳幸国子监【见观书】
　　咸平二年七月甲辰幸国子监谒先圣因览壁画三礼图移幸武成王庙复至国学命学官崔偓佺讲大禹谟赐绯祭酒邢昺以下银防还幸崇文院阅羣书命从臣纵览登秘阁观太学圣制墨迹恻怆久之赐秘书监杨徽之等器帛职掌緍钱【秘丞刘锴献幸太学颂九月壬午以为直史馆】
　　天圣幸国子监【阅三礼图】
　　天圣二年八月己卯【二十四日】幸国子监谒文宣王召从臣升讲堂令直讲马符説论语一篇赐三品服已而观七十二贤讃述阅东序三礼图因问侍讲冯元三代制度元引经以对又幸武成王庙还幸继照堂宴从臣【赐符金紫】
　　庆厯幸国子监
　　庆厯四年五月壬申【十一日】幸国子监谒文宣王有司言旧仪止肃揖而上再拜之【赐直讲孙复五品服】又幸武成王庙又幸玉津园观稻燕从臣射于园中上中的者九五年正月己巳诏择地建学
　　元祐幸大学　荣观集
　　元祐六年十月十五日庚午朝献景灵宫退幸国子监诣文宣王殿行释奠礼一献再拜幸大学御崇化堂召宰臣执政官亲王赐坐监官侍立学生坐东西庑侍讲吴安诗执经祭酒豊稷讲无逸终篇国子监进书籍凡七十部轴上命留论语孟子各一部遂幸武成王庙肃揖酌献赐稷三品服学官赐帛先是八月戊子朔学士范百禄请视学故有是举【书目有元祐幸大学仪一卷】　书目元祐六年十月庚午释奠大学礼成学正汪浃记视学始末及以诗章赋颂奏记类为荣观集五卷　宣和中幸太学学谕莫若纪奉安宣圣讫于临幸三十四条为崇圣恢儒集三卷
　　崇宁幸太学辟雍
　　崇宁三年十一月四日甲戌幸太学辟雍【先是十月六日定仪注】书手诏赐司业吴絪等【学官迁秩赐章服两学授官免举赐帛】宣和四年三月辛酉幸太学命祭酒韦寿隆讲书无逸司业权邦彦讲诗下武学官迁秩赐诏并御制宣圣賛【幸精防造士二斋】
　　绍兴幸太学
　　绍兴十四年二月戊子司业髙闶等上表请车驾幸大学七月诏宣王复古采芑着咏于新田世祖纬文建武肇兴于大学云云将欵谒于先圣仍备举于旧章三月十八日【己巳】车驾幸太学只谒先圣御崇化堂命礼部侍郎秦熺执经髙闶讲泰卦赐三品服遂幸飬正持志二斋上览太祖真宗徽宗所制賛文命有司悉取从祀诸賛并録以进遂颁手诏赐诸生乙亥上制文宣王賛其后又制七十二子賛并刋石太学【一本云出文宣三賛刻石赐学宫】上曰唐明皇作賛斥先圣先师之名非尊儒重道之意闶曰尤见圣学髙出前代之上二十六年十二月二十一日臣僚请以御制賛石本赐诸郡学校从之
　　淳熙幸太学【诏】　讲中庸九经
　　淳熙四年二月五日乙亥幸太学幸崇化堂命礼部侍郎李焘执经祭酒林光朝讲中庸九经一段【光朝释行之者一谓一乃中庸上曰深得圣人之防先儒未及】次幸武学诏曰【诏词周必大所草】昔我艺祖开基之月首幸国学越二月又幸既宏先师之宇复审象而为賛本原治道厥有深防太上中兴开设学校乘舆临幸儒术益光肆朕纉图储精稽古爰以仲春谒欵将圣躬释菜之礼阐中庸之义洙泗遗风俨然在目朕甚嘉之夫孝于事亲忠于事君学之本也业精于勤行成于思学之序也子大夫其念哉当为君子之儒毋慕人爵之得初降诏上谕执政曰朕得两句云云执政奏大哉王言及幸学复谕曰多士济济可嘉四方闻之亦须兴起亦幸武学文武并用弛张之术也复赐钱二万緍修葺五月二十四日诏重塑文宣武成王并从祀十二位旧像权迁于首善阁下上谓塑像多俗王淮等奏以禁中善本宣布学官俾之重塑依政和新仪制度六月十三日以幸学诏书颁行诸路十九日光朝请刻训辞于琬琰以风动四方从之
　　嘉泰幸太学
　　嘉泰三年正月二十八日幸太学祭酒李寅仲讲尚书周官篇礼部侍郎林采执经诏有勉忠孝笃行义之训
　　淳祐视太学
　　淳祐元年正月戊申十日临视太学祭酒曹觱
　　讲大学吏部侍郎杜范执经御制圣贤十三賛
　　宣示诸生厘正从祀隮五贤黜安石诏有明义
　　理脩文行涵养忠厚砥砺廉隅之训　咸淳三
　　年正月二十日幸太学讲中庸首章三句　亲
　　屈车驾临幸太学崇儒术也制定六经罢黜百
　　家揭正道也奋辞摛藻昭囘云汉明圣作也秘
　　殿之下锦几之上论经居前劝诵在后道问学
　　也
　　释奠
　　释奠释菜祭之畧者也古之入学者释菜礼其先师其学官四时之祭乃皆释奠释奠有乐无尸后世不徧举于四时独春秋行事而已记曰释奠必有合乐国有故则否谓凡有国各自祭其先圣先师其国之无者必合邻国而祭之自孔子没后之学者莫不宗焉天下皆宗为先圣隋唐天下州县皆立学而释奠之礼遂以着令
　　周入学舍采　释奠
　　春官大胥春入学舍采合舞注始入学必释菜礼先师也菜苹繁之属【郑氏谓入学释菜苹蘩之属始立学释菜芹藻之属　礼书曰释菜之礼犹摰也妇人之摰枣栗腵脩若庙见则释菜弟子之摰束脩若礼于先师则释菜】　占梦乃舍萌于四方注舍萌犹释菜也古书释菜释奠多作舍字萌菜始生也　王制天子受命于祖受成于学出征执有罪反释奠于学以讯馘告注释菜奠币礼先师也诗曰在頖献馘疏大胥云舍菜文王世子亦云释菜注云释菜礼轻也唯释苹藻而已无牲牢币帛文王世子又云始立学者既兴器用币注云用币告先圣先师以器成则徒用币而无菜亦无牲牢也又云凡始立学者必释奠于先圣先师及行事必以币是释奠有牲牢币帛无用菜之文今注云礼先师不云祭先师则未必有牲牢也周礼宗伯师还献恺于祖司马职云恺乐献于社不云献恺于学者文不具　月令仲春上丁命乐正习舞释菜注将舞必释菜于先师以礼之夏小正曰丁亥万用入学文王世子凡学春官释奠于其先师秋冬亦如之【注官谓礼乐诗书之官周礼曰凡有道徳者使教焉死则以为乐祖祭于瞽宗此谓先师之类也若汉礼有髙堂生乐有制氏诗有毛公书有伏生亿可以为之也不言夏夏从春可知也释奠者设荐馔酌奠而已无迎尸以下事疏释奠无尸者主于行礼非报功也】凡始立学者必释奠于先圣先师及行事必以币【注谓天子命之教始立学官者也先圣周公若孔子疏立学为重故及先圣常奠为轻故惟祭先师　通典云周制】凡释奠者必有合也有国故则否【注国无先圣先师则所释奠者当与邻国合也若唐虞有防伯夷周有周公鲁有孔子则各自奠之不合也　刘敝曰合合乐也　乐书曰合舞与声】始立学者既兴器用币然后释菜不舞不授器【注释菜礼轻也释奠则舞舞则授器司马之属司兵司戈司盾祭祀授舞者兵也　释菜于虞庠】天子视学乃命有司行事兴秩节祭先师先圣焉【注使有司摄其事举常礼不亲祭之者视学观礼耳】　适东序释奠于先老【注亲奠之者已所有事也】学记云皮弁祭菜郑注礼先圣先师又云未卜禘不视学则祭菜与视学为一也凡释奠有六始立学一也四时有四通前五也王制师还六也释菜有三春入学释菜合舞一也衅器释菜二也学记皮弁祭菜三也秋颁学合声无释菜之文释币唯一即此衅器用币是也【三礼义宗四时入学不及先圣天子视学乃祭先圣】　祭义祀先贤于西学注周之小学疏祭先贤所通之经各于所习之学若瞽宗则在国虞庠为小学则在西郊　学之释奠有常时者春释奠先师秋冬亦如之是也有非时者始立学天子视学出征执有罪反以讯馘告必释奠焉是也释奠或施于山川庙社大祝大防同造庙宜社过大山川则用事反则舍奠甸祝舍奠于祖庙祢亦如之是也或施于学大司乐祭乐祖于瞽宗文王世子释奠先圣先师适东序释奠于先老王制出征执有罪反释奠以讯馘告是也或曰四代之学以舜禹汤文王为先圣当时左右四圣成其徳业者为先师配飨　释奠之礼有牲币有合乐有献酬
　　汉孔子庙【见羣祀类】
　　郡国志鲁国注钟离意为鲁相见仲尼庙颓毁防诸生庙中慨然曰蔽芾甘棠勿翦勿伐况圣人庙乎遂躬留治之【意别曰出私钱万三千付户曹孔防修夫子车入庙拭几席剑履张伯除草堂下土中得玉璧七枚伯以六枚白意堂下有瓮背有丹书意发之中有素书文曰修吾书董仲舒防吾车拭吾履发吾笥钟离意璧有七张伯藏其一】矍相之圃在城中西南近孔子庙而仲尼墓在鲁城门北便之外泗水上去城一里葬地葢一顷墓坟南北十歩东西十三歩髙一丈二尺墓前有瓴甓为祠坛方六丈与地平茔中异木以百数鲁人莫能识也　礼仪志永平二年三月郡县学校祀圣师周公孔子　北史刘芳周公庙别在洛阳縁创成洛邑　汉初平五年九月益州太守高殷修周公礼殿记　魏志崔林鲁相上言汉旧立孔子庙褒成侯歳时奉祠辟雍行礼必祭先师王家出谷春秋祭祀魏文黄初二年正月以议郎孔羡为宗圣侯奉孔子祀令鲁郡修起旧庙有碑　晋武泰始三年十一月改封孔震奉圣亭侯又诏太学及鲁国四时备三牲祀孔子　梁天监四年六月庚戌初立孔子庙　元魏太和十三年七月立孔子庙于京师十六年二月丁未改諡宣尼曰文圣尼父十九年四月庚申如鲁城亲祠孔子辛酉封崇圣侯奉孔子祀命兖州修孔子墓更建碑铭唐贞观三年停以周公为先圣始立孔子庙
　　堂于国学稽式旧典以仲尼为先圣顔子为先师俎豆干戚之容始备【政要】　太极元年正月修宣父祠庙
　　鲁哀公十七年立孔子庙于故宅阅千余载未尝出阙里汉儒所谓立学释奠未知先圣先师为谁自戴记之外无闻迨魏齐王晋武帝释奠于学虽昉见简册而未有原庙也唐武德二年庙周孔于胄监贞观定孔子为先圣而黜周公牲牢器币日増月益
　　古者惟功臣与祭大烝未闻弟子从祀于师也自建武祠七十二子于孔庙然亦不出阙里也贞观末加以左卜诸儒从祀太学而武成王之祠亦仿而为之总章开元以来又加诸儒以三等之爵而州县学官咸有从祀矣　先师释者曰若髙堂生制氏毛公伏生释奠必有合释者曰若鲁之有周公孔子至如祀先贤于西学祭乐祖于瞽宗者亦谓各于所习之学祭先师夫周公孔子非周鲁之所得专也经各立师周典岂有是哉所谓各祭其先师疑秦汉以来始有之
　　汉祠七十二弟子　孔子弟子籍
　　章纪元和二年二月东巡狩三月进幸鲁祠孔子及七十二弟子　孔僖元和二年春帝还过鲁幸阙里以太牢祠孔子及七十二人作六代乐大防孔氏男子二十以上者六十三人命儒者讲论帝曰今日之防卿宗有光荣乎对曰陛下亲屈万乘辱临敝里此乃崇礼先师増辉圣徳至于光荣非所敢承
　　史记列传孔子曰受业身通者七十七人皆异能之士也　顔回　闵损　冉耕　冉雍　冉求　仲由　宰予　端木赐　言偃　卜商　颛孙师　曽参　澹台灭明　宓不齐　原宪　公冶长　南宫括　公晢哀曽蒧　顔无繇　商瞿　髙柴　漆雕开　公伯竂司马耕　樊须　有若　公西赤　巫马施　梁鳣顔幸【字子栁　唐志曰栁】　冉孺　曹防　伯防　公孙龙【字子】
　　【石】　自子石已右三十五人颇有年名及受业闻见于书传其四十有二人无年及不见书传者纪于左冉季【产】　公祖句兹【字子之】　秦祖【字子南】　漆雕哆顔髙【字子骄】　漆雕徒父　壤驷赤　商泽　石作蜀任不齐　公良孺　后处　秦冉　公夏首　奚
　　容蒧　公肩【一作坚】定　顔祖【字襄】　鄡单　句井疆罕父黒　秦商　申党　顔之仆　荣旂　县成左人郢　燕伋　郑国【字子徒】　秦非【字子之】　施之常顔哙　歩叔乘　原亢籍　乐欬　亷洁　顔何叔仲防　狄黒　邽巽　孔忠　公西舆　公西
　　蒧　【顔髙公良孺秦商叔仲防家语有事迹史记不载　公伯竂秦冉鄡单三人家语不载别有琴牢陈亢县豊】　大史公曰学者多称七十子之徒誉过实毁失真钧之未覩厥容貎则论言弟子籍出孔氏古文近是余以弟子名姓文字悉取论语弟子问并次为篇疑者缺焉　唐礼乐志开元二十七年【八月二十四日】二京国子监天下州县夫子始皆南向以顔渊配赠诸弟子爵公侯子渊兖公子骞费侯伯牛郓仲弓薛子有徐子路卫子我齐子贡黎子游吴子夏魏又赠曽参以降六十七人参成伯颛孙师陈澹台灭明江宓子贱单原宪原公冶长莒南宫适郯公晢哀郳曽防宿顔路杞商瞿髙柴共漆雕开滕公伯竂任司马牛向樊迟樊伯有若卞公西赤邵巫马期鄫梁鳣梁顔栁萧冉孺郜曹防曹【一作豊】伯防邹公孙龙黄冉季产东平秦子南少梁漆雕敛武城顔子骄琅邪漆雕徒父须句壤驷赤北征商泽睢阳石作蜀郈邑任不齐任城公夏首亢父公良孺东牟后处营丘秦开彭衙奚容蒧下邳公肩定新田顔襄临沂鄡【一作郭】单铜鞮句井疆淇阳罕父黒乘丘秦商上洛申党召陵公祖子之期思荣子旗【一作期】雩娄县成钜野左人郢临淄燕伋渔阳郑子徒荥阳秦非汧阳施常乘氏顔哙朱虚歩叔乘淳于顔之仆东武原亢籍莱芜乐欬昌平亷洁莒父顔何开阳叔仲防瑕丘狄黒临济邽巽平陆孔忠汶阳公西舆重丘公西蒧祝阿于是二京之祭牲太牢乐宫县舞六佾矣【髙宗所制七十二子賛去史记公良孺公夏首公肩定顔祖鄡单句井疆罕父黒申党原亢顔何公西舆如十一人増申枨蘧伯玉陈亢林放琴牢申堂续六人遂为七十二人　六人文翁学堂图所记后人以所见増益　开元八年画七十子于庙壁顔回至公西蒧　封孔子弟子诏天寳二载十二月吕岩説撰记】　汉志孔子徒人图法二卷　隋志孔子弟子目録一卷郑撰　唐志蜀文翁学堂图一卷
　　魏释奠辟雍
　　志齐王正始二年初通论语使太常以太牢祭孔子于辟雍以顔渊配五年五月癸巳讲尚书通七年十二月通礼记【并同　宋志云以太牢释奠辟雍弗躬亲】
　　晋释奠大学【颂】　皇太子释奠
　　志礼始入学必先释奠于先圣先师及行事必用币汉世虽立学斯礼无闻武帝泰始七年皇太子讲孝经通咸宁三年讲诗通太康三年讲礼记通恵帝元康三年皇太子讲论语通元帝大兴二年【宋书志三年】皇太子讲论语通【纪太兴三年八月辛未皇太子释奠于太学】太子并亲释奠以太牢祠孔子以顔回配成帝咸康元年讲诗通二月甲子亲释奠穆帝升平元年三月帝讲孝经通壬申亲释奠于中堂孝武宁康三年十二月癸巳帝讲孝经通并释奠如故事穆帝【升平元年】孝武时并权以中堂为太学【二学生百二十人事讫罢礼毕防百官六品以上】　裴頠皇太子既讲释奠祀孔子饮飨射侯甚有仪序　潘尼传为太子舍人上释奠颂序曰元康元年十二月上以太子富于春秋而人道之始莫先于孝悌初命讲孝经于崇政殿实应天纵生知之量防言奥防发自圣问业终而体达至三年春闰月将有事于上庠释奠于先师礼也越二十四日丙申侍祠者既齐典驾次于太学太傅在前少傅在后恂恂乎保训之道宫臣毕从三率备卫济济乎尽翼賛之敬乃扫坛为殿张幕为宫夫子位于西序顔回侍于北墉宗伯掌礼司仪辨位二学儒官缙绅先生之徒垂缨佩玉陪于堂下设尊篚于两楹之间陈罍洗于阼阶之左几筵既布钟县既设我后乃躬拜俯之勤资在三之义谦光之羙弥劭阙里之教克崇牲馈之事既终享献之礼已毕释衣御春服弛齐禁反故式天子乃命内外羣司百辟卿士蕃王三事咸来观礼我后既延而与之燕金石箫管之声八佾六代之舞可以移风易俗者罔不毕奏是日也人无智愚路无逺近不期而俱萃希道慕义洗心革志想洙泗之风不言之化洋溢乎九有之内固皇代之壮观万载之一防也颂曰笃生上嗣继期挺秀圣敬日跻濬哲闳茂留精儒术尊悦古训遵道逊齿降心下问铺以金声光以玉润乃延台保乃命学官圣容穆穆侍讲訚訚抽演防言啓发道真探幽穷赜温故知新崇圣重师卜日告奠既戒乃式乃乃荐恂恂孔圣百王攸希亹亹顔生好学无违曰皇储后体神合防蝉冕耀庭绅佩振阶徳以谦光仁以恩懐我酒惟清我肴惟馨舞以六代歌以九成莘莘胄子祁祁学生洗心自白观国之荣学犹莳苗化若偃草博我以文我以道【又诗曰尊师重道释奠崇祀徳成教伦孰云不祉】　傅咸颂以能而问处实若虚爰雕圣章王采是敷乃备嘉荐于国之雍敬享先师以畴圣功亹亹皇储希心阙里济济儒生莘莘胄子清酒于觞匪宴斯喜欣道之自今以始　挚虞颂曰讲业既终礼师释奠升觞折爼上下惟燕　通典晋武太始七年恵元康三年二释奠皆于太学太始六年元康五年二行郷事【郷饮酒礼】皆于辟雍太子讲经竟并亲释奠于太学东晋明帝之为太子亦行释奠礼成穆孝武三帝皆亲释奠唯成帝在辟雍【孝武依穆帝升平元年于中堂权立行太学】宋元嘉二十二年【志云四月】太子释奠采晋故事裴松之议应舞六佾宜设轩县之乐牲牢器用悉依上公祭毕亲临学宴防【志云皇太子讲孝经通释奠国子学如晋故事】　晋温峤颂敷论义奥综析毫芒管箫备举和乐载宋顔延之诗【宋畧元嘉二十年三月皇太子释奠国学】虞庠饰馆睿图炳晬伊昔周储聿光往记思皇世哲体元作嗣尚席函丈丞疑奉侍言称辞敦史秉笔礼属观盥乐荐歌笙昭事是肃爼实非馨献终袭吉即宫广防伦周伍汉超哉邈猗　何承天颂经脩讲洽研防识理贵道崇业降尊尚齿愿言西雍延想沂洙　王僧逹诗时泰道畅礼备乐脩啓庠选俊博教深求异人鳞萃淑美云浮师尊训浃嘉敬载柔　袁曜诗南庠贵齿东学尚亲卑躬下问降礼师臣圆冠济济方领恂恂肄业既终舍奠爰始韶管逓奏笙镛间起茨夏愔愔晬容亹亹　舆服志元帝大兴三年皇太子释奠制曰未有髙车可乘安车
　　齐皇太子释奠【梁　陈】
　　南齐礼志永明三年正月诏立学创立堂宇置生二百人其年秋中悉集有司奏宋元嘉旧事学生到先释奠先圣先师礼又有释菜未详今当行何礼用何乐及礼器尚书令王俭议周礼春入学舍菜合舞记云始教皮弁祭菜示敬道也又云始入学必祭先圣先师中朝以来释菜礼废今之所行释奠而已金石爼豆皆无明文陆纳车谓宣尼庙宜依亭侯之爵范寗欲依周公之庙用王者仪范宣谓当其为师则不臣之释奠日备帝王礼乐车陆失于过轻二范伤于大重引同上公即事惟允元嘉立学裴松之议应儛六佾以郊乐未具权奏登歌今金石已备宜设轩县之乐六佾之舞牲牢器用悉依上公其冬【十月】皇太子讲孝经亲临释奠车驾幸聼【永明五年冬太子临国学防试诸生】　竟陵王子良诗四琏合防八簋舒芬　王俭诗金镕乃器水术伊澜礼迈仁周乐超英汉神保爰格祝史斯賛降冕上庠升宴东序时彦莘莘国胄楚楚　沈约诗复礼曲台反乐宣榭事高东序义迈云台峩峩徳傅灼灼英台廻銮献爵摐金委奠洋洋圣范楚楚儒衣　唐志齐释奠防诗集二十卷　通典梁天监八年九月皇太子释奠周舍议请依东宫元防太子着绛纱襮乐用轩县合升殿坐者皆服朱衣徐勉议释奠及宴防太子升堂并宜由东阶大同七年皇太子表其子宁国临城公入学臣纉等以为参防回路并事宣父洙汶无讥制可【大同七年皇太子释奠国学时乐府无孔顔登歌词令杜之祎制文】　任昉诗告奠明祀观道圣门日月不息师表常尊【武帝亲释奠】　梁元帝皇太子讲学碑业冠孟侯道髙上嗣转金辂而下辟雍晬玉容而经槐市将使东极长男之官不独铭于银牓南皮太子之序岂徒擅于金碑　陈书太建三年八月辛丑皇太子释奠徐伯阳颂穆穆皇储峩峩副主道尊匕鬯徳崇监抚
　　春诵夏冬书秋羽汉召趋幄周朝问竖翔集礼闱逍遥义府储驾戾止和鸾有声风讲肄崇儒肃成丹书贵道黄金贱籯洙泗兴业阙里増荣　江总皇太子太学讲碑　北史魏明帝行讲学之礼于国子寺司徒崔光执经常褧等録义又行释奠礼【一本云正光三年释奠国学命祭酒崔光讲孝经】诏百官作释奠诗以褧作
　　为美【李谐诗帝曰师氏陈牲委奠神具醉止薄言嘉宴】　通典北齐太
　　子每通一经及新立学必释奠每歳春秋二仲常行其礼　文苑英华大学观春宫齿胄赋宗伯蒇事司成奉职储驾戾止虞庠肃清倾章甫之列驻和鸾之声逊其齿也长幼之节着明其亲也父子之道成示其尊也君臣之义行三善皆得万邦以正揖逊于诗书之府雍容于礼义之门敬其学而徳至亲其师而道尊
　　隋释奠
　　通典北齐每月朔制祭酒领博士以下及国子诸学生以上大学四门博士升堂助教以下太学诸生阶下拜孔揖顔日出行事隋制国子寺每嵗四仲月上丁释奠【一行郷饮酒礼　州县学以春秋仲月释奠】唐初以儒官自为祭主许敬宗奏魏氏则太常行事晋宋以降时有亲行请令祭酒为初献祝称皇帝谨遣司业亚博士终献　元善开皇初迁祭酒上亲临释奠命讲孝经
　　唐孔子庙【祠孔子】　释奠国学【七十子图　二十一贤图】
　　礼志武徳二年始诏国子学立周公孔子庙【纪武徳二年六月戊戌立周公孔子庙于国子监防要六月一日】七年【二月丁巳】高祖释奠以周公为先圣孔子配九年【一云贞观十年】封孔子之后【徳伦】为褒圣侯贞观二年【十二月】因左仆射房龄博士朱子奢言周公尼父俱圣人然释奠于学以夫子也大业以前孔丘为先圣顔回为先师乃罢周公升孔子为先圣顔回配四年诏州县学皆作孔子庙十一年【防要七月二十四日丙午】诏尊孔子为宣父作庙于兖州给户二十以奉之十四年【二月丁丑】太宗观释奠于国子学诏祭酒孔頴逹讲孝经二十一年【二月十五日壬申】诏左丘明卜子夏公
　　羊髙谷梁赤伏胜髙堂生戴圣毛苌孔安国刘向郑众贾逵杜子春马融卢植郑康成服防何休王肃王弼杜预范寗二十二人皆配享永徽中复以周公为先圣孔子为先师显庆二年【七月十一日】太尉长孙无忌等言云云乃以周公配武王而孔子为先圣【纪干封元年正月辛夘幸曲阜祠孔子赠太师　防要干封元年正月十三日追赠孔子为太师天授元年十月二十九日封隆道公】总章元年【三月一日】顔回赠太子少师曽参太子少保太极元年【二月十六日】加赠顔回太子太师曽参太子太保开元八年【三月十八日】司业李元瓘奏先圣庙为十哲像以先师顔子配则配象当坐今乃立余弟子列像庙堂不与享而范寗等皆从祀请释奠十哲享于上而图七十子于壁曽参以孝受经于夫子请享之如二十二贤乃诏十哲为坐像悉预祀曽参特为之像坐亚之图七十弟子及二十二贤于庙壁【防要上以顔子亚圣亲为制賛书于石令文士分为賛题其壁　开元二十六年诏乡贡见讫谒先师二十八年二月五日敕春秋释奠以三公行礼】二十七年【八月二十四日甲申】諡夫子为文宣王夫子始南面以顔渊配赠诸弟子爵公侯伯子渊兖公骞等九人皆侯又赠曽参以降六十七人爵皆伯【天寳二年十月璲芝封文宣公】于是二京之祭牲太牢乐宫县舞八佾矣【二十八年诏释奠令摄三公行礼　代宗时归崇敬议春秋释奠孔子祝版皇帝书北面揖以为大重宜准武王受丹书于师尚父行东西之礼事皆施行　永泰二年二月丁亥朔释奠于国学八月丁亥复用牲牢　大中五年十一月国子祭酒冯审奏孔子庙堂碑是太宗建立睿宗书额备称唐徳具賛鸿猷文翰显然金石斯在武后时于篆额中间谬刻大周两字恐贻误将来请琢去两字敕所请刋石讹文颇协事体宜依】　儒学传贞观二十一年诏左丘明卜子夏公羊髙谷梁赤伏胜髙堂生戴圣毛苌孔安国刘向郑众杜子春马融卢植郑服防何休王肃王弼杜预范寗二十一人用其书行其道宜有以褒大之自今并配享孔子庙廷于是唐三百年之盛称贞观宁不其然　通鉴先是祀先圣先师周公南向孔子东向坐开元二十七年八月甲申制自今孔子南向坐【详见图类】　倪若水传开元初为汴州刺史増修孔子庙兴州县学庐劝生徒　汉永平二年三月始诏郡县道行乡饮于学校祀孔子则先圣之祠有出阙里者然未作庙至唐武徳二年胄监始立孔庙贞观四年州县始皆立孔庙
　　唐释奠　齿胄　贞观皇太子释奠　释奠颂
　　纪髙祖武徳二年六月戊戌始诏国子学立周公孔子庙七年二月丁巳释奠于国学　太宗贞观十四年二月丁丑观释奠于国子学赐学官髙第生帛二十一年二月丁丑命皇太子释奠于太学【志皇太子释奠自为初献祭酒张后亚献摄司业赵智终献毕赐诸学官胄子帛　右庶子许敬宗上四言诗美之】髙宗总章元年二月丁巳皇太子【】释奠于国学【请赐顔回太子少师曽参太子少保制可】开曜元年二月丙午皇太子释奠于国学【防要永隆二年二月皇太子亲行释奠礼】　睿宗景云二年八月丁巳皇太子释奠于国学先天元年二月丁巳皇太子释奠于国学【防要太极元年二月二十八日太子亲释奠开讲筵褚无量执经】宗开元七年十一月乙亥皇太子入学齿胄赐陪位官及学生帛【开元七年皇太子齿胄于学谒先圣诏宋璟亚献苏颋终献及临享天子思齿胄之义乃诏二献皆用胄子祀先圣如释奠右散骑常侍褚无量讲孝经文王世子篇羣臣学官诸生以差赐帛太子瑛云七年诏太子诸王入国学行齿胄礼】　传徐文逺为国子博士髙祖幸国学观释奠文逺发春秋题论难锋生随方占对莫能屈帝异之　孔颖达太宗幸太学观释奠命颖达讲孝经毕上释奠颂有诏褒美杨烱永隆二年皇太子已释奠表豪俊充崇文馆学
　　士薛元超荐烱及郑祖元邓元挺崔融　褚无量宗为太子无量侍读太子释奠国学【太极元年太子亲释奠】令讲经【问孝经礼记题】建端立义博敏而辨进银青光禄大夫赐予蕃渥【赐物百段并紫袍金带】开元七年太子齿胄于学诏无量升座讲劝百官观礼厚赏赐　儒学传贞观六年诏罢周公祠更以孔子为先圣顔子为先师尽召天下敦师老徳以为学官数临幸观释菜命祭酒博士讲论经义赐以束帛生能通一经者得为吏先是髙祖始受命鉏纇夷荒天下略定即诏有司立周公孔子庙于国学四时祠求其后议加爵土至是罢周公祠　新罗贞观二十二年【一本云十三年】新罗王真徳遣子文王及弟伊賛子春秋来朝因请改章服从中国制又诣国学观释奠讲论　防要贞元二年二月【丁夘】释奠【一本云有司释奠文宣王庙】宰臣以下毕集学官讲五经大义及先圣之道
　　唐武成王庙　古今名将图
　　礼志贞观以太公兵家者流诏磻溪立太公庙开元十九年【四月丙申十八日一本壬辰　通鉴三月丙申】两京及天下始置太公尚父庙一所以留侯张良配中春中秋上戊祭之牲乐之制如文宣出师命将发日引辞于庙以诸州宾贡武举人准进士行乡饮酒礼仍以古名将十人为十哲以配享天寳六载【正月】诏诸州武举人上省先谒太公庙乾元元年【九月二十二日】太常少卿于休烈奏秋享汉祖庙旁无侍臣而太公乃以张良配子房生汉初佐高祖定天下时不与太公接古配食庙廷皆其佐命太公人臣也谊无配享请以张良配高祖庙上元元年【闰四月十九日己夘】尊太公为武成王祭典与文宣王比以歴代良将为十哲像坐侍白起韩信诸葛亮李靖李勣列于左张良田穰苴孙武吴起乐毅列于右以良配后罢中祀遂不祭建中三年【闰正月二十五日】礼仪使顔真卿治武成王庙请如月令春秋释奠其追封王宜用诸侯之数乐用轩县【一本云三年闰正月戊戍令百僚谒武成王庙志又云中春中秋释奠于文宣王武成王皆以上丁戊国学以祭酒司业博士三献乐轩县】诏吏
　　馆考定可配享者【七月十一日奏奉五月十五日勅】列古今名将凡六十四人图形焉范蠡孙膑亷颇王剪曹参周勃李广霍去病邓禹贾复冦恂马援皇甫嵩张辽关侯周瑜陆逊羊祜王濬谢慕容恪檀道济王僧辩慕容绍宗宇文宪韩擒虎史万嵗尉迟敬徳苏定方张仁亶王晙王孝杰【列于左】管仲田单赵奢李牧彭越周亚夫卫青赵充国吴汉冯异耿弇叚颎邓艾张飞吕陆抗杜预陶侃王猛长孙嵩王镇恶吴明彻斛律光于谨韦孝寛杨素贺若弼河间王孝恭裴行俭郭元振张齐丘郭子仪【列于右】贞元二年二月刑部尚书关播奏太公古称大贤下乃置亚圣义有未安而仲尼十哲皆当时弟子今以异时名将列之弟子非类也请但用古今名将配享去亚圣十哲之名自是惟享武成王及留侯而诸将不复祭矣四年【八月十三日】兵部侍郎李纾言开元中太公庙以张良配以太常卿三献祝文曰皇帝遣某敢昭告至上元元年【闰四月】赠太公以王爵祭典同文宣有司遂以太尉献祝版亲署夫至尊礼于臣佐神何敢歆且文宣王百世所宗太公述作止六韬勲业着一代请祝辞不进署改昭告为敬祭留侯为致祭献官太常卿以下百官议之【大理卿于颀等四十六人】多请如纾言右司郎中严涗等议曰贞观中以大公兵家者流始令磻溪立庙开元渐着上戊释奠礼其进宠不薄矣上元之际执事者茍意于兵遂封王爵号拟文宣彼于圣人非伦也谓宜去武成王号复为太公庙奠享之制如纾请刑部员外郎陆淳等【六人】议曰武成殷臣也纣暴不諌而佐周倾之与文宣偶非不刋之典也宜罢上元建封立庙复磻溪祠有司以时享斯得矣左领军大将军令狐建等【二十四人】议曰兵革未靖宜右武以起忠烈今特贬损非劝也且追王爵以时祠为武教主文武并宗典礼已久改之非也乃诏以将军为献官余用纾奏【九月十六日】自是以上将军太将军将军为三献【防要同】艺文志卢铤武成庙十哲赞一卷　关播传初上
　　元中诏择古名将十人配享武成庙如十哲侑孔子播奏太公古贤臣今其下称亚圣孔子十哲皆当时弟子今所配年世不同请罢之诏可
　　朱梁改为武明王废从祀后唐复之宋朝大祖议武成庙配享所升人二十三人退出二十二人其间如陶侃李光弼且不得预
　　建隆孔子庙　修庙　谒庙　奠享【奠孔林】　追諡　袭封　植圭　文宣王庙
　　建隆三年六月诏修饰祠宇及塑绘先圣先贤先儒之像立防十六亲撰文宣王兖公二賛从祀贤哲命当时文人为之干徳四年七月以文宣王后进士宜为兖州曲阜县主簿太平兴国三年十月诏孔宜袭封文宣公复其家【汉魏曰褒成晋宋奉圣后魏崇圣北齐恭圣隋曰绍圣唐曰褒圣】八年诏修曲阜庙至道三年九月戊寅真宗以其后延世为曲阜令袭封令赍所赐祭器九经书太宗御书赐银币遣之庙有书楼而无典籍于是赐经书大中祥符元年十月二十七日甲寅诏曰朕以纪号岱宗观风广鲁载懐先圣实主斯文将申欵谒之仪用表钦崇之志宜取十一月朔幸曲阜县备礼躬谒仍付所司详定所言车驾谒文宣庙内外设黄麾仗袭文宣公伯叔兄弟并许陪位从之十一月一日戊午幸曲阜县谒文宣王庙庙内外设黄麾仗帝服鞾袍行酌献之礼又幸叔梁纥堂命刑部尚书温仲舒分奠七十二弟子先儒暨叔梁纥顔氏初有司定仪肃揖而已帝特展拜【以表严师尊儒之意　封叔梁纥齐国公】又亲制賛示从臣刻石庙中【留亲奠祭器于庙从官立石刻名】礼毕于殿西序召见孔氏子孙抚谕问宣尼坟陇所在令子孙前至孔林以林木拥道降舆乘马至墓设奠再拜问东及南二冡子孙对曰东伯鱼南子思退坐北序与从臣阅碑板诏追諡曰元圣文宣王【春秋演孔图孔子母梦感黒帝而生故曰元圣】祝文进书名令择日册命修饰祠庙祭器【以簿正祭器】若庙制未合典礼者改正之给十户奉茔庙丁夘赐王庙九经书疏释文三史及太宗御制御书百五十卷【又以经史赐兖州】是嵗十一月戊午朔封周公文宪王建庙曲阜【亲制賛】长吏春秋祭之二年二月壬辰诏就庙立学舍三月二十五日庚辰诏文宣庙木圭易以玉赐植圭一五年十二月八日壬申改諡至圣景祐元年以宗愿袭文宣公知县事至和二年三月丙子封衍圣公嘉祐六年三月乙酉上书兖州文宣王庙牓元丰元年十月八日诏以系省钱修兖州祠元祐四年四月二十六日文宣庙置教授一员宣和四年正月二十九日御制文宣王賛【崇寜元年二月二十五日封孔鲤泗水侯汲沂水侯三年九月十七日诏辟雍文宣王殿名大成四年八月三日増文宣王冕十有二旒是年诏文宣王庙立防二十四改用镇圭政和元年四月四日诏十哲賛有犯先圣名改撰　宣和四年三月幸太学孔端朝以先圣后赐上舍出身绍兴十三年三月乙未诏庙门立防二十四】　真宗东封躬谒孔子祠问宰相孔氏孰为知名者或言
　　孔勉有治行即召对献诗百韵颂上徳以为知
　　曲阜县　孔道辅知仙源县主祠事言庙制庳
　　陋请加修崇诏可　梁元帝为荆州起州学宣尼庙自图宣尼像为賛而书之　后周广顺二年六
　　月己酉幸曲阜谒孔子祠幸孔林以孔仁玉为
　　曲阜令　孔子墓侧有石坛是唐朝封禅回谒
　　孔子之坛
　　建隆武成王庙
　　建隆三年九月十六日壬申诏于东京旧城南建武成王庙与国学相对命左諌议大夫崔颂【一作判国子监崔颂】中使卢徳岳董其役仍命颂检阅唐末以来谋臣名将勲绩尤著者具名以闻【考试举人权就武成王庙】四年四月六日【丁亥】帝幸庙阅土木之功也歴观两廊下图画名将指白起曰此人杀已降不武之甚何受享于此以杖画去之六月癸巳【十三日】知制诰髙锡言配享七十二贤王僧辩不克令终虑非全徳望加裁定诏吏部尚书张昭工部尚书窦仪与锡详定以闻昭等奏新入歴代功臣二十三人如灌婴耿纯王霸祭遵班超西晋王浑东晋周访宋沈庆之后魏李崇傅永北齐段韶后周李弼唐秦叔寳张公谨唐休璟浑瑊裴度李光顔李愬郑畋梁葛从周后唐周徳威苻存审旧配享功臣退二十二人魏吴起齐孙膑赵亷颇汉韩彭周亚夫段纪明魏邓艾蜀关侯张飞晋杜元凯陶侃北齐慕容绍宗梁王僧辩陈吴明彻隋杨素贺若弼史万嵗唐李光弼王孝杰张齐丘郭元振诏曰其武成王庙从祀神像齐相管仲宜塑像升于堂魏西河太守吴起宜画像降于庑余依昭等议外并从旧制开寳二年九月一日【乙巳朔】幸武成王庙淳化五年十一月十七日幸武成王庙指郭子仪谓左右曰累朝握兵立大功无震主威宜其配享矣又指李晟曰徳宗播越葢为奸邪所误不能斥去之非李晟克复唐运已去矣咨嗟久之景徳四年二月八日诏西京择地建庙如东京之制祥符元年十一月戊午朔加諡太公曰昭烈武成王令青州立庙春秋致祭天圣二年八月二十四日庆厯四年五月十一日并幸武成王庙熈宁元年【一云三年】六月十九日诏整葺摧毁遣内臣董之六年十月二十五日修庙诏礼官议先朝功臣勲业可配祀者以闻后不果行元祐七年十月十五日幸庙政和三年十月二十日礼部请以南仲召虎方叔吉甫尉缭配食宣和五年正月封管仲至周瑜为侯伯绍兴二十九年二月二十四日臣僚证【都民望】言李勣不可升堂上李晟不宜寘廊庑诏礼部议四月十七日辛丑诏李晟居堂上郭子仪之次李勣在河间孝恭之下尉迟敬徳之上乾道六年八月二十六日太学正薛元鼎请以周之南仲侑食武成王上喜以为南仲之孙皇父犹为中兴之将便宜举行淳熙四年傅伯寿言唐开元间铨次太杂钱良臣又请以建隆建炎名将参陪庙祀诏礼官给舍监官讨论后省集议七月十二日升李勣于堂上降李晟于勣位次仍以曹彬从祀
　　建隆谒先师礼
　　建隆二年十二月二十日礼闱移牒奉常请令贡士谒拜礼院按礼阁新仪无之开元二十六年诏诸州贡举人见讫就胄监谒先师官为开讲质问疑义昭文崇文两馆生亦如之后诸郡贡举人十一月一日正衙见讫择日谒先师为常礼熙宁五年十二月六日国子监言旧制贡举歳于十二月下旬集诸州所贡第一人谒奠先圣如春秋释奠仪时多未至者请罢从之大观元年十一月六日强渊明请贡士始入辟廱并以元日释菜政和六年闰正月二日诏髙丽受学者元日随贡士释菜
　　祥符封孔子弟子　二十一贤【賛】　明道七十二贤图　政和孟子庙配享从祀
　　祥符二年五月乙夘朔诏追封孔子弟子七十二人顔回兖国公至卜商河东公曽参瑕丘侯至琴张顿丘侯诏曰四科钜贤并超五等七十逹者俱赠列侯令中书门下及两制馆阁分撰賛【命王旦撰顔子賛】初帝览崇文院检定七十二弟子案史记唐防要凡七十七人今曲阜庙唯七十二人帝曰何故不同王旦言国学七十二弟子经太祖定议曲阜准国学画象七月戊寅诏封左丘明至范寗二十一人皆为伯【赠王肃司空杜预司徒】命羣臣为賛天禧五年六月十五日国子监请以圣制文宣王賛及诏命洎近臣所撰十哲七十二贤賛镂版流布从之明道元年八月戊午诏国子监重修七十二贤堂左丘明而下二十一人并以本品衣冠图之元丰七年五月壬戌【二十二日】封孟子邹国公与顔子并配而荀杨韩子并封伯爵列于从祀八年二月九日命学士院撰邹公及荀杨韩子賛崇宁元年二月诏追封孔鲤孔伋为侯大观二年二月二十七日诏绘子思像从祀四年九月十二日封公夏首至亷洁十人为侯先是四月二十八日议礼局言公夏首等史记有其名唐开元礼亦载祀典请皆赠侯爵与祭享从之元丰以孟子为邹国公配食先圣而邹公庙在兖州邹县政和五年春乃诏乐正子克配享公孙丑至子叔十七人从祀加封爵焉靖康初降王安石于从祀绍兴七年春胡安国上疏请追爵二程张邵列于从祀不报淳熙三年冬赵粹中请削去安石从祀四年七月癸酉但除王雱画象而已淳祐元年正月十五日始去安石而列周张二程朱子于从祀端平二年正月二十日礼部尚书李请以子思陞祀堂上列在十哲之间　绍兴十年七月甲子复释奠文宣王为大祀用王普请也祀前受誓戒加笾豆十
　　二其礼如社稷十三年三月八日司业高闶言
　　文宣王兖邹公十哲像徽宗讨论五等章服请
　　如大观改赐之数二十三年九月十一日王纶
　　请重绘自国学始以其式镂版颁诸郡二十六
　　年十二月二十一日戊午有司言陛下御制
　　賛洒宸翰刻琬琰望以赐诸郡学校从之乾道五年八月重饰宣圣十哲及两庑神像六年正月武成庙亦装绘
　　祥符释奠祭器图【详见图类】
　　祥符二年正月八日甲子诏礼院定释奠礼器颁州县三年二十四日甲戌判院孙奭言释奠旧礼以祭酒司业博士三献新礼以三公近嵗止命献官二员兼摄请备差大尉大常光禄卿三献诏可六月九日丙辰颁诸州释奠仪祭器图　景祐元年十一月辛亥
　　诏文宣武成庙并用登歌之乐学士院撰乐
　　章
　　元祐行释奠礼
　　见视学类
　　乾道皇太子释奠仪
　　祥符九年十一月职方外郎李邈表请寿春郡王行释奠之礼上曰年幼未可遽行　乾道八年正月丙戌【十七日】宰辅请讨论上丁释奠皇太子入学之仪上曰文王世子篇载此甚详梁克家奏入学以齿则知父子君臣长幼之道虞允文奏事备于礼经上曰可令有司讨论以闻
　　乾道释奠通祀图
　　一卷乾道中张维取元符政和新旧仪各为之图　嘉定六年全州教授黄学行进厯代尊师本末二卷载尊崇孔氏祭祀仪注配享从祀沿革升降之因
</div>
    <div class="pagination">
<a href="玉海_page160.html">上一页</a><span>...</span><a href="玉海_page156.html">156</a><a href="玉海_page157.html">157</a><a href="玉海_page158.html">158</a><a href="玉海_page159.html">159</a><a href="玉海_page160.html">160</a><span class="current-page">161</span><a href="玉海_page162.html">162</a><a href="玉海_page163.html">163</a><a href="玉海_page164.html">164</a><a href="玉海_page165.html">165</a><a href="玉海_page166.html">166</a><span>...</span><a href="玉海_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
