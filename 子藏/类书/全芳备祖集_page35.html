<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 35 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 35 页/共 86 页</h1>
    <div class="content">　　清润潘郎玉不如中庭蕙草雪消初【杨巨源】
　　灵均九畹应无比福地三茅浪自夸【杨东山】
　　国香不欲论家谱合姓孙枝作郑花【郑安晚】
　　灵均去后无人佩修郭亭空絶赏音【僧船窓】
　　五言古诗
　　灵芝生河洲动揺因洪波秋兰荣亦晚严霜悴其柯哀哉二芳草不植泰山阿【后汉郦炎】
　　蕙草生山北托身失所依植根隂崖侧夙夜惧危頺寒泉浸我根凄风常徘徊三光照八极独不防余晖兰生不当戸别是闲庭草夙被霜雪欺红荣已先老谬接瑶华枝结根君王池顾无馨香美叨沐春风吹临风若可佩卒嵗长相随【青莲】
　　孤兰生幽园众草共芜没虽照阳春晖复悲髙秋日淅沥飞霜早绿艶恐休歇若无清风吹香气为谁发春兰如美人不采羞自献时闻风露香蓬艾深不见丹青冩真色欲补离骚传对之如灵均冠佩不敢燕【东坡】秋至百草晦寂寞寒露滋兰皋一以悴芜秽不能治端居念离索无以遗所思愿言托孤根嵗晏以为期【朱文公】幽独尘事屏晼晚秋兰滋芳馨不自媚掩抑空相思晤对日方永披丛露未晞翛然发孤咏九畹陈悲诗【朱文公】幽人非爱山出山将何之居常种兰蕙嵗寒久当知初艺止百亩余地惜奚为先生无广居千岩一茅茨四面止艺蕙中间才置锥锐绿纷宿丛修紫濯幼枝孤榦八九花一花破初蕤西风淡无味防度成香吹灯梦得幽馥月写传静姿我欲掇芳英和露充晨炊眷恋恻不忍环玩自忘饥岂无众花草不愿秋风迟种时乱不择嵗晩悔可追【诚斋】
　　艺兰当九畹兰生香满路纫君身上衣光明夺缣素孤芳一衰歇雕零湿秋露佩服得君子亦足慰迟暮【周竹坡】
　　五言古诗散聫
　　秋兰防玉池池水清且芳双鱼自踊跃两乌时囘翔【傅】楚客重兰荪遗芳今未歇叶柔清浅水花暄妍节紫艶映渠鲜轻香含露洁【李卫公】
　　根移地因偏花老色未改意苏瘴雾余气压初寒外婆娑靖节牕髣髴灵均佩【王右丞】
　　五言絶句
　　艺植日繁滋芬芳时入座青葱春如濯皎洁秋英堕【温公】昔人慕猗兰佩服比修洁往往卒嵗间山中行采掇【防寥】健碧缤缤叶斑红浅浅芳幽香空自秘风骨秘幽香【诚斋】今花得古名旖旎香更好适意欲忘言尘编讵能考【朱文公】
　　兰居地之隂蔼蔼含华滋此本不以刚而为刚者师【叶水心】
　　五言律诗
　　蕙本兰之族依然臭味同重为水仙佩相识楚词中幻色虽非实真香亦竟空云何防起馥鼻观已先通【东坡】秋兰逓初馥芳意满冲襟想子空斋里凄凉楚客心夕风生逺思晨露洒中林颇意孤根在幽期得重寻【朱文公求兰】
　　七言古诗散聫
　　阳崖月窟得芳丛满握归来夸所逢净扫幽径植藓墀紫茎绿叶防竒姿疎帘风软日华薄芳馥满懐君自知【防寥】
　　七言絶句
　　谩种秋兰四五茎疎帘底事太关情可能不作凉风计防得幽香到晚清【朱文公】
　　一朶俄生几案光尚如逸士气昻藏秋风试与平章看何事当时林下香【赵虚斋】
　　萧艾荣枯各有意深藏芳洁欲奚为世间鼻孔无凭托且伴幽窓读楚词【刘后村】
　　寒谷初消雪半林紫花揺防昼隂隂是谁曾见吹香处千古春风楚客心【吴菊潭】
　　七言八句
　　雪径偷开浅碧花水根乱吐小红芽生无桃李春风面名可山林处士家故坐国香到朝市不容霜节老云霞江蓠蕙圃非吾耦付与骚人定等差【杨廷秀】
　　深林不语抱幽贞赖有防风逓逺馨开处何妨依藓砌折来未肯恋金瓶孤髙可挹供诗卷素淡堪教入画屏莫笑门无佳子弟数枝濯濯暎陔庭【刘后村二首】
　　两盆去嵗共移来一置雕防一委苔我折扶持令叶瘦君能调护遣花开人挑蠧廵千匝稚子浇泉走防囘亦欲效颦芸小圃地荒终恐费栽培
　　乐府祖
　　醉花隂
　　轻红蔓引丝多少剪青兰叶巧人向月中归留下星钿弹破真珠小　等闲不管春知多着绣帘围绕只恐被东风偷得余香也分付着闲花草【仲殊】
　　浣溪沙
　　楚客才华为发深林着意不相忘梦成燕国正芬芳莫把品名闲议拟且看青凤羽毛长十分领取面前
　　香【仲殊】






　　全芳备祖前集卷二十三
<子部,类书类,全芳备祖集>
　　钦定四库全书
　　全芳备祖前集卷二十四　宋　陈景沂　撰花部
　　樱桃花
　　事实祖
　　碎录
　　一名含桃见樱桃实注
　　纪要
　　晋式干殿前樱桃二株含章殿前一株华林园二百七十株【晋宫阙志】
　　杂著
　　古人有言芳兰在门不得不锄眷兹樱之攸止亦在物之宜除观其体异修植材非栋榦外沈森以茂宻中纷错而交乱先羣卉以放謟望严霜而雕换缀繁英而霰集骈朱实以星灿讥林甫也【萧颖士伐樱桃赋】
　　赋咏祖
　　五言散句
　　红蘂满双枝【崔兴宗】
　　缃叶未开蕊红葩已发光【王僧逹】
　　野棠开未落山樱发欲然【沈约】
　　人行已荒径落花半枯槎【永叔】
　　七言散句
　　背人不语向何处下堦自折樱桃花【李长吉】
　　风光莫占少年家白发殷勤最恋花【李涉】
　　别来防春未还家玉窓五见樱桃华【李太白】
　　寻芳常恨见花迟岂意探花独后时【永叔】
　　病目试寻蜂蝶处樱桃花发见清明【名贤拾遗】
　　五言古诗
　　樱桃千万枝照耀如雪天王孙宴其下隔水疑神仙【刘禹锡】
　　五言八句
　　皎日照芳菲鲜葩含素辉愁人惜春夜逹晓想岩扉风静隂盈砌露浓香入衣恨无金谷妓为我奏思归【李卫公】
　　五言律诗散聫
　　偶因移晓雨似欲占春风嫩叶藏轻绿繁葩露浅红【文与可】
　　七言古诗散聫
　　晨晖照屋清露稀樱桃花房欲开齐繁华无得造物巧不与众卉争髙低【刘原父】
　　七言絶句
　　山樱抱石防松枝比并余花发最迟赖有春风嫌寂寞吹香度水报人知【王文公】
　　樱桃花发满晴柯不赌娇娆只赌多落尽江梅余半朶依然风韵合还他【杨廷秀】
　　乐府祖
　　采桑子
　　樱桃谢了梨花发红白相催燕子归来防处风帘绣户开　人生乐事知多少且酌金杯管咽丝哀漫引萧娘舞袖囘【晏叔原】
　　浣溪沙
　　小圃春光不待邀早通消耗与含桃晚来芳意半寒梢带笑不言春淡淡试妆未徧雨潇潇东君少女可怜
　　娇【毛泽民】
　　石榴花
　　事实祖
　　碎录
　　一名海榴凡花以海名皆自海外来【杂志】汉张骞奉使西域还得安石榴花系出涂林种【博物志】温汤朝元阁七圣殿绕殿石榴皆太真所植【洪氏杂志】崔元徽遇数美人李氏陶氏又绯衣少女曰石醋醋又有封家十八姨来石醋醋曰诸女伴皆佳苑中每被恶风所挠常防十八姨相庇处士每嵗旦与作一朱旛图日月五星则免矣崔许之其日立旛东风刮地折木飞花而苑中花不动崔方悟众花之精封家姨乃风神也石醋醋乃石榴也【博异记】
　　杂著
　　被绿叶于脩条缀朱华于弱榦岂金翠之足实兹葩之可玩新茎擢润膏叶垂腴丹脸缀于朱房缃的防乎红须【潘岳赋】风触枝而翻蘤雨淋条而殖芬环青轩而燧列绕翠波而星分【宋顔氏赋】缥叶翠萼红华绛采照列泉石芬披山海【江淹颂】其在晨也灼若九日之栖扶桑其在夕也爽若烛龙之吐潜光【傅赋】王荆公作内相时翰院中有石榴一丛枝叶甚茂但只发一花故荆公题云浓绿万枝红一防动人春色不须多予每以不见全篇为恨遯斋闲览以为唐人诗非也【王直方诗话】
　　赋咏祖
　　五言散句
　　花宜挿鬂红【温岐】　　　　　榴开带酒红【张说】
　　鲜葩猩血染【杨文公】
　　蜡珠攅作带缃防剪成丛【温岐】
　　叶翠如新剪花红似旧栽【梁元帝】
　　新枝含浅绿晩萼带深红【隋魏彦】
　　畏日助殷红遇雨涤浓翠【温公】
　　都縁赋色浅遂不称春繁【宋景文咏淡红榴花】
　　七言散句
　　石榴花发满溪津【李贺】
　　风翻火艶欲烧天【香山】
　　海榴红绽锦窠新【元防之】
</div>
    <div class="pagination">
<a href="全芳备祖集_page34.html">上一页</a><span>...</span><a href="全芳备祖集_page30.html">30</a><a href="全芳备祖集_page31.html">31</a><a href="全芳备祖集_page32.html">32</a><a href="全芳备祖集_page33.html">33</a><a href="全芳备祖集_page34.html">34</a><span class="current-page">35</span><a href="全芳备祖集_page36.html">36</a><a href="全芳备祖集_page37.html">37</a><a href="全芳备祖集_page38.html">38</a><a href="全芳备祖集_page39.html">39</a><a href="全芳备祖集_page40.html">40</a><span>...</span><a href="全芳备祖集_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
