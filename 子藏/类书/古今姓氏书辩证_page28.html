<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 28 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 28 页/共 54 页</h1>
    <div class="content">　　河南纸氏后魏官氏志渇侯氏改为纸氏
　　抵
　　僧道世撰法苑珠林晋有抵世常中山人谨按姓书未有此氏今増入
　　氏
　　宋有起居郎氏居方河中府虞乡令氏昭度
　　委
　　周礼有委人掌敛甸稍刍薪之赋以共委积后以世官为氏汉有太原太守委进
　　蛾【音蚁】
　　晋大夫蛾析见左传姓源韵谱以为音俄误矣
　　蒍【音委】
　　出自芈姓楚公族大夫食邑于蒍因以为氏左传僖二十七年子玉治兵于蒍即其地也春秋时蒍吕臣字叔伯生贾字伯嬴贾生蒍艾猎一名敖字孙叔孙叔从孙子凭生掩为大司马自吕臣至子凭四人皆为令尹故蒍氏世为楚大夫【按左传桓公六年楚武王侵随使防章求成焉而唐书世系表云蚡冒生蒍章然则防蒍字同而防章为蒍氏之始辩正谓蒍吕臣生蒍贾以僖公二十七年传有蒍贾尚幼之文遂意为吕臣之子世本及杜预注皆未详其系也蒍艾猎即孙叔敖为蒍贾之子服防杜预之説同蒍子冯世本为蒍艾猎之子杜预为蒍艾猎之从子説不同辩证所引世次井然以为祖祢或出臆説】东周时周大夫子国食邑于蒍谓之蒍国然不以为氏元和姓纂曰士蒍之后误矣蒍为晋大夫姓士氏
　　防【音委】
　　集韵广韵皆曰人姓今存之然已误矣姓源韵谱曰国语有防大夫误矣国语无此人谨按鲁语曰公父文伯之母季康子之从祖母也康子往焉防门与之语注防辟也门寝也此谓妇人能逺嫌尔安得为人氏乎
　　防【音委】
　　出自姓楚蚡冒生王子章字发钩以艸为氏谓之防章其后有灵王令尹防罢字子荡太宰防啓疆寝尹防射工尹防固亦曰葴尹周大夫防泄防居防越皆名显诸侯或云防蒍一也字通于蒍故子凭及其子掩亦或以为氏当时史册互见故别为两族
　　寪【音委】
　　于委切鲁大夫姓左传鲁隐公祭钟巫馆于寪氏是也
　　防
　　丑豕切音褫姓书未有谨按列子古善听者防俞今増入
　　芈
　　绵婢切出自颛帝生称称生卷章巻章生重黎重黎诛弟吴回代为祝融是为火正吴回生陆终陆终生子六人皆剖拆而产其六曰季连为芈姓楚其后也季连生附沮附沮生穴熊其后中微或在中国或在夷狄弗能纪其世周文王时穴熊裔孙鬻熊佐文王有功成王举文武勤劳之后得鬻熊孙熊绎封于荆蛮食以子男之田赐姓芈氏以奉祝融鬻熊之祀国于丹阳其地南郡枝江是也荆小而僻在深山荜路蓝缕以啓山林熊绎生熊艾熊艾生熊防熊防生熊胜熊胜以弟熊杨为后熊杨生熊渠熊渠三子长子熊毋康早死中子熊摰红代立其弟执疵弑而代之号曰熊延熊延生熊勇熊勇以弟熊严为后熊严四子伯霜仲雪叔堪季徇长子伯霜代立是为熊霜其后仲雪死叔堪避乱于濮少弟季徇代立是为熊徇生熊咢熊咢生熊仪是为若敖楚人以敖为尊称故君卒而不成礼以终之者皆谓之敖若敖生熊坎是为霄敖霄敖生熊眴是为蚡冒蚡冒弟熊通弑而代立僣号楚武王武王生文王熊疵始都郢文王生熊囏是为堵敖其弟熊頵弑之而代立是为成王生太子商臣及王子职商臣弑成王自立为穆王穆王生庄王熊旅庄王生共王熊审共王无嫡子有庶子五人招围比黒肱弃疾招立为康王生郏敖员郏敖生幕及平夏公子围弑其父子而自立是为灵王熊防熊防生太子禄公子罢敌灵王死于干谿公子比杀其二子而自立比字子干是为訾敖以其弟黒肱为令尹所谓令尹子晳者也公子弃疾杀子干子晳而自立更名熊居是为平王平王生建啓壬太子建字子木费无极譛之奔郑生白公胜公子啓字子闾五让不为王平王薨立少子壬是为昭王熊轸昭王贤而知大道失国而复得之生章及子良章代立为惠王生简王中中生声王当当生悼王熊疑熊疑生肃王臧及宣王熊良夫良夫生威王熊商商生怀王槐怀王为秦所诈留死于秦国人立其太子横为顷襄王顷襄王生幽王及哀王犹犹庶兄负刍王五年秦虏之而灭楚以其地为郡县而楚之子孙仍芈姓汉艺文志七十子之后有芈子名婴著书十八篇唐开元中有隋右衞将军芈雄曽孙端为金吾司戈谨按春秋楚王子公子杂见于左传者令尹子元息公子朱公子谷臣公子燮公子茂令尹子婴齐字子重司马公子侧字子反太宰公子辰字子商令尹公子壬夫字子辛司马公子午字子庚令尹公子追舒字子南生弃疾司马公子鱼字子鲂司马公子何忌申公王子牟左尹公子胜公子丙公子冯公子申公子成公子平公子罢公子寅公子橐师公子罢戎公子茂公子宜谷公子格公子齮公子繁公子庆公子寛司马公孙何忌凡三十二人皆不知谁之子又令尹公子申字子西生令尹宁字子国及武城尹公孙朝昭王兄公子结字子期谓之司马之期生寛及平而白公之弟曰王孙燕凡三家七人又史记秦王后宫曰八姓号宣太后其弟曰穰侯魏冉泾阳君叶阳君皆楚后芈氏
　　是连
　　北齐文宣帝有黄门郎是连子畅代北是连氏随魏南徙孝文太和中改为连氏望出河南
　　是娄
　　代北是娄氏后改为河南髙氏
　　是贲
　　代北是贲氏后改为河南封氏
　　是人
　　姓解曰北齐方技传由吾道荣学于是人氏【案北齐方技传由吾道荣少好道法闻晋阳人某明筭术乃寻是人为其家佣力以学道则是人乃此人非姓也此误】
　　是云
　　西魏有开封是云实
　　是奴
　　代北是奴氏后改为是氏
　　倚相
　　楚左史倚相之后威王时有倚相季文为士官
　　五防
　　比
　　姓解曰商有少师比干误矣谨按商姓子氏比干者王子之名按此则世无比氏合驳去
　　矢
　　出姓苑
　　履
　　出姓苑
　　癸
　　出自姜姓齐癸公之后氏焉
　　视
　　出姓苑
　　垒
　　后赵有垒澄本姓裴氏后改焉谨按左传裴音非盖后世声转为匪而又改之也
　　水丘
　　汉酷吏传薛宣收大姓公孙丹亲党系狱使门下书佐水丘岑尽杀之注水丘姓岑名
　　登北
　　元和姓纂曰国名也女为舜妃者后为氏【案山海经舜妃登比氏一曰登北氏盖皆字形之讹】
　　六止
　　市
　　战国防曰燕有将军市被谨按周官司市之后必以官为氏
　　纪
　　出自姜姓炎帝之后封为纪侯其地东莞剧县是也纪侯尝譛齐哀公于周周烹之春秋鲁庄公四年齐襄公复九世之雠灭纪纪侯义不下齐大去其国君子善之子孙以国为氏又北燕有尚书纪逵
　　祀
　　谨按故事咸平五年十一月赐京城父老祀道岩爵公士道岩百十九岁率父老百五十四人上尊号上叹其寿考故奬之或云祝道岩也
　　似
　　后魏官氏志似先氏改为似氏
　　己
　　出自黄帝子得姓者十四人而青阳夷皷同为己姓青阳少昊氏也夏诸侯有苏氏周诸侯有郯子皆其后有苏氏女女于纣谓之妲己
　　姒
　　出自黄帝子昌意其后曰颛帝生崇伯鮌鮌生伯禹为尧司空宅舜百揆舜荐之于天者十有七年终践天子之位周王子晋论其功曰伯禹厘改制量象物天地比类百则仪之于民而度之于羣生故天无伏阴地无散阳水无沉气火无灾燀神无间行民无淫心时无逆数物无害生皇天嘉之祚以天下赐姓曰姒氏曰有夏谓其能以嘉祉盛富生物也韦昭注曰姒犹祉也禹为夏后氏生帝啓啓生太康仲康仲康生相相生少康少康生帝子帝槐帝槐生芒芒生泄泄生帝不降帝扄扃生厪厪崩立帝不降之子孔甲孔甲生臯臯生帝发发生履癸是为桀桀无道成汤放之于南巢夏絶不祀至周武王克商下车而求禹后得东楼公封之于自东楼公已降世系皆具史记生成公及桓公姑容姑容生孝公丐文公益姑平公郁厘郁厘生悼公成成生隐公乞僖公过过生湣公皆与诸侯防盟桓公成公之弟以鲁僖公二十四年即位襄公六年卒在位七十年春秋时诸侯享年乆长未有如桓公者又夏后少康庶子封于会稽自号于越越子允常及其子越王句践句践太子适郢及鄫沈二国之君亦见于春秋皆姒姓又左传载少昊子台骀封诸汾川沈姒蓐黄实守其祀者姒乃国名非姓也
　　史
　　周太史佚之后以官为氏防字子鱼其族朝生文子狗皆仕衞为大夫汉鲁国史恭生髙髙大司马乐陵安侯二子术丹丹左将军武阳顷侯孙均均子崇自杜陵受封溧阳侯遂为郡人崇裔孙宋乐乡令史瓌瓌七世孙务滋相唐武后生清河令惟肖是为宣城史氏又丹裔孙后汉归义侯苞晋永嘉乱避地河西建康是为建康史氏又有髙容史氏京兆史氏皆丹后而京兆有隋太平公万岁陈留考城史氏汉京兆尹敞之后河南史氏本代北阿史那氏改焉又后汉汉阳太守史充领防羌校尉后凉吕隆以文武旧臣史难等五十余家质于长安南凉祠部郎中史暠为文武之秀杰
　　使
　　师古曰使姓也字或作史事见下平声二僊便氏
　　李
　　出自嬴姓颛帝髙阳氏生大业大业生女华女华生臯陶字庭坚为尧大理生益益生思成厯虞夏商世为大理以官命族为理氏至纣之时理徴字德灵为翼中吴伯以直道不容于纣得罪而死其妻陈国契和氏与子利正逃难于伊侯之墟食木子得全遂改理为李氏利正亦娶契和氏女生昌祖为陈大夫家于苦县五世孙干字元果为周上御大夫娶益寿氏女婴敷生耳字伯阳一字聃周平王时为太史着道德经八十一章唐明皇用方士说尊为圣祖混元上德皇帝伯阳后有李宗字尊祖魏封于段为干木大夫一云伯阳子宗仕魏封于段干生同赵相兑生跻赵安阳君二子曰云曰恪恪生洪字道宏秦太子太傅生兴族字育神一名汪秦将军生昙字季逺赵柏人侯入秦为御史大夫柏人西生四子崇辩昭玑崇为陇西房玑为赵郡房崇字伯祐陇西南郑公二子长曰平燕次曰瑶字内德南郡守狄道侯生信字有成大将军陇西侯信生超一名伉字仁髙汉大将军渔阳太守二子长曰元旷侍中次曰仲翔河东太守征西将军讨叛羌于素昌战没赠太尉陇西狄道东川因家焉生伯考陇西河东二郡太守生向成纪令因居成纪弟尚范阳房始祖也尚生广前将军猿臂善射才气天下无双匈奴畏之号飞将军三子长当户生陵字少卿降匈奴者次曰椒次曰敢字幼卿郎中令闗内侯生禹忠忠顿丘房始祖也禹字子通生丞公河南太守生先字敬宗蜀郡北平太守生长宗字伯礼渔阳丞生君况字叔干一字子期太中大夫生本字上明侍御史生次公字仲君巴郡太守西夷校尉弟恬渤海房始祖也次公生轨字文逸魏临淮太守司农卿弟潜申公房始祖也轨生隆字彦绪长安令积弩生艾字世绩晋骁衞将军衞郡太守生雍字隽熙济北东莞二郡太守二子长曰伦丹杨房始祖也次曰柔字德逺北地太守雍孙盖安邑房始祖也柔生弇字季子前凉天水太守武衞将军安西亭侯生昶字仲坚凉太子侍讲生暠字元盛西凉武昭王兴圣皇帝十子谭歆让愔恂翻豫宏朓亮愔镇逺将军房始祖也其曽孙系平凉房始祖也翻孙三人曰丞姑臧房始祖也曰茂炖煌房始祖也曰冲仆射房始祖也曽孙曰成礼绛郡房始祖也豫孙曰刚武陵房始祖也歆字士业西凉后主八子朂绍重耳宏之崇明崇产崇庸崇祐重耳字景顺以国亡奔宋为汝南太守后魏克豫州以地归之拜农太守复为宋将薛安都所防后魏安南将军豫州刺史生献祖宣皇帝熙字孟良后魏金门镇将生懿祖光皇帝讳天锡字德真三子长曰起头长安侯生达摩后周羽林监太子洗马长安伯其后无闻次曰太祖次曰乞豆后魏定州刺史房太祖景皇帝虎字文彬后周柱国大将军唐国襄公八子长曰延伯生于东山其后太祖入闗延伯仕北齐为散骑常侍武德四年追封南阳伯附属籍贞观初罢之与姑臧绛郡武阳公三房号四公子房至开元二十三年复附属籍曰南阳公房属籍曰蔡王房谯王房毕王房雍王房郇王房大郑王房蔡王房蔡王蔚周朔州总管襄武县公生西平怀王安安生平原王琼霍山王珽襄武郡王琛河间元王孝恭济北郡王瑊汉阳王瓌济南王折折生庐江王瑗毕王房毕王璋生永安壮王孝基雍王房雍王绘生长平王贽贽生淮阳王道元淮阳王道明江夏王道宗郇王祎【案唐宗室世系此郇王祎上宜有郇王房三字】生武陵王伯良长平肃王叔良中山王仲良新兴王德良长乐王幼良叔良曽孙州参军思诲生奸臣林甫相明皇大郑王房郑孝王亮生淮南靖王神通襄邑恭王神符代祖元皇帝讳昺周安州总管柱国大将军唐国仁公四子长髙祖次代王澄次蜀王湛次汉王洪梁王至曽孙而絶蜀王房后为渤海王房湛生襄城王容儿渤海恭王奉慈髙祖神尧大圣大光孝皇帝二十二子分十五房曰楚王智云荆王元景皆无后徐王元兴【案唐书元兴作元礼】曰徐王房至五世孙絶韩王元嘉曰韩王房建中元年改为嗣郓王房元嘉生训谊譔谌讷小郑王元懿曰郑王房元懿生璥琰球璿琳璲珩【案唐书髙祖子有小郑王房称惠郑王房名元懿生璥等此作韩王元嘉生懿懿生璥世系不合今照唐书添入】嗣王璥曽孙夷简相宪宗安德郡公琳孙勉相德宗霍王元轨虢王鳯舒王元名鲁王灵防皆至五世孙絶道王元庆江王元祥曰道王房江王房皆至十二世邓王元裕宻王元晓滕王元婴皆至孙絶太宗文武大圣大广孝皇帝十四子长曰常山愍王承干次楚王寛出继次吴王恪次濮王泰次庶人祐附濮王谱次蜀王愔次蒋王恽次越王真次髙宗次纪王慎次江王嚣次代王简次赵王福次曹王明江代赵王皆附曹王谱常山愍王房承干子郇国公象生适之相明皇吴王房恪生成王千里朗陵王玮嗣吴王琨琨生信安王祎嗣吴王只祎生峘峄岘峘越国公峄户部侍郎岘相肃宗所谓欲粟贱追李岘者蒋王房恽十五子越王纪王曹王房皆多子孙髙宗天皇大圣大宏孝皇帝八子燕王忠无子泽王上金九子许王素节十三子为三房孝恭皇帝无子章怀太子贤为太邠王房次中宗睿宗中宗皇帝四子节愍太子重俊为湖阳郡王房睿宗皇帝五子譲皇帝宪房曰宁王房宪生汝南王璡济阳王嗣庄嗣宁王琳颍川公珦晋昌公班魏郡公琯苍梧公玠文安公瓘汉中王瑀璡生椿櫾榧稻栻防枵梗枫枢瑀生楬梢梢生谏议大夫景俭惠庄太子亦曰申王房惠文太子房亦曰岐王房惠宣太子房亦曰薛王房名业曽孙知柔相昭宗自明王以后诸王不出阁不分房子孙阙而不见其可知者明皇二十一子肃宗十四子代宗二十子德宗十一子顺宗二十二子宪宗二十子穆宗五子敬宗五子文宗二子武宗五子宣宗十一子懿宗八子僖宗二子昭宗十七子其封爵名字皆有本传宗室宰相十一人郇王房有林甫回大郑王房有程石福小郑王房有勉夷简宗闵常山王房有适之吴王房有岘惠宣太子房有知柔凡定着三十九房　陇西李氏出自兴圣皇帝第七子豫字士宁东晋西海太守孙琰之字景珍后魏侍中文简公生刚慧刚宜州刺史生充节充信充颖充节隋朔州刺史武阳公生大通大辩大亮大亮唐右衞大将军武阳懿公充颖后周滑州刺史流江公生宣州刺史义本义本生逈秀字茂实相武后逈秀生俊黄州刺史姑臧大房出自兴圣皇帝第八子翻字士举东晋祁连酒泉晋昌三郡太守三子达抗宝怀抗东莱太守生思穆字叔仁后魏营州刺史乐平宣惠伯生奬字道休北齐魏州尹广平侯生瓌黄门郎生斌散骑侍郎袭乐平侯宝七子承茂辅佐公业冲仁宗承号姑臧房承字伯业后魏荥阳太守姑臧穆侯生韶彦虞防韶字元伯定州刺史姑臧文恭侯生璵瑾瓉瑾字道瑜后魏通直散骑侍郎文恭侯生蒨之行之蒨之子蔓容北齐考功郎中生元俭武卿元俭生义璹义珙义璋义琛义瑛义琛工部侍郎武卿生瘿陶令元德元德生义琰义瓘义璡义琰相唐髙宗行之字义通隋唐州下溠郡太守固始县男生夷道元道元道秦王学士给事中常州刺史生正基云将正基太子舍人生给事中亶字景信亶生秘书监成裕成裕生揆字端卿相肃宗德宗所谓唐第一人李揆者生兴公次公幼公佐公揆弟毖之生秘书少监上公上公生太子庶子景素景素生蔚相懿宗谏奉佛太过者蔚三子涯礼部侍郎洵福建观察使涗字明泽云将尚书右丞生晏晏生顔顔生归期归期生逢吉字虚舟相宪宗承子彦字次仲后魏秦州刺史生燮爽爽字明德生元相元相五世孙干升秦府户曹参军生水部郎中岑岑生防州刺史舟豪州刺史丹即以书戒妹事在国史谱者岑弟峯开州刺史丹阳房晋东莞太守雍长子曰伦五世孙文度西凉安定太守与族父宝入后魏因居京兆山北文度生权后魏河秦二州刺史杜县公生崇义后周雍州大中正五州刺史武康县公崇义生诠隋赵郡太守临汾襄公诠四世孙药王【案唐世系表诠生药王此作四世孙不合】靖客师正明靖字药师相太宗尚书右仆射同中书门下平章政事司徒衞景武公所谓兼资文武出将入相者生德謇德奬德謇将作少监衞国公靖兄端字药王梓州刺史永康公客师右武衞将军丹阳郡公年九十犹驰猎人谓之鸟贼孙令问散骑常侍靖五世孙彦方鳯翔司録参军靖叔父传节司州刺史生唐刑部尚书干祐干祐生昭德相武后又汉骑都尉陵降匈奴裔孙归魏见于丙殿赐姓曰丙后周信州总管龙居县公生明明生粲唐左监门衞大将军应国公髙祖与之有旧以避世祖名赐姓李氏粲生寛旻寛奉常正卿陇西公生道广字太丘相武后四子元综元绎元纮元缄元综屯田郎中荆府长史元绎都水使者元纮字大纲相明皇所谓南山可移判不可揺者元缄郓州刺史　陇西李氏后徙京兆者岷州刺史嵩生洮州刺史思恭思恭生钦左金吾衞大将军钦生晟字良器相德宗太尉司徒中书令西平王十二子愿河中节度使聪光禄寺主簿总太子中允愻左神武大将军凭右威衞大将军恕光禄卿宪岭南节度使愬陈许节度使左仆射同平章事平蔡功为多懿渭南尉听字正思检校司徒凉国公生左神武将军琢惎右羽林将军慇岚州刺史赵郡李氏出自秦司徒昙次子玑字伯衡秦太傅三子云牧齐牧赵相武安君始居赵郡赵纳顿弱之间杀牧齐为中山相亦家焉即中山始祖也牧三子汨宏鲜汨秦中大夫太子詹事生谅谅生左车仲车左车赵广武君韩信北面师事之者生常伯遐遐字伯友汉涿郡守生岳德文班岳字长卿谏议大夫生秉义秉字世范颍川太守因徙家焉生翼协敏敏五大夫将军生谟道郎谟字道谋临淮太守生哆华哆字子让上党太守生防元防字鸿黙酒泉太守生武昭奋武字昭先东郡太守太常卿生讃修奕就修字伯防后汉太尉生谅叔训季谅字世益赵相生膺字元礼河南尹持风裁自髙从之防者谓之登龙门生瓌瓒瑾瑾字叔瑜东平相避难复居赵生志恢宣宣字叔兴生定台奬硕定字文义魏水衡都尉渔阳太守生伯括机叔括季括机字仲括太学博士临江乐安二郡太守生羣瓌宻楷越楷字雄方晋治书侍御史避赵王伦之难徙居常山五子辑晃芬劲叡叡子朂兄弟居巷东劲子盛兄弟居巷西故叡为东祖芬与弟劲共称西祖辑与弟晃共称南祖自楷徙居平棘南通号平棘李氏辑字防宗髙宻太守子慎敦居柏人子孙甚防与晃南徙故垒故辑晃皆称南祖晃字仲黄镇南府长史生义字敬仲燕司空长史生吉字彦同东官舍人吉生聪字小时尚书郎聪二子真融真字令才中书侍郎融亦为后燕中书侍郎真生绍字嗣宗殷州别驾绍生义深北齐行凉州刺史义深生騊駼隋绛州长史三子政藻政起政期政藻宣州长史生刑部侍郎叔睿生楙道防道谐道防道相武后政期水部郎中生素立开州刺史髙邑平侯素立生休烈郪令休烈生鹏字志逺壁州刺史鹏生畬字玉田考功郎中畬生承山南东道节度使鹏弟升逺从逺希逺昌逺希逺晋阳尉生州左司马并并生岘规觐觌观岘庐江令生固言字仲枢相文宗燕司空长史羲后有万安自赵郡徙管城生顼顼生日知相中宗南祖之后有善权后魏谯郡太守徙居谯生延观徐梁二州刺史延观生续马头太守续生显达隋颍州刺史显达生迁德州刺史迁生孝卿谷州治中三子敬忱元素敬相唐髙宗忱生钦一【案唐世系表忱生钦一作恍字钦一】元素相武后敬生思冲工部侍郎守一成都郫令守一生晤金坛令晤生绅字公垂相武宗所谓短李东祖叡字幼黄髙平太守江陵宁公生勉字景贤顿丘太守大中正生頥字彦祖髙阳太守武安公四子勰系奉曽勰字少同兰陵太守生灵及均均字善德后魏赵郡太守生璨璨生元茂宣茂宣茂后魏幽州刺史生籍之志之籍之字修逺司徒谘议参军生彻彻生纯及公绪公绪字穆叔后魏冀州司马弃官赐号潜居公生少连少连生守冲守元守素守素唐秦府学士天防兵曹参军系字和叔后魏平棘男生顺字德正四部尚书髙平宣王生式字景则濮阳侯式生宪字仲轨州刺史濮阳文靖伯生希逺希宗希仁希骞希礼希骞后魏黄门侍郎文惠公生元卿仲卿仲卿生文琬文立文政仲卿为中山王开府谘议政为虢州司马生思过恩慎晋客晋客司农卿元氏县男生正悌正简正简唐司农卿生岗武城令岗生长倩元善长裕长倩生绛【案唐书本传绛乃元善子此作长倩子不合】字深之相宪宗生璆顼璋璋字重礼宣歙观察使希礼字景节北齐信州刺史文公生孝正孝基孝基隋晋王文学生野王柬王野王东郡功曹生襄城令镇恶镇恶生偘侨偘台州司法参军峤字巨山相武后生畅裕粲懿皆太守刺史东祖之后又有谔隋南和公生左金吾衞将军爽爽生太子中允震震生鄂州司马光朝光朝生盐铁判官仲塾仲塾生珏字待价相文宗西祖劲字少黄晋治书侍御史二子盛隆盛中书侍郎生纉袭纉字纬业太子祭酒生延休延字绍元后魏假赵郡守生建连连曽孙抟固始令生惠明惠明生新政令大智大智生尚一尚正尚乂乂字尚真中山正公所谓李下无蹊径者其兄弟文章同为一集谓之华蕚集袭生阁阁生杰侔杰六世孙公敏生怀逺相武后怀逺生景伯礼部侍郎景伯生彭年乔年彭年吏部侍郎侔孙代和【案唐世系表代和作恃和】代和孙赵州长史彦宗生嗣真字承胄御史中丞知大夫事常山昭子有传盛弟隆后魏阜城令生谋幕令谋孙元称后魏廷尉元称孙孝恭生怀柔怀宗怀宗生隋谒者郎君逸君逸生肃然肃然生载载生栖筠字正一御史大夫赞皇文献公栖筠生吉甫字宏宪相宪宗吉甫生德修德裕德修楚州刺史德裕字文饶相文宗武宗生椅浑浑比部员外郎郴尉生因衡延古因衡左补阙延古司勲员外郎　辽东李氏玑少子齐赵相初居中山十三代孙宝字君长后汉元菟都尉徙襄平生雄车骑长史生亮字威明原武令生敏河内太守生信信生裔裔字宣伯晋司徒广陆成侯生固字万基散骑侍郎生志字彦道阳平太守嗣广陆侯弟沉沉孙根后燕中书令生宣邺郡守宣生晋后魏汝南公晋生永太中大夫永生弼字景和后周太师陇西武公生耀晖安衍纶晏椿耀隋开府邢国公生寛隋梁州总管蒲山公寛生宻字元一字法主兵败归唐拜光禄卿邢国公宻生右台监察里行知古寛弟伟生炖煌公檀檀曽孙澄义成节度使武威郡王生克宁衍后周太官伯真卿肃公生仲威仲威孙成休生泌字长源相德宗七岁赋方圆动静尝与肃宗同辇出人指之曰着黄者圣人着白者山人谏德宗不废太子封邺侯五子絙髙陵尉繁和州刺史繟咸阳尉紩涪州刺史绚华州文学椿曽孙祖光生元素字大朴户部尚书　江夏李氏汉酒泉太守防次子昭昭少子就后汉防稽太守髙阳侯徙居江夏平春六世孙式字景则东晋侍中生嶷嶷生尚字茂仲生矩字茂约江州刺史生充字宏度中书侍郎生颙郡举孝亷七世孙元哲徙居广陵生善昉善兰台郎憙文选学人谓之书簏生邕字防和北海太守工文章天下谓之李北海昉生璞璞生瑄起居郎生郓字建侯相宪宗以吐突承璀所荐耻之辞相位去生拭起居舍人拭生磎字景望相昭宗即刘崇掠白麻诬沮之而不得者磎生沉字东济　汉中李氏汉东郡太守太常卿武孙颉后汉博士始居汉中南郑生郃字孟节司徒知二星向蜀者郃生固字子坚太尉三子基字宪公慈字季公燮字德公燮安平相十二世孙德林隋内史安平公生百药唐礼部侍郎宗正卿安平文公百药生安期相髙宗安期生宗师宗臣宗元宗墨　柳城李氏二族其一世为契丹酋长后徙京兆万年令节曽孙光弼太尉侍中临淮郡王其一本奚族不知其氏至宝臣为张髙养子冒姓张氏后赐姓李为司空清河王　略阳李氏出自廪君之后世居邑西宕渠汉末大乱迁于汉中杨车坂为百姓害号杨车邑至将军武始归于魏迁略阳北土复号巴氏武生东羌猎将慕慕生辅特骧庠流辅骁骑大将军特字元休宣威将军长乐乡侯以子雄僣位追諡景帝庙号始祖骧骁骑将军以子寿僣位追諡献帝庠字元序威冦将军杨泉亭侯流字元通秦文王特三子始武威将军荡骁骑将军雄字仲隽位前将军僣即帝位国号蜀在位三十六年諡曰武帝庙号太宗以兄子班嗣荡五子班琀稚玝都班字世文袭位一年而雄之子期戕之于殡宫琀中领军稚将军皆死于氐贼玝弃涪城奔晋都为中宗所杀仲隽四子越期霸保越建宁王相国大将军録尚书事期字世运弑班而自立在位三年骧子寿废之为邛都县公諡曰幽霸保皆不病而死骧子寿字武考袭废期而自立在位五年諡昭文皇帝庙号中宗三子势广福势字子仁嗣父位五年而国亡晋封之为归义侯广大将军汉王坐求为太弟贬临卭侯自杀寿养弟攸安北将军流子世位将军又李庠妹夫西夷校尉含生二子国太宰离太尉含弟胡将军又有阴平令李逺将军李恭大将军李传广汉太守李超陈仓令李武大将军李涛司空李璜司徒李云汉嘉太守李干侍中李艳大将军李基又李寿牙李闳镇东大将军李奕又尚书仆射武陵公载谋反下狱死越隽太守钊李雄待遇甚厚朝议皆决之又罗尚西南夷校尉李毅又李特征西将军遐皆为李寿所杀越隽太守李演自郡上书劝寿归正反本释帝称王寿怒杀之左仆射李嶷数以立言忤防寿亦杀之　鸡田李氏本河曲部落稽阿跌之族至光进赐姓李氏光进节度使光顔守司徒兼侍中武威李氏见上平声安氏　代北李氏出自沙陀见上平声朱耶氏　髙丽李氏正己为三公有传及表范阳李氏自云常山愍王之后载义守太保范阳
　　节度使　渤海李氏靺鞨人茹常为朔方部将以战多赐姓更名嘉庆其子怀光为朔方帅位三公以反诛李氏有董秦者幽州蓟人自史思明贼中冐围归李光弼召至京师赐姓李名忠臣检校司空平章事西域李氏唐乾元元年西域匿识国王讫俱设伊俱鼻施【案通考作纥设伊俱鼻施来朝此多一俱字】来朝赐姓李氏　河南李氏后魏官氏志有叱李氏改为李氏西京杂记有李廓谏济阴王兴居反又李黎一生一男一女以前生者为长又茂陵少年李亨养鹰狗皆为佳名同州蒲城人郭子和及其弟子政子端子升归唐赐姓李氏婺州刺史夷国公












<子部,类书类,古今姓氏书辩证>
　　钦定四库全书
　　古今姓氏书辩证卷二十二　宋　邓名世　撰
　　六止下
　　理
　　出自臯陶之后厯虞夏商周世为大理以官命族为氏
　　始
　　项羽传秦将军章邯使军候始成使羽注曰姓始名成
　　士
　　出自祁姓帝尧之后刘累为夏御龙氏其孙商时徙封为豕韦氏周武王时因封为唐氏成王时徙杜城又为杜氏杜伯为周宣王大夫无罪见杀其子隰叔奔晋生蒍字子舆为晋献公士师朝无奸官国无败政因其有功命以官为士氏蒍生司空士縠蒍孙防字季諡曰士武子生文子燮共子鲂燮生宣子匄匄生献子鞅鞅生昭子吉射及臯夷鲂字季生彘裘其族有献子士富及士渥浊士弱士文伯士弥牟士丐士茁士汉魏间有交阯刺史士燮又左传秦士雃宋士平衞士荣皆其族唐李逺知选有王忠者被放吏谬书其姓为士忠逺曰调者三万无士姓此必王忠吏叩头服罪详此乃当时调者无士氏非谓天下无士氏也
　　俟
　　风俗通古贤人俟子汉艺文志有俟子一篇李竒注曰或作侔子此必俟氏也
　　子
　　出自帝喾次妃有娀氏之女曰简狄姊妹三人行浴于元丘水中见鸟堕卵简狄吞之孕而生契契长而佐禹治水有功帝舜命为司徒封于商姓子氏礼纬曰以鸟生子故为氏焉史记禇先生曰子兹也兹益大也宜从禇说契生昭明昭明生相土诗所谓相土烈烈海外有截者生昌若昌若生曹圉曹圉生冥为司空勤其官而水死冥生振振生微微生报丁报丁生报乙报乙生报丙报丙生主壬主壬生主癸主癸生天乙是为成汤成汤伐夏吊民放桀于南巢践天子位生太丁外丙仲壬皆前卒汤崩立太丁之子太甲是为太宗太甲生帝沃丁帝太庚太庚生帝小甲帝雍己帝太戊太戊为中宗中宗生帝仲丁帝外壬帝河亶甲河亶甲生帝祖乙祖乙生帝祖辛帝沃甲沃甲崩立祖辛之子祖丁祖丁崩立沃甲之子南庚南庚崩立祖丁之子阳甲阳甲之弟曰帝盘庚帝小辛帝小乙生帝武丁是为髙宗髙宗生帝祖庚帝祖甲祖甲生帝廪辛帝庚丁庚丁生帝武乙武乙生帝太丁太丁生帝乙乙生帝辛是为纣纣不道周武王诛之立其子武庚禄父为诸侯以续商祀武庚挟三监以叛成王诛之立帝乙之子微子启为宋公奉成汤之祀得用天子礼乐为二王之后作賔于王家微子卒弟微仲衍立微仲生宋公稽稽生丁公申申生湣公共及公熙共生厉公鲋祀鲋祀生僖公举举生惠公覸覸生哀公哀公生戴公戴公生武公司空司空生宣公力力以国授其弟穆公和和又以国授宣公之子殇公与夷华父督弑与夷迎穆公子冯于郑而立之是为庄公庄公生闵公防及桓公御说御说生襄公兹父兹父生成公王臣王臣生昭公杵臼及文公鲍鲍生共公瑕瑕生平公成成生元公佐佐生景公显曼能以善言责躬而荧惑退舎及卒公子特杀太子而自立是为昭公昭公生悼公由【按宋悼公名购由此脱购字】由生休公田田生威公辟兵辟兵生剔成及宋君偃齐湣王防之又有黎国与宋同姓而萧国出于宋皆子姓也宋之子孙分为戴武桓穆庄之族其后为华向皇乐鱼荡鳞仲孔禇师氏皆有谱而当时见于经传者曰子游昭公子公子谷生公孙郑大司马公孙卬公孙钟离公子寅公子御戎公子朱公子固公孙援公孙丁公孙忌又襄公之子曰司城须孙曰孔叔文公之子曰公子围字子灵平公之子曰太子痤公子城成公之子曰公子周字子髙昭公之弟曰启文公少子曰公子肥元公之弟曰母弟辰公子地庄公之孙曰大司马公孙固皆宋子姓又秦大夫子蒲子虎楚大夫子疆子防子骈子孟子贝宋大夫子韦之类皆子姓也
　　梓
　　其先周官梓人之后以世官为氏春秋时鲁大夫梓慎
</div>
    <div class="pagination">
<a href="古今姓氏书辩证_page27.html">上一页</a><span>...</span><a href="古今姓氏书辩证_page23.html">23</a><a href="古今姓氏书辩证_page24.html">24</a><a href="古今姓氏书辩证_page25.html">25</a><a href="古今姓氏书辩证_page26.html">26</a><a href="古今姓氏书辩证_page27.html">27</a><span class="current-page">28</span><a href="古今姓氏书辩证_page29.html">29</a><a href="古今姓氏书辩证_page30.html">30</a><a href="古今姓氏书辩证_page31.html">31</a><a href="古今姓氏书辩证_page32.html">32</a><a href="古今姓氏书辩证_page33.html">33</a><span>...</span><a href="古今姓氏书辩证_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
