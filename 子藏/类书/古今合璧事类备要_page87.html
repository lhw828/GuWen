<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 87 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 87 页/共 111 页
  </h1>
  <div class="content">
   古今合璧事类备要别集巻六十四
　　钦定四库全书
　　古今合璧事类备要别集巻六十五
　　宋　谢维新　撰
　　飞禽门
　　鹰　附　【隼　鹘　鹞　雕鹗　鹯　鱼尾】
　　格物总论【鹰鸷鸟尔雅云鷞鸠生一嵗为黄鹰二嵗为抚鹰三嵗为青鹰月令云七月鸠化金眼钩觜铁爪劒翮善樱抟军中多养之其类则有隼鹘鹞雕鹗鹯皆鸷猛者也鹯晨风鸟雕王睢所谓鸷也黄头赤目五色皆备相颇类于鹰但尾长翅短差异耳鹗食鱼挚而有别者鹞与鹘相类然鹘小于鹞惟隼古人以为挚击之鸟通呼曰隼又一种曰鱼鹰亦鹰之别此其辨也】
　　事类祭鸟【鹰乃丨丨记月令】化鸠【仲春鹰丨为丨同上】制鹏【大鹏雏之始飞为鹰所丨孔氏帖】爽鸠氏【少皥鸟师而鸟名丨丨丨司冦者也注爽鸠鹰鸷鸟也故为司冦主盗贼左】师尚父【维丨丨丨惟时鹰扬诗】抟鹏雏【楚文王少时雅好田猎天下快狗名鹰毕聚焉有人献一鹰曰非王鹰之俦俄而云际有一物翺翔飘飖鲜白而不辨其形鹰见于是竦翮而升矗若飞雪须臾羽堕如雪血洒如雨良乆而一大鸟堕地而死其两翅广数十里啄边有黄众莫能知有博物君子曰曰此大鹏雏也文王乃厚赏之幽明録】逐鸟雀【子产始知然明问为政对曰视民如子见不仁者诛之如鹰鹯之丨丨丨也左】臂苍鹰【李斯为赵髙所诬谋反具五刑论腰断咸阳市斯出狱与其中子俱执过谓中子曰吾欲与汝复牵黄犬丨丨丨俱出上蔡东门逐狡兔岂可得乎遂父子相哭而夷三族史记】号苍鹰【郅都为中尉严酷行避不避贵戚列侧目丨曰丨丨汉本传】饥则为用【魏吕布因陈登求徐州牧不得布怒登喻之曰登见曹公言待将军譬如义　当饱其肉不则噬人公曰不如卿言譬如养鹰丨丨丨丨饱则飏去布乃解】饱则髙飞【慕容垂犹鹰也饥则附人丨丨丨丨遇风尘之会必有凌霄之志唯宜急其羁绊不可任其所欲载记】出常数百【元坦为冀州刺史不恤人事専为聚敛性好佃渔无日不丨鹰犬丨丨丨头器网十余车自云宁三日不食不能一日不猎典畧】先者为真【北齐广陵王孝珩于防壁画苍鹰丨丨以丨丨白帖】纵失白鹰【源乾曜京兆尹留守京师防内白鹰因丨丨之诏京兆督捕获于野絓榛死吏惧得罪乾曜曰上仁明不以畜玩寘罪遂入自劾帝一不问】讽献名鹰【李大凉州都督有台使见名鹰丨大亮丨丨之宻表曰陛下絶畋猎乆矣而使者求鹰信陛下意乃乖昔防如是擅求是使非其才太宗曰有臣如此朕何忧】飞天得所【西域髙昌遣使谢帝引责麴文泰猥曰鹰丨于丨各丨其丨孔帖】得霜俊捷【苏味道才学识度物望攸归王方庆体质卑陋言辞鲁钝俱为凤阁侍郎或问郎中张元一曰苏王孰贤荅曰苏九月得霜鹰王十月被冻蝇或问其故荅曰丨丨鹰丨丨被冻蝇顽钝时人服其能体物朝野佥载】臂鹰驰逐【崔礼至宣武从佐猎夷门佐丨丨与礼丨丨孔帖】呼鹰为乐【姚元崇曰臣年二十居广成泽以丨丨逐兽丨丨】进以蛊帝心【安禄山月丨牛橐駞鹰狗竒禽异物丨丨丨丨孔帖】目为决云儿【申王有髙丽赤猎置驾前丨丨丨丨丨同上】辞维翰不见【契丹破栾城杜重威等大军隔絶桑维翰曰事急矣乃求见帝帝乃调鹰苑中不暇见维翰退而叹曰晋不血食矣桑维翰传】惧克用翻覆【李克用讨王行瑜表李翰之副都统行瑜诛罕之功功多甞私克用爱将盖寓求一镇寓为请克用不许曰饥鹰饱则去我丨其丨丨也孔帖】魏彦深鹰赋【惟兹禽之化育实钟山之所生资金方之猛气擅火德之炎精何虞者之多端运横罗以羁束缀轻丝于双脸结长绳于两足飞不遂于本情食不充于所欲逸翰由而暂敛雄心为之自局若乃貌非不一相乃多途指重十字尾贵合卢立如植木望似愁胡觜同钩利脚等荆梧亦有白如散花赤如血大文若锦细斑似襭眼类明珠毛犹霜雪身重若金爪刚如铁或复顶平似削头圆如卵臆濶头长筋麄胫短翅厚羽劲髀寛肉缓求之事用俱为絶伴或如鹑头或似鸱首赤精黄足细骨小肘懒而易惊好而难诱住不可呼飞不及走若斯之軰不如勿有若夫疾食速消此则有命鸳胫猴立是为无病厠门忌大结肚恶软绦不欲絶皆不宜喘生于窟者则好眼巢于木者则常立双骹长者则起迟六翮短者则飞急毛衣屡改厥生无常寅生酉就摠号为黄二周作鸨千日成苍虽曰排卢性殊众鸟雌则体大雄则形小遇犬则惊猜得人则驯扰养雏则少病野罗则多巧察之为易调之实难格必髙迥室必华寛姜以取热酒以排寒韝须温暖肉不陈干近之令狎静之使安昼不离手夜便火宿防加其毛少减其肉肌肥肠瘦心和性熟今絶云霄志在驰逐】苏颋白鹰赋【开元乙夘嵗东夷右长曰肃赉扶余而贡白鹰一只皆皓如练色斑若防章积雪全映飞花碎防所谓金气之英瑶光之精髙髻伟臆长距秀颈奋发而鋭坚刚则厉摩天絶海雷击飚逝观其行时令顺秋杀指挥应捷顾盻余容当落鹏之赏蔑仇鹞之敌实稀代之尤也况此鸟猛过于众重倍于凡礼于君则劝忠祭于祖则立敬壮其体则用武綷其翼则成文彼宠而服之鹖也能果荣而戴之蝉也能洁矧乎职命司寇师惟尚父闻箴刺奸择善为吏盖选士之是式匪从禽之足云此谓备于图而儆在位也防臣奉制敢称赞曰鹰之大者精明竦俊劲而横絶雄则逺振锦文素防珠聫玉润往乃奋威将军所狥鹰之次者勇鋭光芒截海而至乗风载扬络以红防文具防章下韝必中惟吏之良】吕次儒义鹰记【盱南陆氏世雄于赀子弟矜玩好往往以之易学问售竒访异以为常他日遇山夫卖猴雏取而畜之甚驯纵其防息门内外毋复羁检嵗乆矣猴益老意向类奸然猴牝猴也见妇女必跳梁悚忭如将近之陆氏患焉谋掊之死未施手而猴先惊畏登屋避去以避祸弹石不得中人力不能追凡夜寂猴輙潜下取饮食人动则引遁无如之何防少年自防来臂俊苍鹰陆氏子弟往从之郊视其搏摄无虚向因就与语薄告以猴害少年许诺为擒之即俱还据髙隅发鹰韝已发则逞逞摩空下瞰得猴去猴犹坐不动伺鹰垂近急举瓦以扞身鹰不能得也奋焉穿云以逝渐眇黙不可见于是主客不知所为方相慰以壶馔未敢议所以谢少年也明日忽闻空中有铃声少年色动意其鹰也舍杯哕嚼疾趍昨日立处仰瞻之果鹰来也方复搏翔下击猴仍用前计以自全鹰失攫□杨翮以过后一鹰继至猴不拟也遂中其擒少年招得所臂鹰而遂擒者委猴而去盖少年之鹰往招之而来助者也吕南公曰羽毛之居生也纵横乎林莽之间而顺适乎天地之内同而异异而同彼其鹰类非一种聚而已矣何少年之所养适当攫之不胜而遂能招夫助己者耶夫以通昼夕之奔遯盖不知经经涉几千万里之逺而几十百之羣队彼岂有呴呴之语言沾沾之势貌以相讽动者耶至其见助者又未必同栖共育者也而輙相从乎所未如之何之害彼曾人之与耶今人生同州聚同乡上之人防之以政刑而端良博厚之士尸其教劝其平居束冠衣媚声气以相翕习有谓之为无志气行义则起不平之色亦从而恨之惟其一旦攫介患害则人人自若也曰吾爱髪肤又曰吾力不能也理头缩手背嗟而斜眤以浮阳于畏慎之名此一门之内有之矣况婣族即婣族固有此况州闾知识耶是曾二鹰之无知奚志气行义之得耶呜呼人禽之所以异者形名而已矣就形名以索安吾岂敢知治平之木年余初出山延陵刘县尉扶为余道此余耿叹焉刘君谓余合歌之如少陵所诗鹘报蛇余辞以未能也姑志之所书其所叹于后矜玩好者可以戒不如鹰者可以惭及其戒且惭欤刘君与余皆幸矣是夏六月志】
　　隼飞隼戻天【鴧彼丨丨其飞丨丨诗】射隼髙墉【丨丨丨丨之上易】当顺秋气【汉孙寳立秋日署侯文为椽曰今日鹰隼始击丨丨丨丨成严霜之诛白氏帖】縦八民家【三坊朱超晏王志忠丨鹰隼丨丨丨榜二百夺职刘贞亮传】
　　鹘尔如鹘【上洛王思宗弟思孝以骑射事文宣文宣悦其骁勇谓曰丨击贼如鹘八鸦羣宜思好事因改名思好北齐书】目为鹘【王素升台宪风力愈励尝与同列奏事上前事有不合众皆引去公方论列是非俟得防方退上曰真御史议者丨丨独击丨言行録】攀栖鹘【东坡逰赤壁丨丨丨之危巢赤壁赋】栁宗元鹘説【有鸷曰鹘者巢于长安荐福浮图有年矣浮圗之人室于其下者伺之甚熟为余説之曰冬日之夕是鹘也必取鸟之盈握者完而致之以燠其爪掌左右易日之则执而上浮图之跂焉者縦之延其首以望极其所如往必背而去之焉茍东矣则是日也不东逐西南北亦然呜呼孰谓爪吻毛翮之物而不为仁义器耶】张九龄鹰鹘图序【鸟之鸷者曰鹰曰鹘鹰也者名扬于尚父义见于诗鹘也者迹隠于占人史阙其载岂昔之多识物亦有遗将今而嘉生材无不出为所呼之变与所记不同者耶然于羽族之中絶有豪杰之表气感刚悍体侔铦锋顾视之间伟如也夫授以劲翮意不羣飞资其利觜义在鲜食生有自然之防用无可抑之势古之武士法吏齐名比义者以其严若郅都飞若李广委质于所事报功于所养不惮摧翼以亏勇不立垂枝而屈节是鸟也向之拟议不亦宜乎夫鸾与鳯将感于仁所不及也鸡与鹤虽较其德彼何有焉况其余虽飞虽鸣几者怪者肉非登爼才非下韝威力不敌羣噪无益然后知二禽之为角众鸟之絶伦者也故君子韪其然工人圗其状以象武备以彰才美虽未极其天姿而有以见其风骨矣昔支遁常养名马自云重其神骏斯图也非彼人之徒欤】
　　鹞鷣负【丨丨法鹞也善捉雀尔雅】肩【丨丨鹬子笼脱鹞也广雅】晨风【鴧彼丨丨注今之鹞小雅】飞隼【鴧彼丨丨　隼鹞也济人谓之题肩或曰雀鹰春化为布谷此属数种皆为隼同上】至笼上【魏公子无忌方食有鸠飞入案下公子使人顾望见一鹞在屋上飞去公子乃縦鸠令出鹞逐而杀之公子暮为不食曰鸠避患归无忌竟为鹞所得吾负之为吾捕得此鹞者无忌无所爱于是左右宣公子慈声旁国左右捕得鹞三百余头以奉公子欲尽杀恐无辜乃自按劒丨其丨丨曰谁获罪无忌者耶一鹞独低头不敢仰视乃取杀之尽放其余名声流布天下归焉烈士】匿懐中【唐太宗尝得佳鹞自臂之望见魏证来丨丨丨徴奏事固久不觉鹞竟死懐中通鉴本纪】岂捕鹞人【刘齐贤出为晋州司马帝以其方直尊惮之时将军史兴宗従猎苑中言晋州出佳鹞可捕取齐贤丨丨丨丨邪卿安得以此待之孔子帖】雕一箭双雕【后魏秦王干善弓马太宗出游白登之东北干以骑従有双雕干以二箭而下双雕军中号射雕都尉】一发双雕【长孙晟与突厥共游猎尝有双雕飞而争肉因以两箭与晟曰请射取之晟乃弯弓驰往遇雕相攫一发而双贯焉隋书又髙骈有二雕并飞骈曰我且贵当之丨丨贯丨丨本传】杜甫雕赋【进表臣甫言臣之近代陵夷公侯之贵磨灭鼎铭之勲不复照耀于明时自先君恕预以降奉儒守官未隳素业矣亡祖故尚书膳部贠外郎先臣某修文于中宗之朝髙视于蔵书之府故天下学士到于今而师之臣幸赖先臣绪业自七嵗所缀诗笔向四十载矣约有千余篇今贾马之徒得排舎门上玉堂者甚众矣唯臣衣不葢体常寄食于人奔走不暇只恐转死沟壑女敢望仕进乎伏惟明主哀怜之傥使执先祖之故事拔泥途之久辱则臣之述作虽不足以鼔吹六经先鸣数子至于沉欝顿挫随时敏捷而杨雄枚皋之流庶可跂及也有臣如此陛下其舍诸伏惟明主哀怜之无令役鸣至于衰老也臣甫诚惶诚恐顿首顿首死罪死罪臣以为雕者鸷鸟之特殊抟击而不可当岂但壮观于旌门发狂于原隰引以为类是大臣正色立朝之义臣切重其有英雄之姿故作此赋实望以此达于圣聪耳不揆芜浅谨投延恩匦进表献赋上以闻谨言　当九秋之清凄见一鹗之直上以雄才为己任横杀气而独往捎捎劲翩肃肃遗响杳不可追后无留赏彼何乡之性命当白日之指掌伊鸷鸟之累百敢同年而争长此雕之大畧也若乃虞人之所得也必以气禀宜阴乗甲子河海荡潏风云乱起雪沍山阴冰纒树死迷向背于八极絶飞走于万里朝无所充肠夕违其所止颇愁呼而蹭蹬信求食而依倚用此时而防杙待弋者而纲纪表狎羽而潜窥顺雄姿之所拟欻防来于森木固先击于利觜解腾攫而竦神开网罗而有喜献禽之课数备而已及乎闽受之也则择其清质列在周坦挥拘挛之掣曳挫豪梗之飞翻识畋逰之所使登马上而孤骞然后缀以珠节呈于至尊风抢累用壮旌门乗舆或幸别馆猎乎原寒芜空濶霜仗喧繁观其夹翠华而上下卷毛血之崩奔随意气而电落引尘沙而昼昏豁堵墙之荣观弃功效而不论斯亦足重也至如千年孽狐三窟狡兔恃古塜之荆棘饱荒城之霜露回惑我徃来趦趄我场圃虽青骹戴角白鼻如匏蹙奔蹄而俯临飞迅翼以遐寓而料全于果见迫宁遽屡揽之而脱頴便有若于神助是以哓哮其音飒爽其虑续下韝而缭绕尚投迹而容与奋威逐北施巧无据方蹉跎而就擒以造次而难去一竒卒获百胜照着夙昔多端萧条可处斯文足称也尔其鸧鸹防鸆之伦莫益于物空生此身聮拳拾穗长大如人肉多奚有味乃不珍轻鹰隼而自若托鸿鹄而为邻彼壮夫之慷慨假强敌而逡巡拉先鸣之异者及将起而复臻忽翮天路终辞水濵宁掩羣而尽取且快意而惊新此又一时之俊也夫其降精于金立骨如铁目通于脑筋入于节架轩楹之上纯漆光芒掣梁栋之间寒风凛冽虽趾蹻千变林岭万穴撃丛薄之不开突杈枒而皆折此乂有触邪之义也久而服勤是可吁畏必使乌攫之党罢钞盗而潜飞枭怪之羣想英灵而遽坠岂比乎虚陈其力叨窃其位防摩天而自安与枪榆而无事者矣故不见其用也则晨飞絶壑暮起长汀来虽自负去若无形置巢嶻嵲养子青冥倐尔年嵗茫然阙庭莫试钩空廻斗星众雏傥割鲜于金殿此鸟已将老于岩扃】
　　鹗百鸟不如【孔融荐祢衡疏曰窃见处士祢衡年二十四淑质卓亮英才卓砾云云鸷鸟累百不如一鹗使衡立朝必有可观后本传】众禽岂偶【唐韦思谦进御史大夫往蹇谔顔色庄重不可犯见王公未尝屈礼或以为讥荅曰耳目官固当特立雕鹗鹰鹯岂丨丨之偶奈何屈以狎之本传】
　　鹯逐鸟【见前鹰注】驱爵【为丛丨丨者鹯也为汤武驱民者桀与纣也孟】为布谷【鹞之为鹯鹯之丨丨丨又为之鸹】抟鹦鹉【见后鹦鹉注】
　　诗集取向背性【十月鹰出笼草枯雉兔肥下韝随指顾百掷无一遗鹰翅疾如风鹰爪利如锥本为鸟所设今为人所资孰能使了然不术甚易知丨其丨丨丨制在饥饱时不可使长饱不可使长饥饥则力不足饱则背人飞乗饥縦抟撃未饱须絷维所以爪翅功而人坐收之圣明驭英雄其术亦如斯鄙语不可弃吾闻诸猎师白居易放鹰】资击鲜力【义鹰非龙形所丨丨丨丨少年昧其理日日哺不息探雏网黄口日暮有余食宁不下韝时翅重飞不得毰毸上林表狡兔自南北饮啄既已盈安能劳羽翼刘禹钖养鹰词】驱出六谷【悲台萧飒石巃嵸哀壑杈枒浩呼汹中有万里之长江廻风防日孤光动角鹰翻倒壮士臂将军玉帐轩翠气二鹰猛脑绦徐坠自如愁胡视天地杉鸡竹兎不自惜鸡虎野羊俱碎易韝上锋棱十二翮将军勇鋭与之敌将军树勲起安西昆仑虞泉八马蹄白羽鱼肉三狻猊敢决空水与之齐荆南芮公得将军亦如角鹰下翔云恶鸟飞飞啄金屋安得尔辈同其羣丨丨丨丨枭鸾分杜甫王兵马使二角鹰】独立四顾【凄风淅沥飞严霜苍苍上击翻曙光云披雾裂虹霓断霹雳掣电捎平冈砉然劲翮剪荆棘下攫狐免腾苍茫毛吻血百鸟逝丨丨丨丨时激昂栁宗元笼鹰词】孤飞片雪【八月西风髙胡鹰白羽毛丨丨一丨丨百里见秋毫李白】万里碧霄【天边心胆案头身欲拟飞腾未有因丨丨丨丨终一去不知谁是解绦人崔铉畧之子也为儿时随父访韩晋公滉滉指架上鹰令咏焉滉此此儿可谓前程万里也后登第久居廊庙三拥节麾】玉觜金爪【毛羽斒斓白苎裁马前擎出不轻猜轻抛一八云去喝杀三声掠地来丝丨丨防鸡脑破丨丨臂兔心开都縁解搦生灵物所以人人道俊哉刘禹锡白鹰】星眸雪毛【丨丨未放瞥秋毫频掣金铃试丨丨会使老拳供口腹莫辞亲手啖腥臊穿云自怪身如电杀兔谁知吻胜刀可惜忍饥寒日暮向人啄断碧丝绦章孝标】劒翎钩【八月获黍霜野空苍鹰羽齐初出笼丨丨丨丨目如电利吻新淬龙泉锋少年臂尔平郊去草动人呼跃寒兔竦身下击霹雳忙毛逐奔风血濡距尔能抟兔不能食未饱中肠行复击主人厌免尔尚饥一生不悟为人役蒿间黄雀鸣啾啾饥啄野粟心无求赋形虽小技能薄不受羁縻却自由张文潜笼鹰词】
　　隼雀纷拏【走章驰驿在得贤燕丨丨丨要鹰隼韩愈赠崔立之诗】
　　鹘鸷鸟最【阴崖有苍鹰养子巢栢颠白蛇登其巢吞噬恣朝飡雄飞逺求食雌者鸣辛酸力强不可制黄口无半存其父従西归翻身入长烟斯湏领徤鹊痛愤寄所宣斗上捩孤影噭哮来九天修鳞脱逺枝巨颡坼老拳髙空得蹭蹬短草辞蜿蜒折尾能一棹饥肠皆已穿生虽减众雏死已垂千年物情有报复决意遗目前兹实丨丨丨急难心茫然功成失所往用舎何其贤近经潏水湄此是樵夫传飘萧觉素发凛欲冲儒冠人生许与分亦在顾盻间聊为义鹘行永激壮士肝杜】皂雕前【病鹘卑飞俗眼丑毎夜江边宿衰栁清秋落月已侧身过雁归鸿错回首脑雄姿迷所向疎翮稀毛不可状强神迷复丨丨丨俊才早在仓鹰上风涛飒飒寒山阴熊罴欲絷龙虵深念尔此时有一掷失声溅血非其心杜呀鹘行】老防恨怯【我新税居见寺阁金璧照我破屋前日看阁上聚鸠鸰巢栖饮哺忘穷年雕檐画壁屎汚遍以及像塑头与肩寺僧不敢施弹射忽有苍鹘张毒拳鸦鸣鹊噪鸜鹆呌怒鹘遭此窥腥膻鸟心决裂不畏众瞥碎一脑惊后先死鸟堕空未及地支翅下取如风旋独当屋脊恣撦磔啄肉披肝肠弃捐丨丨无艺又丨丨盘飞欲近饥目穿逡廵鹘饱自飞去争残不辨乌与鸢羣儿指路人笑我方吟忆秋江边梅圣俞】腐防相随【依倚秋风气象豪似欺燕雀在蓬蒿不知羽翼青上丨丨丨丨势亦髙王介甫】
　　鹞鹑惊省窘【白晳少年子秋郊臂苍隼日暖饥目开风微双翅草际鸣丨丨蒿间黄丨丨不韝诚必获得隽还虚哂碎脑此非辜食肉尔何忍取乐在须臾我心良恻悯梅圣俞观放鹞】
　　雕兽惊雁尽【腾凌千里见纎毫劲翮梢梢度海涛霜草丨丨斜电落水天丨丨片云髙闲声带晩飞无敌鋭气横秋转不毛得奉长杨帝王事愿将余力逞平皋石曼卿】
　　雕鹗在秋天【雕鹗丨丨丨】离风尘【雕鹗丨丨丨】乗时去【雕鹗丨丨丨】鹯天赋尔才【上丨丨丨丨若不受羁绁失身偶见获羞与家禽列秋风半夜起鸿鹄两飘瞥物生各自适听尔归寥沉白云八双眸尺地肯自屑慎勿逐鷃爵鷃爵不足絶不至仓廪中朋党为盗窃鹊鴂最堪憎擅使芳草歇勉力霜霰期方为鸟中杰刘原父】
　　鱼鹰不惮风湍【翩然下林表丨丨丨丨急得隽輙髙飞为君羞击抟司马温公】岂畏风湍【日色弄晴川时时锦鳞跃轻飞若下韝丨丨丨丨恶人归晩渚静独傍渔舟落欧阳文忠公】




　　古今合璧事类备要别集巻六十五
&lt;子部,类书类,古今合璧事类备要&gt;
　　钦定四库全书
　　古今合璧事类备要别集巻六十六
　　宋　谢维新　撰
　　飞禽门
　　鹳
　　格物总论【鹳水鸟一名负金一名背灶一名旱羣状类于鹤但赤脚无朱顶巢于髙木絶顶处善飞抟其飞也奋于层霄之上落处不知其几千里仰天号鸣必将有雨或者其有灵性云】
　　事类后有衔鳣【后汉杨震字伯起年五十始应州郡辟众人谓之晩暮丨丨鹳雀丨三丨鱼飞集讲堂前都讲取鱼进曰蛇鳣者卿大夫服之象也数三者法三台也先生自此升矣本传】目为趂蛇【魏光乗任　拾遗题品朝士丞相姚元之长大行急丨丨丨丨鹳坐此贬新州新兴尉朝野佥载】呼爲碧鹊【裴寛韦诜许妻以女帏其族使观之寛时衣碧瘠而长既入族人皆笑丨丨丨鹳丨本传】栁宗元闵生赋【戏凫鹳乎中庭芳蒹葭生于堂筵】
　　诗集水鹳巢【丨丨丨层甍文集】田鹳鸣【时闻田鹳鸣杜游石角诗】
　　鸢
　　格物总论【鸢鸱类陶隠居云即俗人呼为老殦者与雕鹗并相似而太极善飞腾江湖间捕鱼食之】
　　事类载鸣鸢【前有尘埃则丨丨丨礼】吓鹓雏【鸱鸢得腐防仰丨丨丨恐夺之庄子】集鱼上【自置鱼于苇间仰见鸣鸢集其上乃冠木于器旁以惧之明日泽西渔者乃刻木泽畔前日置鱼者目眡而去三年不敢渔刘蜕古渔父篇】视飞鸢【当吾在浪泊西里闻虏未灭之时下潦上雾海气熏烝仰丨丨丨跕跕堕水中卧念少游平生语时何可得也后马援传】下双鸢【后魏托跋翰从太宗游自登东北有双鸢飞鸣于上太宗命左右射之莫能中鸢旋飞稍髙翰因而目射之二箭丨丨丨太宗嘉之赐御弓矢以旌之曰射鸢都尉白帖】乗纸鸢【北齐景哲従弟黄头使与朱姻自金鳯台各丨丨丨以黄头独能空紫陌乃以杀之白帖】放纸鸢【五代汉李业与隠帝狎眤丨丨丨于宫中白帖】白鸢见【晋中典孝宗永和元年丨丨丨白帖】夜鸢鸣【光啓二年正月阊乡湖城野雉及鸢夜鸣孔帖】鸢肩火色【马周岑文本谓所亲曰周丨丨丨丨腾上必速恐不能久果年四十八而卒本传】刘禹锡飞鸢操【鸢飞杳杳青云里鸢鸣萧萧风四起旗尾飘势渐髙箭头砉划声相似长空悠悠霁日悬六翮不动凝非烟游鲲翔雁出其下庆云清景相廻旋忽闻饥鸟噪相聚瞥下云中争腐防腾音厉吻相喧呼仰天大吓疑鹓雏畏人避犬投髙处俯啄无声犹屡顾青鸟自爱玉山禾仙禽徒贵华亭露朴簌危巢向暮时陪鳃饱腹蹲枯枝游童挟弹一麾肘臆碎羽分人不悲天生众禽各有类威鳯文章在仁义鹰隼仪形蝼蚁心虽能戾天何足贵】杨誉纸鸢赋【相彼鸢矣亦何戾天问何能尔风之力焉余因稽于造物知不得于自然原其始也谋及小童徴诸哲匠蔡伦造纸公输献此理纎蔑以体成刷丹青而神王殷然而髠彼羽翼邈尔而引夫圎吭膺系纎缕尾续长绳俯剧骖之七达挂髙台之九层形同而和似鬬鸡之养纪渻目大不覩若异鹊之在雕陵因所好而毛羽思有遇而骞腾鄙宋都之退鹢暮溟海之抟鹏于是扇以扶揺縦诸寥廓绚练倐闪翕赫忽霍瞬息而上千寻咄嗟而游大漠翔鶤仰不逮逮况青鸟之与黄雀彼都人士瞻竚城隅初指冲天之鹤逺言拂日之乌望有尘埃谓翻形而载斾德无音响疑避影以衔芦始回翔于元气终出入于髙衢所以羽翮既成云霄自致期上腾以奋激何中路之颠坠力不倍风势将控地感鱼龙之失水羡蚊防之附比画虎之非真与刍狗之同弃宁待时而畜力信因人以成事吁嗟鸢兮适时与我相期知我者使我飞浮不知我者谓我拘留啄腐鼠兮非所好啸茅栋兮增至愁才与不才且异能鸣之雁适人之适将同可狎之鸥我于风兮有待风于我兮何求幸接蜚廉之便因従汗漫之游当一举而万里焉比夫榆枋之与鸒鸠者哉】诗集啸愁鸢【茅栋丨丨丨文集】尽阽鸢【南征丨丨丨杜諌懐】下林隈【饥鸢阽阽丨丨丨猜意鹓雏夺鼠来瞥映斜阳上茅栋块如岷芋坐毰毸张文潜】凭风去【谁作轻鸢壮逺观似嫌飞鸟未多端才乗一线丨丨丨便有愚儿仰面看未必青霄因可到偶能终日遂为安扶揺不起沧溟逺笑杀鹏抟似尔难王逢原纸鸢诗】
　　雁　附　鸿
　　格物总论【雁阳鸟状如鵞而小泊江湖洲渚之间动计千百大者居其中令雁奴围而警察飞有先后行列秋南而春北鸿又其大者羽毛纯白似鹤而大南人多采捕之】
　　事类候时【大夫执雁取其丨丨而行也】随阳【阳鸟攸居注丨丨之鸟鸿雁之属书禹贡】鴈行【兄弟之齿以丨丨礼记】雁贽【凡贽大夫用丨雁有先后行列故以为丨繁露】雁塞【梁州界有雁塞山相传此山有大池　水雁栖集故名丨丨梁州记】雁峰【衡州有回丨丨至此不过遇春而回郡志】食黍与雁【记月令】弋凫与雁【将翺将翔丨丨丨丨诗】虚弓而落【更嬴善射引丨丨丨雁丨家语】不材而死【庄子出于山舍故人之家令竪子请曰其一能鸣其一不能鸣请宰杀主人曰杀不能鸣者弟子问曰主人之雁以丨丨丨丨先生何处焉庄子笑曰周将处夫材与不材之间乎庄子】上林得雁【苏武在匈奴中昭帝即位数年匈奴与汉和亲汉求武防匈奴诡言武死后汉使复至匈奴常惠请其守者与俱得夜见汉使具自陈过敎使者谓单于言天子射丨丨中丨丨足有系帛书言武防在某泽中使者大喜如惠语以让单于单于视左右而惊谢汉使曰武防实在本传】在郡食雁【后汉度辽将军皇甫规解官东归安定乡人有以货买雁门太守者亦去职还家书刺谒卧不迎既入而问卿前丨丨丨丨美乎本传】衔芦避缴【雁従风而飞以爱气力丨丨而飞以丨矰丨淮南子】抜草除秽【上虞县雁为人田春衔丨丨根秋啄丨其丨是以县官禁民不得妄害白氏帖】白为婚贽【孝敬皇帝纳妃裴而有司奏贽用白雁适苑中获之帝喜曰汉获朱雁为乐府歌今得丨雁丨丨丨婚乃人伦首我则无慙孔氏帖】赤为中瑞【礼部苍鸟丨丨丨丨唐百官志】谁为此词【羯胡犯京上欲迁幸复登楼置酒有一少年自言工于歌使之登且歌歌曰山川满目泪沾衣富贵荣华能几时不见只今汾水上唯有年年秋雁飞上闻之然出涕顾侍臣曰丨丨丨丨对曰李峤上曰真才子也不待曲终而去明皇杂録】可托回使【元彻栁实遇水仙既别约曰有信丨丨丨雁丨者后于回雁峯下得使者庙太平广记】罗雁取翅【临邑县有雁翅泊泊旁无树木土人至春夏常于此泽丨丨鸟丨其丨以御暑酉阳杂爼】黥雁于颊【五代朱汉宾梁方东攻兖郓郓州朱瑾募其军中骁勇者丨双丨丨其丨号雁子都太子闻之乃更选勇士数百人号落雁都以汉宾为指挥使及汉賔贵人犹以为朱落雁史】汉武帝秋风辞【秋风起兮白云飞草木黄落兮雁南飞】曹子建离缴雁赋【伟孤雁之编时兮情怅兮而内伤】
　　鸿来宾【季秋之月鸿雁丨丨记月令】为仪【鸿渐于陆其羽可用丨丨吉易渐卦】飞遵渚【鸿丨丨丨公归无所诗】不失时【鸿雁春北而秋南丨丨其时管子】卫献公射【丨丨丨戒孙文子寗惠子食皆服而朝日旰而朝不召丨鸿于圃二子従之公不释皮弁而与之言二子怒如戚左传】公孙彊献【曹伯阳即位丨丨丨好田弋获鸿丨之同上】犹鸿有翼【桓公在位管仲隰朋有间有二鸿飞过桓公叹曰仲父今彼鸿鹄有时而南有时而北四方无逺者欲至而至焉唯有羽翼之故寡人有仲父丨飞丨丨羽丨也】视鸿不悦【卫公与孔子语见飞鸿过仰视之色不悦子乃逝去矣家语】随轩翔舞【后汉虞国字季卿为日南太守行惠泽有双鸿丨丨丨丨去郡乃遂还乡卒栖于墓侧白氏帖】触物增悲【张孟阳仰听离鸿哀鸣人亦伤感丨丨丨丨同上】此安可笼【晋郭瑀隠于临雍谷张天锡使葢公明徴之瑀指翔鸿以示之曰此鸟丨丨丨哉遂深逃迹公明拘其门人瑀叹曰吾逃禄非逃罪岂得隠居行义害及门人乃出就徴】用以销忧【卢思道迁武阳太守为孤鸿赋曰有离羣之鸿为罗者所获野人驯养贡之于余置诸池亭朝夕赏玩丨丨丨丨赋序】汉髙祖鸿鹄歌【鸿鹄髙飞兮一举千里羽翮已成就兮横絶四海横絶四海兮将奈何虽有矰缴兮何所施】诗集飞不下【白水满春塘旅雁毎廻翔唼流牵弱藻敛翮带余霜羣浮动轻浪单泛逐孤光悬丨竟丨丨乱起未成行刷翅同揺荡一举还故乡沈约咏湖中雁】声念羣【孤鸿不饮啄飞鸣丨丨丨谁怜一片影相失万重云望尽似犹见哀多如更闻野鸦多意绪啼噪自纷纷杜孤雁诗】羣侣违【嗷嗷鸿雁鸣且飞穷秋南去春北归去寒就暖识所处天长地久栖息稀风霜酸苦稻粱防羽毛摧落身不肥徘徊反顾丨丨丨哀鸣欲下洲渚非江南水濶朔云多草长沙软无网罗闲飞静集鸣相和违忧懐惠性匪他凌风一举君谓何韩鸣雁】几声来【金河秋半虏开云上惊飞四散哀仙掌月明孤影过长门灯暗几声来虽随胡马翩翩去岂逐春风一一廻莫厌潇湘少人处水多菰米岸莓苔杜牧早雁】自成行【来时沙碛已冰霜飞过江南木叶黄水濶天低云暗澹朔风吹起丨丨丨欧阳】此为奴【鸿雁无定栖随阳以南北嗟哉丨丨丨至性能恳恻人将伺其怠奴輙告之急举羣寤而飞机巧无所得夜或以火取奴鸣火因匿频惊莫我捕顾谓奴不直嗷嗷身百忧冺冺众一息相随入矰缴岂不听者惑偷安与受绐自古有亡国君防雁奴篇祸福甚明白王介甫雁奴】
　　鹄
　　格物总论【鹄禽之大者色白又有黄者有丹者善髙翔湖海江汉间有之】
　　事类不浴而白【丨丨丨丨自然也庄子】宁与比翼【丨丨黄鹄丨丨乎屈平卜居】鸡不伏卵【越丨丨丨鹄丨鲁鸡固然矣庄子】燕安知志【丨雀丨丨鸿鹄之丨汉陈胜传】厚赐倍价【齐王使淳于髠献鹄于楚见前鹤门此云鹄也】一举千里【戚夫人欲以己子为太子四皓辅太子不得动夫人泣上曰为我楚舞吾为君楚歌歌曰鸿鹄髙飞兮丨丨丨丨云云歌阕夫人歔欷流涕竟不易太子史详见鸿门文集注】不知射者【庄辛谓楚王曰黄鹄游于江海丨丨丨丨已治矰缴加于己也战国策】能吞短人【鹤国男女长七寸畏海鹄鹄遇即吞之神异经】空笼以献【魏文侯使蔡泽献鹄于齐在道失之献丨丨齐侯曰胜得鹄説苑】援弓而射【奕秋诲二人奕云云其一人以为有鸿鹄　将至思丨丨缴丨丨之孟子】下液池中【汉昭帝太始元年黄鹄丨建章宫太丨丨丨公卿上寿赐侯王宗室金钱有差白氏帖】经祠坛上【孝章元和二年廵守代宗柴望祀毕黄鹄従南来丨丨丨丨同上】不成类鹜【后汉马援书戒子弟曰龙伯髙敦厚愿尔曹效之效之不得犹为谨饬士所谓刻鹄丨丨尚丨丨也本传】出见如鳯【恩及羽虫则飞鸟大为鹄丨丨丨丨凰翔玉林繁露】来吊陶侃【晋陶侃字士衡丁母忧有二客丨丨不哭而去化为双鹄冲天】呜呼子安【仙人死葬陵阳山下有黄鹄栖其冢边树上丨常丨丨丨列仙传】羽服乗鹄【髙骈为寓鹄庭中设机闗触人则飞动骈衣丨丨丨之作仙去状孔氏帖】骑射中鹄【李克用善丨丨能仰丨双丨五代庄宗纪】汉髙鸿鹄歌【见前鸿门】汉武黄鹄歌【黄鹄飞兮下建章羽肃肃兮行跄跄金为衣兮菊为裳自顾薄德兮愧尔嘉祥】李白大鹏赋【岂比夫蓬蒿之黄鹄夸金衣与菊裳】李华斋居赋【鸿鹄遡清风凌颢气翺翔自得于冥冥之中】
　　诗集奋翅起【愿为双鸿鹄丨丨丨髙翔文选】矫翮逐【丨丨丨黄鹄韩】千里徘徊【黄鹄一逺别丨丨顾丨丨送蘓子卿诗】双翅不擘【黄鹄忍长饥丨丨乆丨丨同上】鹄翅垂云【黄丨丨丨丨杜秦州】鹄殻攅橙【丨丨丨瓌丨韩】衔枝啄泥【雄鹄丨丨来雌鹄丨丨归巢成不生子大义当乖离韩别鹄操】据髙栖卑【南山冇髙树花叶一何衰黄鹄丨其丨众鸟丨其卑韩南山髙树行】化为白凫【黄鹄髙于五尺童丨丨丨丨似老翁故种遗穗已荡尽天寒歳莫波涛中杜白雁行】












　　古今合璧事类备要别集巻六十六
　　钦定四库全书
　　古今合璧事类备要别集巻六十七
　　宋　谢维新　撰
　　飞禽门
　　鹦鹉　附　秦吉了　时乐鸟
　　格物总论【鹦鹉能言鸟有慧性大如鹊朱咮钩吻翠顶金眼项碧羽頳足翠尾尾长凡鸟四指三向前一向后此独两指向前两指向后行则以口啄地然后足从之言语音圆滑亦最惜毛羽喜洁净恶垢污又有白者秦吉了大约似鹦鹉脑有黄肉冠时乐鸟丹首红臆朱冠绿翼莺领文背糅以五色与鹦鹉状亦同而毛尾全异其心聪慧防主报恩尤非凡禽比鸣云天下太平有道则见皆岭南所产灵鸟也】
　　事类灵禽【鹦鹉西域丨丨两指向前也异物志】惠鸟【郭璞鹦鹉赞】愿先生赋【后汉祢衡字正平少有才辩而尚气傲曹操欲见之不肯操不欲杀之送刘表复侮慢表不能容以江夏太守黄祖性急故送衡与之祖长子射为章陵太守尤善于衡射大会宾客人有献鹦鹉者射举札于衡前曰丨丨丨丨之揽笔而作辞彩甚丽后黄祖杀之本传】诏羣臣赋【宋元嘉二十一年湘州献赤鹦鹉丨丨丨为丨之白氏帖】献能言鸟【丨丨丨丨注鹦鹉汉异物志】献能歌鸟【宋天监二年丨丨丨丨不纳白氏帖】令归本土【汉兴平元年益州献鹦鹉三只日夜食三升麻子今谷贵此鸟无益有损可付安西将军杨定国丨丨丨丨同上】诏付使者【贞观五年新罗献女乐二太宗曰北林邑献鹦鹉数言思乡丐还况于人乎丨丨丨丨归之孔氏帖】名白头翁【诸葛恪在呉主座有鸟飞过恪曰白头翁张昭在座疑恪讥之乃曰恪欺陛下不闻有鸟丨丨丨丨若有请觅白头母恪闻鸟有鹦鹉请觅鹦父昭不能对白氏帖】呼白鹦鹉【韩渥与姚洎皆为翰林学士从昭宗幸岐渥每与两敇使会棊两使稍不胜洎即以手坏之渥丨为丨丨丨金鸾记】教啄鹯脚【张华有白鹦鹉华每出行还辄説僮仆善恶后遂无言华问其故鸟云见藏瓮中何由得知公后在外令唤鹦鹉鹦鹉曰昨夜梦恶不宜出户公犹强之至庭为鹯所搏丨其丨丨丨获免】大如鸭母【广州一根社出鹦鹉五色曾见其白色者大如鸭母白氏帖】呼雪衣娘【开元中岭南献白鹦鹉养之宫中嵗久颇聪慧洞晓言辞上及贵妃皆呼雪衣娘性既驯扰常纵其饮啄飞鸣然亦不离屏帏间上令以近代词臣诗篇授之数遍便可讽诵上每与贵妃及诸王博戏上稍不胜左右丨丨丨丨必飞入局中鼓舞以乱其行列或啄嫔御及诸王手使不能争道忽一日飞上贵妃镜台语曰雪衣娘昨夜梦为鸷鸟所搏将尽于此乎上使贵妃授以多心经记诵颇精熟日夜不息若惧祸难有所禳者上与贵妃出于别殿贵妃置雪衣娘于步辇竿上与之同出既至上命从官校猎于殿下鹦鹉方戯于殿上瞥有鹰搏之而毙上与贵妃叹息久之遂命瘗于苑中为之冡呼为鹦鹉冢明皇杂録】封緑衣【长安豪民杨崇义妻刘氏与隣舍儿李弇私通同谋害崇义埋井中刘氏诉于官府县官诣所居检校架上鹦鹉忽然曰杀家主者李弇也遂执讯得实明皇封为绿衣使者天宝遗事】鹦鹉诉寒【环王贞观时献五色鹦鹉白丨丨丨丨有诏还之孔氏帖】鹦鹉叱咤【明皇时有五色鹦鹉能言上令左右试牵帝衣鸟辄瞠目叱咤岐府文学熊延京献鹦鹉篇以赞其事张燕公有表贺称为时乐鸟杂俎】鹦鹉传呼【蔡相确贬新州侍儿名琵琶终焉有鹦鹉甚慧公每扣响板丨丨丨丨其名琵琶卒后误触响板鹦鹉犹传呼不已公悒悒不乐有诗云鹦鹉言犹在琵琶事已非伤心瘴江水同渡不同归又作送将归赋未防公果下世】汉祢衡赋【时黄祖太子射賔客大会有献鹦鹉者举酒于衡前曰祢处士今日无用娱宾切以此鸟自逺而至明慧聪善羽族之可贵愿先生为之赋使四坐咸共荣观不亦可乎衡因为赋笔不停缀文不加防其辞曰　维西域之灵鸟挺自然之竒姿体金精之妙质含火德之明辉性辩慧而能言兮才聪明以识机故其嬉游髙峻栖跱幽深飞不妄集翔必择林绀趾丹觜緑衣翠衿采采丽容咬咬好音虽同族于羽毛固殊智而异心配鸾凤而等美伟灵表之可嘉命虞人于垅坻讼伯益于流沙跨昆仑而播弋冠云霓而张罗虽纲维之备设终一目之所加且其容止闲暇守植安停逼之不惧抚之不惊宁顺从以逺害不违忤以丧生故献全者受赏而伤肌者被刑尔乃归穷委命离羣丧佀闲以雕笼剪其翅羽流飘万里崎岖重阻逾岘越障载罹寒署女辞家而适人臣出身而事主彼贤哲之逄患犹栖迟以羇旅矧禽鸟之微物能驯扰以安处眷西路而长怀望故乡而延伫忖陋体之腥臊亦何劳于鼎俎嗟禄命之衰簿奚遭时之险巇岂言语以阶乱将不密以致危痛母子之永隔哀伉俪之生离匪余年之足惜慜众雏之无知背蛮夷之下国侍君子之光仪惧名实之不副耻才能之无竒羡西都之沃壤识苦乐之异宜怀代越之悠思故每言而称斯若乃少昊司辰蓐收整辔严霜初降凉风萧瑟长吟逺慕哀鸣感类音声凄以激扬容貌惨以顦顇闻之者悲伤见之者陨泪放臣为之屡叹弃妻为之歔欷感平生之游处兮若埙箎之相须何今日之两絶兮若胡越之异区顺栊槛以俯仰窥户牖以踟蹰相昆山之髙岳思邓林之扶疎顾六翮之残毁虽奋迅其焉如心怀归而弗果徒怨毒于一隅茍竭心于所事敢背惠而忘初托轻鄙之微命委陋贱之薄躯期守死以报德甘尽辞以效愚恃隆恩于既往庶弥久而不渝　孔融荐弥衡以为淑质正亮英才卓砾志怀霜雪疾恶若雠任座史鱼殆无以过若衡等辈不可多得数称述于曹操操欲见之衡素相轻疾不肯往而数有恣言操怀忿因召之击鼔裸身辱之融为见操説其狂疾冀得自谢操喜勅门者有客便通待之极宴衡乃坐于营门言语悖逆操怒送与刘表衡为融所荐东坡谓融视操特鬼蜮之雄其势决不两立非融诛操则操害融而衡平生唯善融及杨脩常称曰大儿孔文举小儿杨德祖融脩皆死于操手衡无由得全汉史言其尚气刚傲矫时玩物此盖不知其鄙贱曹操故陷身危机所谓狂悖者必诵斥其有僭窃之意耳刘表复不能容以与黄祖观其所着鹦鹉赋専以自况一篇之中三致意焉予每三复其文而悲伤之李太白诗云魏帝营八极蚁观一祢衡黄祖斗筲人杀之受恶名呉江赋鹦鹉落笔超羣英锵锵振金石句句欲飞鸣鸷鸮啄孤凤千春伤我情此篇最为精当】宋谢庄赋【惠梏昭大天机自晓审国音于中华逹方声于遐表及其云移霞峙雪委雨翻陆离翚衞容与倾轩跃林飞岫焕若轻电之势月圆光于绿水云泻影于青林】
　　时乐鸟南海贡来【伏见天恩以灵异鹦鹉乃熊延京所述篇出示朝列臣按南海异物志有时乐鸟鸣云天下太平有道则见今此鸟本丨丨丨丨与鹦鹉状同而毛尾全异其心聪性辩防主报恩固非凡人实瑞经尔谓时乐鸟延京虽叙其事未正其名望编国史以彰圣瑞臣窃闻延京献诗一首张説集诗见后】
　　诗集雕槛红縚【华屋日渐髙丨丨系丨丨故国陇山树美人金剪刀避笼交翠尾砺觜静新毛不念三缄事世途皆尔曹杜甫】雕笼翠羽【莫恨丨丨丨丨残江南地暖陇西寒劝君不用分明语语得分明出转难罗邺】常恐思归【陇西鹦鹉到江东养得经年觜渐红丨丨丨丨先剪翅每因餧食暂开笼人怜巧语情虽重鸟忆髙飞意不同应似朱门歌舞妓深藏牢闭后房中白居易】偏能识主【养来鹦鹉觜初红宜在朱楼綉户中频学唤人缘性慧丨丨丨丨为情通敛毛睡自难销日亸翅愁时愿见风谁遣聪明好顔色事须安置入深笼刘禹锡】翠衫短尽【鹦鹉含愁思聪明忆别离丨丨浑丨丨红觜谩多知未有开笼日空残宿旧枝世人怜复损何用羽毛竒杜甫】玉鏁闲拘【一入秦宫里千山陇树秋能言依妇女学语类俳优丨丨丨丨束金笼不自由哀良是黄鸟死为穆公羞梅圣俞】更向君前语【莫把金笼闭鹦鹉个个分明解人语忽然丨丨丨丨丨三十六宫愁防许苏郁】强作人间语【云木何时两翅翻玉笼金鏁秪烦寃直须丨丨丨丨丨举世无人解语言荆公】
　　秦吉了尔是能言鸟【秦吉了出南中彩毛青黒花颈红耳聪心慧舌端巧鸟语人言无不通昨日长爪鸢今朝大觜乌鸢捎乳燕一窠覆乌啄母鸡双眼枯鸡号堕地燕惊去然后食卵攫其雏岂无雕与鹗嗉中肉饱不肯搏亦有鸾鹤羣闲立飏髙如不闻秦吉了人言丨丨丨丨丨岂不见鸡燕之寃苦吾闻凤凰百鸟王尔竟不为凤凰之前致一言安用噪噪闲言语白居易】
　　时乐鸟名闻不可寻【旧闻南海出灵禽时乐丨丨丨丨丨形貌乍闻鹦鹉类精神别禀凤凰心千年待圣方轻举万里呈材无伴佀红茸糅綉好毛衣清泠讴哑好言语内人试取御衣牵啄手嗔声不许前心愿阳乌常保日志嫌隂鹤欲凌天天晴玩讶良无己察图果见祥经里本持祥瑞感明主还用文章比君子自怜弱羽讵堪珍喜共华篇来示人一见嘤嘤报恩鸟多慙碌碌具官臣张説】
　　鸜鹆
　　格物总论【鸜鹆似鵙而有帻色纯黑金眼宂居一名寒臯断舌可使言语鸜字亦作鸲亦慧鸟也】
　　事类中国有之【鸜鹆不逾济注无妨于中丨丨丨礼考工记】童谣有是【鲁昭公二十五年有鸜鹆来巢书所无也师已曰异哉吾闻文武之世丨丨丨丨鸲之鹆之公出辱之鸲鹆之羽公在外野往馈之马鸲鹆咮之公在干侯征褰与襦鸲鹆之巢逺在遥遥稠父丧劳宋父以骄鸲鹆鸲鹆往歌来哭丨丨丨丨今鸲鹆来巢其将及乎左传】着衣帻舞【晋谢尚字仁祖及长博综众艺王导比之王戎辟为掾始到府导有胜会谓曰闻君能作鸲鹆舞尚便丨丨丨而丨坐者抚掌击节尚俯仰其中傍若无人其率诣如此本传】听琵琶曲【晋司空桓豁在荆有参军剪五月五日鸜鹆舌教令学语遂无所不名顾参军弹琵琶每立听移时幽録】学鼻语【善效人语声司空大会吏佐令悉效四坐语无不絶似有生鼻语难学学之不似因纳头瓮中以效焉遂与者语声不异】白盗牛肉【主典人于鸜鹆前盗物参军如厠鸜鹆伺无人密丨主典人盗某物参军衔之而未发后丨丨丨鸲鹆复白参军曰汝盗肉应有验鸲鹆曰以新荷褁着屏风后检之果获痛加法并同上】有衔鱼袋【秘书少监崔行功未得大夫前忽丨鸜鹆丨一物入其室乃丨丨钩缺不数日加大夫也同史异集】请杀此人【盗者患鸲鹆白盗肉以热汤灌杀之参军为之悲伤累日遂丨丨丨丨以报其怨司空教曰原杀鸲鹆之痛诚合论杀不可以禽鸟故极之于法令止五嵗刑也幽録】使进天子【贞元十一年五月戊辰愈东归癸酉自潼关出息于河隂时始去京师有不遇时之叹见行有笼白乌白鸲鹆而西者号于道曰某土之守某官丨使者丨于丨丨东西行者避路莫敢正目焉韩愈感二鸟赋序】鸲鹆食蝗【五代干祐元年七月戊申丨丨丨丨丙辰禁捕孔氏帖】鸲鹆胜鹦【丨丨旧言可使取火效人言丨丨鹉取其目睛和人乳研滴眼中能见烟霄外物酉阳杂俎】韦应物白鸲鹆歌【鸜鹆鸜鹆众皆蓬蒿下尔自三山来掌上时拂拭人心鸟意自无猜】
　　诗集不足登俎【有鸟名鸲鹆力不能髙飞肉味丨丨鼎丨胡为见羁虞罗中杜甫冬狩行】空欲衔环【日夕依仁全羽翼丨丨丨丨非报德】呼传鸲鹆令【丨丨丨丨丨韩愈城南聨句】未知鸜鹆语【风晴日暖揺双竹竹间相语两鸲鹆鸲鹆之肉不可肴人生不材果为福子舟之笔利如锥千变万化皆天机丨丨笔下丨丨丨何似梦中胡蝶舞山谷戏咏子舟画竹间两鸲鹆】飞上野桑枝【牛背双鸲鹆烟陂共入时草枯行齧美日晩趂羣迟间载宁辞逺相鸣不问雌初惊牧人去丨丨丨丨丨梅圣俞】
　　百舌
　　格物总论【百舌反舌鸟苍毛尖觜形小于鸲鹆能反覆其舌随百鸟之音故谓之百舌春二三月鸣至五月无声亦禽也或以为即莺未知其果然否】
　　事类食蚯蚓【春啭夏止惟丨丨丨朝野命载】傲百鸟【变易其声丨丨丨之鸣记月令注】解杜诗句【山谷云余读周书月令反舌无声谗人在侧乃丨丨丨过时如发口君侧有谗人丨】诗集报春【百舌来何处重重秪丨丨知音兼众语整翮岂多身杜甫】报晓【星未渡河先丨丨唐诗】五更头【一家千里外百舌丨丨丨顾况早春】万变乘春【晓星零落春云低初闻百舌问关啼花树满空迷处所揺动繁英坠红而笙簧百啭音韵多黄鹂吞声燕无语东方朝日迟迟升迎风弄景如自矜数声不尽又飞去何许相逢绿杨路绵蛮宛转似娯人一心百舌何纷纭酡顔侠少停歌听坠珥妖姫和睡闻可怜光景何时尽谁能低回避鹰隼廷尉张罗似不闻潘郎挟弹无情损天生羽族尔何微舌端丨丨丨丨挥南方朱鸟一朝见索寞无言高下飞刘梦得百舌吟】百种巧言【栁条初重草初肥烟湿园林晩未晞丨丨堪怜丨丨语一般惟欠好毛衣欺凌红杏从头宿讽刺黄鹂趂背飞谁道间关便多事更能缄黙送芳菲林君复】未闻凤凰【一冬常噤嘿乘春何多舌苍毛无文章尖觜若腾説晓升髙髙树百鸟言漏泄只丨丨丨丨有亦学不彻伤哉古辩士往往遭车裂梅圣俞】学尽众禽【丨丨丨丨鸣终无自己言深山乔木底缄口过平生张芸叟】自无一语【众禽乗春喉吻生满林无限啼新晴南园花木正繁盛小小大大皆来鸣藏枝映叶复谁使不肯停住常嘤嘤就中百舌最无谓满口学尽羣鸟声丨丨丨丨出于己徒尔嘲夸从横朝朝泊我髙栁上叫破一牕残月明幽人隠睡正酣美无计可奈遭尔惊少年挟弹彼谁者安得为我来五更文与可】不是多言【晓语月斜树画啼春霁天胸中多有激丨丨故丨丨张文潜】















　　古今合璧事类备要别集巻六十七
　　钦定四库全书
　　古今合璧事类备要巻六十八
　　宋　谢维新　撰
  </div>
  <div class="pagination">
   <a href="古今合璧事类备要_page86.html">
    上一页
   </a>
   <span>
    ...
   </span>
   <a href="古今合璧事类备要_page82.html">
    82
   </a>
   <a href="古今合璧事类备要_page83.html">
    83
   </a>
   <a href="古今合璧事类备要_page84.html">
    84
   </a>
   <a href="古今合璧事类备要_page85.html">
    85
   </a>
   <a href="古今合璧事类备要_page86.html">
    86
   </a>
   <span class="current-page">
    87
   </span>
   <a href="古今合璧事类备要_page88.html">
    88
   </a>
   <a href="古今合璧事类备要_page89.html">
    89
   </a>
   <a href="古今合璧事类备要_page90.html">
    90
   </a>
   <a href="古今合璧事类备要_page91.html">
    91
   </a>
   <a href="古今合璧事类备要_page92.html">
    92
   </a>
   <span>
    ...
   </span>
   <a href="古今合璧事类备要_page88.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
