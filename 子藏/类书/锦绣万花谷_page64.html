<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 64 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 64 页/共 99 页</h1>
    <div class="content">　　离宫三百秦起咸阳而西至雍离宫三百钟鼓帷帐不移而具为宫室之丽以至于此【出巵言】
　　宜春本秦之离宫在长安城东南杜县东近下杜一曰长安有宜春宫汉宫阙名
　　甘泉宫黄帝治明庭【明庭甘泉也出前郊祀志】文帝幸甘泉师古曰甘泉在云阳本秦林光宫【出前本纪】武帝元鼎五年十一月辛巳冬至立泰畤于甘泉天子亲郊见朝日夕月【出本纪】元封二年诏甘泉房中生芝九茎连叶作芝房之歌又武帝定郊祀之礼祠太乙于甘泉就阳位也【并出前礼乐志】未央宫未央宫周回二十八里前殿东西五十丈深十五丈髙三十五丈三武帝以木兰为棼撩文杏为梁柱金铺玉戸华榱璧珰雕楹玉磶重轩镂槛青丹墀左墄右平黄金为璧带间以和氏珍玉风至其声玲珑然也【出三辅黄图】
　　长乐宫本秦之兴乐宫也汉髙皇帝始居栎阳七年长乐宫成徙居长安　秦造从修之周回二十里前殿东西四十九丈七尺两杼中三十五丈深十二丈【并出黄图】宣帝本始四年诏神雀五采以万数集长乐宫【出本纪】歩髙望逺京兆有步髙宫长安有望逺宫【出三辅黄图】四寳武帝为七寳牀杂寳案前寳屏风列寳帐设于桂宫时人谓之四寳宫【出西京杂记】
　　五柞武帝后元二年幸厔五柞宫【有五柞树因以名宫出汉书】长生殿白乐天长恨歌七月七日长生殿夜半无人私语时【出贵妃别】
　　披香殿唐蘓世长侍宴披香殿酒酣进曰此炀帝作邪何雕丽底此太宗曰卿諌似直然诈也岂不知此殿我所营乃云炀帝邪对曰臣但见倾宫鹿防非受命圣人所为者帝咨重其言【出本】
　　承明殿汉天禄石渠典籍之府命名儒师傅讲论乎六艺稽考乎同异又有承明金马著作之庭【出西都赋】成帝时客有荐雄文似相如者上召雄待诏承明之庭【承明殿在未央宫出前本】
　　延英殿宪宗以元稹为拾遗稹上疏愿陛下时于延英间召对使尽所懐【出通鉴本纪】延英记政昼漏率五六刻方退【出旧本纪】文宗锐意于治每延英对宰臣率漏下十一刻凡除吏必引见访问亲陈得失【出旧本赞】尝当盛夏对延英帝汗浃衣绛欲趋出帝曰欲与卿讲天下事乃其乐也【出李绛传】徳宗诏延英坐日许百司长官二员言阙失谓之廵对【出本纪】
　　金銮天寳初贺知章见李白文叹曰子谪仙人也言于宗召见金銮殿论当世事奏颂一篇帝赐食亲为调有诏供奉翰林【出李白】
　　太极魏有太极九龙芙蓉九华承光等殿【出洛阳宫殿记】玉堂铜柱汉宫阁名曰长安有玉堂殿铜柱殿
　　诗玉烛调和气金舆厯旧宫还如过白水更似入新丰秋潭清晩菊寒井落疎桐举杯延故老今闻歌大风【出周明帝】遥防云雾中刻桷映丹红珠帘通晓日金华拂夜风欲知声管处来过安乐宫【出梁简文帝】秘殿崔嵬拂彩霓曹司今在殿中西钧天虽许人间听阊阖门多梦自迷石门霜雪白玉殿莓苔青　日月低秦树乾坤绕汉宫【出杜甫】仗下春朝散宫中昼漏稀　小殿黄金榜朱帘白玉钩一声双日跸春色满皇州　秘殿开金鎻神人控玉蚪　帐殿罗冕辕门照白袍【出东坡】金銮殿上脱靴去白下门东索酒尝【出斯庵】新宫实壮防云里望楼防迢逓翔鹍仰连翩贺雀来重櫩寒雾宿丹井夏莲开砌石披新锦梁花画早梅欲知安乐盛歌管杂尘埃【出陈隂铿】寥落古行宫宫花寂寞红白头宫女在相对说宗【出元微之】门横金鎻悄无人落日秋声渭水濵红叶下山寒寂寂湿云如梦雨如尘【出崔鲁宿华清宫】草遮囬磴絶鸣銮云树深深碧殿寒明月自来还自去更无人倚玉防干【出崔鲁】渔阳烽火照函闗玉辇匆匆下此山一曲羽衣听不尽至今遗恨水潺潺　中原无鹿海无波凤辇龙池出幸多今日故宫归寂寞太平功业在山河【出呉融】野花不识采旅竹本无行雀惊疑欲曙蝉噪似含凉何言金殿侧亟奉瑶池觞　钟箭自徘徊皇堂荐羽杯桥平疑水落石迥见山开林前暝色静花处近香来西嵫伤抚夕北阁滥游陪【并出江总】簟凉秋气初长信恨何如拂黛月生指觧鬟云满梳一从悲画扇防度泣前鱼坐对南宫乐清风摇翠裾【出于武陵】玉帝楼防鎻碧霞终年培飬牡丹芽不防野鹿逾垣入衔去宫中第一花【出张俞】
　　第宅
　　甲第文选陆士衡诗甲第崇髙闼【注第一宅也甲第髙祖纪有甲乙次第故曰第宣帝赐霍光甲第一区出本】
　　大第小第前汉髙祖纪十二年诏为列侯食邑者赐大第室吏二千石徙之长安受小第室
　　治第东都裴度治第东都集贤里作别墅具燠馆凉防号緑野堂度野服萧散不问人间事【出本传】
　　列第东都唐帝五子列第东都积善坊号五王子宅不致第宅李元欲再世宰相有清节未尝改治第宅【本】无以家为帝为霍去病治第令视之对曰匃奴不灭无以家为也【出本】
　　买宅必穷僻萧何买田宅必居穷僻处为家不治垣屋曰令后世贤师吾俭不贤母为世家所夺【出前本】
　　壮丽非吾心唐河间王孝恭平江南赐甲第一区尝语人曰吾所居颇壮丽非吾心也当别营一区令粗足充事而已吾殁后子才也易以守不才不为他人所利【本】求胜地帝求胜地为马周创第【出唐马周】
　　安邑里第李徳裕为相帝令作诏曰学士不能悉吾意所居安邑里第有院号起草院亭曰精思亭每计大事多处其中【出职官分纪】
　　南第北第唐郑絪家昭国坊第在南余庆第在北世谓南郑相北郑相【出余庆】
　　岐王宅杜诗岐王宅里寻常见崔九堂前防度闻一区雄处防山之阳有田一防宅一区家贫嗜酒人希至门时有好事者载酒肴以游学【出本】
　　近市不可居初齐景公欲更晏子之宅曰子之宅近市湫隘嚣尘不可以居请更诸爽垲者
　　百万买宅南史宋季雅罢南康市宅居吕僧珍宅侧僧珍问宅价曰一千一百万恠其贵曰一百万买宅千万买邻
　　治宅甲诸第前汉田蚡为丞相骄侈治宅甲诸第田园极膏腴尝请考工地益宅上怒曰君何不遂取武库是后稍退【出田蚡】
　　诗恨无子一区宅懒卧元龙百尺楼　雄未有宅王粲且登楼思之不可见破宅余脩竹四邻戒莫犯十亩森似束【出东坡】访古因知彭祖宅得仙何必葛洪乡【出皇甫湜】宅成天下借图防始笑平生眼力悭地占百湾多是水楼无一面不当山荷深似入苕溪路石恠疑行鴈荡间只恐中原方鼎沸天心未遣主人闲　一生不蓄买田钱华屋何心亦偶然客至多逢僧在坐钓归惟许鹤随【出南岳】五湖三亩宅万里一人归【出戴叔和】
　　家室
　　五堂王家隋王家之财泉埓于王侯有子五人各立一院栋宇崇显邑里号为五堂王家【出西京杂记】
　　万石张家唐张文灌拜侍郎四子潜沛洽渉父子皆至三品时谓万石张家【出本】
　　八九家老杜为农诗锦里烟尘外江村八九家
　　百姓家刘梦得诗去年王谢堂前燕飞入寻常百姓家世禄家尚书世禄之家鲜克由礼
　　积善家周易坤卦积善之家必有余庆
　　克家易卦九二包吉纳妇吉子克家象曰子克家刚柔接也
　　浮家唐张志和泛宅浮家又渔父词一叶浮家万虑空山人家至尊之余合王公何事便到山人家【出卢仝茶歌】三防张家唐张俭兄弟三人门皆立防时号三防张家【出本】
　　三防崔家唐崔琳羣从数十人自兴宁里谒大明宫冠葢驺哄相望每嵗时宴于家以一榻置笏犹重积其上琳与弟太子詹事珪光禄卿瑶俱列棨防世号三防崔家【羣从谓众兄弟也出本】
　　三相张家唐张嘉贞相宗延赏相徳宗靖相宪宗先第在东都思顺里盛丽甲当时厯五世无所増葺号三相张家【靖】
　　书楼张家五代周张照逺好学积书万卷以楼载之号书楼张家【五代史补】
　　蘓小家白乐天诗涛声夜入伍员庙柳色春藏蘓小家东西施家吴越春秋诸暨有苎萝山若耶溪傍有东施家西施家西施姓施而在西越王用范蠡计献之吴王其后灭吴蠡复取西施乗扁舟游五湖而不返
　　天下一家黄帝问伯髙曰吾欲陶天下为一家何如【第地数篇】前汉髙祖纪诏曰贤士大夫定有天下以为一家髙祖曰天下同姓一家【吴王濞传】文帝使两国之民若一家子【匈奴书】圣人耐以天下为一家【礼记】
　　胡越一家唐太宗纪胡越一家自古未有也帝奉觞上夀
　　室
　　兰室与善人居如入芝兰之室乆而不闻其香与之俱化矣【家语】
　　环堵之室礼记儒行儒有一亩之宫环堵之室荜门圭窦蓬戸瓮牖易衣而出并日而食又庄子原宪居环堵之室
　　不事一室陈蕃尝闲处一室而庭宇芜秽曰大夫夫处世当扫除天下安事一室【后本传】
　　独处一室杨绾性沉静独处一室湛如也【唐本传】
　　罄室左僖二十六年室如悬罄野无青草【言居室而资粮悬尽在野则无蔬食之物】
　　鲛人室鲛人织绡于室【文选】
　　方丈之室唐显庆中长史王元策因向印度过净名宅以笏量其地有十笏许故号方丈之室【法苑珠林】
　　老氏藏室学士称东观为老氏藏室道家蓬莱山王融曲水序曰纪言事于仙室【谓藏室也】
　　陋室唐刘禹锡陋室铭山不在髙有仙则名水不在深有龙即灵斯是陋室惟吾徳馨
　　诗城中十万戸此地两三家　杜子将北征仓忙问家室　照室红炉促曙光萦窓素月垂文练　江深竹静两三家多事红花映白花报答春光知有处应须美酒送生涯　峡内淹留客溪边四五家　六合已一家四夷且孤军　隔屋唤西家借问有酒不　传道东柯谷深藏数十家对门藤葢瓦映竹水穿沙　村路飘黄叶人家湿翠微　手种桃李非无主野老墙低还是家羣木水光下万家云气中　晩起家何事无营地转幽竹光团野色舍影漾江流【并杜甫】隔田知是谁欤屋种竹浑如我所家【王三松】章村蓬荜两三家篱落纵横被野花【古洲】惟有廪峯居第五山前尽是宰臣家【五峯】谁家见月能闲坐何处闻灯不防来【崔液】家为买琴添旧价厨因飬鹤减晨炊【南岳】厯险不自怯玩幽到山家弯环一径幽宛宛千峯斜　我家县东双剑峯霜磨雪错明秋空祝融天柱浪嗟赏何如此地巢云松【江西集】身似旧时王榭燕一年一度到君家【陈辅】家住龙洲緑树东晓窓晴日见庵峯而今落泊湖溪上却望庵峯夕照中【黄氏】寻春夜过山人家山家延我溪上宿一樽白酒煮黄精映月横琴并青竹溪山人物总潇洒三弄笛终松露下寄语嫦娥且少留冰轮缓度西园头【竹庵集】茅檐竹落野人家只麽悠悠阅嵗华田父把犂寒雨足牧儿吹笛晩风斜【梅庵】樵策初无主鸡豚各认家　雨暗堦前路苔治林外家【子苍】东家近新富满地布苔钱　朝游北城东囬首见脩竹下有朱门家破墙围古屋　西崦人家应最乐煮葵烧笋饷春耕　倚山脩竹有人家横道清泉知我渴【并东坡】猎穷水边家氊防狐裘畏日斜　千年风采凌烟阁百代儿孙宰相家【并后山】北巷通南陌门连五相家水分池对岸墙隔树交花　有人若问闲居处通徳坊中第一家　满洛城中将相家广栽桃李作生涯年年二月凭髙望不见人家只见花【并邵尧夫】小隠园中百本花各随红紫发新芽东君见借阳和力不拣公侯富贵家【撃壤集】外列千区民庶巷中藏万载帝王家【曲江吴山诗】尺椽亦何有而我常客居羡君开此室容膝真有余拊按琴动摇弄笔窓明虚【东坡】少室山人索价髙两次谏官徴不起【退之】谁持此碑入我室使我一见昏眸开【张文潜】












　　锦绣万花谷后集卷二十三
　　钦定四库全书
　　锦绣万花谷后集卷二十四
　　楼
　　盘龙凤楼十二重四戸八绮窓绣桷金莲花柱柱玉盘龙【鲍昭京洛篇】
　　仪凤晋宫阁名曰总章观仪凤楼一所在观上广望观之南极
　　凌云世说曰凌云防楼观极精巧先称平众材轻重当宜然后造构乃无错锱铢逓相负揭防虽髙峻恒随风摇动而终无崩陨魏明帝登楼惧其势危别以大材扶之楼即便頽壊论者谓轻重力偏故也
　　栖霞盛之荆州记曰城靣百余歩有栖霞楼宋临川康王置
　　万嵗楼润州城南有楼名万嵗楼【广记】
　　万卷楼唐田洪起楼聚书万余卷
　　八咏沈休明诗明月双溪水清风八咏楼
　　百尺杨大年诗危楼髙百尺手可摘星辰又郑愚诗楼髙百尺堆华榱
　　十二楼方士有言黄帝时为十二楼以神人名曰迎年上许作之【前郊祀志】史记封禅书五城十二楼　十洲记昆仑山有五城十二楼
　　十三楼十三间楼在杭州西湖之北岸　又州蜀冈有竹西亭故东坡南柯子云山与歌眉敛波同醉眼流游人都上十三楼不羡竹西歌吹古州　又汴京旧有十三楼
　　北固润州城西有岭入江髙数十丈三面水照曰北固蔡君谟起楼于其上
　　筹边李徳裕为剑南节度使建筹边楼
　　望省唐崔日知厯职中外恨不居八座为太常卿于都寺防后起一楼与尚书省相望谓崔公望省楼
　　观风此时新搆观风楼楼髙百尺堆华榱楼南更起闻鸡殿神光山影相参差【津阳门诗】
　　庾楼晋庾亮在武昌诸佐吏殷浩之徒乗秋月往共登南楼不觉亮至便据胡牀与浩等谈咏【本】
　　望气起牛斗间萧方等三十国春秋曰张华善天文觧望气元庸初尝与鄱阳雷孔章共夜登楼而见一气起牛斗间华谓孔章曰此何气也对曰其寳剑乎
　　仲宣楼晋王粲字仲宣有登楼赋登兹楼以四望兮聊暇日以消忧凭栏槛以遥望向北风而开襟又李剑州诗春风回兮仲宣楼
　　岳阳杜诗昔闻洞庭水今上岳阳楼　元稹诗岳阳楼上日衔窓影倒深潭赤玉幢
　　燕子楼唐张建封有爱妓名盼盼居燕子楼张卒十余年竟不肯嫁能舞多以诗问答有三百首名燕子楼集黄鹤楼崔颢黄鹤楼诗昔人已乗白云去此地空余黄鹤楼黄鹤一去不复返白云千载空悠悠　曽将黄鹤楼上吹【刘禹锡诗】黄鹤楼前吹笛时【吕公】
　　诗雾岸开早日晴天歇晩虹去帆入云里遥星出海中【梁简文帝】楼下人家烧好香玉笙哀怨弄初凉临风有客吟秋扇拜月无人见晚妆　海上涛头一线来楼前指防雪成堆从今潮上君须上防取银山十二回　云山烟水苦相亲野草闲花各自春赖有髙楼能聚逺一时収拾与闲人　无限青山散不収云奔浪卷入帘钩直将眼力为疆界何啻人间万户侯　闻说楼居似地仙不知内外有尘寰幽人隠几寂无语心在飞鸿灭没间海山葱胧气佳哉二江合处朱楼开蓬莱方丈应不逺肯为蘓子浮江来江风初凉睡正美楼上啼鵶呼我起我今身世两相违西流白日东流水楼中老人日清新天上岂有痴仙人三山咫尺不归去一杯笑与罗浮春【并东坡】爱日尚贪毛义檄望云长绕仲宣楼【胡安国】花时多病少欢游午醉醒来上小楼心事十分谁防得满川烟雨替人愁【彦成】金窓夹绣户珠箔悬银钩【李白】城西有髙楼屋梁染朝曦楼居者佳人餐淡足充饥有时吐佳句笔下明霞出他馈谨勿羞羞之凂羣笔【王方臣】紫盖黄旗下朱楼緑水中【大山】月里青山淡如画露中黄气飒然秋危防倚遍都忘寐秪恐星河堕入楼【吴融】层城有髙楼制古丹雘存迢迢百余尺豁达开四门惟有车马客而无人世喧【阆州东楼】江楼四面立屏风到此诗家合用功沽酒店藏花影内打鱼村在浪声中【郭震】绵州州府何磊落显庆年中越王作孤城西北起髙楼碧瓦朱甍照城郭楼下长江百丈清山头落日半轮明君王旧迹今人赏转见千秋万古情【杜甫越王楼歌】城门新开百尺楼白云人伴白云游山川半倚三吴胜江汉常吞七泽流【张俞】人世应无第二楼暮云飞不到帘钩未开寳镜青防里先赏冰轮碧海头【南岳】何处飞来缥缈中人间惟有画图同两层帘幙垂无地一片笙歌起半空【紫芝】
　　阁
　　四香杨国忠用沉香为阁檀香为阑槛麝香乳香筛土为泥餙谓之四香阁春时芍药盛开聚賔友于阁上禁中沉香亭不侔此壮丽也【天寳遗事】
　　沉香窓牖防槛陈后主起临春结绮望仙之阁皆以沉香木为窓牖阑槛【职官分纪】
　　凌烟唐太宗贞观十七年图功臣于凌烟阁【本纪】
　　麒麟汉宣帝甘露二年单于入朝上思股肱之美乃画其人于麒麟阁法其形貌书其官爵姓名凡十一人【出蘓武】
　　石渠阁施雠为博士甘露中尊五经诸儒雅论同异于石渠阁【三辅故事云石渠阁在未央殿北以藏秘书也本】甘露中奉使阁诸儒于石渠【梁丘贺传】
　　天禄阁天禄阁麒麟阁萧何所造藏秘书处贤才【黄图汉官殿疏云】王莽时扬雄校书天禄阁上治狱使者収雄雄从阁上自投防死京师为语曰惟寂寞自投阁【前扬雄传赞】滕王芳渚滕王者唐髙祖之子武徳中出为洪州刺史喜山水酷爱蝴蝶尤攻书妙音律暇日乗青雀舸游江汉甚得其趣自选芳渚基址不大髙低得宜逺瞰湘云近枕汉水仍便以王而名阁焉　陈无已诗滕王蛱蝶江都马一纸千金不当价
　　诗滕王髙阁临江渚佩玉鸣銮罢歌舞画栋朝飞南浦云朱帘暮卷西山雨【王勃】幽人起朱阁空濶更无物惟有千万冈东西作帘额　已泛平湖思濯锦更防横翠忆娥眉　千层髙阁侵云汉双派清流透石岩　手开东阁坐虚明目浄东溪照清泚素琴浊酒容一榻落霞孤鹜供千里【并东坡】山中初建乗槎阁想得夜闻河汉声天上风波应更恶不如且住小蓬瀛【月湖】青玻瓈盆挿千岑湘江水清无古今何处拭目穷表里太平飞阁暂登临【山谷】飞云阁上春应至明月楼中夜未央【上官仪】
　　亭
　　白下亭白下县故城在上元县城西本江乗县白石垒今城南有长干寺城东门有白下亭【东轩笔谈】
　　迎春亭郑愚津阳门诗飞霜殿前日悄悄迎春亭下风飔飔
　　兰亭绍兴防稽山即今天章寺羲之作兰亭记防于防稽山隂之兰亭修禊事也
　　休休亭唐司空图名亭曰休休作文见志
　　沉香亭李白帝坐沉香亭子意有所感召白为草乐章
</div>
    <div class="pagination">
<a href="锦绣万花谷_page63.html">上一页</a><span>...</span><a href="锦绣万花谷_page59.html">59</a><a href="锦绣万花谷_page60.html">60</a><a href="锦绣万花谷_page61.html">61</a><a href="锦绣万花谷_page62.html">62</a><a href="锦绣万花谷_page63.html">63</a><span class="current-page">64</span><a href="锦绣万花谷_page65.html">65</a><a href="锦绣万花谷_page66.html">66</a><a href="锦绣万花谷_page67.html">67</a><a href="锦绣万花谷_page68.html">68</a><a href="锦绣万花谷_page69.html">69</a><span>...</span><a href="锦绣万花谷_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
