<!DOCTYPE html>
<html>
<head>
    <meta charset="UTF-8">
    <title>白孔六帖 - 第 48 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 48 页/共 50 页</h1>
    <div class="content">　　牛【二　杀牛　牧牛　为牺　践踏驾车　战敌　疾疫附】
　　白尔牛来思其耳湿湿谁谓尔无牛九十其犉【诗】叩角【寗戚叩角而为商歌齐桓公知而举之】蹄角【牛羊谓之蹄角】谷量牛马【言其多也】防犊【时苖为寿春令牛生犊罢官防之曰此淮南所生】佩犊【汉龚遂字少卿为渤海守人多带刀劒令卖劒买牛卖刀买犊何爲带刀而佩犊】见月喘【呉牛】风逸【见马门】误认【后汉刘寛文饶有人失牛就寛车中认之寛下车歩归后人得牛送牛叩头谢寛寛曰物有相类事有脱误何谢之有】宜稌【周礼食医牛宜稌】公牛【又牛人掌养国之公牛也】秋宜犊麛【膳膏腥云云】牛夜鸣则防【防臭也羊幽反】执靷【礼凡献牛者执靷】伐冰之家不畜牛羊　黄牛之革【易曰巩用黄牛之革巩固也言其坚韧不变也】稼穑之资【易注云牛者稼穑之资】畜牝牛吉【易】蹄角千【百六十七头汉货殖传】谢拯溺【子路拯溺其人拜之以牛子路不受孔子曰鲁人必不拯溺矣】买【晋食货志云魏时济北顔斐爲京兆尹人无车牛教闲月取材作车并养猪杀贵卖以买牛一二年间皆有牛也】又【朱郓为郡吏有青牛太守阮况常欲市晖牛晖不与及况卒赠送其子曰阮君生时不敢以汚君卒而与之明非有爱也】八百里【晋书王恺牛名八百里駮常莹其蹄角王武子与射赌得趍左右探心作炙一啖而去】莹蹄角【见上】卖盐买【魏卫凯伯儒请致使监卖得益市犂牛若有归之民以给之】卖猪买【见上】卖老牛【张茂建康元年辟爲掾官老牛数十头将卖之茂曰杀牛有禁买者不得屠齿力疾老又不任耕驾是无用物牧人利不可帝然乃止】牛肥【百里奚爵禄不入于心故饭牛而牛肥也】瑞【列子黒牛生白犊孔子曰瑞也云云】金牛【瑞应图曰瑞气也土开辟则至也】潭【竺法罗山记曽城县有金牛潭人见牛出其中】金鎻引【袁乔江赋昔有人钓于牛渚得金鎻引有金牛推而舍之】木牛【蜀志诸葛亮复出祁山以木牛运木牛者方腹曲头一脚四足头入腹中舌着于腹载多而少行宜可大用不可少使持行者数十羣行者二十里曲者为牛头双者为牛蹄横者为牛项抟者爲牛足也】千斤【刘景升有千斤大牛噉刍豆十倍于常牛负重致逺不如羸牸】书帛饭牛【史齐人少翁以鬼神事武帝帝以为文成将军后宠衰乃为书帛以饭牛佯不知也言此牛腹中有竒杀而视之得书甚怪其子疑识其手书问之果然爲书乃诛之】坤爲牛【易】四耳八足【四耳见驾车门注捜神记晋大兴元年武阳太守王谅生牛一头八足两尾共一腹】厌伤寒疾【郭璞洞林曰义兴方叔保得伤寒垂死令璞占之不吉令求白牛厌之求不得即曰有大白牛从西来遥徃临叔保惊惶疾即愈】东夷占骨　西河畜牸【杨方五经钩深曰东夷之人以牛骨占事呈吉示凶无往不中孔丛曰猗顿鲁之穷士闻朱公富徃问其术告之曰欲速富畜五牸乃适西河大畜于猗氏之南十年子息万计】树精【畜中记万歳树精为青牛】足出背上【汉梁孝王北猎献牛者足出背上】有皮【牛则有皮传】　杀牛古人有言曰杀老牛莫之敢尸【尸主也】诸侯无故不杀牛【礼】觳觫【孟子曰齐宣王见牵牛过者问之对曰将衅钟王曰吾不忍其觳觫若无罪而就死地以羊易之见牛未见羊也】见无全牛【庖丁解牛砉然莫不中者丁曰臣始解牛时所见无牛三年之后未甞见全牛也今臣之刀十九年所解千牛而刃若初发硎其于游刃有余地】角羙者身必死【丈子】牛人【周礼地官凡賔客共积膳之牛飨食供膳羞之牛军事供犒牛防事供奠牛而供其盆簝盆簝以盛其血肉也】东邻杀牛不如西邻之禴祭【易】割鸡焉用牛刀　盗杀【郭舒雅行乡人盗杀舒牛后事觉来谢舒曰君饥所以食牛余肉可共啖之世人皆伏】埋肉【周访士逹乡人盗访牛杀于冢间访寻得宻埋其肉不使人知】杀耕牛【董卓仲頴少游中尽与豪帅相结后耕于野诸豪帅有从之者卓杀耕牛与宴乐豪感其意敛得杂畜千余头送遗之】九牛亡一毛【司马迁曰仆伏法受诛若九牛而亡一毛】　放牧桃林之野【放牛于桃林之野示不复用也】或寝或讹【不狘不獝】不疾瘯蠡【蠡疥癣也言牺牲】畜扰【来思】游牝于牧【月令】薮牧【牧于薮泽】牧人【掌牧六畜而阜其物】牧圉【阜蕃驯扰】牧田　畜事　教扰　通滛【合牝牡也】防牛于易【防失于平易之处不在于难处易】尔牧来思荷蓑荷笠【诗】下来【日之夕矣牛羊下来诗】饮牛【巢父饮牛于颖水】同皁【牛马同皁】牛有牧【马有圉云云】考牧【羙宣王诗谁谓尔无牛九十其犉】莱夷作牧　原薮【顔回曰放牛于原薮】牵凉处【魏志或有牛暴管宁禾宁爲牵凉处自为饮食遇牛主得牛大慙】　爲牺三牺皆用【介葛卢闻牛鸣曰是生三牺皆用之矣】犂牛之子骍且角【子谓仲弓】葭刍【楚王聘庄周周谓使者曰子不见牺牛乎衣以缯防饲以葭刍牵入太庙时欲作孤犊安可得哉遂不受】握角合礼【骍毛中牲】饩牵竭矣【左传】牛牲【周礼】享牛【祭庙之牛】求牛【祈鬼神求福之牛也周礼】天子以牺牛【全色牛】诸侯以肥牛大夫以率牛【求得即用无所择也】一元大武【祭庙之名武迹也】帝牛【在涤】稷牛【唯具】系牛【凡牺牲必系于牢刍之三月】角伤【传人鼠食郊牛角改卜牛非礼也】免牛之礼【谷梁四卜郊不从乃免牲免牲者为之缁衣而熏裳有司端奉送于南郊免牛亦然】展觔角而知伤展道尽矣【见上注】楅衡【周礼封人掌饰其牛牲设之楅衡置靷供其水藁注楅衡所以持牛令不触人也】　践蹋蹊人之田【申叔时曰牵牛以蹊人之田信有罪矣夺之牛罚亦重矣传】瞻彼行苇牛羊勿践履【诗注成周室厚仁】系马践葵【牵牛蹊田】犯人之禾【季子臯葬妻犯人之禾申祥请庚之庚偿也子臯曰以吾为邑宰买道而葬后难继也】犯麦【曺公军行令曰犯麦者斩所骑马忽腾惊犯麦曰吾为军帅不可斩乃下马自割髪以徇之】犯禾【管宁防安邻有牛犯宁禾者宁牵着凉处饮食遇主其主乃大慙如犯于严刑也】又【朱冲巨容有牛犯冲禾数亩持刍送而无恨色主媿之乃不复为暴】　驾车肇牵车牛　晥彼牵牛不以服箱【诗】青牛驾【老子乗青牛驾以薄版车而度闗】孔阜【牛壮也】服习　任重【致逺】服牛乗马引重致逺【易】韅靷鞅靽【鞭防】服绀辕　牵旁【辕外挽之牛见周礼】始驾【谓服箱也】防牛于桃林之野【不复用也礼】将相乗【汉初将相或乗牛车】四耳【元封二年大秦献花蹄牛髙六尺四耳尾绕角生也】　战敌伐蜀【蜀王本纪秦恵王欲伐蜀乃刻五石牛置金于后曰此牛能粪金蜀王即发五丁力士拖入蜀因成道秦乃使张仪随石牛路伐蜀】破燕【田单守城拒燕夜取千牛以绛画五色防东刃于角灌脂束苇于尾烧而夜縦牛令壮士随而奔燕军燕军见之皆为龙文所触皆死遂破燕复七十城也】犒秦【传曰秦伐郑次滑商人髙以牛十二犒秦师使谍告郑】　疾疫问喘【汉邴吉少卿为丞相见人逐牛牛喘吐气问牛行防里人或怪之吉曰春少阳用事未可热恐牛行近因暑故喘此是气失莭宰相当忧】牛虽瘠偾于豚上【其畏不死乎传】郊牛口伤　医【黄宪叔度父为牛医】文角　吴牛　土牛　火牛　骍牛　防犊　金牛　铁牛孔和市【张廷珪防诏市河南河北牛廷珪上书曰今河南河北牛疫十不一在诏虽和市其于抑夺】耕所资【又日食所资在耕耕所资在牛牛废则耕废耕废则食去】多疫【宋务光上书自春及夏牛多病死疫气浸滛传曰思之不睿时则有牛祸意者万防之事陛下未躬亲乎】椎牛犯灋【刘宏基征辽度后期且诛遂与其属椎牛犯灋】寿【天竺其畜有稍割牛黒色角细长四尺许十日一割不然困且死人饮其血或曰夀五百歳牛夀如之】謡【窦建徳窜牛口谷初其军有謡曰豆入牛口势不得久果败】倒石【李绛时盛兴安国佛祠吐突承璀请纪圣徳绛请罢之奏愈切帝命百牛倒石】盗牛【张允济仕隋为武阳令元武民以牸牛依妇家者久之孳十余犊将归而妇家不与牛民诉县县不能决乃诣允济允济曰若自有令吾何与为民泣诉其抑允济因令左右民其首过妇家云捕盗牛者命尽出民家牛质所来妇家不知遽曰此壻家牛我无豫即遣左右撤防曰可以此还壻妇家叩头服罪元武吏大慙】善触【宋令文有力都下有牛善触人莫敢婴令文直徃防取角折其颈杀之】杨再思【于时水沴闭坊门以禳再思入朝有牛防于泞叱牛不前恚曰痴宰相不能和隂阳遣我艰于行再思遣吏谓曰汝牛自弱不得独责宰相】赐四十角【回纥叶护使首领逹于等先到扶风见郭子仪既行日赐牛四十角云】乗牛经酒赐【王绩乗牛经酒赐防或数日】饱乳犊子【朝野佥载唐豫章令贺若瑾眼皮急项辕麄张鷟号为饱乳犊子】以蒲鞯乗牛【李宻闻包恺在缑山徃从之以蒲鞯乗牛挂汉书一帙角上行且读】竹画牛背爲字【陆羽幼时师使牧牛三十羽潜以竹画牛背为字】青牛逐朱虎【五行志徳宗时或为诗曰此水连泾水双眸血满川青牛逐朱虎方号太平年】桃林班特【寗茵叚大僚庄南山下月夜有叩闗称桃林班特处士相访继而南山班寅将军来谒茵为置酒及明视门外惟牛蹄虎迹而已广记】鎻而爲伏牛【张说蒲津桥賛黄河上有三桥蒲津是其一隔秦称塞临晋名闗其旧制横絙百丈亦云固矣开元十二载皇帝乃授彼有司俾铁代竹结而为连鎻镕而为伏牛偶立于两岸襟束于中浑锁以持航牛以絷缆亦将厌水物奠浮梁】光禄屠者【太和光禄署欲宰牝牛牛非久当犊生或曰可易之屠者操刀直前畧不介意牛乃屈膝拜之亦不肯退遂俱殒于刃下而屠忽狂惑失常毎日作牛鸣食草身入泥水以头触物久之乃定原化记】黒牛出圏【五代刘知俊奔于蜀王建虽待知俊甚厚然亦隂忌其材蜀人亦共嫉之知俊爲人色黒而其生歳在丑建之诸子皆以宗承为名乃于里巷造为謡言曰黒牛出圏防绳防建益恶之】垂耳抱角毛革踈厚【栁文】鬭【辛谠少耕于野有牛鬭众畏奔践谠直前两持其角牛不能动久而引触竟折其角】带瓢【史徳义居虎邱山骑牛带瓢出入防野】辕下【李石奏咸阳令韩辽治兴成渠起咸阳抵潼闗三百里无车挽劳则辕下牛尽可耕永利秦中矣】遇牛方廻【杜阳杂编代宗至陕因望铁牛蹶然谓左右曰朕年十五六宫中有尼号功徳山言事徃徃神验屡抚吾曰天下有灾遇牛方廻今见牛也朕将回尔】相牛灋【酉阳杂俎相牛灋岐胡有夀膺匡欲广毫筋欲横蹄后筋常有声有黄也角冷有病旋毛在珠泉无夀睫乱触人衘乌角偏妨主毛少骨多有力溺射前良牛也踈肋难养三歳二齿四歳四齿五歳六齿六歳已后毎一年接脊骨一节】寝讹【尔牛时寝讹韩文晚秋郾城聫句】牛色变白【嘉话蔡州将破有水牛黒色入池浴既出身白皎然】金犊子【庞帝师养一牸牛一赤犊子前后生五犊得绢一百疋及翻转至万匹时号金犊子朝野佥载】渉淖跻髙【甞驱是牛引千钧比登太行南并商岭掣以回之叱以耸之虽渉淖跻髙毂如蓬而辀不偾乃今废矣刘禹锡叹牛】牟然而鸣黄钟满脰【扺触隆曦日耕百亩栁宗元牛赋】防泥蹷块常在草野【同上】郑牛识字【白居易诗云防泥蹷块吾甞叹注云郑元家牛触墙成八字】陂中饥乌啄牛背【张籍牧童词】被野【马牛被野人行数千里不赍粮食货志】一牛皆天下之美俊者【叶城妇耿氏其家有牛泽而角者忽有二鬼入圏视牛曰引重致逺毛角筋骨可爱者吾州无此牛一牛皆天下之美俊者其妇视牛则惴惴然汗流若沃水矣其翁染取蓝花涂之才毕有军吏紫衣乗马从数十骑笑而入视牛则异前所报军吏大怒呼牛主问之数人登阶捽其翁以出长幼绕而呼之妇独否笑汲水洗牛蓝色尽而翁复蘓视其牛已死矣幽怪録】金牛御史【武后时严升期摄御史廵察江南嗜牛肉而多受金号金牛御史】生三角【长安中宗晋卿家牛生三角志】生二首【大厯八年武功栎阳民家牛生犊二首上】生五足【咸通七年荆州民家牛生犊五足上】探名得者先市牛【韦宙为永州刺史民贫无牛以力耕宙为置庄二十家月防钱若干探名得者先市牛以是为凖】牛喘甚焚角【韩愈聫句】禁屠牛【韩滉以贼非牛酒不啸结禁屠牛以絶其谋】
　　羊【三　放羊　牺牲爲贽附】
　　白尔羊来思其角戢戢　蹄角之产　跪乳【羔羊有跪乳之礼人取法焉】羝羊触藩羸其角【易】叱石【黄初平叱石成羊】乗车【卫玠少乗羊车入市时谓之玉人】晨饮【孔子为司寇沈犹氏不敢晨饮其羊】士刲羊无血　卿羔【贽】孟春食麦与羊　仲春献羔开冰　宜黍【周礼食医羊宜黍】大夫无故不杀羊　春宜羔豚【膳膏芗】泠毛【羊泠毛而毳羶不可食】不畜【伐冰之家不畜牛羊】易牛【孟子衅事见牛门】其父攘羊而子证之【语】杀【华元杀羊食士其御羊斟不与及战奔入于郑左传云】千足【食货志羊千足其人与千户矦等】羔羊【诗篇名大夫在位节俭徳如羔羊】屠【屠羊説不受赏曰大王反国説反屠羊】郑伯有死于羊肆【传】邻人亡羊【言多岐路列子】童羖【俾出童羖注羖羊不童也无角曰童羖之性皆角童羖必无之物】五色【瑞应南越志任尉他之时有五色羊以为瑞因图之于府防矣】四角【周成王时人献四角羊】玉羊【瑞噐也钟律调和五声当节则见】木羊【列仙葛田好刻木羊卖之一旦骑羊入蜀蜀人竞追之】一角【白泽图曰羊有一角当顶上龙也杀之震死】长髯主簿【羊一名】土恠　岳精【国语桓子穿井获物如缶其中得狗问孔子孔子曰以丘所闻羵羊土之精也周易谋类曰太山失金鸡西岳玉羊郑注曰金鸡玉羊二岳之精】噉珠【刘庆忌幽明録曰洛有洞穴妇杀夫不经多时至一穴宫馆金饰明逾三光人长三丈如此九处后至告饥长人指树下一羊令防捋羊须得一珠长人次亦得亦取后令噉疗饥请问九处名求请不得荅云君去也】丹毛【续异记吴兴庾亮永明八年护军府史常映处有羊声疑为神恠见其林下羊也髙二尺许毛若丹光辉满室】白血【穆天子传曰犬戎朝天子于雷首之河乃献良马四驷天子使孔牙受之曰雷水之中爰有黒牛靣角黒羊白血也】郑伯牵【传楚子围郑郑伯肉袒牵羊】五羖皮【史秦以五羖羊皮赎百里奚于楚楚人许之】豺狼逐【汉书譬如使豺狼逐羣羊无异駈羊攻虎】一狼走千羊　羊毛裹雪【蘓武饥竆以羊毛裹雪而吞之】羊车【晋宫人以塩涂竹叶引羊车】悬头止盗【五行书云】割尾更生【西域志云】败羣【史羊败羣于卜式】偏怨华元【传】啖毳【蘓武】坐皮【杨茂】将狼【史四皓谓使太子将兵无异使狼将羊也】　放牧谁谓尔无羊三百其羣【诗】或寝【或讹】麾肱【麾之以肱毕来既升言驯扰从人意】畜扰　化石【具上注】败羣【汉卜式牧羊上林嵗余羊肥息上善之式曰非独羊治人亦犹是恶者辄去无令败羣从上拜以缑氏令】荷棰【列子杨朱曰夫牧羊者百羊为羣使五尺童子荷棰而随之欲东而东欲西而西治天下亦运诸掌】亡羊【庄子臧与谷牧羊而俱亡其羊问臧何为挟防读书问谷何事慱塞以游亦亡其羊二人者业虽不同其于亡羊一也】十羊九牧　荷蓑【牧羊】于牧【牧田】畜事教扰通滛【并周礼】阜藩【驯扰】防羊于易【易平也言不待险难而失之】牧羊【路温】
　　【舒父使牧羊于泽中截蒲冩书】尔羊来思矜矜兢兢【竝坚强皃诗】养畜鸟兽【薮牧云云】羝羊乳【匈奴罚苏武于北海牧羝羊乃得归注羝羊不当乳产亦不许归也】日之夕矣羊牛下来　牺牲子贡欲去告朔之饩羊　士刲羊【亦无血也】柔毛【羊曰云云】三十惟物　以备三牲饩牵竭矣【传】羊牲　餻羔【修羔以为牲礼餻羔鴈者以缋】灋羊【饔羞之羊】衅庙用羊　或剥或烹　既有肥羜以速诸父【诗注云羜未成羊】絜尔牛羊【以往蒸甞】羵首【牂羊羵首诗】　爲贽卿贽羔　死义好仁【凡所贽羔示有角而不用好仁者杀之不谤死义者也羔欲其母乳必跪类知礼取以爲贽】尚羔【鲁定公防晋师亍瓦范献子执羔中行文子赵简子皆执鴈鲁于是始尚羔鲁以前同贽始知执羔之贵】孔上嶲州鬭羊【张说王君防破吐蕃于青海西说防其且败因上嶲州鬭羊于帝以申讽谕曰使羊能言必将曰鬭而不解立有死者所赖至仁无茂量力取欢焉帝识其意纳之赐防千匹】肉非黄羊【张说慰安罗防野固等直诣其部宿帐下副使李宪以虏难信不宜渉不测说报曰吾肉非黄羊不畏其食】生土中【有羊生土中脐属地割必死】防皮【李茂勲传王处存以轻兵三千防羊皮夜布之野李全忠军望为羣羊争趍之】赐八百蹄【回纥逹于既行日赐羊八百蹄】雨工【五行志干符二年洛阳建春门外因暴雨有物堕地如羖羊不食顷之入地中其迹月余不灭或以为雨工也占曰当旱】鬭海岸【西舎利凡曲名十有二五曰鬭羊胜骠云来乃昔有人见二羊鬭海岸强者则见弱者入山时人谓之来乃来乃者胜势也】吐珠【五代南唐刘鋹四年苑中羊吐珠樊胡子以为符瑞讽羣臣入贺】妆防芳草【云仙防録竆幽记曰午桥庄小儿坡茂草盈里裴晋公毎使数白羊防于坡上曰芳草无情赖此妆防】尾如翠色【酉阳杂俎賔国出野青羊尾如翠色土人食之】玉羊【呉越钱元瓘志是有蕃僧以玉羊一献于镠曰得此当生贵子元瓘果以丁未歳生九国志】青羊【从容録魏郡大旱徧祷山岳不应或言西沉陆先生请之必验太守已下携杏酒青羊告于山中】束修羊【唐余録倪若水借书者先投束修羊】驱羊【王世充传术士桓法嗣上闭房记画一男子持一竿驱羊状】豢羊望翼【盛均大旱解郡守不清其政而待龙贷雨是犹乗□适海豢羊望翼何可冀乎】辍御前羊肉【上辍御前羊肉以一盘子赐全诲以下皆再三辞譲上曰难得之际且欲同味韩渥金銮宻记】羊有二种不可食【杨膳夫録羊有二种不可食毛长而黑壮者曰骨防白而有角者曰古羊皆羶臭发病羊之大者不过五十斤奚中所产者百余斤】御者不及【华元名大夫也杀羊而御者不及栁子飨军堂】杜邠公食羊【中朝故事邠公杜悰福寿少伦日食五飱一食之费皆至万钱京西李客见人牧羊遍满山谷不知防千万口诘之自何而来自鄜夏供相公食耳指顾之际转首恍然并无所覩乃神灵所授也】长生供奉【凡羊至厨而乳者释之长生大齐日尚食进蔬食释所杀羊为长生供奉百官志】羊跪乳智也【宋子嵩化书】紫烟客【金华牧羊儿乃是紫烟客李白】蘓武看羊防贼庭【杜甫】濮固羊【向北有濮固羊大而羙杂俎】羊羣【选人冗冗甚于羊羣出朝野佥载】










　　白孔六帖巻九十六
　　钦定四库全书
　　白孔六帖卷九十七　　唐　白居易　原本
　　宋　孔　传　续撰
　　虎【一】　　　　　　象【二】
　　狮子【三】　　　　　犀【四】
　　骆驼【五】　　　　　熊【六】
　　狼【七】　　　　　　豹【八】
　　鹿【九】　　　　　　麋【十】
　　狐【十一】　　　　　兎【十二】
　　猿【十三】　　　　　驴【十四】
　　虎【一】
　　白于【音乌】莵【音徒楚人谓虎于莵】猛噬　从风　挐攫　哮阚【火槛切】咆哮　牙【钩瓜锯牙】鲜食【食鲜肉也】眈眈之视【逐逐之欲】不义自毙【虽猛何为】渡河【刘琨为农守有异政虎乃负子而渡河去】鬪刺【卞庄子刺虎管坚子止之曰两虎方食牛牛甘必争闘则大者伤小者亡从伤而刺一举必有两获庄子然之果获二虎】鬪【蔺相如曰今两虎闘势不俱全】苛政猛于虎【孔子过太山闻妇人哭子问之曰吾舅与夫及子俱死于虎子曰何为不去曰无苛政孔子曰苛政猛于虎】梦泽之乳【令尹子文初生弃于梦泽虎乳之楚人谓乳为谷奴斗反谓虎为于莵命之曰鬪谷于莵】徒搏　暴虎冯河【死而无悔者吾不与也】蹈尾【心之忧危若蹈虎尾】编须【庄子掩虎头编虎须几不脱虎口】履尾【易曰履虎尾不咥人亨】咥人【见上】措爪【老子曰善摄生者虎无所措其爪】傅翼　择肉【为虎傅翼将飞入邑择人肉而食】虎兕出于柙【是谁之过与】画【马援戒兄子曰画虎不成反类于狗也】人化【淮南子曰牛哀病七日化为虎其兄入视哀抟而杀之思赋曰牛哀病而化虎虽逢昆而必噬】遗患【张良曰所谓飬虎自遗患也谓汉不取楚】委肉【侯嬴曰譬如委肉于饿虎之口】狐假【江乙谓楚庄王曰狐假虎威】斩【周处斩南山白额虎以除害也】拉虎摧班【七启云云】感孝【而存树】呪刀【黄公呪赤刀伏白虎】养虎【不以生物与之谓其有杀之怒不以全物与之谓其有决者也】报恩【晋郭文尝有虎忽张口向文文视其口有横骨乃以手探去之虎至明日乃献一鹿于堂前】杀害人者【童恢者字汉宗为太守有虎害人槛捕生得二虎恢祝曰杀人者当垂头非者当号吼称寃于是一虎低头闭目如惧即时杀之其一鸣吼自奋遂放之】投譛人【诗取彼譛人投畀豺虎豺虎不食投畀有北】大寒之日虎始交【月令】熊虎之状【传楚司马子良生子越椒云云】防皮【传城濮战晋胥臣蒙马以虎皮先犯陈蔡奔楚右师溃】虎豹之鞹犹犬羊之鞹【语】七月而生【家三九二十七主星虎七月而生】猛虎行【文陆机猛虎行渴不饮盗泉水热不息恶木隂】轩鬐【灵光殿赋奔虎攫拏以梁倚仡奋舋而轩鬐仡鱼乙切】女子搤【异苑杨丰为虎啮有女年十四手无刀刃直搤虎头免父难】言市有【甘茂曰今有一人言市有虎信之乎曰二人言由疑三人言信之今谗臣岂非三人乎】色白【抱朴子曰鼍之为虎牛哀成虎寿千嵗五百年色白也】文炳【蜀志夫虎生而文炳岂以彩自饰画哉性自然也】放虎自卫【先主入蜀至巴郡严顔拊心而叹曰此所谓坐空山放虎自卫】隂精【魏志夫虎隂精而君子隂依木长啸】疑而注矢【讶飞将之雄】大人虎变【象曰其文炳也】勇者不惧【人之所畏】风嘷雨啸　乳血【飱肤】皃足畏【色足惮】焕乎执【文执雕虎以拭虎也】虎啸而谷风生孔虎不为暴【韦璪徙西河太守属邑多虎前守设槛穽璪至彻之而虎不为暴】虎入宣阳里【建中三年九月己亥夜虎入宣阳里伤人二诘朝获之五行志】猛虎行草木偃【宋子嵩化书】狂怒万变不能免于柙【同上】移文岳神【顾少连补登封主簿邑有虎孽民患之少连命塞陷穽独移文岳神虎不为害】哮跃山林【裴度朱克融执赐衣使者杨文端帝怒患之欲遣重臣临慰度曰克融无恚而悖是将亡譬猛虎自哮跃山林凭窟穴则然势不得离其处人亦不为惧矣】霍山【李绅迁除夀二州刺史霍山多虎撷茶者病之治机穽发民迹射不能止绅至尽去虎不暴】南山白额【吉温尝曰若遇知己南山白额虎不足】搏虎【钟传少射猎醉遇虎与闘虎搏其肩而传亦持虎不置防人斩虎然后免既贵悔之戒诸子曰士处世尚智与谋勿效吾暴虎也乃画抟虎状以示子孙】盗请格虎【元徳秀为鲁山令防虎为暴盗请格虎自赎许之吏曰彼诡计且亡去无乃为累乎徳秀曰许之矣不可负约即有累吾当坐不及余人明日盗尸虎还举县嗟叹】真虎【裴旻以龙华军使守北平北平多虎旻善射一日得虎三十一休山下有老父曰此彪也稍北有真虎使将军遇之且败旻不信怒马趍之有虎出丛薄中小而猛据地大吼旻马辟易弓矢皆堕自是不复射】藜藿不采【吴兢曰猛虎在山林藜藿为之不采忠谏之有益如此】择肉于人【李翰射虎图賛云北平连山广野地实多虎择肉于人有如飞翼】锯牙钩爪雷声电视【同上】虎子【五代吴越柱建徽棱子也治军严整累从征伐未尝介甲所至辄有功军中谓之虎子】周虎子【十国纪年五代吴周本少倜傥有猛虎为暴本与二兄往视之遇于篁竹间奋跃前搤虎喉二兄同击之虎败死于穴由是知名初仕宣州赵锽常衣绯衫裈持劒出入行阵军中壮之后与杨行密战被执行密曰吾久闻周虎子之名恨见之晚释以为裨将】虎杀人【酉阳杂俎虎杀人能令尸起自解衣方食之】虎之饥下巉巗【杜诗】虎连里闾【隄防旧风俗同上】有手莫辫猛虎须【李白】虎行风捷猎【元稹大云寺】射虎于武徳北山【太宗本纪】旅次于小安山有虎知禁若得爪牙之利必昬黒摚突【杜牧课伐木序】飞虎子【李克用年十五从征摧锋陷阵出诸将之右军中目为飞虎子】郑家羣虎【五代郑元弼父昌士博学善属文有子八人皆以词学号郑家羣虎元弼最长尤隽爽文采遒丽下笔成篇】呼号搏虎【刘餗进歙州刺史野媪将为虎噬幼女呼号搏虎俱免】百兽畏【段秀实曰猛虎所以百兽畏者为爪牙也若去之则犬彘马牛皆能为敌】入元载家庙【大厯四年虎入京师长寿坊宰臣元载家庙射杀之虎西方之属威猛吞噬刑戮之象唐五行志】黒虎【王以锦城兵寇命闾邱方逺建下元金箓斋于东府龙瑞宫有黑虎一蹲宫前醮罢失之吴越备史】倒石人前【寻阳山上有石人髙丈余虎至此辄倒石人前酉阳杂俎】虎威如乙字【长一寸在脇两旁皮内尾端亦有之佩之临官佳无官人所憎嫉见上】夜视【虎夜视一目放光一目看物猎人而射之光坠入地成白石主小儿惊】假虎翼而责其搏人【裴炎賛异乎炎之暗于几也知中宗之不君不知武后之盗朝假虎翼而责其搏人死固宜哉】虎须治齿【许隠齿痛求治郑曰唯得虎须及热挿齿间即愈即为拔数茎与之因知虎须治齿也酉阳杂俎】寅年足虎【白居易诗】磨牙皓秋霜【李白北上诗猛虎又掉尾磨牙皓秋霜】虎鞹【李贺虎鞹先蒙马】黒虎入观【天寳中河南缑氏县仙鹤观毎年九月二日夜有一道士得仙其夜皆不扄户以求上升之应后张竭忠摄令疑之至时乃令二勇者以兵器潜觇之至三更后见一黒虎入观湏衘出一道士二人射之不中弃而往竭忠申府请弓矢大猎于太子陵东石穴中格杀数虎或金简玉箓或冠帔人髪甚多出传异志】
　　象【二】
　　白南山之美者【有犀象焉云云】象有齿以焚其躯【传】燧尾【传曰吴伐楚王使执燧象以奔吴师注烧火以系象尾使惊奔吴师】泣子【庄子象见子皮无逺近而泣】身毒之战【大宛传身毒国人乗象以战】昆阳之阵【王莽与世祖战昆阳驱羣象】周驱【周公驱羣象而逺天下恱之】越致【晋时南越致驯象令驾车黄门鼔吹数十人毎正朝防皆入充庭帝行则前导引】垂鼻辚囷　刻舟以秤【魏太祖欲知象轻重而不可秤少子苍舒曰置象以舟刻其水痕而以土实则知其数也帝悦之】教习【外国传扶南王少而雄杰生捕大象而取之教习乗骑诸国闻之皆伏】梦【后汉张茂梦大象问万推推曰象者兽也兽者守也君当为郡然不能善象有齿以焚身后皆如其言】孔阜【孔硕】既闲【既佶】驯象【竒兽】拜跪【成帝六年林邑王献驯象而能拜跪】献魏【江表传曰孙权献驯象二头于魏国也】揺光散而为象【运斗枢曰】垂鼻流泣【晋时南越献象作车帝行以象导引以试桥梁后象以鼻害人有司祝之而杀象垂鼻而泣不敢动后朝议以象无益于事悉送还】逸才之兽【相如谏猎云云】五歳一乳【説文云云】日南【地理志九真郡及日南饶之】哀雌【张华博物志曰南方有象各有雌雄其一雌死百有余日泥土著身独不饮食长吏问其所以輙流涕若有哀之情状】行孕【文白象行孕垂鼻】出骼【出象骼】象讃【郭璞象讃曰象金魁梧骼巨皃诡肉兼十牛目不逾豕】蛇吞【楚词曰一蛇吞象蛇大若何】藏牙　役鼻【沈懐逺南越志曰象牙长一丈余脱其牙则藏之削木代之可得不尔则穷其主得之乃噬也】鼻为口使【万震南州异物志曰象之为兽形体特诡鼻为口使望头如尾驯良承教听言则诡服重致逺行如邱徙】天竺战　苍梧耕【世纪曰舜葬苍梧之野有羣象为之耕】师子击【宗慤字充干与林邑王战泛海迷入象浦林邑王范阳迈倾国来坐以其装象前无际慤曰吾闻外国有师子威服百兽乃制其形相御之象果惊奔贼众因溃乱乃奋击阳迈逆走遂克林邑收其珍异皆是未名之寳也】素牙玉絜孔非土性不可畜【魏谟詹毗国献象谟以为非土性不可畜请还其献诏可】不弛鞍【天竺国武徳中国大乱王尸罗逸多勒兵战无前象不弛鞍】有罪者使象践之【南蛮环王卫兵五千战乗象率象千马四百分前后不设刑有罪者使象践之】战以百象为队【盘盘毎兽以百象为一队一象百人鞍若槛四人执弓鞘在中】擢象之齿【舒元舆擢象之齿见自举门】驯象【真腊徳宗初即位蛮夷所献驯象畜苑中元防充庭者凡三十二悉于荆山之阳】野象【赡博多野象羣行】驾车【南蛮环王以象驾车】如牛【茫蛮象才如牛飬以耕】拜舞中音律【明皇杂録上毎赐酺御楼引大象犀牛或拜或舞动中音律】首垂四牙【酉阳杂俎咸亨二年周澄国遣使上表言诃加国有白象首垂四牙身运五足象之所在其上必丰以水洗牙饮之愈疾请发兵迎取】象性久识【旧説象性久识见其子必泣一枚重千斤释氏书言象七支柱地六牙牙生理必因雷声同上】龙象【六十歳骨方足今荆地象色黑两牙江猪也】毛竒【毛竒亲象犀韩愈同宿联句】陷陂湖【吴越备史钱俶天成三年东阳有大象自南方来陷陂湖而获之】妬恶犬声【酉阳杂俎南人言象妬恶犬声猎者裹粮登髙树创熊巢伺之有羣过则为犬声悉举鼻吼叫循守不复去或经五六日困倒其下因潜杀之】象孕五岁始生【同上】山腹雨余添象迹【柳宗元岭南江行诗】野象埋牙劚石矶【元稹送崔侍御】鸣佩剡爚【杜甫太庙赋象不敢去而鸣佩剡爚以星罗】野象羣暴【西域迦摩其东南多野象羣暴故战用象军】有战象五千良者饲以肉【真腊】鼻端有爪【象鼻端有爪可拾针酉阳杂俎】食象肉令人体重【同上】象一给二丁【唐六典典廐】象日给藁六围稻菽各三斗盐一升【同上】探牙象口【李白大猎赋】舞象【岭表録异蛮王设汉使于百花楼前设舞象曲动乐即倡优引入一象以金覊络首锦襜垂身随拍膝踏动蹄头揺尾皆合节奏即舞马之类】野象【牙小而红堪为笏同上】楚越之间【象皆青黑惟西方拂菻国大食国多白象同上】
　　师子【三】
　　白狻猊如虥猫【食虎豹也】安息【汉章元年安息国献狮子形似麟而无角】乌弋【汉乌弋国有师子似虎正黄尾端大如牛】成敬则之梦【齐书王敬则梦骑五色师子位至太尉也】破林邑之军【宋书见象门注】神兽【竒兽】毛羣之长【逸才之兽】虓【呼交切説文曰师子也】狻猊【尔雅曰狻猊如虥猫食虎豹郭璞曰即师子也虥在奸反】日走百里【穆天子传狻猊云云】在西海【海上十洲记聚窟在西海中申未地面各三千里北接昆仑二十六里有师子辟邪凿齿天鹿牙铜头铁额兽也】献【后汉孝宣帝章和元年月支国使献扶祓师子】又【孝顺帝阳和四年夏防国献牛师子】服狸　击象【张华博物志魏武伐冒顿经白狼山逢师子使格之杀伤其象见一物从林中出如狸上帝车轨上师子将至便跳上师子头师子伏不敢起遂杀之得师子还至四十里鸡犬皆无鸣吠又宗炳师子击象图序曰梁伯王记沙门释僧吉云尝从天竺欲向大秦其间忽闻数千里外哮哮槛槛惊天怖地顷之但见百兽率走跄地足絶既而四巨象俄焉而至以鼻卷泥自厚涂数尺数数喷鼻偶立有师子三头崩石折木辄见于山蹴之直搏四象以殪盘石血若溢泉巨树草偃也】毛浅若虥尾大如斗【尔雅曰虥浅毛下见上注】赋【虞世南师子赋曰有絶域之神兽因重译而来扰其为状也则筋骨纠缠殊姿异制濶臆修尾劲毫柔毳钩爪锯牙藏锋蓄鋭弭耳跪足伺间借势暨一呼而奋鬛防唇倐来忽往怒目电曜发声雷响拉虎吞貔裂犀分象碎随兕于断腭握巴虵于指掌践籍则林麓惟残哮呼则江湖振荡复猜心与猛气遂感徳以依仁伺百兽之率舞共六扰以来驯斯则物无定性从化如神譬鳞羽变质于江海金锡成器于陶钧】孔停献【姚璹大食使者献师子璹曰是兽非肉不食自碎叶至都所费广矣陛下鹰犬且不畜而厚资养猛兽哉有诏大食停献】天竺【濵海出师子】献师子【总章间诃毗施王捺塞献师子】命虞世南作赋【西域康者遣使献师子兽帝珍其逺命秘书少监虞世南作赋】毛羣之特【张九龄师子賛序天骨雄诡材力杰异得金精之刚为毛羣之特】怒猊【徐浩善书世状其法曰怒猊抉石】乐【赵宗儒守太常卿太常有五方师子乐非大朝防不作帝嗜声色宦官领教坊者乃移书取之宗儒不敢违】驯养【西域师子能驯养师子因以名国】黒师子【酉阳杂俎西域有黒师子捧师子】师子尾拂【集贤校理张希复言旧有师子尾拂夏月蝇蚋不敢集其上同上】筋为鼔之众弦皆絶【释氏书言师子筋为弦鼓之众弦皆絶同上】剪百花装师子【元相送遗曲江春宴録】湿耳师子【西明慈恩多名画塔前壁湿耳师子时所重也南部新书】近井哮吼【开元末西国献师子至安西道中系于驿树近井哮吼若不自安俄顷风雨大至有龙出井而去鸡跖】顷有至自南海【厥繇西极献其方物而师子在焉尔雅所谓狻猊如虥猫食虎豹今之所见信然絶猛者也仡立不动而九牛相去眈视且喷则百兽皆伏所以肉视犀象孩抚熊罴其余细不置牙齿故其受羁絏伏闲皁驯而为用锋莫可当张九龄师子賛】陆探防画师子【润州甘露寺有唐李卫公所畜陆探防画师子板使工人模置师子堂中圆其目昂其鼻奋髯吐舌威见齿舞其足前其耳左顾右掷喜见尾虽猛而和葢其戏置之髙堂防燕几呜呼妙哉】
　　犀【四】
　　白梁山之美【尔雅南方有梁山犀象焉】骇鸡之寳【犀角】通天之珍【亦角】献于纣【韩诗外传太公使南宫适至义梁得骇鸡犀以献于纣】驱于周【孟子曰周公驱犀象逺之天下大恱】刻石【蜀记水为害蜀守李氷作石犀五枚沈于江中以厌水精】驰乌弋之名摽黄支之美【皆出犀处】捩角【蜀都赋曰捩犀角】尚多【传犀兕尚多弃甲则那】竒兽逸才之兽　豕形【如豕形如水牛猪头大腹庳脚三蹄黒色二角一在鼻一在额鼻上】
　　【食角也小而不隳食榆棘】献【史汉平元始三年黄支献犀】巴浦之犀【其可遇乎】水开【田球子曰得通天一尺刻作鱼衘入水水开三尺】孔通天犀【南蛮环王镇龙立献通天犀】堕和罗【堕和罗多美犀世谓堕和罗犀】拔犀之角【舒元舆拔犀之角见自举门】竒犀【五代占城兽之竒犀】辟寒犀【开元遗事开元元年冬至交趾国进犀角一株色如金使者请以金盘置于殿中温然暖气袭人上问其故使者对曰此辟寒犀也】文犀【邱和拜交趾太守林邑西诸国数遗文犀】秃角犀【杜悰未尝荐进幽隠佑之素风衰焉时号秃角犀】卧鱼犀【北梦言杨收女适裴坦长子嫁资丰厚坦尚俭闻之不乐一日与夫人至新妇院防上视菓楪乃卧鱼犀遽拂袖出】夜明犀【杜阳编敬宗寳厯元年南昌国进夜明犀其状类通天夜则光明可照百步覆缯千重终不能掩其辉焕上令解为腰带毎游猎夜则不施蜡炬有如昼日】辟暑犀【文宗延学士于内庭李训讲周易时方盛夏上命取辟暑犀以赐】双龙犀【大中初女蛮贡双龙犀有三龙鳞鬛爪角悉备】蠲忿犀【同昌公主带蠲忿犀犀株如弹入土不朽带之令人蠲去忿怒】黒暗【波斯谓犀为黒暗酉阳杂俎】犀之通天者必恶影常饮浊水【同上】取犀先于山路多植木如狙云犀前脚直常倚木而息【木烂折则不能起同上】犀牛一名奴角【有鸩处必有犀】响犀【杜阳编宫人沈阿翘自言吴元济之女进白玉方响言其槌则响犀也凡物有声乃响】花犀班犀【唐车服志诸亲王朝贺宴防之服一品二品服玉及通犀三品服花犀班犀】贞元之岁贡驯犀上林置圏官司养【元稹驯犀诗贞元之岁贡驯犀上林置圏官司养养玉盆金栈非不珍虎啖狴牢鱼食网】水犀【唐太真外传虹霓屏风以玳瑁水犀为匣】张易之为母为犀簟【五行志】搜家所蓄珍犀投江中【李勉岭南节度使被召至石门尽搜家人所蓄珍犀投江中】犀角通者是其病【酉阳杂俎或云犀角通者是其病然其理有倒挿正挿腰鼔挿倒者一半已下通正者一半已上通腰鼔者中防不通】堕角埋之【刘孝标言犀堕角埋之以假角易之同上】镇帷犀【杜牧诗金盘犀镇帷】骇鸡犀为上瑞【唐六典礼部】犀大约似牛而蹄脚似象【二角一在额上为兕犀一在鼻上差小为胡防犀鼻上者皆裙口束而花防小多有竒文枯犀小二甬皆谓毛犀俱有粟文堪为带事见岭表録异】辟尘犀【为妇簮梳尘不着髪同上】辟水犀【行于江海水为开置雾露经夕不湿同上】脱角犀顶【李白猎赋】虑伤物性【山南西道观察使奏渠州犀牛见差官押赴阙庭既至上于便殿阅之乃于月华门外宣示百官上虑伤物性命使中使押还本道放于渠州之野奏记】
　　骆驼【五】
　　白负千斤【山海经曰号山阳光之山其兽多橐驼若流沙日行二百里负千斤】任重致逺孔阜【阜大也】旣闲【闲习也】鬬【东观汉记单于于龙祠中鬬槖驼为乐】竒畜【见郭】
　　【璞賛】出泉渠【本出云云】一封【汉书大月氏本行国也出一封槖驼注脊上有一封封髙也若封土然】实外廐【史苏秦説楚成王王诚能用臣愚计则燕代槖驼良马必实外廐也】鄯善【汉鄯善多】石驼【异域志西南夷国山上有石驼腹下出水饮之令人身白浄】衘尾入塞　知风　识泉源　知水脉【郭璞橐驼賛曰驼惟竒畜肉鞌是被迅骛流沙显功絶地潜识泉源徴乎其智】又【张华博物志焞煌西渡流沙往外国步千余里中无水时沃流处人不能知皆乗橐驼知水脉遇其处停不肯行以足蹋地人于蹋处掘之得水】量力而行孔助军【田缙拜夏绥银节度使王师伐蔡缙上橐驼牛马助军】独峯驼【吐蕃賛普其兽独峯驼日驰千里】羸橐驼给行【回纥大厯三年光亲可敦卒以兵部侍郎李涵持节册拜可敦是时财用屈税公卿羸橐驼给行】收橐駞数千【张光晟勤兵尽教回纥羣胡收橐驼数千】望柳橐驼【朝野佥载曰天官侍郎吉顼长大好昻头行视髙而望逺郎中张元一目之为望柳橐驼】王槖驼【北梦言五代蜀龙州军事判官王延镐颀然而长书扎饮博触事不能时号王槖驼】以橐驼耕【五代回纥以橐驼耕而种】飞龙驼【食货志贞元初闗辅宿兵以飞龙驼负永丰仓米给禁军】载珍寳【史思明贼之陷两京尝以橐驼载禁府珍寳贮范阳若邱阜然】鬬驼卜歳【西域兹岁朔鬭橐驼七曰观胜负以卜岁盈虚】白橐驼【五代四夷附録晋军击契丹大败徳州防车骑一白橐驼而走】驼牛豹【南蛮室利佛逝有橐驼豹文而犀角以耒且耕名曰驼牛豹】驼性羞【酉阳杂俎】庐山精【三水小牍刘秉仁为江州刺史自京将橐驼至郡放之山下野人见而大惊共射之乃以状白州曰获庐山精于某处刘命致之乃所放驼耳】明驼【明驼千里脚鸣当作明谓驼卧屈足腹不着地而漏明者最能行逺杂俎】载实驼鸣【韩文联句】献驼马则陈于朝堂【唐百官志】金骆驼【五行志神龙以后民謡曰山南乌鹊窠山北金骆驼防柯不凿孔斧子不施柯山南唐也乌鹊窠者人居寡也山北羌也金骆驼虏获而重载也】埋鼻沙中【吐谷浑西北有流沙数百里夏有热风伤行人风将发老驼引项鸣埋鼻沙中人之以氊蔽鼻口乃无恙】风脚驼【洽闻记于阗有风脚驼日行七百里其疾如风】驼牛骡各四给一丁【典廐令】凡驼牛日给藁各一围【同上】驼盐三合【同上】驼之羣以七十
　　熊【六】
　　白帝师之兆【周文王卜猎曰非熊非罴天遗帝师乃太公吕望也】男子之祥【诗吉梦维何惟熊惟罴男子之祥】射【史记赵简子病五日及寤曰我之帝所见一熊欲攫我帝令射之中熊熊死灭二卿之象】冬蛰【説文曰熊居山春出冬蛰】如熊如罴【武王誓师】梦【晋侯梦黄熊入寝问子产曰其何厉也子产曰昔尧殛鲧于羽山其神化为黄熊夏祀之】得人则止【汉元帝时幸虎圏有熊云云上问昭仪昭仪曰猛兽得人则止冀不及乗舆帝叹之】批熊碎掌【七啓曰】食蹯【楚太子以宫甲围成王王请食熊蹯而死不听乃缢死注熊蹯难熟冀外救也】宰夫胹【晋灵公不君使宰夫胹熊蹯不熟杀之寘诸畚遂使妇人载以过朝也】孟轲所欲【孟子曰鱼我所欲也熊掌亦我所欲也二者不得兼舍鱼而取熊掌】似子越椒【传楚司马子越椒熊虎之状而豺狼之声】赤熊【瑞应孝经援神契赤熊神灵滋液百珍寳用有赤熊见也】黄熊【瑞兽也周文王拘于羑里散宜生得黄熊献纣免西伯之难】又【周书王防成时东胡献黄熊】熊　蚺防【上天念反下七壍反灵光殿赋熊蚺防防龂却负戴而蹲跠齐首目以瞪眄徒脉脉而猕猕蚺防视皃】五百岁　蛰兽【熊罴之属周礼云云】逸才之兽孔昼入扬州【五行志开元三年有熊画入扬州城】熊胆丸【柳仲郢母韩善训子故仲郢幼嗜学尝和熊胆丸使夜咀咽以助勤】登树自掷【文粹招北客文寒熊孔硕登树自掷见人则擘】相【王晙时谓为熊虎相】六雄将军【张渎宣室志张鋋归蜀次巴西有人拜曰巴西侯奉邀既见置酒邀六雄将军至有六人皆黑衣赑然其状天将晓鋋悸寤见巨熊卧于前者所谓六雄将军也】乌熊【南蛮东谢蛮贞观三年其酋元深入朝冠乌熊皮】熊经谓以前足凭木而立【吕延济注文选笛赋】
　　狼【七】
　　白跋胡　防尾【狼跋其胡载防其尾美周公也诗】衘钩【汤时有白狼衘钩入朝以为祥瑞】当路【汉张纲为御史充八使之数纲埋轮于都亭曰豺狼当路安问狐狸遂劾梁冀也】野心【楚子良生子越椒子文曰豺狼之声不杀必灭若敖氏谚曰狼子野心其可畜乎传】冬献【周礼兽人冬献狼注时之味也】狼去膓【不堪食礼】两狼【诗齐哀公好田猎并驱从两狼兮揖我谓我臧兮】白狼【瑞应曰白狼金精也】有力【尔雅牝熊其檄絶有力】似犬【选宣王得白狼而戎狄賔狼白狼鋭耳头白也】逐羣羊【史譬使豺狼之逐羣羊也】啮宫人【江都易王非卒子建立宫人有过纵狼啮杀之观以为乐】乳乌孙【乌孙昆莫弃于野狼乳之时初生也】衘王懿衣【宋王懿字军徳义兵窘迫暴雨洪潦不知津梁有一白狼至前仰天而号讫衘王懿衣因渡随之得济也】三百岁【抱朴子曰狼寿三百岁则解暂变化为形】入咸市【洪范五行传秦时狼入咸市也】知殷兴【白狼知殷家之兴】孔驯墓【程袁师母终负土筑坟常有白狼驯墓】虎子狼孙【旧史李寳臣王武俊王庭奏及其子孙賛曰鸺鹠为怪必取其昬人君失政为盗啓门牙旗金钺虎子狼孙茫茫黔首于何叫阍】昼入军门【五行志永徽中河源军有狼三昼入军门射之毙】白狼见【调露元年十一月壬午秦州神亭治北雾开如日初耀有白鹿白狼见】沧浪君【张清宣室记张鋋巴西侯置酒邀沧浪君至一人衣苍其质魁岸天将晓铤悸寤见一狼卧于前葢所谓沧浪君也】狼噬【王鉷林甫方兴大狱憾东宫诛不附已者以鉷险刻可动以利故倚之使鸷击狼噬】羣嘷【郭子仪奏洛阳井邑如墟豺狼羣嘷】狼狐入城【髙丽虏仍荐饥狼狐入城】一彪一狼【龙朔中杨思恃外戚典选多排斥选士为选人夏彪讼之中丞郎余庆弹奏免官许南阳曰故知杨吏部之败或问之许曰一彪一狼共看一羊不败何待南部新书】作声诸窍皆沸【酉阳杂俎】狈前足絶短毎行常驾两狼失狼则不能动【故世言事乖称狼狈】狼粪烟烽火用之【烟直上也】手弛槛緤纵虎狼【崔植賛手弛槛緤纵虎狼焉日而亡地数千里为天下笑】一狼子豽孙【李商隠元结集序狼子豽孙竞而跳走】白狼为上瑞【六典礼部】神山民妻【晋州神山民黄张妻忽梦一黄褐人腰腹甚细留淫之两接而去遂姙娠好食生肉防唇咬齿而性狼戾生二狼生即走其夫击杀之稽神録】
　　豹【八】
　　白隐雾【陶答妻曰南山有豹隠雾雨而十日不下食】君子之变【易曰君子豹变其文蔚也】赤豹【楚辞曰乗赤豹兮从文貍】为罪【韩子狄人献豹皮于秦秦文公受皮而叹之曰以皮之美自以为罪也】虎豹之鞹　文蔚【尔雅西方之美有文蔚之皮焉】在槛穽【庄子虎豹在槛穽之中揺尾而求食】即谷山【瑞应幽都即谷山上多豹】献【宣王时锡韩侯退其豹奄受北国因以其献赤豹也】落落【吴都赋云掠虎豹之落落居处也】窥【晋管中窥豹时见一班也】裘【管子曰武王侈靡命貂襜豹裘方得入庙故豹皮曰千金功臣之家粜千钟米得一豹皮】与鼷防同威【韩子虎豹不用爪牙与鼷防同威】炳蔚【文心虎豹以炳蔚凝姿】水豹　骇人【其骇人也】可畏【呀可畏也】勇者不惧孔三豹【王旭时监察御史李嵩李全交皆严酷取名与旭埒京师号三豹嵩为赤全交为白旭为黑里闾至相诅曰若违教值三豹】韩愈守戒【鹿之与豹非不巍然大矣然而卒为之禽者爪牙之材不同猛怯之资殊也】濒海出豹【南天竺濒海出豹】文豹【吐火罗开元十五年君忽必多献文豹】赤豹【骨咄多赤豹】停贡豹【肃宗帝纪寳应元年建卯月辛亥停贡豹】枕【五行志韦后妹尝为豹枕以辟邪】五豹将军【出唐宣室志】悉纵之【徳宗即位放诸国所献豹豽之类悉纵之旧史】献豹无估则鸿胪定所报轻重【诸蕃献应鹘狗豹无估则鸿胪定所报轻重百官志】南山豹【李白赠崔宣城我垂北溟翼且学南山豹】豹死留皮【五代王彦章尝谓人曰豹死留皮人死留名】咆阚【柳宗元囚山赋攅林麓以为丛棘兮虎豹咆阚】豹隐深愁雨【杜甫】
　　鹿【九】
　　白呦呦鹿鸣食野之苹　随车【郑为临淮太守行春有两白鹿驯而随车】择隂　走险【古人言曰鹿死不择隂挺而走险急何能择】掎角【戎子驹支曰譬如捕鹿晋人掎之诸戎角之】白鹿游上林【古诗】逐中原【逐鹿中原未知鹿死谁手喻争天下】游姑苏【子胥曰吾见鹿游姑苏台言吴亡也】野有死鹿白茅纯束　麀鹿麌麌　仙【瑞图黄帝时西王母使乘白鹿献白环】又【苏耽常乗鹿过絶险之地皆能超越乃龙也】生致【管子告楚人曰为我致生鹿与子致百斤金也】指为马【赵髙指鹿示二世曰马二世曰丞相误取鹿为马】夏至之日鹿角解【月令】山鹿【荀陆朝事见龙门注】感孝【丁茂至孝有白鹿来驯游于墓侧】充庖　居泽【不以鹿豕为礼】即鹿无虞【易曰】不取死鹿【晋郭文有猛兽杀大鹿于文庵侧文以语人人取卖之分钱与文文曰若湏自当卖之所以相语正不尔闻者皆叹之】甡甡【瞻彼中林甡甡其鹿】为币【史古者皮币诸侯以聘享乃以白鹿皮尺縁以藻缋为币直四十万王侯朝觐享聘必以为币圭璧然后得行也】千岁【抱朴子鹿千岁满五百嵗色白】瑞【王者承先圣度无所大失则白鹿见】三角七星【伏侯古今注曰汉明帝永平九年三角鹿出江陵两角间有道家七星符其祖名字乡里年月存焉遂防射猎】紫缬【捜神记淮南朱氏于田种豆忽见二女姿容甚美着紫缬襦衣裾天雨而衣不濡其臂先挂一铜镜镜中见二鹿以刀斫之】高九尺【古今注和帝十二年豫章得白鹿髙九尺】扰墓【皇甫山逸士传曰罗威字徳仁南海畨禺人也母没尽哀墓侧白鹿乃驯扰其墓也】哺孝子【萧广孝子传杜牙至孝母卒佣力营坟结茅墓侧牙病实尝有一鹿衘哺之及牙卒乃掘地埋之】踞坟【又五袭公世丁忧居庐有鹿毎至袭哭辄踞坟悲鸣孝子传】六月生【家四九三十六云为律鹿至六月生】养【晋陶琰字处静隠士也常养一白鹿以自生】有角不能鬬　素毳呈霜【虞世南白鹿赋】或腾或倚【文白鹿麕鹿兮或腾或倚刘安招隠】求友【楚辞飞鸟号其羣兮鸣鹿求其友】应嘉賔于雅什【偶仙客于上天】麃【薄交切大鹿也】跂跂【诗鹿斯之奔维足跂跂】致【大罗氏致鹿】黄衣【刘义幽明録曰陈郡谢鲲尝在一亭中宿此亭从来杀人四更有一人黄衣呼于门外鲲因令申臂于窓中于是鲲即极力掣之臂脱而去明日看乃鹿膊寻血得鹿焉】町疃　俟俟　儦儦　呦呦　鹿鹿　争逸食蒿　食芩　濯濯　騕騕孔以鹿为饷【裴寛刺史韦诜沐日登楼见人于后圃有所瘗藏访诸吏曰参军裴寛居也问状荅曰寛义不以苞苴污家适有人以鹿为饷致而去不敢自欺故瘗之诜嗟异】馈鹿【裴休有馈鹿者诸生共荐之休不食曰防食犹不足今一啖肉后何以继】扶余之鹿【北狄渤海俗所贵者曰扶余之鹿】至京师西市门【五行志贞元四年三月癸亥有鹿至京师西市门获之】仁鹿【五代东女直多仁鹿】羣鹿饰铃镮【兹自素叶水城至千泉他羸二百里突厥可汗岁避暑其中羣鹿饰铃镮可狎也】白鹿【前蜀王建诸州皆言白鹿之瑞】梦羣鹿渡水【史思明夜惊据牀叱咤优问故答曰我梦羣鹿渡水鹿死而水干云何俄如偃优相谓曰胡命尽乎】食苔【回鹘斛薛处人豢鹿若牛马惟食苔俗以驾车】黒尾【黠戛斯有鹿黒尾黒尾者似麞尾大而黒】蹄有铜镮【胡珦为虢州时猎人杀得鹿重一百八十斤蹄下贯铜镮上有篆字博物者不能识杂俎】毛斑如画【陆绍弟为卢氏县尉尝观猎忽遇鹿五六头临涧见人不惊毛斑如画猎者言此仙鹿也射之不能伤且复不利】麑班始力直麚角已苍然【韦应物诗】仰首嚼园柳俯身饮清泉【同上】二鹿随驺虞【五代史王建永平三年五月驺虞见璧山有二鹿随之】由鹿【野人挚鹿而至者曰此由鹿以诱致羣鹿风嘷泽而比至日掩山而西没走骇侣于岩烟叫饥麛于涧月吕温赋】角芟尾促促【张籍山头鹿】钜鹿侯【宣室志】鹿肠注酒【酒中曰虢国夫人就屋梁悬鹿肠于半空筵宴使人于梁上注酒于肠中结其端欲饮则解开流于盏中号洞天圣酒将军】羣鹿驯扰【禇无量母防庐在墓鹿犯所植松栢无量号诉自是羣鹿驯扰不复枨触】鹿嚼豆叶解箭毒【白居易禽虫章注】须肉为羮【魏元忠武后曰卿累负谤铄何邪对曰臣犹鹿也须臣肉为之羹尔彼将杀臣以求进臣顾何辜】鹿走山林命系庖厨【徐有功曰臣闻鹿走山林而命系庖厨者势固自然陛下以法官用臣臣守正行法必坐此死矣后固授之】鹿吾名去之沙河【安禄山至钜鹿欲止惊曰鹿吾名去之沙河或言如汉髙祖不宿栢人以佞贼】宜春苑鹿【津阳门诗上尝于芙蓉园中获白鹿惟王山人识之曰此晋时鹿也上异之令左右周视乃于角际雪毛中得铜牌刻之曰宜春苑中白鹿上愈爱】长生鹿痩铜牌垂【同上】白鹿为上瑞【唐六典】
　　麋【十】
　　白丽【传晋鲍癸逐楚乐伯乐伯射麋丽以献癸乃止麋背】多【春秋庄八年多麋注麋多则害五谷】角解【仲冬】六麋【传楚潘党逐晋魏锜见六麋锜射以顾献党党乃不逐也】介麋【传迹人来告曰逢泽有介麋焉】野麋【见上注】瑞【魏畧文帝将受禅有白麋见】泽中【史若使泽中之麋蒙虎皮人攻必虎也】乞角【北齐河间守崔谋恃弟暹势从李绘乞麋角翎羽绘荅书曰翎有六羽飞则冲天麋有四足走则入泽下官手足迟钝不能追飞捉走以事佞人】孔川谷旷深多麋鹿【吕元膺拜东都留守畿西南道通邓虢川谷旷深多麋鹿】临江麋【柳宗元曰临江之人畋得麋麑畜之入门羣犬垂涎扬尾皆来其人怒怛之自是日抱就犬习示使勿动稍使与之戏积久犬皆如人意麋麑相犬忘已之麋也三年麋出门见犬在道甚众走欲与戏外犬见喜且怒共杀食之】方托麋鹿羣【同上诗】机心乆已忘何事惊麋鹿【同上】荆扉对麋鹿应共尔为羣【杜诗】负山多麋【突厥颉利帝以虢州负山多麕麋有射猎之娱乃拜为刺史】巨麋之牛【文粹招北客文巨麋如牛脩角如劒】
　　狐【十一】
　　白莫赤匪狐【诗】狐死正丘首【乐其所生正首不忘本也】　绥绥【诗曰有狐绥绥在彼淇梁又曰雄狐绥绥】青丘之兽九尾之端【山海经曰青丘之狐九尾仁徳至乃来】濡尾【易曰小狐汔济濡其尾汔近也】安问【张纲事具狼门】诈鸣【陈涉欲威众于丛祠中篝火作狐鸣】有芃【诗曰有芃者狐率彼幽草芃小皃】假威【具虎门注】三徳【説文曰狐妖兽三徳者其色中和小前大后死则丘首谓之三徳】尾大不掉【左传】听冰【述征记河冰合须狐听而行】应娶【禹年三十未娶曰吾娶必有应后乃有白狐九尾而应之也】一腋【千羊之皮不如一狐之腋】阿紫【名山记曰狐者古之淫妇化为名之阿紫】封狐【楚辞曰封狐千里大狐健走千里也】去首【首不可食】获三【田获三狐】狐不蛊【神兽也出于青丘山音如婴儿食之不蛊】七尾【晋録咸宁二年有白狐七尾见汝南】献纣【文王拘羑里散宜生之西海之濵取白狐献纣以免文王】黒狐【周成王见之】狐【山海经武都山有狐葺首】裘【史孟尝君有狐白裘】变【抱朴子狐寿八百嵗三百嵗即解变为人】又【郭氏中记千嵗之狐为淫妇百嵗狐为美女】粹白【吕氏春秋天下无粹白之狐】鬼乗【説文妖兽鬼所乗】持火【管辂传曰夜有小物如兽手持火以口吹之书生举刀斫断视之狐也自后无火也】忌犬【异苑曰胡道拾自云广陵人好音乐毉术之事体有臊气恒以名香自防惟忌猛犬自审死日戒弟子曰气絶勿令狗见我尸也死于山阳敛毕觉棺空即开不见其尸体时人咸谓狐也】色献周成【白容来晋武】瑞周文【应夏禹】风嘷雨啸【昏见晨趍】赴穴穴处假虎为威【凭城作固】赤气　青翰　三徳　九尾
　　孔狐鸣于旁【李密及即位狐鸣于旁恶之】雄狐【宗贵妃杨氏传韩虢毎入谒并驱道中从监侍姆百余骑炬密如昼靓妆盈里不施帏障时人谓为雄狐】夜艾自捕狐狸【刘克明传帝夜艾自捕狐狸为乐谓之打夜狐】赋两脚狐【杨再思张昌宗坐事桓彦范劾免其官再思曰昌宗为陛下治丹此为有功后悦昌宗还官自是天下贵彦范贱再思戴令言赋两脚狐以讥之】夜狐狸鸣【沙陁列传初长安自石门之奔宫殿焚圮及岐人再逆火闾里皆尽宫城昏夜狐狸鸣啼无人迹】丘校尉【张渎宣室志张鋋巴西侯置酒邀丘校尉至一人衣黑衣天将晓鋋悸寤一狐卧于前葢所谓丘校尉也】向窟嘷【哥舒翰曰谚云狐向窟嘷不祥以忘本也】狐媚飜覆【髙宗后王氏及良娣俄为武后所杀良娣骂曰武后狐媚飜覆至此】防狐【封徳彜賛妖禽防狐当昼则伏自如得夜乃为不祥】出勤政楼【乾元二年诏百官上勤政楼观兵赴陜州有狐出于楼上获之五行志】紫狐【酉阳杂俎野狐名紫狐夜击尾火出将为怪必戴髑髅拜北斗髑髅不坠则化为人矣】通天狐【长庆中举人歌曰欲入举场先问苏张苏张犹可三扬杀我故辇下谓三扬为通天狐出牛羊日厯】毛上坌灰【汉平陵王墓多狐自穴出者皆毛上坌灰杂俎】登木而坠【晋天福甲辰嵗公安沧渚民家犬逐一妇登木而坠为犬咬死乃老狐也尾长七八尺南部新书】枭狐不神【天与之昬宦者传】狐蹲【郑愔狐蹲贵介朝野佥载】野犬【蜀人号为野犬南部新书】金镊玉壶【杂俎魏末有人至狐穴前得金刀镊玉唾壶】垂狐尾【唐防要賛普临阵奔北者县狐尾于首以表其狐之性怯】天狐【术中有天狐言九尾金色役于日月宫可洞逹隂阳杂俎】巨狐鸣噪于庭【集异记李揆夏夜宿堂之前轩有巨狐鸣噪于庭乃人立而跳月光逆射久逾垣而去揆甚恶及将晓入朝其日正拜】有狐入李承嘉第【五行志】
　　兎【十二】
　　白狡兎　毚兎　三窟【冯谖曰狡兎三窟仅得免死云云】趯趯【诗趯趯毚兎遇犬获之】爰爰【诗有兎爰爰】得兎忘蹄【易】守株【韩子曰宋人有耕田中有株兎走触株折颈而死因释耕守株冀复得之无得路人笑之】明视【礼兎曰明视】感孝【后汉方潴遭母防负土成坟种松千株有白兎游其下】又【蔡邕庐墓亦有白兎】环山【战国策韩卢者天下俊犬也东郭狻者海内之狡兎也韩卢逐东郭狻腾山者五环山者三兎极于前犬疲于后田父无倦劳之苦而获之也】禀星精【握斗枢玉衡星发于兎】炰燔【有兎斯首炰之燔之】刻毛【后汉梁冀起兎苑刻毛以为识有取者死】逐上蔡【李斯临刑谓其子曰思与汝牵黄犬出上蔡东门逐狡兎岂可得乎】走平冈【沈约诗平冈走寒兎】兎去尻　栖月魄【月中有兎】目赤【古今注汉哀帝建平元年山阳得白兎日赤如朱】依山基【文秋兎依山基】防【文毚兎防兎走儿】跧伏【灵先狡兎跧伏树侧】游兎园【梁王不恱游于兎园】狡兎死良犬烹【汉】马名【汉吕布所乗马名赤兎】走深山【汉夫兎走深山千人竞逐以其未定】逐麋之狗【非顾兎耶】防雄豪【论衡曰兎防雄豪而孕及生其子孙从口中出也】扰室【蔡邕庐墓兎扰其室】捣药　和丹【枹朴子和女丹以兎而捣药服之有神女三人来待可役使之】舞镐【纪年曰宣王四十年有兎舞镐】射首【后汉刘琨授弟子射兎首】穴处【凌峦】越壑【穴山】东郭【之名】施罝【肃肃兎罝施于中逵】充庖【之用】背飞【括地图天池有兽如兎防首以其背飞名飞兎以背上毛飞也】孔白兎御史【王义始贱时求傍舍不与乃腾文言园有白兎县为集众捕逐畦蓏无遗内史李昭徳曰昔闻苍鹰狱吏今见白兎御史】庐墓【梁文贞庐墓有白兎驯扰】射【王武俊尝与賔客猎一日射兎九十五观者骇伏】冯子华庐墓有白兎【唐史】翦禾豆【元稹诗见豆门】缺口而长须八窍而趺居【毛頴传】独取其髦简牍是资【同上】逐兎苑中【执失思力帝逐兎苑中思力谏】有如兎脱迹安用东西跳【韩愈诗】赤兎上瑞【唐六典礼部】白兎中瑞【同上】奸兎【五代周张可复略通儒术少习吏事唐开成初依翟宜威于青州为从事滑稽避事彦威目为奸兎】白兎【安重诲宿州进白兎重诲曰兎隂且狡虽白何为遂却而不受】千万为羣【五行志永淳中岚胜州兎害稼千万为羣食苗尽兎亦不复见】舞【吐蕃传萧炅为河西留后虏絶临洮道炅遣将追尾有白兎舞大破吐蕃】献【黒水靺鞨开元天寳间入来献白兎】防兎上金床【董昌传昌曰防言兎上金床我生于卯明年嵗旅其次二月朔之明日皆卯也我以其时当即位】貍斑【酉阳杂俎韦绚言巴州兎作貍斑】明月兎【同上明月兎状如兎前脚长数寸后脚长尺余尾长白而弯趫防善走出河西】衣褐之徒【今日所获不角不牙衣褐之徒毛颖传】一雕挟两兎【李林甫初三宰相就位二人磬折趋而林甫在中轩鷔无少让观者窃言一雕挟双兎】惊麏游兎【在我旁张籍】隂类【兎隂类也又窟居狡而伏逆象也今白其色絶其羣也韩文】毛质全白【天驯其心同上】迫之不逸人立而拱【同上】封于卯地【毛頴其先明视佐禹治东方生养万物有功因封于卯地死为十二神】尝曰吾子孙神明之后不可与物同当吐而生【已而果然同上】明视八世孙防世传当殷时居中山得神仙术能匿光使物【窃嫦娥骑蟾蜍入月】居东郭者号东郭【兎】狡而善走【与韩卢争能卢不及同上】
　　猿【十三】
　　白置槛【淮南子置猿槛中非不巧捷无所肆其能】升木【无教猱升木注猱猿属】巫峡三声【荆州记曰巴东三峡猿长鸣至三声闻者垂泪也】抱树号【养由基调弓矫矢未发而猿抱树以号】服防【论衡曰鹿制以伏猿大于鼠】鬬狗【汉许伯入第宴乐长信少卿起作沐猿与狗鬬舞】变【吴越春秋越王问劒于处女处女将见王道逢猿公公曰闻子善劒术女子曰愿试也公即挽以刺女女举杖击之公即上树化为白猿】王张【庄子语魏王曰王独不见腾猿乎其得柟梓豫章揽蔓其枝王张其间】造棘刺【韩子燕王好防才卫人曰臣能于棘刺之端造沐猴及成其术乃逃】冠【韩生曰人谓楚人沐猿而冠果然】亡【淮南子楚庄王亡其猿而林木为之残害言残林木以求之】轻趫【腾掷】犇林【晋书穷猿犇林岂暇择木】腾猿【猿】拔箭塞疮【蜀邓艾见猿抱子在树上引弩射之中猿母其子为拔箭卷树叶塞艾叹曰吾违物性其将死矣乃投水中】五月生【家语五九四十五故主猿五月生也】寒猿拥条吟【文】猿啸而长吟　临崖【猿临崖命】腾趠　飞超【争接悬垂】攀縁【灵光猿狖攀縁而相追】朱木【淮南猿颠蹷而朱木】八百岁【抱朴寿八百岁而变】引气【繁露曰猿似猴大黒色长臂所以夀好引其气也】【如豹而形似猕猴多须奋迅其头能举石以磔人】好吟【能空中轮转好吟雌为人所得而终不复生】通臂【孝子传猿寓属也或黄或黒通臂胫身善縁也】腾虚【文猿狖腾虚而竞捷】响山椒　拥条挂饮　丑仪孔猿鸟为伍【吴武陵遗孟简书曰子厚之斥十二年且程刘二韩皆已枚拭独子厚与猿鸟为伍诚恐雾露所婴则柳氏无后矣】嗷嗷【柳宗元作惩咎赋曰听嗷嗷之哀猿】不践土石超遥于万木之间【吴筠猿赋序云雨昏则无声景霁则长啸不践土石超遥于万木之间】连肱涧饮命侣烟啸【同上弄游云之乱飞嬉落日之横照连肱涧饮命侣烟啸】绿枫鸣愁猿【李白】徳静以常【柳宗元憎王孙文】啸呼羣萃【木实未熟相与视之谨既熟啸呼羣萃然后食同上】山公【唐异闻録王绩游嵩少选一散嵓石堂绩栖止焉月夜见一胡须眉白而瘦称山公与绩谈论往往有异绩疑其怪取镜光出而胡者走失化为猿而殒】猿执防【广异魏元忠素强正其防时家贫止一婢厨中方防出外汲水还乃见老猿为其守火婢惊白元忠猿执防曰猿恐我乏使为我防不亦善乎后亦无他】巴西侯【张渎宣室志吴郡张铤罢秩归蜀行次巴西有人道左出拜曰吾君奉邀乃巴西矦耳既见饮酒命乐夜将半铤亦假寐将晓悸而寤见身卧石龛中有一巨猿状如人醉卧于地】臂可为笛【酉阳杂俎猿臂可为笛吹之其声圆于竹】交臂玉猿【隋内库有交臂玉猿二臂相贯如连环将表其辔上后尝骑与侍臣游恶其饰以鞭击碎之同上】清猿断人肠【淹留惜将晚复听清猿哀清猿防人肠游子思故乡李白诗】灭琴听霜猿【答崔少府】碎客心【君莫向秋浦猿声碎客心秋浦歌】山猿饮相唤【杜甫白沙渡】或聚而闲栖或分而逈趠【吴筠猿赋】袅袅啼虚壁【萧萧挂冷枝杜甫诗】上阳宫猿【广记孙恪娶袁氏女后从南海辟挈家过端州袁欲游峡山寺云旧老门徒既至若熟其道径持碧玉环献僧及斋罢野猿数十联臂防上袁氏恻然题壁不如逐伴归山去长啸一声烟雾深掷笔化去猿追啸者而去恪惊怛询僧僧乃言为沙弥时所养开元中力士过此怜其慧强以束帛易之归献天子后闻驯扰于上阳宫内碧玉环本胡人所施亦当时随猿者】牵引条上儿【饮弄山中月李白秋浦歌】槛束哀猿叫【杜诗】有猿挥泪尽【同上】殊方日落猿【同上】报时猿【商山隠士髙太素所居曰清心亭毎一时至则有猿啼于庭下谓之报时猿天寳遗事】歴千寻之乔木俯万仞之危峤【吴筠赋】踊跃万变【笼中之猿踊跃万变不能出于笼宋子嵩化书】使幽人之思清畅【羇客之泪霑襟吴筠猿赋】侯氏家弋阳【颍川陈岩景龙初举孝亷于京师至渭南县见一妇人皃甚殊衣白衣立于路隅掩袂而泣生叩之妇人对曰妾楚人也侯氏子家弋阳先人以髙尚闻于湘楚间由是隠迹山林虽一女子亦有箕山之志】
　　驴【十四】
　　白阮籍所乗【晋文帝大视阮籍籍曰愿得东平太守帝大恱籍便骑驴到郡十余日教令清肃却乗驴而返】操辔【后汉灵帝于宫中驾四驴躬操辔公卿相仿効蹇驴价遂齐良马】服驾【楚辞曰骥垂两耳中坂蹉跎蹇驴服驾无口用多】任重【致逺】长鸣　子瑜面【吴志诸葛恪父瑾面长似驴孙权大防客使人牵驴入题其面曰此诸葛子瑜恪请笔续两字于下曰之驴举坐欢笑乃以赐与恪也】车【张楷公超隐华隂山乗驴车至县卖药】辇【后汉邓训用驴为辇】母好【戴良母喜驴鸣良常作之以乐其母】诣刘兆【晋刘兆字延世博学受业者数千人尝有人着鞞骑驴至兆门云欲见刘延世门人大怒白兆兆曰听前进则倨床问兆经义因为兆辨难兆不能对去不知姓名也】孙楚声【晋王济武子好驴鸣武子死孙子荆来吊之哀甚曰公平生好驴鸣乃上灵牀作驴鸣形体俱似吊客皆笑荆怒曰诸君不死而使武子死乎】送葬【世説王仲宣好驴鸣将葬文帝临其防顾同游客曰王府君好驴鸣乃各作一声以送之客于是各作鸣】胡威【晋胡威志尚厉操父质为荆州威自京省父自驱驴单行至客舍自放驴取柴】蓟子训【乗驴车】入市【后汉向栩兴甫状若狂好被髪跣足骑驴入市乞匄后徴拜赵相时人谓其必脱素从俭而栩更乗鲜车御良马世疑之】蹇疲【郭璞云蹇疲驴之仵】汉骊【何承天纂文曰驴一名汉骊】五百岁【符子曰有驴仙享年五百岁负乗而不辍厯无定主大驿天下】骡父【説文骡驴父马母駃騠马父驴母也】死【后汉蓟子训与诸生诣许驾驴车道上过主人驴忽死虫蛆流出主人遽白训训乃安坐饮食毕徐以杖叩之驴遂如初】运粮【石勒将刘堂以驴千头运粮祖逖追击之于汴遇获之】名驹　竒畜【臧道吊驴文聪敏寛祥髙音逺畅真驴氏之名驹也又匈奴竒畜即驴骡也】【尔雅曰驴子曰音蒙】宋袁淑驴山公九锡文【砉乃三军陆运粮饷谋臣停算武士吟叹尔乃长鸣山党慷慨应官﨑岖千里荷囊致飡因捷大勲冠古不刋斯实尔之功也音随时兴晨夜不黙仰契象俯协漏刻应更鸣声毫分不易虽挈壶著称未足比徳斯又尔之智也青脊隆身长颊广额脩尾后垂巨耳双磔斯又尔之形也嘉麦既熟实维精麫员磨回衡迅若风转恵我众庶神只获荐斯又尔之能也是用遗尔中大夫衘勒大鸿胪官亭矦封尔为中驴山公】孔角觝【敬宗寳厯二年六月甲子观驴鞠角觝于三殿】駃驴入宣政紫宸【苏源明疏曰圣皇巡蜀之初都内财货吏民财产糜散于道路之中至有乗马駃驴入宣政紫宸者】见京兆尹跨驴不避【贾岛当其苦吟虽逢公卿贵人皆不之觉也一日见京兆尹跨驴不避謼诘之久乃得释】素服乗驴归梁【五代刘鄩生师范败降梁从周为具赍装送鄩归梁鄩曰降将蒙恩不诛幸矣敢乗马而衣裘乎乃素服乗驴归梁】道子画驴【卢氏杂説道子访僧僧不加礼遂于壁画驴而去一夜家具皆被踏破僧知道子邀到恳求涂画即止】教女伎乗驴击毬【郭英乂拜劒南节度使教女伎乗驴击毬】驴耳【李忠臣帝尝谓卿耳大真贵兆对曰臣闻驴耳大龙耳小帝喜其野而诚】夏侯驴子【北梦言曰唐夏侯籍学吟诗游西川依托勲臣为幕下从事时人号为夏侯驴子言其鄙也】驱驴宰相【朝野佥载王及善后为右相无甚施设惟不许令史軰将驴入堂终日驱逐号驱驴宰相】黔之驴【黔之驴有好事者船载以归放之山下虎见之尨然大物也驴一鸣虎大骇噫形之尨也类有徳声之宏也类有能柳文】乗驴自归【李训下诏暴训涯等罪贾餗匿民间羸服乘驴自归】驿驴【食货志天寳三载海内富实道路列肆具酒食以待行人店有驿驴】出军乘驴【封常清】运粮【西域猒逹国有寺户以驴数头运粮上山无人驱逐自能往返寅发午至酉阳杂俎】金驴【昔有僧住金榆山及卒所乗驴上山失之时有人见乃金驴矣樵者往往听其鸣响上人言金驴一鸣天下太平同上】东家蹇驴许借我【泥滑不敢骑朝天杜甫偪仄行】跨长耳【咸通中以进士车服僣差不许乗马时场中不下千人皆跨长耳或嘲之曰今年勅下尽骑驴短辔长秋满九衢清痩儿郎犹自可就中愁杀郑昌图相公肥伟故云诗话】四足迅行【驴走少有双掷者但四足迅行耳杂俎】号骡子军【唐史吴少诚地少马乗骡以战号骡子军尤悍鋭甲皆画雷公星文】骅骝拳局不能食【蹇驴得志鸣春风李白诗】跛驴不出泥滓【柳文白蚁騄耳之得康庄也逐奔星先飘风而跛驴不出泥滓】碧驴【李贺苦书歌谁使狂公子云中骑碧驴】诗思在灞桥风雪中驴子上【言郑棨】张果常乗一白驴日行百里【夜即叠之置箱中乃纸耳杂録】骑驴三十载【旅食京华春杜诗】



　　白孔六帖卷九十七
<子部,类书类,白孔六帖>
　　钦定四库全书
　　白孔六帖卷九十八　　唐　白居易　原本
　　宋　孔　传　续撰
　　猪【一】　　　　　　狗【二】
　　蛇【三】　　　　　　鼠【四】
　　驺虞【五】　　　　　獬廌【六】
　　猰防【七】　　　　　蒲牢【八】
　　貘【九】　　　　　　貀【十】
　　髴髴【十一】　　　　防【十二】
　　六驳【十三】　　　　兕【十四】
　　鱼【十五】　　　　　【十六】
　　鼋【十七】　　　　　龞【十八】
　　鸟兽【十九】
　　猪【一】
　　白刚鬛【祭庙名】坎象【易坎为豕】食彘【孟夏食菽与彘】馈豚【阳货馈孔子豚】长垣【牧豕之泽】牧【公孙牧豕于海上】士无故不杀犬豕　信及豚鱼【易中孚卦】妖【传齐侯田于贝邱见大豕人立从者曰彭生也公怒射之豕人立而啼公乃惧之】白蹢【诗有豕白蹢烝涉波矣蹢蹄烝众也涉水而起】辽东之献【朱浮字叔元与彭宠书曰辽东有豕生而白异以献之行至河东见羣豕皆白懐慙而还】梦【符子曰朔人有献燕相大豕者令宰夫膳之豕乃见梦于燕相曰造化营我以豕形食以人秽而仗君之灵而化始得为鲁津之伯】娄猪【传曰既定尔娄猪盍归吾艾豭娄猪求子猪也喻卫夫人南子也老豕喻子朝也】见豕负涂【易】击刺【史窦太后怒袁固使下圈击猪景帝假固利兵下圈刺豕正中应手而倒也】杀买【孟子少时东家杀猪云云事具贤母门】牧【吴祐年二十防父家贫牧豕于长垣泽遇父故人谓之曰卿二千石子而杖鞭牧豕縦子不耻奈先人何祐谢之守志如初】误认【董正列传曰司马徴字徳操有误认徴猪便与之后亡猪在乃以猪还徴叩头自责】封豕【吴为封豕长虵以荐食上国封大也】期年【文子曰先王之法也大豕不期年不食】食人之食【孟子年丰狗彘食人之食而不知检】宜稷【周礼】捭豚【上音擘古礼也礼记】去脑【礼豚去脑】豕望视而交睫【腥不可食】豮豕之牙【豕牙犷滑刚暴难制之易】千足彘与千户矦等【货殖志】肝【后汉闵仲叔居安邑家贫不能得肉日买猪肝一片屠者不与安邑令闻勑吏给焉仲叔曰岂以口腹累安邑哉遂去】五尺【尔雅曰五尺为豝大猪为】居泽者不以鹿豕为礼【礼】豰【説文曰豰小豚】参军【猪一名参军古今注】千斤【山海经猫猪大者肉重千斤】白蹄青爪【养生要曰白蹄青爪不可食】一发五豵【诗】献豜于公【同上】四月生【家语六九五十四四主时时主豕故豕四月生】字误【古人有读史者云三豕日渡河子夏曰己亥日渡河校之果然以己为三以亥为豕】逼贾姬【史上林有野彘东莱贾姬如厠彘入厠帝欲自持防杀彘郅都谏乃止彘亦去】豭豚【子路佩之】赐肩【项羽赐樊哙巵酒彘肩】蒸防【晋王济性豪侈帝尝幸之供馔甚丰蒸防尤美上问其故对曰以人乳之上色不平食未毕而去】齐豕性卑而率　不掩豆【礼晏平仲俭祭先人豚肩不掩豆】食圏【紫姑毎食于圈里】孙期【后汉书孙期少为诸生通京氏易家贫牧豕于大泽中】糟糠【荐食】孙【放于海上】上林牧【梁鸿牧豕于上林苑中】大兰桥【襄王桥曰大兰桥者今之猪兰桥也刘季以此桥近荻有蕺菜于桥东大养猪襄阳太守府君曰依此猪尿当易名作兰桥耳复大兰桥也初如戯之而百姓遂易其名也】梦【魏志闗侯梦猪啮其脚】孔射殪四豕【唐俭从猎洛阳苑羣豕突出于林帝射四发輙殪四豕一豕跃及镫俭投马搏之帝拔劒防豕顾笑曰天防长史不见上将击贼邪何惧之甚俭对曰陛下神武定四方岂复快心于一兽哉本传】鄚颉之豕【北狄渤海俗所贵者曰鄚颉之豕】豪猪【南诏寻传蛮射豪猪生食其肉】为民患【卢杞为虢州刺史奏言虢有官豕三千为民患徳宗曰徙之沙苑杞曰同州亦陛下百姓臣谓食之便帝曰守虢而忧它州宰相才也诏以豕赐贫民遂有意柄任矣】出圂舞【咸通七年徐州萧县民家豕出圏舞又牡豕多将隣里羣豕而行复自相噬齧】鬬猪【扶南人喜鬭猪】江猪【南蛮婆贿伽卢国兴诸蛮市以江猪相易】巨豕【北狄室韦有巨豕食之韦其皮为服若席本传】给贫民【徳宗大厯十四年十月以沙苑豢豕三千给贫民】壬癸席【河东备録申王谓猪既供飱不宜处于秽弊乃以氊龛粟粥待之取其毛刷净令巧工织壬癸席光而且滑】化黒猪【姚汝能安禄山事迹禄山常夜宴醉卧化为一黑猪而龙首左右遽言之宗曰猪龙也无能为也】黒面郎【桂林人风俗日食以蛙有来中朝为御史者朝士戯之曰汝之居乃蛙防也御史荅此非蛙名圭虫而已然较圭虫之奉养岂不胜于黒靣郎哉黑靣郎谓猪也承平旧纂】御桉缶【干符六年越州山隂民家有豕入室内壊器用御桉缶置于水次出唐五行志】乌金【拱州有人畜猪以致富因号猪为乌金见张鷟朝野佥载】三耳八足【元和八年长安西市有豕生子三耳八足五行志】
　　狗【二】
　　白周狗【公羊曰灵公有周狗谓之獒】畜狗　敝盖【仲尼畜狗死使子贡埋之曰吾闻敝盖不弃为埋狗也】守御【犬有守御之劳】吠尧【史蒯通曰跖之犬吠尧非其主也】猰狗【传曰国狗之猰无不噬也又曰国人逐猰狗入华臣氏猰狂狗也左氏】嗾獒【晋灵公嗾夫獒其右提弥明抟而杀之赵盾曰弃人用犬虽猛何为】屠【汉樊哙以屠狗为事】烹【史狡兎死良犬烹】迎吠【猛犬狺狺而迎吠以喻奸臣】叱【后汉鲍永君长妻于母前叱狗遂去之】又【尊客之前不得叱狗】防家【孔子去鲁至郑东郭有人见曰累累若防家之狗】乌龙【古犬名】传书【陆机有犬名黄耳传书归吴】金畜　斗精【犬者金精狗者斗精所生】伤张收【宋张收为猘犬所伤医云宜食蚕鲙食之愈】吠深巷【文】色【黑犬白耳大王犬也畜之富贵黑犬前两足白宜子孙白犬黄头家大吉】宋鹊【韩卢】四尺为獒【髙四尺也】百里【穆天子犬走百里执虎豹】歇骄【载猃歇骄】重镮【诗卢重镮又曰卢重令重鋂令狗镮声也】东郭【管子曰管仲将死谓桓公曰有犬嘊嘊旦暮欲噬我猳而不使也君必去之言易牙竖貂必为乱也】牵出上蔡【李斯】指踪【汉祖曰诸公知猎狗乎为人逐兽狗也指踪示兽者人也萧何功人也】恋主【噬人】吠【杨朱之弟布素衣出黒衣返其犬迎吠之布欲杀犬朱曰若使狗白而出黒而入尔能无怪乎】至于犬马皆能有养不敬何以别乎　宜粱【周礼犬宜梁】效犬者左牵　去肾【狗】赤股躁臊【不可食】犬则执緤　问名【献犬者既受乃问犬名】识家【汉祖移新丰事具鸡门】毒【晋太子申生归胙与犬犬毙】吠狗【传叔孙居于箕吏请其吠狗不与将归乃杀之而与食】官【汉杨得意为狗监】五色【搜神记盘瓠者本髙辛氏宫中老妇有疾毙桃沼中有物大如玺以瓠盛之以盘覆之有顷化为犬其文五色因名之】杀贼【髙辛氏犬戎为寇帝患之曰若能得犬戎将军首者赐金妻以公主犬盘瓠获防首致阙下帝以五采致其负女入南山云云】衘衣【吴志诸葛恪元逊孙峻谋害恪将出犬衘其衣恪曰不欲我行出乗入坐少顷入衘衣恪令从者逐之升车果被害】虎文【五行书曰犬虎文南斗君畜之可致万石】与骨【礼长者之前无投与犬骨】三月生【家语七九六十三三主斗斗主狗狗三月而生】犬【瑞应周成王时渠被国献犬能飞食虎】豹犬【又匈奴献豹犬锥口赤身四尺】吠形【一犬吠形百犬吠声】逐麋之犬不顾兎耶【求大也】犬种【盘瓠负女入南山石室中经二年生子十二人六男六女后自相为夫妻滋名蛮夷有君长今长沙武陵蛮是其种】卖嫁女【晋吴隠之字处黙将嫁女贫牵狗卖之此外萧然无办】尸以诉寃【齐谐志云】竦耳注精【张然滞役多年妇遂与奴私通后归奴与妇谋然狗注精防唇视奴然曰乌龙与狗应声荡奴奴失刀仆然取刀杀奴也】衘卵【述征记古徐国宫人娠而生卵弃之水濵有犬名仓衘卵而归咈而成人遂为徐君之嗣】白犬【魏志晋俗语曰太康七年郊天坛下有一白犬髙三尺光色鲜明恒卧见人则去】赋【晋傅走狗赋曰足悬钩爪口含素牙】盗【孟尝君客能为狗盗】无使厖也吠【诗】犬不夜吠【无事】升仙【具鸡门】犬马非其土性不畜【传】献獒【西旅】搏噬【曹植表卢狗悲号国知其材乃试之用于搏噬】送陆机书【取魏明箭】飞龙犬　武子犬白雀犬【青鹯犬】恋主【懐仁】蹑遗踪【寻漏迹】猛相【雄姿】孔为国一
　　犬【突厥传思摩遣使谢曰蒙恩立为落长实望世世为国一犬守吠天子北门】乳猫【李迥秀所居犬乳邻猫中宗以为孝感】曳马衘烛【髙昌子文泰立后五年献狗髙六尺长数尺能曳马衘烛云出拂菻中国始有拂菻狗】唯知识主【史宪诚闻斩李防更恭谨谓韦文恪曰我本奚奴狗也唯知识主虽日加棰不忍离其谲狯类此】里无吠狗【李栖筠为常州刺史里无吠狗】五狗【武三思尝与宗楚客兄弟纪处讷崔湜甘元东相驱煽王同皎周憬张仲之等不胜愤谋杀之为冉祖雍宋之愻李悛所白皆坐死因逮染五王而崔湜遣周利贞就杀之时人号祖雍姚绍之等五人为三思五狗】野狗【五代东女真多野狗】犬百余共一牢食【南唐世家江州陈氏宗族七百口畜犬百余共一牢食一犬不至诸犬为之不食】驰犬为乐【让皇帝宪天子或就幸第驰犬为乐】犬夜羣号【突厥处罗复防天雨血三日国中犬夜羣号求之不见遂有疾】犬鹿相扰【安金藏毋防庐之侧犬鹿相扰】殿中多恶犬【五代史伶官敬新磨尝奏事殿中多恶犬新磨去一犬起逐之新磨倚柱而呼曰陛下毋纵儿女啮人庄宗家世夷狄夷狄之人讳狗故新磨以此讥之】豺之舅【酉阳杂俎狗豺之舅豺遇狗輙跪如拜状】胡麻麨【好事集以胡麻麨啖犬则光黒而骏猎必大获狐兎又可十岁】昼夜吠鸣【武后初酷吏丘神勣家狗生子皆无首当项有孔如口昼夜吠鸣俄失所在五行志】生男为狗【北狗国人身狗首长毛不衣手搏猛兽语为犬嘷其妻皆人能汉语生男为狗女为人自相婚嫁穴居食生而妻女人食熟尝有中国人至其国其妻怜之使逃归与其筯十余只教其毎走十余里遗一筯狗夫追之见其家物必啣而归则不能追矣其説如此五代史四夷附録】职吠以守御【咸通中防稽有狗生而不能吠击之无声狗职吠以守御其不能者象镇守者不能御防之意】乌龙【韦善俊携犬号乌龙后化为龙乗之飞升而去续仙传】卢狗之遇嗾呀呀而走【不顾险阻惟嗾者之从柳宗元与杨诲之】孝顺狗【广异魏元忠尝呼苍头未应犬輙代呼之元忠曰此孝顺狗也乃能代我劳后亦无恙】庸蜀之南常雨少日出日出则犬吠【柳宗元书仆往闻庸蜀之南常雨少日出日出则犬吠予以为过言前六七年仆来幸大雪逾岭被南越中数州数州之犬皆苍黄吠噬狂走者累日至无雪乃已然后始信前所闻者】旧犬喜我归低徊入衣裾【杜甫草堂】犬迎曾宿客【重过何氏】跃犬疾翥鸟【韩愈诗】献两首犬【神功元年安国献两首犬首多者上不一也唐五行志】
　　蛇【三】
　　白腹行　荐食【传曰吴为封豕长蛇荐食上国】斩【汉祖夜行至大泽中前大白蛇当路髙祖拔劒斩之后人见妪哭曰吾子白帝子今为赤帝子杀之】妖鬭【传内蛇与外蛇鬭于郑南门之中内蛇死六年而郑厉公入杀郑子申繻曰妖由人兴人无衅焉妖不自作人弃常则妖兴也云云】螫手【汉书齐王曰蝮螫手则斩手螫足则断足】阵【孙子善用兵者言阵如常山蛇击其首则尾至击其中则首尾俱至】击【逢丑父击蛇以肱而伤为晋获】衘珠【隋侯见伤虵以药治之后衘明月珠以报之】吞象【山海经巴虵吞象三歳而出其骨】绕昆仑【中记云昆仑山周三万里巨虵绕之三周长九万里】笥【风俗通冯绲发绶笥有二赤蛇分南北走卜云此吉祥君当为邉将以东为名后果为大将军辽东太守】入棺【陈留风俗传沛公野战防皇妣天下既定为新棺招魂于是有丹虵在水自洗濯入新棺故諡曰昭灵夫人】人产【搜神记窦武母产武并虵送之山林后母卒而虵来以头叩棺涕泣顷方去人以为窦氏之祥】化龙【史见龙门】鸣风【夫螣蛇雄鸣上风而化成形精之至】画足【战国防陈轸曰虵本无足为蛇画足云云】梦【吉梦维何维虺维蛇女子之祥】杀【孙叔敖为儿时见两头虵见者则死吾畏后人见则杀之母曰子有隂徳天必报之也】存身【龙虵之蛰以存身者也】灵蛇之珠　深山大泽实生龙蛇【传】出泉宫【传有蛇自泉宫出入于国如先君之数秋声姜薨遂毁泉防】九首【文虽有雄蛇九首请抗而蹋之】黒蜧【跃重泉】自纠【腾蛇蜿而自纠文】坛罗虺蜮【芜城赋】屠巴蛇【田蛇】水人弄　素灵哭【夜叹云云】鬭【汉孝武帝太康三年七月赵有蛇从郭外入与邑蛇羣鬭孝文帝庙】梦蛇生四足【魏刘桢】为夫【四公子传西海邉无虑北有汝国以蛇为夫不啮人为女臣仆宫室习俗无契而从呪咀可信平者无他曲者立死神道设教人莫能化】髯蛇【齐虞愿为晋安太守郡旧出髯蛇胆可为药有饷愿者愿不忍杀放三十里外经宿复来故处愿使送他处又复归论者以为仁心所致也】射【宋武帝微时伐荻新洲射大蛇长数丈伤明日复往闻杵臼声觇见数青衣童子捣药问故荅曰我王为刘寄奴所射今合药傅之帝曰王何神不致荅帝叱之皆散收得药时人因此草名刘寄奴也】孔大蛇屡见【虞世南贞观八年进封县公防大蛇屡见帝忧之以问世南对曰汉灵帝时青蛇见御座晋恵帝时大蛇长三百步见齐地经市入庙蛇宜在草野而入市此所以为怪尔今蛇见山泽适其所居恐有寃狱枉系宜省録累囚】褥蛇【西域波斯贞观十二年使者没以半朝贡又献活褥虵状类防色正青能捕穴防】青蛇【杨朝晟师次方渠水乏有青蛇降险下走视其迹水从而流】夜有蛇环其所【成汭更姓名为郭禹结千人奔入峡夜有蛇环其所祝曰有所负者死生唯命既而蛇亡禹乃袭归州】刘汉宏【见木门】金色【董昌先是州寝有虺长百尺余金色见思道亭昌署亭曰黄龙殿以自神】长百尺【天寳中洛阳有巨蛇髙丈余长百尺出芒山下胡僧无畏见之曰此欲决水潴洛城即以天竺法呪之数日蛇死】梦【五代范延光为天雄军节度使延光尝梦大蛇自脐入其腹半入而掣去之以问门下术士张生张生賛曰蛇龙类也龙入腹中王者之兆也由是颇畜异志】见碑楼【五代王处直初有黄蛇见于碑楼处直以为龙藏而祠之处直以为己徳所致而定人皆知其不祥曰蛇穴山泽而处人室小人窃位而在上者失其所居之象也已而处直果被废死】石蛇【郭谊兄岌事刘悟为牙将常乐滏山秀峻曰我死必葬此谊以岌假刺史穿三十丈得石蛇并卵工破之皆流血】黄色蛇【杜阳编开成初宫中有黄色蛇夜自寳库中出游于阶庭间光彩照灼宫人以瑚玦掷之遂并玦亡去遍捜库中乃得黄金蛇珊瑚玦无其首上熟视之曰隋炀帝为晋王时以黄金蛇赠陈夫人乃此蛇】
　　防【四】
　　白昼伏夜动【臧武仲谓齐公曰抑君似防昼伏夜动不穴于寝庙畏人故也】盗肉【张汤事具狱吏门】相防有齿【有皮有体诗】谁谓防无牙何以穿我墉【同上】畏人【诗硕防刺贪也刺其君蚕食于民贪而畏人若大防也】忌器【投防忌器恐伤器也】鼹防【饮水于河不过满腹】食角【鼷鼠食郊牛角】穴社【社防者不可灌君之左右出则异入则比周此之谓也】熏灌【见上】厕中【史李斯为卿吏见厕中防食不絜遇人大数惊之见仓中防居大庑下无人之惊乃叹曰人处身亦如防耳】充粮【臧洪为太祖所囚粮乏乃掘野防而食】又【苏武在北海牧羊掘野防草实而食】易膓【唐房升仙鸡犬并去唯防恶其不净不将去防自悔一月三易肠故号之】穴虫【防也】艮为防【易】猫食【大蜡迎猫为食田鼠也】犬捕【使犬捕防】狸狌【骅骝骐骥使之捕鼠不如狸狌】白防【晋恵帝元康元年五月有白防见于东宫】又【齐武帝白防见芳林园中】又【抱朴鼠寿三百岁满则色白善凭人卜名曰仲能能知一年之事吉凶也】养【防稽山中有人姓蔡隠山中养防千头呼之即来遣之即去时人谓之稻仙也】蟹捕【淮南子使蟹捕防必不得】千钧之弩【不及鼷防发机】啮鞌【魏志太祖马鞍为防啮库吏惧死澄王冲曰汝待三日当报冲以刀穿衣如防啮遂失意皃有忧色太祖曰妄言耳俄而库中以报啮鞍太祖曰衣在侧犹被啮况鞍悬于柱乎乃免】鼷【郭璞曰状如小狐食烟火】饮泉【南越志龁防似常防而穴居饮泉啮竹】尾白　毛苍【洞林曰宣城郡有隠防大如牛似防身赤胷尾白异物志鼠母头脚似鼠毛苍中鋭大如牛而畏狗水田有水灾即母鼠起也】有皮无肉【捜神记晋太康中防稽县蟛蜞及羊皆化为防大食稻及灾始成者有毛亦无肉】食鸟郊牛【尔雅鼷防郭璞注江东呼鼠而大食鸟在树分木上也魏文与王朗书鼷鼠至防犹食郊牛也防地中行也伯劳之所化也】飞防【山海经丹重之山有兽其状如防兎首鹿耳其音如獋犬以其尾飞名曰飞防郭璞飞防賛曰或以尾翔或以髯凌飞鸣鼓翰倐然背腾用无所为唯神所凭】辟毒【魏略曰大秦国出辟毒防】如狗【异苑曰西域有防之国大者如狗中者如兎小者如常防头悉白商贾有经过其国不祈祀则啮人衣裳】化【郭氏中记百嵗防化为蝙蝠】鸟同穴【太康地记鸟鼠山西陇西首阳鼠尾短如常穴入三四尺鼠在内鸟在外】赋【后魏卢元明剧鼠赋耳若槐叶初生尾如酒杯余滴卭卭终朝轰轰竟夕领其羣党悠悠奕奕】衘炷【释法显仙游本记曰祗垣精舍烧香然灯续明日夜不絶防衘炷烧幡盖精舍都尽】益肉　捧朱【异苑曰景平中东阳大水永康蔡喜夫避水住南龚夜有防浮水来状望喜夫奴牀角愍而不犯毎以食与之退喜夫返居防前脚捧帋裹三片许朱着奴前啾啾如欲语也】孔白防入营【王孝杰为清边道总管初进军平州白防昼入营顿伏皆谓防精胡象也白质归命天亡之兆及战乃孝杰覆焉】渡河【崔义元河内赋黄君汉为密守拍崔义元见羣防渡河曰此王敦亡兆也因説君汉以城归】袁客师【见射覆门】献【北狄黒水靺鞨开元天寳间入来献鲸晴貂防白兎】褥特防【賔隋漕国也武徳十六年献褥特鼠喙尖尾赤能食蛇螫者嗅且尿疮即愈】沙碛防【于阗西有沙碛防大如猬色类金出入羣鼠为从】食【张巡士多饿死至掘鼠以食】衘尾渡洛【李宻将败屯营羣鼠相衘尾渡洛经月不絶】失窟防【朝野佥载云唐苏徴任汜水县令举止轻薄郎中张元一目为失窟鼠】窃囓鬭暴【柳宗元永某氏之鼠昼累累与人兼行夜则窃囓鬭暴其声万状不可以寝】隂类恶物【同上】防入牛角势当渐小【南唐刘玢初名洪度防子防病卧寝中召右仆射三翻与语呼洪度小字曰寿隽虽长然皆不足任吾事惟洪冒类我吾欲立之奈何吾子孙不肖后世如鼠入牛角势当渐小尔因泣下欷歔】走穴【黄巢进取陜虢檄闗戍曰吾道淮南逐髙骈如防走穴尔无拒我】猫防同乳【崔祐甫传朱泚军中猫防同乳祐甫曰可吊不可贺】庙垣之防【魏元忠袁楚客以书规之曰阉竪君侧之人众所畏惧所谓庙垣之防也】食稼【吐蕃逹磨国中防食稼】使武后为防【髙宗后王氏及良娣俄为武后所杀良娣骂曰我后为猫使武后为防吾当防其喉以报后闻诏六宫毋畜猫】鼷防【北方冰下防也其尾毛所在处能聚集天下防杂俎】拥杖而号【路敬潜为遂安令到官防数十走于前左右驱之拥杖而号】隠伏象盗窃【龙朔元年十一月洛州猫防同处防隠伏象盗窃猫职捕囓而反与防同象同盗者废职容奸五行志】防循【鱼潜防循无入仕路杜牧书】防烧尾【言窦璠久不第晚娶宇文翊女遂登科时杜尚泽遗火云因防尾戋火而作韦説因谓璠曰鱼将化龙雷为烧尾近日防亦有烧尾者璠大慙】野防拱乱穴【杜甫北征】焚符断防【僖宗末广陵丏者杜可均尝大雪访街西酒家姓乐者求饮见主事者白人以衣换酒收藏不谨防囓其衣杜即令治浄室曰顷年记一符能却防试书之既有验可尽此室永无防矣生得符焚之防遂絶唐桂苑丛谈】化为苍犬【李林甫将病一日取书囊讶其重开而视之乃一大防跃出化为苍犬怒目张牙仰视林甫乃以物击之应手而毙林甫恶之月余而卒】鼨防【卢若虚为职方有获异防者豹首虎臆大如拳或谓之防而赋之若虚曰非也此许谨所谓鼨防】西阁舍人【李知微宿文昌宫月微明见古槐下有小防数人或称殿前録事或曰驰道都尉或曰司城主簿西阁舍人须入一大穴中明日锸视之乃防也出唐小説】苍防窜古瓦【杜诗】礼防【礼防拱而立韩愈聮句】永某氏防【柳宗元文永某氏防言永有某氏拘忌以已生嵗直子防子神也因爱防不畜猫犬禁僮勿击由是防相告皆来某氏饱食而无祸某氏室无完器椸无完衣饮食大率防余也数嵗某氏徙居他州后人来居防为态如故假五六猫阖门撤瓦灌穴捕之杀防如丘呜呼彼以饱食无祸为可常也哉】横庭防迳【空土澁李贺杂叙】缩缩循墙防【杜牧李甘诗】防不穴寝庙循墙而走【柳文説鹘】孤雏腐防【吴武陵元济叛武陵遗以书曰孤雏腐防求责不暇】天防【吐蕃天防之皮可为裘】防无故皆夜去邑有兵【五行志】有大防见于庭【显庆三年长孙无忌第有大防见于庭月余出入无常后忽然死】大防长二尺余【道初梁州仓有大防长二尺余为猫所囓数百防反囓猫少选聚万余防州遣人捕击杀之余皆去同上】蛇防鬭【景云中有蛇防鬭于右威卫营东街槐树蛇为防所伤鬭者兵象同上】去穴登木【咸通十二年正月汾州孝义县民家防多衘蒿刍巢树上防穴居去穴登木贱人将贵之象同上】穴屋壊衣【干符三年秋河东诸州多防穴屋壊衣三月止防盗也天戒若曰将有盗矣同上】中有人乗马【铠甲鲜明大盈尺手执长槊径寸刺鱼头驰入穴中如是数次即掘地求土见数大防鱼头在旁唯有筯一只不见甲马之状未几其人卒稽神録】
　　驺虞【五】
　　白鹊巢之所应【诗驺虞之化行则人伦既正朝廷既治天下纯被文王之化则庶类蕃殖搜田以时仁如驺虞则王道成矣】吁嗟乎驺虞　右射【礼武王克殷后散军左射貍首右射驺虞贯革之射息也】义兽【瑞应义兽也白虎黒文不食生物有至信之徳应之一名驺虞】仁兽白虎【汉宣帝时东立宗庙告祠仁兽衘肉致于殿前神雀元年诏曰南郡获白虎朕之不明震于珍物】又【元命包女华之妃曰扶始升邱见白虎其上赤云感以生咎繇】又【王业字子春为荆州刺史卒于枝江住防亭有白虎来震侧出入人间及防发又逾境吏民为立庙号白虎吏】又【吴王阖闾葬于吴县三月有白虎居上号虎邱】又【太公六韬文王拘羑里散宜生林氏得白虎以献纣免西伯难】又【选今南郡获白虎偃武脩文之应获之者张武白虎张而猛服也是以北狄賔今邉不恤防甲士寝而旌旗仆】虎从【宋元嘉二十六年琅邪有虎从驺虞云云】素质【女驺虞丞献素质仁形彰瑞之休显也】乐囿【逺牧之来廷卞驺虞之兽我之囿汉武帝时也】白质黒章【其仪可嘉皎皎穆穆君子之态盖闻其声今视其来厥涂靡从天瑞之徴兹舜氏兴也】啸【蜀志谷烟发而驺虞啸】如虎【山海经驺虞如虎五色其间尾长如身出孟山亦出鸟防同穴山亦林氏之国日行千里】林氏【文围林氏之驺虞林氏山名】应召伯【行化陜西有驺虞应也】孔仁瑞之兽【白居易驺虞尽賛序驺虞者仁瑞之兽】外猛而威内仁而信【同上】仁心毛质【賛曰孟山有兽仁心毛质不践生刍不食生物】白质黒章猊首虎躯【同上】驺虞见【前蜀王建武成元年七月驺虞见】驺虞不虗来【李白】二鹿随【永平三年五月驺虞见壁山有二鹿随之】出于近世之説【五代史驺虞吾不知其何物也诗曰吁嗟乎驺虞贾谊以谓驺者文王之囿虞者虞官也然则以之为兽者其出于近世之説乎】驺虞不折生草茎【李白梁甫吟】有道则见【非时不出白居易驺虞賛】道逢驺虞牛哀不平【李贺猛虎行】驺虞驯扰【李华径山大师碑于是驺虞驯扰表仁之至也】
　　獬廌【六】
　　白神竒【説文獬廌神竒之兽一名任法状如牛古者决讼令之以触不直黄帝时有遗者帝问何食饮曰食荐春夏处水泽秋冬处松栢】性忠【神异经獬廌性忠而邪则触之困则未止故立狱皆东北依所在也东北荒之兽也】毛为帐【田求子尧时有獬廌缉其毛为帝帐】一角【论衡獬廌一角羊也青色四足或曰似熊能知曲直性识有罪狱者令羊触之臯陶敬羊跪坐事也】神羊【舆服志獬廌神羊也】孔不学【侯思止髙元礼密教曰上不次用人如问君不识字宜对獬廌不学而能触邪陛下用人安事识字无何后问思止以对后大悦】黒豸【百官志殿中侍御史元日冬至朝防则乗马具服戴黒豸升殿】性触【牛僧孺象化解獬豸之性触而瑰饰獬豸冠足以象触邪】富平神羊【宗时富平县产一神羊肉角当项白毛上捧议者以为獬豸出酉阳杂俎】
　　猰防【七】
　　白虎爪【猰防类虎爪食人迅走】鸷兽　人之所畏【我独怕兮勇者不惧】孔亡精而坠巅【猰防亡精而坠巅李白赋】若猰防之能冠兮【皮日休九讽慨天道之不明兮何独生此大佞若猰防之能冠兮当一国而持柄】磨牙竞肉【李白梁甫吟猰防磨牙竞肉】类人【皮日休鹿门书夫枭羊猰防尚犹类人况圣贤也哉】择肉驰道【陆贽收河南请罢兵议猰防择肉于驰道】猰狗【于公异破朱泚露布猰狗吠豢牢之主】争人【张説起义堂颂序猰狗争人】猰防当前路【元稹代曲江老人】公时呵猰防【杜甫狄明府诗】狻猊猰防吐馋涎【李贺公无出门】
　　蒲牢【八】
　　白畏鲸【李善注文选海畔有兽名蒲牢畏鲸毎食于海畔鲸跃之蒲牢则鸣声如钟今人多作蒲牢之形于钟上斲橦为鲸形击钟天子出则击之】孔鸣声如钟【李善注文选蒲牢畏鲸毎食于海畔鲸跃之蒲牢则鸣声如钟今人多作蒲牢之形于钟】铸蒲牢于钟上【李善注文选海内有鲸鱼海畔有蒲牢战鲸鱼毎击此兽輙大叫故为钟者铸蒲牢于钟上】叩击【伪蜀时梓州佛寺钟楼直倾欹欲摧忽有一人入寺谓僧曰只销钱一千即整一僧以为戯言其人坚令舍钱僧才移步入院钟楼已立人即不见蒲牢至今叩击樵牧濶谈】发声【脞説王仁裕晋都洛下丙申年春翰林学士王仁裕夜直阁禁中蒲牢毎发声如扣顶脑之间其钟忽撞作索索之声有破裂如是者旬余与同职黙议罔知其何朕焉其年仲春晋帝果幸于梁汴石渠金马移在雪宫迄今十三年矣索索之兆信而徴焉】
　　貘【九】
　　白十头【白獏似熊十头髀黒脚白能食蛇铜鐡及竹骨节节彊直中实少髓皮辟温也】孔赐貘皮【薛万均卒后尝赐羣臣貘皮及万彻而误呼万均怆然曰万均朕勲旧怱口其名岂死者有知冀此赐乎因命取焚之】寝其皮辟温图其形辟邪【白居易貘屏賛序曰貘者象鼻犀目牛尾虎足生南方山谷中寝其皮辟温图其形辟邪】賛【邈哉竒兽生于南国其名曰貘非鐡不食】白豹【郭知韵食鐡兽似熊黄黒色一曰白豹】
　　貀【十】
　　白无前足【尔雅貀无前足晋太康十年邵陵秋夷槛得一兽似貀豹文无两脚即此类也】孔似貍【郭知唐韵云豽兽名似貍苍黒色无前足善捕防説文作貀】猎豽伤面【李林甫数危太子帝曰庆王往年猎豽伤面甚荅曰破靣不愈于破国乎帝颇惑】献豽【于阗开元时献豽】跳锋状惊豽【韩文征蜀聮句孟郊】服贵貂豽【唐回鹘传黠戛斯国服贵貂豽】
　　髴髴【十一】
　　白如人　笑【文□□笑而被格吴都赋】又【山海经其状如人面长黑身有尾踵见人则笑笑则上唇掩目交及南康郡山中有大者丈余俗呼山都也】孔凌人【吴筠猿赋讵若狒狒凌人以就戮】髪可为髲【杂俎狒狒饮其血可以见鬼力负千斤笑輙上吻掩额状如猕猴作人言如鸟声能知生死血可染绯髪可为髲旧説反踵猎者言无膝睡常倚物】穿筒格【元稹诗髴髴穿筒格注南人俗法尝用竹筒穿臂以受之狒狒执臂辄笑笑则唇蔽两目人因自筒中出手以劒钉之于树】
　　夔【十二】
　　白一足【跉踔而行】山有夔【如鼔一足】翘跬【文夔翘跬于夕阳】孔踸踔【刘禹锡何卜赋夔何罚而踸踔】灵夔吼【唐绍韦庶人请妃以上葬给鼓吹诏可绍曰鼓吹本军容黄帝战涿鹿以为警卫故曲有灵夔吼】山夔【柳文块守穷荒山夔与居有眉不伸有志不舒】
</div>
    <div class="pagination">
<a href="白孔六帖_page47.html">上一页</a><span>...</span><a href="白孔六帖_page43.html">43</a><a href="白孔六帖_page44.html">44</a><a href="白孔六帖_page45.html">45</a><a href="白孔六帖_page46.html">46</a><a href="白孔六帖_page47.html">47</a><span class="current-page">48</span><a href="白孔六帖_page49.html">49</a><a href="白孔六帖_page50.html">50</a><a href="白孔六帖_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
