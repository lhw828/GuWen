<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 270 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 270 页/共 1019 页</h1>
    <div class="content">　　驿骑【宋书乐志丨丨进羽檄天下不遑居　张谓道林寺送莫侍御诗薜萝通丨丨松竹挂朝衣　杜甫逢唐兴列主簿弟诗劒外官人冷关中丨丨疎白居易何处难忘酒诗赦书逢丨丨贺客出都门】驿乗【宋史种放传徙居嵩山天封观侧遣内侍就兴唐观基起第赐之假逾百日续给其奉然犹往来终南按视田亩每行必给丨丨在道或亲诟驿吏规算粮具之直时议浸薄之】
　　驿树【国史补开元末西国献狮子至长安西道中系于丨丨树近井狮子哮吼若不自安俄顷风雷大至果有龙出井而去　杜甫龙门诗龙门横野防丨丨出城来】
　　驿梅【田锡嶂楼赋丨丨江柳动防宦之芳懐风观露台起髙明之逸意】
　　驿料【宋史职官志百官案掌官朝幕职官奉料祠祭礼物诸州丨丨　又康徳舆传徙并代兵马钤辖管勾麟府路军马事有蕃部宻罗为殿侍求锦袍丨丨徳舆不与宻罗颇出怨言】
　　驿顿【清波杂志辉顷过淮见市肆所售羊甚大丨丨早晚供羊甚腆】
　　驿舫【岑参送卢郎中除杭州赴任诗千家窥丨丨五马饮春湖　又送羽林孙将军赴歙州诗丨丨宿湖月州城浸海云　又送樊侍御使丹阳便觐诗丨丨江风引乡书海雁催】
　　驿官【唐书李元谅传先是诏发豳陇兵东讨李希烈师方出关泚使刘忠孝召还至华隂尉李夷简说丨丨捕之追及关元谅斩以狥所召兵不得入由是华州独完】
　　驿将【齐书张敬儿传求入队为曲阿戍丨丨州差补府将还为郡马队副转队主稍官宁蛮府行参军】驿吏【宋史种放传见驿乗下　又唐介传知莫州任丘县当辽使往来道丨丨以诛索破家为苦介坐驿门令曰非法所应给一切勿与稍毁吾什器者必执之皆帖伏以去】
　　驿卒【南唐近事陶谷学士奉使恃上国势下视江左辞色毅然不可犯韩熙载命妓秦弱兰诈为丨丨女每日衣持帚埽地陶悦之与狎因赠一词名风光好】
　　驿子【北史齐神武纪建牙阳曲州陈部分有款军门者绛巾袍自称梗阳丨丨愿厠左右访之则以力闻尝于并州市搤杀人者乃署为亲信】
　　驿使【宋书萧思话传下官蒙荷荣渥义兼常志此月五日被丨丨追命骑还朝切齿拊心辄已钟疾虽百口在都一非所顾正欲遣启受规略防奉今旨悲惧兼积　荆州记陆凯与范晔相善自江南寄梅一枝诣长安与晔幷诗折花逢丨丨寄与陇头人江南无别信聊赠一枝春　崔颢渭城少年行扬鞭走马城南陌朝逢丨丨秦川客　岑参虢中詶陜西甄判官见赠诗前者丨丨来忽枉行军诗　杜甫东楼诗传声看丨丨送节向河源　又黄草诗秦中丨丨无消息蜀道兵戈有是非　陈羽若耶溪逢陆澧诗溪上春晴聊看竹谁言丨丨此相逢】
　　驿书【宋书沈攸之传攸之密迩内畿川途弗逺丨丨至止晏若不闻　宋史段思恭传知扬州朝廷方经略江表命思恭兼沿江廵检每出廵委州事于通判以牌印鼓角金钲自随丨丨自京师来者令赍至其所事多稽滞因与通判李岩相讳】
　　驿事【唐书刘晏传见邮递下】
　　驿令【宋史艺文志吴奎丨丨三卷】
　　驿劵【宋史职官志凡内外支供及奉给丨丨赏赐衣物钱帛先期拟度时而予之　又西南溪峒蛮传自治平末光银入贡故事南江诸蛮亦辰州贡进则给以丨丨光银援以为请诏以劵九道给之】驿奏【宋史蒋堂传先是发运使上计造大舟数十载江湖物入遗京师权贵堂曰吾岂为此歳入自可附丨丨也前后五年未尝一至京师】
　　驿赐【唐书李大亮传俄寝疾帝亲和药丨丨之】
　　驿闻【宋史沈括传朝廷出宿衞之师来戍赏赐至再而不及镇兵括以为衞兵虽重而无歳不战者镇兵也今不均若是且召乱乃藏勅书而矫制赐缗钱数万以丨丨诏报之曰此右府颁行之失非卿察事机必扰军政自是事不暇请者皆得专之　又刘承宗传或有陈诉屈抑经转运提防司区防不当即按鞫诣实杖以下依法区理徒以上丨丨　又王纶传知建康府兼行宫留守敌犯江纶每以守御利害丨丨上多从之】驿送【宋史李全传有郭统制者杀全次子通杀一妇人以为杨氏函其首并福首驰献于绍云绍云丨丨京师倾朝甚喜】
　　驿往【宋史礼志或启建道塲于诸寺观或遣内臣分诣州郡如河中之后土庙太宁宫亳之太清明道宫兖之防真景灵宫太极观鳯翔之太平宫舒州之灵仙观江州之太平观泗州之延祥观皆函香奉祝丨丨祷之】
　　驿止【宋史童贯传至湟川适禁中火帝下手札丨丨贯毋出兵贯发视遽纳鞾中厚问故贯曰上趣成功耳师竟出复四州】
　　驿召【宋史英宗宣仁髙皇后传哲宗嗣位尊为太皇太后丨丨司马光吕公着未至迎问今日设施所宜先】
　　驿行【宋书礼志令书仪下司徒令报听如某所上某宣摄行如故事文书如千里丨丨　又沈攸之传能斩送攸之首封三千户县公赐布绢各五千匹信如河海皎然无贰飞火军摄文书千里丨丨】
　　栈
　　栈道【史记留侯世家汉王之国良因説曰王何不烧絶所过丨丨示天下无还心以固项王意乃使良还行烧絶丨丨　魏志曹真传防大霖雨丨丨防絶诏真还军　宋史李继隆传平蜀还夜涉丨丨雨滑与马皆坠絶涧深十余丈絓于大树骑卒驰数十里外取火引绠以出之　水经汉水又东合褒水注水西北出衙岭山东南迳大石门歴故丨丨下谷俗谓千梁无柱也蜀梼杌二年正月僖宗再幸兴元以建为清道使负玉玺以从至当途驿而邠宁李昌符朱孜等遣人焚丨丨建翼僖宗过于烟焰中夜宿坂下僖宗枕建膝而寝赐以金劵至褒中以建遥领璧州刺史　通志丨丨在褒斜谷中　岑参与鲜于庶子自梓州成都少尹自褒城同行至利州道中作丨丨笼迅湍行人贯层崖　又詶成少尹骆谷行诗深林迷昏旦丨丨凌空虚　杜甫龙门镇诗细泉兼轻氷沮洳丨丨湿　又五盘诗仰凌丨丨细俯映江木疎　张文琮诗飞梁架絶岭丨丨接危峦】
　　栈径【王褒上庸公陆腾勒功碑巫峡使君之滩沦波洽没建平督邮之道丨丨委纡】
　　栈阁【水经注汉水北出子午谷岩岭下又南枝分东注旬水又南徙阁下山上有戍置于崇阜之上下临深渊张子房烧絶丨丨示无还也　明一统志丨丨在龙安府城东曹魏遣邓艾伐蜀置秦陇等阁道　曲洧旧闻予在太学时见人言仁宗时蜀中一举子献诗于成都府某人忘其姓名云把防劒门烧丨丨成都别是一乾坤】
　　栈板【宋史河渠志王克基言按旧制蔡河斗门丨丨须依时启闭调停水势】
　　栈车【诗有丨之丨行彼周道传丨丨役车也】
　　栈山【江淹拜中书郎谢表西倾丨丨东鳀航海】
　　栈云【杜甫飞仙阁诗丨丨防干峻梯石结构牢】
　　栈火【江淹勅为朝贤答刘休范书彩云祥风之瑞布濩区中梯山丨丨之俗款徼请吏】
　　栈舆【盐铁论古者椎车无柔丨丨无植】
　　栈竹【杜甫寄岳州贾司马六丈巴州严八使君两阁老诗翠干危丨丨红腻小湖莲】
　　栈木【宋史河渠志干徳中节度判官施继业率民用梢穰笆篱丨丨截河为堰壅水入渠缘渠之民颇获其利】
　　栈豆【晋书宣帝纪天子谒髙平陵爽兄弟皆从是日太白袭月帝于是奏永宁太后废爽兄弟时景帝为中护军将兵屯司马门帝列阵阙下经爽门爽帐下督严世上楼引弩将射孙谦止之曰事未可知三注三止皆引其肘不得发大司农桓范出赴爽蒋济言曰智囊往矣帝曰爽与范内疎而智不及驽马恋丨丨必不能用也】
　　栈羊【陈造防事落成致语属者丨丨酾酒计日佳招端如涩雨怪风妨人行乐】
　　栈鼍【江淹齐太祖髙皇帝诔梁鼋丨丨越险浮深】
　　栈轸【説苑景公饮酒陈桓子侍望见晏子而复于公曰请浮晏子公曰何故也对曰晏子衣缁布之衣麋鹿之裘丨丨之车而驾驽马以朝是隐君之赐也】
　　栈皁【宋史兵志左右骐骥六坊监止留马二千余匹皆春季出就牧孟冬则别其羸病就丨丨养饲其尚乗之马唯备用者在焉】
　　栈缺【杜甫陪诸公上白帝城宴越公堂诗柱穿蜂溜蜜丨丨燕添巢】
　　栈压【杜牧和门下相公送西川相公兼领相印出镇全蜀诗丨丨嘉陵咽峰横劒阁长】
　　栈北【杜甫陪章留后侍御宴南楼诗朝廷烧丨丨鼓角满天东】
　　栈悬【杜甫自阆州领妻子却赴蜀山行诗见桥防下】
　　栈危【陆防逰三泉龙门诗见桥迥下】
　　堠
　　堠子【范成大醴陵驿诗乍脱泥中滑还嗟丨丨长】
　　堠吏【梅尧臣送李殿丞通判处州诗沙头有丨丨惴立板方敛】
　　堠长【殷尧藩旅行诗丨丨堠短逢官马山北山南闻鹧鸪】
　　堠短【殷尧藩旅行诗见上】
　　栅
　　栅砦【宋史河渠志秦淮之水流入府城别为两派正河自镇淮新桥直注大江其为青溪自天津桥出丨丨门亦入于江缘丨丨门地近为有力者所得遂筑防青溪水口刱为花圃每水流暴至则泛溢浸荡城内居民尤被其害】
　　栅垒【魏书杨津传贼帅鲜于修礼起于博陵定州危急遂回师南赴始至城下营垒未立而州军新败津以贼既乗胜士众劳疲丨丨未安不可拟敌贼必夜至则万无一全欲移军入城更图后举刺史元固称贼既逼城不可示弱闭门不内津挥刀欲斩门者军乃得入城贼夜果至见栅空而去】
　　栅山【明一统志丨丨在宁国府旌徳县西南三十里一峰孤秀可爱俗传吕氏女结庵学道于此后仙去】栅墟【明一统志丨丨岭在奉化县西北六十里宋建炎间立寨于此】
　　栅江【明一统志丨丨在直隶和州城西南一百五十里与无为州分中流为界即古濡湏口吴魏相持于此宋南渡后于此置砦】
　　栅淮【宋书武帝纪今聚众石头随宜应赴既令贼无以测多少又于众力不分若徒旅转集徐更论之耳移屯石头乃丨丨防查浦】
　　栅源【明一统志丨丨在淳安县东五十里吴贺齐与山越战树栅于此】
　　栅空【魏书杨津传见栅垒下】
　　栅断【宋书武帝纪循闻大军上欲走向豫章乃悉力丨丨左里　又殷琰传黄回立航渡肥水叔宝遣马步三千欲破航并丨丨小岘埭回击大破之焚其船栅】
　　垒
　　垒培【晋语赵简子使尹铎为晋阳曰必堕其丨丨吾将往焉若见丨丨是见寅与吉射也注丨墼曰丨荀寅士吉射围赵氏所作壁垒也】
　　垒上【庾信又移齐河阳执事文建旌丨丨未及五申安邺城傍先惊七伏　罗邺望仙诗千金丨丨望三山云鹤无踪羽衞还】
　　垒东【齐书髙帝纪休范乗肩舆率众至垒南上遣宁朔将军黄回马军主周盘龙将步骑出垒对阵休范分兵攻丨丨短兵接战自已至午众皆失色太祖曰贼虽多而乱寻破也】
　　垒南【齐书髙帝纪见上】
　　垒口【宋史刘子羽传子羽以潭毒山形斗抜其上寛平有水乃筑壁垒十六日而成金人已至距营十数里子羽据胡牀坐于丨丨诸将泣告曰此非待制坐处子羽曰子羽今日死于此敌寻亦引去】
　　垒堑【宋书柳元景传元景营垒未立为龙骧将军詹叔儿觇知之劝劭出战不许经日乃水陆出军劭自登朱雀门督战军至瓦官寺与军防逻相逢防逻退走贼遂薄垒劭以元景丨丨未立可得平地决战既至砦栅已坚仓卒无攻具便使肉薄攻之】
　　垒固【宋书鲁爽传安都进次大岘爽已立营世祖以贼强丨丨未可轻拔使量宜进止】
　　垒门【宋书乐志逋虏畏天诛靣防造丨丨　唐书王雄诞传苏贼闻人遂安据昆山无所属伏威使讨之雄诞以邑险而完攻之引日遂单骑造丨丨陈国威灵因开晓祸福遂安即降　宋史郭廷谓传援兵不至周师急击廷谓集诸军丨丨之外南望大恸而降于周】
　　垒舍【周礼量人营军之丨丨量其市朝州涂军社之所里】
　　垒辟【晋书天文志见营壅下】
　　垒垣【汉书胡建传见堂皇下】
　　垒立【南史吕僧珍传大军次江宁武帝使僧珍与王茂率精兵先登赤鼻逻其日东昏将李居士来战僧珍等大破之乃与茂进白板桥丨丨茂移顿越城僧珍守白板】
　　屯
　　屯田【汉书昭帝纪二年秋八月调故吏将丨丨张掖郡又赵充国传留丨丨得十二便出兵失十二利唐书百官志工部尚书一人正三品侍郎一人正四品下掌山泽丨丨工匠诸司公廨纸笔墨之事　却埽】
　　【编柳永以歌词显名于仁宗朝官为丨丨员外郎故世号柳丨丨　宜春传信録丨丨郎中李公衢明道中通判筠州前官受秋租吏恣取无艺公知之逐日入仓监视吏无所措其手筠人语曰输租不使钱赖有李丨丨】屯堡【韩愈送水陆运使韩侍御归所治序请益募人为十五屯屯置百三十人而种百顷令各就髙为堡东起振武转而过云州界极于中受降城出入河山之际六百余里丨丨相望寇来不能为暴人得肆耕其中】屯垒【唐书裴寂传留抚河东寂无它才惟飞檄郡县促入丨丨相保赘焚积聚　宋祁真定述事诗莫嫌丨丨是边州试听山河说上防】
　　屯兵【宋书百官志衞尉一人丞二人掌宫门丨丨秦官也汉景初改为中大夫后元年复为衞尉】屯籍【唐书路岩传取坛丁子弟教击刺使补丨丨】
　　屯邸【齐书髙帝纪自庐井毁制农桑易业盐铁妨民货鬻伤治歴代成俗流蠧歳滋援拯遗弊革末反本使公不专利氓无失业二宫诸王悉不得营立丨丨封畧山湖太官池籞宫停歳入优量省置】
　　营
　　营田【唐书张俭传迁朔州刺史大教民丨丨歳收谷数十万斛虽霜旱劝百姓相赈赡免饥殍州以完安又王遂传迁邓州刺史太府卿西北供军使与度支潘孟阳争丨丨事宪宗怒出遂为柳州刺史　又吐番】
　　【传八年寇灵州陷水口塞丨丨渠发河东振武兵合神策将军击之　宋史张灼传知隆兴府兼江西安抚使奉新县旧有丨丨募民耕之亩赋米五升钱六十】
　　营垒【后汉书公孙瓉传瓉破禽刘虞尽有幽州之地猛志益盛前此有童謡曰燕南垂赵北际中央不合大如砺唯有此中可避世瓉自以为易地当之遂徙镇焉乃盛修丨丨楼观数十临易河通辽海　晋书宣帝纪防亮病卒诸将烧营遁走百姓奔告帝出兵追之亮长史杨仪反旗鸣鼓若将距帝者帝以穷寇不之逼于是杨仪结阵而去经日乃行其丨丨观其遗事获其图书粮谷甚众帝审其必死曰天下竒才也　宋书柳元景传见垒堑下　齐书崔慧景传慧景围城凡十二日军旅散在京师不为丨丨及走众于道稍散单马至蠏浦为渔父所斩以头内防鱼篮担送至京师】
　　营部【宋书自序传髙祖每征讨林子辄摧锋居前虽有丨丨至于宵夕辄敕还内侍　齐书武帝纪上即位大赦征镇州郡令长军屯丨丨各行丧三日不得擅离任都邑城守防备幢队一不得还】
　　营阵【汉书李广传程不识正部曲行伍丨丨击刁斗治军簿至明军不得自便　蜀志诸葛亮传注亮闻孟获为夷汉所服募生致之既得使观于丨丨之间问曰此军何如获对曰向者不知虚实故败今蒙赐观看丨丨若止如此即定易胜耳亮笑纵使更战七纵七禽而亮犹遣获获止不去曰公天威也南人不复反矣宋书朱龄石传髙祖先命超石驰往赴之并赍大弩百张一车益二十人设彭排于辕上虏见丨丨既立乃进围营　又宗越传越善立丨丨每数万人止顿越自骑马前使军人随其后马止营合未尝参差　唐书江夏王道宗传帝将讨髙丽先遣营州都督张俭轻骑度辽窥形势俭畏不敢深入道宗请以百骑往帝许之约其还曰臣请二十日行留十日览观山川得还见天子因秣马束兵旁南山入贼地相易险度丨丨便处　庾信纥干碑铭云风顺逆丨丨孤虚】
　　营伍【齐书东昏侯纪凡所任杖尽慝穷奸皆丨丨屠贩容状险丑身秉朝权手防国命　魏书李孝伯传此城内有数州士庶工徒丨丨犹所未论我本鬭人不鬬马足且冀之北土马之所生君复何以逸足见夸也】营衞【史记黄帝纪邑于涿鹿之阿迁徙往来无常处以师兵为丨丨　晋书石勒载记见门下　唐书陆贽传关中王业根本在焉豪杰之在关中者与籍于丨丨不殊车乗之在关中者与列于廏牧不殊财用之在关中者与贮于帑藏不殊一朝有急可取也张衡天象赋献渊谋于诸侯俨丨丨于常陈】
　　营署【宋书后废帝纪昱渐自放恣太妃不复能禁单将左右弃部伍或十里二十里或入市里或往丨丨日暮乃归　南唐书保大十有一年春三月建康大火逾月庐舍丨丨殆尽】
　　营屋【宋史河渠志通江六堰纲运至多宜差注指挥一人专以开撩西兴沙河系衔及发捍江兵士五十名专充开撩沙浦不得杂役仍从本府起立丨丨居之】
　　营宇【汉书刘向传项籍燔其宫室丨丨　淮南子夫牛蹏之涔无尺之鲤块阜之山无丈之材所以然者何也皆其丨丨狭小而不能容巨大也　张衡西京赋丨丨之制事兼未央　潘岳西征赋丨丨寺署肆防管库蕞芮于城隅者百不处一】
　　营房【宋史苏轼传定州军政壊弛诸衞卒骄惰不教军校蚕食其廪赐前守不敢谁何轼取贪污者配隶逺恶缮修丨丨禁止饮博军中衣食稍足】
　　营壁【汉书赵充国传充国常防逺斥为务行必为战备止必坚丨丨尤能持重爱士卒先计而后战宋书沈攸之传其锋敶丨丨之主驱逼寇手之人若有投命军门一无所问　曹植与司马仲达书今贼徒欲保江表之城守区区之吴尔无有争雄于宇内角胜于平原之志也其故俗盖以洲渚为丨丨江淮为城壍而已若可得挑致则吾一旅之卒足以敌之矣】
　　营舍【宋书后废帝纪舍交防之衞委天毕之仪趋步阛阓酣歌鑪肆宵游忘返宴寝丨丨　宋史贾昌朝传太祖朝令诸军毋得食肉衣帛丨丨有粥酒肴则逐去士卒有服缯防者笞责之异时被铠甲冒霜露战胜攻取皆此曹也】
　　营寺【宋书后废帝纪常单骑游遨出入市里丨丨未常御辇　又唐书辛替否传顷淫雨不解谷荒于垄麦烂于场入秋亢旱霜损虫暴草木枯黄下人咨嗟未知所济而丨丨造观日继】
　　营栅【宋史药元福传元福丨丨皆就又穴地及筑土山百道攻其城防周祖亲征元福以所部先入羊马城诸军鼓噪角进拔之】
　　营寨【宋史艺文志云气丨丨占一卷】
　　营门【晋书羊祜传在军常轻裘缓带身不被甲铃閤之下侍衞者不过十数人而颇以畋渔废政夜出军司徐执棨当丨丨曰将军都督万里安可轻脱祜改容谢之】
　　营戸【宋书沈庆之传庆之前后所获蛮并移京邑以为丨丨】
　　营帐【宋史田敏传谍知契丹主去北平十里蒲隂驻砦敏夜率鋭兵袭破其丨丨】
　　营幕【岑参献封大夫破播仙凯歌官军西出过楼兰丨丨傍临月窟寒】
　　营壅【晋书天文志垒辟阵十二星在羽林星北羽林之垣垒也主军衞为丨丨也】
　　营次【唐书段秀实传璘有疾请秀实摄节度副使秀实按甲备变璘卒命愿将马頔主丧李汉惠主宾客家人位于堂宗族位于廷宾将位于牙内尉吏士卒位于丨丨非其亲不得居丧侧朝夕临三日止有族谈离立者皆捕囚之】
　　营顿【齐书曹虎传元宏率十万众从羽仪华盖围樊城虎闭门固守虏去城数里立丨丨设毡屋复再围樊城临沔水望襄阳岸乃去】
　　营内【宋书沈庆之传庆之连营山中开门相通又命诸军各穿池于丨丨朝夕不外汲兼以防蛮之火顷之风甚蛮夜下山人提一炬以烧营丨丨多幔屋及草庵火至辄以池水灌灭诸军多出弓弩夹射之蛮散走】营中【齐书髙帝纪索儿夜遣千人来斫营丨丨惊太祖卧不起宣令左右案部不得动须防贼散】营外【齐书髙帝纪索儿引军顿石梁太祖追之至葛冢骑还云贼至太祖乃顿军引管分两马军夹丨丨以待之俄顷贼马步奄至又推火车数道攻战相持移日乃出轻兵攻贼西使马军合击其后贼众大败】营卒【宋史贾昌朝传丨丨骄惰临敌无勇】
　　营马【元好问游天坛诗想得近山丨丨少青林深处有人家】
</div>
    <div class="pagination">
<a href="御定骈字类编_page269.html">上一页</a><span>...</span><a href="御定骈字类编_page265.html">265</a><a href="御定骈字类编_page266.html">266</a><a href="御定骈字类编_page267.html">267</a><a href="御定骈字类编_page268.html">268</a><a href="御定骈字类编_page269.html">269</a><span class="current-page">270</span><a href="御定骈字类编_page271.html">271</a><a href="御定骈字类编_page272.html">272</a><a href="御定骈字类编_page273.html">273</a><a href="御定骈字类编_page274.html">274</a><a href="御定骈字类编_page275.html">275</a><span>...</span><a href="御定骈字类编_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
