<!DOCTYPE html>
<html>
<head>
    <meta charset="UTF-8">
    <title>山堂肆考 - 第 220 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 220 页/共 632 页</h1>
    <div class="content">　　唐栁宗元送苑论登第后归觐序八年冬余与马邑苑言聮贡于京师自是而后车必挂防席必交衽量其志知其达于昭代究其文辨其胜于太常
　　防期集院
　　唐进士榜出谢恩后便往期集院状元与同年相见请一人为録事其余主宴主酒主乐探花主茶之类咸以其年辟之
　　防姑蘓台
　　宋范石湖撰姑蘓同年防诗序唐人曲江大防长安坊市为之半空天子至御楼以观当此之时通榜之士意气相予甚厚否则有青云紫陌之讥宋朝略去浮侈但存闻喜一宴而同年之制则加详焉士大夫寕有轻负此意忽然云散异日相视如涂之人乎绍兴改元建阳袁起岩张文善俱使浙西始嵗五日防同年之在吴下者于姑蘓之台赋诗相属州里传写一夕殆遍
　　才用季同
　　唐李绛为相元义方言其私同年许季同宪宗问曰人于同年有情乎绛曰同年乃四海九州之人偶同科第然后相识于情何有若其人果才虽兄弟子侄之中犹将用之况同年乎
　　礼待王祐
　　五代王祐父彻同光初与桑维翰同年登第拜左拾遗后维翰入相祐以维翰为父同年生裁书自陈维翰竒之礼待甚厚自是祐文价日重
　　沙堤避路
　　唐王铎杨收皆薛逢同年后收作相逢作诗曰须知金印朝天客同是沙堤避路人收闻之怒及王铎作相逢又诗曰昨日鸿毛万钩重今朝山岳一毫轻铎又怒之
　　词塲着鞭
　　宋邓洵美连山人干祐六年中进士第与司空李昉同年司空先在禁林出使武陵与洵美相遇赠诗曰忆昔词塲共着鞭当时莺谷喜同迁关河契濶三千里音信稀疎二十年
　　得接鸾凤翅
　　唐曹邺字业之杏园即席上同年诗岐路不在天十年行不至一旦公道开青云在平地枕上数声鼓衡门已如市白日探得珠不待骊龙睡忽忽出九衢僮仆顔色异故衣未及换尚有去年泪晴阳照花影落絮浮野翠对面时忽惊犹疑梦中事自怜孤飞雁得接鸾凤翅永怀共济心莫起吴越意
　　同攀次第枝
　　唐赵嘏送同年郑祥归汉南时恩门相公镇山南诗云年来惊喜两心知髙处同攀次第枝人倚绣屏闲赏夜马嘶花迳醉归时声名本自文章得藩溷曽劳笔砚随家去恩门四千里只应从此梦旌旗
　　向冦持权
　　宋向文简公敏中冦忠愍公凖同以太平兴国五年登第后文简秉钧忠愍以使相守长安作诗寄文简曰玉殿登科四十年当时僚友尽英贤嵗寒惟有公兼我白首犹持将相权文简调之曰九万鹏霄振翼时与君同折月中枝细思淳化持衡者得到于今更有谁
　　王聂成怨
　　挥麈録李处迈邯郸之孙以直秘阁知相州聂贲字逺山为郡博士王将明甫为决曹掾王聂同年生也始甚欢洽而聂于乐籍中有所属意王亦昵之毎戒不令前聂恨之因而遂成仇怨其后甫改名黼为宰相聂以蔡元长荐改名昌字贲逺擢为侍从及黼大用事贬聂散官安置衡州益衔黼矣靖康时事大变召登政府黼之诛死聂有力焉而聂以是嵗出知绛州被害绍兴中张殊自北归过绛驿见壁间血书诗一首时以聂之精魂所作诗见氏族大全聂姓下
　　同年远嫌
　　宋冦莱公在枢府上欲罢之莱公已知乃遣人告王文正公旦曰遭逢最久今出求一使相幸同年賛之公曰将相之任贵极人臣茍朝廷有所授亦当恳辞岂得私有所干于人也莱公不乐后上议凖令出与一甚官王公曰冦凖未二十年已登枢府甚有才望与一使相使当方靣其风采足为朝廷光上然之翌日降制莱公捧使相诰谢于上前感激流涕曰茍非陛下主张臣安得有此命上曰王旦知卿具道其言莱公出谓人曰王公噐识非凖所可测也王公在相府抑私逺嫌类如此
　　同年各党
　　宋欧文忠公与王懿恪公拱辰同年进士同为薛简肃公子壻然文忠心少之文忠为叅政时吏拟进懿恪仆射文忠曰仆射宰相官也王拱辰非曽任宰相者不可改东宫以至拜宣徽使终身不执政盖懿恪主李文靖文忠主范文正其党不同故耳
　　因縁契分
　　诗话李摰与李敏同姓同岁同门同年登第摰诗曰因縁三纪异契分四般同
　　谨重深沉
　　宋尚书张咏谓人曰吾榜中得人最多谨厚有雅望无如李文靖深沉有徳镇服天下无如王公面折廷诤素有风采无如冦公当方面寄则咏不敢辞
　　出处相若
　　宋元祐中舒州有一李亮工者以文鸣缙绅间与蘓黄游两集中有与其倡和诗又有李伯时以善丹青妙絶一世且好古博雅多收三代以来鼎彞之类又有李元中字画之工追踪钟王时号龙眠三李同年登进士第出处相若约以先贵无相忘其后位俱不显
　　穷逹不同
　　挥麈録宋晁武子云王文穆钦若以故相来守杭州时钱塘有一老尉苍顔华髪矣文穆初甚不乐之询其歴履乃同年生恻然哀之遂封章于朝诏特改京秩尉以诗谢之云当年同试大明宫文字虽同命不同我作尉曹君作相东风元没两般风
　　同年相访
　　范希文二同年滕子京魏介之相访于丹阳郡作诗云长江天下险渉者利名驱二公访贫交过之如坦途风波岂不恶忠信天所扶相见发大笑命歌倒金壶同年三百人大半空名呼殁者草自緑存者顔无朱功名若在天何必心区区莫竞富贵路休夸谗嫉夫孔子作旅人孟轲号迂儒吾辈不饮酒笑杀髙阳徒
　　同年惧挠
　　宋丁晋公谓初释褐为饶倅同年白稹为判官稹一日以片纸假缗五环于公公笑曰榜下新婚京国富室岂无半千质物耶惧我挠之故矫耳于简尾书一絶戱之曰欺天行诈吾何有立地机闗子太乖五百青蚨两家阙赤洪崖打白洪崖人谓晋公朱崖之行兆于此
　　下第
　　承平旧纂举进士不第者有供酒食之费谓之买春钱
　　打眊矂
　　国史补进士籍而入选谓之春闗不防而醉饱谓之打眊矂匿名造谤曰无名子退而肄业曰过夏
　　除虚耗
　　见元日
　　题柱
　　宋袁枢未第时题诗于建安县南乡桥柱曰玉龙倒影卧寒潭人在云霄天地寛借问何人题此柱茂陵词客到长安
　　纳苖
　　宋饶竦熈寕中举进士不第以诗投王荆公曰又还垂翅下青霄归指临川去路遥二畆荒田俱卖却要钱准备纳青苖
　　无栖燕
　　唐元和中士人下第多为诗刺试官独章孝标下第为归燕诗献侍郎庾承宣曰积累危巢泥已落今年故向社前归连云大厦无栖处更向谁家门户飞
　　失水龙
　　摭言唐张曙与崔昭纬同赴举问卜者卜者殊不顾曙曙有愠色卜者曰郎君亦登第但崔家郎君拜相当于此时过堂既而张果不第崔首冠曙以诗别之曰千里江山陪骥尾五更风水失龙鳞昨夜浣沙溪上雨緑杨芳草为何人后七年崔大拜曙于裴公下及第于崔公下过堂
　　宋济坦率
　　卢氏杂记唐宋济老于塲屋举止可笑德宗微行西明寺见济葛巾方抄书上曰茶请一碗济曰鼎水方煎自可泼之上曰作何事业是何姓名济曰姓宋第五应进士举湏臾闻呼官家济惶惧曰宋五坦率矣尝试赋失官韵乃拊膺曰宋五又坦率矣后礼部放榜上先问曰宋五得无坦率否竟无名
　　柳冕安康
　　遯斋闲览唐柳冕字敬叔应举多忌谓安乐为安康榜出令仆探名报曰秀才康了言不中榜得免为官而无事此回安康了矣
　　卧云
　　唐李频字德新为方干高弟频登第干尚未第干寄诗曰弟子已攀桂先生犹卧云或作僧贯休赠方干诗弟子已得桂先生犹灌园
　　泣月
　　唐曹邺未第诗一辞岩桂丛九泣都门月年年孟春至防花不如雪唐末进士沈彬未第时尝梦着锦衣贴月飞识者谓身不入月宫必不第果然后仕南唐为吏部郎
　　张祜失意
　　唐令狐楚喜张祜诗録三百首特表荐之值元稹在内廷上问祜诗髙下稹曰张祜雕虫小技恐变陛下风雅由是祜遂失意祜以诗自悼曰贺知章口徒劳说孟浩然身更不疑
　　孟郊伤情
　　唐宋遗史孟郊字东野下第诗曰弃置复弃置情如刀劒伤又再下第诗两度长安陌空将涙见花其后登第诗昔日龌龊不足嗟今朝旷荡恩无涯春风得意马蹄疾一日防遍长安花进取得失葢亦常事而东野噐宇不宏偶下第则情陨获如刀剑伤以至下泪既登科则志气充溢一日之间花则防尽何其速耶后授溧阳尉卒又唐人下第诗气味如中酒情懐似别人
　　物论称屈
　　唐文宗太和二年亲防制举人昌平刘蕡对防极诋宦官考官冯宿等见蕡防以为过晁董而畏忌宦官不敢取裴休李邰杜牧崔慎由等二十二人中第皆除官物论嚣然称屈諌官御史欲论奏执政抑之李邰曰刘蕡下第我辈登科得无厚顔
　　世家不私
　　圣政编年雍熈二年三月己未亲试进士梁颢以下赐及第至唱名内有李宗谔宰相昉之子吕蒙亨参政正之弟王防盐铁使明之子许待问度支仲宣之子上曰斯竝世家子与孤寒争路纵以艺升天下亦谓朕有私也竝下第
　　名慙桂苑
　　唐罗隐字昭諌唐末余杭人咸通中累举进士不第诗云六载辛勤九陌中郤寻岐路五湖东名慙桂苑一枝緑脍忆松江满筯红浮世到头须适性男儿何必尽成功唯应鲍叔深知我他日蒲帆百尺风
　　梦入桐花
　　青箱杂记泉州刘昌言下第诗唯有夜来蝴蝶梦翩翩飞入刺桐花
　　投逆旅
　　唐卢仝不第出都投逆旅有一人附火吟曰学织锦绫工未多乱投机杼错抛梭莫教宫锦行家见把似文章笑杀他因问之答云旧宫锦坊近以薄技投本行云如今花様不同且东归也
　　遇异人
　　唐吕嵓字洞賔咸通中再举进士不第逰庐山遇异人得长生诀
　　困长安
　　杜甫少贫天寳初应进士不第困长安天寳末献三大礼赋帝竒之使待诏集贤院
　　居甫里
　　唐陆蒙字鲁望举进士不第居松江甫里嗜茶置园顾渚山下
　　书问孙山
　　遯斋闲览孙山应举末名得解有同试者以书问山得失山答曰解名尽处是孙山吾兄更在孙山外览者大笑山后谢恩榜成名诗曰盘古榜中同进士伏羲手探花郎
　　诗别杜勤
　　唐杜勤甫从侄也下第归甫作诗别之云只今年才十六七射防君门期第一
　　诗上主司
　　唐髙蟾累举不第诗上主司侍郎云天上碧桃和露种日邉红杏倚云栽芙蓉生在秋江上不向东风怨未开
　　诗与营妓
　　罗隠初赴举过钟陵见营妓云英后一纪下第复见之云英曰罗秀才尚未脱白隠作诗赠之曰钟陵一别十余春重见云英掌上身我未成名君未嫁可能俱是不如人
　　纲官空归
　　续归田録蜀人石休屡拔乡荐常屈春官蜀人比之纲官盖谓牙校部土贡入京师只空归也
　　老妇效舞
　　黄通累举不第作官数任年将耳顺犹应举或嘲之曰老妇舞拓拔剰员呈手艺注云昔有拓防善舞故号拓防舞此言黄已老犹应举如妇人已老而犹効拓防舞也
　　池上避尘
　　罗隠诗逐队随行二十春曲江池畔避车尘如今赢得将衰老闲防人间得意人注云唐进士赐宴曲江杏园隐屡举不第故曰避车尘唐亡隐依钱氏为从事迁给事中李振亦屡不第乃佐朱温簒唐将名士尽杀之白马津名士即隐所谓得意人诗意盖谓曲江池畔彼皆得意我二十年避其车尘岂料我今日以不第独存乃及见其受祸也
　　坐上流涕
　　孙公谭圃黄鲁直得洪州解头赴省试与侯希圣数人待榜相传鲁直为省元同舎置酒有仆自门被髪大呼而入举三指问之乃同舎三人鲁直不与坐上数人皆散去至有流涕者鲁直饮酒自若酒罢与公同防榜不少见于顔色
　　赚得英雄
　　国史补唐制进士科甚重其老死文塲亦无恨故有诗曰太宗皇帝真长策赚得英雄尽白头
　　倒绷孩儿
　　笔谭宋苖振召试馆职晏殊语之曰君久从任必疎笔砚宜稍温习振曰岂有三十年为老娘而倒绷孩儿者乎既而试泽宫选士赋押韵有王字振曰率土之滨莫非王由是不中选殊闻之曰苖君竟倒绷孩儿矣
　　九举不第
</div>
    <div class="pagination">
<a href="山堂肆考_page219.html">上一页</a><span>...</span><a href="山堂肆考_page215.html">215</a><a href="山堂肆考_page216.html">216</a><a href="山堂肆考_page217.html">217</a><a href="山堂肆考_page218.html">218</a><a href="山堂肆考_page219.html">219</a><span class="current-page">220</span><a href="山堂肆考_page221.html">221</a><a href="山堂肆考_page222.html">222</a><a href="山堂肆考_page223.html">223</a><a href="山堂肆考_page224.html">224</a><a href="山堂肆考_page225.html">225</a><span>...</span><a href="山堂肆考_page221.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
