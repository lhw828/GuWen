<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 93 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 93 页/共 111 页
  </h1>
  <div class="content">
   鼈跛鼈【丨丨讵能踊伊予何所拟韩】类鼈【已看能丨丨栁】
　　车螯【附　蚝　蛤蜊　螺蚌　蚶子　淡菜】
　　格物总论【车螯大蛤也一名蜄能吐气为楼台海中春夏间依约岛溆常有此气蚝即牡犡其初生海岛边如拳石四面渐长有髙一二丈者巉岩如山每一房内有肉一片海夷以斧楔取殻烧以烈火蚝即启房挑取其肉趂墟市以易醑蛤蜊螺蚌蚶子淡菜一类也淡菜江浙人谓之殻菜】
　　诗集臑酒炙【宋庐陵王义真居武帝忧使左右买鱼肉珍差于斋内别立厨帐防长史刘湛入因命丨丨丨车螯湛正色曰公当今不宜有此设义真曰旦甚寒长史事同一家望不为异酒至湛起曰既不能以礼自处又不能以礼处人】充口食【何侈于食味前必方丈后稍欲去甚者犹食白鱼防脯糖蟹以为非见生物拟食蚶蛎使门人识之学生钟悦曰防鱼就脯骤见屈伸蟹之将糖躁扰弥甚仁人用意深懹此怛至于车螯蚶蛎眉目内阙惭混沌之竒犷殻外缄非金人之慎不悴不荣曽草木之不若无馨无臭与瓦磔其何殊故宜长丨庖厨永为丨丨南史】
　　蚝何食【见上注】
　　蛤蜊卢敖食【丨丨游阙在北海至防谷之上见一士深目而凖渠头而鸢肩轩轩然迎风而舞顾见敖慢然而下其臂遁乎碑下敖往视之方卷龟殻而丨蛤蜊敖曰敖少好游背羣离党观于六合之外夫子可与敖为友矣若士傲然笑曰我方南游乎罔防之野北息乎沉黙之乡西穷防之里东贯鸿蒙之光其外犹有沉沉之泥下无地上无天吾能往来子处矣吾与汗漫游于九垓之上乃举臂耸身入云中敖仰视曰吾比夫子犹黄鹄与壤虫也终日行不离咫尺而自以为逺不亦悲哉敖燕人秦皇召为博士使求仙淮南子】昭畧食【宋王融初为司徒法曹诣王僧祐因遇沈丨丨未相识昭畧屡顾盻谓主人曰是何年少融殊不平谓曰仆出于扶桑入于旸谷照耀天下谁云不知而卿此问何也昭畧云不知许事且丨蛤蜊】被甲者谢【曽鲁公好放生以蚬蛤之类人所不放而活命之多也一日梦被甲者数百人前诉既寤而问其家乃有恵蛤蜊数者即遣人放之夜复梦丨丨丨来丨东轩録】
　　螺张口而至【南康有女采螺为业夜宿亭上有风雨声见众螺丨丨丨丨乱噉其肉明日唯有骨在焉因号其地为螺亭南康记】出足而行【卫瓘太康永熈中家人炊饭堕地尽化为螺丨丨丨丨瓘终见诛世说】
　　蚌蚌谓鹬【赵且伐燕苏代为燕将谓赵恵王曰川蚌方出曝而鹬啄其肉蚌合而拑其啄鹬曰今日不雨明日不雨即有蚌脯丨亦丨丨曰今日不出明日不出必见死鹬战国防】蚌有珠【亷州边海中有洲岛岛上有大池谓之珠池每年脩贡珠戸入池皆采老丨剖而取珠珠如豌豆大常珠也如弹丸者亦时丨得径寸照室之丨卒不可遇也岭表异録】
　　蚶改名瓦垅【蚶子葢蚌蛤之类也顷卢尚书移镇岭南丨丨丨丨子以其殻上有棱如瓦垅故名焉同上】
　　淡菜諌进淡菜【唐元和中岭南节度使崔咏卒宰臣奏拟皆不可上谓裴度曰尝有丨丨海蛤丨丨者词甚忠正卿可求此人度出以访人或有言孔戣谏者度即日以闻乃召之唐书】度知淡菜【孙元宪诗晓厨烹淡菜春杼织橦花牛翰林曰吾子丨丨丨非雅物也北梦言】
　　诗集素唇锦背【丨丨紫丨丨浆味厌蚶菜海客穿海沙拾贮寒潮退王都有美醖此物实当对相去三千里贵力致以配翰林文章宗炙鲜尤所爱旋折旋沽饮酒船如落埭殊非北人宜肥羊噉脔块梅都官】紫殻玊肤【殊官新沐浄琼沙石鼎初燃防井花丨丨旋开微滴酒丨丨莫熟要鸣牙长施金线成双美更擘糟丘并一家老子宿酲无解处半杯羮后半杯茶杨廷秀食车螯】斑斓防生花【累累盘中蛤来自海之涯坐客初未识食之先咨嗟五代皆乖隔九州如剖东南限淮海邈不通夷华于时北州人饮食陋莫加鸡豚为异味贵贱无等差自从圣人出天下为一家南产错交广西珍当卭巴水战每连舳陆输动盈车溪潜好毛髪海怪雄须牙岂惟贵公侯闾巷饱鱼虾此蛤今始至其来何晚邪螯娥闻二名久见南人夸璀璨殻如玊丨丨丨丨丨含浆不肯吐得火遽已呀共食惟恐后争先屡成哗但喜美无厌岂思来甚遐多惭海上翁辛苦斵泥沙欧阳永叔初食车螯】
　　蚝相粘为山【蚝丨丨丨丨百十各自生韩退之初南食贻元恊律】蕃息依江【薄官游海乡雅闻静康蚝宿昔思一饱饡灼若未髙传闻巨浪中碨礧如六鼇亦复有细民并海施竹牢采掇种其间冲激恣风涛咸卤与日滋丨丨丨丨臯中厨烈熖炭燎以菜与蒿委质已就烹键闭犹遁逃稍稍窥其戸青襴流玉膏人言噉小鱼所得不偿劳况此铁石顽解剥烦锥刀戮力效一割功烈才牛毛若论攻取难饱食未为饕秋风鲈脍丝霜日持蟹螯脩靶踏羊肋巨脔剸牛尻盘空筯得放羮尽釡可轑等是暴天物快意亦魁豪味虽可口腹美不易易遭抛之还土人谁能析秋毫梅圣俞食蚝】怀玊深藏【蓬山侧畔屹蚝山丨丨丨丨万壑间也被酒徒勾引着荐他樽俎解他顔杨廷秀食蛎房】
　　蛤蜊闭口不论事【饮者怜渠有典刑见渠借筯眼偏青平生丨丨丨丨丨晚嵗枮肠永独醒杨廷秀酒蛤蜊】下盐伤正味【倾来百颗却盈奁剥作杯羮本属懕莫遣丨丨丨丨丨不曽着蜜若为甜雪楷玊质全身莹金縁氷钿半缕纎更浙香粳轻糁却发挥风韵十分添食蛤蜊采糁羮】


　　古今合璧事类备要别集卷八十七
　　钦定四库全书
　　古今合璧事类备要别集卷八十八
　　宋　谢维新　撰
　　水族门
　　蟹【附　蝤蛑　蟛　鲎】
　　格物总论【蟹八足二螯大者箝角两出足节屈曲行则旁横今淮海京东河北陂泽多有之雄曰狼螘雌曰博带取无时独螯独目及两目相向者不可食然其族类最多六足者名蛫音跪四足者名北皆有大毒濶殻而多黄者名防其螯最锐断物如芟刈焉扁而最大后足濶者为蝤蛑一名蟳岭南人谓之拨棹子以后脚形如棹也随潮退殻一退一长其大者如升小者如盏楪两螯无毛所以异于蟹其为至强一螯大一螯小者名拥劔又名桀歩常以大螯鬭小螯食物一名执火以其螯赤故也其最小者名彭螖吴人语讹为蟛尔雅云螖蠌小者蟧郭璞云即彭螖也似蟹而小蟛蜞亦其类也食之误人矣鲎大者如扇牡牝相随牝无目得牡而行牡去牝死以骨及尾尾长二尺生南海】
　　事类外刚【易之离象曰为鼈为蟹为嬴为蚌为龟孔頴达注以其刚在丨也易】侧行【梓人为簨簴别叙小虫蟹属以为雕琢郑康成注刻画祭器博庶物也贾公彦疏今人谓之螃蟹以其丨丨也周礼】败漆【蟹丨丨淮南子】集防【黄及螯烧烟可丨丨于庭本草注】用心躁【蟹六跪而二螯非虵蟺之穴无所寄托者丨丨丨也荀子】用心二【蟹之郭索后蚓黄泉范明叔云虽有郭索多足之蟹不如无足之蚓者以其丨丨之丨也扬雄太】无肠公子【山中丨丨丨丨者蟹也抱朴子】横行介士【吴俗有虾荒蟹兵之语葢取其被坚执锐嵗或至则乡人以为兵证又云出师下砦之际忽见蟹则呼为丨丨丨丨以权安众又云今之采捕者夜则燃火以照咸附明而至焉蟹谱】腹内稲芒【蟹八月丨丨有芒芒真丨丨也长寸许向东输与海神未输芒不可食杂俎】腹中小蟹【腹蟹水母目虾松陵集注云似蜯有一小蟹在丨丨同琐出求食蟹或不至馁死所以淮海人呼为蟹奴郭景纯江赋】蟹则有匡【成人有其兄死而不为衰者闻子臯将为成宰为衰成人曰蚕则绩而丨有匡范则冠而蝉有緌兄则死而子臯为之衰孔頴达云蟹背殻似匡记檀弓】蟹不遗种【越王勾践召范蠡曰吾与子谋呉蠡曰未可也今其稲丨丨丨丨其可乎对曰天应至矣人事未尽也吾姑待之】毕卓左持【晋丨丨尝谓人曰丨手丨蟹螯右手执酒杯拍浮酒池中足乐一生矣】王伦见恶【晋解系与赵丨丨同讨叛时伦信用佞人孙秀与系争军事更相表奏朝廷知系守正不挠而召伦还系表秀等以谢氐不从后伦秀以宿憾收系兄弟梁王彤救系等伦曰我于水中见蟹且丨之况此人兄弟轻我邪遂害之】何曽糟蟹【见前车螯蚶注】韩滉畵蟹【唐丨晋公丨善丨以张僧繇为之师善状人物异兽水牛等尤妙于螃丨】嗜蟹补外【国初通判常与知州争权每云我是郡监往者有钱昆者余杭人也浙人丨丨常求丨丨郡人问其所欲曰但得有螃蟹无通判处则可至今人以为口实归田録】置蟹不食【仁宗内宴十门分各进馔有新蟹一品二十八枚帝曰吾尚未尝问直几钱左右对直一千帝不恱曰数戒汝軰为侈靡一下箸为钱二十八千吾不忍也置不食闻见録】聚以横行【仆射严续初以位髙寡学为时所鄙江丈蔚作蟹赋讥之曰外视多足中无寸杨口里雌黄每失途而相煦胷中戈甲常丨众丨丨丨湘山野録】过却便没【社相苦痰嗽性嗜蟹人或止之荅云痰嗽发犹有时螃蟹丨丨丨丨杂志】悬蟹辟疟【关中无蟹秦人家收得一干蟹土人怖其形状以为怪物每人家有病疟者则借去丨门戸往往遂差不但人不识鬼亦不识也笔谈】藏蟹不沙【淮南人丨盐酒丨凡一器数十蟹以皂防半挺置其中则可藏之经嵗丨丨归田録】
　　蝤蛑一蟹不如【陶谷奉使吴越忠懿王宴之因食蝤蛑询其族类忠懿命自蝤蛑至蟛蜞凡十余种以进谷曰真所谓丨丨丨丨一蟹圣宋掇遗】
　　蟛蟹资养【晋夏统养亲以孝闻或至海边拾丨丨以丨丨】蟛所误【晋蔡谟字道明初渡江见蟛蜞大喜曰蟹有八足加以二螯令烹之既食吐下委顿方知非蟹后诣谢尚而说之尚曰卿读尔雅不熟几为勤学死】陆龟蟹志【蟹水族之微者其为虫也有籍见于礼经载于国语杨雄太辞晋春秋劝学等篇考于易象为介类与鱼鼈刚其外者皆干之属也周公所谓旁行者欤参于乐録食疏蔓延乎小说其智则未闻也惟左氏纪其为灾子云讥其躁以为郭索后蚓而已蟹始窟穴于沮洳中秋冬交必大出江东人云稲之登也率执一穂以朝其魁然后从其所之蚤夜觱沸指江而奔渔者纬萧承其流而障之曰蟹断　断　其江之道焉尔然后奔纷越轶遯而去者十六七既入于江则形质寖大于旧自江复趋于海如江之状渔者又断而求之其越轶奔去者又加多焉既入于海人亦异其称谓矣呜呼穂而朝其魁不近于义耶舍沮洳之江海自微而务着不近于智耶今之学者始知得百家小说而不知孟轲荀杨之道或知之又不汲汲于圣人之言求大中之要何也百家小说沮洳也孟轲荀杨圣人之渎也大籍者圣人之海也茍不能舍沮洳而求渎以至于海是人之智反出虫下能不悲夫吾是以志蟹】傅嘉祐蟹谱【蟹水虫也其字从虫旴鬼反亦曰鱼属故古文从鱼作以其外骨则曰介虫取其横行目为螃蟹焉骨眼蜩腹防脑鲎足其爪类拳丁其螯类执钺其跪又皆外刺性复多躁或编诸绳缕或投诸笭箵则引声噀沬必死方已类皆育生于济郓者其色绀紫出于江淛者其色青白小者谓之蟛蜞中者谓之蟹匡长而锐者谓之防音截大者谓之蝤蛑虽皆有佳味独蟹参于药论耳明越溪涧石穴中亦出小蟹其色赤而坚俗呼为石蟹与生伊洛者无异靥圆多腴而夺之脐长多足而与之虾其生于盛夏者无遗穂以自充俗呼为芦根蟹谓其止食茭芦根小而味腥至八月则蜕形已蜕而形寖大秋冬之交稻粱已足各腹芒走江俗呼为药蟹最号肥美由江而纳其芒于海中之魁遇氷雪则自伏淤淀不可得矣今人设防具以按酒者此特为之先置焉江淮间尚推重如此况非所育之地乎何曽食疏君食檄虞悰饮食亦未必不珍此味也虞悰南史有传但名存而实亡此为恨耳又曰蟛蜞者二月三日之盛出于海涂呉俗尤所嗜尚嵗或不至则指为禁烟谓非佳节也今之通泰其类实繁然有同蟛差大而毛好耕穴田亩中谓之蟛蜝毒不可食晋蔡道明误食之几死尤宜慎辨也及多生于陂塘沟港秽杂之地往往因雨则濒海之家列阵而上填砌縁屋虽驱拂之不去也】傅嘉祐蟹十二种论【文登吕亢多识草木虫鱼守官台州临海命工作蟹图凡十有二种一曰蝤蛑乃蟹之巨者两螯大而有细毛如苔八足亦皆有防毛二曰拨掉子状如蝤蛑螯足无毛后两小足薄而防濶类人之所食者然亦颇异其大如升南人皆呼为蟹八月间盛出人采之与人鬬其螯甚巨往往能害人三曰拥劔状如蟹而色黄其一螯偏长三寸余有光四曰蟛螖螯微毛足无毛以塩藏而货于市尔雅曰蟛蠌小者蟧云小蟹也蠌音泽蟧音劳吴人呼为蟛捜神记言此物尝通人梦自称长卿今临海人多以长卿呼之五曰竭朴大于蟛螖殻黒斑有文章螯正赤常以大螯障目小螯取食六曰沙狗似蟛螖壤沙为穴见人则走屈折易道不可得七曰望潮殻白色居则背坎外向潮欲来皆出坎举螯如望不失常期八曰倚望亦大如蟛螖居常东西顾睨行不四五又举两螯以足起望惟入穴乃止九曰石蜠大于常蟹八足殻通赤状若鹅卯十曰蜂江如蟹两螯足极小坚如石不可食十一曰芦虎似蟛蜝正赤不可食十二曰蟛蜞大于螖小于常蟹吕君云此皆常所见者北人罕见故绘以为图又南商言海中鼊岛之东一岛多蟹种类甚异有虎头者有翅能飞者有能捕鱼者有殻大兼尺者以非亲见故不画李履中得其一本为作记予家楚宦游二浙闽广所识蟹属多矣亦不悉与前说同而所谓黄甲白蟹蟳蠘诸博吕图不载岂名谓或殊乎故纪其详以示博雅者】杨廷秀糟蟹赋【杨子畴昔之夜梦有异物入我茅屋其背防而防其脐小而白以为龟又无尾以为蚌又有足八趾而只形端立而旁行唾杂下以成珠臂双怒而成兵寤而惊焉曰是作祥也召巫咸卦之遇坤之解曰黄中通理彼其韫者欤雷雨作解彼其名者欤羡海若之黔首冯夷之黄玉者欤今日之获不羽不鳞奏刀而玊明披腹而金生使营糟丘义不独醒是能纳夫子于醉乡脱夫子于愁城夫子能亲释其堂阜之防俎豆于仪狄之朋乎言未既有自豫章来者部署其徒趋跄而至矣竭入视之郭其姓索其字也杨子迎劳之曰汝二淛之裔耶九江之系耶松江震泽之珍异海门西湖之风味汝故无恙耶小之为彭越之族大之为子牟之类尚与汝相忘于江湖之上耶于是延以上客酌以大白曰微吾天上之故人谁遣汝慰吾之岑寂客复酌我我复酌客忽乎天髙地下之不知又焉知二豪之在侧江西赵子宜饷糟蟹风味絶胜作此以谢之】廷秀后赋【司徒道明来自洛师至止江湄逢一湖海之仙貌肖乎晋时之解扬而其怒有赫骨像乎汉之彭越而其圜中规独爱其二执戈者前矣视其趾二四而有踦意以为吴中介士郭先生也不知其姓则彭其字则蜞也亟携其手而上曰吾自渡江以来取友不少矣如孔之金如玊之琼吾皆得而友朋如魏之玉如庾之谷吾皆得而欵曲夫子安在何相见之暮而不夙也于是齿牙嗜焉胷怀寄焉与之一饮一食而同醉焉夜半客起若有所刺者司徒腹心岑岑若有所者诘朝下逐客之令屏之阳侯之遐裔焉他日以天子之命作牧于豫章幕府　　延见俊良望见一客又似乎彭越与解扬命典谒者曰是阙　我而几我伤者矣予不汝杀世阙无黄祖其生致之于遡　　上之杨子杨子方晚饮闻其至揖而进之曰吾有二友惟阙　生与尔索郭老夫与之同死生不减顔氏子之乐彼也阙游尔之久予云邈何相忘江湖莫我肯顾也何使清风阙　　思元度也尔之徳吾能言之洗手奉职徳之上也就汤阙　　　次也餔灵均之糟卧吏部之瓮徳斯为下矣客于是阙　　　圜视而颦谢曰士固有以赝乱真以逺间亲圣而受围肖乎形也孝而投杼同乎名也仆之主公昔为彭为郭今以郭为彭不遇蔡司徒幸遇杨子云愿借先生苍颉之篇与太后蚓之文详注尔雅彭郭之异族庶解嘲于司徒之门昔子宜漕江西饷予糟蟹予为赋之江西蔡师定天复饷生蟹风味十倍秀因再为之赋】
　　诗集横行【未游沧海早知名有骨还从肉上生莫道无心畏雷电海龙王处也丨丨杜牧咏螃蟹】失伴【绀甲青匡菭染衣岛夷初寄北人时离居定有石帆觉丨丨惟应海月知族类分明连形容好个似蟛蜞病中无用双螯处寄与夫君左手持皮日休病中有恵海蟹转寄鲁望】骨似含春【药杯应阻蟹螯香却乞江边采捕郎自是杨雄知郭索且非何敢餦餭丨清犹丨丨丨霭沬白还疑带海霜强作南朝风雅客夜来偷醉早梅傍陆龟酬袭美见寄海蟹】口能嘘沬【年年收稲卖江蟹二月得从何处来满腹红膏肥似髓贮盘青殻大如杯定知有丨丨丨丨休信无心便畏雷幸与陆机还往熟每分吴味不嫌猜梅圣俞呈吴正仲遗活蟹】风味可人【海馔糖蟹肥江醪白蚁醇每恨腹未厌夸谈口生津三嵗在河外霜脐常食新朝泥看郭索暮鼎调酸辛趋跄虽入笑丨丨最丨丨忆观淮南夜火攻不及晨横行葭苇中不自贵其身谁怜一网尽大去河北民鼎司费万钱玊食罗常珍吾评扬州贡此物真絶伦山谷次韵师厚食蟹】酥片蒲螯【横行湖海浪生花糟粕招邀到酒家丨丨丨丨凝作玉金穰镕腹未成沙杨廷秀糟蟹】天上三辰次【怒目横行与虎争寒沙奔火祸胎成虽为丨丨丨丨丨未免人间五鼎烹黄山谷】华堂一座倾【觧防丨丨丨丨丨忍看支解见姜橙东归起为鲈鱼脍未敢知言许季鹰山谷】蝤蛑半殻含黄【溪边石蟹小如钱喜见轮囷赤玊盘丨丨丨丨宜防酒两螯砍雪劝加餐蛮珍海错闻名久怪雨腥风入座寒堪笑呉兴馋太守一诗换得两尖团坡集丁公黙送蝤蛑】
　　鲎骨眼【鲎实如恵文丨丨相负行韩初南食贻元协律】珠胎【忽有瓶罂至卷将江海来霜冻龟殻红雾染丨丨鱼酢兼虾鲊奴才更婢才平章堪一饭断送更三杯杨廷秀鲎醤】

　　古今合璧事类备要别集卷八十八
　　钦定四库全书
　　古今合璧事类备要别集卷八十九
　　宋　谢维新　撰
　　虫象门
　　蛇
　　格物总论【蛇按本草山海经尔雅等书腹行数种或青或赤或黄或白或黒或白黒相间或金色或银色或黒质白章或方胜白花纹又有头斑而身赤者有青黒色者有大仅如指者有两头者有人面者有当中有约头毒尾良者有形似鳢鱼头若鼍头尾圆无鳞者有迳三二围长十许丈而能吞鹿者有博三寸首大如擘有牙最毒者又有细颈大头色如文绶纹纹间有毛如猪鬛鼻上有针者遽数之不能终其物也然本毒虫有无毒者本鳞虫有无鳞者鼻本皆向下而有鼻向上生者犹未也有所谓蝮有所谓虺有所谓带有所谓蟒有所谓螣蛇螣蛇龙属能兴云雾蟒蛇中最大者故曰蟒玊带小蛇也虺与蝮又自一种蝮黄黒色黄颔尖口毒最烈虺形短而扁毒不减于蝮今一种形一类于蛇浮游水上不伤人其名曰蛇婆此蛇之大畧也】
　　事类吞象【巴蛇丨丨三嵗而出其骨山海经又一蛇丨丨蛇大若何楚辞】吞鹿【蚺蛇长十丈尝丨丨鹿消尽乃绕树出骨本草注药性论】蚿怜【丨丨蛇曰吾以众足行而不及子之无足荘子】蛆甘【蝍丨丨带注蝍蛆吴公也带小蛇蝍蛆喜食其眼荘子】昆仑蛇【丨丨山周三万里丨绕之三周长九万里中记】常山蛇【率然者丨丨之丨也击其首则尾至击其尾则首至击其中则首尾俱至孙子】鷣鸟食【巴之蛇百类云云丨丨能丨其小者元稹集】吴公禁【南人入山皆以竹管盛活丨丨知有蛇之地便动作于管中如此则草中便有蛇也吴公见蛇能以气丨之蛇即死】雄黄辟【昔负丘多大蛇又生好药黄帝将登焉广成子教之佩丨丨而蛇皆去并抱朴子】驱蛇放菹【当尧之时水逆行汜滥于中国蛇龙居之民无所定下者为巢上者为营窟云云使禹治之禹掘地而注之海丨丨龙而丨之丨水由地中行江淮河汉是也孟滕文公下】梦蛇生女【斯干宣王考室也吉丨维何维虺维丨大人占之维虺维蛇女中之祥乃丨丨子载寝之地诗】蛇鬬南门【内蛇与外丨丨于郑丨丨中内蛇死六年而郑厉公入杀郑子申繻曰妖由人兴人无衅焉妖不自作弃常则妖兴也左】蛇出泉宫【有丨丨丨丨出入于国如先君之数秋声姜薨遂毁泉台注公以为丨妖所丨而声姜薨故坏之左文十六】击蛇伤肱【逢丑父寝于轏中蛇出于其下以肱丨之伤而匿之故不能推车而及左成二年】畵蛇添足【见愚拙门】为蛇荐食【呉丨封豕长丨丨丨上国】生蛇祸女【叔向之母妒叔虎之母美而不使其子皆谏其母曰深山大泽实生龙蛇彼美余惧其丨龙丨以丨丨女敝族也左襄十二年】见两头蛇【孙叔敖为儿时出游丨丨丨丨杀而埋之归泣白母曰儿闻丨丨丨丨者必死恐后人见乃杀而埋之母曰尔有隂徳必有阳报徳胜不祥仁除百祸汝无忧矣敖后为楚相列子】斩当道蛇【汉祖夜行至大泽中前行者还曰有大蛇当道髙祖曰壮士行何畏乃防劔丨之后人至者见一老妪哭曰吾子白帝子也化为蛇丨丨今为赤帝子所杀妪忽不见本纪】冯绲之祥【丨丨发绶笥有二赤蛇分南北走卜云此吉祥也君当为边将以东为名后果为大将军辽东太守风俗通】窦氏之祥【窦武母产武并蛇送之山林后母卒而蛇至以头叩棺涕泣顷方去人以为丨丨丨丨捜神记】寄奴所射【宋武帝微时伐荻新洲射大蛇长数丈伤明日复往闻杵臼声觇数青衣童子捣药问故荅曰我王为刘丨丨丨丨今合药傅之帝曰王何神不致荅帝叱之皆散得药时人因名此草为刘丨丨白氏帖】虞愿不杀【齐丨丨为晋安太守郡旧出蚺蛇胆可为药有饷愿者愿不忍杀放三十里外经宿复来故处愿使送他处又复归论者以为仁心所致也同上】见蛇垂头【杜预为荆州刺史时有燕集大醉预闭独眠外闻中呕吐其声甚苦有小吏开戸看之止丨床上有一丨丨丨床边吐都不见人世说】梦蛇入腹【五代范延光为天雄军节度使延光尝丨大丨自脐丨其丨半入而掣去之问门下术士张生张生赞曰蛇龙类也龙入腹中王者之兆也由是颇蓄异志】如牛而吼【隋李宻王世充领兵讨之夜有斑蛇长丈余向寝屋作声丨丨丨丨执杖者斩之明日战大溃匹马归国】逐防而惊【唐太宗屯栢壁常欲觇敌濳军逺掠骑皆四散太宗与一甲士登丘而睡俄而贼兵四面云合防有蛇丨丨丨甲士丨起因见贼至遽白太宗遂俱上马驰百歩为贼所及发大羽箭射之殪其骁将贼骇乃退当时以为神异】蛇垂楯上【鱼朝议周询知安州一日宴于园中园吏见大丨丨栏丨丨就视之乃周询醉而假寐也于寿亦尝言周询于相法为蛇形】蛇盘鼓上【蔡君谟知福州以疾不视事者累日每夜中即梦登鼔角楼凭鼓而睡通判有怪鼓角将累日不打三更者因对数夜有大丨丨据丨丨不敢近君谟既愈与通判言所梦正与鼓角将所说同人遂以为丨精并东斋记事】栁宗元捕蛇者说【永州之野产异蛇黒质白章触草木尽死以囓人无御之者然得而腊之以为饵可以已大风挛闾縁切踠于逺切瘘音漏疠音励去死肌杀三虫其始太医以王命聚之嵗赋其二募有能斩之者当其租入永之人争奔走焉有蒋氏者専其利三世矣问之则曰吾祖死于是吾父死于是今吾嗣为之十二年几死者数矣言之貌若甚慼者余悲之且曰若毒之乎余将告于莅事者更若役复若赋则何如蒋氏大慼汪然出涕曰君将哀而生之乎则吾斯役之不幸未若复吾赋不幸之甚也向吾不为斯役则久已病矣自吾氏三世居是乡积于今六十嵗矣而乡邻之生日蹙弹其地之出竭其庐之入号呼而转徙饥渴而顿踣音匐僵也触风雨犯寒暑呼嘘毒疠往往而死者相借也曩与吾祖居者今其室十无一焉与吾父居者今其室十无二三焉与吾居十二年者今其室十无四五焉非死则徙尔而吾以捕蛇独存悍吏之来吾乡呌嚣虚娇切亦作遨乎东西隳突乎南北哗然而骇者虽鸡犬不得宁焉吾恂恂而起视其缶而吾蛇尚存则弛然而卧谨食之时而献焉退而甘食其土之有以尽吾齿葢一嵗之犯死者二焉其余则熙熙而乐岂若吾乡邻之旦旦有是哉今虽死乎此比吾乡邻之死则已后矣又安敢毒耶余闻而愈悲孔子曰苛政猛于虎也昔尝疑于是以蒋氏观之犹信呜呼孰知赋敛之毒有甚是蛇者乎故为之说以俟夫观人风者得焉】栁宗元宥蝮蛇文【吾悲夫天形汝躯絶翼去足无以自扶曲膂屈胁惟行之纡目兼蜂虿色混泥涂其颈蹙耎其腹次且褰鼻钩牙穴出榛居蓄怨而蟠含毒而趋志蕲害物隂蠧潜狙汝之禀受若是虽欲为鼃为螾焉可得已凡汝之为恶非乐乎此縁形役性不可自止草揺风动百毒齐起首拳脊努呥舌揺尾不足其凶若病乎已世皆寒心我独悲尔吾将薙吾庭葺吾楹窖吾垣严吾扃俾奥草不植而冗隟不萌与汝异涂不相交争虽汝之恶乌得而行噫造物者胡甚不仁而巧成汝质既禀乎此能无危物贼害无辜惟汝之实隂阳为戾假汝忿疾余胡汝尤是戮是抶宥汝于野自求终吉彼樵防持芟农夫执耒不幸而遇将除其害余力一挥应手糜碎我虽汝活其恵实大他人异心谁释汝罪形既不化中焉能悔呜呼悲乎汝必死乎毒而不知反讼其内今虽寛焉后则谁赉隂阳尔造化尔道乌乎在可不悲欤】诗集螫手【蝮蛇苦丨丨壮士疾解腕杨贯】喷人【巴蛇千种毒其最褰鼻蛇掉舌翻红防盘身蹙白花丨丨竖毛发饮浪拂泥沙欲学叔敖瘗其如多似麻元稹】大泽多【丨丨丨龙蛇李】袄雾毒【越岭南濵海武都西防戎雄黄假名石鷣鸟逺难笼讵有隳肠计应无破脑功巴山昼昏黒丨丨丨蒙蒙元稹】穴我居【二物丨丨丨嵗月亦以老一朝双擒获蜿蜿出幽草安行免噬囓敢望吐珠报已月不杀蛇昔贤有遗告张文潜所居堂后北廊下获二蛇一小赤长二尺许一大黒长七尺围四五寸尾可贯首尽放之】
　　蚯蚓
　　格物总论【蚯蚓生平土今所在平泽臯壤地中皆有之食细土白颈者是其老且大者也一名螼　　　蚓一名防蟺一名土龙一名螳螾一名曲蟺一名朐防皆此物也其屎呼为蚓蝼亦能应候而鸣】
　　事类蚓出【孟夏蚯丨丨】蚓结【冬至之日蚯丨丨并月令】饮黄泉【夫蚓上食槁壤下丨丨丨孟】食细土【其屎呼为蚓蝼丨丨丨无砂石本草注】大如虹【黄帝时螾丨丨丨世纪黄帝时见大螾土气胜故其色尚黄吕氏春秋】森如箭【陈后主时隋军至江蚯蚓尽出丨丨植丨陈氏水乡蚯蚓土虫象陈氏自称土徳尽出明倾其窟穴以曲归直是嵗隋平陈五行记】改为郡【唐以开州盛山郡地多朐防虫丨丨朐防丨】东方虬蚯蚓赋【惟隂阳之播气实万类以成形有微虫之禀质应甲子而适生雨欲垂而乃见暑既至而先鸣乍逶迤而鳝屈或宛转而蛇行内乏筋骨外无手足任性行止物击便曲徒进退而皓首竟不知其所欲东西诘屈南北夤縁上食尘块下饮黄泉应轩辕土徳之王入蔡邕劝学之篇其体甚微其用至専墐泥涂以自保触盐滋而罔全岂造化之赋命信归之于自然】欧阳永叔杂记【蚓食土而饮泉其为生也简而易足然仰其穴而鸣若号若呼若啸若歌其亦有所求耶抑其求易足而自鸣其乐耶其生之陋而自悲其不幸耶将自喜其声而鸣其类耶岂其时至气作不自知其所以然而不能自止者耶何其聒然而不止耶吾于是乎有感】
　　诗集亦蟠鸣【蚯蚓在泥穴出缩常自盈龙蟠丨以丨龙丨亦以鸣自谓与龙比恨不头角生蝼蝈似相助草根无停声聒乱我不寐每夕但欲明天地且容蓄憎恶惟人情梅都官】独清亷【藁壤大牢俱有味可能蚯蚓丨丨丨王荆公】
　　蝘蜓【附　蝎虎】
　　格物总论【蝘蜓似蛇着四足一名蜥蝪一名蝾螈一名守宫一名蛇医一名石龙子一名山龙子有四种一大形纯黄色为蛇毉母一名蛇舅母次似蛇毉小形长尾见人不动名龙子次有小形而五色尾青碧可爱名蜥蝪并不螫人一种喜縁篱壁形小而黒乃言螫人必死亦未尝闻中人或名蛇师或名蝎虎或名蝾螈或又以为在草泽者名蝾螈在屋壁者名守宫也毉家五月采之】
　　事类盂下守宫【上尝使诸数家射覆置守宫丨丨射之皆不能中朔自赞曰臣尝受易请射之乃别布卦而对曰臣以为龙又无角谓之为蛇又有足是非丨丨即蜥蝪上曰善注原父曰守宫即人家屋壁中蝘蜓蝎虎者是也此物惟在屋壁戸间夜亦出葢用此得名尔前东方朔传】瓮内蛇医【王彦威镇汴夏旱李杞过汴因宴王以旱为言李醉曰欲雨甚易尔可求蛇医四头石瓮二枚每丨实以水浮二蛇医以木葢宻泥之置于闲所瓮前后设席烧香选小儿十嵗以下者十余令执小青竹昼夜更击其瓮不得少辍王如言试之一日两夜雨大注酉阳杂俎】
　　蝎虎代以蝎虎【熙宁中京师久旱按古法令坊巷以瓮贮水挿栁枝泛蜥蝪小儿呼曰蜥蝪蜥蝪兴云吐雾降雨滂沱放汝归去时蜥蝪不能尽得往往以蝎虎丨之入水即死小儿更曰寃苦寃苦我是蝎虎似恁昏沉怎得甘雨倦游杂记】
　　诗集伺飞虫【黄鸡啄蝎如啄黍间守宫称蝎虎闺中徼尾丨丨丨巧捷工夫在腰膂跂跂脉脉善縁璧陋质从来谁比数今年嵗旱号蜥蝪狂走儿童閙歌舞能衔渠水防氷雹便向蛟龙覔云雨守宫努力搏苍蝇明年嵗旱当求汝坡诗】食虿尾【跂跂有足蛇脉脉无角龙为虎君勿笑丨尽丨丨虫前人】
　　蜗牛【附　天水牛】
　　格物总论【蜗牛按释文小螺与尔雅所谓附羸螔蝓者是也有四角背上有肉负圆殻以行彼有二角其身止一叚肉而无殻者谓之蛞蝓又别一种也一名陵蠡一名土蜗一名附蜗又海边有一种大似蜗牛候螺蛤开常自出食螺蛤欲合已还殻中名寄居亦名寄生又一种全似蜗牛黄小后好縁桑叶因名曰縁桑螺博者宜辨之天水牛大黒甲虫皂角木五六月多此呼为天水牛】
　　事类国于蜗角【有丨丨丨之左丨曰蛮氏右角曰触氏争地而战伏尸数万逐北旬有五日而后反荘子】庐号蜗牛【见宅舎卑陋门注】
　　诗集蠧梁【蜗涎丨畵丨杜牧】成字【断墙着雨蜗丨丨欧】粘壁枯【腥涎不满腹聊足以自濡升髙不知休竟作丨丨丨苏子瞻】
　　天水牛穴枯桑【两角徒自长空飞不服箱为牛竞何事利吻丨丨丨并同上】










　　古今合璧事类备要别集卷八十九
　　钦定四库全书
　　古今合璧事类备要别集卷九十
　　宋　谢维新　撰
　　虫象门
　　蛙【附　虾蟆　蛤蟾蜍　蝌蚪】
　　格物总论【蛙虾蟆也数种有黒虎有防音旬黄有黄有蝼蝈有蟾蜍有山蛤其形各别虾蟆皮上腹下有黒斑防脚短能跳接百虫即不鸣呌黒虎身小黒觜脚小斑防黄斑色前脚大后腿小有尾子一条黄遍身黄色腹下有脐带长五寸分蝼蝈即夜鸣腰细口大皮苍黧色俗名田鸡蟾蜍形大背黒无防多磊其腹下有丹书八字头有肉角世传三足者妄也山蛤大而黄色多在山石中藏蛰能吞气饮风露不食杂虫其他又有鼃蝇长石螃蠼子之属然虾蟆大者名田父能食蛇蛇行田父逐之蛇不得去田父衔其尾久之蛇死尾后数寸皮不损肉已尽也世传蛇噉蛙今乃田父食蛇其说颇怪当是别有一种如此耳蝌蚪虾蟆子也曰活即师一名活东形圆有尾闻雷震则尾脱而脚生然皆不可止谓之蛙而不之辨】
　　事类掌去鼃【蝈氏丨丨丨黾焚牡蘜以灰洒之则死礼秋官】式怒蛙【楚王屡伐吴欲人之轻死也出见怒蛙乃为之丨从者曰奚敬于此曰为其有气故也韩非子】沈灶产蛙【赵襄子以尹铎有寛政于晋阳其心必和乃守晋阳后晋师围而灌之丨丨丨丨民无叛意】拾塼投鼃【燕太子丹自喜得荆轲永无秦忧日与轲之东宫临池而观轲丨丨丨丨太子令人奉金丸进之史】蹶则灭跗【公孙龙问于魏牟曰龙少学先生之道合同异离坚白自今为至达今闻荘子之言茫然异之敢问其方公子牟隐几太息仰天而笑曰子独不闻夫塪井之蛙乎谓东海鼈曰吾乐与吾跳梁乎井榦之上入休乎缺甃之崖赴水则接腋持頥丨泥丨没足丨丨还虷蟹与蝌蚪莫吾能若也且夫擅一壑之水而跨跱塪井之乐此亦至矣夫子奚不时来入观乎东海之鼈左足未入而右膝已絷矣于是逡巡而却告之江曰夫千里之逺不足以举其大千仭之髙不足以极其深禹之时十年九潦而水弗为加益汤之时八年七旱而崖不为加损夫不为顷久推移不为多少进退者此亦东海之大乐也于是塪井之蛙闻之适适然惊规规然自失也且夫知不知是非之竟而犹欲观于荘子之言是犹使蚊负商蚷驰河也必不胜任矣荘秋水】怒则努眼【艾子使于燕燕王曰吾小国也日为强秦所侵征求无已吾国贫无以供之欲举兵一战又力弱不足以拒敌如之何则可先生其为谋之艾子曰亦有分也王曰其有说乎艾子曰昔有龙王逢一蛙于海濒相问讯后蛙问龙王曰王之居处如何王曰珠宫贝阙翚飞璇题龙复问汝之居何若蛙曰緑苔碧草青泉白石复问曰王之喜怒如何王曰吾喜则时降膏泽使五谷丰稔怒则先之以暴风继之以飞电使千里之内寸草不留龙问蛙曰汝之喜怒何如曰吾之喜则清风明月一部鼔吹丨丨先之以丨丨次之以腹胀然至于胀过而休于是燕王有慙色】得以给足【武帝欲籍阿城以南盩厔以东宜春以西为上林苑东方朔諌以谓此地土宜姜芋水多蛙鱼贫者丨丨人丨家足无饥寒之忧东方朔传】妄自尊大【公孙述称帝于蜀隗嚣使马援往观之援素与述同里闬相善以为既知当握手欢如平生而述盛陈陛卫以延援入欲授援以封侯賔客皆乐留援晓之曰公孙不吐哺走迎国士反修饰边幅如偶人形何足久稽天下士乎因辞归谓嚣曰子阳井底蛙耳而丨丨丨丨】孔珪鼔吹【齐丨丨字徳璋为都官尚书不乐门庭之内草莱不剪中有蛙鸣或曰欲为陈蕃乎珪曰我以此当两部丨丨何必效陈蕃王晏鸣鼔疾之闻羣蛙鸣曰此殊聒人耳珪曰我听鼓吹殆不及此晏惭】僧照咒厌【梁沈僧照别名法朗少事天师道士后为山隂令时武陆王纪为防稽宴集池亭蛙鸣聒耳王曰殊废丝竹之听丨丨丨丨便息日晩王欲其复鸣丨丨曰王欢已阑令汝恣鸣即喧聒】
　　虾蟆虾蟆何哭【艾子浮于海夜泊岛屿中夜闻水下有人哭声复若人言遂听之其言曰昨夜龙王有令应水族有尾者皆斩吾鼍也故惧诛而哭汝丨丨无尾丨丨复闻有言曰吾今幸无尾但恐更理防科斗时事也】虾蟆俱鬭【汉武帝元鼎元年秋蛙与丨丨丨丨是嵗四月将军众十万征南越开九郡】闻虾蟆声【晋恵帝在华林园丨丨丨丨问左右曰此鸣者为官乎为私乎侍中贾对曰在官地为官在私地为私】着虾蟆赋【齐卞彬丨丨丨丨云纡青柂紫名为蛤鱼世谓比令仆也又云科斗唯唯羣浮闇水唯朝继夕聿役如鬼比令吏谘事也】乃锦袄子【百粤人以虾蟆为上味疥者皮最佳故越人云不可脱去此丨丨丨丨尚书故实】梦緑衣人【某朝皇帝尚食特供虾蟆充御膳上忽丨丨丨数百丨贷之后方悟其为虾蟆因禁采捕或云虾蟆能食蝗虫故禁采捕此事不详何书】
　　蟾蜍托身于月【羿请不死之药于西王母嫦娥窃之以奔月将往投筮之于有黄有黄占之曰吉翩翩归妹独将西行逢天晦芒毋惊毋恐后且大昌嫦娥遂丨丨丨丨是为蟾蜍张衡灵宪】
　　蝌蚪得科斗文【鲁共王好治宫室坏孔子旧宅以广其居于壁中得先人所藏古文虞夏商周之书及传论语孝经皆丨丨丨字云云科斗书废已久时人无能知者注科斗虫名虾蟆子书形似之尚书序】理科斗事【见前虾蟆注】药下数升【丘杰年十四遭母防以熟菜有味不尝于口嵗余或梦于母曰汝噉生菜遇虾蟆毒灵床前有三丸药可取服之杰惊起果得瓯中丨服之丨科斗子丨丨南史】羣浮闇水【见虾蟆注】张文濳鸣蛙赋【余寓山阳学舎夏大雨屋四隅成塘聚蛙以千计声鸣不絶夜为不能寐客有献予以杀蛙之术曰投余药一丸蛙无类矣童子将用之余曰不可复为赋示之赋夏雨初止积潦过尺有蛙百千更跳互出幸此新霁夜月清溢我劳其休归偃于室于时蛙鸣若啼若诉若歌若欢若悲若喜若怒而诟若哕而讴若咽而嗽瘖者之呼吃者之鬬或急或缓或清或浊若羗丝野鼓杂乱无节兮又似夫蛮歌獠语诡怪之迭作也尔其因于泥潦失其处所而悲又若夫旱暵既久得其所处而乐也奚有童子持烛来谒曰蛙羣夜鸣君寝其聒考之周官洒灰驱蛤君其教之余得尽杀余语童子尔无是酷尔乐而歌而哀则哭哭则悲嗟乐有声曲聚语羣争引吭而呼一日之间不宁须防蛙不汝嫌汝奚蛙诛万物一府谁好孰恶尔奚自私已厚蛙薄参适彼已乐我自然弭尔怒心置烛而眠夜半张子援枕而吁顾谓童子记余言欤前既有言请卒吾说物各有时夫谁敢遏尔观夫春露初霭朝华始敷文羽清喙飞鸣自如若奏琴筝而和笙竽清耳恱心听者为娱及夫阳春既徂炎火将极恶草蕃遮滛潦潴积蛙于此时生养蕃息跳梁号呼意气横逆子如之何时不可逆时乎时乎美恶皆然当其盛时谁得而迁及其霜雪既降木实草衰飞蝇聚蚊孽无所施于是蛙敛吻收足尫然土中一声不出党散巢披不可终日盛不可常与衰迭来子姑忍之奚以杀为哉】陈君举怒蛙说【日有乌月有蛙蛙与乌相遇乌戏蛙曰若脔肉耳跃之髙不咫尺焉能为哉蛙曰吾已矣若无靳我乌曰若亦能怒耶蛙曰吾翘吾腹翳太隂之光呀吾頥防其壤瞠吾目列星不敢辉奚而不能怒若不吾信月于望吾怒以示若其望果无光他日蛙过焉曰吾怒得无惕乎乌曰若焉能惕我哉吾振吾羽翳太阳之光肆吾咮喙其壤徐以三尺蹴之天下不敢宁而居吾视吾之怒眇矣奚以若惕为若不吾信月于朔吾怒以示若其朔日果无光啬人伐鼓驰且走焉又他日乌遇蛙曰吾怒也何如蛙曰始吾谓极威矣而不知子之威震于我也日之驭曰羲和傍闻之曰噫何谓威吾疾其驱六龙不敢稽其辀吾赫其燥云不敢云雨不敢雨风不敢风八土之埏吾能赫其肤万壑之隂吾能充其毛百川之流吾能泻其液且彼与若敢言怒哉若不吾信吾怒以示若于是果旱暵者半载凡天地之间病之他日羲和遇乌曰吾怒也何如乌赧然曰始吾谓极威矣而不知子之震于我也飞亷丰隆屏翳者闻之相与造羲和诮焉曰若惊而怒耶向吾威示若吾三人焉嘘其气足以幕乾坤之倪噀吾咮足以赭崧华之啸吾声足以簸四海掀九州而覆之也时也若何能威言未既丰隆嘘焉屏翳噀焉飞亷啸焉莫昼莫夜弥山漫谷者亦半载呜呼窃造物之权而私以怒竞民物奚罪哉】
　　诗集鸣到晓【一夜青蛙丨丨丨】鸣无谓【蛙黾丨丨丨訚訚只乱人并韩】水旱卜【丨丨丨蛙声章孝标】鼓吹声【越国车前矜勇甚子阳井底太骄生乗时不羡云溟乐口作仪同丨丨丨注齐张狗儿将拜仪同日口自作丨丨丨宋子京】问公私【两蛙盛怒鬬春池羣吠同声彻晓帷等是一般狼籍去更无人与丨丨丨朱元晦闻蛙】知虚实【春来真底好此軰正纵横身作泥中计声从雨后憎北人餐未惯南食服犹生灰洒丨丨丨于渠似可行杨廷秀】
　　虾蟆水族【嘉鱼荐宗庙灵龟贡邦家应龙犹致雨润我百谷芽蠢蠢丨丨中无足者虾蟆形秽肌肉腥出没于泥沙六月七月交时雨正滂沱虾蟆得其志快乐无以加地既蕃其生使之族类多天又与其声得以相喧哗岂帷西池上污君清泠波可独瑶瑟前乱君鹿鸣歌常恐飞上天跳跃随嫦娥往往蚀明月遣君无奈何白居易】水居【虾蟆丨中丨水特变形貌强号为蛙蛤于实无所校虽然两股长其奈皴疱跳踯虽云髙意不离泞淖鸣声相呼和无理只取閙周公所不堪洒灰垂典教我弃愁海濵常愿眠不觉叵堪朋类多沸耳作惊爆端能败笙磬仍工乱学校虽句践礼竟不闻报效大战元鼎年孰强孰败桡居然当鼎味岂不辱钩罩余初不下喉近亦能稍稍常惧染蛮夷失平生好乐而君复何为甘食比豢豹猎较务同俗全身斯为孝哀哉思虑深未见许廻擢韩昌黎荅栁栁州食虾蟆】何为者【虾蟆丨丨丨痱磊盎于背人言怀土虫弃去俄复在昔有系青缯酉阳志其怪尝观三物图副以蝍蛆带相持莫先动含毒相屠脍端欲兄龟龙未肯弟孔翠俳语解人頥子阳妄尊大慎勿离窟穴旁午凡五軰东行犯日忌束防非其罪傥有切玊刀甘心脂鼎鼐平生不下筯实惮背疥何必食马肝前脩有明戒愿君易嘲诮微命其何贷洪驹父】亦皤其【动物类含血虾蟆独无之双目但瞠也一腹丨丨丨龙变或托体鱼服覩幽姿罕见三足蟾讵减六眸龟向来奏赝瑞背负轮菌芝坐谩皆下吏胶车等儿嬉虽黄金掷荆卿空尔为或以白玉琢形模抄工倕咄尔百丑质讵辱五鼎脂浪号土底曦雄夸水中鸡何足污帝箸但可充蛇饥作意一池鸣和我五字诗洪驹父】蛤强号【丨丨为蛙蛤见前注】宗生【吾庐逼沮洳蛙蛤丨丨之委委见科斗閤閤已在兹夜声一何喧达旦乃寖微月令纪蝼蝈语黙亦有时岂伊不平鸣沓沓竟何为那复当鼓吹安能问官私吾闻昆仑下厥大数十围蟾蜍窟望舒色胜金褭蹄痴騃反蚀月吞吐谁能知坎并我自足跳梁而持頥鼈笑色无愠鹑化理莫推疥体不自惜或以调盐醯栁州味南烹下箸甘若饴在昔荐宗庙乃与羔兎齐擅减几被坐巨细不可遗莫以腥臊弃终将琏瑚期洪驹父】
　　蟾蜍窟望舒【蟾蜍丨丨丨色胜金褭蹄详见前注】奏赝瑞【罕见三足蟾讵减六眸龟向来丨丨丨详前注】
　　蝌蚪何时生【朝开南篱梅暮闻北池蛙丨丨蝌蚪丨草根已吐芽只畏草叶长其下可隐蛇游子且勿行蝌蚪成虾蟆梅圣俞初闻蛙】达旦微【委委见蝌蚪閤閤已在兹夜声一何喧丨丨乃寖丨详见前注】






　　古今合璧事类备要别集卷九十
&lt;子部,类书类,古今合璧事类备要&gt;
　　钦定四库全书
　　古今合璧事类备要别集卷九十一
　　宋　谢维新　撰
　　虫豸门
　　蜜蜂【附　蜾蠃　螟蛉】
　　格物总论【蜜蜂三种皆一日两衙一种在林木上作房一种在人家作窠其蜂甚小微黄蜜皆浓美然蜜采花而成花之色不同而蜜之色随异或白或黄或赤凡三色视其花之色也一种黒色以防作房岩崖髙峻之处非人迹可到其蜜名石蜜又名崖蜜人以长竿刺出多者至三四石味醶色緑比他蜜尤胜蜡其蜜底煮治乃成其他大黄蜂比蜜蜂差大在人屋及大木间作房大如巨钟其中数百层土人采之须以物蔽体捍其毒螫以火烟薫散方敢縁崖木断其蔕一房蜂子或五六斗至一石以塩炒干味佳葢所谓也上蜂子即穴居者最大葢马蜂也亦名曰蟺土人亦啖其子皆虿尾能螫手又一种蛒蜂窠在褰鼻蛇穴下故毒螫倍诸蜂虿中手足輙断落中心胸则圮裂其他蜂中人方不能疗须特禁制之又一种细腰蜂名蜾蠃名蒲卢又名蠮螉观其所负不但螟蛉或蟢子磔而毙之因产一小卵于其上俟其卵化而成形渐食所负之虫久乃寖大生翼飞去其声似云类我类我者】
　　事类壶蜂【有蜜谓之丨丨方言】蜂【丨丨若壶楚辞】稷蜂【丨丨不韩诗外传】取蜂系衣【尹吉甫子伯竒事后母至孝母丨丨去毒丨于丨上伯竒前欲去之母便大呼曰伯竒牵我吉甫见疑伯竒自死列女传】有蜂附车【豫章岩丰字孟侯为郡主簿太守贾萌举兵欲诛王莽丨飞丨丨萌丨衡丰谏以为不祥之征萌不从果见杀谢承后汉书】飞还入口【葛仙翁与客对食客曰食毕当先作一竒戏食未竟仙翁曰诸公得无欲见乎即吐出口中饭尽成飞蜂满屋或集客身莫不震肃但自不螫人耳良久仙翁乃张口见蜂皆丨丨丨丨中成饭食之别传】钻他故纸【神瓒禅师见蜂子投纸求出师曰世界如许广濶不肯出丨丨丨丨传灯録】顾况采蜡章【采蜡怨奢也荒岩之间有以纩其身攀藤造险及有羣蜂肆毒哀呼不应则上舍藤而下沈壑　采采者蜡于泉石兮煌煌中堂列华烛兮新歌善舞柱促兮荒岩之人自取其毒兮】王元之蜂记【商于兎和寺多蜂寺僧为予言之事甚具予因问蜂之有王其状何若曰其色青苍差大于常蜂耳问胡以服其众曰王无毒不识其他问王之所处曰窠之始营必造一台其大如栗俗谓之王台王居其上且生子其中或三或五不常其数王之子尽复为王矣嵗分其族而去山甿患蜂之分也以棘刺关于王台则王之子尽死而蜂不析矣又曰蜂之分也或团如罂或铺如扇拥其王而去王之所在蜂不敢螫失其王则溃乱不可向迩凡取其蜜不可多多则蜂饥而不蕃又不可少少则蜂堕而不作予爱其王之无毒似以徳而王者又爱其王之子尽复为王似一姓一君上下有定分者也又爱其王之所在蜂不敢螫似法令之明也又爱其取之得中似什一而税也至于刺王之台使絶其息不仁之甚矣故总而记云】
　　蜾臝蠮螉【蜾臝蒲卢即今之细腰蜂也一名丨丨尔雅】蒲卢【夫政也者丨丨也注丨丨蜾臝谓土蜂也螟蛉桑虫也取桑虫之子去而变化之以成为己子政之于百姓若丨丨之于桑虫然记中庸】负螟【螟蛉有子蜾臝丨之诗】祝蛉【螟蛉之子殪而逢蜾臝丨之曰类我类我久则肖之矣杨】欧阳公螟蛉赋【爰有桑虫实曰螟蛉与夫蜾臝异类殊形负以为子祝之以声其子感之朝夕而成嗟夫人子父母所生父祝之言子莫之听父传之业子莫克成父没母死身覆位倾呜呼为人孰与虫灵人不如虫曷以人称】
　　诗集蝶休离恨【沙苑华池烂熳通后门前槛思无穷宓妃腰细才胜露赵后身轻欲倚风红壁寂寥崖蜜尽碧帘迢递雾巢空青陵粉丨丨丨丨长定相逢二月中李商隐】蜜为谁甜【不论平地与山尖无限风光尽被沾采得百花成丨后到头辛苦丨丨丨罗隐】中有王子【空中蜂队如车轮丨丨丨丨蜂中尊分房减口未有处野老解与蜂语言前人傅蜜延客住后人秉艾催客奔布囊包裹閙如市坌入竹屋新且完小出入旋知路幽圃首夏花正繁相逢处处梦俦侣共入新室长子孙今年活计知尚浅蜜蜡未暇分主人明年少割助和药慙愧野老知利源苏子由收蜜蜂】大胜监河【真珠为浆玊为醴六月田夫汗流泚不知春瓮自生春蜡为耕耘花作米一日小沸鱼吐沬二日转清光活三日开瓮香满城快防银瓶不须拨百钱一斗浓无声甘露微浊醍醐清君不见南国采花蜂似雨天教酿酒醉先生先生年来穷至骨问人乞米何曽得世间万事真悠悠蜜蜂丨丨丨丨侯坡公集西南道士杨世昌善作蜜酒絶醇酽余得其法作此歌遗之】多为造化使【燕衔芹根泥蜂掇花上蘂带雨两股飞所取日能几调和露与英凝甘滑于髓天寒百虫蛰割房霜在燕已成雏归蜂忧冻馁死乃见万物心丨丨丨丨丨杨廷秀蜜蜂】不食人间仓【蜜蜂丨丨丨丨丨玊露为酒花为粮作蜜不忙采花忙蜜成犹带百花香蜜成万蜂不敢尝要输蜜国供蜂王蜂王未及享人已割蜜房老饕吏来捜我室老蜂无味祗有滓防蜂初化未成儿老饕火攻不知止既入我室取我子杨廷秀】
　　蝶【附　鬼蝶】
　　格物总论【蝴蝶色白而背青一名蛱蝶一名野蛾一名风蝶江东谓之挞末又一种大如蝙蝠或黒色或赤色或青斑名曰凤子一名凤车一名鬼车生江南橘树间橘虫所化也】
　　事类荘周梦【昔丨丨丨为蝴蝶栩栩然蝴蝶不知周也俄然觉则蘧蘧然周也不知周之梦为蝴蝶蝴蝶之为周周与蝴蝶必有分矣此谓物化荘子】韩凭化【见鸳鸯门注】魏收惊【北齐丨丨尝在洛京轻薄尤甚人号为丨蛱蝶】周昉畵【丨丨有丨扑蝶图一卷艺文志】
　　鬼蝶翅有金眼【卫公得峡中蝴蝶翅濶四寸余深褐色每丨上丨三个丨丨杂俎】诗集昭君覔【叶叶复翻翻斜阳对侧门芦花唯有白栁絮可能温西子寻遗殿丨丨丨故村年年芳物尽来别败兰荪李商隐】汉王精【丨丨刀笔丨写尔逼天生舞巧何妨急飞髙所恨轻野田黄雀虑山馆主人情此物那堪作荘周梦不成罗隐】得花心【飞来绣戸隂穿过畵楼深重傅秦台粉轻涂汉殿金相兼唯栁絮所丨是丨丨可要凌孤客邀为子夜吟李商隐】宿花房【防艶复寻香似闲还似忙暖烟沈蕙迳微雨丨丨丨书幌轻随梦歌楼误采妆王孙深属意绣入舞衣裳郑谷】万古贞魂【青陵台畔日光斜丨丨丨丨倚暮霞莫许韩凭为蛱蝶等闲飞上别枝花李义山】八字宫眉【寿阳公主嫁时妆丨丨丨丨捧额黄见我佯羞频照影不知身属冶游郎】翅薄于缯【丨轻于粉丨丨丨长被花牵不自胜若信荘周尚非梦岂能投死为韩凭王介甫】翅轻糊粉【莺欲绵蛮栁欲隂露丛烟蕚恣捜寻那将两丨丨丨丨凝遍千花百卉心晏元献】细眉双耸【丨丨丨丨敌秋毫苒苒芳园日几遭清宿露花应自得暖争风絮欲相髙情人发久魂犹在傲吏齐来梦亦劳闲掩遗编苦堪恨不并香草入离骚林和靖】白日双飞【暖翅玉罗薄香须金线微青春二三月丨丨一丨丨露重休深入风髙且暂归南园芳树下燕雀最多机陶弼】生计托流芳【扑粉曽过宋玊墙一身丨丨丨丨丨不须长结东风愿秋菊春兰各有香宋景文公】薄命寄余菲【粉蝶尔何知秋深尚戏飞怜渠迷节物犹若弄春晖露叶今非昔霜丛畴可依篱边菊无几丨丨丨丨丨李方敬秋蝶】花心何处无休歇【飞近素霜时灭没去衔红叶共悠扬丨丨丨丨丨丨丨野蝶双翎花树荒石曼卿秋蝶】品物多情总属伊【香须粉翅暖争飞丨丨丨丨丨丨丨上国万家风月夜楼台取意宿花枝晏元献】
　　鬼蝶双眉卷铁丝【丨丨丨丨丨两翅晕金碧初来花争妍忽去鬼无迹苏子瞻】
  </div>
  <div class="pagination">
   <a href="古今合璧事类备要_page92.html">
    上一页
   </a>
   <span>
    ...
   </span>
   <a href="古今合璧事类备要_page88.html">
    88
   </a>
   <a href="古今合璧事类备要_page89.html">
    89
   </a>
   <a href="古今合璧事类备要_page90.html">
    90
   </a>
   <a href="古今合璧事类备要_page91.html">
    91
   </a>
   <a href="古今合璧事类备要_page92.html">
    92
   </a>
   <span class="current-page">
    93
   </span>
   <a href="古今合璧事类备要_page94.html">
    94
   </a>
   <a href="古今合璧事类备要_page95.html">
    95
   </a>
   <a href="古今合璧事类备要_page96.html">
    96
   </a>
   <a href="古今合璧事类备要_page97.html">
    97
   </a>
   <a href="古今合璧事类备要_page98.html">
    98
   </a>
   <span>
    ...
   </span>
   <a href="古今合璧事类备要_page94.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
