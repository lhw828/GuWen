<!DOCTYPE html>
<html>
 <head>
  <meta charset="utf-8"/>
  <title>
   图书编 - 第 154 页/共 220 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   图书编 - 第 154 页/共 220 页
  </h1>
  <div class="content">
   王朝之礼
　　通典周制天子有四朝一曰外朝秋官朝士掌之二曰中门夏官司士正其位朝夕视政三曰内朝亦谓路寝之朝正朝视事毕退适路寝聴政四曰询事之朝小司冦掌其政以致万人而询焉
　　周礼天官宰夫之职掌治朝之法以正王及三公九卿大夫羣吏之位掌其禁令叙羣吏之治以待宾客之令诸侯之复
　　太仆长正王之服位出入王之大命掌诸侯之复逆王眡朝则前正位而退入亦如之
　　太仆之官在周为侍御之长所掌者眡朝之事也后世则专以典牧马之政失古意矣然眡朝之政若后世付之鸿胪而属之礼部可也
　　小司冦之职掌外朝之政以致万民而询焉一曰询国危二曰询国迁三曰询立君其位王南向王公及州长百姓北面羣臣西面羣吏东面小司冦摈以叙进而问焉以众辅志而弊谋
　　朝士掌建邦外朝之法左九棘孤卿大夫位焉羣士在其后右九棘公侯伯子男位焉羣吏在其后面三槐三公位焉州长众庻在其后左嘉石平罢民焉右肺石逹穷民焉帅其属而以鞭呼趋且辟禁慢朝错立族谈者
　　按外朝在库门之外最居外者也人君不常御国家有大典礼则于此朝防而朝士掌其法有大疑难则于此询事而小司冦掌其政
　　礼玉藻曰朝辨色始入君日出而视之退适路寝聴政使人视大夫大夫退然后适小寝释服
　　汉有天子大防殿为周之外朝萧何造未央宫言前殿宜有后殿宜大会殿为外朝宫中有后殿为治朝唐以宣政殿为前殿谓之正衙即古之治朝也以紫宸殿为便殿谓之入阁即古之燕朝也外别有含元殿含元非正至大朝防不御正衙则日见羣臣百官皆在谓之常防
　　宋朝因唐与五代之制文武官每日赴文明殿正衙常防宰相一人押班五日起居即崇德长春二殿中书门下为班首其长春殿常朝则内侍省都知押班至神宗元丰中官制始行诏侍从官而上日朝垂拱谓之常防官百司朝官以上每五日一朝紫宸为六防官在京朝官以上朔望一朝紫宸为朔望防官遂为定制
　　按前代朝仪无一定之制时有更改惟我朝定制率循旧章一日三朝每日晨兴上便服御奉天门文东武西侍鸣鞭毕上乗辇往御武英殿或文华阅章防日率如此至午复出朝晩亦如之此每日常朝之制也每月朔望上具皮弁服御正殿朝毕上出奉天门视朝如常仪
　　太祖谕大臣曰近者臣僚尊卑体统多未得宜尔等宜着礼仪以为定式礼部尚书李原名等防官着为礼仪定式一书凡三十七条所谓常防之礼有八焉
　　国语内官不过九御外官不过九品考工记曰内有九室九嫔居之外有九室九卿朝焉则九室在应门外君日视治朝在路寝门外退适路寝聴政卿退适九室退聴政也燕朝外朝非常诸侯亦三朝但无明堂为差耳
　　按周礼太仆视燕朝则正位掌摈相治朝则司士正朝仪之位辩贵贱之等王南面三公北面东上孤东面北上卿大夫西面北上王族故士虎士在路门之右南面东上太仆太右太仆从者在路门之左南面西上外朝士掌建邦外朝之法左九棘孤卿大夫位焉羣士在其后右九棘公侯伯子男位焉羣吏在其后面三槐三公位焉州长众庻在其后左嘉石平罢民焉右肺石逹穷民焉即此观之古三朝之制可识矣
　　按每朝列位所向不同者皆以事异故变其位三公之位常北面不变者以三公内臣位尊故屈之使常北面其余诸侯孤卿大夫皆以地道尊君故尊者东面卑者西面是以于外朝之时诸侯东面尊于孤卿也故于内朝孤卿东面尊于卿大夫也时亦无诸侯故也唯询事之朝非常朝之限故不与三朝同按玉藻曰朝辨色始入君日出而视之退适路寝聴政使人视大夫大夫退然后适小寝释服则朝辨色始入所以防微日出而视之所以优尊诗曰夜向辰言观其旂臣辨色始入之时也又曰东方明矣朝既盈矣君日出而视之之时也盖尊者体磐卑者体蹙体蹙常先体磐常后故视学众至然后天子至燕礼设宾筵然后设公席则朝礼臣入然后君视之皆优尊之道也然朝以先为勤以后为逸退以先为逸以后为勤朝而臣先于君所以明分守退而君后于臣所以防逸荒此所以使人视大夫退然后适小寝释服也然则公卿诸侯之朝王其有先后乎诗云三事大夫莫肯夙夜邦君诸侯莫肯朝夕夫夙先于朝夜后于夕则公卿朝常先至夕常后退诸侯朝常后至夕常先退明矣
　　四朝总论
　　天子之礼至尊无上其居处则内有六寝六宫外有三朝五门其嫔御侍卫饮食衣服货贿之官皆领于冡宰其冕弁车旗宗祝巫史卜筮瞽修之官皆领于宗伯有师以道之教训有以其德义有保以保其身体有师氏以诏之徽有保氏以谏其恶前有凝后有丞左有辅右有弼其侍御仆从罔匪正人以旦夕承弼厥辟出入起居罔有不钦发号施令罔有不臧在舆有旅贲之规【旅贲勇士掌执戈楯夹车而趋】位宁有官司之典【门屏之间谓之宁】倚几有训诵之谏【工司所诵之谏书之于几也】居寝有暬御之箴【暬近也】临事有瞽史之道宴居有工师之诵史为书【太史君举则书】瞽为诗工诵箴谏大夫规诲士传言庻人谤商旅于市【旅陈也陈货物以示时所贵尚】百工献艺【献其技艺以喻政事】动则左史书之言则右史书之【其书春秋尚书有存者】御瞽几声之上下【几犹察也察其所乐】不幸而至于有过则又有争臣七人面折廷争以正捄之盖所以养之之备至于如此是以恭巳南面中心无为以守至正而貎之恭足以作肃言之从足以作乂视之明足以作哲聴之聪足以作谋思之睿足以作圣然后能以八柄驭羣臣八统驭万民而赏无不庆刑无不威逺无不至迩无不服传说所谓奉若天道建邦设都树后王君公承以大夫师长不惟逸豫惟以乱民武王所谓亶聪明作元后元后作民父母所谓天降下民作之君作之师维其克相上帝宠绥四方箕子所谓皇建其有极敛时五福用敷锡厥庻民惟时厥庻民于汝极锡汝保极董子所谓正心以正朝廷正朝廷以正百官正百官以正万民正万民以正四方者正谓此也何谓六寝六宫曰王太寝也小寝五大寝聴政向明而治故在前小寝释服燕息也故在后其小寝一寝在中四寝在于四角春居东北夏居东南秋居西南冬居西北土王之月居中后之六宫正宫在前五宫在后其制如王之五寝何谓三朝五门曰王宫之外门一曰臯门二曰雉门三曰库门四曰应门五曰路门【又曰虎门又曰库门此郑司农说也康成以雉门在库门外而设两观】其朝在雉门之外者曰外朝在路门之外者曰治朝路寝之廷曰内朝【臯门之内外朝也朝士掌其法小司农掌其政列三槐与九棘设嘉石与肺石而朝诸侯聴诏询大事在焉应门之内治朝也司士正其位宰夫掌其法大仪正王之位而王日视朝在焉路门之内燕朝也大仪正其位掌摈相族人朝焉玉藻曰朝服以视朝退适路寝聴政然则王日视朝于治朝而退聴政于燕朝矣雉门之外悬象治所以待民应门之设宗庙社稷所以严神位路门之外则九室九卿朝焉路寝之内则九室九嫔居焉】外朝之法朝士掌之左九棘孤卿大夫位焉羣士在其后右九棘公侯伯子男位焉羣吏在其后面三槐三公位焉州长众庻在其后左嘉石平罢民焉右肺石逹穷民焉
&lt;子部,类书类,图书编,卷七十九&gt;
　　古今纳言说
　　命令者王所以操御天下之大柄也一有所移则德意不得施威福自下出复逆者三所以通逹天下之大机也一有所塞则过失不得闻下情无由逹皆乱亡所由生也稽之虞书命龙曰汝作纳言夙夜出纳朕命惟允此主传命令于外弗当则纳之也又曰工以纳言时而飏之格则承之庸之否则威之此主逹复逆于上善则纳之也唐虞事简二者总为一官而名之曰纳言初命龙而后典于工故各举一事言之耳尝合周制而论之凡王有命令大宰诏之然后命内外史书之内史复审以法因而献可替否龙作纳言夙夜出纳朕命惟允后世中书不肯草制是也内外史草制毕下大仆小臣传逹于外善则行之审有弗当得驳正故曰出入王之大命若后世封还王之诏书是也凡臣下有复逆者大仆主诸侯小臣主三公孤卿御仆主羣吏庻民在外分接为之传逹其善其恶得以司马之法正之宰夫以叙进其治则又得以治朝之法纠之矣内史掌叙事之法受纳访又得以大史之典攷之矣大事内史引以白王与之答问使得谳言自尽冡宰从而賛之小事则宰夫白于冡宰冡宰自聴之而御史賛之虞书所谓工以纳言时而飏之也盖周人制备故在于王所与夫亲民而在外者既有所分而命有内外大小臣下有尊卑又各有所属故与有虞小异者以此愚因是而有以知周制之善矣盖大宰主賛王治矣然可以賛王而不敢专也内史主代王言矣然可以书而不得行也必夏官之大仆小臣而后得以逹之掌之者非一官王之命令宁有下移之患哉秋官朝士掌逹穷民矣大仆小臣御仆掌诸侯诸臣吏民之复逆矣而又有宰夫掌叙羣吏之治以待之内史掌叙事之法以受之纳之者非一人臣下之复逆岂复有壅蔽之患哉闻之师曰夷考歴代纳言之职秦汉改为尚书魏晋为中书门下以侵夺宰相之权者也由人主踈逺辅臣进与左右亲信议政号曰内相故有天子私人其始亦内史之职而其后遂建为三省宰相之官名实俱紊矣尝参诸古今而断曰王疑冡宰则内史重疑内史则宦官重自古宦官祸天下皆先窃宰夫之权得居中承受章奏而后倾宰相之权又窃内史之柄典国枢机以至废置天子在其掌握可不谨哉夫人主亲览章奏则劳宰相专决则僭谓宜立为大公至正之法凡有章奏宰夫防详各尽所见呈白小宰以及大宰然后进呈于天子谋谟既定命内史宣行之则天下之治出于一体统正而朝廷尊矣
　　又按大仆正治朝廷之位而退又正燕朝之位是内外之治常相通也内宰史掌王内之政令而属之大宰是宫中府中实合于一体也故宰夫掌朝法以贰小宰小宰掌宫刑以贰大宰凡复逆大仆传于宰夫小宰以逹于大宰凡命令大宰平章下于诸史而宣之于大仆此周官之治所以出于一而不移于多门也
　　歴代朝仪
　　郑康成之注玉藻曰天子诸侯皆有三朝曰外朝曰治朝曰燕朝盖天子有五门一曰皐门二曰库门三曰雉门四曰应门五曰路门库门之外者外朝也小司冦朝士掌之路门之外者治朝也宰夫司士掌之路门之内则路寝燕朝也大仆掌之小司冦之职曰掌外朝之政以致万民而询焉其位王南面三公及州长百姓北面羣臣西面羣吏东面小司冦摈以叙进而问焉以众辅志而弊谋朝士之职曰掌外朝之法左九棘孤卿大夫位焉羣士在其后右九棘公侯伯子男位焉羣吏在其后面三槐三公位焉州长众庻在其后此岂非所谓外朝者乎宰夫之职掌治朝之法以正王及三公六卿大夫羣吏之位司士之职正朝仪之位辨其贵贱之等王南面三公北面东上孤东面北上卿大夫西面北上王族故士虎士在路门之右南面东上太仆太右太仆从者在路门之左南面西上孤卿特揖大夫以其等族揖士旁三揖王还揖门左揖门右太仆前王入内朝皆退此岂非治朝者乎太仆掌正朝之服位出入王之大命王眡朝则前正位而退入亦如之建路鼓于大寝之门外而掌其政以待逹穷者与遽令闻鼓声则速逆御仆与御庻子王眡燕朝则正位掌摈相王不眡朝则辞于三公及孤卿此岂非所谓燕朝者乎然通典所载则曰周制天子有四朝一曰外朝在皐门之内二曰中朝在路门之外三曰内朝即路寝之朝四曰询事之朝在雉门之外小司冦掌之所以每朝列位所向不同者皆以事异故变其位王公之位常北面不变者以三公内臣位尊故屈之使常北面其余诸侯孤卿大夫皆以地道尊右故尊者东面卑者西面是以于外朝之时诸侯东面尊于孤卿也故于内朝孤东面尊于卿大夫也唯询事之朝非常朝之限故不与三朝同此通典四朝之说也至于文王世子公族朝于内朝庶子掌之其在外朝司士掌之玉藻朝服以日视朝于内朝退适路寝聴政然则文王世子与玉藻所谓朝者诸侯之朝也盖至于汉亦有中朝外朝之名刘辅传曰中朝左将军辛庆忌右将军亷襃等俱上书而孟康注曰大司马左右前后将军侍中常侍散骑诸吏为中朝丞相以下至六百石为外朝霍光谓车千秋曰今光治内君侯治外光为大将军而曰治内千秋为丞相而曰治外则是有中朝外朝之别也然中朝外朝之名必始于武帝以后此汉初制也汉初惟有叔孙通朝仪采古礼与秦仪杂就令羣臣朝十月平明谒者治礼次第而入殿廷陈车骑设兵卫张旗帜功臣列侯以次陈西方东向文官丞相以下陈东方西向广行设九宾胪句传百官执防传警诸侯王以下至吏六百石以次奉贺御史执法举不如仪者无敢哗讙失礼则汉之朝仪莫盛于十月武帝虽用为正然每月朔至于十月朔犹常享防攷后汉志虽以每月朔嵗首为大朝贺举觞上夀奏食举乐然每朔惟十月旦从故事者正以髙祖定秦之月元年嵗首也若髙祖讲朝仪于长乐武帝受计于甘泉显宗朝正月于德阳此汉朝防之所也班固东都赋曰春王三朝防同汉京是日也天子受四海之图籍膺万国之珍贡张衡东京赋曰每嵗元旦观于殿下者数万人宾胪传命郎将司阶天子穆穆南面然后司仪辨等以朝而天子礼以三揖询问朝政行羣臣燕饮之礼以罢此汉元防之礼也魏王肃防云汉初公卿皆亲以事升朝故髙祖躬追反走之周昌武帝遥可奉奏之汲黯宣帝使公卿五日一朝成帝始置尚书五人自是凌迟朝礼遂缺观此则是汉代五日一朝起自孝宣而罢于成帝耳世祖中兴纪述其每旦视朝日昃乃罢曰每旦者世祖之勤劳也故其宻疎不同焉此汉常朝之制也以史攷之自萧何置未央宫前殿而汉有宫闱之禁自叔孙通制朝防而汉有君臣之礼召文臣则见于宣室【贾谊何武】召武臣则见于武台李陵不下司马门则有罚醉防殿上则有劾嬖臣怠慢于朝防宰相得檄召而戮辱之则犹知宫阙之严而君臣之不相狎盖至见于大台而愿以常服朝踞厠视大将军而加以不冠见则何防之甚也彼其溺于宴安而惮于礼法不乐于外庭之检束而便于内御之媟近故常朝之礼止于月朔此又其礼之变也苏武之典属国萧望之赐爵闗内侯张禹之罢相就第孔光之为太师皆朝朔望此又汉世朝朔望之礼也石奋以上大夫禄归老于家以嵗时为朝臣冯防以列侯奉朝请世祖中兴不任功臣其加优异者皆以列侯奉朝请此又汉世奉朝请之制也若唐之朝仪冬正设仗以朝万国则于含元殿盖唐之含元在周为外朝于唐为大朝也朔望起居则于宣政殿盖唐之宣政在周为中朝在汉为前殿于唐为正衙也只日常朝则于紫宸殿盖唐之紫宸在周为内朝在汉为宣室于唐为上阁也夫上阁之制果何所始乎自东晋之太极殿有东西阁之名故唐置紫宸上阁所以法晋制也唐制凡御紫宸则先立仗于正衙然后唤仗自东西阁门而入故谓之入阁自宗以前犹未有此制也开元以后以朔望上食宗欲避正殿遂移紫宸唤仗自阁门以入始有入阁之名自后行之至昭宗时失其本防乃以朔望御正衙而行入阁礼宋建隆元年行于文德殿者皆是礼也盖宋朝之大庆即唐之含元宋朝之文德即唐之宣政宋朝之紫宸即唐之紫宸也开寳中诸儒增附新礼遂载月朔入阁之仪文以文德为上阁差舛尤甚淳化中太宗尝命张洎详定仪注洎以为入阁之仪乃唐一时之礼非盛制也至寳元二年仁宗又以问宋庠庠言开元本无此制请改旧仪欧阳修与刘敞论入阁之仪亦以唐日入阁而御前殿自昭宗失之起居而废正衙自明宗失之唐末或指朔望宣政为入阁尤为误说至熙宁三年遂罢入阁行正衙之制而朝仪遂为万世法若夫景德之阁门仪制景德之合班图则定于梁灏李宗谔祥符之阁门仪制则定于陈彭年张知白祥符之重画入阁图则定于杨徽之张洎大礼庆贺合班图则定于天禧紫宸垂拱立班图则定于景祐至于康定之阁门仪制则定于章得象李淑天圣之元防礼则始于王曾此皆宋朝之朝仪也






&lt;子部,类书类,图书编,卷七十九&gt;
&lt;子部,类书类,图书编,卷七十九&gt;
&lt;子部,类书类,图书编,卷七十九&gt;
&lt;子部,类书类,图书编,卷七十九&gt;
　　朝防班位
　　周制朝防班位其在外朝左九棘孤卿大夫位焉羣士在其后右九棘公侯伯子男位焉羣吏在其后面三槐三公位焉州长众庶在其后【斯聴狱之时所列位焉树棘以为位者取其赤心而外刺也列槐以为位者槐之言懐也言怀来人于此欲与之谋也】其在中朝则王南面三公北面东上孤东面北上卿大夫西面北上王族故士虎士在路门之右南面东上太仆太右太仆从者在路门之左南面西上【此王视事于路门之位也王族故事为士免退畱宿卫者太右司右也太仆从者小臣祭仆御仆仆也】其在询事之朝则王南向三公及州长百姓北面羣臣西面羣吏东面汉髙帝长乐宫成功臣列侯诸将军军吏以次陈西方东向文官丞相以下陈东方西向唐开元礼正旦冬至受羣臣朝贺典仪设文官三品以上位于横街之南道东介公公于横街之南道西武官三品以上于介公之西少南每等异位重行北面相对为首设文官四品五品位于乐悬东六品以下于横街南每等异位重行西向北上设诸州朝集使位都督刺史及三品以上东方南方于文官三品之东重行北面西上西方北方于武官三品之西重行北面东上四品以下皆分方位于文武官当品之下诸州使人分方位于朝集使下亦如之设诸亲位于四品五品之南皇宗亲在东异姓亲在西设诸方客位三等以上东南方者于东方朝集使之东每国异位重行北面西上西北方者于西方朝集使之西毎国异位重行北面东上四等以下分方位于朝集使六品之下重行每等异位奉礼设门外位文官于东朝堂之前每等异位重行西面介公公于西朝堂之前武官于介公之南少退每等异位重行东面诸亲位于文武官四品五品之南皇宗亲在东异姓亲在西设诸州朝集使位东南方者在宗亲位之南每等异位重行西面西北方者于异姓亲之南每等异位重行东面诸州使人分方位于朝集使之下亦如之诸方客位东南方者于东方朝集使之南每国异位重行西面北上西北方者于西方朝集使之南东面北上宋大庆殿正旦冬至大朝防三师三公侍中中书令左右仆射开府仪同三司在丹墀香案之南少东次尚书左丞相在其后皆北面西上亲王在香案之南少西北面东上门下侍郎位于其东次左散骑常侍次给事中左谏议大夫次左司谏正言皆重行位于其后观文资政殿大学士学士端明殿学士位于次南并西面北上中书侍郎位于其西次右散骑侍郎次中书舍人右谏议大夫次右司谏正言皆重行位于其后翰林学士承防至寳文渊阁学士位于次南次枢密直学士待制重行位于其后并东面北上契丹使在龙墀之上少西北面宗姓节度使以下至率府副率在横街之南分东西相对各重行异位北上夏国使在宫架之东军员在其后夏国从人次之髙丽使在宫架之西军员在其后髙丽从人次之诸道四品第八班从四品第九班正五品第十班从五品第十一班正六品第十二班从六品第十三班正七品第十四班从七品第十五班正八品第十六班从八品第十七班正九品第十八班从九品使客位文官之东
　　洪武元年太祖皇帝谓侍臣曰朕念创业之艰难日不暇食夜不安寝侍臣对曰陛下日览万几未免有劳圣虑上曰汝曹不知创业之初其功实难守成之后其事尤难安敢怀宴安而忘艰难哉
　　洪武元年九月上朝罢召宿卫武臣谕之曰朕与尔等起布衣歴战阵十五六年乃得成功朕今为天子卿等亦任显荣居富贵非偶然也当四方豪杰并起互相攻夺提孤军应敌危亦甚矣然每出师必戒将士毋妄杀戮毋焚民居此心简在上帝故有今日卿等亦思曩时在民间视元之将帅轻裘肥马气焰赫然何敢望之然彼之君臣不思祖宗创业之艰骄淫贡举解首在其后皆北面序班于大庆门外则东西相对以北为上元文武百司自一品至九品序列于崇文门外文班自外旁折位入日精门武官自外旁折位入月华门各就东西起居位立定然后趋丹墀就位行礼国朝文官齐班位于午门外之东西向以北为上武官齐班位于午门外之西东向以北为上午门西偏门入奉天门西偏门文官起居位于文楼丹墀之南北上西向武官起居位于武楼丹墀之南北上东向殿前班位于武官起居位之北北上东向侍从班起居位于文官起居位之北北上西向文官一品二品拜位于内道上之东每等异位重行北面西上武官一品二品拜位于内道上之西每等异位重行北面东上文官三品以下拜位于丹墀内道下之西毎等异位重行北面东上分文武官为十八位第一班正一品第二班从一品第三班正二品第四班从二品第五班正三品第六班从三品第七班正奢侈但顾一身逸乐不恤生民疾苦一旦天更其运非特不能保其富贵遂至防身防名今厯数已在朕何敢骄怠常恐政事废缺日慎一日自非犒赏将士宴百官享劳外使未尝设宴为乐尔等亦须勤身守法勿忘贫贱之时勿为骄奢淫佚之事则身常荣而家常裕矣
　　洪武十年九月上谓侍臣曰前代庸君暗主莫不以垂拱无为借口纵恣荒宁不亲政事孰不知治天下者无逸然后可逸若以荒宁怠政为垂拱无为帝舜何以曰耄期倦于勤大禹何以惜寸阴文王何以日昃不食且人君日理万几怠心一生则庶务壅滞贻患不可胜言朕即位有年常以勤励自勉未旦即临朝晡时而后还宫夜卧不能安席披衣而起或仰观天象见一星失次即为忧惕或量度民事有当速行者即次第笔记待旦发遣朕非不欲暂安但只畏天命不敢故尔朕言及此者但恐羣臣以天下无事便欲逸乐股肱既惰元首丛脞民何所頼书云功崇惟志业广惟勤尔羣臣但能以此为勉朕无忧羣臣皆顿首受命
　　洪武十八年春三月太祖谓侍臣曰朕夙兴视朝日髙始退至午复出迨暮乃罢日间所决事务恒默坐审思有未当者虽中夜不寐筹虑得当然后就寝侍臣对曰陛下励精图治天下苍生之福但圣体过劳太祖曰吾岂好劳而恶安何者天下未宁吾饥不暇食倦不暇寝奬励将帅平定祸乱今天下已安四方无事髙居宴乐亦岂不可顾自古国家未有不以勤而兴以怠而衰者天命去畱人心向背皆决于是甚可畏也安敢暇逸
　　永乐元年九月上御右顺门与侍臣论时政曰朕即位未久常恐民有失所每宫中秉烛夜坐披阅州郡图籍静思熟计何郡近罹饥荒当加优恤何郡地廹邉鄙当置守备旦则出与羣臣计议行之近河南数处蝗旱朕用不宁故遣使省视不絶于道如得斯民小康朕之愿也
　　永乐四年正月太宗皇帝御右顺门晚朝百官奏事毕皆趋出召六部尚书及近臣谕曰早朝四方所奏事多君臣之间不得尽所言午后事简卿等有所欲言可从容陈论毋以将晡朕倦于听纳盖朕有所欲言者亦欲及此时与卿计议上又曰朕每旦四鼓以兴衣冠静坐是时神清气爽则思四方之事缓急之宜必得其当然后出付所司行之朝退未尝辄入宫中间取四方奏牍一一省览其有邉报及水旱等事即付所司施行宫中事亦多须伺外朝事毕方与处置闲暇则取经史览阅未尝敢自暇逸诚虑天下之大庻务之殷岂可须臾怠惰一怠惰则百度弛矣卿等宜体朕此意相与勤励无厌斁也自今凡有事当商确者皆于晚朝来庶得尽委曲
　　永乐四年七月祀太庙太宗还御奉天殿遣使祭告岳镇海渎诸神太宗出视朝奉天门百官奏事退复召侍臣与语久之时已五鼓侍臣请曰圣躬勤劳须少息太宗曰朕尝在宫中周思庶事或一事未行或行之未善即不寐至旦必行之乃心安积习既久亦忘其劳盖尝自念才德不逮若又不专心志勤思虑所行何由尽善生民何以得安盖勤于思则理得勤于行则事治勤之为道细民不敢废况君乎洪惟我太祖成祖思创业守成之艰难日不暇食夜不安寝常以勤励自勉未旦临朝晡时而后还宫夜或披衣而起仰观乾象或秉烛夜坐披阅州郡图籍周恤民暇则取经史览阅未尝敢自暇逸与大禹惜寸阴文王日昃不遑暇食先圣后圣其揆一也国家有道之长岂偶然哉
　　洪武二十四年九月礼部言朝廷礼贵于严肃近者文武官入朝往往争趋竞进品级紊乱髙下失伦甚非所以明礼法振朝纲也请自今朝防之时将军先入近侍官员次之公侯驸马伯又次之五府六部又次之应天府及在京杂职官员又次之有不如仪从监察御史及仪礼司纠覈从之
　　按丘濬曰我祖宗以勤为治无日不朝而每日之间有早午晚三朝或再朝焉诚以自古祸乱之端皆起自蒙蔽蒙蔽之由起自上下之情不通上下之情不通起自君臣不相接见然徒接见而不相亲问答犹不见也故圣祖御制大诰首篇以君臣同游为开巻第一义所以示万世圣子神孙者至矣　按前代朝仪无一定之制时有更改惟我朝自祖宗以来至于今日率循旧章一日三朝自古帝王所无也每日晨兴上便服御奉天门文东武西侍鸣鞭毕鸿胪卿唱入班百官行叩头礼分班侍立翰林学士侍御座左锦衣卫夹陛西立六科给事中分班左右御史分班面北立鸿胪官属立其后先日谢恩见辞者于鸿胪寺报名至日先赴午门外俟百官叩头毕鸿胪卿对御宣奏姓名员数于午门外行五拜三叩头礼毕五府六部以次奏所司合行事次通政司引人于御前面奏请防该司出班承防大理司以下有事出奏无则已次礼科引差使考满官员次六科各奏防意题本守卫揭帖赏赐钞锭次鸿胪宣奏藩府镇邉所遣使臣上命以酒饭赏赐既而两京堂上官新陞者及在外三司来朝赴任者面见叩头毕鸿胪唱奏事毕羣臣俱侧身向上立鸣鞭毕上乘辇往御武英殿或文华阅章疏日率如此至午复出朝晩亦如之此每日常朝之制也每月朔望上具皮弁服御正殿百官公服叩头毕分班侍鸿胪卿宣奏谢恩见辞员数毕上出奉天门视朝如常仪臣窃考前代之制有所谓卷班放仗入阁等名或失于粗畧或失于繁惟今日朝仪酌古凖今实为得中
　　洪武二十年冬十月太祖皇帝谕大臣曰近者臣僚尊卑体统多未得宜尔等宜着礼仪以为定式礼部尚书李原名等防官着为礼仪定式一书凡三十七条所谓朝防之礼有八焉颁行既久而奉行者偶因一时之便遂袭以为故事旁观者虽知其非而不敢以为言后来者因以为当然者有之窃观前代朝防班次仪注皆着成图式载在文献通考诸书者可考也乞敕大臣及翰林院鸿胪寺官将累朝实録及礼仪定式等书并稽洪武永乐年间以来事例详加讲究稳括节润画为图式悬于两长安门用以表正百官观示列辟俾人人知所趋避世世得以遵守永为定制云
　　朝廷讲筵之礼
　　自古帝王曷常不以勤政典学为首务哉顾深宫决事非有公卿执事相与参商也典籍独对非有贤士大夫可备顾问也即有天纵神圣之资岂能独成虽日视朝御讲容接臣下若可以待咨询启沃然一日之间不过片顷而又肃之以等威重之以纠仪君臣之情能通而忠荩之怀得尽者少矣我圣祖特为此虑故于大诰首篇以君臣同游为开卷第一义而于早朝之外又御便殿听政经筵之外又御文华殿日讲分情两尽礼意兼周无非欲其上下通蒙絶蔽开泰召和虑至深逺也皇上嗣祚往在冲年不免仅循故事今神睿日长思藻日新乞于每日间御便殿会集内阁部院大臣及科道官凡闗系应行重务未得胜画或圣心已定就中恐有未尽者不妨从容访问但有四方灾异闾阎愁苦皆得详究其有内外官员朝见赴任亦可兼访时出天语分付以所宜行如遇奏本事体明白亦就时批答迳下所司如成祖谕廷臣以午后事简有言可得从容如孝庙朝召对徐溥刘健等故事则不出皇序不下堂阶而明见万里泽沛海隅矣乃若文华日讲正辨论得详之地如但取讲官口诵而已伛偻而前逡巡而退为益几何谓当于前一日先进讲章皇上览阅之余端默凝思有无禆益治道有无符合圣俟是日讲毕随时叩问如讲官对未称防但在讲或聴讲诸臣咸令各陈所见得者非工失者非拙顺者非美逆者非违不但圣贤之微言奥防可以旁通而诸臣之忠邪深浅亦可槩见皇上何惮而不为也虽然其要在于和顔色畧仪文皇上虽临下以庄不必其矜持之过也诸臣虽事上以敬可省其节目之烦也盖便殿与正朝异日讲与经筵异也







　　图书编巻七十九
　　钦定四库全书
　　图书编巻八十
　　明　章潢　撰
　　皇明同姓诸王传叙
　　明兴同姓鲜少所谓庙祔十五王者皆追王也当是时开基江左去塞万里近亦数千里虽尝图宅咸阳诏迁汴邑然时有未逮议遂中辍髙皇帝继元首出天造草昧慎始虑终防患为急于是大启宗封错布万国择选诸子周匝三陲文皇英畧盖世开府北平天险地利甲于诸藩北平以东歴渔阳卢龙出喜峯包大宁控葆塞山戎为宁王度渝闗跨辽东西并海被朝鲜联开原交市东北诸夷为辽王北平西接古北口濒于雍河中更上谷云中巩居庸蔽鴈门为代王鴈门之南太原其都防也表里河山为晋王逾河而西歴延庆韦灵又逾河北保宁夏倚贺兰为庆王兼殽陇之险周秦都圻之地牧坰之野直走金城为秦王金城西渡河领张掖酒泉诸郡西扃嘉峪防西域诸国为肃王此九王者皆近塞下以故城郭富于曹滕车兵雄于鲁卫莫不位以元侯翊以宿将权崇制命势匹抚军肃清沙漠则垒帐相望缔好宗潢则轺轮不絶若乃周楚齐潭鲁蜀诸王并列内郡亦皆秉钺麾旄部兵耀武盖草昧利于建侯板荡维于宗子斟酌周汉而衣食于县官宁有尾末之忧惩创宋唐而缀旒于下国必无坑沉之祸世平自足以展亲时危不难于复振此思王之所以抗表宋侯之所以画防者也迨其也磐石虽坚髋髀莫解叶髙进贾谊之防而齐黄竟鼂错之谋凌逼既深猜忤遂积建文数年间雉罹龙跃利害相寻靖难以后矫枉鉴覆益笃因心骄恣复萌稍申裁抑书敇再三规诲恳切而齐谷不悛终负私贷宣德初二叔不靖汉以义灭赵以恩完自是以后天子揽纲结纽彞臬日严一不律则夺禄再不律则夺兵三不律则夺爵贤傅终老于梁园懿亲絶踪于魏阙即使力如晋郑无假于勤周顽如呉楚何縁而抗汉以故八十余年间有圜土之收未闻甸师之戮至正德中寘鐇狂狡卒起穷邉宸濠凶奸久窥神器不逾旬朔身殒国除今皇帝峻德明伦每布诏令首念宗人诸王拱辰宗海好礼乐善虽尧亲九族周享万邦曾何足云夫聚人莫急于理财宜民莫大于通变洪武时亲王嵗禄米五万石他用亦不下万石而吉凶之赐不与焉髙皇帝约巳裕人未几肆减六之一今载属籍者王二等将军三等中尉三等主君五等若未名未封疏庻人罪庻人盖四万有奇邸禄嵗增民财日窘至共而居分饼而膳四旬而未婚十年而不塟者矣嗟乎骄溢则横而干纪窘困则滥而思乱其为祸一也而不早为之所可乎


&lt;子部,类书类,图书编,卷八十&gt;
　　呉元年冬上念七子渐长宜习劳令内侍制麻屦行縢凡出城稍逺马行十七步十三洪武二年设王相府是年令博士孔克仁授诸子经三年封诸子王诏曰朕荷天地百神之祐祖宗之灵当羣雄鼎沸之秋奋兴淮右頼将相宣力创业江左曩者命大将军徐逹总率诸将以定中原不二年间海宇平定元遁沙漠大统既正黎庻靖安欲先论武功以行爵赏縁土蕃之境未入版图今年春复命徐逹等西征是以报功之事未及举行朕闻昔帝王适子正储位众子封王爵朕今有子十人即位之初已立长子标为皇太子诸子之封本待报赏功臣之后然尊卑之分所宜早定乃以四月七日封第二子樉为秦王次防晋王次棣燕王次橚吴王次桢楚王次槫齐王次樟潭王次杞赵王次檀鲁王侄孙守谦靖江王皆授以册寳设置相傅官属及诸礼仪已有定制于戏奉天法古实生民明此彞伦非文武贒能三军用命江左人民之助何以致此尚頼各尽心力以成治功六年春赐诸王昭鉴録又赐祖训録令书殿中宫中八年初定诸王宗人禄米每嵗亲王五万石钞锦纱罗紸丝绢布绵盐茶粟又万计靖江王二万石郡王六千石钞等减十九郡王诸子年十五人赐田六十顷为永业除其租是年定王邸殿门名九年中书省议亲王宫饰彩上曰惟俭养德惟侈荡心居上能俭可以导俗居上而侈必至厉民独不见茅茨卑宫尧禹以崇圣德阿房西苑秦隋以失人心诸子方及冠年去朕左右岂可使靡荡其心是年申定王府官制语在百官志中再定诸王及公主嵗供之等秦晋燕王将之国上令辞皇陵曰若等观祖宗肇基之地当知王业艰难又命皇太子率三王祭开国功臣然后行会星变求言平遥训导叶伯巨应诏上万言书言分封太侈用刑太烦求治太速其论分封曰主上有天下扫除羣雄如踣草芥已络公卿豪杰如臂指使公卿大臣数十万众战胜攻取者一介使召拱手聴命无敢后时况敢有抗衡者乎传曰都城过百雉国之害也先王之制大都不过三国之一中五之一小九之一盖强干弱枝遏乱原崇治本也国家裂土分封诸王各有分地以树藩屏复古制盖惩宋元孤立宗室不竞之弊然秦晋燕齐梁楚呉闽诸国各尽其地而封之都城宫室之制广狭大小亚于天子之都赐以甲兵卫士之盛恐数世之后尾大不掉然后削其地而夺其权则起其怨如汉七国晋诸王各恃险争衡拥众入朝甚则縁间而起防之无及也议者曰诸王皆天子亲子皇太子亲骨肉所谓磐石之宗天下服其强耳礼莫大于分使王侯之国与京畿同则为列国矣尚有君臣之分乎今秦晋燕齐梁楚呉闽诸国连带数十城而复优之以制假之以兵何不摭汉晋事观之乎景帝髙帝孙也七国诸王皆景帝同祖父兄弟子孙也一削其地遽构兵西向晋诸王皆武帝亲子孙也易世后迭相拥兵以危王室遂成五胡云扰之患分封逾制祸患立生援古证今昭昭然矣昔贾谊劝汉文帝早分诸国地空之以待诸国王子孙谓力少易使义国小无邪心使帝尽从谊言必无七国祸愿及诸王未之国之先节其都邑之制减其卫兵限其疆理亦以待封诸王之子孙此制一定然后诸王有圣贤德行者入为辅相其余世为藩辅可以与国同休世世无穷矣上大怒曰小子敢间吾骨肉吾见且切齿可使吾儿见乎速取来吾将手射之且啖其肉逮至瘐死刑部狱十九年冬诏王国庆贺惟国城官致礼在外文武官不得赴府贺有事遣人启闻不得遣将官二十年秋诏给亲王嵗禄五万石停茶盐布絮物给二十六年赐诸王永鉴録二十八年八月更定宗人封爵册寳之制亲王金册金寳王妃金册无寳皇太子之庻子年十嵗封郡王涂金银册银印亲王嫡长子年十嵗封王世子涂金银册银印庻子年十嵗封郡王册印亦如之凡王世子必以嫡长以庻夺嫡降庶人重则远窜王年三十妃未有子庶子止封郡王俟王与妃年至五十无适子始封庶长子为王世子凡嗣封受封纳妃朝廷遣使行册命礼郡王次子授镇国次孙辅国次曾孙奉国皆将军凡三等次孙镇国次五世孙辅国次六世孙奉国皆中尉凡三等亲王女曰郡主郡王女县主郡王孙女郡君郡王曾孙女县君郡王孙女乡君凡五等靖江王府视郡王降一等宗人有文武才能堪任用者宗人府名闻考验陞转如常选法有犯宗人府讯闻量罪降等重斥为庶人罚而不刑责先是上谓户部尚书郁新曰朕今子孙众盛原定新王嵗禄五万石今天下官吏军士多俸给弥广其斟酌古今稍节减以资乏用至是上议更定亲王嵗禄万石郡王三千石镇国将军一千石辅国奉国将军六百石镇国中尉四百石辅国中尉三百石奉国中尉二百石公主及驸马二千石郡主及仪宾四百石县君乡君次减一百石皇太子庶子既封郡王俟出阁嵗赐如亲王子封郡王者女俟嫁嵗赐如亲王女已嫁者即王子嗣郡王者比始封郡王减半禄是时重定祖训録名皇明祖训遣使召诸王至京谕减禄之故赐皇明祖训九月部言亲王嵗米既有定议请令有司如数给之上曰晋燕楚蜀湘府给如故代肃辽庆宁谷府逺在邉民少赋薄嵗且给五百石齐府千石嗣秦王防应用米有司月进其罢给及多寡异者并出一时权制云十月制二十字命名诗登玉牒三十年敇辽宁诸王据邉塲孳牧勿侵民田是年令王府官不得三六九年考覈建文即位诏王国所在惟国事聴王文武吏士聴朝廷王不得节制永乐二年谕天下诸司事闗王府遵祖训启王有司合行事务不许槩启若王府事驰奏不待报辄行重罪论三年五月上以代宁秦晋诸王屡骄恣怨谤赐书戒诸宗人宣德元年定将军主君仪宾品级冠服仪式王府官不得外调陞不知起于何时或曰靖难后事也然宣德中周忱以越府长史陞侍郎巡抚江南郑府长史王瀹改行在户部郎中洪熙中淮府长史王荣改吏科左给事中荆府长史曹曼龄改翰林修撰矣嘉靖八年大学士杨一清言杨士奇以审理副选翰林编修周忱自长史累陞尚书成化年雷霖以德府长史为山西提学副使又言布政使雍泰秦府有姻亦陞巡抚都御史乞容王官与别官一体陞用王亲亦选京官吏部议此祖宗微意如近年江西娄性足为监戒况王亲纵不得京任得仕至左右布政使官与尚书等使非区区自怀重内轻外之心则展布才猷亦足自见一清请再议吏部执不可二十二年蜀府长史髙鹏九年考满至吏部吏部请夺职遂请王府官凡称病乞改用者并勒致仕辅导失职调者不得授府州县亲民官时陜西山西河南湖广积欠王禄百数十万有司不能给宗人辄告饥哗有司有司或杜门或逾墙走每下诏即念宗人嵗禄顾嵗禄百倍洪武时有司竟不能给初制定亲王嵗禄万石惟肃岷府千石正统初岷府加二百石后加三百石伊辽府二千石韩府三千石唐府五千石代府六千石郡王将军中尉仪宾几千倍于国初于是宗人有上言愿停禄如唐宋故事得应用举效用者有请田力耕自养者竟莫敢决宗人有罪者锢髙墙在中都凡先后入髙墙者男女且千人嘉靖四年释二百九十人十二年释十三人十三年又释三十八人十八年又释四十五人还原邸给薪米自便





&lt;子部,类书类,图书编,卷八十&gt;
&lt;子部,类书类,图书编,卷八十&gt;
&lt;子部,类书类,图书编,卷八十&gt;
&lt;子部,类书类,图书编,卷八十&gt;
　　宗藩条例节畧
　　礼部尚书兼翰林院学士臣严讷等谨题为际遇明时竭愚忠以少图报塞事仪制清吏司案呈奉本部送礼科抄出巡按直监察御史林润奏臣尝闻诸易曰穷则变变则通故自古圣帝明王未有不通变而可以宜民也今论天下之事极弊而大可虑者莫甚于宗藩迩年以来羣臣咸切隐忧然卒莫能定不易之策以垂可久之制者大抵惧无以惬宗室之心而重祖训之违也顾时有所必变势有所不能剂量品节使之不过侈以骄其性而亦不过俭以至于失所仁义并行未有以遂其亲亲之心者兹非今日之急务乎国初支庶不繁定制因畧今螽斯麟趾其丽不亿比诸前殆至数百倍矣臣尝观嘉靖初年霍韬疏云洪武初在河南开封府惟分封一周府而已今郡王已增三十九府辅国将军增至二百一十二位奉国将军增至二百四十四位中尉仪宾不计也举一府而天下可知也今距嘉靖初四十余年矣所增之数又可推也故天下财赋嵗贡京师米计四百万石而各处禄米凡八百五十三万石视输京师之数不啻倍之即如山西存留米一百五十二万石而宗室禄米三百一十二万石河南存留米八十四万三千石而宗室禄米一百九十二万石是二省之粮即无灾伤蠲免嵗输不缺亦不足以供禄米之繁况官吏俸给军士粮饷皆取其中如之何其能办故自郡王以上犹得厚享将军中尉而下多不能以自存其苦愁之状诚有非臣之所忍言者食不充饥衣不蔽体生则假息于蓬蒿死则委骸于沟壑男婚女嫁不能循理甚至藏匿名姓投身卒势之所逼不得不然也有司禄粮不给安受其戾无可柰何或号呼于公庭或聚辱于道路或投石掷瓦于马首仕于其土者懔懔度日不独惧辱且惧变生于不测矣是在官司困于禄米之繁在宗藩屡有不足之叹今天下无可增赋之理年复一年愈加繁衍势穷弊极将何以足支兴思至此诚为寒心夫民有农工商贾之业宗藩舎禄米无谋身之防矣坐视其弊而不为谋途人且不忍况天潢耶歴闻羣议或云当损过以就中损有余以补不足必天下亲王皆从国初辽韩伊岷肃诸王每嵗禄米皆二千石不使有厚薄之差或云郡王而下定中半折支如在内之职三分支米七分折钞之例其仪宾而下则如在外之职二分本色八分折钞之例焉或云自亲王袒免以下则从庶人之制皆月支三石焉或云不宜遽削于见在而惟定制于方来或云宜定子女之数以杜其诈冐或云许其如民间应制举商吏各治生为两便凡此皆各出其见臣未敢遽以为是然此事体重大非下诸廷臣公议恐无以定其可久之计非与诸王共议恐无以服其亿兆之心臣愚恳乞陛下命诸大臣科道各献其猷仍乞陛下特赐手书颁谕诸王示以势穷弊极不得不通之意又令户部备查各省钱粮之数每嵗所入夏秋税粮几何输邉几何通十年之内大约灾伤蠲免几何或地方有事存留费用几何然后具宗藩初年分封几何所需禄米几何今之各王府增封几何禄米增加共几何房防嫁娶等项共约共几何使各宗藩一展巻了然知赋入之有限费出之不经今眼前已不可支再数十百年之后生生不穷决莫能给必至于狼狈失所无惑也令其各陈所见共图善后之防然后通集诸王并诸臣所陈之章断自宸衷采其何者为可行何者为不可行可行者且未即行仍乞谕诸王质其可否有不便者仍聴其自陈然后斟酌定制垂为亿万年不易之规夫如是则谋及于众则诸臣皆得尽其长论出于公则宗藩莫能议其后百姓无加赋之烦宗藩无失所之苦庶有以遂我皇上亲亲之心而慰我祖宗在天之灵矣不然贾谊所谓失今不治恐成痼疾臣窃虑之此宗藩之所当议处等因奉圣防该部防了来说钦此钦遵抄出送司查得奏内各省钱粮出入之数系户部掌行移咨该部备查题覆外案呈到部看得巡按直监察御史林润奏称宗藩迩年以来愈蕃衍嵗征钱粮不足以供禄米之半将军中尉而下多不能以自存乞要命诸大臣科道各献其猷仍谕诸王示以势穷弊极不得不通之意令其各陈所见然后斟酌定制垂为亿万年不易之规一节臣等为照建藩颁爵者朝廷亲亲之重典酌时济变者圣人御世之大权我太祖髙皇帝立赋税之则以经国用定禄粮之制以赡宗藩当是时禄给用裕法至善也仰惟皇上惇族展亲同符太祖夫何迩者各邉宗室往往禄粮告乏甚至贫困失所无能慰皇上亲亲之意此其故何也良由太祖当天潢发源之始即给以数郡之税而有余皇上当宗枝盛衍之时虽禄以全省之赋而不足盖赋税之出于土地者有限而生齿之在宗藩者无穷以有限之赋税供无穷之宗室即使连年大稔正赋不亏犹且不给况加以非时水旱其何以责诸有司以故在宗室徒拥禄粮之虚名而缓急无济在有司每苦禄粮之诎乏而措办不前及今不虑诚恐将来之宗藩愈繁则禄粮之愈匮而饥寒窘逼之状愈甚此诚势所必然而观势防通以垂万世之利在今日诚有不容己者臣等亦夙怀轸念而思以善其图者久矣但縁事体重大未容轻议今该御史林润论奏前因无非目撃时艰欲集众思广忠益补偏救弊为国家画宗藩善后至计相应俯采合命下本部备行有王府地方布政司转行各府长史教授啓王知防仍转示所属将军中尉等爵俱令审时度势悉心体国无便近图无徇己私备查奏内事理从长计议各行具奏前来其大臣及科道等衙门凡有所见许随时疏闻通各王府陈奏至日敕下廷臣集议可否具题上请断自宸衷定为可久之规上不失乎朝廷亲睦之意下有济于国家经费之宜斯则藩封之制当与国永垂万世矣縁系际遇明时竭愚忠以少图报塞及奉钦依该部看了来说事理未敢擅便谨题请防嘉靖四十一年十月二十四日具题二十六日奉圣防是钦此
　　自古法莫备于成周周家五世袒免燕会无与庆问无及非故絶之也王者以贵夺亲止乎其所不得不止仁之至义之尽用能万世不磨享厯永久今奉国中尉而下皆五世以外亲也若欲尽人而赡养之难以塞其嗷嗷待命之口若欲尽人而约束之难以抑其汹汹不平之情虽曰生之实则伤之虽曰厚之实则锢之臣以为禁不可太苦苦则易壅莫若少寛严敇中尉以下但令奏报宗支纪名玉牒聴其相生相养各成世业而以自食其力如有文武才能超迈等伦者推广祖训宗人府具以名闻责令督学课其行艺抚按稽其贤否与凡民之俊秀者一体应试比照宗亲事例外任効劳仍行刋着令典严为管束其或败礼败度骄纵不法者即以凡民之罪罪之夫如是则寛之以恩而生全者有所頼制之以法而骄恣者无所容以此处同姓之亲是或一道也其于各府仪宾及乡县君亦羽仪宗室作宾王家之意也窃思天朝戚畹皆有侍从防卫之劳骏奔俎豆之役虽以亲议贵未尝不以劳奠食也惟藩府宗婿于朝廷无尺寸之勲于国家无纤毫之补以文则不足于经济以武则不足于折冲彼其联姻帝室夸耀乡闾亦宠极无涯矣顾廼盘桓联结与宗臣杂居齐齿荣之以爵秩奠之以宅第厚之以饩廪庆贺不与赴告不及忧制不行谓之何哉又其甚者罄不赀之产而多方以求附及其得遂攀援则骄奢淫佚凭陵拨置以贻宗室忧者籍籍有之矣此亦非细故也臣以为恩不可太滥滥则易穷今其缔婚亲郡王者所宜优礼未可槩议其他宗女宗婿出自将军中尉者赐以冠服给以嫁资聴其各相依倚使得全父子之亲而又不失夫妇之义仍令有司衙门隆之礼貎复其徭役则亦未为不厚矣何必加之廪禄以夺宗藩之食乎以此处异姓之亲又或一道也但立法者贵乎趋时而更化者先于审势宗藩安享禄位者已非朝夕之由一旦而骤更之恐至于不可测如臣所议创自今嵗以后以渐计之其已经奏请封名者悉如已往之制而不可动则由今以前者消之以渐而不嫌于骤由今以后者生之以渐而各得其所他如立宗学严保勘革冗费戒奔竞特一时经画之微权又无甚难处者臣以管测井窥之见妄及国家大计罪又何辞窃念厝火于积薪悲处堂之燕雀孟子以七年之病求三年之艾今为卢扁所惊岂值七年哉臣谓自今蓄之诚非过计也以故蒙死而不敢讳然臣之言不足凭也其间大经大法与纤悉委曲之详伏乞敕下礼部防同文武百官另行熟计各献谋猷刻定期日多端集议仰祈圣明着为定制以垂不易之典行之万世而无弊再恳天语叮咛宣谕廷臣勿以曲突为迂图终于推托迁延酿成意外之虑如是则天潢之支得有所归而宗社无疆之庆于兹裕矣此宗室之所宜亟议者一也
　　修明宗范
　　议得宗藩子侄为善者固多中间亦往往有失教而寝至败度者故南陵等王议立宗学以兴教化不为无见但其建置黜陟事多更端所闗重大未敢轻议所以先年府部台諌诸臣如霍韬等屡经建议竟未举行今据武冈王论列似得中制颇为可采今后止于本府选取教授文行俱优者为师或有不足亦照所题事理取纪善教职等官补之其肄业课试悉如其议年至十五先令照例请封且给禄米三分之一习学五年亲王方与奉请出学以正本等禄爵亦以见优异不羣足为宗室之光其有放纵伤教有玷宗仪者小则竟自训责大则防奏降革庻人知所警而列藩多彬彬之盛矣
　　宗支奏报
　　议得宗室子女系出天潢诚不可以混殽也近乃务多子女以图禄入遂诈伪百出至有一位而生数十子者故奏报之籍信不可以不严但前次屡经奏有定例而奉行者一切视为虚文中间乞养过房花生生等弊恬不知戒不惟縻国家有限之禄粮而宗支凟乱所繋甚大今后如再踵袭前弊聴本部查出防奏将本位并保勘宗室通行革去爵禄以示惩戒长史教授等官及一应甘结有名人等问拟邉卫充军
　　奏报格式
　　议得宗支奏报他日名封率由此定所系甚重各该王府近年奏报皆朦胧不明中多影射且格式不一杂乱无章非政体也臣等拟定请名请封选婚奏格通行各王府遵照必合此格方行题覆任意违式希图诈冐者立案不行
　　查防玉牒
　　议得玉牒所以正宗室之世系而将来封爵由此以定者也但各府造册等官徇私作弊因循玩弛以至差讹舛谬已经屡次具题奉防申饬去后今查见解文册或沉改年月或遗漏名位或母姓之不同或生年之不载如前弊端不可胜计甚则称为妾媵某氏所生而保勘者又非此妾影射如此其弊极矣今后如有仍前差错等项经造人员防奏治罪所生子女不许造入玉牒
　　进封亲王
　　议得郡王入继亲王所以重亲王之统也若进封之后则本支止许以本等官职奏请奉祀不得复请继封次子盖以郡王而进亲王已为逾等茍以进封之亲王而又欲推恩于本支不亦太滥乎故礼有继统不继嗣之文例无加恩再加恩之礼今后郡王进封亲王本王郡爵照例不许补袭原授册命随即进缴以后世子世袭亲王次嫡庶子每世止照原封世次本等官职不得进封
　　亲王袭封
　　议得各府亲郡王病故其子暂理府事待服满请封此定例也其后晋府世曾孙知烊奏称连防孤苦因许袭封故赵府庶长子佑采亦得夤縁请乞槩蒙世袭然据累朝政令议准服满请封如彦汏者国家之定制其知烊等例乃朝廷矜恤之殊恩今后但有亲郡王应袭封爵者止照彦汏前例请敕管理府事及服满而年嵗已足方许请封不许援引远年事例服内陈乞如违本部将该府辅导官防奏问罪
　　追封亲王
　　郡王承袭
　　议得郡王封典推自亲王郡王继絶祖训无其文故身殁之后得人以为之奉祀即已足矣至于兄终弟及以侄继叔则非法制所宜今后当以宠波为煡为例不许朦胧凟奏亦不许奏乞继嗣以为冐袭之地初封禄米
　　议得郡王禄米二千石袭封者比初封减半支给此载在祖训者也其后韩府襄陵等王十七府初封袭封俱一千石盖不止平凉岐阳农三郡王为然也甚至岷府善化等三十四府初封袭封俱五百石在当时多寡悬殊已如此况蕃衍如今日乎除已封郡王及岷府五百石俱照旧外以后初封郡王禄米悉照成化年间例俱一千石仍照今题事例三七本折兼支合命下行文户部通行各该王府知防永以为例
　　住支禄米　　追封郡王　　庶子争袭　　另城请封　　查革冐封
　　自备仪仗
　　议得郡王及妃仪仗内例有交椅等大器银质抹金载在防典盖谓其分所得用也况所领止是大器又皆折银余皆自备充用夫钲鼓幢节既可自备则大器自备亦无不可而乃往往凟请在国初则封少而易给在今日则封多而难周一位之所得虽无几举天下郡王生生不穷而皆取给于内府则财赋有限有难于周给者以后除亲王及亲王妃初封照例颁给外凡初封郡王及妃银大器合行停止俱令自备不许仍前奏请以为定例
　　改封世子　改封世孙　　改封长子　　改封长孙　请封曾孙　　堂孙请袭
  </div>
  <div class="pagination">
   <a href="图书编_page153.html">
    上一页
   </a>
   <span>
    ...
   </span>
   <a href="图书编_page149.html">
    149
   </a>
   <a href="图书编_page150.html">
    150
   </a>
   <a href="图书编_page151.html">
    151
   </a>
   <a href="图书编_page152.html">
    152
   </a>
   <a href="图书编_page153.html">
    153
   </a>
   <span class="current-page">
    154
   </span>
   <a href="图书编_page155.html">
    155
   </a>
   <a href="图书编_page156.html">
    156
   </a>
   <a href="图书编_page157.html">
    157
   </a>
   <a href="图书编_page158.html">
    158
   </a>
   <a href="图书编_page159.html">
    159
   </a>
   <span>
    ...
   </span>
   <a href="图书编_page155.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
