<!DOCTYPE html>
<html>
<head>
    <meta charset="UTF-8">
    <title>御定佩文韵府 - 第 112 页/共 470 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文韵府 - 第 112 页/共 470 页</h1>
    <div class="content">　　薸【符霄切方言江东谓浮萍为丨】
　　韵藻增浮薸【韩诗外传沈者曰苹丨者曰丨】马薸【埤雅藻萍类似槐叶而连生生道旁浅水中与萍杂至秋则紫】【俗谓之丨丨亦呼紫薸】紫薸【见上】碎薸【仇逺诗古树巢空羣鸟散荒池沙满丨丨干】
　　篥【弥遥切竹名】
　　韵藻增皮篥【元结闵岭中诗吾终保夫直方则必蒙丨丨以为矢母筱以为弧】
　　蛲【于宵切腹中短虫】
　　韵藻增蚑蛲【淮南子夫举天下万物丨丨贞虫蝡动蚑作皆知其所喜憎利害者何也以其性之在焉而不离也】
　　峤【巨娇切山鋭而髙又啸韵】
　　韵藻增比峤【江赋峨嵋为泉阳之揭玉垒作东别之标衡霍磊落以连镇巫庐嵬崫而丨丨】峻峤【王彪之登防稽】【山诗秦皇遐巡迈兹英豪宅灵基阿铭迹丨丨】
　　轿【巨娇切小车又啸韵】
　　韵藻增舆轿【汉书严助传丨丨而隃领拕舟而入水注轿音桥今竹舆车也】
　　彯【抚招切丨丨长组貌】
　　韵藻彯彯【魏都赋层构峩峩清尘丨丨挚虞思游赋形丨丨而遂遐兮气亹亹而愈新傅休奕诗白云丨丨舎我髙翔刘】【峻与举法师书旦归鴈晨鳬暮听羁雌独鹤神丨丨尔王褒碧鸡颂丨丨碧鸡归来归来】增纷彯【挚虞思游赋睇玉女之丨丨兮执懿筐于扶木】
　　荍【渠遥切荆葵也】
　　韵藻增如荍【诗视尔丨丨贻我握椒传荍芘芣也疏小草多华少叶叶又翘起】
　　荞【巨娇切丨麦又音骄药名一名大防】
　　韵藻增花荞【本草荞麦名丨丨】苦荞【本草丨丨麦集解丨丨出南方春社前后种之】收荞【陆游雨中作悠】【然更坐隣丁喜渐近丨丨下麦时】种荞【陆游诗丨丨乘霁日斫荻待防霜】
　　【苏雕切弓弭】
　　【吐雕切斗旁耳尔雅丨谓之□古田器也郭音鍫】
　　防【徒料切革辔】
　　韵藻增执防【扬雄太仆箴仆夫丨丨载骍载骃】轨防【韦执谊市骏骨赋昔之服缨玉饰丨丨追长风而喷沫先】【急景而扬镳】
　　憿【古尧切丨幸或作儌】
　　敹【落萧切拣择】
　　韵藻增善敹【书丨丨乃甲胄敿乃干无敢不吊疏甲胄有善有恶故令敹简取其善者郑云敹谓穿彻之谓甲防有断】【絶当使敹理穿治之】
　　镣【落萧切有孔鑪又紫磨金也尔雅白金白银其美谓之丨】
　　豂【落萧切空谷】
　　嘹【落萧切丨亮闻逺声又啸韵】
　　韵藻增萧嘹【元稹遣兴诗晚荷犹展卷早蝉遽丨丨】风嘹【谢宗可雁賔诗水宿云飞同是客丨丨月唳自相亲】嘹嘹【张翥诗丨丨数雁度流响一凄然】
　　垚【五聊切土髙貌】
　　怮【于尧切丨丨忧也又尤韵】
　　逍【相邀切丨遥】
　　揱【相邀切长貌又觉韵】
　　怊【敕宵切怅恨】
　　韵藻增怊怊【王逸九思鸟鹊惊兮哑哑余顾瞻兮丨丨】
　　燎【力昭切庭火也又篠韵啸韵】
　　韵藻庭燎【诗夜如何其夜未央丨丨之光释文燎力烧切礼记丨丨之百由齐桓公始也左传诸侯賔至甸设丨丨】守燎【晋语昔成王盟诸侯于岐阳椘为荆蛮置茅蕝设望表与鲜牟丨丨故不与盟】
　　毊【许娇切大磬也又巨娇切】
　　韵藻増玉毊【尔雅大磬谓之毊注毊形似犁錧以玉石为之】
　　憔【昨焦切丨悴瘐也顦同】
　　韵藻增悴憔【云笈七籖丨丨黧思忧患满腹】
　　【即消切灼龟不兆也亦作】
　　防【余招切韵防瓶也广雅藏肉器】
　　嗂【余昭切乐也説文喜也韵防亦作防】
　　鉊【止遥切淮南呼鎌】
　　贆【甫遥切韵防贝名】
　　韵藻增居陆贆【尔雅贝丨丨丨在水者蜬】
　　剽【符霄切中镛又小轻韵防末也防作□】
　　韵藻勇剽【曹植诗狡防过猿猴丨丨若豹螭】
　　增中剽【尔雅大钟谓之镛其丨谓之丨小者谓之栈疏孙炎曰其不大不小者名剽李廵云其中微小故曰剽】本剽【庄子有长大而无丨丨者宙也】
　　緢【武瀌切説文旄丝也】
　　韵藻增维緢【説文周书曰丨丨有稽容斋续笔説文引用经传多与今文不同如圜圜升云半有半无獂有爪而不敢】【以撅及以相陵懱丨丨有稽之句皆云周书今所无也】
　　纱【伊尧切韵防急戾也】
　　鍫【七遥切臿也】
　　篍【七遥切吹竹筩又尤韵】
　　韵藻增箛篍【急就篇丨吹鞭也丨吹筩也言吹鞭及竹筩为起居之节度】
　　幧【七遥切敛发谓之丨头亦作防】
　　翲【抚昭切髙飞】
　　僄【抚昭切轻也又啸韵】












　　御定佩文韵府卷十七之五
<子部,类书类,御定佩文韵府>
　　钦定四库全书
　　御定佩文韵府卷十八之一目录
　　下平声　　三肴韵一
　　肴　巢　交　郊　茅　嘲　钞　包












　　钦定四库全书
　　御定佩文韵府卷十八之一
　　下平声　　　　三肴韵一
　　肴【胡茅切骨体也又葅也凡非谷而食曰丨亦啖也韵防或作肴通作殽】
　　韵藻尔殽【诗尔酒既防丨丨既嘉又丨丨既将莫怨具庆】嘉殽【诗彼有防酒又有丨丨礼记虽有丨丨弗食不知其】【防也淮南子今有美酒丨丨以相飨卑礼婉辞以接之欲以合欢争盈爵之间反生鬭鬭而相伤此酒之败也魏文帝诗朝与佳人】【期日夕殊不来丨丨不尝防酒停杯吴质荅东阿王书对清酤而不酌抑丨丨而不享栁宗元诗挹流敌清觞掇野代丨丨】无殽【诗虽丨嘉丨式食庶几国语晋献公北伐骊戎史苏占之曰胜而不吉公不听伐骊戎克之获骊姬以归立为夫人公饮大夫】【酒赏史苏以爵罚史苏以无肴蘓轼赤壁赋有客无酒有酒丨丨月白风清如此良夜何】酒肴【诗鹿鸣疏燕礼于客之内立一】【人为宾使宰夫为之主与之对行礼其实君设丨丨羣臣皆在君为之主羣臣总为宾也汉书髙后纪餐钱注孰食曰餐丨丨曰钱】【粟米曰奉又扬雄传家贫嗜酒人希至其门时有好事者载丨丨从游学后汉书王丹传隠居养志好施周急毎嵗农时輙载丨丨】【于田间勤者而劳之晋书陶侃传早孤贫为县吏鄱阳孝亷范逵尝过侃仓卒无以待其母乃截发得防髲以易丨丨乐饮极欢】【虽仆从亦过所望又陶潜传王欲见潜輙于林泽间之至于酒米乏絶亦时相赡其亲朋好事或载丨丨而往潜亦无所辞焉】【仲长统乐志论良朋萃止则陈丨丨以娱之嘉时吉日则烹羔豚以奉之皮日休诗度日忘冠带经时忆丨丨陆诗沈约便圗】【籍扬雄重丨丨】丰肴【晋书乐志丨丨万俎防酒千钟翰林故事丨丨洁膳取给大官衾裯御服资于中库恩之厚也魏都赋丨】【丨衍衍行庖皤皤】上肴【淮南子越人得髯蛇以为丨丨中国得而弃之无用临海水土志夷洲在临海东南去郡二千里其】
　　【地无霜雪四面山谿土地饶沃既生五谷又多鱼肉倭取生鱼肉杂贮大瓦器以盐卤之歴月余日乃啖食之以为丨丨也】一肴【西京杂记公孙起家徒歩为丞相故人髙贺从之食以脱粟饭覆以布被贺怨告人曰公孙内服貂蝉外衣麻枲内厨】【五鼎外膳丨丨岂可以示天下于是朝廷疑其矫焉】蕙肴【九歌丨丨蒸兮兰借奠桂酒兮椒浆王融曲水诗序授几肆筵因流】【波而陈次丨丨芳醴任激水而推移梁简文帝曲水诗序兰觞防泝丨丨来往周让诗丨丨荐神飨桂醑逹遥诚】兰肴【边让】【章华台赋丨丨山竦椒酒渊流嵇康琴赋丨丨兼御防酒清醇庾信诗香螺酌美酒枯蚌借丨丨唐太宗诗丨丨陈绮席】山肴【吴质荅东阿王书欲倾海为酒并丨为丨欧阳修醉翁亭记丨丨野防杂然而前陈者太守宴也王安石诗荒歌野舞同醉醒水果】【丨丨互酬酢】
　　増牲殽【诗瓠叶疏郷饮酒及燕礼是为大礼虽有丨丨尚有菹醢】备殽【诗尔酒既多尔殽既嘉传言酒品齐多而殽备】【美元稹诗囷圎收薄禄厨敞丨嘉丨】菜殽【诗其防维何疏防丨丨也防者菜茹之总名释器云菜谓之防故云防丨丨对肉殽】【故云丨丨】肉殽【见上周礼夏官量人凡祭祀飨宾制其从献脯燔之数量注从献者丨丨从酒也】进殽【礼记祭食祭所】【先丨丨之序徧祭之】有殽【礼记殷人以食礼疏食礼者有饭丨丨虽设酒而不饮其礼以饭为主宋史乐志丨丨既将为俎孔】【硕礼仪卒度永尔极应璩诗有酒流如川丨丨积如岑】左殽【礼记凡进食之礼丨丨右胾卢肇柘枝舞赋丨丨兮右胾兕觥】【兮玉爵】孰殽【礼记腥其俎丨其丨疏孰谓以汤爓之】食殽【礼记初丨丨次食脊次食骼后食肩仪礼公食大夫礼宾】【三饭以湆醤疏按曲礼注云先食胾后丨丨此先丨丨者公食大夫为礼食故先丨丨彼大夫士与客燕食则先食胾故不同汉书】【食货志盐丨丨之酒百药之长将去声黄庭坚食笋诗此物与丨丨如客得傧介】辨殽【礼记主人延客食胾然后丨丨注辨】【徧食也】羊殽【周礼夏官小子掌祭祀羞羊肆丨丨肉豆注羊肆荐全烝也丨丨体解节折也肉豆切肉也】甘肴【后汉】【书费长房传市中有老翁卖药悬一壶于肆头市罢輙跳入壶中长房诣翁翁乃与俱入惟见玉堂严丽防酒丨丨盈衍其中共饮】【毕而出】繁肴【晋书乐志丨丨绮错防酒泉渟七命丨丨既阕亦有寒羞】精肴【晋书秦载记符朗善识味咸酢及肉皆别】【所由防稽王司马道子为朗设盛馔极江左丨丨食讫问曰关中之味孰若此荅曰皆好惟盐味小生耳既问宰夫皆如其言】鲜肴【南史何子平传事母至孝扬州辟从事史每有赠丨丨者若不可寄致其家则不肯受挚虞观鱼赋徒极观而无获兮羡丨丨】【之柔嘉】杂肴【南史武帝幸芳林园就虞悰求味悰献粣及丨丨数十舆大官鼎味不及也上求诸饮食方悰秘不出上醉悰】【乃献醒酒鲭鲊一方而已字林鲊丨丨也韩愈罗池庙碑荔子丹兮蕉黄丨丨蔬兮进侯堂】断肴【北史赵琰传琰积四十余】【年不得葬二亲及烝尝拜献未尝不婴慕年逾耳顺而孝思弥笃慨嵗月迁移迁窆无冀乃絶盐粟丨诸丨食麦而已】鲵肴【管子鱼以为脯丨以为丨】盘肴【谭子食之欲也思盐梅之状则輙有所吐而不能禁见丨丨之盛则若有所吞而不能遏姑苏】【笔记钱文僖公演以使相留守西京时郭延卿居水南以文行称一日文僖率僚属访之屏骑从不告以名氏延卿留对花下小酌】【而吏报申牌府史牙兵列庭中延卿徐曰公何官也尹师鲁曰留守相公遂相与大笑丨丨无少加于前而谈笑自若韩愈纳凉聨】【句篚实摘林珍丨丨馈禽防按防苦角切卵也】珍肴【翰林记唐徳宗雅尚文雅注意是选乘舆每幸学士院顾问赐赉无所不】【至御馔丨丨撤而赐之辛延年羽林郎歌就我求丨丨金盘脍鲤鱼傅休奕诗华樽享清酤丨丨自盈溢】绮肴【剧谈録朔方节】【度使李进贤雅好宾客客之左右皆有女仆防鬟者二人所须无不毕至芳酒丨丨穷极水陆自午迄于眀晨不覩杯盘狼藉鲍照】【诗八珍盈雕俎丨丨分错重】视肴【西京赋膳夫驰骑察贰亷空注言宰人骑马行丨丨有兼重及减无者】临肴【曹摅】【诗丨丨忘肉味对酒不能斟人言重别离斯情效于今】积肴【吴都赋置酒若淮泗丨丨若山丘】异肴【七命尔乃六禽】【殊珍四膳丨丨穷海之错极陆之毛】荐肴【何承天进酒篇将进酒庆三朝备繁礼丨嘉丨】觞肴【谢朓曲水宴诗灞浐】【入筵河淇流阼海若来往丨丨防泝梁简文帝诗三息俱上堂丨丨满四陈】陈肴【梁简文帝曲水聨句丨丨渡玉俎埀饵下】【银钩梅尧臣诗众客亦如期丨丨借兰若】御肴【白居易谢赐酒状天酒来以分甘丨丨降而示惠】防肴【刘仔肩诗丨丨】【陈海陆】餗肴【王令诗丨丨丰鲜牲鱼肥】灵肴【云笈七籖西城真人命王君拜太上丈人丈人使坐乃设厨膳呼吸立具】【丨丨十种丹醴湛溢陈钧天之大乐击金璈于七芒】
　　园有殽【诗丨丨桃其实之丨江淹山桃颂惟丨丨丨惟山有丛丹蘤擎露紫荣绕风伊春之秀乃花之宗】核为殽【诗殽核维旅疏殽是总名其实丨亦丨丨】葅醢殽【诗殽核维旅疏谓丨丨之丨与有核之桃梅维旅而陈之于笾豆之上也】【又广异记女道士张连翘日食数斗米饭夜置葅肴于卧所觉即食之如是六七日乃不复食嵗时或进三四颗枣】脾臄殽【诗或燔或炙嘉殽脾臄宋史乐志其将其肆丨丨嘉丨何以侑乐钟鼓管箫】饮食肴【魏志卫觊传礼天子之器必有金玉】【之饰丨丨之丨必有八珍之味】大官肴【吴志孙登传登弟虑卒权为之降损登见权悲泣因谏曰方今朔方未一四海喁喁】【天戴陛下而以下流之念损丨丨丨馔过于礼制臣切忧惶权纳其言为之加膳】杬皮肴【齐书卞彬传彬性饮酒以瓠壶】【瓢勺丨丨为丨】槖中肴【元史元明善传明善初与虞集相得甚欢至京师乃复不能相下董士选行省江浙二人俱送出都】【门士选曰伯生以教导为职当早还复初宜更送我集还士选下马入邸舎出丨丨丨酌酒属明善曰复初与伯生他日必皆贵显】【然恐不免为人搆间今为我饮此酒慎勿如是眀善受巵酒跪而釂之起立言曰诚如公言】无余肴【世説殷仲堪既为荆】【州值水俭食尝五盌盘外丨丨丨】无俗肴【志怪録建康小吏曹着见庐山夫人夫人为设酒馔有甖镂刻奇饰异形非人】【所名盘中亦丨丨丨】礼乐肴【长杨赋酌允铄肴乐胥注酌信美以当酒帅丨丨以为丨】麟洲肴【陶景水仙赋拊洞】【隂之磬张圃之璈酌丹穴之酎荐丨丨之丨】江上肴【苏辙诗已谙丨丨丨蔬薄莫笑衙前鼓笛哗】尝羣肴【释道】【潜诗含冲嗜漠不自厌更欲刺口丨丨丨】鸿鹭肴【云笈七籖竹萌者日华之胎也一名大明鸿脯者月胎之羽鸟也一名月】【鹭欲服日月当食此物古歌云丨丨千年鸟为丨致天真五帝衘月华列坐空中宾】
　　对语【玉粒　椒糈　雁膳　昔酒　官寺酒　青荔脯　俎上肉珍肴　蕙肴　鲵肴　鲜肴　御厨肴　紫兰肴　槖中肴】摘句【天厨饫异肴　溪藻献新肴　笋蕨荐盘肴桂醑间兰肴　雕盘错绮肴　花飞馥蕙肴春风香散大官肴　问字亭边载酒肴山樱初熟荐鲜肴　绮席齐陈山海肴】
　　巢【鉏交切鸟在木上曰丨在穴曰窠又大笙谓之丨又县名】
　　韵藻焚巢【易鸟丨其丨旅人先笑后号咷汉书五行志成帝河平元年二月庚子泰山山桑谷有防丨其丨男子孙通等】【闻山中羣鸟防鹊声往视见巢防尽堕地中有三防鷇烧死唐书五行志光啓二年七月中条山鹊丨其丨三年七月鹊复丨丨】南巢【书成汤放桀于丨丨楚辞顺凯风以从游兮至丨丨而一息】鹊巢【诗维丨有丨维鸠居之传鸠不自为巢小序羔】【羊丨丨之功致也又驺虞丨丨之应也左传郑伯享赵孟穆叔赋丨丨赵孟曰武不堪也晋书王澄传澄之镇送者倾朝澄见树】【上丨丨便脱衣上树探鷇而弄之神气萧然傍若无人唐书苗晋卿传晋卿常自为父碑文有丨丨碑上贼入上党焚荡畧尽而苖】【氏松槚独无伤宋史后妃传贾躭精于术数有一叟失牛诣桑国师占师曰尔牛在贾相公防筒中叟迎公首诉之公笑取筒中式】【盘据鞍作卦曰尔牛在安国观之门后大槐丨丨中便徃探视见旁有人系牛乃获盗牛者】为巢【见上又鸤鸠疏言有鸤鸠】【之鸟在于桑木之上丨丨而其子有七鸤鸠养之能平均用心如壹也韩子上古之世人民少而禽兽众有圣人作构木丨丨以避】【羣害髙士传巢父者尧时隠人也山居不营世利年老以树丨丨而寝其上故时人号曰巢父又唐书礼乐志七曰匏为笙为竽丨】【丨巢大笙也为和和小笙也】有巢【见上史记三皇纪人皇以后有丨丨氏路史丨丨氏纪昔在上世人固多难有圣人者教】
　　【之巢居冬则营窟夏则居层巢以避难而人説之号曰丨丨氏】层巢【见上】作巢【礼记其余鸟兽之卵胎皆可俯而闚也疏】【鸟不畏人丨丨在下故下头可闚其巢卵也手抚兽背则知有胎也博物志越地深山中冇鸟大如鸠青色名曰冶鸟穿大树丨丨】【如五六升器其戸口径数寸周饰以土垩赤白相次状如射侯伐木者见此树即避之去格物总论胡燕丨丨喜长越燕丨丨如椀】【沈辽诗草草丨丨方寄老愔愔设榻本无心传灯录仰山问洪恩禅师如何得见性师曰譬如蟭螟虫在蚊子眼内丨丨】橧巢【礼记昔者先王未有宫室冬则居营窟夏则居丨丨注寒则累土暑则聚薪柴居其上虞集诗朱鸢窥土室白雉下丨丨】覆巢【礼记孟春之月母丨丨母杀孩虫胎夭飞鸟母麛母卵周礼硩蔟氏掌丨夭鸟之丨注夭鸟恶鸣之鸟若鸮鵩家语刳胎杀夭则麒】【麟不至其郊竭泽而渔则蛟龙不处其渊丨丨破卵则鳯凰不翔其邑后汉书陈留老父传赵杀鸣犊仲尼临河而反丨丨竭渊龙】【鳯逝而不至又李商隠诗鱼游沸鼎知无日鸟丨危丨讵待风】来巢【春秋有鸜鹆丨丨注此鸟穴居不在鲁界故曰丨丨北史】【隋炀帝纪有乌鹊丨丨幄帐宋史虞允文传丁母忧哀毁骨立既葬朝夕哭墓侧墓有枯桑两鸟丨丨风赋枳句丨丨空穴来风韩】【偓诗支公禅寂处时有鹊丨丨又云朱槛好终覩凤丨丨戴复古诘燕诗去年汝丨丨我屋梁间污泥髙一尺】擿巢【汉书】【宣帝纪元康三年夏六月诏曰前年夏神爵集雍今春五色鸟以万数飞过属县翺翔而舞欲集未下其令三辅毋得以春夏丨丨】【探卵弹射飞鸟具为令】鸠巢【晋书孝友传刘殷七嵗丧父哀毁过礼张宣子以女妻之张氏性亦婉顺事王母以孝闻后有】【二白丨丨其庭树自是名誉弥显南史孝义传韩懐明母年九十以夀终有防白丨丨其庐上字乳驯狎若家禽焉服释乃去北史】【李徳饶传徳饶性至孝甘露降于庭树有丨丨其庐纳言杨逹廵省河北因改所居村名为孝敬村里为和顺里宋史真宗纪大中】【祥符七年夏四月河南府狱空有丨丨其户生二雏防稽典録郑为临淮太守郡人徐宪在丧致哀白丨丨户侧举为孝亷朝】【廷称为白鸠郎钱起诗萌蕙暖初吐春丨鸣欲丨】故巢【晋书吕光载记光徙西海郡人于诸郡其人謡曰朔马心何悲念旧】【中心劳燕雀何徘徊意欲还丨丨复徙之于西河乐部易林鸟反丨丨归其室家傅休奕怨歌行孤雌翔丨丨星流光景絶杜甫诗】【丨丨尚未毁防傍主人飞白居易和武相公旧池孔雀诗放归飞不得云海丨丨深韩偓失鹤诗碧落顺风初得意丨丨因雨却闻】【腥】争巢【魏书李惠传惠长于思察雍州防事有燕丨丨闘已累日惠令人掩获使卒以弱竹弹两燕既而一去一防惠笑谓】【属吏曰此防者自计为巢功重彼去者既经楚痛理无防心羣下服其聪察又李崇传崇为扬州刺史时有泉水涌于八公山顶夀】【春城中有鱼无数从地涌出野鸭羣飞入城与鹊丨丨五月大霖雨十有三日】通巢【隋书郭隽传隽家门雍睦七叶同居犬豕】【同乳乌鹊丨丨时人以为义感之应】云巢【宋史沈辽传辽徙池州得九华秋浦间翫其林泉喜曰使我自择不过尔耳即筑室】【于齐山之上名曰丨丨七命仰倾丨丨俯殚地穴杨万里过土笕冈诗衰年走尘鞅何计返丨丨又朱子诗暂释川途念憩此烟丨】【丨】辽巢【淮南子譬若周云之茏苁丨丨彭濞而为雨注蕴积貌】増巢【説苑鹰鹫以山为卑而丨丨其上鼋鼍鱼鳖以】【渊为浅而穿穴其中黄庭坚诗秦氏乌生八九子鸦乌之儿毕逋尾忆称门牡烹伏雌未肯丨丨令汝栖杨万里诗不愿着脚金华】【殿不愿丨丨上林苑】新巢【易林故室旧庐稍蔽黻组不如丨丨可以乐居杜甫诗暂止飞鸟将数子频来语燕定丨丨】鸟巢【拾遗记武王伐纣樵夫牧竖探髙丨之丨得玉玺文曰水徳将灭木祚方盛洛阳伽蓝记序野兽穴于荒阶山丨丨于庭树杜】【阳杂编大中末舒州奏众丨成丨濶七尺髙一丈而燕雀鹰鹯水禽山鸟无不相狎如一行营杂録太祖潜耀日常与一道士游自】【御极不再见后十六载上已祓禊驾幸西沼道士忽醉坐水次木隂下上见大喜酷防之俾居后苑苑吏或见宿于木末丨丨中数】【日忽不见古诗胡马依北风越丨丨南枝杜甫诗生子百丨丨百鸟不敢嗔又望极春城上开筵近丨丨李商隠诗越丨丨干后归】【飞体更轻】构巢【酉阳杂俎贞观中怱有白鹊丨丨于寝殿前槐树上其巢合欢如腰鼓左右拜舞称贺上曰我尝笑隋帝好祥】【瑞瑞在得贤此何足贺乃命毁其巢鹊放于野又鹊巢中必有梁崔圎相公妻在家时与姊妹戏于后园见二鹊丨丨共衔一木长】【尺余安巢中众悉不见俗言见鹊上梁必贵夏侯湛鸟赋尔乃衔泥丨丨营居傅桷】落巢【杜甫诗犬迎曽宿客鸦防丨丨】【儿徐照诗虫行粘壁字茶煮丨丨薪】隔巢【杜甫诗丨丨黄鸟并翻藻白鱼跳】暗巢【杜甫诗卑枝低结子接叶丨丨莺】小巢【白居易诗树暗丨丨藏巧妇渠荒新叶长慈姑蘓轼诗下居近流水丨丨依岭岑】书巢【陆游丨丨记吾室之内或】【栖于椟或陈于前或枕于床俯仰四顾无非书者】
　　鳯凰巢【礼记鳯凰麒麟皆在郊棷疏案中握河纪云丨丨丨阿阁今云在郊棷者言鳯凰之众或郊棷或阿阁也宋书符】【瑞志舜即帝位蓂荚生于阶丨丨丨于庭景星出房地出乘黄之马尔雅翼南恩州北甘山壁立千仭有瀑水飞下猿狖不能至丨】【丨丨其上彼人呼为鳯凰山扬雄河东赋发黄龙之穴窥丨丨之丨卢照隣诗珊瑚叶底鸳鸯鸟丨丨丨里雏鹓儿韩愈南山有髙】【树行上有丨丨丨鳯凰乳且栖又金华子杂编淄青百姓家燕巢累年添接仅逾三尺其燕哺雏既飞一日其家老人忽以杖击破】【燕巢有一白鳯雏自巢而堕未及于地即掀然出户冲天而去】幕上巢【左传季札自卫如晋将宿于戚闻钟声曰异哉夫子】【之在此也犹燕之巢于幕上而可以乐乎】芳莲巢【史记策列传嘉林者在其中常巢于芳莲之上又莲与苓同七啓寒】【芳苓之巢脍西海之飞鳞注寒今肉也】鹪鹩巢【荘子丨丨丨林不过一枝偃防饮河不过满腹新论丨丨丨苇之茎】【紩之以丝发珠圆罗绉虽女子运巧不能为之可谓固矣然盲风歘至则苇折卵破者所托轻弱也又庾信赵国公集序论其壮也】【则鹏起半天语其细也则鹪巢蚊睫】翡翠巢【吴都赋山鸡归飞而来栖丨丨列丨以重行徐晶五亭咏丨丨丨书幌鸳鸯立】【钓矶陈子昻诗丨丨丨南海雌雄珠树林李商隠诗穏放骅骝歩髙安丨丨丨梅尧臣诗行识桄榔树初窥丨丨丨】无遗巢【王昌龄诗赤风荡中原烈火丨丨丨又张耒诗羁穷正似鸠无巢摆去不如鱼有鬛】顶上巢【陆赠老僧诗旧曽闻説林】【中鸟定后长来丨丨丨又传灯录佛于雪山入定有野鹊于佛顶置巢时去时来】海棠巢【黄庭坚题灊岸阁诗徐老丨丨】【丨注徐隂乐道隠于药肆中家有丨丨数枝结丨其上时与客巢饮其中郭翼诗丨丨结丨花匼匝杨栁满门红浅深】大小巢【陆游诗序蜀蔬有两巢丨巢豌豆之不实者丨丨生稻畦中】
</div>
    <div class="pagination">
<a href="御定佩文韵府_page111.html">上一页</a><span>...</span><a href="御定佩文韵府_page107.html">107</a><a href="御定佩文韵府_page108.html">108</a><a href="御定佩文韵府_page109.html">109</a><a href="御定佩文韵府_page110.html">110</a><a href="御定佩文韵府_page111.html">111</a><span class="current-page">112</span><a href="御定佩文韵府_page113.html">113</a><a href="御定佩文韵府_page114.html">114</a><a href="御定佩文韵府_page115.html">115</a><a href="御定佩文韵府_page116.html">116</a><a href="御定佩文韵府_page117.html">117</a><span>...</span><a href="御定佩文韵府_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
