<!DOCTYPE html>
<html>
<head>
    <meta charset="UTF-8">
    <title>册府元龟 - 第 652 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 652 页/共 736 页</h1>
    <div class="content">    卢文纪为太常卿形貌魁伟语音高朗占对铿锵健於饮啖奉使蜀川路繇岐下时清泰帝为岐帅以主礼待之观其仪形旨趣遇之颇厚。
    孔邈兖州曲阜人文宣王四十一代孙身长七尺馀神气温克绰有素风。
    朱汉宾少有膂力形神壮伟胆气过人後至太子少保致仕。
    晋桑维翰身短面长殆非常人既壮每对鉴自叹曰：七尺之身不如一尺之面由是慨然有公辅之望後至中书令。
    华温琪初事黄巢为供奉官巢败奔至滑州以形貌魁岸惧不自容乃投白马下流俄而浮至浅处。又登桑自经枝折不死後果贵焉位至太子少保致仕。
    张万进白美须後至彰义军节度使。
    皇甫遇少好勇及壮虬髯善骑射後至华州节度使卢文进身长七尺饮舀过人望之伟如也。後至安州节度使。
    张彦泽少有勇力目睛黄而夜有光色视瞻如猛兽焉後为相州节度使。
    汉刘景岩昂藏巨准时人号为大鼻後至太子太师致仕。
    周和凝幼而聪敏姿状秀拔神彩射人後为太子太傅。
    李怀忠形质魁壮勇敢出人後至左武卫上将军。
    ●卷八百八十四
    ○总录部　荐举
    《传》曰：惟善人能举其类。又曰：儒有忠信以待举力行以待取故士之怀才抱道者曷尝不思立功於当年而垂名於後世盖廉隅之攸尚以鬻而为耻焉乃有抱韫椟之价膺推毂之举伸於知己扬於王庭繇兹而被奇遇都显位树洪伐腾徽声者固不乏矣。亦有肇自下位奋於编列上书公车称荐卿辅而当世之主颇用其言自非伦拟之允谐才德之胥协进以成弘翼之美退而无朋比之嫌者畴克至是哉！
    汉陈平因魏无知求见汉王汉王召入以平为亚将属韩王信军广武绛灌等或谗平曰：闻平居家时盗其嫂今大王尊官之令护军臣闻平使诸将金多者得善处金少者得恶处平反覆乱臣也。愿王察之汉王疑之以让无知问曰：有之乎！无知曰：有汉王曰：公言其贤人何也。对曰：臣之所言者能也。陛下所问者行也。今有尾生孝己之行而无益於胜败之数陛下何暇用之乎！今楚汉相距臣进奇谋之士顾其计诚足以利国家耳盗嫂受金。又安足疑乎！平位至丞相袁盎为中郎将孝文时张释之与兄仲同居为骑郎十年不得调释之曰：久宦减仲之产不遂欲免归盎知其贤惜其去仍请徙释之补谒者。
    田叔为汉中守十馀年文帝初立召叔问曰：公知天下长者乎！对曰：臣何足以知之帝曰：公长者宜知之叔顿首曰：故中守孟舒长者也。是时孟舒坐虏大入中免帝曰：先帝置孟舒中十馀年矣。虏尝一入孟舒不能坚守无故士卒战死者数百人长者固杀人乎！叔叩头曰：夫贯高等谋反天子下明诏赵有敢随张王者罪三族然孟舒自髡钳随张王以身死之岂自知为中守哉！汉与楚相距士卒罢敝而匈奴冒顿新服北夷来遂犹达也。为边寇孟舒知士卒罢敝不忍出言士争临城死敌如子为父以故死者数百人孟舒岂驱之哉！（言不驱之令战也。）是乃孟舒所以为长者，於是帝曰：贤哉！孟舒复召以为中守一。
    邓公成固人也。多奇计建元年中上招贤良公卿言邓先（邓先犹云：邓先生也。一曰先者其名也。）邓先时免起家为九卿杨得意蜀人为狗监（主天子田猎犬也。）侍武帝帝读子虚赋而善之曰：朕独不得与此人同时哉！得意曰：臣邑人司马相如自言为此赋帝惊乃问相如相如曰：有是然此乃诸侯之事未足观请为天子游猎之赋上令尚书给笔札书奏天子以为郎。
    严助会稽人也。邑人朱买臣随上计吏为卒将重车至长安（买臣身自充卒而与计吏将重车也。载衣食具曰：重车）诣阙上书书久不报待诏公车粮用乏上计吏卒更乞モ之会助贵幸荐买臣召见说春秋言楚词帝甚说之拜买臣为中大夫助为会稽太守与买臣俱侍中。
    徐福茂陵人霍氏奢侈日甚徐生曰：霍氏必亡夫侈则不逊不逊者必侮上侮上者逆道也。在人之右众必害之霍氏秉权日久害之者多矣。天下害之而。又行以逆道不亡何待乃上疏言霍氏太盛陛下即爱厚之宜以时抑制无使至亡书三上辄报闻其後霍氏诛灭而告霍氏者皆封人为徐生上。《书》曰：臣闻客有过主人者见其灶直突傍有积薪客谓主人更为曲突远徙其薪不者。且有火患主人嘿然不应俄其家果失火邻里共救之幸而得息，於是杀牛置酒谢其邻人灼烂者在於上行馀各以功次坐而不录言曲突者人谓主人曰：乡使听客之言不费牛酒终亡火患今论功而请宾曲突徙薪亡恩泽ㄡ头烂额为上客耶主人乃寤而请之今茂陵徐福数上书言霍氏。且有变宜防绝之乡使福说得行则国亡裂土出爵之费臣亡逆乱诛灭之败往事既已而福独不蒙其功唯陛下察之贵徙薪曲突之策使居ㄡ灼烂之右上乃赐福帛十疋後以为郎。
    何武成帝时为丞相司直时数有灾异武上封事曰：虞有宫之奇晋献不寐卫青在位淮南寝谋故贤人立朝折冲厌难胜於亡形司马法曰：天下虽安忘战必危夫将不豫设则亡以应卒士不素厉则难使死敌是以先帝建列将之官近戚主内异姓距外故奸宄不得萌动而破灭诚万世之长策也。光禄勋庆忌（辛庆忌也。）行义修正果毅敦厚谋虑深远前在边郡数破敌获虏外夷莫不闻乃者灾异并见未有其应加以兵革久寝春秋火灾未至而豫御之庆忌宜在爪牙官以备不虞其後庆忌拜为右将军诸史散骑给事中武为人仁厚好进士奖称人之善为楚内史厚两龚在沛郡两唐（两龚龚胜龚舍也。两唐唐林唐遵也。）及为公卿荐之朝廷此人显於世者何侯力也。世以此为多焉。
    黄霸为丞相长史坐夏侯胜事下廷尉狱中从胜受尚书既得出胜复为谏大夫令左冯翊宋畸举霸贤良胜。又日荐霸於上上。
    萧望之为太子太傅甘露中诸儒荐张禹有诏望之问禹对易及。《论语》大义望之善焉奏禹经学精习有师法可试事奏寝。
    杨兴为长安令元帝初即位乐阳侯史高以外属为大司马车骑将军领尚书事前将军萧望之为副望之名儒有师传旧恩天子任之多所贡荐高充位而已（言在犹不在也。）与望之有隙兴说高曰：将军以亲戚辅政贵重於天下无二然众庶论议令闻休誉不专在将军者何也。（令善闻名休美也。）彼诚有所闻也。（以其不能进贤也。）以将军之幕府海内莫不仰望而所举不过私门宾客乳母子弟人情忽不自知（言高轻忽此事不自知其非）然一夫窃议语流天下夫富贵在身而烈士不誉是有狐白之裘而反衣之也。古人病其。若此故卑体劳心以求贤为务。《传》曰：以贤难得之故因曰：事不待贤以食难得之故而曰：饱不待食惑之甚者也。平原文学匡衡材智有馀经学绝伦但以无阶朝廷故随牒在远方（阶谓升次也。随牒谓随选补之恒牒不被超擢也。）将军诚召置幕府学士翕然归仁（谓实行之也。）与参谋议观其所有贡之朝廷必为国器（所有谓材所长）以此显示众庶名流於世高然其言辟衡为议曹史荐衡於帝帝以为郎中。
    翼奉字少君东海下邳人也。学不仕好律历阴阳之占元帝初即位诸儒荐之徵待诏宦者署。
    王商为太子中庶子以肃敬敦厚称嗣父为侯推财以分异母诸弟身无所受居丧哀戚，於是大臣荐商行可以厉群臣义足以厚风俗宜备近臣繇是擢为诸曹侍中中郎将。
    谷永长安人鸿嘉初御史大夫于永卒永上疏曰：帝王之德莫大於知人知人则百僚任职天工不旷故皋陶曰：知人则哲能官人御史大夫内承本朝之风化外佐丞相统理天下任重职大非庸人所能堪今当选於群卿以充其缺得其人则万姓欣喜百僚说服不得其人则大职隳ル王功不兴虞帝之明在兹一举可不致详窃见少府宣（薛宣也。）材茂行洁达於从政前为御史中丞诚执宪毂下不吐刚茹柔举错时当出守临淮陈留二郡称治为左冯翊崇教养善威德并行众职修理奸宄绝息辞讼者历年不至丞相府赦後馀盗贼什分三辅之一（减三辅之贼什九也。）功效卓尔自左冯翊初置以来未尝有也。孔子曰：如有所誉其有所试宣考绩功课简在两府不敢过称以奸欺诬之罪臣闻贤材莫大於治人宣已有效其法律任廷尉有馀经术文雅足以谋王体断国论身兼数器有退食自公之节宣无私党游说之助臣恐陛下忽於羔羊之诗舍公实之臣任华虚之誉是用越职陈宣行能唯陛下留神考察帝然之遂以宣为御史大夫永位至大司农。
    扬雄字子蜀郡人善属文客有荐雄文似相如者成帝方郊祠甘泉泰汾阴后土以求继嗣召雄待诏承明之庭後为大夫。
    孔光为光禄大夫给事中哀帝诏光举可尚书令者封上光谢曰：臣以朽材前比历位典大职卒无尺寸之效幸免罪诛全保首领今复拔擢备内朝臣与闻政事臣光智谋浅短犬马齿<至>诚恐一旦颠仆无以报称窃见国家故事尚书以久次转迁非有踔绝之能不相逾越（踔高远也。）尚书仆射敞公正勤职通敏於事可尚书令谨封上敞以举故为东平太守敞姓成公东海人也。师吴章为王莽所诛敞为大司徒掾自劾吴章弟子收抱章尸归葬车骑将军王舜高其志节表奏以为掾荐为中郎谏大夫王莽篡位王舜为大师复荐敞可辅职（为辅弼之任）以病免唐林言敞可典郡擢为鲁郡太尹更始时安车徵敞为御史大夫复病免去卒于家。
    後汉冯异为光武主簿异因荐邑子铫期叔寿建左隆等光武皆以为掾史。
    杜林为大司徒司直隗嚣将牛邯有勇力才气雄於边垂嚣死乃降林与大中大夫马援并荐之以为护羌校尉林。又荐同郡范逡赵秉申屠刚等皆被擢用士多归之。
    鲍骏九江人与丁鸿俱事桓荣甚相友善骏上书言鸿经学至行曰：臣闻武王克殷封比干之墓表商容之闾二人无功下车先封之表善显仁为国之砥砺也。伏见丁鸿经明行修志节清妙明帝甚贤之永平十年诏徵鸿拜侍中。
    谢夷吾会稽人同郡友人王充为州治中自免还家夷吾上书荐充才学章帝时诏公车徵病不行夷吾为钜鹿太守左转下邳令卒。
    鲁恭为中牟令会诏百官举贤良方正恭荐中牟名士王方章帝即徵方诣公车礼之与公卿所举同方致位侍中。
    杜诗为南阳太守时大司徒阳都侯伏湛策免徙封不其侯邑三千六百户遣就国诗上疏荐湛曰：臣闻唐虞以股肱康文王以多士宁是故诗称济济。《书》曰：良哉！臣诗窃见故大司徒阳都侯伏湛自行束修讫无毁玷笃信好学守死善道经为人师行为仪表前在河内朝歌及居平原吏人畏爱则而象之遭时反覆不离兵凶秉节持重有不可夺之志陛下深知其能显以宰相之重众贤百姓仰望德义微过斥退久不复用有识所惜儒士痛心臣窃伤之湛容貌堂堂国之光辉智略谋虑朝之渊薮髫厉志白首不衰实足以先後王室名足以光示远人古者选擢诸侯以为公卿是故四方回首仰望京师柱石之臣宜居辅弼出入禁门补缺拾遗臣诗愚戆不足以知宰相之才窃怀区区敢不自竭臣前为侍御史上封事言湛公廉爱下好恶分明累世儒学素持名信经明行修通达国政尤宜近侍纳言左右旧制九州五尚书令一郡二人可以湛代颇为执事所非但臣诗蒙恩深渥所言诚有益於国虽死无恨故复越职触冒以闻诗雅好推贤数进知名士清河刘统及鲁阳长董崇等。
    郑众为中郎将时戊己校尉耿恭屯车师後王城屯置数百人北匈奴围恭固守章帝发兵迎之归至玉门唯馀十三人众上疏曰：耿恭以单兵固守孤城当匈奴之冲对数万之众连月逾年心力困尽凿山为井煮弩为粮出於万死无一生之望前後杀伤鬼虏数千百计卒全忠勇不为大汉耻恭之节义古今未有宜蒙显爵以厉将帅及恭至雒阳鲍昱奏恭节过苏武宜蒙爵赏，於是拜为骑都尉以恭司马石修为雒阳市丞张封为雍营司马军吏范羌为共丞（共今卫州共城县）馀九人皆补羽林。
    贾逵为中郎将永元中荐东莱司马均陈国汝郁帝即徵之并蒙优礼。
    田弱（弱一作羽）扶风人同郡法真辟公府举贤良皆不就弱荐真曰：处士法真体兼四业学穷典奥幽居恬泊乐以忘忧时蹈老氏之高踪不为玄屈也。臣愿圣朝就加衮职必能唱清庙之歌致来仪之凤矣。会顺帝西巡弱。又荐之帝虚心欲致前後四徵终不降屈郎ダ北海人顺帝阳嘉二年公车徵ダ诣阙上书荐黄琼李固并陈消灾之术曰：臣前对十事要政急务宜於今者所当施用诚知愚浅不合圣听人贱言废当受诛罚屏营惶怖靡知厝身臣闻刳舟剡戢将欲济江海也。聘贤选佐将以安天下也。昔唐尧在上夔龙为用文武创德周召作辅是以能运天地之功增日月之耀也。诗云：赫赫王命仲山甫将之邦国。若否仲山甫明之宣王是赖以致雍熙陛下践阼以来勤心庶政而三九之位未见其人是以灾害数臻四国未宁臣考之国典验之闻见莫不以得贤为功失士为败。且贤者出处翔而後集爵以德进则其情不苟然後使君子耻贫贱而乐富贵矣。若有德不报有言不寿来无所乐进无所趋则皆怀归薮泽修其故志矣。夫求贤者上以承天下以为人不用之则逆天统违人望逆天统则灾眚降违人望则化不行灾眚降则下吁嗟政化不行则君道亏四始之缺五际之其咎繇此，岂可不刚健笃实兢兢忄栗忄栗以守天功盛德大业乎！臣伏见光禄大夫江夏黄琼耽道乐术清亮自然被褐怀宝含味经籍。又果於从政明达变复（言明於变异消复之术也。）朝廷前加优宠宾於上位琼入朝日浅谋谟未就因以衰病致命遂志。《老子》曰：大音希声大器晚成善人为国三年乃立天下莫不嘉朝廷有此良人而复怪其不时还任陛下宜加隆崇之恩极养贤之礼徵反京师以慰天下。又处士汉中李固年四十。又通游夏之艺履颜闵之仁洁白之节情同日忠贞之操好是正直卓冠古人当世莫及元精所生王之佐臣天之生固必为圣汉宜蒙特徵以示四方夫有出伦之才不应限以官次昔颜子十八天下归仁子奇犀齿化阿有声。若还琼徵固任以时政伊尹傅说不足为比则可垂光景致休祥矣。臣ダ明不知人伏听众言百姓所归臧否共叹愿问百僚其名行有一不合则臣为欺国惟留圣神不以人废言拜郎中辞病不就。
    马融为校书郎时永初四年护羌校尉庞参以失期下狱融上书请之曰：伏见西戎反畔寇钞五州陛下愍百姓之伤夷哀黎元之失业殚竭府库以奉军师昔周宣猃狁侵镐及方教文匈奴亦略上郡而宣王立中兴之功文帝建太宗之号非唯两主有明睿之姿抑亦<九虎>虎之助是以南仲赫赫列在周诗亚夫赳赳载於汉策穷见前讠羌较尉<厂龙>参文武昭智略弘远既有义勇果毅之节兼以博雅深谋之姿叉度辽将军梁懂前统西域勤苦数年远留三辅功效克立间在北边单于降服今皆幽囚陷於法网昔荀林父败绩於必阝晋侯使复其位孟明视丧崤秦伯不替其官故晋景并赤狄之土秦穆遂霸西戎宜远览二君使参懂得在宽宥之例诚有益於冲毗佐於圣化书秦赦参等。
    皇甫规安定人为郎中疾免归规与张奂友善奂为使匈奴中郎将梁冀被诛奂以吏免官禁锢奂既被锢压诸友旧莫敢为言唯规荐举前后七上在家四岁复拜武威太守。
    何休为议郎史弼坐论输左较弄竟归田里称病闭门不出数为公卿所荐休。又讼弼有国之器宜登台相徵拜议郎。
    高彪迁内黄令荐县人申屠蟠等。
    魏蒋济为中护军毕轨为并州刺史杂虏数为暴害轨辄出军击鲜卑轲比能失利济。表曰：毕轨前失既往不咎但恐是後难可以再凡人材有长短不可强成轨文雅智意自为美器今失并州换置他州。若入居显职不毁其德於国事实善此安危之要唯圣恩察之。
    蜀徐庶字元直颍川人与诸葛亮友善先主屯新野徐庶见先主先主器之谓先主曰：诸葛孔明者卧龙也。将军岂愿见之乎！先主曰：君与俱来庶曰：此人可就见不可屈致也。将军宜枉驾顾之繇是先主遂诣亮凡三往乃见後为御史中丞。
    吴弘咨曲阿人孙权姊婿也。汉末诸葛瑾避乱江东咨见而异之荐之於权与鲁肃等并见宾待。
    严彭城人也。河南徵崇隐於会稽所交结如丞相步骘等咸亲焉荐崇行足以厉俗学足以为师位至尚书令。
    季衡少时知羊道有人物之鉴往干之道谓衡曰：多事之世尚书剧曹郎才也。是时较事吕壹操弄权柄大臣畏Τ莫有敢言道曰：非季衡无能困之者遂共荐为郎权引见衡口陈壹奸宄数千言权有愧色数月壹被诛而衡大见显擢仕至威远将军。
    华为东观令孙皓怒楼玄送广州上疏曰：臣窃以治国之体其犹治家主田野者皆宜良信。又宜得一人总其条目为作维纲众事乃理。《论语》曰：无为而治者其舜也。与恭已正南面而已言所任得其人故优游而自逸也。今海内未定天下多事事无大小皆当关闻动经御坐劳损圣虑陛下既垂意博古综极艺文加勤心好道随节致气宜得静以展神思呼翕清淳与天同极臣夙夜思惟诸吏之中任之事足委仗者无胜於楼玄玄清忠奉公冠冕当世众服其操无与争先夫清者则心平而意直忠者惟正道而履之如玄之性终始可保乞陛下赦玄前亻替使得自新擢之宰司责其後效使为官择人随才授任则舜之恭已近亦可得。
    陆凯子衤韦为偏将军凯亡後入为太子中庶子右国史华表荐衤韦曰：体质方刚器强固董率之才鲁肃不过及被召当下径还赴都道繇武昌曾不回顾器械军资一无所取在戎果毅临财有节夫夏口贼之冲要宜选名将以镇戍之臣窃思惟莫善於晋孙尹乐安人为陈留相时尚书右仆射刘毅年老以光禄大夫归第後司徒举毅为青州大中正尚书以毅悬车致仕不宜劳以碎务尹。表曰：礼凡卑者执劳尊者居逸是顺叙之宜也。司徒魏舒司隶校尉严询与毅年齿相近往者同为散骑常侍後分授外内之职资涂所经出处一致今询管四十万户州兼董司百僚总摄机要舒所统殷广兼执九品铨十六州论议主者不以为剧毅但知以一州便谓不宜累以碎事於毅太优询舒太劣。若以前听致仕不宜复与迁授位者故光禄大夫郑袤为司空是也。夫知人则哲惟帝难之尚可复委以宰辅之任不可谘以人伦之论臣窃所未安昔郑武公年过八十入为周司徒虽过悬车之年必有可用毅前为司隶直法不挠当朝之臣多所按劾谚曰：受尧之诛不能称尧直臣无党古今所悉是以汲黯死於淮阳董仲舒裁为诸侯之相而毅独遭圣明不离辇毂当世之士咸以为荣毅虽身遍有风疾而志气聪明一州品第不足劳其思虑毅嫉恶之心小过主者必疑其论议伤物故高其优礼令去事实此为机阁毅使绝人伦之路也。臣州茂德唯毅越毅不用则清谈刘错矣，於是青州自二品已上光禄勋石鉴等共奏曰：谨按陈留相孙尹表及与臣等书如左臣州履境海岱而参风齐鲁故人俗务本而世敦德让今虽不克於旧而遗训犹存是以人伦归行士识所守也。前被司徒符当参举州大中正佥以光禄大夫毅纯孝至素著在乡闾忠允亮直竭於事上仕不为荣惟期尽节正身率道崇公忘私行高义明出处同揆故能令义士宗其风景州闾归其清流虽年耆偏疾而神明克壮实臣州人士所思准系者矣。诚以毅之明格不言而信风之所动清浊必偃以称一州咸同之望故也。窃以为礼贤尚德教之大典王制夺与动为开塞而士之所归人伦为大臣等虚劣虽言废於前今承尹书敢不列启按尹所执非惟惜名义於毅之身亦通陈朝宜夺与大准以为尹言当否应蒙评议繇是毅遂为州都铨正人流清浊区别其所弹贬自亲贵者始。
    华谭广陵人为本国中正後母忧服阕为鄄城令过濮水作。《庄子》赞以示功曹而延掾张延为作答教其文甚美谭异而荐之遂见升擢及谭为庐江延已为淮陵太守後为元帝军谘祭酒荐于宝范珧。
    顾荣吴国吴人元帝镇江东以荣为军司时南土之士未尽才用荣。又言陆士元贞正清贵金玉其质甘季思忠款尽诚胆殊快殷荐元质略有明规文武可施用荣族兄公让明亮守节困不易操会稽杨彦明谢行言皆服膺儒教足为公望贺生沈潜青之士陶恭兄弟才虽少实事极佳凡此诸人皆南金也。书奏皆纳之。
    袁为元帝镇东从事中郎时陈κ避难於江西为丹阳内史朱彦参军荐κ於元帝迁镇东行参军事典法兵二曹。
    干宝与葛洪深相亲友宝荐洪才堪国史选为散骑常侍领大著作洪固辞不就宝位至散骑常侍。
    庾翼与桓温友善尝相期以宁济之事温尚南康长公主翼尝荐温於明帝曰：桓温少有雄略愿陛下勿以常人遇之常胥畜之宜委以方召之任其弘济艰难之勋位至征西将军领南蛮校尉。
    应詹荐韦泓於元帝曰：自遭丧乱人士易操至乃任运固穷耿介守节者矣。伏见议郎韦泓年三十八字元量执心清冲才识备济躬耕陇亩不烦人役静默居常不豫政事昔年流移来在詹境经寇丧资一身特立衤豆褐不掩形蔬菜不充朝而抗志弥厉不游非类颜回称不改其乐泓有其分明公辅亮皇室恢维宇宙四门开辟英彦凫藻收春华於京辇采秋实於岩薮而泓抱璞荆山未剖和璧。若蒙铨召付以列曹必能协隆鼎味缉熙庶绩者也。帝即辟之詹位至平南将军。
    宋刘穆之初为高祖太尉司马谢晦初为孟昶建威府中兵参军昶死高祖问刘穆之孟昶参佐谁堪入我府穆之举晦即命为太尉参军（穆之此所荐达不进不止尝云：我虽不及荀令君之举善然不举不善）。
    王景文琅琊人少与谢庄齐名。《庄子》氵苍年七岁景文见而异之言於孝武召见於人众中氵苍举止闲详应对合旨帝悦之景文位至中书监领太子太傅。
    南齐杜京产始平东山开舍授学孔稚周谢氵苍并致书以通殷勤永明十年稚及光禄大夫陆澄祠部尚书虞太子右率沈约司徒右长史张融表荐京产曰：窃见吴郡杜京产洁静为心谦虚为性通和发於天挺敏达表於自然学遍玄儒博通子史流连文艺沈吟道奥泰初之朝挂冠辞世遁舍家业隐於太平葺宇穷岩采芝幽涧耦耕自足薪歌有馀确尔不群淡然寡欲麻衣藿食二十馀载虽古之志士何以加之谓宜释巾幽谷结组登朝则岩谷含忄薜萝起忭矣。不报建武初徵为员外散骑侍郎京产曰：庄生持钓岂为白璧所回辞疾不就。
    顾之吴郡人为司徒左西曹掾同郡陆欷少有风好属文五言诗体甚新变永明九年诏百官举士之表荐焉梁范缜为中书郎与裴子野未遇闻其行业而善焉会迁国子博士乃上表让之曰：伏见前冠军府录事参军裴子野年四十字几原幼禀至人之行长厉国士之风居丧有礼毁瘠几灭免忧之外蔬水不进栖迟下位身贱名微而性不忄覃忄覃情无汲汲是以有识嗟推州闾叹服。且家传素业世习儒史苑囿经籍游息文艺著宋略二十卷弥纶首尾勒成一代属辞比事有足观者。且章句洽悉训诂可传脱置之胶庠以弘奖後进庶一夔之辩可寻三豕之疑无谬矣。伏惟皇家淳耀多士盈庭官人迈乎！有妫或朴越於姬氏苟片善宜录无论厚薄一介可求不繇等级臣历观古今人君钦贤好善未有圣朝孜孜。若是之至也。敢缘斯义轻陈愚瞽乞以臣斯忝回授子野如此则贤否之宜各全其所讯之物议谁曰：不允臣与子野虽未尝衔杯访之邑里非差虚谬不胜微见冒昧陈闻伏愿陛下哀怜忄空款鉴其愚实干犯之愆乞垂赦宥有司以资历非次弗为通。
    裴俭冯翊人也。乡人吉为相州刺史柳悦主簿俭与丹阳郡守臧盾扬州中正张仄连名荐以为孝行纯至明通易老敕付太常旌举。
    徐勉为太子詹事天监中勉举晋安王府参军刘杳及顾协何思澄等入华林撰编略。
    後魏游雅广平任人与高允俱知名大廷中以前後南使不称妙简行人雅荐允弟推应选使宋南人称其才辩。又称荐同郡游明根於太武太武擢为中书学士雅位至秘书监。
    北齐慕容绍宗为乐平太守时河间人信都芳善宗兄绍宗天文算数隐於并州乐平之东山保乐闻而召之芳不得已而见焉，於是绍宗荐之於齐献武王以为中外府田曹参军绍宗位至徐州刺史。
    後周唐瑾封临淄公时柱国府记室参军乐运性方直未尝求媚於人瑾荐露门学士。
    隋高孝基为雍州司马时杜淹与韦福嗣共入太白山中扬言隐逸文帝闻而恶之谪戍江表後淹还乡里以经籍为娱闭门不出孝基有知人之鉴上表荐之授承奉郎。
    唐恒何贞观初为中郎将马周至京师舍於何之家于时太宗正开上书之路虚怀於政术周欲陈便宜二十馀事无繇自达遣何奏之事皆合旨太宗怪而问何何对曰：此非臣之所发虑乃臣之家客马周也。与臣言未尝不以忠孝为意，於是召见与语深悦之宣令直门下省令房玄龄试其经义及时务策擢第授儒林郎守监察御史奉使称旨太宗甚悦以恒何举得其人赐帛百疋。
    张行成贞观中为太子詹事太宗征辽高宗於定州监国即行成本邑也。行成因荐乡人魏唐卿崔宝权马龙驹张君勃等皆以学行著闻太子召见以其老不任职乃礼而遣之。
    李栖筠才器绝伦而乐人攻已之短奖善举能尝荐文武将吏三百馀人登将相践台阁显名於时者仅数十人栖筠位至御史大夫。
    李行修为殿中丞长庆三年六月授进士费冠卿右拾遗冠卿及第归而父母殁尝恨不及荣养遂绝迹仕进行修荐之除官。
    ●卷八百八十五
    ○总录部　以德报怨
    《传》曰：以德报怨则宽身之仁也。故忠善损怨之训称於先民宽柔不报之美著乎！礼俗盖古之君子诚明敦笃恕已以及物忘怀而虚受乃至蔑弃宿憾不形於心术深矫当世载申於恩纪躬舆情之所难化民德以归厚斯固仁人之所履也。又岂止颜子之犯而不校夷齐之不念旧恶者哉！
    祁奚晋大夫为中军尉奚请老（老致仕）晋侯问嗣焉（嗣续其职者）称解狐其雠也。将立之而卒（解狐卒）君子谓祁奚，於是能举善矣。称其雠不为讠舀。
    王生为范氏之臣恶张柳朔言诸昭子使为柏人（为柏人宰也。昭子范吉射也。）昭子曰：夫非而雠乎！对曰：私雠不及公（公家之事也。）好不废过恶不去善义之经也。臣敢违之及范氏出（出柏人奔齐）张柳朔谓其子尔从今勉之我将止死王生授我矣。（授我死节）吾不可以僭之遂死於柏人（为吉射晋战也。）。
    宋就梁大夫也。就尝为边县令与楚邻界梁之边亭与楚之边亭皆种瓜各有数梁之边亭人劬力数灌其瓜瓜美楚人窳而稀灌其瓜瓜恶令因以梁瓜之美怒其亭瓜之恶也。楚亭人恶梁亭之贤也。因往夜窃搔梁亭之瓜皆有死焦者矣。梁亭觉之因请其尉亦欲窃往报搔楚亭之瓜尉以请就就曰：恶是何可构怨祸之道也。人恶亦恶何褊之甚也。若我教子必每暮令人往窃为楚亭夜善灌其瓜勿令知也，於是梁亭乃暮夜窃灌楚亭之瓜楚亭旦而行瓜则。又皆已灌矣。瓜日以美楚亭怪而察之则乃梁亭也。楚令闻之大悦因具以闻楚王楚王闻之然愧以意自闵也。告吏曰：徵搔瓜得无有他罪乎！此梁之阴让也。乃谢以重币而请交於梁王。
    汉韩信淮阴人淮阴少年众辱信令出跨下信为楚王也。召辱已少年令出跨下者以为中尉告诸将相曰：此壮士也。方辱我时宁不能死死之无名故忍而就此（就成也。成今日之功）信後封淮阴侯。
    韩安国初事梁孝王为中大夫坐法抵罪蒙狱吏田甲辱安国安国曰：死灰独不复然乎！甲曰：然即溺之居无几梁内史缺（无几未多时也。）汉使使者拜安国为梁内史起徒中为二千石田甲亡安国曰：甲不就官我灭而宗（而汝也。）甲肉袒谢安国笑曰：公等足与治乎！（治谓当敌也。今人犹云：对治一曰不足绳治也。）卒善遇之。
    何武为令坐法免归武兄弟五人皆为郡吏郡县敬惮之弟显家有市籍租尝不入县数负其课（以显家不入租故每令县负课殿）市啬夫求商捕辱显家（求姓商名也。）显怒欲以吏事中商（中伤之也。）武曰：以吾家租赋繇役不为众先奉公吏不亦宜乎！武卒白太守召商为卒吏州里闻之皆服焉後为扬州刺史九江太守戴圣行治多不法武行部录囚徒有所举以属郡（属委也。）九江圣曰：後进生何知乃欲乱人治（武进学未久故谓之後进生）皆无所决武使从事廉得其罪（廉察也。）圣惧自免後为博士毁武於朝廷武闻之终不扬其恶而圣子宾客为群盗得（聚为群盗而吏捕得）系庐江圣自以子必死武平心决之卒得不死自是後圣惭服。
    後汉乐恢京兆长陵人为郡功曹同郡杨政数众毁恢後举政子为孝廉繇是乡里归之。
    桥玄为司徒素与南阳太守陈球有隙及在公位而荐球为廷尉。
    陈颍川人也。隐阳城山中时有杀人者同县杨吏以疑县遂逮系考掠无实而後得出及为督邮乃密许令礼召杨吏远近闻者咸叹服之。
    魏苏则武功人世为著姓汉末三辅乱饥穷避难北地客安定依富室师亮亮待遇不足则慨然叹曰：天下会安当不久尔必还为此郡守折庸辈士也。後与冯翊吉茂等隐於郡南太白山中以书籍自娱及为安定太守而师亮等皆欲逃走则闻之豫使人解语以礼报之。
    王修为青州治中从事别驾刘献数毁短修後献以事当死修理之得免时人以此多焉。
    孙资太原人初在邦邑名出同类之右乡人司空掾繇豫梁相宗<丰盍>皆妒害之而杨丰党附豫等专为资构造谤端怨隙甚重资既不以为言而终无恨意豫等惭服求释宿憾结为婚姻资谓之曰：吾无憾心不知所释此为卿自薄之卿自厚之尔乃为长子宏取其女及当显位而繇豫老疾在家资遇之甚厚。又致其子於本郡以为孝廉而杨丰子後为尚方吏明帝以职事谴怒欲致之法资请活之其不念旧恶如此终於侍中。
    吴吕蒙尝以部曲事为江夏太守蔡遗所白蒙无恨意及豫章太守顾邵卒太帝问所用蒙因荐遗奉职佳吏太帝笑曰：君欲为祁奚邪，於是用之蒙终南郡太守。
    蒋钦为太帝别部司马屯宣城尝讨豫章贼芜湖令徐盛收钦屯吏表斩之太帝以钦在远不许繇是自嫌於钦曹公出濡须钦与吕蒙持诸军节度盛尝畏钦有事害已而钦每称其善盛既服德论者美焉钦。又举盛於太帝太帝曰：盛前白卿卿今举盛欲慕祁奚邪对曰：臣闻公举不挟私怨盛忠而勤强有胆略器用好万人督也。今大事未定臣当助国求才岂敢挟私恨以蔽贤乎！权嘉之。
    晋任让平原高唐人初乡人华恒为本州大中正让轻薄无行为其所黜及苏峻之乱恒为散骑常侍从至石头让在峻军中任势多所杀害见恒辄恭敬不肆其虐锺雅刘超之死亦将及恒让尽心救卫故得免。
    戴洋为祖约督护元帝永昌元年四月庚辰禺中时有大风起自东南折木洋谓约曰：十月必有贼到谯城东至历阳南方有反者主簿王振以洋为妖白约收洋付刺奸而绝其食五十日言语如故约知其有神术乃赦之而让振振後有罪被收洋救之约曰：振往日相系今何以救之洋曰：振不识风角非有宿嫌振往时垂饿死洋养活之振犹尚遗忘夫处富贵而不弃贫贱甚难约义之即原振赐洋米三十石。
    前燕黄泓为慕容隽太史令尝从左右谘决大事灵台令许敦害其宠讠舀事慕容评评设异议以毁之乃以泓为太史灵台诸署统加给事中泓待敦弥厚不以毁已易心。
    北燕冯素弗尝诣左丞韩业请婚业怒而拒之及素弗为宰辅谓业曰：君前既不顾今将自取何如业拜而陈谢素弗曰：既往之事岂复与君计之然待业弥厚。
    宋孔季恭从高祖讨桓玄颇预谋画初虞啸父为征东将军会稽内史季恭求为府司马不得及定桓玄以季恭代为内史使赍封板拜授季恭便舟夜还至即叩扉告啸父并令扫拂别斋即便入郡啸父本为桓玄所授闻玄败震惧开门请罪季恭慰免使。且安所住明旦乃移。
    王华字子陵与张邵有隙及华为侍中亲旧为之危心邵曰：子陵方弘至公必不以私雠害正义也。元嘉五年邵转征虏将军领宁蛮校尉雍州刺史加都督华实举之。
    蔡兴宗为郢州刺史初吴兴丘珍孙言论尝侵兴宗珍孙子景先人才甚美兴宗与之周旋及景先为鄱阳值晋安王子勋为逆转在竟陵为吴喜所杀母老女稚流离夏口兴宗至郢州亲自临哭致其丧柩家累令得东还。
    南齐褚渊字彦回初江之子湛娶渊姑被遣後渊为卫将军慕为人先通旨意引为长史。
    曹景宗为游击将军从太尉陈显达北破魏军克马圈显达论功以景宗为後景宗退无怨言魏主率众大至显达宵奔景宗导入故显达父获全。
    梁沈约吴兴武康人也。少时孤贫モ於宗党得米百斛为宗人所侮覆面而去及贵不以为憾用为郡部傅约终左光禄大夫。
    邓元起南郡当阳人初在荆州刺史隋王板元起为从事别驾庾荜执不可元起恨之大军既至京师荜在城内甚惧及城平元起先遣迎荜语人曰：庾别驾。若为乱兵所杀我无以自明因厚遗之。
    唐刘仁轨高宗时为给事中受诏按李义府杀毕正义之事仁轨既不曲掩其状义府御之繇是见排显庆中出为青州刺史俄。又以运粮失船监察御史袁异式驰往鞫之异式承义府之旨逼仁轨令自杀仁轨辞曰：仁轨效官不办国有常刑公。若以法毙之则将欲逃死亦不可得也。今。若遽自绞缢以快雠者窃所未甘心焉，於是结奏仁轨之罪诏削官爵令於辽东效力後仁轨为大司宪异式尚为侍御史心不自安因醉言之仁轨沥觞曰：仁轨。若念畴日之事者有如此觞异式寻迁詹事丞时论纷然仁轨闻之遽荐为司元大夫时监察御史杜易简谓人曰：斯所谓矫枉过正矣。
    赵退翁德宗贞元中为湖南观察使时令狐亘为巡属刺史所为或亏法令退翁每以正道制之亘乃多令人毁退翁於朝及退翁为相亘先贬官为别驾乃擢为吉州刺史时人多之。
    李吉甫为驾部员外郎时宰臣李泌窦参雅重之及陆贽为相吉甫为明州长史贽之贬忠州别驾遇吉甫为太守昆弟故人咸为贽忧虑而吉甫殊不御前事以宰相礼事之犹恐其未信不安遂与之亲狎。若平生还往者贽初犹惭疑後遂与交好。
    ○总录部　和解
</div>
    <div class="pagination">
<a href="册府元龟_page651.html">上一页</a><span>...</span><a href="册府元龟_page647.html">647</a><a href="册府元龟_page648.html">648</a><a href="册府元龟_page649.html">649</a><a href="册府元龟_page650.html">650</a><a href="册府元龟_page651.html">651</a><span class="current-page">652</span><a href="册府元龟_page653.html">653</a><a href="册府元龟_page654.html">654</a><a href="册府元龟_page655.html">655</a><a href="册府元龟_page656.html">656</a><a href="册府元龟_page657.html">657</a><span>...</span><a href="册府元龟_page653.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
