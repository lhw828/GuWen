<!DOCTYPE html>
<html>
<head>
    <meta charset="UTF-8">
    <title>白孔六帖 - 第 16 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 16 页/共 50 页</h1>
    <div class="content">　　白宁风旱弭灾兵逺罪戾祈福祥求永贞【周礼】堂赠【男巫东堂赠无方无筭注自堂始送不祥】招弥【招安也止凶祸】率百时傩索室中　甸师丧师代王受眚灾　女祝掌王后之内祷祀【祀报福也】以时招梗禬禳以除灾殃【除灾害曰禬禬刮去也却变异曰禳梗御未至也招招善去恶也四祀礼今唯有禳礼在梗音鲠禬音防】牧人凡外祭毁事用尨可也【毁谓疈辜候禳敺除殃咎之厉】宗伯以疈辜祭四方百物【疈磔狗而祭也】肆师以嵗时序其祭礼之祈珥【祈当为玑珥当为衈衈者衅礼之事杂记庙成则衅之类是也】鸡人掌凡国祭祀面禳衅供其鸡牲【衅宗庙之属衅庙以羊门夹室以鸡司农云面禳四面也】太祝掌六祈同鬼神祗【一类二造三禬四禜五攻六祝注祈祷也谓有灾变则号呼告神以求福也天神人鬼地祗同以祈祀之也】传曰宋灾使禳火于防回禄【防水神祝之以抑水回禄火神祀之求弭火】子路曰祷尔于上下神祗子曰丘之祷乆矣【孔子素行合神祗】禳彗【传曰齐有彗星齐侯使禳之晏子曰无益也祗取诬焉彗除秽也若德之秽禳之何益也】史记成王病周公翦爪祷祈汉文诏不令祈【诏曰先王逺施不求其幸望祀不祈其福今祠官祀厘归福于朕不为百】
　　【姓其令祠官致敬无有所祈】磔鸡【晋礼志曰嵗旦常设笔筊桃梗磔鸡于百寺门禳恶气汉仪用仲夏有桃无鸡鸡起于魏青龙元年有司奏春分祠厉殃乃诏曰不在祀典其除之也】用牛【魏陈峤为西部都尉曲周民父病以牛祷县诘罪弃市峤曰此孝子也表赦之迁郡太守】眡祲掌安宅叙降【次序其防祸禳移之】被髪祷北斗【汉息夫躬为光禄大夫宜阳侯免官归国未有第宅寄在邱亭奸人以侯家富夜守之躬邑人贾惠过躬教以祝盗方以桑东南枝为七画北斗七星其上躬夜自被髪祷北斗招指人有上书言躬怨呪咀躬大呼食顷而死】囚祭臯陶【范滂字孟博坐钩党系黄门北寺狱吏谓曰凡坐系皆祭臯陶滂曰臯陶贤者知滂无罪将理之于帝有罪祭之何益】为官长祷【张纲字文纪为广陵守疾病吏民祈祷曰千秋万嵗何时复见此君】又【刘惔字真长为丹阳尹病笃人为祈祷曰邱之祷乆矣】又【后汉宋均叔祥为河内寝病耆老为祈请】获罪于天无所禳也孔过华山祠【裴寂家贫徒歩走京师过华山祠祈神自卜】祝禬【惠宣太子业尝被疾帝自祝禬】上象变请禳【裴光庭初知星者言上象变不利大臣请禳之光庭曰使祸可禳而去则福可祝而来也论者以为知命】水沴闭坊门以禳【杨再思为宰相于时水沴闭坊门以禳】帝问祈禳之数【李藩帝问祈禳之数藩对曰孔子病止子路之禳汉文帝每祭勑有司敬而不祈使神无知则不能降福有知固不可私己求媚而恱之也且义于人者和于神人乃神之主人安而福至帝恱曰当与公等上下相勉以保此言】厌胜【王凝为宣歙观察使王仙芝党贼至防大星直寝庭坠术家言宜上疾不视事以厌胜凝曰东南国用所出而宣为大府吾规脱祸可矣顾一方何頼哉誓与城相存亡勿复言既而贼去】祭北斗【宗皇后王氏帝宻欲废后后兄守一惧为求厌胜浮屠明悟教祭北斗取霹雳木刻天地文及帝讳合佩之曰后有子与则天比开元十二年事觉帝自临劾有状乃制诏废为庶人赐守一死】与妖人祈福禳解【桓彦范张昌宗引妖人迎占言计不轨宋璟欲穷治其奸武后以昌宗尝自归不许彦范谏曰昌宗缪横恩包祸心既自归露而尚与妖人祈福禳解则初无悔意今而宥之诚恐昌宗自谓应运天下浩然从之】不祷祠而福【卢藏用云古之为政者不祷祠而福】第有狱气【李义府防术者杜元纪望义府第有狱气乃曰发积钱二十万可以厌胜义府信之裒索殊急】祸福在德【髙郢代宗为太后营章敬寺郢谏曰若以禳祸则方务厥德罔有天灾不在劳人】不止禳祝而霁【刘道合时将封太山雨不止帝令道合禳祝俄而霁乃令驰传先行泰山】祈禳报恩【田神功既寝疾宋之将吏为祈禳报恩】诚不至者物不感【陆宣公奏议昔汤遇灾祷于桑野躬自髠剔以为牺牲古人所谓割髪宜及肤剪爪宜侵体良以诚不至者物不感】盲郭璞【搔首集路严防病笃有人称解医禳之术严用之不効曰此盲郭璞也】争宠不平【棣王琰防妃以过置别室而二孺人争宠不平求巫者宻置符琰履中以求媚仇人告琰厌魅上帝伺其朝取履视之信帝怒责琰】
　　忌讳【三】
　　白史记隂阳家流拘而多忌　好忌讳【后汉汝南陈伯敬行必矩歩坐必端膝呵叱狗马终不言死行路闻凶便引车留还归触忌则寄宿亭年老不举孝亷后坐女婿亡吕防杀之】不忌讳【赵兴下邳人不恤忌讳每入官舎缮脩穿移丰炽三代为司校尉】反支日不受章奏【后汉明帝时公车以反支日不受章奏帝曰民废农桑来诣阙拘以禁忌岂为政之意乎蠲其制】传曰辰在子卯谓之疾日君彻宴乐学人舎业为疾故也【纣以甲子丧桀以乙卯亡】五月生子长与户齐不利其父【田婴贱妾生子名文以五月生婴父令勿举母窃举之长见婴怒曰五月生子长与户齐不利其父文顿首曰若受天之命何忧也若由户但髙其户父慙之】孔徃亡日【李愬攻呉房残外垣始出攻吏曰徃亡日法当避愬曰彼谓吾不来此可击也众决死战射杀其将贼乃走】不避治署【李听拜邠宁节度使邠署相传不利治垣舎前刺史视其坏莫敢葺听曰将出凿防门何避治署邪亟使完新之卒无异】尚时日拘忌【李泌代宗将葬帝号送承天门而輼车行不中道问其故有司曰陛下本命在午故避之帝泣曰安有枉灵驾以谋身利命直午而行及宣政廊坏太卜言孟冬魁冈不可营缮帝曰春秋啓塞从时何魁冈为亟诏葺之及桑道茂城奉天事验始尚时日拘忌因进用泌泌亦自有所建明泌尝持黄老鬼神说故为人所讥切】世俗禁忌【李吉甫初政事堂有巨床相传徙者宰相輙罢不敢迁吉甫笑曰世俗禁忌何足疑耶彻而新之】嵗子午忌【宪宗皇后郭氏元和八年羣臣三请立为后帝以嵗子午忌故章报闻罢】
　　书【四　王者书附】
　　白六文【古今篆书体曰六文者盖叙为文之体也一曰象形二曰指事三曰防意四曰假借五曰谐声六曰转注】八体【汉书注曰八体一曰大篆书二曰小篆三曰刻符四曰虫书五曰摹印六曰署书七曰书八曰行书】崩云【蔡邕表曰重似崩云】埀露【古今篆曰垂露书汉中郎曹家所作也以书章奏谓防缀轻露于垂条也】临池尽墨草圣【张芝伯英善草书凡家之衣帛必先书而染练之临池学书池水尽墨寸纸不遗韦仲将谓之草圣】银钩惊鸾反鹊【并书势】鸟迹【苍颉观鸟迹而成字】虫书【科斗古文也】团扇【王右军草书于团扇】二妙八行得伯英之筋【晋卫瓘字伯玉索靖字防安俱能书为尚书郎时号一台二妙谓瓘得伯英之筋靖得伯英之肉也】墨妙　笔精　记姓名【汉书项羽少时学书不成乃曰书足记姓名而已】墨池彩笔　父子【王羲之及子献之并善书故号二王书皆曲尽其妙】钟张【钟张芝皆善书】瓘靖【见上注】投笔【班超投笔叹曰大丈夫安能乆事笔砚乎】六书【周礼六艺五曰六书见上注】曲艺【书也】小学【汉元始中征天下通小学者以百数各令记字于筐中扬雄取其可用者作训纂篇】正六经【蔡邕以经籍去圣乆逺文字多悮乃奏求正定六经文字帝许之邕自书丹于碑使工镌刻立于太学门外始成观视模写者车日千余两】书防尘【萧锋贫无纸书防尘积而书之】湛垂露于毫端【起悬针于笔杪】写八体之殊踪【穷二王之逸势】龙图始啓【则八卦之象可观】鸟迹初分【则六体之书爰起】作典坟之韫椟【为文字之滥觞】经籍于是兴【著述于是间作】巧同悬露【妙等崩云】化成天下【其由此乎】六角作扇【书法云右军见一老姥卖六角竹扇因取书之扇名増其价姥后求书笑而不答】卫恒【字巨山善草为四体书或不持钱诣酒家饮因书其壁观者酬钱计足而灭之】王者书同文【今天下书同文】以代结绳之政【古者伏羲氏之王天下也始画八卦造书契以代结绳之政由是文籍生焉】龙腾鱼跃凤集【古今篆文体曰龙书者太昊氏获景龙之瑞以纪官用颁政令鱼书者周武王有白鱼之庆因为书凤书者白帝朱宣氏有凤鸟之瑞文字取以为象】八卦【龙马负图伏羲观之画为八卦之文】九畴【洛负圗夏禹观之得九畴之文】观乎人文　天文【日月之文】孔遂良侍书【褚遂良工楷太宗尝叹曰虞世南死无与论书者魏徴白见遂良帝令侍书帝方博购王羲之故帖天下争献然莫能质真伪遂良独论所出无舛冐者唐本传】以书颛家【贞观永徽间虞世南禇遂良以书颛家后莫能继薛稷外袓魏徴徴家多藏虞禇书故锐精临仿结体遒丽遂以书名天下】五絶【虞世南帝每称其五絶五曰书翰】写列女传于屏风【世南始学书于浮屠智永究其法为世秘爱帝尝命写列女传于屏风】萧祐精书画【精画及书自钟王萧张以来皆能识其真韦温传】临飞白书【晋阳公主临飞白书下不能辨】有楷灋【韦渉书有楷灋】杨师道【善草】前有虞禇后有薛魏【魏徴子叔瑜善草以笔意传其子华及甥薛唐世称善书者前有虞禇后有薛魏】刘升【善草】鸾凤冲霄必假羽翼股肱之寄要在忠力【马周帝尝以飞白赐周曰鸾凤冲霄必假羽翼股肱之寄要在忠力】书兼草【房元龄】为飞帛书赐侍臣【戴至德髙宗尝为飞帛书赐侍臣赐至德曰泛洪源俟舟楫郝处俊曰飞九霄假六翮李敬曰资啓沃罄丹诚崔知悌曰竭忠节赞皇猷皆见意于辞云】王魏齐名【王方翼善书与魏叔琬齐名】八分书【张廷珪善八分书】寳章集【王方庆后尝就求羲之书方庆集奏十世从祖羲之书四十余番太宗求之先臣悉上送今所存惟一轴并上十一世祖导十世祖洽九世祖珣八世祖昙首七世祖僧绰六世祖仲寳五世祖骞髙祖规曾祖褒并九世从祖献之等凡二十八人书共十篇后御武成殿徧示羣臣诏中书舎人崔融序其阀阅号寳章集】以善书直凤阁【钟绍京虔州赣人初为司农録事以善书直凤阁武后时署诸宫殿明堂及铭九鼎皆其笔也】嗜书【绍京嗜书画如王羲之献之禇遂良真迹藏家者至数十百卷】若五朶云【韦陟常以五彩牋为书记使侍妾主之其裁答受意而已皆有禇法陟唯署名乃自谓所书陟字若五朶云时人慕之号郇公五云体】大小篆【卢藏用工草大小篆八分】入神入妙入能【张芝书谓之亚圣张旭草入神八分入妙入能书诀】宿索靖碑傍【欧阳询行见索靖所书碑驻观良乆而去行数百歩复还下马立观疲倦即坐因宿其傍三日而后啓行欣然若有所得刘公嘉话】兰亭【武德中欧阳询就越诈求之始秦王府麻道崇奉教搨二本一送辨才一王自收道崇私搨一本于时天下草创秦王虽总戎兰亭不离肘后及即位学之不倦正观二十二年禇遂良谓入昭陵但得其模本尔南部新书】细防亦未能好【李邕尝不许萧诚书诚乃诈作古帖令纸故暗持示邕曰此乃右军真迹如何邕防称善诚以实告之复取示之曰细防亦未能好】伏苓芝【法书唐李邕善书仍自刻多假立刻字人名如伏苓芝黄仙苑鹤之类是也】不能定笔不可论书【韩滉书得张旭笔法常自言不能定笔不可论书】有古灋【袁滋工篆有古灋】笔力遒婉【顔真卿善工草书笔力遒婉世寳传之】圉师爱书【许圉师龙朔中为左相髙宗自书诏赐辽东诸将谓许敬宗曰圉师爱书可示之】栁氏自备録【栁仲郢掌手抄六经司马迁班固范晔史皆一抄魏晋及南北朝史再又类所抄它书凡三十篇号栁氏自备録旁録仙佛书甚众皆楷小真精无行草】卢知猷【善书有楷法】沈传师【工书有楷法】字径五寸【栁公权文宗尝召与聨句曰人皆苦炎热我爱夏日长命题于殿壁字率径五寸帝叹曰钟王无以尚也宣宗召至御座前书纸三番作真行草三体帝竒秘赐以器币且诏自书谢章无限真行当时大臣家碑志非其笔人以子孙为不孝外夷入贡者皆别署货具曰此赙格书尝书京兆西明寺金刚经有钟王欧虞禇陆诸家法自为得意】书楷遒媚【裴休书楷遒媚有体法】翰藻沈郁【李百药】怒猊抉石渴骥犇泉【徐浩始浩父峤之善书以法授浩益工尝书四十二幅屏八体皆备草尤工世状其法曰怒猊抉石渴骥犇泉】藻翰豪迈【赵博宜】佛庙见笔迹【栁公权李听表为掌书记因入奏穆宗曰朕尝于佛庙见卿笔迹思之乆矣即拜侍书学士】以三体写老子【司马承祯善篆帝命以三体写老子白正文句】萧斋【李肇国史补梁武造寺命萧子云飞白大书萧字李约见之竭产买归东洛建小室以玩之号曰萧斋】墨池飞出北溟鱼【李白草书歌墨池飞出北溟鱼笔锋杀尽山中兎】二行数字大如斗【怳怳如闻神鬼惊时时只见龙蛇走左盘右蹙如惊电状同汉楚相攻战湖南七郡凢防家家家屏障书题徧王逸少张伯英古来防许浪得名同上诗】体备鸾皇思含珠玉【元稹进诗状】既仰蜀龙之光难逞聚萤之照【同上】字向纸上皆轩昂【韩愈送盘谷子诗开缄忽覩送归作字向纸上皆轩昻】为时絶笔【唐史韦升卿渉学工书于八分尤工歴广州都督书东封朝觐碑为时絶笔】善书与髙祖书相杂而人不辨也【髙祖太穆皇后窦氏】纸才十数字世以为寳【贺知章善草好事者具笔砚从之意有所惬不复拒然纸才十数字世以为宝】髙丽遣使求【欧阳询初仿王羲之书后险劲过之因自名其体尺牍所传人以为法髙丽尝遣使求之帝叹曰彼观其书固谓形貌魁梧耶】大小欧阳体【欧阳通蚤孤母徐教之以父书惧其堕乃遗钱使市父遗迹通乃刻意临仿以求售数年书亚于询父子齐名号大小欧阳体禇遂良亦以书自名尝问虞世南曰吾书如何智永】帝甞以绢素诏写文选【裴行俭工草名家帝甞以绢素诏写文选秘爱其法赉物良厚行俭每曰禇遂良非精笔佳墨未甞輙书不择笔墨而妍防者予与世南明所撰选谱草字杂体数万言】水墨积习【王绍宗工草甞与人书曰鄙夫书无工者特由水墨之积习耳甞精心率意虚神静思以取之呉中陆大夫常以余比虞君以不临写故也闻虞被中画腹与余正同虞即世南也】羲之北面【杜审言甞语人曰吾笔当使羲之北面其矜诞类此】工草【王维】柿叶书【郑虔好书常苦无纸于是慈恩寺贮柿叶数屋遂徃日取柿叶书嵗乆乃遍】写四部羣书【崔行功初太宗命秘书监魏徴写四部羣书将藏内府置雠正二十员书工八员徴徙他职又诏虞世南顔师古踵领功不就顕庆中罢雠正二十员】得父一絶【宋令文工书子之愻精草世谓得父一絶】连锦【吕向工草能一笔环写百字若萦髪然世号连锦书】张颠【张旭每大醉乃下笔或以头濡墨而书既醒自视以为神不可复得也世呼为张颠初仕为常熟尉有老人陈牒求判宿昔又来旭怒其烦责之老人曰观公笔竒妙欲以藏家尔旭因问所藏尽出其父书旭视之天下竒笔也自是尽其法旭自言始见公主担夫争道又闻鼓吹而得笔法意观倡公孙舞劎器得其神后人论书欧虞禇陆皆有异论至旭无非短者传其法者崔貌顔真卿云】钟王笔迹【五代温韬为静胜军节度使在镇十年唐诸陵在其境内者悉发掘之而昭陵最固韬从埏道下见宫室制度闳丽不异人间中为正寝东西两厢列石床床上石函中为铁匣悉藏前世图书钟王笔迹纸墨如新韬悉取之遂传人间】书换铜砚【字锦曰有人收得虞世南与圆机书一纸剪开二字卖之至矾乡一字得麻一斗□口一字得铜砚一枚房材一字得芋千头随人好之浅深】锦様书【栁公权以隔风纱作龙城记及八朝名品号锦様书上方御剪刀麫月儿羮命分赐】羲之鬼【胡尹书冠当时人谓其有羲之鬼】鸾翔凤翥【年深岂免有缺划快劎斫断生蛟鼍鸾翔凤翥众仙下瑚碧树交枝柯金绳铁索鏁纫壮古鼎跃水龙腾梭韩退之石鼓歌】名金剪书【司马承正工篆别为一体名金剪书续神仙传】走马书【建中初有河北军将姓夏能走马书一纸出酉阳杂俎】得欧虞【林鼎能书得欧虞法呉越备史】垂露资【仰防垂露资不崩亦不骞杜观书画】蛟龙岌相纒【郁郁三大字蛟龙岌相纒同上观书画】书入金牓悬【同上】他日辱银钩【森然见矛防郑典设】一字直百金【八分一字直百金蛟龙盘拏肉屈强李潮歌】亲洒仙毫【特防睿思亲洒仙毫刘禹锡谢手诏表】初喜丽天之象逺烛辉光旋惊垂露之踪曲覃霈泽【同上】鸾凤骞翔而变态【烟云舒卷以呈姿同上】神物所窥必当夺璧于中流飞铓于烈火【文粹司空图书屏记神物所窥必当夺璧于中流飞铓于烈火也殆非子孙之所可存耳】今荆璧为玺飞上天矣【文粹舒元舆玉筋篆志求秦丞相真迹闻有八字刻在荆玉有洪碑树峄山巅今荆璧为玺飞上天矣洪碑留在人间徃徃有好事者跻巅得见异日将褁足观之】虫蚀鸟歩【同上客有得阳氷真迹遗六幅素上者请归客堂张之见虫蚀鸟歩痕迹若屈铁石防入屋璧霜画昭著疑龙蛇骇解鳞甲活动】烟顔尘容侵暴日乆【同上试以手拂拭其烟顔尘容侵暴日乆摄刍坼裂玉筋欲折予让其主主曰易致耳】金生玉润【禇遂良书字里金生行间玉润出书诀墨薮】妙中更妙【虞世南书体段遒媚举止不凢能中更能妙中更妙】笔虎【法书苑窦泉谓李阳氷篆为笔虎】孔壁遗文汲冢旧简【李阳氷论古篆】玉书二千六百纸【尚书故实太宗有大玉书二千六百纸皆以丈二尺为轴独兰亭用玉匣贮之后并藏于昭陵】印泥画沙【张长史曰禇河南论书云用笔如印泥画沙始不悟后于江岸见沙地平遂以锥画字媚好可爱始信长史之言贵藏锋也书诀墨薮】璧坼路【鲁公与怀素同学草书于邬兵曹或问曰张长史见公孙大娘舞劎噐得低昻回翔之状兵曹有之乎怀素以古钗脚对鲁公曰何如屋漏痕怀素抱鲁公唱贼复问师何所得曰观夏云多竒峯及璧坼路常师之法书苑】戈灋逼真【唐太宗学虞世南书每难于戈法一日书遇戬字召世南补写其戈以示魏公公曰仰窥圣作内戬字戈灋逼真帝于是赏郑公鉴字之精同上】况潮小篆逼秦相快劒长防森相向【李潮八分歌杜甫】书依字輙去人【韦绶太子书依字輙去人曰上以此可天下事乌得全书耶绶白之帝喜即赐绶锦防】可喜可愕一寓于书【韩文天地事物之变可喜可愕一寓于书故旭之书变动犹鬼神不可端倪以此终其身而名后世】梦吞丹篆【龙城録退之常说少时梦人与吞丹篆后胷中如物噎能记其上一两字笔势非人间书也】
　　图画【五】
　　白画工　缋事【后素】彰施【书曰以五彩彰施于五色作服汝明】作绘【书作绘宗彛者会五彩以作画也宗彛宗庙彛噐画为文章也】若五彩之相宣【文赋云】受采【礼白受采】遁形【物无遁形】手择【笔精】心匠【天真】指趣　五色之章【目不别五色之章为昩】仪形　比象　丹青　挫于笔端　目想【心存】设色【周礼设色之工谓之画】画绘之事【周礼凢画缋事杂五色后素功注云素白采是也】五色成文而不乱【礼】艺成而下　予欲观古人之象日月星辰山龙华虫【画此八物于衣服】五色比象昭其文也【谓车服也】三辰旂旗昭其明也【三辰日月星辰也】善恶【家语孔子观于明堂有尧舜桀纣之象各有善恶之状废兴之礼也】功勲【汉画功臣于麒麟阁】叶公好龙【居室皆雕画以写龙于是天龙闻之而下叶公惊走乃知所好非真龙】画虎【马援戒兄子曰学杜季梁不成犹画虎不成反类狗也】画堂【汉太子生于甲观画堂】写真【晋顾恺之画殷仲堪仲堪有目疾乃明防瞳子飞白拂上曰如轻云蔽月恺之字长康】为虵画足　误防成蝇【曹不兴误防屏风因就画为蝇孙权谓是真以手弹之】峻宇雕墙【书】臧文仲山节藻棁何如其知【画棁为藻文】画犬马者难为巧【图鬼神者易为功韩非云】图裴楷【顾恺之图裴楷颊上加二毛觉神明殊胜】误笔成牛【王献之善丹青桓温使画扇笔误落因画为駮防牛甚妙】防笔和墨【庄子言画】设色之工五【周礼】画人【顾恺之每画人成或数年不防睛人问之答曰四体妍蚩本无闗于妙处传神写照正在阿睹中】拟诸形容【象其物宜】象生于意　容止可观【进退可度】则而象之孔画思入神【王维善画名盛于开元天寳间豪英贵人虚左以迎画思入神至山水平逺云势石色绘工以谓天机所到学者不及也】按乐图【客有以按乐图示者无题识维徐曰此霓裳第三叠最初拍也客未然引工按曲乃信】郑虔三絶【郑虔善图山水尝自写其诗并书以献帝大署其尾曰郑虔三絶】绘斋壁【安禄山反伪授防水部郎中因称风缓贼平与张通儒王维并囚宣阳里三人皆善画崔圆使绘斋壁虔等方悸死即极思祈解于圆卒免死】絶品【薛稷画又絶品】驰誉丹青【阎立本初太宗与侍臣泛舟苑池见异鸟容与波上恱之召立本侔状阁外传呼画师阎立本是时已为主爵郎中俯伏池左研吮丹粉望坐者羞怅流汗归戒其子曰谨无习后为相时人有右相驰誉丹青之嘲】聚画【惠文太子范聚书画皆世所珍者】自晦【韩滉画与宗人干相埒以非急务故自晦不传于人】聚画侔秘府【张宏靖家聚画侔秘府】图像旧臣之次【李晟他日与马燧见延英帝嘉其勲下诏各图其像于旧臣之次】图状【李听吐突承璀讨王承宗以听为神防行营兵马使既战斩贼骁将宪宗壮之诏图状以献】画像便殿【王起帝题诗太子笏以赐诏画像便殿号当世仲尼】弃画于道【王涯家书多与秘府侔前世名书画甞以厚货钩致或私以宫凿垣纳之重秘固若不可窥者至败为人破垣剔取奁轴金玉而弃其书画于道】李德裕【徙劔南西川乃建筹邉楼按南道山川险要与蛮相入者图之左西道与吐蕃接者图之右其部落众寡馈运逺迩曲折咸具乃召习边事者与之指画商订凡虏之情伪尽知之】方域图及教飞骑阵图【吕才帝又诏造方域图及教飞骑阵图屡称旨】摭古聨德髙蹈者图像【李渤隐庐山摭古聨德髙蹈者以楚接舆老莱子黔娄先生于陵子王仲豫梁鸿六人图像賛其行因以自儆】九老图【白居易甞与胡杲吉郑据刘真张浑狄兼谟卢贞燕集皆髙年不事者人慕之绘为九老图】职方观图【韦执谊始未显时不喜人言岭南州县既为郎尝诣职方观图至岭南輙瞑目命左右彻去及为相所坐堂有图不就省既易旬试观之乃崔州图也以为不祥恶之果贬死】图唐兴节士文人【司空图作亭观素室悉图唐兴节士文人】善图山水【张志和善图山水酒酣或击鼓吹笛防笔辄成】王会图【东谢蛮其酋元深入朝冠乌熊皮履若注旄以金银络额披毛帔韦皮行縢着履中书侍郎顔师古因是上言昔周武王时逺国入朝太史次为王会篇今蛮夷入朝如元深冠服不同可写为王会图】观绘图【安禄山反范阳先三日合大将置酒观绘图起燕至洛山川险易攻守悉具】多纳秘画【钱徽入拜礼部侍郎宰相段文昌以所善杨浑之学士李绅以周汉賔并诿徽求致第籍浑之者慿子也多纳古帖秘画于文昌皆世所寳】立庙像四垣图战阵状【突厥阙特勒死帝为立庙像四垣图战阵状诏髙手工六人徃绘写稍肖其国以为未甞有黙棘连视之必悲哽】图形禁中【陆坚帝待之甚厚图形禁中亲制賛】李将军山水【宗室思训善画世所谓李将军山水者】异本【王方庆图画多异本】多藏古图画【顔师古多藏古图画亦性所笃爱】山水图【崔植曰宗即位宋璟甞手写无逸为图以献其后朽暗乃代以山水图稍怠于勤】元五圣【唐名画録呉道画元五圣千官宫殿冠冕势倾云龙心若造化故杜甫诗云森罗廻地轴妙絶动宫墙】粉本【唐名画録宗天寳中忽思蜀嘉陵江水遂假呉生驿逓令徃写貌及廻帝问奏云臣无粉本并记在心遣于大同殿图之嘉陵江山水一日而就时有李将军山水擅名亦画大同殿数月方毕上曰李思训数月之功呉道一日之迹皆极其妙也】通神佳手【天寳中宗召思训画大同殿壁兼掩障异日因对上云卿所画掩障夜闻水声真通神之佳手也】画龙【道画殿内五龙鳞甲飞动每欲大雨即生烟雾】鸾手校尉【方镇编年曰钱镠镇呉越待贤渴士使名画工二三十人在防江号鸾手校尉伺北方士子流移来者咸写貌以闻择清修或有福禄者用之胡岳渡江画工以貌奏镠叹曰面有银光竒士也即召见】釡中龙【南唐时有苍头持龙水图求货或得之将练以为服忽釡中雾起蒸见二龙腾跃穿壁而去】画该毫末备得精神【唐东蛮王入朝顔师古奏昔武王时逺国归欵周史集为王防篇今卉服鸟章备集蛮邸宜图其事贻于后命阎立本画之莫不画该毫末备得精神】顾子画山色【大厯中呉子顾子画山水甚竒怪先布绢于地研调采色使数人吹角击鼓噉呌顾子着锦□锦纒头饮酒半醉取墨汁泻绢上次写诸色以大笔开决为峯峦岛屿之状曲尽其妙也】岂但祁岳与郑防笔迹逺过杨契丹【杜甫奉先刘少府新画山水障歌】丹粉多状【唐文粹李庾东都上阳别宫丹粉多状】石桥图【唐酉阳杂俎云李涿性好古常于保寿寺库得旧图装治以示栁公权乃张萱所画石桥图也后数日仇士良至以勑取去】意出尘外恠生笔端【王维画辋川图山谷郁盘云水飞动意出尘外恠生笔端自题诗云夙世缪词客前身应画师出朱景画断】通灵画【有人牵马访马毉称患脚医曰大似韩干所画者忽值干干曰真是吾设色者归视所画马脚有一防墨缺方知是画通灵矣杂爼】传神写照【呉道传神写照如欲笑言出开元记】三百缣易清夜图【清夜游西园图顾恺之画唐张周封得之一日凌晨有赍三百缣叩门问曰仇太尉欲此图与之乃诈也尚书故实】名下无虚士【阎立本善画至荆州见张僧繇旧迹曰定虚得其名耳明日又徃曰犹是近代佳手明日又徃叹曰名下无虚士坐卧观之留宿其下十余日方去刘禹锡嘉话】应手生枝【张藻画松云应手生枝则润如春泽也画断】王墨【王伶善泼墨凡作图障先以墨泼脚就手扪随成物像皆妙絶故谓王墨画断】舞劔助画【呉道善画将军裴旻请画天宫寺壁道曰闻将军善舞劔愿作气以助挥毫旻欣然为舞一曲道防毕奋笔立成若有神助明皇杂録】软画【酉阳杂爼寺塔记韩干蓝田人少时常为酒贳家送酒王维兄弟未遇每贳酒干常徴债戯画地为人马维精思丹青竒其意乃与钱二万令软画十余年今寳应寺释梵天女齐公妓等写真也】色诀【周长史偏得色诀常理采色于霤下旋取飞用】意匠【诏谓将军拂绢素意匠惨淡经营中杜甫丹青引】挥西方变【薛稷画又挥西方变发地抉屋椽惨淡壁飞动到今色未填】画藏青莲界【同上】用志不分与古争品【杜牧行张防彰待诏制鸿都奏技工于丹青用志不分与古争品】
　　执驭【六】
　　白五御【周礼六艺四曰五御谓鸣和鸾逐水曲过通表舞交衢逐禽左】执御【子曰吾何执执御乎执射乎吾执御矣】六辔如濡　执辔如组　车马之容【周礼六仪六曰车马之容注容谓翼翼然】规行矩步　造父【尧之善御者】载驰载驱　既佶且闲　既闲且驰　服习如志【传古之大事必乗其产安其教训而服习其道唯所纳之无不如志】人马相得　衔辔之制【法言曰夫骐骥古之良马然而前有衘蹶之制后有鞭笞之威加之以御然后能一日而致千里】当代岂无骐骥诚莫之能善御【见执辔者非其人遂足跳而逺去楚辞】终嵗御而衣祍不敝【祍裳也谓辀之利御者不劳也】终日驰骋左右不揵揵【音蹇谓倦也】行数千里马不契需【注契需谓伤倦也】御者不尽马之情【史记云】执技以事上【射御也礼】君车将驾则仆执防【仆御也】展軨【视车之具】效驾【白已驾】执防分辔驱之五歩而立【谓调试也】并辔授绥【敬君也】进退有度【徐疾不愆】学传骖乗【业擅训驭】逐水【鸣鸾见上注】夫子之执【吾执御矣】朽索之驭六马　人谋马谋【辀人进则与马谋退则与人谋注云相应也终嵗驭而衣祍不敝此辀之利也】逸马【家语顔回曰造父无逸马东方毕之驭马力尽矣而犹求马不已马穷必逸也】经霜雪无迹【淮南子太丙之御经霜雪无迹】善行无辙迹【老子】尹儒梦秋驾【庄子注云秋驾法驾也见七命注中】余辙余地【列子造父师秦豆豆曰汝先观吾趣趣行也乃立木为涂仅可容足计歩而置之趣走徃还无跌失三日尽其巧豆叹曰得矣于是应之于心揖于衘辔之间缓急乎唇吻之和正度乎胷臆之中执节乎掌握之间内得其中外合马志舆轮之外可使无余辙马蹄之外可使无余地夷险视之一也】马志【文子治人之道如造父之御内得其心外合马志也】范我驱驰诡遇【孟子曰赵简子使王良与嬖奚御王良辞吾为之范我驱驰终日而不获一为诡遇一朝而得十范法也谓以法式为御故不获禽诡谲也不依御故苟得矣】伤吻敝防【王褒论曰庸人御驽马伤吻敝防而不进及驾啮膝叅乗且王良执□韩哀附舆驰骋忽如景靡过都越国若歴块追犇电逐遗风万里一息人马相得】马惊败绩【鲁庄公与宋人战县贲父御卜国为右马惊败绩县贲父曰他日不败绩而今败绩是无勇也遂死之】田猎射御【惯则能获禽若未甞登车射御则败绩压覆是惧传】御非其马之正【汝不恭命书】六辔沃若　牵旁尘不出轨　并辔【张侯御郤子郤子病张侯乃左并辔右援桴而鼓】使训羣驺知礼【晋程郑为乗马御六驺属焉】骖絓而止【传】骖廹【州绰右骖廹还本门中】车轨尘马蹄御者不失其驰【梁】弭辔【弭敛也】廻轸　乗君子之器【廻长者之车】王良叱之于劔阁【造父及之于昆仑】掉鞅而还【伯乐有致师之勇】数马而对【石庆怀审惟之情】以合人心【将调马性】霍光【为宣帝骖乗上若背负芒刺张安世骖乗上乃安霍氏之祸起于骖乗】叔良御忌抑罄控忌【骋马曰罄正马曰控】孔为帝御【齐映授御史中丞从幸梁道险澁常为帝御防马骇跃帝恐伤映诏舍辔固不去曰马奔踶不过伤臣舍之或犯清跸虽死不偿帝嘉叹】与力士对执辔【李辅国防帝属疾辅国即诈言皇帝谓太上皇按行宫中至睿武门射生官五百遮道太上皇惊防坠马问何为者辅国以甲骑数十驰奏曰陛下以兴庆宫湫陋奉迎乗舆还宫中力士厉声曰五十年太平天子辅国欲何事叱使下马辅国失辔骂力士曰翁不解事斩一从者力士呼曰太上皇问将士各好在否将士纳刀呼万嵗皆再拜力士复曰辅国可御太上皇马辅国鞾而走与力士对执辔还西内】授辔防【宗贵妃杨氏每从游幸乗马则力士授辔防】为怀义御马【武三思薛二张方烝蛊三思痛屈节为怀义御马】
　　医【七】
　　白良医【传曰三折肱知为良医也】医不三代【不服其药】秦医【医和医缓】三折【见上】十全【周礼医师十全为上十失二次之十失四为下】九折【楚辞九折臂而成艺】艺成而下技以事上【业在其中】巫咸之术不可救疗【传】秦缓秦和俞
　　跗华佗扁鹊【并良医】折肱之医【苦口之医】疾医【掌养万人之医病】掌日臻之病【得失殊轮】稽终嵗之功【上下异食】聚毒之功　上池之术【史扁鹊饮上池之水可以见五藏】疾既入于骨髓【扁鹊见桓侯曰君有疾在皮肤针灸可及后数日在腠理汤药可及后见桓侯而反走曰疾在骨髓针灸汤药皆不及也数日桓侯病召扁鹊鹊已逃公乃卒】药不至于膏肓【秦使医缓视晋侯疾曰肓之上膏之下攻之不可逹针之不可及药不至焉不可为也】南人有言曰【人而无恒不可以作巫医】遗类【子胥曰使医徐疾而曰必有遗类焉未之有也】四难【后汉郭玉云疗贵人有四难焉自任不用臣言一难将身不谨二难骨节不僵三难好逸恶劳四难】浣膓【扁鹊曰上古俞跗疗病不以汤液乃割皮解防浣膓胃涤洗五藏也】刮骨【蜀闗羽为流矢所贯医曰矢镞有毒入骨乃破臂刮骨去毒饮啖自若】烹文挚【齐威王有疾良医文挚曰令王大怒则愈乃误王大怒将烹文挚】骂赐【汉髙祖疾甚吕后迎医医曰可治上骂曰命乃在天虽扁鹊何益不使治赐金十斤】不可为也【晋侯求医于秦秦伯使医和视之曰疾病不可为也是为近女色疾如蛊惑以防志也】以制其食【周礼医师掌医之政令凡有疾病者分而治之嵗终则稽其医事以制其食注食禄也】食医【掌和王之六食六饮六膳百羞百酱八珍之齐】聚毒【医师掌医之政令聚毒以供医事凡疾病死伤者造焉】疡医【凡疗疡以五毒攻之】视生死【视医掌养万人之疾以五味五药五谷养其疾以五气五声五色视其生死也】朱云【不呼医饮药】华佗字元化破腹取病【病若结积针药不及者令饮麻沸酒至醉困破腹取病之在腹胃中者后煎洗缝以膏摩五日而瘥】病同疗异【倪寻李延俱病头痛身热华佗独令延发汗或问之佗曰寻外实延内实各与药饮明旦俱起】怒【郡守病佗曰以盛怒乃瘥乃多取货而不加功又弃去留书骂之太守怒令追杀之不得嗔恚吐血数斗而愈】误中肝【徐毅得病谓华佗曰昨日使医曹吏刘祖针胃脘便苦夜卧不安佗曰误中肝也五日不救后果然】服药过【顔含字都兄畿得疾死于医家家人迎防旐每绕树不可解引防者颠仆称畿曰我未当死服药多而伤五藏也】溃痤　防痔【庄子秦王破癕溃痤得车一乗防痔者得车五乗所治愈下得车愈多】良医【庸医】何气之将衰【而致养之有失】通五味五糓之资【必顺其志】参九藏九窍之变【无逆于时】精为神本【形于寿期】门擅桐君之术【家传葛氏之方】药不至焉【三世之功何益】疾可为也【十旬之卧有瘳】华佗【临死出一卷方与狱吏曰可以活人吏畏法不敢取受佗索火烧之】孔未尝问医【傅奕病未甞问医】号外台袐要【王焘母有疾弥年不废带视汤剂数从髙医游遂穷其术因以所学作书号外台秘要】上医使者视防【马周病消渴帝诏上医使者视防躬为调药】防医骑相望【让皇宪有疾防医将膳骑相望也】求活【李勣疾家欲呼医不许辄曰我山东田夫耳位三公年逾八十非命乎生死系天宁可更求活耶】就第医【杜如晦疾诏给常俸就第医之】疾不呼医【萧瑀感末疾不呼医曰天若假吾余年因得为循阶矣】节宣乖度有资于医【穆宗虽诛栁泌而后稍惑方士布衣张臯者上防曰夫寒暑为贼节宣乖度有资于医尚当重谨故礼称医不三世不服其药庶士犹尔况天子乎】授医【杜鸿渐父鹏举与卢藏用隐白鹿山以母疾与崔沔同授医兰陵萧亮遂穷其术】砭头【则天皇后武氏帝头不能视侍医张文仲秦鸣鹤曰风上逆砭头血可愈后内幸帝殆得自专怒曰是可斩帝体宁刺血处耶医顿首请命帝曰医议疾乌可罪且吾不可堪听为之医一再刺帝曰吾目明矣言未毕后帘中再拜谢曰天赐我师身负缯寳以赐】方书【李听好方书择其验者题于帷帟墙屋至满】赐医方【辜隆择为户部尚书乆之移疾帝手防医方赐之】本色官【栁仲郢领塩铁转运使有刘习者以药术进诏署铁官仲郢以谓医有本色官若委钱谷名分不正帝悟】医术侍【亮元裕进中书舎人郑注入翰林元裕当书命乃言以医术侍注魏感】求生【孔纬病家人召医视纬曰天下方乱何乆求生不肯服药卒】自料医剂【李逢吉父顔有痼疾逢吉自料医剂遂通方书】送诏狱【刘瞻同平章事同昌公主薨帝捕太医韩京绍等送诏狱逮系者凡数百人瞻喻谏官皆依违无敢言即自上防固争京绍穷其术不能效情有可矜陛下徇爱女累平民忿不顾难取肆暴不明之谤帝大怒即日赐罢】开脑【西域拂菻有善医者能开脑出蛊以愈目眚】不迎【李夷简病不迎医】为今古集验方【陆贽既放荒逺地苦瘴疠贽为今古集验方五十篇示乡人云】门不内医【呉凑属病门不内医帝知之诏侍医敦进汤剂不获已一饮之卒】善治【奚陟贞元十五年病痈帝遣医疗视敕曰陟贤臣为我善治之】人子不可不知医【王勃甞谓人子不可不知医时长安曹元有秘术勃从之游尽得其要】济夭死【韩愈原道篇为之医药以济其夭死】察脉病否【又杂説善医又者不视人之肥瘠察其脉之病否而已矣善计天下者不视天下之安危察其纪纲理乱而已矣】心腹懑烦【甄立言有道人心腹懑烦弥二嵗诊曰腹有蛊误食髪而然令饵雄黄一剂少选吐一蛇如拇无目烧之有髪气乃愈】多其物以幸有功【许允宗或劝其著书贻后世者答曰医特意耳思虑精则得之脉之幽而难明吾意所解口莫能宣也古之上医要在视脉病乃可识病与药值唯用一物攻之气纯而愈速今之人不善为脉以情度病多其物以幸有功譬猎不知兎广络原野兾一人获之术亦踈矣一药偶得它味相制弗能专力此难愈之验也脉之妙处不可传虚着方剂终无益于世此吾所以不著书也】脉经针方【甄权所撰脉经针方明堂等图传于时】医之上者理于未然【栁公绰太医箴曰医之上者理于未然】鍼肩隅【甄权鲁州刺史厍狄嵚风痹不得挽弓权使彀矢向堋鍼其肩隅一进曰可以射矣果如言】赐御饵禁方【李吉甫帝赐御饵禁方】上医疗未萌之兆【栁宗元愈膏肓疾赋上医疗未萌之兆】目定死生心存取舍【同上】俱收并蓄待用无遗【玉札丹砂赤箭青芝牛溲马勃败鼓之皮俱收并蓄待用无遗者医师之良也进学解】厉者造焉而美肥辄者造焉而善驰【今我里有方士沦迹于医矧常病也刘禹锡鉴药】善治病者不使至危惫【刘晏】对脉【唐宫中以诊脉为对脉大中遗事】宣泄頥养【古之治剧病宣泄頥养】






　　白孔六帖卷三十二
<子部,类书类,白孔六帖>
　　钦定四库全书
　　白孔六帖卷三十三　　唐　白居易　原本
　　宋　孔　传　续撰
　　药【一】　　　　　　疾【二】
　　瞽【三】　　　　　　兽医【四】
　　巫【五】　　　　　　投壶【六】
　　博棊【七】　　　　　弹棊【八】
　　赌【九】　　　　　　筭【十】
　　射覆【十一】　　　　杂技【十二】
　　药【一】
　　白易曰勿药有喜象曰无妄之药不可试也　若药弗瞑厥疾弗瘳【书】聚毒【医师掌聚毒药药之辛苦者】恶石【传曰臧孙之恶我药石也美疢不如恶石夫恶石犹生我疢之美其毒滋多】秦人毒泾上流【晋师饮之故多死者】康子馈药【拜而受之曰丘未逹不敢尝】良药苦口利于病【张良云】上药养性【中药养病】君臣之药　羿合药【姮娥窃食之而奔月】青囊蛇胆【见孝感门注】聚蓄百药【月令仲夏】不服其药【医不三代】一丸【与我一丸药光辉有五色魏文帝诗】二价【韩康字伯休卖药不二价】将欲救疗【必先聚蓄药石】薏苡【马援在南中得薏苡子食久而轻身辟邪气乃载一车来为种人言援所载皆明珠文犀】芎防【申叔展谓还无射曰冇山芎防乎曰无河鱼腹疾奈何注云欲使无射逃水中故问无御湿之药奈腹疾何】马援之欲身轻【将求薏苡】无射之忧腹疾【空望芎防】审味于农帝之经【考名于桐君之録】列君臣百品之名【辨辛苦五毒之味】尝味【帝王世纪黄帝使岐伯尝味于百药】陆抗饮药【抗疾羊祜馈药抗不疑而饮之或止之抗曰羊叔子岂酖人者哉】五药【草木虫石谷】寘堇【骊姬寘堇于肉堇乌头也国语】寒石散【皇甫谧士安羸疾而披玩不怠服寒石散性乖忤每委顿不胜悲愤欲自杀叔母止之】婢丸药【晋陈寿父丧羸病使婢丸药沉累十余年】尝畜毒药【魏太祖性严毅掾属以公事徃徃加杖何防尝畜毒药誓死无辱是以终身亦不及也】进药于父【传曰许悼公虐饮太子止之药卒故书曰止弑其君君子尽心力以事君舍药物可也言药有毒非常人知之讥止不舍药物故加弑君之名】孝子操药以脩慈父圣人羞之投药水中【公羊齐人职守遂遂人投药水中齐人饮之殱焉】漆叶青黏散【华佗授弟子可服之年百余歳】裴頠上言【宜正太医权衡此若差违失神农歧伯之正药分两轻重稍乖为害尤深占寿攷今夭折由此也】郭文【字文举病王道遗药文曰命在天不在药寿长短时也】孔调药【马周病帝躬为调药】和药赐之【李大亮疾帝亲和药驿赐之】宗赐让皇帝宪等书曰【魏文帝诗西山一何高高高殊无极上有两僊童不饮亦不食赐我一丸药光耀有五色服之四五日身体生羽翼朕毎言服药而求羽翼寜如兄弟天生之羽翼乎顷因余暇选仙録得神方云饵之必寿今持此药愿与兄弟共之偕至长龄永永无极也】饮药【太宗皇后长孙氏媵侍疾病輙所御饮药资之】云母粉【尉迟恭饵云母纷】赐药【李勣自属疾帝及皇太子赐药即服】攻疾【张臯防曰药以攻疾无疾不用药也】不周晓药石【于志寜与司空李勣脩定本草并图合五十四篇曰昔陶景以神农经合杂家别録注名言之江南偏方不周晓药石往往纰缪四百余物今考正之】弃药【栁公绰有道士献丹药问所从来曰自蓟门时朱克融方叛遽曰惜哉药自贼境来虽验何益即弃药而逐道士】诸子进药不肯御【令狐楚疾甚诸子进药不肯御曰士固有命何事此物邪】童子峯【朱孺子防事道士王元正居大若岩一日汲于溪上见二花犬相趂因逐之入于枸杞丛下而没掘之得杞根形如二犬煑而食之味极甘香忽觉身轻飞于山峯上须防云气拥之而去元正食其余因得不死遂号童子峯沈汾续仙传】仙药有青津碧荻龙胎醴九鼎鱼【火枣交梨炎山夜日霜绛雪出酉阳杂俎】药草异号丹山魂雄黄青要女空青【同上】卖药宋清【国史补宋清卖药长安市朝官出入移贬辄赍药迎送施药甚广人有急难倾财济之嵗计所得之利常有百余倍长安人言有义者必称宋清一】置采药师【凡课药之州置采药师一人京师以良田为圜庶人十六以上为药园生业成者为药辨其所出择其良者进焉唐志】苦乏大药资【山林迹如扫杜诗】药物秘海岳【李白古风药物秘海岳采鈆青溪滨】不死药【归登有遗金石不死药者绐曰已尝及登服几死讯之乃未之尝人皆为怒而登不为愠】误进【杜黄裳尝被疾有医者误进药疾遂甚终不怒谴】钟乳【高季辅帝赐钟乳一剂】钟乳胡椒【元载籍其家钟乳五百两胡椒至八百石】常春藤【姜抚召至东都因言服常春藤使白髪还鬒则长生可致藤生太湖最良终南往往有之不及也帝遣使者多取以赐中朝老臣因诏天下使自求之】当病饮药【程元振传栁伉上疏曰陛下以今日势为安耶危耶若以为危岂得高枕臣闻良医疗疾当病饮药药不当病犹无益也】蠲疾【栁泽上疏曰药不毒不可以蠲疾】停药石于肤腠【王志愔言停药石于肤腠则俞跗不能攻疾】黄耆防风煑汤【许宗仕陈为新蔡王外兵叅军王太后病风不能言脉沉难对医家告术穷宗曰饵液不可进即以黄蓍防风煑汤数十斛置床下气如雾重薄之是夕语擢义兴太守】药笼中物【元行冲狄仁杰器之尝谓仁杰曰下之事上譬富家储积以自资也脯腊膎胰以供滋膳参术芝桂以防疾疢门下充防味者多矣愿以小人备一药石可乎仁杰笑曰此正吾药笼中物也】莳药草自供【王绩】金石凌汤【酉阳杂俎安禄山恩宠莫比其所赐有金石凌汤剂及药童子昔贤子就宅煎】自怜赋【余抱病二年于衡泌之下医甚庸而气益盛药非良而价倍高每一把臂一下杵未尝不解衣輙食而后至也其为穷且病亦已至矣作自怜赋笠泽丛书】服食可延年【李白诗我来采菖蒲服食可延年】药许邻人斸【杜归溪诗】药条药甲润青青【絶句】高斋依药饵【暮春】巾拂香余捣药尘【忆昔行】看题检药囊【西郊诗】种药扶衰病【逺游诗】近根开药圃【高柟诗】药裹关心诗揔废【酬郭】省郎忧病士书信有柴胡【寄韦郎中省郎忧病士书信有柴胡饮子颇通汗懐君想报珠】药饵者所以御疾【裴怜谏夫三牲五谷禀五行以生也发为五味天地生之所以奉人圣人节调以致康强若乃药剂饵者所以御疾岂常进之饵哉】何用药为【五代崔棁性至孝其父涿病不肯服药曰死生有命何用药为棁屡进医药不纳每賔客问病者棁輙迎拜门外泣涕而告之涿终不服药而卒】晒药能无妇【杜甫秦州诗】幸其家【甄权尝以母病与弟专医方得其防趣年一百三嵗太宗幸其家视其饮食访逮其术因授朝散大夫赐几杖衣服】所捣之药【李白飞龙引紫皇乃赐白兎所捣之药方后天而老凋三光】尚药奉御【掌和御药及诊候之事直长为之贰凡药有上中下之三品凡合药宜用一君二臣三佐四使方家之太经也必辨其五味三性七情然后为和剂之节五味谓酸咸甘苦辛酸属肝咸属肾甘属脾苦属肺三性谓温寒热七情谓有相刑者有相须者有相使者有相畏者有相恶者有相反者有相杀者其用又有四焉曰汤丸酒散视其病之深浅所在而服之唐六典】凡合御药与殿中监视其分剂药成先尝而进焉【同上】主药药童掌刮削捣筛【同上】
　　疾【二　疾疫附】
　　白寝疾有加无瘳　伯牛有疾【子曰斯人也而有斯疾也】无妄之疾【勿药有喜易】遘厉虐疾　日臻弥留【顾命曰病日臻既弥留弥久也】疾大渐惟几【几危也】六极【二曰疾】节宣其气勿使有所拥闭湫底以露其体【露臝也子产云】五福【三曰康寜无疾病也】愆于厥身【病也】病未及死吾子忍之【张侯谓郤克云】疾疟方起　病莫能兴　死而后已天有灾疠　厥疾不瘳　恫乃身【恫痛也病也】美疢
　　沉疴多瘠　罔诏【言人疾不诏救书】积忧成病　遘疠　四时皆有疠疾【周礼】寛疾【周礼以保息六养万民五曰寛疾有疾者寛养之】大札移人【又曰大札则令邦国移人注大札疾疫也移人避灾也】病间【间差也】人有大疫【月令】夫子之病革矣【革音殛】不令兄弟交相为瘉　梦为竖子【晋矦梦病为二竖子】梦黄熊入门【今梦黄熊入于寝门厉鬼乎子产曰昔尧殛鲧于羽山其神化为黄熊入于羽渊三代祀之晋为盟主其未祀乎韩宣子乃祀夏晋矦有间熊音奴来反】子之所慎【斋战疾】重膇之疾【传郇瑕氏土薄水浅其恶易遘于是有沉溺重膇之疾】膏肓【晋矦之疾膏之上肓之下药不至焉】诈【令尹防子慿以疾辞官重蠒衣裘鲜食而寝王使医视之曰瘠则甚矣而血气未动】佯【韦成让爵于兄佯病狂而壊容貌】伪【呉公子光伪足疾入于窟室】败靣【魏祖少游荡叔父数言于其父嵩祖患之伪败靣口偏叔父见云中恶风又告嵩嵩惊呼曰叔父言汝中风已差乎对曰初不中风但失爱于叔父故见罔尔自后叔父所告嵩终不复信也】父母唯其疾之忧　伯牛有疾【子问之自牖执其手】玉体不安【士啓楚太子有疾呉客往问之曰闻太子玉体不安】啓手足【曾子有疾召门弟子曰啓予手啓予足而今而后吾知免夫小子】楚昭王曰【除腹心之疾而寘诸股肱何益也】昼居于内【问其疾可也】疾病【礼疾病外内皆扫君大夫彻县士去琴瑟寝东首于北牖之下】君视【疾君视之东首加朝服拖绅】消渴【司马相如常患消渴】瘨胘【扬雄曰臣常有瘨胘之疾】漳濵【刘公干卧病漳濵】头风【陈琳作檄事见檄门】子疾病【子路请祷子曰丘之祷久矣】祟【晋矦有疾叔向问子产曰寡君疾病卜人曰实沉台鲐为祟敢问何神也子产曰实沉参神也台鲐汾神也二者不及君身君身则出入饮食哀乐之事山川星辰之神又何为焉】六疾【传曰天有六气淫则生六疾隂淫寒疾阳淫热疾风淫末疾淫腹疾晦淫惑疾明淫心疾】内热【女伤物晦时滛则生内热惑蛊之疾】汲黯之卧淮南【刘桢之居漳濵】疕疡【皆疮也周礼】废疾非人不养者【一人不从政政徭役也】问疾不能遗【不问其所欲】卿大夫疾【君问之无筭】士【一问之】君于大夫疾【三问之】展转伏枕　既微且尰【骭疡为防肿足为尰】鼽　易箦【举扶而易箦反席未安而没曾子】荀偃瘅疽【生疡于头目出着痈病也】非鬼非食【惑以丧志左传】孟絷之足不良【能行跛也】夭疾【谷梁曰有夭疾者不得入于宗庙】智囊宿瘤【并瘿也】越声【庄舄越人仕楚执圭及病为越声】躄者盘散行汲【平原美人笑之】重病【赵歧年三十有重疾自虑奄忽遗令立碑于墓前刻曰汉有逸人姓赵名歧后疾愈矣】生瘿【贾逵争公事发愤生瘿欲割之太祖惜之曰十人割九人死逵犹割竟愈】床下蚁声【殷仲堪父患耳听闻床下蚁动如牛闘声】杯中蛇影【乐广为河南尹有亲客久不来广问之对曰前在坐饮见杯中有蛇影意恶之而有疾于时防上有角弓畵作蛇广意是弓影也乃告所以仍令坐旧处与饮杯中乃是弓影遂豁然而愈】痁作而伏【赵罗战无勇縻之吏请之御对曰痁作而伏縻束也】负薪之忧　啮被【乐頥之病恐母闻不敢呻吟啮被至破】久婴漳浦【常寝茂陵】如临不测之泉【似执将枯之木】相如疾甚【留封禅之书】朱超伏枕【有寄文之作】三疾令【戸令诸一目盲两耳聋手无二指足无大拇指秃疮无髪久漏下重大瘿肿之类皆为残疾痴痖侏儒腰折一肢废如此之类皆为废疾瘨狂两肢废两目盲如此之类皆为笃疾】赵简子病五日不知人【扁鹊曰血脉均治也昔秦穆公如此七日而寤寤曰我之帝所观乐主君病三日必闻及寤曰我之帝所观钧天广乐赐鹊田四万亩】病忘【列子宋阳里华子中常病忘】不可救疗【传】　疾疫疾疫方起　天有灾疠　天灾流行　人有大疫　人殃于疫　国多风欬　人多疟寒　寒暑不时【则疾】桓虔之差疟【桓豁字石虔为人勇壮时有患疟者呼桓石虔以怖之疾者多愈】庾衮【字叔褒咸寜中大疫二兄俱亡次兄毗复病疠气方盛父母诸弟皆出于外衮独不去父母彊之可亲自扶持昼夜不眠其间又抚柩哀号不辍十余旬疫劳消歇家人乃反毗疾差衮亦无疾】孔风痹【裴垍为相五年暴风痹帝怅惜遣使至问药膳进退辄防闻居三月益痼】遣使临问相望于道【薛收武徳七年寝疾王遣使临门相望于道】宿病皆愈【李百药防高祖遣使招伏威百药劝朝京师既至厯阳中悔欲杀之饮以石灰酒因大痢濒死既而宿病皆愈】晚节多病【房龄晚节多病时帝幸玉华宫诏龄居守听卧治事】神用顿耗容止不常【岑文本从伐辽东事一委倚至粮漕最目甲兵凡要科配差序筹不废手由是神用顿耗容止不常至幽州暴病】嗜欲胜则疾疹作【张臯上防曰神虑澹则血气和嗜欲胜则疾疹作】緜顿【顺宗皇后王氏顺宗即位疾已緜顿后侍医药不少怠】婴霜露疾【后崩年五十四遗令曰未亡人婴霜露疾日以哀顿】房乔疾甚【帝命凿苑垣以便候问亲握手与决诏皇太子就省】引疾【裴度大和四年数引疾不任机重愿上政事帝择上医防治中人日劳问相蹑】移疾【穆寜虽直其诬犹置散位寜嘿不乐唶曰时不我容我不时徇又可以进乎遂移疾满百日屡矣亲友强之輙复一朝】挟扶以出【韩病自河中还诏百官问疾遣子辞不能见公绰谓曰上使百司省候是谓异礼宜力疾以见公卿安可卧令子侄传言耶惧挟扶以出】自陈【孔纬以门下侍郎复辅政使者敦劝力疾到京师见帝呜咽流涕自陈衰疾不任事乞归田里帝动容诏使者送纬至堂视事会天子出次石门从至莎城以病还都】恃安而忽则疾生【为国者如治身及身康寜调适以自助如恃安而忽则疾生李珏】病风【卢携后病风足蹇神昏智瞑塞事多决于亲吏杨温李修】不任奉谒【王徽权京兆尹为帝左右所憎众忿共譛罢徽令赴行在俄授太子少师徽遂移疾河中满百日免帝还京师复申前授称疾不任奉谒】郁郁不得志成疾【韦陟肃宗择相自谓必得及入关又不许至京师郁郁不得志成疾且卒叹曰吾道穷于此乎】不甘鱼肉之味【呉兢防曰人将疾必先不甘鱼肉之味国将亡必先不甘忠谏之说】疾革言不及病【李巽元和四年疾革郎官省候巽言不及病但与商校程课功利】不良趋走【呉凑为福建观察使与宰相窦参有憾参数加短毁又言凑风痹不良趋走帝召还验其疾非是繇是不直参】饮食资身过则生患【柳公绰太医箴饮食资身过则生患】未尝一日言病【张万福自始终禄食七十年未尝一日言病】恶疾【孙思孟诜卢照隣等师事之照隣有恶疾不可为感而问曰高医愈疾奈何本传】羸瘠【顾相时羸瘠多病】左右代拜【李林甫已属病稍侵会帝幸温汤诏以马轝从御医珍膳继至诏防存问中官防起居病剧巫者视疾云见天子当少间帝欲视之左右谏止乃诏林甫出廷中帝登降御阁举绛巾招之林甫出能兴左右代拜】就中书疗治【杨绾同中书门下平章事素痼疾居旬日寖剧有诏就中书疗治】加工部尚书拜卧内【刘瑑同平章俄而大病加工部尚书拜卧内犹手防陈政事】病居心腹【武平一上书病之在四体者迹分而易逐居心腹者候遽而难治】及心则殆【张文仲武后时至尚药奉御特进苏良嗣方朝疾作仆建中文仲诊曰忧愤而成若胁痛者殆未可救顷告胁痛又曰及心则殆俄心痛而死】靣不能罢颒发不能拍栉【如是未移日而疾刘禹锡】髪蓬如而忘乎乱靣黔如而忘乎垢【同上】越人病且忧则聚巫师用鸡卜【越人信祥而易杀傲化而偭仁越人病且忧则聚巫师用鸡卜始则杀小牲不可则杀中牲又不可则杀大牲而又不可则诀亲戚饰死事曰神不置我已矣因大食蔽靣死桞子】疹疾【况自婴疹疾寜保躯不赀韩文】緜惙【一朝被病遂至緜惙梦得代裴相譲官表】造化小儿相苦【杜审言病甚曰甚为造化小儿相苦】思愈【疾者思愈必呻而求医梦得书】虽父母病皆委去【蜀人畏鬼而恶疾虽父母病皆委去士廉为设条教高士廉传】疫疠忽潜遘【韩愈赴江陵疫疠忽潜遘卜家无一瘳】羸顿【栁宗元与韩愈书昔与退之期为史志甚壮今孤囚癈痼连遭瘴疠羸顿朝夕就死无能为也】身欲奋飞病在床【杜诗韩谏议注】职当忧戚伏衾枕【况乃遟暮加烦促】长卿消渴再公干沉绵屡【送高司直】衰疾谢知音【西阁诗】萧条病转婴【司马】卧病海云边【所思】烝生热否生寒【孙思邈曰人之四支五脏一觉一寐吐纳徃来流为荣卫章为气色发为音声人之常数也阳用其形隂用其精天人所同也失则烝生热否生寒结为瘤赘防为痈疽奔则喘乏竭则焦槁发乎靣动乎形天地亦然五纬缩羸孛彗飞流其危诊也寒暑不时其烝否也石立上踊是其瘤赘山崩土防是其痈疽奔风暴是其喘乏川渎竭涸是其燋槁高医导以药石救以砭剂圣人和以至徳辅以人事故体有可愈之疾天有可振之灾】逃疟功臣阁下【高力士上皇徙西内居十日为李辅国所诬除籍长流巫州力士方逃疟功臣阁下辅国以诏召力士趋至阁外遣内养授谪制】风气百二十四气状八十【方技张文仲诸言方者与共著书诏王方庆监之文仲曰风气百二十四气状八十治不以时则死及之惟头风与上气足气药可常御病风之人春秋末月可使洞利乃不困剧自余以时消息乃着四时轻重术凡十八种上之】乗秋作寒热翁妪所骂讥【韩愈谴疟鬼乗秋作寒热翁妪所骂讥求食呕泄间不知臭秽非医师加百毒薰灌无停机炙师施艾炷酷若猎火围诅师毒口牙舌作霹雳飞符师弄刀笔丹墨交横挥】有顶骨【栁芳为郎中子登疾重时张万福名善医张初除泗州与芳有旧遽引视登遥见登顶曰有此顶骨何忧疾也因按脉五息复曰不错寿且逾八十乃留方数十字谓登曰不服此亦得登后为庶子年至九十而卒出酉阳杂俎】凡人好辞工书者皆病癖也【栁宗元报崔秀才书凡人好辞工书者皆有病癖也言不幸蚤得二病学道以来日思砭鍼攻熨卒不能去纒结心腑牢甚愿斯湏忘之而不克窃尝自毒今吾子乃始钦钦思易吾病不亦惑乎】
　　瞽【三】
　　白眇能视【易】子见瞽者虽少必作过之必趋　丧明【子夏丧其子而丧其明】盲子夏【杜钦字子夏目偏肓与杜邺同姓字俱以才能见称京师谓钦为盲子夏钦患之乃独为小冠由是京师人呼为小冠子夏】盲夏侯【魏夏侯惇为流矢中伤左目与夏侯渊俱为将军中号惇为盲夏侯】求方【晋范甯患目疾就中书侍郎张湛求方湛嘲之曰右方宋阳里子受鲁东门伯伯受左邱明邱明传杜子夏一减思虑二専内视】婢进蛴螬【盛彦事见父母疾门】伥伥乎【目无所见儿】左氏丧明厥有国语【司马迁云】五色令人目盲【老子】师冕见【及阶子曰阶也及席子曰席也皆坐子告之曰某在斯某在斯师冕出子张问曰与师言之道与】任永君冯信【并好学公孙述徴不就皆托青盲及述诛而目明】孔治刮【崔谨由迁戸部侍郎始谨由苦目疾不得视医为治刮适愈而召】母禁其为学【杜顗防病目母禁其为学】独盲于目【无所能人乃宜以盲废有所能人虽盲当废于俗辈不当废于行古道之人当今盲于心者皆是若籍自谓独盲于目尔韩愈代张籍书】盲者业于艺必専【故乐工皆盲同上】求道于盲【未有见其得答陈生】离娄闭目【皮日休悼贾离娄闭目瞽者扬眉】瞽者不见泰山【陈子昂賛瞽者不见泰山子昂之于言其聋瞽欤】无用于天下【韩愈书两目不见物无用于天下】
　　兽医【四】
　　白兽医掌疗病及疡【周礼】凡疗兽病【灌而行之以节之以动其气】疗兽疡【灌而刮之以发其恶然后养食之】张里【以马医撃钟汉书】牛医之子【黄宪】巫马掌养疾马而乗治之相医而药攻马疾受财于校人【乗谓驱歩以发其疾知病所处乃治之相助也】　孔送细马【百官志诸牧监毎嵗孟秋羣牧使送细马则有兽医等】不得番息【于志寜东官仆御旧得番休志寜上防极言曰窃见仆寺司驭爰及兽医自春迄夏不得番息】马医【栁宗元书】凿养为业【会昌中有豪士张休复以凿养为业马疫不能疗者即以一药啗之旬日而逸歩骏健货之其利十倍】餧之艾之行之节之【郤昂八马坊碑内廐马毎有瘠者病者老者疲者择其不任者以颁诸坊则必餧之艾之行之节之俟其跳梁俟其充腯而后入之】兽医掌疗马病【凡马病灌而行之观其病之所发疗马病有五劳一曰筋劳二曰骨劳三曰皮劳四曰气劳五曰血劳久歩则生筋劳久立则生骨劳久汗不干则生皮劳汗未瘥踈而伺饮之则生气劳驱驰无节则生血劳有伤寒者有伤热者寒暑加减据经方以疗焉唐六典】油药灌劀之物【郤昂八马坊碑】
　　巫【五】
　　白用史巫纷若吉易司巫掌羣巫之政令【国大旱则帅巫而舞雩国有大灾则帅巫而造】巫恒【会常聚之巫以待命】女巫掌嵗时祓除衅浴【嵗时祓除若令三月上已如水上之类俗以香薰草药沐浴】在男曰觋女曰巫【使制神处位国语】沉巫【西门豹为邺令沉巫觋】焚巫【传夏大旱公欲焚巫尫】娶巫家女【黄覇娶巫家女知其有贵故娶之】自污【后汉高鳯不应恐不免自言巫家子以自汚也】小巫见大巫神气殚矣【呉书张纮见陈琳作武库赋叹之琳答曰仆在河北北少文章易为雄伯故使仆有此谭今足下子布在彼所谓小巫见大巫神气殚矣】桑田巫【晋侯病召桑田巫曰不及食新矣】梗阳之巫臯【梗阳邑名臯巫名】章丹陈朱隐形吐火【晋夏统仲御从叔敬寜祠先人迎女巫章丹陈朱二人并有国色装服甚盛善歌舞又能隐形匿影甲夜之初撞钟击鼓间以丝竹丹珠又拔刀吐火云雾杳流光发电统诸兄弟欲徃观之而难统于是共理之曰从父闻疾病得瘳小大以为喜庆欲因祭祀并徃贺之卿可俱行乎统从入门忽见之惊愕而走也】惟神与鬼【杳杳】托以师巫【招于祷祈】天神【人鬼】虽逹幽【如有邪妄】其或阙之【不为知礼】赴巫立祠天神上帝【百鬼以鸡卜史记】宋阳里华子【病忘谒巫而卜之不吉列子】孔禳祓类巫觋【王璵擢太常博士为祠祭使専以祠解中帝意有所禳祓大扺类巫觋】乗传分祷天下名山大川【帝尝不豫太卜建言祟在山川皆遣女巫乗传分祷天下名山大川巫皆盛服中人防领】小【栁泽景云中尝上防言尚医奉御彭君庆以巫觋小超授三品奈何轻用名器加非其人】召巫【太子英鄂王瑶光王琚并废为庶人遇害天下寃之号三庶人嵗中武惠妃数见庶人为祟因大病夜召巫祈之请改葬且射行刑者瘗之讫不解妃死祟亡】置符履中【棣王琰妃韦以过置别室而二孺人争宠不平求巫者密置符琰履中以求媚】与巫祝言不顺【来瑱拜兵部尚书是时程元振居中用事疾瑱乃告与巫祝言不顺】闭关不纳【侯希逸夜与巫家野次李正己因众怨闭关不纳】毬场隐龙【厐勋巫言毬场有隐龙得之可战胜勋大役徒凿地不能得】被发衘刀【刘文静家数有怪文起忧召巫夜被发衘刀为禳厌】营惑于人【陈子昂上言巫鬼营惑于人者禁之】挟鬼道【赵彦昭本以权幸进中宗时有巫赵挟鬼道出入禁掖彦昭以姑事之尝衣妇服乗车与妻偕谒其得宰相巫力也】托鬼神致位将相【王璵托鬼神致位将相时以左道进者纷纷出焉】南方信禨巫【李徳裕出为浙西观察南方信禨巫虽父母疠疾子弃不敢养徳裕择长老可语者喻以孝慈大伦患难相收不可弃之义数年恶俗大变】喜巫鬼【刘禹锡斥朗州司马州接夜郎诸夷风俗陋甚喜巫鬼毎祠歌竹枝鼓吹裴回其声伧儜禹锡谓屈原沅湘间作九歌使楚人以迎送神乃倚其声作竹枝词十余篇】除巫祝【李泌肃宗祝擢王璵执政大抵兴造工役輙牵禁忌俗说而黎干以左道位京兆尹徳宗素不然及嗣位除巫祝】鸟卜【西域传东女以十一月为正巫者以十月诣山中布糟麦呪呼羣鸟俄有鸟来如鸡状剖视之有谷者嵗丰否则有灾名曰鸟卜】胡巫【李轨有胡巫妄曰上帝将遣玉女从天来遂召兵筑台以候女多所糜损属荐饥人相食轨毁家赀赈之】能活死人【田仁防迁右金吾将军有巫传鬼道惑众自言能活死人市里尊神仁会劾徙于边】白头老人【罗信为禆将主马牧魏有巫告信曰白头老人使谢君君当有是地信曰神欲危我耶文防死众曰孰愿主吾军者信辄曰神命我矣众环视以为宜遂立之】巫不吾绐【回纥永泰初懐恩反诱回纥吐蕃入冦俄而懐恩死二虏争长回纥首领潜诣泾阳见郭子仪请改事始虏有二巫言此行必不战当见大人而还及是相顾笑曰巫不吾绐也】安禄山母【安禄山本姓康母阿史徳为觋居突厥中】淫巫瞽史【栁宗元贞符曰司马相如刘向扬雄班彪彪子固皆防袭嗤嗤推古瑞物以配受命其言类淫巫瞽史】王奉仙【高骈师铎既败虑骈内应有女巫王奉仙谓师铎曰杨州灾有大人死可以厌彦曰非高公邪命左右陈赏等徃杀之】疾不呼巫【李勣疾家欲呼巫不许】斩巫絶火【钱元懿牧新定一日闾里间辄数处火起居民颇忧恐有巫杨媪因之遂兴妖言曰某所复当火皆如其言民由是竟祷之元懿谓左右曰火如巫言巫为火也宜杀之乃斩媪于市自此火遂絶】恣为鬼神语【钱偡年十八出为湖州刺史有妖巫登衙门大树恣为鬼神语人皆惊畏偡曰妖由人兴命张弩而射巫果请命因鞭之州人咸服已上出呉越备史】神巫【天宝初有范氏居者能知人休咎顔鲁公尉醴泉曰诣范居问命日神巫某官阶尽五品否居曰几隣于一品所望何其卑耶鲁公曰官阶尽五品着绯衫带银鱼儿子补斋卽某之望满矣范指座上紫丝布食簟曰顔郎于衫色如此其功劳名节皆称是云常侍言防】
　　投壶【六】
　　白礼记投壶之礼主人奉矢司射奉中使人执壶主人请曰某有枉矢哨壶请以乐賔賔曰子有防酒嘉肴某既赐矣又重以乐敢辞【燕饮升坐主人乃请投壶也枉哨不正貌】主人曰敢固以请賔曰某固辞不得命敢不敬从賔再拜受【拜受矢也】主人般还曰辟主人阼阶上拜送賔般还曰辟【般音盘还音旋辟音避礼】即两楹间【言将有事于此上同】退反位揖賔就筵【欲与偕进明为偶也】设中东靣执八筭兴请賔曰顺投为入比投不释胜饮不胜者正爵既行请为胜者立马一马从二马二马既立请庆多马【马胜筭者】命者奏貍首【鼓瑟者貍首诗篇名】间若一【以为志取节】左右告矢具请拾投【拾更也音其劫反】有入者则司射坐而释一筭焉賔党于右主党于左命酌曰请行觞当饮者皆跪奉觞曰赐灌【灌饮也当饮者谓不胜者】胜者跪曰敬养筭多少视其坐【坐人多少四矢则四筭】筹室中五扶堂上七扶庭中九扶【筹矢也四指曰扶】筭长尺二寸壶颈修七寸腹修五寸口径二寸半容斗五升壶中实小豆焉为其矢之跃而出也壶去席二矢半矢以柘若棘毋去其皮鲁令弟子辞曰毋幠毋敖毋偝立毋逾言偝立逾言有常爵薛令弟子【逾言以上鲁同】若是者浮【唯此一句与弟子賔主党也】鲁鼓薛鼓【言举各有节】中防有酒有肉【传晋侯与齐侯投壶晋侯先曰有酒如淮有肉如坻寡人中此为诸侯师中之齐侯曰有酒如渑有肉如陵寡人中此与君代兴亦中之伯瑕谓中行穆子曰子失辞吾固师诸侯矣壶何为焉其以中隽一发以中为隽也】军中【东汉祭遵为将军士皆用儒术每雅歌投壶在军旅中不防俎豆】主人有仪【弟子无敖】既备主礼【以崇賔仪】展再拜之仪【盘旋而避】备三辞之礼【揖譲而升】賔主之欢【礼乐之节】初筵有践【正爵既行】主三请以执壶【賔再拜而受矢】筭惟视坐【矢以拾投】賔阶主党为胜者立马而庆多【当饮者赐灌而敬养】鲁薛之令【齐晋之君】侍投则拥矢【侍长者投壶拥矢致敬也】胜则洗而以请【洗爵请行觞而不敢直饮】客亦如之【亦洗而请】不角【角觥也于尊长不行罚觥如献酬之礼】不擢马【擢彻也于长者不去马嫌胜也】鲁鼓薛鼓【鼓节取半以上为投壶礼尽用之为射礼】王弼【善投壶魏略云】嘉賔投矢【既即两楹】司射度壶【爰陈八筭】胜而庆马【乐则歌貍】敏手　玉女投壶孔穷日夜【韩愈郑儋碑与賔客朋游投壶博奕穷日夜若乐而不厌者】工投壶【裴寛】破愁顔【投壶破愁顔李白登邯郸洪波台诗】投壶莫辞频【拟古】上官仪投壶经一卷【艺文志】接高宴【他日观军容投壶接高宴江夏寄辅録事】失辞【文粹孙逖伯乐川记笑投壶之失辞】
　　博棊【七　杂博附】
　　白寗子视君不如弈者举棊而不胜其偶【左传云】词曰箆蔽象棊有六博【箆蔽玉箸也以象饰其投六箸行六棊故曰六博也】分曹并进遒相迫【曹偶也道亦迫也】成枭而牟呼五白【枭胜也倍胜为牟五白博齿也】晋制犀比费白日【晋制工制作博箸比集犀角为雕饰投之如白日之光费日光貌】投江【晋陶侃语人曰圣人惜寸隂众人当惜分隂诸参佐毋以戏废事乃取摴蒱局投之于江也】掷局【汉景帝为太子与呉太子博而争道以局掷杀呉太子文选云殡呉嗣于局下善发怒于一博】犹贤【子曰饱食终日无所用心难矣哉不有博弈者乎为之犹贤乎已】好行小惠　当惜分隂　结党连羣　倾财破产　争胜负　呼五白【赌千金】一掷百万　艺成而下　汉吾丘寿王善格五待诏【注云博类也不用箭但行枭散又曰格三行塞白乗至六格不得行又曰今之戏塞塞音先代反】博进【汉宣帝微时与陈遵祖父遂有故相随博弈数负进宣帝即位遂至太原太守赐玺书曰官尊禄厚可以偿博进矣妻君寜在旁知状遂顿首白在赦前】剧孟博徒　覆棊【魏志王粲观围棊局壊粲覆之棊者不信使更他局用比校不误一道方始知其疆记也】马融围棊赋曰【围棊者法于用兵怯者无功贪者先亡】临难围棊【蜀志费祎与来敏棊于时羽檄交驰严驾已讫留敏竟棊色无厌倦敏曰君必能辨贼者哉祎至敌遂退也】亡羊【庄子臧与谷俱牧羊而俱亡其羊问臧何事挟防读书问谷何事博塞佚游也】尧造围棊教丹朱【博物志】说文曰弈围棊也　塞行棊相塞之塞　王戎【居丧不拘礼制或观博弈然容貌毁悴】阮籍棊闻丧不止【闻母终而方与人棊棊者求止籍留与决而举哀号咷吐血数斗】王献之观人弈曰【南风不竞人曰此郎所谓管中闚豹时见一班献之曰近慙荀奉倩逺媿刘真长拂衣而去】劫急【陈留阮简字茂为开封令有劫贼吏白曰甚急简方围棊长啸吏曰劫急简曰局上劫亦甚急】禁博棊【管子五政其一也】摴蒱掷马【庾翼集曰】鞭烂鞍朽【异苑曰有人乗马山行见洞里有二老翁樗蒱乃以马防庄地观之俄然马鞭烂马鞍朽也】烂柯【与烂鞭事相类樵人也】呼枭【掷马】博塞以游【分曹是习】晋袁耽字彦道【善博桓温少游博徒资产俱尽尚有负进求济于耽耽在服诚告焉耽略无难色变服懐布防随与债主戯耽素有艺名债者闻而不识谓曰卿当不辨作袁彦道也遂就局十万一赌直上百万既投马絶呌操布防于地曰竟识袁彦道否通晓如此也】负进【见上注】摴蒱【刘毅家无儋石之储摴蒱一掷百万】雉卢五木【刘毅字布乐于东府聚摴蒱一掷应至数百万余并黒犊以还唯刘裕及毅次掷雉大喜褰衣绕床呌谓同坐曰非不能卢不事耳裕恶之因挼五木久之曰老兄试为卿答既而四子俱黑其一子转跃未定裕厉声叱之即成卢毅意殊不快也】牧猪奴戯【陶侃投蒱博局于江曰摴蒱者牧猪奴戯耳】三卢【慕容宝与韩黄李根等因醼摴蒱危坐整容誓之曰世云摴蒱有神岂虚言哉若富贵可期频得三卢于是三掷卢宝拜而受赐】论【呉韦曜嗣为太子中庻子时蔡頴亦在东宫性好博弈太子以为无益命曜论之】心惧棊弱【符坚入冦众号百万京师震惧谢入见安安夷然不惧曰已别有防不敢言乃令张重请安遂出游小墅与棊赌墅安常劣于是日惧便为敌手而又不胜安矫情镇物如此】争道【王导与其子恱弈棊争道导笑曰相与有葛那得为尔】忘忧【祖纳字士言好弈棊王隐谓之曰禹惜寸隂不闻弈棊纳曰以忘忧也】教弈【弈秋通国之善弈秋诲二人弈其一人専心致志唯弈是聼其一人虽听之一心以为有鸿鹄将至思援弓缴而射之与之俱学弗若之矣】将为智获【岂在力求】劳情损思【废日妨功】存胜负之宜【致成败之理】羸师延敌【运计乗虚】道可存焉【莫使迷复】博弈为戱【典禁光明】始开防黩之源【终亏敬譲之本】招悔吝则抱朴兴言【劳情思则呉储发叹】禹帝立言【寔有轻于尺璧】陶公明戒【自取贵于寸隂】势似兎宫【形如蛇穴】失礼迷风【围棊是也贾谊云】废时旷日【韦曜论云】曹子建【喻兄作围棊言阵如此】孔善弈【卢藏用】举棊不定则败【长孙无忌曰举棊不定则败棊】复棊【韩琬上言比法令数改或行未见益止未知损譬弈者一棊为善而复之者愈善】方圆动静【李泌帝方与张说观弈使说试其能请赋方圆动静泌逡廵曰愿闻其略说因曰方若棊局圆若棊子动若棊生静若棊死泌即荅曰方若行义圆若用智动若骋材静若得意说因贺帝得奇童】以棊待诏【王叔文越州山隂人以棊待诏】治国譬之于弈【五代史治国譬之于弈知其用而置得其处者胜不知其用而置非其处者败败者临棊注目终日而劳心使善弈者视焉为之易置其处则胜者所用败者之棊也兴国所用亡国之臣也】围棊军中【杨行密厐师古泊清口张训自涟水来行密使将羸兵千人为前锋师古易之方围棊军中不顾】国高皆出其下【新罗王死帝命邢璹吊祭又以国人善棊诏杨季鹰为副国高弈皆出其下】玉棊子【唐宣宗朝日本国王子来朝善围棊帝令待诏顾师言与之对手王子出本国楸玉棊局冷暖玉棊子盖玉之苍者如楸玉色其冷暖者冬暖夏冷出北梦言】咽子【棊天洞覧曰元稹与李杓直棋稹已败乃窃杓直数子咽之及寻问稹乃怒】檀心棊子【棊诀关城中贵家以紫檀心瑞龙脑为棋子】四子一诗【棊天洞览王勃围棊率下四子成一首诗勃因诧之向人曰吾才夺造化一时之间百用亦可】龙吐棊经【棊诀王积薪梦青龙吐棊经九部授已其艺顿精】围棊短具【洞览王积薪毎出游必携围棊短具画纸为局与棊子倂盛竹筒中繋于车辕马鬛间道上虽遇匹夫亦与对手胜则徴饼饵牛酒】响玉棊盘【又曰元頥本枰棊声与律吕相应盖用响玉棊盘非有异术也】知棊势【人能尽数天星则知棊势出止戈集】蜕龙牙【取蜕龙牙一枚临局自然机变横出出棊诀】金靣棊盘【苏尚书八十犹叅禅大沩访之以手拍碎金靣棊盘尚书寻悟出禅学録】墨狻猊【徐峰善棊叚生欲穷其术峰曰子若以墨狻猊与我当使子过我十倍出龙髓记】妇姑弈棊【王积薪随明皇西幸宿山中孤姥之家檐下夜忽闻姑与妇棊因附身门扉一一宻记共下止三十六忽闻姑曰子已北矣吾之胜止七枰耳迟明王其礼请问出局尽平生之好布子未及数十姑谓妇曰是子可教以常势因指示攻守杀夺救应防拒之法其意甚略曰此已无敌人间矣谢而别回顾失向之室矣出异丛谈记】石枰【仙弈山始登者得石枰于上黑肌而赤脉十有八道可弈栁宗元栁州山水记】天帝召棊客【北梦言滑能善弈忽有一小子自云张清与能对弈思甚精敏能异而诘之曰我非世人天帝召公着棊能忽奄然】兵灋乃棊局【马举镇淮南有一叟谒之称南山木强人能论兵法验之乃一棊局耳潇湘録】列筵酬博塞【元稹】猧子乱局【上夏日尝与亲王棊令贺懐智独弹琶贵妃立于局前观之将输妃放康国猧子于座侧俄上局局子乱宗恱酉阳】长日一局棊【幽闲鼔吹令狐相拟李逺为杭州宣宗曰李逺云长日惟销一局棊岂可临郡相曰诗人之言非有实也】博打子【肃宗在彭原廨舍隘狭帝与张良娣博打子声闻于外李泌言帝乃潜令刻干树子不欲有声良娣以是怨泌】六博争雄【六博争雄好彩来金盘一掷万人开李白送郑瓘】
　　弹棊【八】
　　白妆奁之戯【弹棊起于魏宫妆奁之戯】手巾【魏文帝以手巾拂之无不中客有以角巾挥之】星悬【鸟跂】百中【一挥】应手【惬心】以代蹙鞠【西京杂记汉武帝好蹙鞠有进弹棊者以代之帝赐以青羔裘】孔招货贿【宗室巨兼河南尹其妃引蒱博少年分党招货贿】升御床博戯【中宗庻人韦氏初帝幽废与后约一朝见天日不相制至是与三思升御床博戏帝从旁典筹不为忤】杂侍樗博【张易之昌宗后毎燕集则二张诸武杂侍樗博】聚会蒱博【张柬之曰姚州官属提挈子弟啸引凶愚聚会蒱博一掷累万】藏钩【王琚既失志稍自放在州与官属小史酋豪樗博藏钩为乐】戱殿上【韦安石侍宴殿下易之引蜀商宋霸子等博塞后前安石跪奏商等贱类不当戯殿上顾左右引出坐皆失色后以安石辞正改色慰免】与妻妾戯博【李师道始师道欲知元济虚实使刘晏平间道走淮西元济日与晏平结欢晏平归以为元济暴师数万而晏然居内与妻妾戯博必败之道也师道本倚蔡为重闻之怒乃以它事杀晏平】崔颢【好蒱博】樗蒱一日费辄尽【杨国忠嗜饮博从父琰死蜀州国忠徃视其家裒其赀至成都樗蒱一日费辄尽乃亡去】引见【至京师诸杨日为称誉而言国忠善摴蒱宗引见擢右金吾兵曹参军】以博喻兵【李守真传王景崇以鳯翔反汉追白文珂等攻之久无功帝乃遣枢密使郭威督之是时冯道罢相居河阳郭威初出兵过道家问防道曰君知博乎威少无頼好蒱博以为冯道讥之艴然而怒道曰凡博者钱多则多胜钱少则多败非其不善博所以败者势也今合诸将之兵以攻一城较其多少胜败可知威意大悟】一掷六子皆赤【五代徐温江西刘信围虔州久不克人有诬信逗留隂纵全播言信将反者信闻之因自献防至金陵见温温与信博信敛骰子厉声祝曰刘信欲背呉愿为恶彩茍无二心当成浑化温遽止之一掷六子皆赤温慙自以巵酒饮信然终疑之】取骰子击盆而迸之【五代梁广王全昱太子宴居宫中与诸王饮博全昱酒酣取骰子击盆而迸之呼太祖曰朱三尔砀山一百姓遭逢天子用汝为四镇节度使于汝何负而灭他唐家三百年社稷吾将见汝赤其族矣安用博为】
　　赌【九】
　　白赌香囊【谢少好佩紫罗香囊叔父安患之不欲伤其意因赌取焚之遂止】一掷百万【刘毅见上注】负进【博徒】赌郡【羊保到公石到溉也】赌田射【史记田忌与齐赌田射孙膑令田忌曰令君胜以君下驷当彼上驷以君上驷当彼中驷以君中驷当彼下驷一不胜而再胜也】孔一掷累万【见上】集翠裘【薛用弱集异则天时南海郡献集翠裘珍丽异常张昌宗侍侧因以赐之命披裘供奉防陆狄梁公入奏事则天因命与昌宗争先三筹赌所衣毛裘狄指所衣紫絁袍曰臣以此敌上笑曰卿未知此物价逾千金卿之所指为不等矣狄曰臣此袍乃大臣朝见奏对之衣昌宗所衣乃嬖幸宠遇之服对臣之袍臣犹怏怏则天遂依昌宗连北梁公褫袍而出至光范门付还之】赤鸡白狗赌梨栗【羞逐长安市中儿李白行路难】
　　筭【十】
　　白厯筭小学【汉平纪徴天下厯筭小学所在为驾一封遣诣京师教授注云一封乗一马】射隐伏【呉赵逹治九宫一筭之术用意精密计飞蝗射隐伏无不中也】又【或使筭小豆取数斗播席上赵逹计之验覆果信】知主人酒肉处【赵逹如故人家具食食毕主人曰乏嘉肴无以叙意逹因取双箸三纵横曰君东壁下有羙酒一斛鹿肉三斤主人慙曰以卿善射故相试耳】筭虚数【人又书于简上作千万数着空仓中封之令逹筭之亦知其数目】知自终【赵逹引筭自叹曰吾筭讫矣妻闻而哭逹弥妻意乃曰向者谬误耳果如期而终】传綘县老人曰【臣生之嵗正月甲子朔四百四十五甲子矣其季于今三之一也史赵曰亥有二首六身下二如身是其日数也士文伯曰然则二万六千六百有六旬也】该天地而揔隂阳【测鬼神而知变化】采越人之余防【持晋相之牙筹】升合不差【毫厘靡失】桑羊【心计成数谓不用筹也】郑事马融【融老图纬令筭叹曰郑生东去吾道东矣】屈指心计【呉顾谭字子黙省簿书未尝下筭筹徒屈指心计尽发疑谬人皆服之】孙腾【少师事赵逹许教之数矣腾他日赍酒拜跪请之逹曰先人得此术图为帝王师而三代不过太师郎诚不合更得之吾术微妙头剥尾余筭之法父子不相语今真相授乃出素书两卷曰吾久不看蹔寻一徧数日当与后徃言失之也】善计不用筹筭【老子】孔一把筭子【五代王章尤不喜文士尝语人曰此辈与一把筭子未知颠倒何益于国邪】发挥于神筭【文粹张说大衍厯序振古未探之象必发挥于神筭】首重生【文粹杨炯浑天赋傥首重生亦不能成其筭也】转筭之徒【文粹张说开元正厯颂修徳增祚与天无穷转筭之徒莫能究也】李淳风注述【九数乗除之术凡九篇一曰方田以度田畆二曰筭粟以制变易三曰衰分以辨隆杀四曰少广以求积羃五曰商功以计功程六曰均输以量逺近七曰盈不足以较盈减八曰方程以御正贠九曰勾股以测高广】心机筭术【僧一行扩首载术括一百三十五言撮一位筭法积妙之防后有筭诀五章益以折除之法崇文揔目】三位乗除灋【唐江本撰三位乗除灋位筭法二卷以一位因折进退作一筭术九篇颇为简要之法出崇文揔目】九章筭术周公作也【此其遗法欤同上】
　　射覆【十一】
　　白东方朔射覆盂盆之下中之郭舍人曰非至数【至数实也】臣请覆之问不中赐臣帛中之榜臣百乃覆寄生朔曰窭薮也【在树曰寄生在地曰窭薮也】射蜂窠等【魏兴守诸葛原取鷰卵蜂窠蜘蛛使管辂覆射之皆中也】测隐索隐射印囊鸡毛【刘邠令管辂射之皆中】徐季龙【取十二种着箧中使辂射之辂曰籍十二种物先说鸡子后道蚕蛹皆中唯以梳为箆耳】孔射防【袁天纲子客师为廪牺令高宗置一鼠于箧令术家射皆曰鼠客师独曰虽实鼠然入则一出则四发之鼠生三子】射取宰相名【李景譲蒋伸辅政景譲名素出伸右而宣宗择宰相尽书羣臣当选者以名内器中祷宪宗神御前射取之而景譲名不得】射白鹊【唐杜阳杂编罗浮先生轩辕集嫔御取金盆覆白鹊以试之集方休于所居忽起诣中贵人曰皇帝安能更能使老夫射覆盆也中贵皆不喻其言于时上召令速至而集才及玉阶谓上曰盆下白鹊宜早放之上笑】厯日包橘【钟传镇江西有以射覆之法求谒传以厯日包橘致防中使射客口占一歌以揭之云太嵗当头立诸神莫敢当其中有一物尝带洞庭香出南唐近事】得卦曰合因【上皇始平祸乱在宫所与道士冯存澄因射覆得卦曰合因又得卦曰斩关又得卦曰铸印乘轩存澄射曰昔此卦三灵爲最善黄帝胜炎帝而筮得之所谓合因斩关乗轩始当具断终得嗣天上皇掩其口曰止黙识之矣即位应其术焉龙城録】
　　杂技【十二】
　　白列子曰【宋有兰子以技干宋元君召见以双技长倍其身属踁并驰弄七劒走而跃之立赐金帛】又【兰子能鷰戯复干元君元君大怒曰昔有异技干寡人技无庸适值寡人有欢心故赐金帛今而望吾赏拘而戮之鷰戏今絶倒投挟也】秘戏【国人以谨厚不饰得预后官秘戯】张骞通大夏国得人【与幻同】呑刀吐火马之术　角抵之戏【汉武帝始作两相当角力也】易牛马头【后汉西夷禅国献幻人能吐火自支解易牛马头元会作之陈禅谏不可陈忠劾禅云云】人之有技若已有之【书】凡执技论力适四方羸股肱决射御凡执技以事上不贰事　艺成而下　曲艺皆誓之【尚技而贱车服则民兴艺】子云吾不试故艺孔蹴踘【薛嵩初嵩好蹴踘隐士刘铜劝止曰爲乐甚众何必乗危邀晷刻欢嵩恱图其形坐右】击毬【周寳与髙骈皆右神策军以善击毬俱补军将】兴王之舞服夷之揳击吹鼓之音飞腾幻恠之容【环观干逺迩桞宗元岭南节度使堂记】千变百戏分曹贾勇【蔺子跳劒迭耀流星之辉都卢寻撞倒挂浮云之影天长节度德政碑李白】戴竿舞【帝初御勤政楼张乐百技罗列教坊女优王大娘善戴竿舞竿头载长竿施木山状如瀛洲方丈命小儿持绛节立其上而舞中音节时刘晏以神童召见上令赋诗立进一絶曰楼前百戏竞争新只有长竿妙入神谁爲绮罗畨有力犹自嫌轻更着人妃子甚喜置晏于膝上爲傅脂粉明皇杂録】竒倡恠伎【裴矩以蛮夷朝贡踵至讽帝悉召天下竒倡恠伎大陈端门】







　　白孔六帖卷三十三
　　钦定四库全书
　　白孔六帖卷三十四　　唐　白居易　原本
　　宋　孔　传　续撰
　　賔主【一】　　　　　好客【二】
　　谢絶賔客【三】　　　行旅【四】
　　逆旅【五】　　　　　离别【六】
　　饯送【七】　　　　　游览【八】
　　相思【九】　　　　　经过【十】
　　干谒【十一】　　　　賔馆【十二】
　　朋友【十三】　　　　择交【十四】
　　相成【十五】
　　賔主【一】
　　白賔客主恭【礼】賔礼毎进以让【礼】周谚曰賔有礼主择之【左传】礼无违者　子曰赤也【束带立于朝可使与賔客言】俨若容乐与饵过客止【老子】我有嘉賔【诗】有客有客【亦白其马】有客宿宿【言再宿也】有客信信【言四宿也】主人慁賔【慁患也】东都主人【西都之賔】东道之主【郑谓秦曰若舍郑以为东道主行李之徃来共其乏困】书曰脩五礼【吉凶军賔嘉】洪范八政【七曰賔】天子诸侯无事则嵗三田【二为賔客】宋公兼享晋楚之大夫赵孟为客【座所尊也赵武諡文子】季孙饮大夫酒臧纥为客【臧武仲也】主礼【賔荣】卫仲叔圉治賔客　賔以特牲【晋悼公救灾之道】守出门之恭【再拜而见】展及阶之敬【三揖乃升】礼賔【周礼太宰以八统驭万民八曰礼賔】賔客之式【太宰以九式均节财用二曰賔客之式式谓财用之节度也】懐賔客【懐安也周礼】賔客之容【周礼六仪二曰賔客之容谓矜庄也】飨燕之礼【周礼以飨燕之礼观四方之賔客】议賔【周礼八辟二曰议賔之辟賔客有罪先议之】杀礼【周礼凡礼賔客国新杀礼凶荒杀礼札防杀礼祸灾杀礼在野外杀礼注节省其费用也】客位主人敬客则先拜客【客敬主人则先拜主人】賔客之交【譲而展敬】饮食之用【宴以合欢】速賔【礼主人亲速賔速召也】速客【责人】肃容而入　百拜之仪　序賔【次序也】庖有鱼不利賔【易】不速之客三人来敬之终吉【易】賔之初筵我客戾止永观厥成【诗】周礼凡賔客至【委积膳献饮食賔客赐之餐牢注餐食始至小礼也】庖人掌賔客之禽献【谓献禽之賔客】凡行人之仪【不朝不夕不正其主靣亦不背客谓傧相传辞不正东向不正西向常视賔主之前却得两向而已】野庐氏掌【若有賔客则令守涂地之人聚有相翔者诛之相翔谓伺候将为盗者】环人【掌送迎邦国之通賔客舍之授馆令聚有任噐则令环之命野庐氏】诸侯賔至奠设庭燎賔至如归【传】国语单襄公如楚【候不在疆司空不视涂泽不陂川不梁膳宰不致饩】宣诏曰或擅兴徭役饰防传称过客【防饮食传传舍使人及过客来者称其意】置驿马迎賔客【郑庄当时为太子舍人毎五日沭浴常置驿马长安四郊请谢賔客夜以继日好黄老术慕长者知友皆大父行天下有名之士戒门下客至亡贵贱无留门执賔主之礼以贵下人性廉】东閤【公孙起客馆开东閤延賔客公孙贺刘屈厘壊为马廐奴婢室也】曳裾王门【邹阳上书曰臣饰庸陋则何王之门不可曵长乎】君门如市【上责郑崇言賔客多】郑庄汲黯【为九卿两人中废賔客益落落散也】填门【翟公为廷尉賔客填门及废门外可设雀罗】坐上客恒满罇中酒不空【孔融为太中大夫性寛少忌好事诱益后进常叹曰云云吾何忧】后汉崔瑗字子玉【好賔客盛肴膳极滋味不致余产居常自防食】秋官野庐氏掌野之道路宿息井树【宿息庐之属客所宿及昼止者也井共饮食树为藩蔽】子姑就馆【敢辱大馆叔弓如晋辞馆云】疲倦【蜀张裔字君嗣为诸葛亮长史北诣亮谘事送车数百两与亲故书曰昼夜接賔客人敬丞相长史男子张君嗣疲倦欲死】势利【王雅茂逹时王珣男婚賔客甚众忽闻雅拜太子少傅廻谒雅者过半时俗頽敝无复廉耻】又【大将军青退归骠骑去病日贵青门下客多去事骠骑輙得官爵唯任安不去】歌诗【汉书儒林传王式翁思徴为博士既至诸博士持酒肉劳之博士江公心嫉式谓歌吹诸生曰歌骊驹式曰闻之师客歌骊驹主人歌客无庸归今日诸君为主人曰尚早未可也江公曰经何以言之式曰在曲礼江公曰何狗曲也式曰耻为竖子所辱遂免归】孔一见谢不往【李藩拜秘书郎王仲舒与同舍郎韦成季吕洞日置酒邀賔客相乐慕藩强致之仲舒等为俳说廋语相狎昵藩一见谢不往曰吾与终日不晓所语何哉】家客【马周至长安舍中郎将常何家贞观五年诏百官言得失何武人不渉学周为条二十余事皆当世所切太宗恠问何何曰此非臣所能家客马周教臣言之客忠孝人也帝即召之】门无杂賔【李景譲清素寡欲门无杂賔李琢罢浙西以同里访之避不见及去令斸其骗石焉】废斥【郑畋李徳裕高其才令狐绹继当国皆怨徳裕其賔客并废斥】贵盛賔客无敢忤【杜顗李徳裕奏为浙西府賔佐徳裕贵盛賔客无敢忤惟顗数諌正之及谪袁州叹曰门下爱我皆如顗吾无今日】由东厢进【薛戎福建观察使栁冕辟佐其府先是马揔佐郑滑府监军宦人诬劾之贬泉州别驾冕欲除揔以附幸家即使戎摄刺史按置其辠戎曰以是待我耶我始不愿仕正谓此尔不肯从还白其状冕怒据案引戎入戎叱引者曰见賔客乃尔乎由东厢进冕度未可屈揖而去之】竒客【崔礼过宣武从刘佐猎酒酣顾曰崔生独不知此乐耶礼笑曰我固喜武请为公欢佐臂膺与礼驰逐急缓在手一军惊曰安得此竒客佐大恱欲留之固辞】延賔客日夜剧饮【阳城拜右諌议大夫与二弟延賔客日夜剧饮】召賔客言噱流连【杜亚拜淮南节度使雅意丞弼厌外官往往不亲事日夜召賔客言噱流连】进官大集客【李端赵州人始郭暧尚升平公主主贤明有才思尤招纳士故端等多从暧游暧尝进官大集客端赋诗最工】待以賔友【呉武陵淮西呉少阳闻其才遣客郑平邀之将待以賔友武陵不答】賔友日踈散【玉罇亦已空李白东武吟】高谈满四座一日倾千觞【归家酒债多门客粲成行高谈满四座一日倾千觞赐刘都使】青云客【寄上呉王】蛾眉笑躄者賔客去平原却斩美人首三千还骏犇【送薛九】候眉宇之阳气【唐文粹李峤上高长史书亦曽越严序趍下风希口吻之芳音候眉宇之阳气而堂上百里鬷明无撤器之因门下三千毛遂乏处囊之地】喜賔客未尝以有无计【毕构】捶牛挝鼓会众賔【李白猛虎行丈夫相见且为乐捶牛挝鼓会众賔】谓从丹霄落乃是故乡亲【李白门有车马客行门有车马賔金鞍耀朱轮谓从丹霄落乃是故乡亲】郑驿正留賔【杜甫赠王侍御】村中好客稀【寄范员外】
　　好客【二】
　　白宴以礼成　賔由主择　我有防酒以宴乐嘉賔之心【诗】公子敬爱客【终宴不知疲】客从逺方来　门有车马客无留门【郑庄字当时迁司农戒门下曰客至无贵贱无留门】司农爱客【戒无留门】丞
　　相延賔【使常开阖】捧铜盘而盟平原之賔二十【毛遂在十九人末要楚盟后呼十九人上盟曰公等碌碌所谓因人成事者也遂为上客】蹑珠履而会春申之客三千【春申君楚相黄歇也】开文举之樽【见上注】式宴以衎　不醉无归【诗】开孟尝之门　投陈遵之辖【遵大饮酒賔客满座取客车辖投井中虽有急不得去】管仲会国用三分二在賔客【谓二以供賔客也】其一在国【管仲惧以白桓公公曰吾子犹若是乎】四邻之賔客【入者恱而出者誉则其光名满天下入者不恱出者不誉汗名满天下名之为贵财安可有财不足也仲尼曰君之明也】賔至如归【传】弹铗之士【冯驩在孟尝门下弹铗歌曰归去来出无车食无鱼孟尝闻之乃与车鱼铗劒也】周公下白屋之士【一沐三握髪一饭三吐哺】倒屣之主人【蔡邕倒屣迎王粲粲字仲宣】登龙之上客【孔融谒李膺】接士【董允字休昭与费袆胡齐等期游董恢诣允修敬恢年少官防见允严驾逡廵求去允乃罢期留恢其接士有如此者】馔精麤【见饮食部俭薄门注】宴戱【呉诸葛融毎延賔客会休吏假求賔客所能乃合榻促席选对博奕或摴蒱投壶弓弹甘果继进清酒徐行融周览不倦也】解陈蕃之榻【登李膺之门】置郑庄之驿【见上注】主人必倍食【嘉賔得以尽心】崔瑗好賔殚极滋味【见上】孔建请还第与士大夫相见【裴度徳宗时宰相阖门谢賔客度以时多故宜延天下髦英咨筹防乃建请还第与士大夫相见诏可】于志寜【爱賔客】与賔客相娯乐【牛僧孺治第洛之归仁里多致嘉石美木与賔客相娯乐】散家赀养客【李客】轩然坐客上【邢君牙初布衣张汾者无绍而干君牙轩然坐客上会吏擿簿书以盗没宴钱五万君牙怒其欺汾不谢去曰吾在京师闻邢君牙一时豪杰今与设吏论钱云何君牙慙遽释吏引为上客留月余以五百缣为谢其屈己好士类此】好接士称人之长【栁璟好接士称人之长游其门者它日皆显于世】对賔客无少倦【贾耽毎归第对賔客无少倦世谓淳徳有常者】置酒【置估朱坡樊川颇治亭观林薮凿山取泉与賔客置酒为乐】与賔客娯乐【李日知既罢不治田园唯饰台池与賔客娯乐】李适之【喜賔客】喜延四方之士【石昻家有书数千巻喜延四方之士无逺近多就昻学食其门下者或累嵗昻未尝有怠色五代史】降阶劳问平生【高智周】
　　谢絶賔客【三】
　　白翟公署门【翟公为廷尉賔客交集后免门可张雀罗后复为廷尉賔客欲至翟公乃署门曰一贵一贱交情乃见】主父不内【主父偃为齐相至齐散五百金与昆弟賔客数之曰我贫时昆弟不我衣食賔客不我门内今吾与诸君絶矣无复入偃之门】招賔客【苏建责大将军青不招贤青曰招贤绌不肖人主之柄也人臣奉职而已何招士大夫哉】市道【史记廉颇失势客尽去及后用又复至颇曰客退矣客曰吁君何见之晚也夫天下以市道交君有势我则进无势则去此固其理又何怨焉】魏其侯灌夫【俱失势賔客尽衰二人相引绳排摈生平慕之后弃之而去者】孔闭閤【皇甫无逸徙益州长史闭閤不通賔客左右无敢出入者】阖门【裴度始徳宗时常伺中朝士相过金吾輙飞啓宰相至阖门谢賔客】谢賔客不与通【尉迟恭晚节谢賔客不与通】请谢【萧俛既老家于洛嵗时賔客请谢以为烦乃舍济源墅】李元素谢客【元素内望作宰相久之不见用则谢賔客曰无以官散外我】寡游合【顔师邕】不接【令狐楚客有以星歩鬼神进者一不接】退约少合【萧廪为人退约少合】寡谐比【呉兢少厉志呉直寡谐比】不与人交【高郢恭谨不与人交】寡合【刘禹锡年益晏偃蹇寡所合】顔师古【频被谴仕益不进罔然丧沮乃阖门谢賔客】门无賔谒【孔祯厯监察御史门无賔谒时讥其介】不喜賔客【史洪肇不喜賔客尝言文人难耐呼我为卒五代史】戒门以絶【韩文】賔客不通【温彦博賔客不通进见必陈政事利害】賔客之害【昔汉武谓田蚡曰君除吏尽未吾亦欲除吏哀帝责郑崇曰君门如市何以欲禁切主上皆賔客之害吾谓丞相闭关谢絶賔客则朝廷静徳裕穷愁志】不喜賔客【萧至忠不喜接賔客以简俭自高】
　　行旅【四　逺行附】
　　白旅焚其次丧其僮仆旅人先笑后号咷【易】行迈靡靡【驰也】中心揺揺【忧也】君子于役不知其期【曷至哉不知及时】不日不月　汶水汤汤行人彭彭【多也】大夫跋渉我心则忧【旱行曰跋】我徂东山滔滔不归【诗】妇叹于室　之子于征劬劳于野　顺彼长道　秋蓬之转　月防之劳【岂敢定居一月三防】靡所底戾征夫防捷　萧萧马鸣駪駪征夫　毎懐靡及匪居则寜　不遑啓处　乃裹糇粮【于槖于囊】行道遟遟人生天地间忽如逺行客【古诗】不有行者【谁捍牧圉】跋渉山
　　川【蒙犯霜露以逞君心】羇旅之臣【幸若获宥】庄子曰适莽苍者三餐而反腹犹果然【莽苍近郊儿果然饱也】适百里者宿舂【千里者三月聚粮】不赍粮【汉书上使郑庄视河决请治行五日上曰吾闻庄行千里不赍粮】式微之咏【诗云式微式微胡不归微君之故胡为乎中露】高蹈之歌【齐人歌曰鲁人之臯数年不觉使我高蹈高蹈谓逺行也】四方之志【万里之游】懐安败名　奚自【犹言自何来也】日暮涂且逺游子悲故乡【古诗】游子暮何之【李陵诗】行旅　羁旅【西征赋云逺行有羇旅之情】辞邦【去里】车马有行色　行人【游子】父母在不逺游【游必有方方常也】口倦乎叱咤【手苦乎辔棰】朝冒雾露【昼披尘埃】夏为大暑防炙【冬为寒风偃薄】楚辞曰【悲哉秋之为气憀栗兮若在逺行登山临水送将归】道敝道长【呉王谓季孙曰国君道长大夫不出门何谓也注谓长于道路】驾言徂矣　穷日力　鸿旅于淄归不复孔不赍粮【魏徴帝纳之不疑至是天下大治行旅不赍粮取给于道】弃官去客秦州【杜甫出为华州司功叅军关辅饥輙弃官去客秦州】往来鄠杜间【萧頴士俄免官往来鄠杜间】行千里不持尺兵【食货志天宝三载道路列肆具酒食以待行人店有驿驴行千里不持尺兵】雪虐风饕【韩文】背笈箧懐笔牍【栁宗元送文郁师读孔氏书遯而之释背笈箧懐笔牍挟海泝江独行山水间】覊旅道路【辞亲入关覊旅道路韩愈论荐侯喜状】飘转【况我飘转无所定终日慽慽愁覊旅杜甫严氏溪放歌】絶同乡之人【文粹欧阳詹居闽至于呉则絶同乡之人矣自吴至于楚则絶同方之人矣】犯雪【过西华韩愈诗】旅程【愧淹留韩游湘西寺诗】心飞秦塞云影滞楚关月【李白江南】天津老人【裴晋公微时覉游洛中一日防蹇驴上天津桥时淮西不庭已数年矣有二老人倚柱立曰蔡州何时得平见晋公愕然而退有仆夫在后闻其语曰适忧蔡州未平须得此人为将仆遽告公曰见我龙钟故相戯尔出剧谈録】秋风飘我行逺与淮海期【韦应物将往江淮】南徙莫从北游失路【李白上李长史书】靡靡逾阡陌人烟渺萧瑟【杜甫北征】我行已水濵我仆犹木末【上】客舍盈樽酒江行满箧诗【韦应物杨州偶会卢主簿】天长水阔厌逺渉【访古始及平台间李白梁园吟】且悲就行役安得营农圃【李白古风】连山去无际流水何时归【李白秋夕】逺游凌絶境【杜甫咏懐】东游西还【杜甫严氏溪放歌东游西还力实倦从此将身更何许】风物悲游子【寄王侍郎诗】萍泛苦寅縁【咏懐】鸣蝉游子意【促织念归期李白诗】天荒地老【马周昔作新丰客天荒地老无人识李贺】被冒畏景渉降栈道【栁宗元送辛殆庻序】枚乗客于呉相如游于梁【或致书匡主用极其志节之大者也适时观变以成其性节之茂者也桞文送南容】解所乗马以遗【王义方孤窭举明经诣京师客有徒歩疲于道者自言父宦逺方病且革欲往省困不能前义方哀之解所乗马以遗不告姓名去由是誉振一时】樊泽【举贤良次潼关雨淖困不能前有熊执易者同舍逆旅哀之辍所乗马倾楮以济之自罢所举是嵗泽上第本传】
　　逆旅【五】
　　白保于逆旅【逆旅旅舍主人】盘飱之馈　馆谷底寜【攸寜】不受报【后汉周阳少孤防尝修逆旅以供过客而不受报】无验【商君亡至关不得舍曰商君令舍人无验者死商君叹曰为法自敝】除逆旅置官防【晋时以逆旅逐末废农亡命依凑勑当除之十里置一官防使老少贫户守之差令主掌依客舍收钱潘安仁议曰谨按逆旅久矣行者頼顿止居者薄収其直各得其所故国语曰许由辞帝尧之命而舍逆旅诗外传曰阳处父过舍于逆旅魏武诗曰逆旅整设以通商贾然则唐尧到今未有无舍之法唯商鞅尤之朝廷从之】不累主人【刘寔字子真杖防徒行毎止不累主人薪水自备】主人之恩孔新丰逆旅【马周舍新丰逆旅主人不之顾】起逆旅卒为名臣【舒元舆上书言马周张嘉贞代人作奏起逆旅卒为名臣】为逆旅上谒【刘从谏传甄戈者颇任侠从谏厚给卹坐上座自称荆卿从谏与定州戍将有嫌命戈取之因为逆旅上谒留饮三日乗间斩其首】困广陵间不自振【唐李藩年四十余困广陵间不自振妻子追咎藩晏如也】邸店罗列【五代赵在礼厯镇泰寕天平所至邸店罗列】徬徨逆旅【李周为内邱捕贼将以勇闻是时梁晋兵争山东郡盗充斥道路行者必以兵卫内邱人卢岳将徙家太原舍逆旅徬徨不敢进周意怜之为送至西山有盗从林中射岳中其马周大呼曰吾在此孰敢尔耶盗闻其声曰此李周也因各溃去五代史】与诸生共逆旅【李勉少贫狭客梁宋与诸生共逆旅诸生疾且死出白金曰左右无知者幸君以此为我葬余则君自取之勉许诺既葬宻置余金棺下后其家竭勉共啓墓出金付之】同舍逆旅【见上樊泽注】
　　离别【六】
　　白悲莫悲于生别离【楚辞】登山临水送将归　燕燕【卫庄姜送归妾也】涕泣如雨　瞻望不及伫立以泣【诗】离羣【索居】之子于归逺送于野【诗】骊歌【别歌也】云雨之别　携手上河梁游子暮何之【李陵别苏武诗】离别之声【呉越春秋勾践将伐呉乃命国中与之诀而国人悲哀作离别之声】鹿聚【孔丛子高与邹文季节为友季节归鲁临别流涕子高抗手而止曰人生岂当如羣鹿聚】黯然销魂者【唯别而已矣】不拜【东观汉记陈遵使匈奴辞王丹丹曰无以相赠赠子以不拜遂揖而别遵甚恱】古东门行【叙别离事】倦客怨离声【鲍昭诗】有女仳离　掺执子之手兮【掺执子之祛兮】别行子于东门【啜其泣矣】送美人于南浦【伤如之何】自我不见【于今三年】谁谓宋逺【宋襄母思归卫诗云】气怨结而不畅【涕满泣而横流】风流云散一别如雨【文选】嵇康吕安【皆旷逹之士毎一相思千里命驾】老子送孔子曰【仁者赠人以言】孔恸泣与诀【则天皇后武氏召为才人方十四母杨恸泣与诀后独自如曰见天子庸知非福何儿女悲乎母韪其意止泣】悲离之作尤极于古【文粹元稹杜甫志曰悲离之作尤极于古】销魂桥【唐开元遗事长安东防陵有桥徃来迎送皆至此桥为别离之地故人呼为销防桥】睽离在期【韩愈】暌携【同上】人生几何离阔如此【不见足下靣已三年矣人生几何离阔如此况以胶漆之心置于胡越之身进不得相合退不能相忘牵挛乖隔各欲白首白居易与元稹书】风吹客衣日杲杲树觉离思花冥冥【杜甫歌行】逺别隔两河云山杳千里【李白魏都别苏少府】离思春冰泮【烂熳不可收韩愈逺游聨句】病添儿女恋老□丈夫勇【会合聨句】三见秦城绿【离居在咸阳三见秦城绿李白以诗代书】草慼【韦苏州送李侍御契阔晚相遇草慼遽离羣】离情两飘断不异风中丝【张籍别叚生】浮云天上【雨堕地暂时会合终离异莫东西】相逢半新故【取别随薄原杜甫诗】复为万里别送子山之阿【杜甫别唐十五】满堂送客皆惜别【李白送弟丝桐感人亦絶满堂送客皆惜别】明日斗酒别惆怅清路尘【遥望长安日不见长安人同上】十离诗【唐摭言元相公在淛东时賔府薛书记酒后争令以酒器掷伤公由此出幕既去作十离以献十离者犬离主笔离手马离廐鹦鹉离笼燕离巢珠离池鹰离韝竹离亭镜离台笔诗曰越管宣毫始称情红牋纸上散花琼都缘用久锋头尽不得羲之手里擎竹诗云蓊郁新栽四五行常将贞节负秋霜为缘春笋穿墙破不得垂隂覆玉堂它诗皆类此也】别离惨至今斑白徒懐曩【杜甫郑公虔诗】浮云一别后流水十年间【韦应物淮上喜会故人】解手背靣【韩愈祭河南友人张员外文曰分教东生君掾雍首两都相望于别何有解手背靣遂十一年君出我入如相避然生阔死休吞不复宣】伏枕闻别离畴能忍漂寓【杜诗】伤离枉芳札【韦应物诗】
　　饯送【七】
　　白登山临水送将归【楚辞】仙舟【郭林宗自京师归诸儒送至河上林宗唯与李膺同舟而济人谓之仙舟】赠言【见上注】送美人兮南浦【楚辞】出宿于济饮饯于祢【诗】申伯信迈王饯于郿【诗】赠防【传士会将归晋秦大夫绕朝赠之以防注云以有防而不用也】慕从【西征赋曰送归懐慕从之恋】送子渉淇　之子于归　逺送于野　燕燕【见上注】送荆轲于易水　饯踈广于东门【谓东都门也】清酒百壶【韩侯出祖出宿于屠显父饯之清酒百壶】薄送我畿【畿门内也】晋侯赠饯如公【会侯伯之礼加以宴好国语】谷永与段会宗书曰【朋友以言赠行万里之外以身为本】高祖【以吏繇咸阳吏皆送奉钱三而萧何独以五送也】送者不出郭【陈蕃为豫章太守性峻不接賔客徴为尚书令送者云云】供帐东都门【祖二踈也】瞻望不及伫立以泣【卫庄姜送归妾诗】孔御安福门【杜元頴出为劒南西川节度使帝为御安福门临饯】供帐饯定鼎门外【萧嵩领朔方节度使既赴军有诏供帐饯定鼎门外宗赋诗劳行】还镇帝赋诗以饯【张建封镇徐州还镇帝赴诗以饯当时虽马燧浑瑊刘元佐李抱真等勲宠卓越未有以诗饯者】赋诗祖道【张柬之授襄州刺史中宗为赋诗祖道又诏羣臣饯定鼎门外】饯太液亭【崔出为淮南节度使帝饯太液亭赐诗宠之】祖道洛濵【许景先帝自择刺史景先由吏部侍郎为刺史治虢州十一人治行诏宰相诸王御史以上祖道洛濵盛具奏太常乐帛舫水嬉命高力士赐诗且给纸笔令自赋赉绢三千遣之】李勣入朝【张文瓘补并州叅军时李勣为长史常叹曰稚圭今之管萧吾所不及勣入朝文瓘与属僚二人皆饯】独饯于野【皇甫镈之贬前坊州刺史班肃以尝僚独饯于野朝廷义之】宰相百官班饯【李光顔复还忠武宰相百官班饯帝御通化门临送】于郊【倪若水为汴州刺史时天下久平人皆重内任虽自冗官擢方靣皆自谓下迁班景倩自扬州采访使入为大理少卿过州若水饯于郊顾左右曰班公是行若登仙吾恨不得为驺仆也】御通化门祖道【李吉甫为淮南节度使帝为御通化门祖道】临门送汝【韩愈平淮西碑云庚申子其临门送汝】送临贺【杨慿所善客徐晦慿得罪姻友惮累无敢往者独晦至蓝田慰饯宰相权徳舆曰君送临贺诚厚无乃为累乎晦曰方布衣时临贺知我今忍遽弃耶有如公异时为奸佞譛斥又可尔乎徳舆叹其直称之】祖客灞上【项斯江东人杨敬之祖客灞上见闽人濮阳愿阅其文大推挹】羣公追饯于灞陵列筵而觞送逺之赋圭璋交映【栁宗元送苑论登第归文】追而送之江之浒【薛存义将行桞子载肉于爼崇酒于觞追而送之江之浒】黄鹄一去青冥无极安得不慿丰隆愬蜚廉以寄声于寥廓邪【送元十八南游】乐酣相顾起征马无由攀【羣花散芳园斗酒开离顔乐酣相顾起征马无由攀李白送族弟凝】临歧惆怅若为分【江上送行无白璧临歧惆怅若为分送陈郎将】饯离驻高驾【惜别空慇懃饯六父】促觞【激万虑掩抑泪潺湲杜甫湘江宴饯诗】饯别起登临之思【刘禹锡管城驿记】送子清秋暮【杜甫送殿中杨监送子清秋暮风物长年悲】羣公践南陌【饯裴端公赴道州诗羣公践南陌肃肃秩初筵】前驱入宝地祖征飘金绳【杜甫恵义寺饯崔都督】开筵引祖帐慰此逺徂征【忆旧游开筵引祖帐慰此逺徂征鞍马若浮云送子驿骑亭李白】送夫君于天涯【惜余春赋望夫君兮只咨嗟横涕泪兮怨春华遥寄影于明月送夫君于天涯李白】贤豪相追饯却到栖霞山【李白送族弟凝摄宋城主簿至月桥】送君别有八月秋飒飒芦花复益愁【云忛望逺不相见日暮长江空自流李白送别】愁肠若牵绳【韩诗】祖帐排舟数【杜诗】
　　游览【八】
　　白以遨以游【诗】驾言出游以写我忧【诗】挑兮逹兮在城阙兮【挑逹往来相见皃诗】子之汤兮宛丘之上【宛丘刺陈幽公游荡无度】晋赵文子【观于九原曰乐哉斯丘】可以逺眺望【月令五月】登城不指　常事曰视非常曰观【谷梁传】禁属游饮食于市者【周礼】盘游【慢游是好】寓目【凭轼而观】纵观【逸游是娯】孔遨游林墅【卢钧始被召自以当辅政既失志故内怨望数移病不事事遨游林墅累日一还】酣遨【裴耀卿盖嘉运诏为河西陇右节度使嘉运以新立功日酣遨未赴屯耀卿言于帝】召故人出游【柳浑罢政事免后数日置酒召故人出游酣肆乃还旷然无黜免意】登葛愦山【王勃既废客劒南甞登葛愦山旷望慨然长思】不骛逺不陵危【环山洄江四出如一夸奇竞秀或不相譲徧行天下唯是得之栁訾洲记】忽焉若飘浮上腾以临云气【伐恶木刜奥草前指后划心舒目行忽焉若飘浮上腾以临云气万山靣内重江东隘聨岚合耀旋视其宜常所未覩同上】穷廻谿幽泉怪石无逺不到【到则披草而坐倾壶而醉西山记】登高嵒而企踵兮瞻故邦之殷辚山水浩以蔽亏兮路蓊勃以扬氛【栁宗元闵生赋】云水登临【多闻放志杜牧赵真龄制】于暮之春【徴贤合姻登舟于兹水之津连山倒垂万象在下浮空泛景汤若无外横碧落以中贯陵大虚而径度羽觞飞翔匏竹激越熈然而歌婆然而舞持頥而笑瞪目而倨不知日之将暮则于向之物者可谓无负矣栁宗元南池序】其崖谷之委会【则然为池湾然为溪其上多枫柟竹箭哀鸣之禽其下多芡芰蒲蕖腾波之鱼韬函太虚澹灔里闾诚游观之佳丽也同上】旷望延驻目【杜甫上后薗山脚旷望延驻目飘飖散踈襟】
　　相思【九】
　　白自我不见于今三年【诗】静言思之　悠悠我思　愿言思伯　我之懐矣实劳我心　瞻彼日月有懐于卫靡日不思　我思不逺　岂不尔思逺莫致之室是逺而如之何勿思　一日不见【如三秋兮如三月兮】无思逺人劳心忉忉【忉忉忧也】忘我实多　伊可懐也　未见君子忧心【弈弈忡忡】千里命驾【见上注】梦想见容辉　我思故人孔桑榆傥可收愿寄相思字【韩愈寄李大夫诗】怨莫怨兮【唐文粹皮日休九讽见逐怨莫怨兮新相思】相思之苦懐【刘禹锡荅栁子厚书相思之苦懐胶结赘聚至是泮然以销所不如晤言者无几】未能忘情忍不酸鼻【文粹刘轲与陆賔虞书两心始亲而形骸已相逺茍未能忘情忍不酸鼻出涕为吾友之思耶】交游飒向尽宿昔浩茫然【杜甫交游飒向尽宿昔浩茫然促觞激万虑掩抑涙潺湲】风波离思满宿昔容鬓改【韦应物淮上寄亲故】洒别泪于尺波寄东流于情亲【李白愁阳春】长望杳难见浮云横逺山【李白诗置书双袂间引领不蹔闲长望杳难见浮云横逺山】佳期防云重欲赠隔逺天【拟古同上】
　　经过【十】
　　白王商过楼防【防字君卿为天水太守免官居长安都城侯王商为大司马候防防宅狭小官属立车下久住欲雨主簿谓诸掾曰不肯强谏天雨立闾巷耶商闻之遂去主簿终身废之】陈遵饮左氏【遵为河南太守弟汲为荆州牧之官俱过长安富人左氏饮司直陈崇劾遵过寡妇左氏家饮免官】伐申过邓【传楚文王伐申过邓邓侯曰吾甥也止而享之】臧武如晋雨过御叔【御叔将饮酒曰焉用圣人我将饮酒而已行何以圣为注武仲多智人谓之圣人】田蚡谓灌夫曰【欲与仲孺过魏其侯会仲孺有服灌夫曰将军乃肯幸临魏其候夫安敢以服为解】毋发待賔【陶侃字士行孝廉范逵尝过侃时仓卒无以待賔客母截发为二髲以易酒肴极丰备从者亦过望】怒直进【王忱字元逹桓诣忱通人未出乗兴直进忱对鞭门人怒去忱亦不留】不交客言【嵇康夏月于大树下鍜向子期佐之钟会结客同造之康视鍜如旧傍若无人良久不交一言会去康曰何所闻而来何所见而去会曰闻所闻而来见所见而去大耻之遂深怨恨】理发【谢安为桓温司马温诣安安方理发安性迟缓久而方罢令取帻温见留之曰令司马着防进其见重如此也】入沐【王恬傲诞不拘礼节谢安造之坐少顷恬便入内安以为必厚待己久之乃沐头散发而出竟无賔主之意】不过从兄【第五伦字伯鱼】迎送【董贤为司马上令私过孔光光雅恭谨知上欲尊贤乃戒衣冠出门望见贤车乃入拜谒恭迎不敢均敌上恱拜光兄子为谏议大夫】王献之【子敬经呉郡闻顾辟疆有名园先不相识乗平肩舆径入辟疆方集賔客献之游厯傍若无人辟疆怒曰慠主人非礼也以贵骄士非道也令苍头驱出献之慠然亦不屑意】孔杖屦经过【齐澣留司东都严挺之亦为林甫所废与澣家居杖屦经过不缺日】迎送敕使皆有常处【郑珣瑜江南君凢迎送敕使皆有常处吏宻识其马进退不数歩差】过王繇【王鉷子凖以鬪鸡供奉禁中过驸马都尉王繇既置酒永穆公主亲视供具万年尉贾季隣等候凖经过】敕具酒食【王珪与房龄杜如晦善母李尝曰儿必贵然未知所与游者何如人会龄等过其家李闚大惊敕具酒食欢尽日】不迎不送【五代裴皥桑维翰已作相尝过皥皥不迎不送人或问之皥曰我见桑公于中书庻僚也桑公见我于私第门生也何迎送之有人以为当】东阡北陌杖屦来徃【古之老于乡者将自佚非自苦闾井田宅具在亲戚之不仕与倦而归者不在东阡在北陌可杖屦来往也韩愈孔公铭】经过老自休【杜甫还灞上游】
　　干谒【十一　刺附】
　　白范睢为须贾御【入相府曰我为君先通相君】张仪谒苏秦【秦戒门下不为通又不得放去数日方见之坐于堂下以激仪也】上谒【隽不疑曼倩冠进贤冠礧其劒上谒暴胜之上谒若今通名也】不避寒暑【张汤请谒云云】埽门【魏勃欲见曹参早扫齐相舍人门以自达】书刺【高纪有谒者自书刺以言爵里若今之通名也】景丹【性情高未尝修刺谒人】覆刺【高彪有雅才从马融访大义融乃辞疾不见彪覆刺遗融书云云融慙乃追之】刺字漫灭【襧衡来游许下隂懐一刺既无所适于是刺字漫灭】奏刺【夏侯湛事见聦悟门注】六卿之门【宋公子鱼无日不数于六卿之门】朱博驰骋进取不师道徳　莫为我先【先容也汉书】孔融【年七嵗谒李膺门下不为通融曰我与李府君亲旧门下具白之膺见融问何亲融曰先君孔子与老君有师资之道故仆与君亦累世通旧也】露索【萧望之王仲翁俱欲谒见霍光光自上官桀事后出入自备士当见者皆露索去刀兵两史挟持望之独不肯受索曰不愿见非周公握髪之礼】径入哭【后汉赵壹元叔为郡计吏到京师造河南尹羊渉不得见壹以非渉无托名者乃日到门渉许通尚卧未起径入上堂曰窃伏西州承高风久矣乃今方遇而忽然奈何命也因举哭声渉知非常人乃起延话大奇之】追不顾【赵壹为羊渉所称名动京师西还过农侯大守皇甫规门者即不通壹遂遁规知是壹大惊追之壹不顾而去】一逢掖【王符节信性耿介皇甫规解官归安定乡人有以货买鴈门太守者亦去职还书刺谒规规卧不起既入问君前在郡食鴈美乎有顷白符在门规惊遽出迎入语曰徒见二千石不如一逢掖】养疴傲士固其宜也【高彪覆刺遗马融书云】径上牀【蜀彭羕见厐统统非羕故旧又有賔客径上统牀卧曰须賔客罢与卿谈賔罢请食然后语统大竒之】修刺候通【歩隲字子山与卫旌种自给夜诵经传会稽焦征羌豪纵二子惧为所侵乃共修刺奉谒征羗不时通旌欲去隲曰畏之而来非慕义也屈何伤乎】孔拒却【常衮性狷洁迁礼部侍郎时宦者刘忠翼权震中外泾原节度使马璘为帝宠任有所干请衮皆拒却】不往【韦纯京兆尹李实曰与我同里素闻其贤愿识之而进于上或者喜以告曰子今日诣实而明日贺者至矣贯之唯唯不往官亦不迁】终不肯诣【韦肇为元载所恶载曰肇若过我当择善地处之终不肯诣载】过府不谒【温庭筠薄于行调方山尉不得志去归江东令狐绹方镇淮南庭筠怨居中时不为助力过府不谒】不顾【窦参按江淮狱扬州节度使陈少游偃蹇不郊迎遣军吏致问参厉辞谯责少游慙往谒参参不顾即去】伺望顔色亲执辔棰【张昌宗贵震天下诸武兄弟及宗楚客等争造门伺望顔色亲执辔棰唐史】厚以金谢【王播既失职见王守澄方得君厚以金谢守澄乗间荐之天子有意复用于是諌议大夫独孤朗等见延英言播倾邪关通帝左右状帝冲闇不纳其言】仆妾干谒【栁泽上防且斜封官者皆仆妾干谒迷谬先帝】仕进干请不结子弟则谒主书【元载得君纵诸子弟关通货贿凡仕进干请不结子弟则谒主书】私谒盈几不省【孔纬为吏部侍郎权要私谒至盈几一不省当路不恱改太常卿】具军容伏谒【柳公绰牛僧孺罢政事为武昌节度使公绰具军容伏谒左右谏止之答曰奇章始去台宰方镇重宰相所以尊朝廷也】非庆吊不至宰相第【栁仲郢在朝非庆吊不至宰相第】以州民入谒【胡证拜振武军节度使过河中时赵宗儒为帅以州民入谒里人荣之】谢絶请谒【高郢进礼部侍郎时四方士务朋比更相誉荐以动有司徇名忘实郢疾之乃谢絶请谒】请谒不行【李乂为吏部侍郎典选事请谒不行时人语曰李下无蹊径】后至【宋璟防有丧告满入朝公卿以次谒通礼意易之等后至促歩前璟举笏却揖唯唯故积怨常欲中伤】赇谒纷纭【长寜公主韦庻人所生内倚母爱宠倾一朝与安乐宜城二主后媦郕国夫人争任事赇谒纷纭】趋阶降伏【唐持太和中为渭南尉试京兆府进士时尹杜悰欲以亲故托之持輙趋阶降伏悰语塞乃止】荔枝图【刘宗姻旧或干以财率不答但冩荔枝图与之】负势赇请【任瓌厯职有功然补吏多为亲故人私至负势赇请瓌知不甚禁遏】请托为奸【姜晦为吏部侍郎主选曹史尝请托为奸前领选者周棘扈藩检窒内外犹不禁至晦悉除之】上谒军门【房龄太宗以炖煌公徇渭北杖防上谒军门一见如旧】崔挹为人请托干湜【见父子门】令狐峘【在吏部因尚书刘晏力时杨炎为侍郎故峘内徳晏至分阙以善阙奉晏恶阙与炎炎心不平建中初峘为礼部侍郎炎执政不为憾炎出故宰相杜鸿渐门下其子封求文生以托峘峘谢使者曰得公手署峘得以职炎不疑署送之峘即日奏言宰相廹臣以私从之负陛下不从则害臣帝以诰炎具道所以然帝怒贬衡州别驾】不惮寒暑【李敬造请不惮寒暑】公行私谒【韦嗣立上书曰垂拱间仕入弥多公行私谒】私造【韦景吏部员外郎杨虞卿以累下吏诏景与御史详谳虞卿私造门景厉言曰有诏按公尚私谒耶虞卿多朋助自谓必见纳及是惶恐去】慢折【苏味道性友爱其弟味元尝请托不遂因慢折之味道怡然不屑】先赂关子【李逢吉其党有张又新等八人而传会者又八人皆任要剧故号八关十六子有所求请先赂关子后逹于逢吉无不得所欲】日见賔客于第【李宗闵杨虞卿日见賔客于第】无间【韦瓘累中书舍人与李徳裕善徳裕任宰相罕接士唯瓘往请无间也】耻汚诐谒【席豫太平公主闻其名将表为谏官豫防汚诐谒遁去】干财【赵隠始布衣时家无赀与兄隲同耕以养虽姻宗之富未尝干以财】干请不应【郑畋时田令孜恃权有所干请畋不应】愿罢所授【沈传师初拜官宰相欲以姻私托幕府者传师固拒曰诚尔愿罢所授】后生内谒必引见谆谆【郑余庆后生内谒必引见谆谆教以经义务成就儒学】抳杜干请【牛徽擢吏部员外郎干符中选曹吏多奸嵗调四千员徽治以刚明抳杜干请法度复振】愿事鞭靮【封常清年三十未有名高仙芝为都知兵马使尝出军奏傔从三十余人衣褠鲜明常清慨然投牒请豫常清素瘠又脚跛仙芝陋其皃不纳明日复至仙芝谢曰傔已足何庸复来常清怒曰我慕公义愿事鞭靮故无媒自前公何见拒深乎以皃取士恐失之子羽公其念之仙芝犹未纳乃日候门下仙芝不得已窜名傔中】私谒之书【吕胃迁礼部侍郎与裴延龄爲姻家擢其子操上第防入朝遗私谒之书于廷出为潭州刺史卒】以私托人【郑珣瑜未尝以私托人而人亦不敢谒以私】造诣不敢干以私【裴垍持法度虽宿贵前望造诣不敢干以私】临教【辛谠厐勋反攻杜慆于泗州谠闻之拿舟趍泗口贯贼栅以入慆素闻其名握手曰吾僚李延枢尝为吾道夫子为人何意临教吾无忧矣】多托以私【刘从谏还藩进同中书门下平章事公卿多托以私】争出其门【韦渠牟帝既偏于听任士之浮竞甘进者争出其门赫然势熖可炙】往见【杜甫客呉越齐赵间李邕竒其材先往见之】不以私谢【李至逺之知选以内史李昭徳进人或勉其徃谢荅曰公以公用我奈何欲谢以私卒不诣】结纳阍寺【李修饰防传结纳阍寺求善誉】丐援引【窦文埸台省要官走门下丐援引者足相蹑】徼幸者愿一见如天人然【高力士知内侍省事徼幸者愿一见如天人然】退朝门无私谒【汉隐帝自即位以来枢密使杨邠揔机政邠颇公忠退朝门无私谒虽不却四方馈遗有余輙献之】颇行干托【隐帝自关西罢兵渐近小人与后賛李业等嬉游无度而太后亲族颇行干托洪肇与杨邠稍裁抑之出五代史三十史洪肇传】足接于门墙之间【升乎堂而望乎室者亦将一年于今矣韩愈陆参荐士书】伺候于公卿之门犇走于形势之涂【足将进而趦趄口将言而嗫嚅送李愿归盘谷】俛黙惕息叠足搨翼拜祈公侯之阍跪邀贤逹之车【栁宗元上权补阙书】白璧之契【文粹李峤上高长史书御賔以之失位篲客以之无门将恐慕义之夫思为黄鹄之举假其白璧之契接以黄金之言】阍人斥之驭者排之【文粹房琯上张燕公书衣惟素褐乗非车马阍人斥之驭者排之长衢高门骤拜左右则近于论诉】
　　賔馆【十二】
　　白适子之馆兮【诗】于时庐旅【庐舍賔客】十里有庐庐有饮食【周礼】天子赐舍司仪致馆【仪礼】賔馆【记曰大飨卷三牲之爼归于賔馆】见人不能馆不问其所舍【礼】賔客至无所馆　子曰生于我乎馆【死于我乎殡】除馆【晋人为季孙除馆于西河囚之也】子姑就馆　敢辱大馆【叔弓如晋辞馆云云】壊垣【子产如晋壊其馆之垣而纳车马士文伯曰缮完葺墙以待賔客今吾子壊之其若异客何子产曰诸侯舍于人门不容车而不可逾越】崇大诸侯之馆【晋文为盟主】饰防传称过客【传音转宣诏曰或擅兴徭役饰防传称过客注防饮食传传舍使及过客皆得令称其意】賔至如归　舍不为暴　东閤【公孙为丞相开东閤以延賔及公孙贺刘屈牦时壊为马廐】连榻坐客【晋羊琇豪贵杜预拜镇南将军朝士皆毕贺乃连榻而坐琇与裴楷后至曰杜元凯乃复以连榻而坐客耶遂不坐而去】倒屣迎賔【王粲仲宣诣蔡邕邕倒屣迎之粲年少容皃短小既至一座尽惊邕曰王孙有异才吾不如也吾家书籍文章尽与之】孔题客舎【蒋钦绪厯吏部贠外郎始韩琬为髙邮主簿使京师自负其才有不遇之言题客舎它日钦绪见之笑曰是子叹后时邪久之琬举贤良方正钦绪擢其文异等】客次【王守恩为西京留守时周太祖以枢宻使将白文珂等军西平三叛还过洛阳守恩方诣馆谒坐于客次以俟见而吏驰报新留守视事于府矣守恩大惊不知所为遂罢去】伏枕寄賔馆【宛同清漳濵李白留别诗】客位但箕箒【家贫无供给客位但箕箒杜甫送重表侄】林表【韦苏州賔馆在林表望山啓西扉】五花馆【荆南旧有五花馆待賔之上地故蒋上成汭诗云不是上台怜姓字五花賔馆敢从容南部新书】扫洒黄金台招邀青云客【李白寄呉王】
</div>
    <div class="pagination">
<a href="白孔六帖_page15.html">上一页</a><span>...</span><a href="白孔六帖_page11.html">11</a><a href="白孔六帖_page12.html">12</a><a href="白孔六帖_page13.html">13</a><a href="白孔六帖_page14.html">14</a><a href="白孔六帖_page15.html">15</a><span class="current-page">16</span><a href="白孔六帖_page17.html">17</a><a href="白孔六帖_page18.html">18</a><a href="白孔六帖_page19.html">19</a><a href="白孔六帖_page20.html">20</a><a href="白孔六帖_page21.html">21</a><span>...</span><a href="白孔六帖_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
