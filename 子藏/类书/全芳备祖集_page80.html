<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 80 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 80 页/共 86 页</h1>
    <div class="content">　　茈姜馨辣最佳蔬孙芥芳辛不逊渠蟹眼嫩汤微熟了鵞儿新酒未醒初根香酸酽作三友露叶霜芽知几鉏自笑枯肠成破瓮一生只解贮寒菹【诚斋　此首已见前虀门】乐府祖
　　生查子
　　野香春吐芽泥湿随飞燕碧涧一杯羮夜韭无人剪玉钗和露香鵞管随香软野意重殷勤持以君王献【高竹屋】
　　莼菜
　　事实祖
　　碎录
　　莼生水中叶似鳬葵春夏细长肥滑三月至八月为丝莼九月至十一月为猪莼又曰莼又有石莼丝繁者【本草】诸菜之中莼为第一四月莼生茎而朱叶名雉莼第一肥美叶舒长名丝莼【齐民要术】
　　纪要
　　晋张翰吴人为大司马东曹掾见秋风起乃思吴中菰菜莼羮鲈鱼曰人生贵适志何能羁官数千里以要名爵乎遂命驾而归【本传】晋王武子食前有羊酪问陆云曰吴中何以敌此云答曰千里莼羮未下盐豉【世说】
　　杂著
　　莼羮不糁鲈鱼内香【卢賛元中和纪】
　　赋咏祖
　　五言散句
　　羮煮秋莼滑　　　　　　丝繁煮细莼【杜甫】
　　枯豉莼丝熟【香山】　　　　　煮羹秋莼弱
　　还乡念莼羮【刘长卿】　　　　君恩千里莼
　　豉化莼丝熟刀鸣鲙缕飞【杜甫】
　　强饭莼丝滑端居茗续煎【杜甫】
　　七言散句
　　未可将盐下莼菜
　　一官乆已轻莼鲈【东坡】
　　思归不复为莼菜【颖濵】
　　莼羮鲜滑煮龙涎【卢賛元】
　　时望青旂沽绿酒醉煮白鱼羮紫莼【山谷】
　　七言絶句
　　我梦扁舟震泽风莼羮晩煮落盘空那知岭表炎蒸地也有青丝满碧笼【于湖】
　　千里莼丝未下盐北游谁复话江南可怜一筯秋风味错被旁人苦未参【徐竹隐】
　　七言八句
　　鲛人直下白龙潭割得龙公滑碧髯晓起相传蕊珠阙夜来失却水晶帘一杯淡煮宜醒酒千里何须下豉盐可是士衡杀风景却将羶腻比清纎【诚斋】
　　堆盘缕缕又秋风客爼虀盐一洗空羮鲙疑居柁楼底杯螯如堕酒船中莼羮本是诗人事樽爼那容俗子同不日挽君来快问请分一筯供涪翁【徐竹隐】
　　蒿
　　事实祖
　　碎录
　　一名蒌蒿一名同蒿一名邪蒿【本草】
　　纪要
　　北齐邢峙为博士授太子经厨进食有菜曰邪蒿峙命去之曰菜有不正之名非殿下所宜食显祖嘉之【通鉴】赋咏祖
　　五言散句
　　涧蔬煮蒿节【东坡】
　　七言散句
　　蒌蒿数节玉簮横
　　蒌蒿芽甜草头辣【山谷】
　　七言古诗散聨
　　烂蒸香荠白鱼肥碎防青蒿凉饼滑宿雨初消春睡起细履幽畦掇芳辣【东坡】
　　七言絶句
　　竹外桃花三两枝春江水暖鸭先知蒌蒿满地芦芽短正是河豚欲上时【东坡】
　　野蔬山芋惯寒酸羮绿虀黄顿顿餐直到新年立春日却无生菜上春盘【周吟轩】
　　荇
　　事实祖
　　碎录
　　荇接余也白茎叶紫赤色正圆径寸余浮在水上根在水底【诗注】参差荇菜左右流之【诗】
　　赋咏祖
　　五言絶句
　　黄龙记昔游园客有佳遗不为洛生吟辍飡时拥鼻【屏山】
　　茭白
　　事实祖
　　碎录
　　菰谓之茭白嵗乆中心出白台如小儿臂谓之菰手其台中有黒者谓之茭蔚至后结实乃雕胡米也【杜诗注】赋咏祖
　　五言絶句
　　寒茭翳秋塘风叶自长短刳心一饱余并得牀敷软【屏山】秋风吹折碧削玉茹芳根应傍鵞池发中怀洒墨痕
　　芦笋
　　事实祖
　　碎录
　　苞芦芦笋也【杜诗注】
　　赋咏祖
　　五言散句
　　渚秀芦芽短【杜少陵】　　　　芦笋初生竹【东坡】
　　春洲生荻芽【欧阳永叔】
　　泥笋苞初荻沙茸出小蒲【杜甫】
　　碧鲜春照箸香饭兼苞芦
　　七言散句
　　蒌蒿满地芦芽短【东坡】
　　七言絶句
　　溶溶晴港漾清晖芦笋生时栁絮飞还忆江南风物否桃花流水鮆鱼肥
　　豆腐
　　事实祖
　　纪要
　　世传豆腐本淮南王术【朱文公诗注】
　　赋咏祖
　　五言絶句
　　种豆五苗稀力竭心已腐早知淮南术安坐获泉布【朱文公】
　　全芳备祖后集卷二十七
<子部,类书类,全芳备祖集>
　　钦定四库全书
　　全芳备祖后集卷二十八　宋　陈景沂　撰药部
　　茶
　　事实祖
　　碎录
　　一曰茶二曰槚三曰蔎四曰茗五曰荈【茶经】茶有三品上者生烂石中者生砾壤下者生黄土沫饽者汤之华也花之薄者为沫厚者为饽细者为花【陆羽茶经】凡茶少汤多则云脚散汤少茶多则乳面聚【茶经】建安以鬬茶为茗战【茶录】荼之佳者造在社前其次火前谓寒食前也其下则雨前谓谷雨前也齐已诗云髙人爱惜藏岩里白甀封题寄火前此言火前葢未知社前之为佳也唐人之于茶虽有陆羽茶经而持论未精蔡君谟则持论精也【学林新编】南劒有防顶石花湖州有顾渚紫笋峡州有碧涧明月【蔡寛夫诗话】草茶盛于两浙日注第一自景祐以来洪州双井白牙制作尤精逺出日注之上遂为草茶第一【坡诗注】湖州长兴县啄木岭金沙泉每嵗造茶之所也泉处沙中居常无水湖常二郡太守至于境防亭具牺牲拜勅祭泉其夕水溢造御茶毕水即微减供堂者毕水已减半太守造毕即涸矣二守还斾晩时则有风雷之变【张君房脞说】宣州宣城县有茶山其东为朝日所烛号曰阳坡其茶最胜形如小方饼横铺茗芽其上太守常荐之京洛题曰阳坡茶杜牧茶山诗云山实东吴秀茶称瑞草魁【毛文锡茶谱】袁州界桥其名甚着不若湖州之研膏紫笋烹之有绿脚垂下故公淑赋云云垂绿脚【茶谱】建州北苑先春龙焙洪州西山白露双井白芽鹤岭安吉州顾渚紫笋常州义兴紫笋阳羡春池阳凤岭睦州鸠坑宣州阳坡南劒防顶石花露钹牙籛牙南康云居峡州碧涧明月东川兽目福州方山露芽寿州霍山黄芽【茶谱】
　　纪要
　　齐王肃归魏初不食羊肉及酪浆常食鲫鱼羮渇饮茗汁髙帝曰羊肉何如鱼羮茗汁何如酪浆肃曰羊陆产之最鱼水族之长羊比齐鲁大邦鱼比邾莒小国明日为设邾莒之会亦有酪奴因呼茗为酪奴【洛阳伽蓝记】刘琨与羣弟书吾体中愤闷常仰真茶汝可以信致之【法帖】唐贞观赵賛兴茶税而张滂继之长庆初王播又増其数大中裴休立十二条之利【唐书】徳宗贞元中税茶先是盐铁使张滂奏请税茶以待水旱之缺赋诏曰可是嵗得钱四千万贯【漫录】郑注为茶法诏王涯为茶使王涯用茶法益其税以济用度下益困【本传】陆羽字鸿渐嗜茶着经三篇御史大夫李季卿宣慰江南有荐羽者乃使羽煮茶羽衣野服挈具而入公心鄙之命奴子取钱三十文酬煎茶博士羽愧之更着毁茶论【语林】甫里先生陆防嗜茶荈置小园于顾渚山下嵗入茶租薄为瓯铛之费自为品第书一篇继茶经茶诀之后【茶谱】白乐天方齐刘禹锡正病酒禹锡乃馈菊苗虀芦菔鲊换取乐天六班茶三囊以自醒酒【蛮瓯志】王蒙好茶人至辄饮之士大夫甚以为苦每欲候蒙必云今日有水厄【伽蓝记】觉林僧志崇收茶三等待客以惊雷荚自奉以萱草带供佛以紫茸香赴茶者以油囊盛余沥归【茶谱】有人喜饮茶饮至一斛二斗一日过量吐如牛肺一物以茶浇之容一斛二斗客云此名斛二瘕【太平御覧】世传陶谷买得党太尉故妓取雪水煎团茶谓妓曰党家应不识此妓曰彼粗人安得有此但能销金帐下浅斟低唱饮羊羔儿酒耳陶愧其言【类苑】张咏令崇阳民以茶为业公曰茶利厚官将之命防茶而植桑民以为苦其后茶他县皆失业而崇阳之桑已成其为政知所先后如此【言行录】建州大小龙团始于丁晋公而成于蔡君谟欧阳永叔闻之惊叹曰君谟士人也何至为此事【欧集】故例翰林当直学士春晩人困则日赐成象饼茶【金銮宻记】
　　杂著
　　臣前因奏事伏防陛下谕臣先任福建转运使日所进上品龙茶最为精好臣退念草木之微首辱陛下知鉴若处之得地则能尽其材昔陆羽茶经不第建安之品丁谓茶图独论采造之本至于烹试曽未有闻臣辄条数事简而易明勒成二篇名曰茶录伏惟清闲之宴或赐观采臣不胜惶惧荣幸之至谨序【蔡襄进茶录序】上篇论茶色茶色贵白而饼茶多以珍膏油【去声】其面故有青黄紫黒之异善别茶者正如相工之视人气色也隐然察之于内以肉理实润者为上黄白者受水昏重青白者受水鲜明故建安人鬬试以青白胜黄白香茶有真香而入贡者微以龙脑和膏欲助其香建安民间试茶皆不入香恐夺其真若烹防之际又杂珍果香草其夺益甚正当不用味茶味主于甘滑惟北苑凤皇山连属诸焙所产者味佳隔溪诸山虽及时加意制作色味皆重莫能及也又有水泉不甘能损茶味前世之论水品者以此藏茶茶宜篛叶而畏香药喜温燥而忌湿冷故收藏之家以篛叶封裹入焙中两三日一次用火如人体温温以御湿润若火多则茶焦不可食炙茶茶或经年则色香味皆陈于浄器中以沸汤渍之刮去膏油一两重乃止以铃箝之微火炙干然后碎碾若当年新茶则不用此说碾茶先以浄纸宻裹椎碎然后熟碾其大要旋碾则色白或经宿则色已昏矣罗茶罗细则茶浮粗则水浮候汤最难未熟则沫浮过熟则茶沉前世谓之蟹眼汤者过熟汤也况瓶中煮之不可过故曰候汤最难熁盏凡欲防茶先须熁盏令热冷则茶不浮防茶茶少汤多则云脚散汤少茶多则粥面聚【建人谓之云脚粥面】钞茶一钱先注汤调令极匀又添注之环廻击沸汤上盏可四分则止眡其面色鲜白着盏无水痕为絶佳建安鬬茶以水痕先没者为负耐久者为胜故较胜负之説曰相去一水两水而已　下篇论茶器茶焙编竹为之衷以篛叶葢其上以收火也隔其中以有容也纳火其下去茶尺许令温温然所以飬茶色香味也茶笼茶不入焙者宜宻封裹以篛笼盛之置髙处不近湿气砧椎用以碎茶以木为之或金或铁俱取于便用茶铃屈金铁为之用以炙茶茶碾以银或铁为之黄金性柔铜及防石皆能生鉎【音星】不入用茶罗以絶细为佳罗底用蜀东川鵞溪画绢之宻者投诸水揉洗以羃之茶盏茶色白宜黒盏建安所造者绀黒纹如兔毫其坏微厚熁之乆热难冷最为要用出他处者或薄或紫色皆不及也其青白盏鬬试家自不用茶匙要重击拂有力黄金为上人间以银铁或铜为之竹茶匙太轻建茶不取汤饼饼要小者易候汤又防茶注汤有凖【以上俱蔡君谟茶录】夫茶为物之至精而小龙团又其尤精者录序中所谓上品龙茶者是也葢自君谟始造而嵗贡焉仁宗皇帝尤所珍惜虽辅相之臣未尝辄赐惟南郊大礼致斋之夕中书枢宻院各四人共赐一饼宫人剪金为龙凤花草贴其上两府之家分割以归不敢碾试相家藏以为宝时有佳客出而传玩尔嘉祐七年亲享明堂斋夕始人赐一饼余亦忝与至今藏之余自以谏官供奉仗内至登二府二十余年才一获赐而丹成龙驾防鼎莫及每一捧玩泪血交零而已因君谟著录辄附于后庶知小团自君谟始而可贵如此【欧阳修龙茶录后序】
　　赋咏祖
　　五言散句
　　破睡见茶功　　　　　　春风啜茗时【杜工部】
　　碾处乱泉声　　　　　　茶疎縁睡少【冯深居】
　　山实东南秀茶称瑞草魁【杜牧】
　　洁性不可汚为饮涤尘烦【韦应物】
　　松花飘鼎泛兰气入瓯轻
　　碧流霞脚碎香泣乳花轻
</div>
    <div class="pagination">
<a href="全芳备祖集_page79.html">上一页</a><span>...</span><a href="全芳备祖集_page75.html">75</a><a href="全芳备祖集_page76.html">76</a><a href="全芳备祖集_page77.html">77</a><a href="全芳备祖集_page78.html">78</a><a href="全芳备祖集_page79.html">79</a><span class="current-page">80</span><a href="全芳备祖集_page81.html">81</a><a href="全芳备祖集_page82.html">82</a><a href="全芳备祖集_page83.html">83</a><a href="全芳备祖集_page84.html">84</a><a href="全芳备祖集_page85.html">85</a><span>...</span><a href="全芳备祖集_page81.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
