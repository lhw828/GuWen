<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 355 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 355 页/共 485 页</h1>
    <div class="content">　　吏部侍郎
　　歴代防革吏部侍郎周之小宰中大夫也汉以来尚书侍郎今郎中之任北齐陆卭兄弟为相代兵吏部郎今侍郎也隋帝三年尚书六曹各置侍郎一人以贰尚书之职并正四品以下铨补多归之唐武徳初因隋旧置吏部尚书掌六品七品选侍郎铨掌八品九品选龙朔二年改为司列少常伯咸亨初改为吏部侍郎光宅初改为天官侍郎神龙初复为吏部侍郎天寳十一载改为文部侍郎至徳二载复为吏部侍郎本一贠总章二年加一员以裴行俭为之本贠为中铨新加贠为东铨【通典云唐列三铨尚书掌其一侍郎分其二尚书掌谓之尚书铨侍郎掌其一为中铨其一为东铨】宋元丰官制行以流内铨归吏部侍郎左选【元丰初御史舒亶言天下选人名在吏部者且万人索其家牒以式住籍时改官制先诏流内铨称尚书吏部官制行归吏部侍郎左选】以三班院归吏部侍郎右选【三班院旧例置局禁中嘉祐中出之熙宁三年罢主部元丰初又诏与审官东院流内铨各省注簿一官制行归吏部侍郎右选】侍郎从三品掌文臣未改秩者凡始命或有殿皆试而后选若应迁格则甲同郎官引见扵便殿禀奏改官右选掌武臣未陞朝者凡任而试不中等及巳入官而未应选者皆勿注正阙若选路分都监官阁门只都总管司承受皆以名上枢宻院视朝入阁则执文武班簿对立官制尚书侍郎通治曹事奏事则同班惟吏选分领四选有论奏则各以选事同郎官上殿【续防要】初置二员蘓颂左选李承之右选元仍唐宋制置吏部侍郎
　　羣书要语小宰之职掌之六典八法八则之贰【周礼】司小宰之职任佐平典选重朝伦叅我宻啓属扵清鉴当励濯缨之操不遗刈楚之材【晏公要】尚书六职天官首之辨论官材澄汰流品比诸内史选妙秩清尔其以裴王崔毛为心【白集栁公绰制】用觧枢机之务俾居行镜之职【唐大诏令】掌铨行之品藻宜叙九流【杨亿代表】吏部典掌选举至扵属之官有行封爵议勲庸稽功课之事咸以咨焉侍郎实二其长可不重哉【南丰拟制】夫以天官之二治夏卿之选簿书繁重条格纷委茍非其人则士之失职而无告者多矣【东坡集】天官四铨总覈人物澄清流品【除孙觉制】文昌二卿位次八座【陆佃制】吏部古之天官而侍郎小宰之职诗句持行留藻鉴听履上星辰注见素为吏部侍郎铨选平允上星辰以言其亲帝之旁【杜】南宫吾故人白马金盘陀雄笔映千古见贤心靡他旧注南宫为礼部非也按天官书南宫朱鸟权行太防三公之庭将相执法郎位众星
　　古今事实
　　铨衡之任
　　唐掌选部流内六品以下官是为铨衡之任凡初仕进者无不仰属
　　铨综之司
　　考功贠外郎刘思立子宪为河内尉思立今日亡眀日选人有索宪阙者时马载为吏部侍郎书曰无行注冬集朝廷咸曰真铨综流品之司可谓振理风俗也
　　典选十载
　　杨纂长扵吏道所在皆有声绩俄又除吏部侍郎前后典选十余载人论称为允当
　　典选六年
　　唐席豫为吏部侍郎宗谓之曰卿前为考功职事平允故有此授预典选六年有令誉又卢从愿精力于官伪牒诡功检擿无所遗铨总六年以平允闻
　　四代居选
　　房頴叔拜天官侍郎自其髙祖至頴叔四代咸居选部时论荣之
　　旬月即拜
　　胡广字伯始举孝亷天下第一旬月为吏部侍郎
　　赐镜以表
　　唐髙冯为吏侍凡所铨综时称平允太宗赐金背镜一靣以表其精鉴焉
　　改职又除
　　唐崔晖拜天官侍郎每介然自守郤絶请谒颇为执政所忌转文昌左丞月余则天谓曰自卿改职以来选司大有罪过或闻令史乃设斋自庆此欲盛为贪恶尔今要卿复旧任又除天官侍郎
　　大革前弊
　　唐宋璟为吏书与侍郎李乂卢从愿等大革前弊取舍平允铨综有叙
　　不省私书
　　孔纬字化文权要有所私托书盈几不省
　　韦陟风采
　　韦陟迁吏侍郎选人多伪集与正调相冒陟有风采擿辨无不服者
　　裴楷风神
　　晋裴楷为吏部侍郎风神髙迈容仪俊爽时谓之玉山照人
　　孝基知人
　　隋吏部侍郎髙孝基鉴赏机悟清谨絶伦房龄杜如晦与选孝基特加赏异后以为知人
　　行俭知人
　　裴行俭为吏部侍郎典选有知人之鉴见王勮与蘓味道谓人曰二子亦当掌铨衡之任后勮果为天官侍郎味道至相位
　　奨用孙张
　　王丘迁吏部侍郎典选复号平允其奨用如孙逖张镜防皆一时茂秀
　　掌选韩元
　　吏侍郑果注韩思复为太常博士元希声为京兆士曹尝谓人曰今年掌选韩元二子则吏部不负朝廷矣
　　前有裴马
　　唐裴行俭马载为吏部侍郎同时典选十余年甚有名时人称为裴马
　　后有卢李
　　卢从愿睿宗时拜吏部侍郎中宗之后选司颇失纲纪从愿精心调理大称平允李朝隠同时典选时人称曰前有裴马后有卢李
　　景严正
　　韦景转吏部侍郎铨综平允权邪惮其严正不敢干以非道
　　岑羲劲亷
　　岑羲进吏侍时崔湜郑愔及李元恭分掌选皆以贿闻独羲劲亷为时议嘉仰
　　汰泽士类
　　温彦博迁检校吏部侍郎彦博欲汰择士类寡术不厌众讼牒盈庭时议颇讥
　　甄别士庶
　　陆彦师为吏侍隋承周制官无清浊彦师在职凡所任人颇甄别扵士庶
　　识刀某姓
　　天官郎中李至逺权知侍郎时有选人姓刀又有王元忠并被放乃宻与令史相知灭其防书刀改为丁王改为士拟授官后即添成文字至逺一览便曰今年铨覆万人总识姓名安有丁士姓名此必刀某也省内以为神眀
　　令裴畧嘲
　　温彦博为吏侍有选人裴畧被放乃自賛扵彦博称觧嘲谑彦博即令嘲屏墙畧曰髙下八九尺东西六七歩突兀当防坐几许遮贤路彦博惭而与官
　　李下无蹊
　　李知逺知选吏肃然敛手又号李下无蹊又李乂进吏侍请谒不行时人语曰李下无蹊径
　　李士多附
　　李季卿拜吏部侍郎俄而兼御史大夫奉使河南江淮宣抚振防幽滞进用忠亷时人称之在铨衡数年季卿有宇量性识愽达与善人交襟懐豁如其在朝以进贤为务士以此多附之
　　与邉逺官
　　唐崔郓判吏部东铨事文帝召三铨谓之曰卿等比选令録如何注拟郓曰资序相当问以为治之术见可否而拟之帝曰依资合得而才劣者何授对曰与邉逺慢官帝曰以不肖之才治邉民则疾苦可知也朝廷逺近皆愿得人茍非其才人受其弊寻拜吏部侍郎
　　便江南选
　　唐兴元初刘滋为吏部侍郎往洪州知选事时言师兴之后天下蝗旱谷价翔贵选人不得赴调乃命滋江南典选以便江岭之人时称举职
　　开门无禁
　　姜晦为吏部侍郎性聪悟识理体旧制吏曹舎宇悉布棘以防令史与选人交通及晦领选事尽除之大开铨门示无所禁私引置者晦辄知之召问莫不首伏初朝廷以晦改前规咸以为不可竟铨衡得所贿赂不行举朝服叹
　　选才得宜
　　刘林甫贞观初迁吏部侍郎初赴选者以十一月为始至春即停选林甫奏请四时听随到注拟当时咸以为便时天下初定州府及诏使多有赤牒授官至是停省尽来赴集将万余人林甫选才铨擢咸得其宜时人以林甫典选比隋之髙孝基
　　人推强直
　　韦陟尝任吏部侍郎有一致仕官叙五品陟判之曰青坛展庆曽不立班朱绂承荣无宜拜卧时人推其强直
　　帝谓勇决
　　隋杨恭仁大业初转吏部侍郎杨元感作乱炀帝制恭仁率兵经畧与元感战扵破陵大败之军旋炀帝召入内殿谓曰吾闻破陵之军唯卿力战功最难比虽知卿奉法清慎却不知卿勇决如此
　　吏不容私
　　綦北海先生崈礼维兵革之后省曹簿书残毁几尽公再执铨衡时为吏部侍郎熟扵典故衣冠调集与朝政防革讨论漫无成案可放者公援据该审徐出一言以决吏不得容其私诏重刋七司条勅公所建眀悉着于令自是省府除授皆有案验【李益能撰行状】
　　吏不得肆
　　洪文安公遵字景严公为吏部侍郎先是选人诸曹改秩予夺一出吏手公乃随事疏理吏不得肆
　　陈擢孤寒
　　陈尧咨判流内铨旧制选人皆用奏举乃得改京寺官而士有孤寒不为人知者尧咨特为陈其功状而升擢之
　　孙论优伶
　　孙逢吉字从之进吏部侍郎朱公熹之去公力救之时郎彭公龟年补外又言不应为近习而逐正人一日防食部中或报王喜除閤门只公曰此乃优伶尝扵内庭效朱侍讲容止以儒为戏者岂可以汚清选当抗疏力争否则以经筵论之飞语上闻内批为郡
　　厉色必容
　　苗晋卿知吏部选事性谦柔选人有诉讼索好官者虽至数千言或声色甚厉者晋卿必含容之拜吏部侍郎前后典选五年政既寛弛胥吏多因縁为奸贿赂大行
　　防头更拟
　　蘓晋为吏侍裴光庭知尚书事有过客被却者就籍以朱防头而已晋因榜院曰门下防头者更拟光庭以为悔已出晋汝州刺史
　　髙枕而卧
　　许子儒以学艺称长夀中官至天官侍郎子儒居选部不以藻镜为意委令史勾直以腹心注官之次子儒但髙枕而卧时云勾直平配由是补授失序无复纲纪道路以为口实
　　非钱不行
　　郑愔掌选赃汚狼籍有选人繋百钱于靴上人问其故曰当今之选非钱不行
　　古今文集
　　杂著
　　谢转吏部侍郎表　　　　　欧阳脩
　　骤膺涣渥备沥愚诚虽至辞穷罔避烦言之为黩重乎令出莫回成命扵已行只受以还惊惶失节臣某【中谢】伏念臣学未通扵原本材不足以经纶但知守拙以为忠每务师心而自信徒以遭逢先帝防自众人久参侍从之聨遂玷机衡之贰而属大横啓兆嗣统膺期方为政之清眀思百度之脩理内量谫薄实忧以圣而责愚矧迫衰残方念乞身而告病不谓皇慈曲被宠数屡加当覃大庆之初已无功而冒赏曽未逾年之久复进秩以叨荣此盖伏遇皇帝陛下圣政惟新用人务广谓才难扵求备思恱使以忘劳悯其勤劬锡以优洽虽恩逾扵望表亦宠与其忧并誓殚犬马之防少荅乾坤之造
　　代谢吏部侍郎表　　　　　楼钥
　　代言西掖方拜误恩摄贰东铨复叨改命循墙莫避临谷増危【中谢】伏念臣濩落无堪迂愚自信正以经营扵菽水故尝希望扵斗升昨自外官恭趋严召猥厠内朝之鹓列亲覩上圣之龙飞五歴粉闱一参月寺筹邉戎幕无婉画之可称将命北庭幸欢盟之复缔冒柱史词臣之选兼宫端寳牒之司初无左右之先容尽出圣神之亲擢忽承帝制俾倅天官一新龟紫之荣仍假铨衡之长莫回成涣徒激懦兹盖伏遇皇帝陛下虚以受人明扵分职怜臣孤立扵官路借以末光谓臣曽歴扵剧曹付之重委臣敢不寅遵邦宪严制吏奸朝夕论思虽素乏严吾之誉簿书期防庶勉追裴马之名
　　谢吏部侍郎表　　　　　　邹浩
　　代言西掖已冒至荣列职中台更尘髙选拜恩优渥抚已竞惭【中谢】窃以六典治邦周重天官之任三铨综吏唐推文部之权洪惟神考之正名肇复先王之成宪迄至今日益昭圣功宜得真才以贰选事而臣猥从废斥特荷哀怜俄擢寘扵近班获预闻扵机要事陛下有如上帝敢萌一念之欺仰陛下何啻髙山终乏纎埃之补未正空飡之责遽叨越次之升靖言思之可谓幸矣此盖伏遇皇帝陛下孝隆继志道广用中欲多士之无朋故孤立者与进欲四方之不扰故愚守者并容爰举斯心俾只厥序臣敢不激昻遭遇饬励猷为念此余生实神圣之再造誓殚绵力称宠禄之殊私
　　辞免除权吏部侍郎状　　　吴永叔
　　涣若出纶震于闻命窃以甘泉扈从以侍臣为邦家之光选部典铨以小宰为人物之鉴匪畴宿望曷称亲除如臣者猥自选陬躐登朝序才能甚短如鼎之不可以柱车文体近浮如玉之不可以为谷偶值清朝之更化忽陪羣彦以同升缪当记注之筵复玷词翰之选赤墀载笔几瞻言动之容红烛燃窻两被宣之宠虽曰儒生之荣遇每惭往哲之髙风方戒满盈又叨甄擢官清易旷甫半嵗而三迁恩重难酬不一月而再命倘冒承扵殊渥恐交啧扵烦言伏望圣慈俯矜愚悃扵賛书之未出择髦士之攸宜庶安私情允惬公论
　　第二辞免状　　　　　　　吴永叔
　　重惟吏侍之选实髙诸曹非知人之眀不足以鉴裁流品非秉法之正不足以检扼吏奸比者某共贰之初以卯退朝以辰入局典吏抱案选官满庭爱惜分隂仅可区拨而才不周扵繁剧智不足以眇绵以所不能之人居所甚重之职因循之久易生垢玩岂圗异渥复畀陈人若贪恋恩荣冒昧以防则必以庸踈抵扵旷败欲望朝廷特赐敷奏得从寝免庶几上不以累圣鉴下不以溢愚分
　　辞免兼权吏部侍郎申省状　　洪咨防
　　恩便蕃闻命兢惕窃以词垣四禁稽缓为先选部三铨繁剧尤甚専掌尚虞扵弗暨兼官必至扵多违伏念某学问空踈材识谫陋领内史之职举乎一而未参小宰之聮共其二以何有虽代庖而越爼将毁瓦而画墁欲望朝廷特赐敷奏念御马不容扵穷力而牧羊每患扵多岐俾尘旧官亟寝新命少安愚分实戴隆私
　　谢吏部侍郎表　　　　　　周必大
　　严近叨居夙负瘝官之责武文迭试更膺换部之荣袭衣颁在笥之珍寳带锡章身之宠仰慙主眷俯愧舆言臣某【中谢】臣闻古之铨综存乎人今之铨综一扵法存乎人固可以得士然其也尝由予夺之不公一扵法固可以灭私然其也或致贤愚之同滞而况簿书纷若胥吏杂然茍稽察之弗精将混淆而莫辨欲酌古今之中制当令人法之并行庶稍戢扵吏奸亦少伸扵士气岂容虚受以累明伏念臣性鄙习迂志卑才下早亲翰墨第为书生陈腐之谈久侍轩墀初乏禁从论思之语引去则殊私之未报欲留则髙位之难安方进退之靡寜忽选除之下逮肺腑抱履氷之惧面顔形挞市之羞被此光灵若为称塞兹盖伏遇皇帝陛下干行不息日照无私知人非尧舜之难巧壬奚患选众有臯陶之举枉直自分夫何一介之臣乃冠贰卿之列臣敢不遵承法令振防滞淹虽防氷鉴之明上裨睿哲愿守权衡之信仰助公平茍不辱知斯为报国
</div>
    <div class="pagination">
<a href="古今事文类聚_page354.html">上一页</a><span>...</span><a href="古今事文类聚_page350.html">350</a><a href="古今事文类聚_page351.html">351</a><a href="古今事文类聚_page352.html">352</a><a href="古今事文类聚_page353.html">353</a><a href="古今事文类聚_page354.html">354</a><span class="current-page">355</span><a href="古今事文类聚_page356.html">356</a><a href="古今事文类聚_page357.html">357</a><a href="古今事文类聚_page358.html">358</a><a href="古今事文类聚_page359.html">359</a><a href="古今事文类聚_page360.html">360</a><span>...</span><a href="古今事文类聚_page356.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
