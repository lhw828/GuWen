<!DOCTYPE html>
<html>
<head>
    <meta charset="UTF-8">
    <title>册府元龟 - 第 41 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 41 页/共 736 页</h1>
    <div class="content">敬宗宝历元年七月命左仆射平章事李逢吉摄太尉充孟秋荐献大圣祖于太清宫。
八月癸丑幸蓬莱殿会沙门道士共四百人赐食兼给茶绢有差己巳以道士刘从政为检校光禄少卿赐紫并号玄先生。
十月命中书侍郎平章事李程摄太尉充孟冬荐献大圣祖于太清宫。
十二月命中书侍郎平章事窦易直摄太尉充季冬奏祥瑞于太清宫。
二年三月戊辰命兴唐观道士孙准入翰林。
五月赐浙江送到绝粒女道士施子微紫衣一袭绢六百疋银器二百事命中使却送归本州帝前後累访贞隐唯子微粗有修养之术故其去也。获厚赐焉癸未命内宫张士清押领光顺门进状山人杜景先赴淮南浙西江东湖南岭南等道访求药术之士仍送景先衣一袭绢三十疋甲午赐兴唐观钱二万贯充道士刘从政院。
九月庚午命两街供奉道士赵尝盈等四十人於三清殿修罗天大醮道场。
十月丙寅以太清宫道士赵归真充两街道门都教授博士。
文宗太和七年八月戊子诏曰：圣人立极教本奉先王者配天义惟尊祖我太祖玄元皇帝肇开宝运垂祚有唐致六合於大同跻群生於寿域保兹鸿业实赖贻谋如闻亳州太清宫频经水潦颇以摧毁永惟诞圣之地敢忘崇本之诚宜令宣武军节度使李程兼充亳州太清宫使仍委渐加修葺以时致敬称朕意焉。
开成二年正月召麻姑山女道士庞德祖自录台门留止玉晨观。
武宗以开成五年正月即位二月敕三月十五日玄元皇帝降生日宜为降圣节休假三日。
会昌六年中书门下奏东都太微宫初成玄元皇帝玉圣容玄宗肃宗皇帝玉真容已令移就位请差右散骑常侍裴泰章充使陈荐维新之意。
哀帝天二年四月太清宫使柳璨奏修上清宫毕请改为太清宫从之诏曰：玄元皇帝肇基圣绪敷神孙氵瓜灵长共乾坤而莫极瑶图贞固与日月而无穷是以我朝追崇奕叶昭祀礼因尊祖爰陈恭敬之文事匪求真。且异虚无之旨比者尝如九庙别置一宫东迁以来欲修奉而未暇北观之内遂荐享以从宜每备粢盛靡稽故实祝史正辞而追远虽属犹龙宰臣肃拜于当阳如求罔象徒陈玉莫对琼仪璨练达旧章振举重职爰思改作颇谓协宜庶不愆而不忘致来格而来享。又寻玄圃如得濑乡古殿密清乔木荫翳可以仰规紫府便号清宫舍短从长斯为智士寻源正始实赖贤臣合议允俞殊可嘉奖。
十月司天台奏星文变见请於太清宫建黄道场从之。
三年六月辛卯太微宫使柳璨奏前使裴枢充宫使日权奏请玄元观改为太清观。又别奏在京弘道观改为太清宫至今未有制置伏以今年十月九日陛下亲事郊礼先谒圣祖庙弘道观既未修葺玄元观。又在北山。若车驾出城礼非便稳今欲只留北邙山老君庙一所其玄元观请折入都城於清化坊内建置太微宫则车驾行事得礼从之。
後唐庄宗同光三年五月帝出师北门请雨於圣祖玄元庙。
明宗天成二年八月左补阙赵明吉上言曰：窃见天下宫观久失崇修盖自朱温篡逆以来例多毁废请下诸道应本朝旧置宫观近经毁折者皆勒修增以奉祖宗以弘孝治光陛下中兴之业显国家大道之源复我真宗贞兹永世其两京宫观有公田乞免科索俾充斋粮以给正名道士庶恳志焚修香火期上玄之福。
九月宗政卿李宝上言四方凡有玄元皇帝宫殿处请依修饣希从之。
三年正月中书奏假宁令二月十五日玄元皇帝降圣节休假三日准会昌元年二月敕休假一日伏请准近敕从之。
四年十二月壬子敕尊崇圣祖修饰道宫既复其名固难无额宜令所司依旧造上清宫牌额悬挂兼京城内金真观仍改名崇道观亦准上给换牌额以老君庙久无牌额故也。
长兴四年七月帝违和小康召道士二十人於中兴殿为金醮七日而罢。
末帝清泰元年七月诏河中修五老观。
晋高祖天福四年五月庚辰废华清观为灵泉观。
九月辛卯召道士崇真大师张荐明锡以缯帛荐明燕人也。少为儒游学河朔渔猎庄老故性与道俱其後衣星冠奉自然之教帝素尚玄元御极之初数数召见帝问曰：道可以治世乎！荐明对曰：道也。者妙万物而为言扌总两仪而称德得之上者为道得之中者为仁义得之外者为礼智信外而失之非人也。得其极者尸居衽席之间以治天下岂止乎！世者也。帝遂延入内殿讲老氏道德经召宰臣冯道授卷而听道曰：道士讲《老子》僧人受戒令文有之不可轻也。帝遂礼之为师益加崇重尝闻宫中奏时鼓乃曰：陛下闻鼓声乎！守一而已夫弦匏金石其声十二其黄锺也。唯合於黄锺其不应者五十有九出乎！多门也。鼓之为音也。奚其间然无宫商无角徵无羽无变和而契之其一故也。人能混成於心则天地俱矣。何患世之不淳哉！帝繇是虚心致静尊道贵德故每一召见多所颁赐。
五年十一月赐张荐明号通玄先生令以道德二经雕上印板命学士和凝别撰新序冠于卷首俾颁行天下。
汉隐帝乾三年右补阙苏德潜上言臣闻道以至真为本自然为宗。若不离嗜欲之源则安奏虚无之理况两京道宫是国家崇福之地窃见道场所设斋醮无非蠲洁净筵盖表其精处也。访闻道士皆有妻孥携在道宫居止不独伤於教法其实於清虚望特行禁止敕宜令御史台严加告谕不得更然。
周世宗显德三年十一月命送华州道士陈抟复归本州帝好黄白术有人以抟名奏者命华州送至阙下馆于内庭居月馀凡所咨询靡闻於外内放还所止仍令本州以时存省。
五年六月内出御衣六百馀事钱四十万罗百疋分赐两街僧道令增修寺观。
六年二月幸太清观观所赐钟焉先是於乾明门外新修太清观既成帝闻濮州有一钟其声甚扌瓠每击之闻数十里乃命徙之以赐是观至是故往观焉。
●卷五十五
○帝王部　养老
《礼》曰：年之贵乎！天下久矣。故有虞氏养老以燕礼夏后氏以飨礼商人以食礼周人而兼用之必以八月诸物老成顺其时气以助养育天子袒而割牲侯王设酱公卿馔珍所以老穷不遗︹不犯弱众不暴寡明长幼之序兴揖让之风习乡上齿之义备矣。降及後世巡省风俗则先问高年时临旧都乃宴ぅ故老或赐饮於端阙或回舆於私室而。又因灵休之集毕嘉祀之礼则锡以鸠杖贲之束帛登板授之职开石之封此皆介于景福终之以仁斯教化之大本盛王之令典也。流於史，岂不美欤。
帝舜养国老於上庠养庶老於下庠。
夏后氏养国老於东序养庶老於西序。
殷汤养国老於右学养庶老於左学。
周文王为西伯制其田里教之树畜导其妻子使养其老五十非帛不暖七十非肉不饱不暖不饱谓之冻馁文王之民无冻馁之老者。此之谓也。
汉文帝元年三月诏曰：老者非帛不暖非肉不饱今岁首不时使人存问老幼（存省视也。）。又无布帛酒肉之赐将何以使天下子孙孝养其亲今闻吏禀当受粥者，或以陈粟（禀给也。粥淖糜也。给米使为糜粥也。陈久旧也。小雅甫田之《诗》曰：我取其陈）岂称养老之意哉！具为令（使其备为条制）有司请令县道（或县或道皆用此制也。有蛮夷曰：道）年八十以上赐米人月一石肉二十斤酒五斗其九十以上人赐帛二疋絮三斤（絮绵也。）赐物及当禀粥米者长吏阅视丞。若尉致（长吏县之令长也。若者豫及之词致者送至也。或丞或尉自致之也。）不满九十啬夫令史致二千石遣都吏循行（都吏今督邮是也。）不称者督之（循行有不如诏旨者二千石察视责罚之）刑者及罪有耐以上不用此令（一岁为罚作二岁刑以上为耐之能任其罪也。又曰：刑为先被刑也。有罪在吏未决者言八十九十之人虽合加赐其中有被刑罪者不在此赐物令条中也。）。
武帝建元元年二月赦天下民年八十复二等九十复甲卒（二等复二口之等也。复甲卒不预革车之赋也。）。
四月诏曰：古之立教乡里以齿朝廷以爵扶世道民莫善於德然即於乡里先耆艾奉高年古之道也。今天下孝子顺孙愿自竭尽以承其亲外迫公事内乏资财是以孝心阙焉朕甚哀之民年九十以上以有受粥法（给米粟以为糜粥）为复子。若孙令得身帅妻妾遂其供养之事（。若者豫及之词也。有子即复子无子即复孙也。遂申也。）。
元狩元年四月赦天下赐民年九十以上帛人二疋絮三斤八十以上米人三石。
元封元年登封太山还诏行所巡至七十以上帛人二疋。
宣帝地节三年三月诏赐高年帛。
元康元年三月以凤凰集泰山赐三老帛。
二年三月以凤凰露降集赐天下高年帛。
三年春以神爵集泰山赐天下高年帛。
四年三月诏以乃者神爵嘉祥赐三老帛人各二疋神爵元年三月祠后土赐天下高年帛。
四年二月诏以乃者凤凰露降及神爵集赐天下高年帛。
五凤二年三月鸾凤集赐高年帛。
露二年正月赦天下赐高年帛。
三年诏以乃者凤凰集新蔡赐新蔡三老帛。
元帝初元元年四月赐三老帛。
四年祠后土赦汾阳赐高年帛。
五年四月赐三老帛人五疋。
永光元年正月郊泰赐阳高年帛。
三月赦天下赐高年帛。
二年二月赦天下赐天下三老帛。
建昭五年二月赐三老帛。
成帝建始元年赐三老钱帛。
鸿嘉元年二月赐天下高年帛。
永始四年正月行幸泉赐高年帛。
哀帝以绥和二年四月即位赦天下赐三老帛。
平帝元始元年诏天下吏比二千石已上年老致仕者参分故禄以一与之终其身。
四年二月大赦赐天下高年帛。
後汉明帝永平二年十月壬子幸辟雍初行养老之礼诏曰：光武皇帝建三朝之礼而未及临飨（三朝谓明堂辟雍灵台也。）眇眇小子属当圣业（眇眇犹微微也。）间暮春吉辰初行大射今月元日复践辟雍尊事三老兄事五更安车Й轮供绥执授侯王设酱公卿馔珍朕亲袒割执爵而氵敕（字本作酉从育与太祖庙讳下字音同）祝哽在前祝噎在後（老人食多哽咽故置人於前後祝之令其不哽噎也。）升歌鹿鸣下管新宫八佾具仪万舞於庭朕固薄德何以克当易陈负乘诗刺彼已永念惭疚无忘厥心三老李躬年耆学明五更桓荣授朕尚书《诗》曰：无德不报无言不酬其赐荣爵关内侯食邑五千户三老五更皆以二千石禄养终厥身其赐天下三老酒人一石肉。四十斤有司其存耆耋┰幼孤惠鳏寡称朕意焉。
三年二月立皇太子赐三老爵三级。
八年十月临辟雍养三老五更。
十二年五月赐天下三老爵人三级。
十七年五月赐天下三老爵人三级。
章帝建初二年冬行飨礼以故司空伏恭为三老侍中骑都尉周泽为五更。
三年立皇后赐三老爵人三级。
四年四月立皇太子赐三老爵人三级。
七年九月幸邺赐三老钱。
元和二年二月耕於定陶诏曰：三老尊年也。其赐帛人一疋五月诏赐天下高年爵三级。
章和元年七月诏曰：秋令是月养衰老授几杖行糜粥饮食其赐高年二人共布帛各一疋以为醴酪。
和帝永元三年十月幸长安诏赐行所过三老钱帛。
四年八月赐三老爵人三级月令中秋之令。
十二年三月赐三老爵人三级。
十五年九月南巡赐所过三老官属及民百年者钱帛。
元兴元年十二月赐天下三老爵人三级。
安帝永初三年正月加元服赐三老爵人二级。
元初四年七月诏曰：月令仲秋养衰老授几杖行糜粥方今案比之时郡县不奉行虽有糜粥糠比相半长吏怠事莫有躬亲甚违诏书养老之意其务崇仁恕赈讠寡独称朕意焉。
延光元年三月改元赦赐三老爵二级。
李充为左中郎将年八十以为国三老帝常特进见赐以几杖。
顺帝永建元年正月大赦赐三老爵三级。
四年帝加元服赐三老爵人二级。
阳嘉元年正月立皇后赐三老爵人三级。
三年五月大赦赐民间年八十以上米一斛肉二十斤酒五斗九十以上加赐帛人二疋絮三斤。
桓帝建和元年正月大赦赐三老爵三级。
二年正月甲子加元服大赦年八十以上米酒肉九十以上加帛二疋绵三斤。
永兴二年十一月校猎赐所过道傍年九十以上钱各有差。
灵帝光和元年冬行辟雍礼以光禄大夫杨赐为三老。
魏文帝黄初中苏林为博士给事中帝作典论所称苏林者是也。以老归第国家每遣人就问之数加赐遗年八十馀卒。
高贵乡公露三年八月诏曰：夫养老兴教三代所以树风化垂不朽也。必有三老五更以崇至敬乞言纳诲著在史然後六合承流下观而化宜妙简德行以充其选关内侯王祥履仁秉义雅志淳固关内侯郑小同温恭孝友帅礼不忒其以祥为三老小同为五更车驾亲率群司躬行古礼焉（汉晋春秋曰：帝乞言於祥祥对曰：昔者明王礼乐既备化之以忠诚忠诚之发形於言行夫大人者言行动乎！天地天。且弗违况於人乎！臣钦。若等曰：按《晋书》志二年行养老）。
晋惠帝永平元年五月赐高年帛人三疋。
永兴元年三月大赦赐高年帛三疋。
明帝太宁三年闰二月即位赐孤老帛人二疋。
成帝咸和元年二月大赦改元赐孤老米人二斛。
孝武太元五年六月赐孤老不能自存者米人五斛後魏太武时居也。侯罗结年百七岁为长秋卿後年一百一十诏听归老赐大宁东川以为居业并筑城即号曰：罗侯城朝廷每有大事骑马询访焉。
文成和平二年三月幸中山至於邺遂幸信都舆驾所过皆亲封高年问民疾苦民年八十以上一子不从役。
四年三月赐京师民年七十以上太官厨食以终其年。
</div>
    <div class="pagination">
<a href="册府元龟_page40.html">上一页</a><span>...</span><a href="册府元龟_page36.html">36</a><a href="册府元龟_page37.html">37</a><a href="册府元龟_page38.html">38</a><a href="册府元龟_page39.html">39</a><a href="册府元龟_page40.html">40</a><span class="current-page">41</span><a href="册府元龟_page42.html">42</a><a href="册府元龟_page43.html">43</a><a href="册府元龟_page44.html">44</a><a href="册府元龟_page45.html">45</a><a href="册府元龟_page46.html">46</a><span>...</span><a href="册府元龟_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
