<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 692 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 692 页/共 1019 页</h1>
    <div class="content">　　氊殿【齐书礼志魏文修洛阳宫室权都许昌宫殿狭小元日于城南立丨丨青帷以为门设乐飨防】氊笔【白孔六帖进士牓头粘黄纸四张以丨丨淡书礼部贡院四字】
　　氊帷【宋史王全斌见裘帽下】
　　氊幕【宋史魏胜胜尝自创如意战车数百两炮车数十两车上为战面木牌大枪数十垂丨丨软牌毎车用二人推毂可蔽五十人　又唃斯啰居板屋富姓以丨为丨】
　　氊帐【齐书芮芮土气早寒所居为穹庐丨丨　北史魏孝武帝纪先是嵩山道士潘弥望见洛阳城西有天子气之乃帝也于是造第宻言之居五旬而髙欢使斛斯椿求帝椿从帝所亲王思政见帝帝变色曰非卖我耶椿遂以白欢欢遣四百骑奉迎帝入丨丨陈诚泣下霑襟　宋史慕容延钊传徙为山南东道节度西南面兵马都部署是冬大寒遣中使赐貂裘百子丨丨　话腴史舜元哀王旦一首云练衣出郭虽频战丨丨沿河未肯休　冯着洛阳道诗皮裘丨丨不相识万户千门闭春色】
　　氊幄【后汉书郑众赞众驰一介争礼丨丨　徐彦伯登长城赋虽宠盈丨丨魂断萧闗　梅尧臣送谢舍人奉使北朝诗授馆丨为丨供庖酪和羮】
　　氊毯【五代史梁王重师太祖攻濮州已破濮人积草焚之梁兵不得入是时重师方病金疮诸将强之重师遽起悉取军中丨丨之火上率精卒以短兵突入梁兵随之遂取濮州　酒经天气极热置瓮于深屋温室多用丨丨绕之　白居易诗软暖围丨丨　方回估客乐诗养犬喂肉睡丨丨马厩驴槽亦丹雘】氊罽【唐书薛登四夷质子多在京师并为边害登谏曰匈奴谓穹庐贤于城郭丨丨美于章绂既安所习是以无窥中国心　又张柬之唐蒙开夜郎滇笮而哀牢不附东汉光武末始请内属置永昌郡统之赋其盐布丨丨　又吐蕃传见纨绡下　宋史大理国传熙宁九年遣使贡金装碧玗山丨丨刀剑犀皮甲鞍辔拾遗记三国交锋军用万倍糜竺输其家宝物车服以助先主黄金一亿斤锦绣丨丨积如丘垄　王羲之】
　　【帖得足下丨丨胡桃药二种知足下至】
　　氊韦【唐书吐蕃衣率丨丨以赭涂面为好】
　　氊皮【宋史舆服志见絁防下】
　　氊毳【隋炀帝与髙昌国王诏被以采章复见车服之美弃彼丨丨还为冠带之国　苏轼诗丨丨年来亦甚都时时鴂舌问三苏　李祁题金人出塞诗杂袭衣与裘蒙茸间丨丨】
　　氊絮【南史刘訏家甚贫苦并日而食隆冬之月或无丨丨訏处之晏然　唐书欧阳询子通仪鳯中累迁中书舍人居母丧诏夺哀毎入朝徒跣及门夜直借藁以寝冬月家人以丨丨潜置席下通觉即彻去】氊条【宋史礼志见绣墩下　春眀退朝录秘府有唐孟诜家祭仪孙氏仲飨仪数种大抵以士人家用台卓享祀乃是凶祭其四仲吉祭当用平面丨丨屏风而已】
　　氊毦【宋书吐谷浑论见衮职下】
　　氊帽【南史末国土人剪发着丨丨小袖衣为衫则开颈而缝前　唐书兵志士以三百人为团团有校尉五十人为队队有正十人为火火有长火备六驮马凡火具乌布幕铁马盂布槽锸镢凿碓筐斧钳锯皆一甲牀二鎌二队具火钻一胷马防一首羁足绊皆三人具弓一矢三十胡禄横刀砺石大觿丨丨氊装行縢皆一麦饭九斗米二斗皆自备并其介胄戎具藏于库又五行志大尉长孙无忌以乌羊为浑脱丨丨人多效之谓之赵公浑脱近服妖也　五代史吐蕃附录眀宗赐以虎皮皆披以拜落其丨丨乱发如蓬　宋史乐志醉胡腾队衣红锦襦系银□鞢戴丨丨　风俗通文帝代服罽袭丨丨骑骏马　嘉靖维扬志李廓少年行有刬戴州帽之句按裴度为贼所刺亦以戴州丨丨得免重伤　卢延譲句臂鹰健卒悬丨丨骑马佳人巻画衫　陆游诗狐裘丨丨如龙马天汉西南小益东又眀一统志丨丨山在宣府开平衞城西北一十里逺望如帽】
　　氊笠【宋史舆服志诏敢为契丹服若丨丨钓墪之类者以违御笔论　范成大骖鸾记三十日发富阳雪满千山江色沈碧夜小霁风急寒甚披使舍时所作锦袍戴丨丨坐船头纵观不胜清絶】
　　氊褐【宋史宋琪或戎马既肥长驱入寇契丹主行部落萃至寒云翳日朔雪迷空鞍马相持丨丨之利所宜守陴坐甲以逸待劳】
　　氊袜【物类相感志丨丨以生芋擦之则耐久而不蛀】
　　氊茵【张华瓌材枕箴出自幽阻升于丨丨】
　　氊防【方回送刘都事五十韵诗觧官寓城东座寒乏丨丨】
　　氊葢【辽史仪衞志皇帝牙帐南有省方殿殿北约二里曰夀寜殿皆木柱竹榱以丨为丨彩绘韬柱锦为壁衣　刘基诗寒飔防瑟透衣袖虽有丨丨那能遮】
　　氊带【鲍照拟古诗丨丨佩双鞬象弧插雕服】
　　氊裘【周礼司掌帅四翟之使之皆服其邦之服执其邦之兵疏服其邦之服执其邦之兵若东方南方衣布帛执刀劒西方北方衣丨丨执弓矢　战国策大王诚能听臣燕必致丨丨狗马之地齐必致海隅鱼盐之地楚必致橘柚云梦之地韩魏皆可使致封地汤沭之邑贵戚父兄皆可以受封侯　后汉书郑众臣前奉使不为匈奴拜单于恚恨故遣兵围臣今复衔命必见陵折臣诚不忍持大汉节对丨丨独拜如令匈奴遂能服臣将有损大汉之强　又段颎传颎自率步骑进击水上羌却走因与恺等挟东西山纵兵击破之羌复败散颎追至谷上下门穷山深谷之中处处破之斩其渠帅以下万九千级获牛马驴骡丨丨庐帐什物不可胜数　齐书曹虎传改易丨丨妄自尊大　宋史西南诸夷其使十余辈从者千余人皆蓬发面目黧黑状如猿猱使者衣虎皮丨丨以虎尾插首为饰　魏收加齐王九锡册文丨丨委仞奇兽衔尾　薛道衡隋髙祖颂栁室丨丨之长皆为臣瀚海蹛林之地尽充池苑　蔡琰胡笳十八拍丨丨为裳兮骨肉震惊　刘禹锡送浑大夫赴丰州诗见锦带下】
　　氊衾【唐书太宗纪贞观十六年十一月甲子赐所过六县髙年孤疾丨丨粟帛　又髙宗纪显庆二年二月癸亥赐百嵗以上丨丨粟帛】
　　氊席【南史殷不害见裙下　宋史王旦被服质素家人欲以缯锦饰丨丨不许　中黄真经胎息真仙食气得却闭真气成胎息注先须宻室无风厚软丨丨枕髙四指才与身平　诚斋杂记吴隐之为度支尚书以竹篷为屏风坐无丨丨】
　　氊褥【宋书百官志尚书寺居建礼门内尚书郎入直官供青缣白绫被或以绵緤为之给帷帐丨丨通中枕太官供食物汤官供饼饵及五熟果实之属　芥隐笔记今新妇转席唐人已尔乐天春深娶妇家诗云青衣转丨丨锦绣一条斜】
　　氊槃【唐书吐蕃传见羮酪下】
　　氊货【元史百官志提举左八作司秩正六品掌出纳内府丨丨栁器等物】
　　氊毛【纬略单于幽苏武置大窖中絶不与饮食雨大雪武卧齧雪与丨丨并咽之】
　　氊牌【宋史苖授羌复要于架麻平注矢如雨众惧授令曰苐进毋恐丨丨数百且至行前者呼羌惊乱】
　　氊屉【本草丨丨一名一名屧注凡履中荐袜下丨皆曰丨可以代替也】
　　氊羮【南楚新闻薛昭纬经巢贼之乱流离道途徃来絶粮遇一旧识银工邀昭纬饮食甚丰作诗谢之曰一楪丨丨数十根破盘中更有红鳞早知文字多辛苦悔不当初学冶银】
　　氊车【齐书豫章王嶷上谋北伐以虏所献丨丨赐嶷宋史王徳用出为邢洺磁相巡检盗张洪羁相聚界上吏不能捕徳用以丨丨载勇士诈为妇人饰过邯郸贼果来邀勇士奋出悉禽之　幽闲鼓吹李师古跋扈惮杜黄裳为相未敢失礼乃命一干吏寄钱数千缗并丨丨子一乗亦直千缗使者未敢遽送乃于宅门伺累日有绿舆自宅出从婢二人青衣防缕问何人曰相公夫人使者遽归以告师古师古折其谋终身不敢失节　摭言崔沆为主罚录事同年卢彖俯近宴关请假往洛及同年宴于曲江亭子彖以雕幰载妓微服亸鞚纵观为团司所发沆判曰深搀席冒宻映丨丨紫陌寻春便隔同年之面青云得路可知异日之心】氊马【宋史徼外诸蛮传熙宁六年龙番罗番方番石番八百九十人入觐贡丹砂丨丨赐袍带钱帛有差】氊骑【齐书王融见帷牀下皎然塞下曲见旄竿下】
　　氊庐【齐书河南匈奴其王治慕驾川多畜逐水草无城郭后稍为宫屋而人民犹以丨丨百子帐为行屋　唐书奚亦奚亦与突厥同俗逐水草畜牧居丨丨环车为营　徐陵移齐文洞庭遐旷兵食殷阜西穷版屋北罄丨丨声冠符姚势兼聪勒庸蜀宝马弥山不穷巴汉楼船凌波无际】
　　氊穹【李如璧明月诗昭君失宠辞上宫蛾眉婵娟卧丨丨】
　　氊乡【刘潜北使还与永丰侯书飘飖辛苦迄届丨丨刘峻送橘启南中橙柑青鸟所食始霜之旦采之风味照座擘之香雾噀人皮薄而味珍脉不粘肤食不留滓甘逾萍实冷亚氷壶可以熏神可以芼鲜可以渍蜜丨丨之果寜有此耶】
　　氊药【宋书索虏今送猎白鹿马十二匹并丨丨等物彼来马力不足可乗之道里来逺或不服水土药自可疗】
　　氊头【魏书张彜海东杂种之渠衡南异服之帅沙西丨丨之戎漠北辫发之虏重译纳贡请吏称藩】氊夀【芥隐笔记见帷帟下】
　　氊装【唐书兵志见氊帽下】
　　氊缔【拾遗录造飞行殿方一丈如今之辇选期门羽林之士负之以趋帝于辇上坐但觉耳中若闻风雷之声以其疾也一名云雷宫所行之处咸以丨丨借地恶车辙马迹之喧也】
　　氊障【王昌龄箜篌引五世属藩汉主留碧毛丨丨河曲游】
　　氊局【元史百官志丨丨提领一员大使一员副使一员直长一员至元十三年收集人户为氊匠二十六年始立局】
　　氊匠【元史百官志见上】
　　氊作【元史百官志中尚监秩正三品掌大鄂尔多位下齐哩克毘诸务及领资成库丨丨供内府陈设帐房帟幕车舆雨衣之用】
　　氊裹【魏志邓艾传钟防攻姜维未能克艾自阴平道行无人之境七百余里凿山通道造作桥阁山髙谷深至为艰险又粮运将匮濒于危殆艾以丨自丨推转而下将士皆攀木缘崖鱼贯而进】
　　罽
　　罽衣【周礼司服王之吉服祀四望山川则毳冕注郑司农云毳丨丨也　盐铁论古者鹿裘皮冒蹄足不去及其后大夫士狐貉缝掖羔麑豹袪庶人则毛绔衳彤朴羝皮今富者鼲鼯狐白鳬翥中者丨丨金缕燕防代黄】
　　罽茵【张説安乐郡主花烛行丨丨设地承雕履花烛分阶移锦帐】
　　罽幕【后汉书匈奴今窦宪耿夔之徒前后并进皆用果谲设奇数异道同防防掩其窟穴蹑北追奔三千余里遂破龙祠焚丨丨阬十角梏阏氏铭功封石倡呼而还】
　　罽绣【盐铁论古者庶人贱骑绳控革鞮皮荐而已及其后革鞍牦成铁镳不饰今富者□耳银镊防黄金琅勒丨丨弇汗垂珥胡鲜中者染韦绍系采画暴干】
　　罽锦【宋史髙丽国传天禧三年髙丽元信等入见贡丨丨衣褥乌漆甲金饰长刀七首丨丨鞍马纻布药物等　抱朴子见蓑衣下】
　　罽毯【宋史礼志见绣墩下】
　　罽毦【后汉书单超传其后四侯转横天下为之语曰左囬天具独坐徐卧虎唐两堕皆竞起第宅楼观壮丽穷极伎巧金银丨丨施于犬马注毦以羽毛为饰】
　　罽毲【后汉书西南夷哀牢夷土地沃美宜五谷蚕桑知染采文绣丨丨帛叠阑干细布织成文章如绫锦有梧桐木华绩以为布幅广五尺洁白不受垢汚先以覆亡人然后服之】
　　罽襜【桓谭新论见絮被下】
　　罽帐【后汉书杜笃席巻漠北叩勒祁连横　单于屠裂百蛮烧丨丨系阏氏燔康居灰珍奇】罽珥【皮日休初夏游楞伽精舍诗紫藤垂丨丨红荔悬缨络】
　　罽车【唐书石雄防昌初回鹘入冦连年掠云朔牙五原塞下诏雄为天徳防御副使兼朔州刺史佐刘沔屯云州沔召雄谋曰虏离散当扫除乆矣国家以公主故不欲亟攻我若轻趋其牙彼不及备必弃公主走我当迎主归有如不防吾则死之雄曰诺即选沙陀李国昌及弃苾拓拔杂虏三千骑夜发马邑旦登振武城望之见丨丨十余乗从者朱碧衣谍者曰公主帐也雄潜使喻之曰天子取公主兵合苐无动雄穴城夜出纵牛马鼓噪直捣乌介帐可汗大骇单骑走】
　　罽坛【薛道衡老氏碑夀宫灵座麋鹿徙倚华葢丨丨风霜凋弊】
　　罽王【汉画西域丨丨治罽城去都防六千二百九十六里去阳关八千五百五十五里】
　　罽賔【汉书西域丨丨地平温和有苜蓿杂草奇木檀櫰梓竹漆　香谱丨丨国香卢氏杂説杨牧尝召崔安石食盘前置香一炉烟出如楼台之状崔别闻一香非似炉烟崔思之杨顾左右取白角楪子盛一漆毬子呈崔曰此丨丨国香所闻即此香也江淹遂古篇西南乌弋及丨丨兮】
　　罽城【汉书西域传见罽王下】
　　防
　　防巾【杜甫诗细软青丝履光眀白丨丨】
　　防花【皎然送简栖上人之建州觐使君舅诗丨丨新雨浄帆叶好风轻】
　　绵
　　绵帛【后汉书董卓河内太守王邑奉献丨丨悉赋公卿以下封邑为列侯　宋书孔琳之昔事故之前军器止用铠而已袍袄裲裆必俟战阵实在库藏永无损毁今仪从直衞及邀罗使命有防衞送迎悉用袍袄之属非唯一府众军皆然丨丨易败势不支乆又画以御寒夜以寝卧曽未周年便自败裂　南史朱百年室家素贫母以冬月亡衣并无絮自此不衣丨丨宋史髙昌国传次歴伊州州将陈式其先自唐开元二年领州凡数十世唐时诏勅尚在地有野蚕生苦参上可为丨丨　急就篇注见绤纻下】
　　绵绢【魏志何夔太祖始制新科下州郡又收租税丨丨　又赵俨时袁绍举兵南侵遣使招诱豫州诸郡诸郡多受其命惟阳安郡不动而都尉李通急录户调俨见通曰方今天下未集诸郡并叛怀附者复收其丨丨小人乐乱能无遗恨且逺近多虞不可不详也宋书孔顗见纸席下　魏书髙允传诏朝晡给膳朔望致牛酒衣服丨丨毎月送给允皆分之亲故】
　　绵襺【茧同诗与子同袍袍襺也疏玉藻云纩为襺緼为袍注云衣有着之异名也緼谓今纩乃旧絮也然则纯着新丨名为丨杂用旧絮名为袍虽着有异名其制度是一故云袍襺也　范成大夏日田园诗见丝茧下】
　　绵布【后汉书濊貊传知种麻养蚕作丨丨　魏志马韩传其民土著种植知蚕桑作丨丨　唐书地理志见絁绢下　宋史食货志见防绢下】
　　绵纩【南史庾沙弥母亡终丧不食盐酢冬日不衣丨丨夏日不觧衰绖不出庐户　北史焉耆国气寒土田良沃养蚕不以为丝惟充丨丨　列子见緼黂下　左思魏都赋丨丨房子缣总清河注房子出御绵清河出缣总】
　　绵绸【周书武帝纪见丝布下急就篇注见绨络下】
　　绵丝【韩愈钱重物轻状今使出布之乡租赋悉以布出丨丨百货之乡租赋悉以丨丨百货去京百里悉出草三百里以粟五百里之内及河渭可漕入愿以草粟租赋悉以听之则人益农钱益轻谷米布帛益重】绵緤【宋书百官志见氊褥下】
　　绵绮【宋史方偕为开封府判官江南安抚三司嵗出乳香丨丨下州郡配民偕奏罢之】
　　绵绨【盐铁论古者无杠樠之寝牀栘之案及其后世庶人即采木之杠叶华之樠士不斤成大夫苇莞而已今富者黼绣帏幄涂屏错跗中者丨丨髙张采画丹漆】
　　绵段【金史五行志承安元年六月平晋县民利通蚕自成丨丨长七尺一寸五分阔四尺九寸】绵防【魏书王宪传见锦绣下】
　　绵絮【汉书匈奴匈奴处北地寒杀气早降故诏吏遗单于秫蘖金帛丨丨它物各有数　后汉书徐穉传注有死丧负笈赴吊常于家豫炙鸡一只以一两丨丨渍酒中暴干以裹鸡到所起冢隧外以水渍绵使有酒气以鸡置前酾酒毕则去不见丧主酉阳杂俎婚礼纳采有丨丨取其调柔也】
　　绵麻【魏书于忠传忠既擅权欲恵泽自固乃悉归所减之禄职人进位一级旧制天下之民绢一匹之外各输丨丨八两忠悉以与之】
　　绵纸【宋史孙沔传见纱帽下　李商隐河阳诗楚丝微觉竹枝髙半曲新辞写丨丨】
　　绵珠【物类相感志伏中装绵布衣无丨丨秋冬则有以灯心少许置丨上则无丨也】
　　绵室【庾信周安昌公夫人郑氏墓志铭桑图蚕绩丨丨鸾飞】
　　绵手【崔珏有赠诗莫道妆成断客肠粉胸丨丨白莲香】
　　绵索【续文献通考洪武十六年令造甲每副领叶三十片身叶三百九分心叶十七肢窝叶二十但用石灰淹裹软熟皮穿浙江沿海并广东衞所用黑漆铁叶丨丨穿成其余借造明甲】
　　绵帽【南史释宝志宝志虽剃须发而常冠下裙帽纳袍故俗呼为志公髙丽闻之遣使赍丨丨供养云仙杂记沈休文多病六月犹丨丨温炉食姜椒饭不尔则委顿】
　　绵帢【梁有誉喜归述怀诗士奔丨丨破胡舞粉题妍】
　　绵衣【魏志倭人见帛布下　释常谈着丨丨谓之挟纩史记楚与齐战楚既众时值切寒楚王抚慰将士甘言勉之三军皆如挟纩不觉寒也　元稹浮尘子诗见纱幌下】
　　绵里【南史孝义江泌衣弊虱多丨丨置壁上恐虱饥死乃复置衣中】
　　绵袍【白居易闲居诗丨丨拥两膝竹几支双臂】
　　绵褥【元稹台中鞫狱忆开元劝旧事呈损之兼赠周兄四十韵诗坐卧摩丨丨捧拥綟丝鬟】绵粟【北史杨庆传庆居母忧哀毁骨立负土成坟齐文宣表其门闾赐帛及丨丨各有差】
　　绵好【南史郭原平髙阳许瑶之罢建安郡丞还家以绵一觔遗之不受瑶之乃自往曰今嵗过寒而建安丨丨以此奉尊上下耳原平乃拜而受之】
　　绵云【汪元量湖州歌见丝雨下】
　　绵山【水经注绵水出介休县之丨丨北流迳石桐寺西即介子推之祠也　眀一统志丨丨在太原府平定州东九十里一名紫金泽水出焉　又丨丨在顺天府昌平州东一十二里一名冝山】
　　绵谷【唐书地理志利州益昌郡县丨丨葭萌益昌景谷五代史前蜀世家衍幸秦州羣臣切谏衍不听至丨丨而唐师入其境　栁宗元永州万石亭记丨丨跨谿皆大石林立涣若奔云错若置碁　杜甫赠别何邕诗丨丨元通汉沱江不入秦】
　　绵水【汉书地理志注见绵竹下　水经注汾水又南与石桐水合即丨丨也】
　　绵曼【汉书地理志真定国县丨丨　后汉书耿纯传真定王刘造作防记云赤九之后瘿为主扬病瘿欲以惑众与丨丨贼交通　又作蔓水经注斯洨水首受大白渠大白渠首受丨丨水丨丨水上承桃水出乐平郡之上艾县　眀一统志丨丨河在真定府井陉县南门外源发西山平定州流至县界与甘淘河合】绵川【卢照邻大剑送别刘右史诗地咽丨丨冷云凝劒阁寒】
　　绵上【左晋侯赏从亡者介子推不言禄禄亦弗及遂隐而死晋侯求之不获以丨丨为之田曰以志吾过且旌善人注西河介休县南有地名丨丨】
　　绵竹【汉书地理志广汉郡县丨丨注紫岩山绵水所出东至新都北入雒　晋书文帝纪邓艾帅万余人自阴平逾絶险至江油破蜀将诸葛瞻于丨丨轩瞻传首进军雒县刘禅降　蜀李特录特兄弟既怨廞引兵归丨丨廞恐朝廷讨己遣长史费逺等督万余人断北道次丨丨之石亭宻收合得七千余人夜袭逺军逺军大溃　水经注湆水又东南迳丨丨县北　宦游记闻四川丨丨县有吞道观毎嵗一道士修善至期有白云载之而去名曰升天江西一真人过而见之曰此物乃在此为祟宜除之即弯弓仰射怪堕落巢穴人踪迹其处乃蟒成精也】
　　绵州【茅亭客话大中祥符六年丨丨彰眀县崇仙观栢柱上有木纹如画天尊状毛发眉目衣服履舄纎缕悉备知州比部员外郎刘公宗言遂给事奏闻奉圣防令津置赴阙送玉清昭应宫今其民皆图画供养之薛能送崔学士赴东川诗见劒阁下】
　　绵虒【汉书地理志蜀郡县丨丨】
　　绵诸【汉书地理志天水郡县丨丨】
　　绵洛【华阳国志蜀王杜宇称帝号曰望帝以褒斜为前门熊耳灵闗为后户玉垒岷峨为城郭江潜丨丨为池泽　又蜀人称郫繁曰膏腴丨丨为浸沃】
　　绵介【晋书石勒载记去年禁寒食有司奏子推歴代攸尊请普复寒食韦謏驳曰子推尊贤令丨丨之间奉之为允于天下则不通矣勒从之】
　　绵羊【宋史层檀国畜有丨丨山羊沙牛水牛橐驼马犀象】
</div>
    <div class="pagination">
<a href="御定骈字类编_page691.html">上一页</a><span>...</span><a href="御定骈字类编_page687.html">687</a><a href="御定骈字类编_page688.html">688</a><a href="御定骈字类编_page689.html">689</a><a href="御定骈字类编_page690.html">690</a><a href="御定骈字类编_page691.html">691</a><span class="current-page">692</span><a href="御定骈字类编_page693.html">693</a><a href="御定骈字类编_page694.html">694</a><a href="御定骈字类编_page695.html">695</a><a href="御定骈字类编_page696.html">696</a><a href="御定骈字类编_page697.html">697</a><span>...</span><a href="御定骈字类编_page693.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
