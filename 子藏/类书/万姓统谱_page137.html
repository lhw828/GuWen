<!DOCTYPE html>
<html>
<head>
    <meta charset="UTF-8">
    <title>万姓统谱 - 第 137 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 137 页/共 403 页</h1>
    <div class="content">　　来子孙世袭其职宋开禧间赠太师】
　　杨涉【涉性端厚祖收唐名家世守礼法歴吏部尚书中书门下平章事】
　　杨义方【眉山人仕蜀举进士长于诗自以其才过唐罗隠尝有春诗云海边红日半离水天外暖
　　风轻对花又上王处四诗两声鞭自禁中出一簇人从天上来】
　　【宋】杨信【瀛州人以武功累官至殿前都指挥使镇武军节度卒赠侍中质实自将御军有纪律太祖尝
　　称之为真忠臣弟嗣以功累官保州团练使乆居北边以善战闻】
　　杨美【文水人状貎雄伟初仕后周为铁骑都指挥使宋初为北海军使政尚简易民德之以平蜀功累迁端州防御使卒赠侍中美凡得赐予及俸禄尽周给亲戚故旧死之日家无余财】
　　杨砺【字汝砺鄠县人曽祖守信唐山南西道节度使祖知礼后唐均州刺史父仁俨孟蜀丹陵令砺建隆元年举进士第一仕至翰林学士咸平初迁工部侍郎枢宻副使有文集二十卷行于世】
　　杨克让【字克让冯翊人晋末举进士不第宋初为西川转运副使蜀民懐其善政后知广州卒克让少好学于写经籍歴官廉谨所至有声子希闵生而失明令诸弟读经史一歴耳辄不忘所着有文集二十卷自教其子曰华曰严曰休皆登进士】
　　杨澈【字晏如北海人幼聪警建隆初举进士歴青州司户叅军鞫狱平允无所阿畏太祖知其名召试禁中改著作佐郎出知渠州令就大将曹彬分兵以行既入境伪帅郭再兴拥兵自固澈单骑趋垒谕以威信土豪黎罗二姓聚谋乱澈平之累官度支郎中】
　　杨察【字隠甫合肥人举进士累官至户部侍郎充三司使察美风仪敏于为文其为制诰若不用意及藁成皆雅缀有体遇事明决勤于吏职卒赠礼部尚书諡宣懿弟寘举进士第一通判润州以母忧不赴毁瘠而卒时人伤之】
　　杨业【太原人父信汉麟州刺史业事刘崇屡立战功时号杨无敌太宗征太原业劝其主继元降以保生聚太宗召见业以为代州兼三交驻泊兵马都部署屡与契丹战被擒不食而死业不知书忠烈武勇有智谋与士卒同甘苦故士卒乐为之用】
　　杨延昭【业子太宗朝以崇仪使知保州屡败契丹后为高阳闗副都部署延昭智勇善战号令严明与士卒同甘苦遇敌必身先行阵克捷推功于下在边二十余年契丹惮之目为杨六郎】
　　杨朴【管城人善诗少与毕士安同学士安为宰相荐之太宗召见面试簔衣诗云狂脱酒家春醉后
　　乱堆渔舍晚晴时除官不受听归山以其子从妙为长水尉】
　　杨徽之【字种献浦城人父澄闽浦城令徽之纯厚清介尚名教周显德间举进士累官右拾遗见太祖为人望所归上书言之太宗见其书称为周室忠臣官至翰林侍读学士卒赠兵部尚书有集二十卷宗人澈为祠部郎中澈子峦峦为职方员外】
　　杨琼【西河人初太宗帐下以材勇称从征太原及平蜀累迁单州刺史后为领军大将军贺州团
　　练使】
　　杨亿【字大年浦城人祖文逸南唐玉山令梦懐玉山人来觉而生亿七岁善属文太宗召见试喜朝京阙诗下笔立成有愿秉贞忠节终身立圣朝之句除正字后赐进士两为翰林学士亿性耿介尚名节文格雄健学者宗之卒諡曰文所着文集一百九十四卷】
　　杨伟【字士奇亿弟天僖初献颂试赐进士知衢州龙游县通判单州权开封府判官皆以清慎闻累
　　迁翰林学士进中书舍人卒赠礼部侍郎】
　　杨允恭【绵竹人少倜俶任侠初丁德裕讨贼至州允恭以策干之署绵汉招收巡检太宗时捕贼累官荆湖江浙都巡检使允恭有心计好言事子可咸平初进士喜属文有吏干累召试歴户部盐铁判官知洪宣润夀潭州累迁至都官员外郎弟告累官右谏议大夫知江寜府】
　　杨大雅【字子正钱塘人十岁作雪赋日诵书数万言交趾献犀大雅献犀赋咸平中上书自献所为文二十余万言直集贤院二十余年不迁或笑其违世自守大雅曰吾不学乎世而学圣人吾之所有不荐于人而尝献之天子矣今孰附以进耶久次始进修知制诰拜谏议大夫集贤学士知亳州卒所着有大隐集五十卷职林二十卷两汉博闻十二卷】
　　杨璞【新郑人善讴诗士大夫多传诵每乘牛往来郭店自称东里野民尝入嵩山穷絶处搆思为歌诗凡数年得百余篇既被召还作归耕赋以见志真宗朝诸陵道出郑州使以粟帛赐之】
　　杨辅【遂宁人举进士才足以有用明足以知奸累官龙图阁学士兼江淮制置使爱君忧国知无不
　　言兄弟五人自为师友以孝着闻卒諡荘惠】
　　杨应询【益州郫人真宗杨淑妃之族孙歴知信安保定军为河北安抚使有政绩知雄州治兵积
　　粟契丹不敢犯后为定州真定大名副都总管卒諡康理】
　　杨畋【字乐道新泰人举进士累官殿中丞讨平湖南猺贼后累迁龙图阁直学士知谏院性清介家
　　无余赀卒赠右谏议大夫】
　　杨居政【开寳中知賔州筑城御防贼不敢犯以前守延氷与其弟延锡为贼所害创田宅使其
　　二子居之后延氷之孙传登第实居政之力焉】
　　杨崇勲【蓟州人祖守斌父全美皆官至指挥使崇勲知兵法及前代兴废事真宗时为郡牧使仁
　　宗时拜同平章事判定州卒諡恭毅】
　　杨文广【延昭子从狄青南征为广西钤辖知宜邕二州英宗称为名将累迁兴州防御使秦凤副总管后徙定州迁歩军都虞候辽人争地界文广献阵图并取幽燕防未报而卒】
　　杨燧【开封人善骑射从征贝州穴城以入贼平功第一累官殿前副都指挥使卒諡荘敏燧初穴城时为叛兵所伤刘顺救之得免及贵顺死访恤其家甚至故人妻子贫不能活者一切收养之人推其义】
　　杨日严【河南人兄日华官至太常少卿三司副使日严进士及第试校书郎歴知襄庐郓州累迁
　　集贤院学士知河中府加枢宻直学士知益州为蜀人所信爱】
　　杨仲元【管城人第进士调宛邱簿歴知光防虢三州累官光禄卿戒诸子曰吾入官五十年未尝
　　以私怒加人虽杖刑之微茍有两比不敢与轻法以是为报国耳】
　　杨光辅【宻州安邱人居马耆山教授州守王博文荐为太学助教孙奭知兖州又荐为太常寺奉礼郎州学讲书仁宗召至命说尚书光辅讲无逸时年七十余论说明畅帝悦欲留为学官以国子监丞老于家】
　　杨安国【光辅子以五经及第仁宗时为崇政殿说书乆之进天章阁侍讲学士歴判尚书刑部太常寺卒赠尚书礼部侍郎在经筵二十七年仁宗称其行义淳实比崔遵度云】
　　杨寘【字审贤察弟少有隽才庆厯二年举进士京师试国子监礼部皆第一既试崇政殿帝临轩启封见名喜动于色谓辅臣曰杨寘也遂擢第一公卿称贺为得人授将作监丞通判颍州未至官持母丧病羸卒特诏赙恤其家先是其友梦寘作龙首山人寘自谓龙首我四冠多士山人无禄位之称我其终是乎巳而果然】
　　杨适【字安道慈谿人年七十余以行义闻仁宗尝赐以粟帛遣官捧诏具袍笏以起之辞不受号大
　　隐先生】
　　杨庆【鄞县人父病贫不能召医乃刲股肉啖之辄已其后母病不能食庆取右乳焚之以灰与药进
　　焉入口遂差久之乳复生郡守楼异名其坊曰崇孝诏旌其门】
　　杨昭述【字宗鲁赋性醇雅而长于议论逺近之人争遣子弟师之陈襄主浦城簿以乡先生待昭述嘉祐奏名出身授池州石埭尉始至选秀民进而教之邑人于是相率趋学以杨夫子称昭述刺史见昭述曰得非所谓杨夫子者欤遂荐之任满调雷州海康县令逾年以疾卒】
　　杨翊【字正臣有声塲屋天圣八年擢进士第授泉州南安尉偶得微疾投檄去郡太守留之不可未几疾愈或勉之仕弗愿以诗酒自娱平淡简古有晋宋间风度翊与蔡君谟同年尤相厚庆厯初君谟以谏官给告迎侍道经僊阳因作诗十九韵遗翊云作诗欲招隠翻愧林泉人及还京又率同列荐之坚卧不起尝游武夷每至胜处必有题咏既归有道士来谒刺字称张湛然翊令子弟馆之南园中夜月明如昼道士长啸池上须臾云气惨淡清飚四起双鹤嘹唳诸子弟寒栗道士遂不见明日以告公始悟十三真君中所谓张湛白马者也取刺视之乃白纸耳】
　　杨蟠【字公济临海人举进士为宻和二州推官通判扬州欧阳脩称其诗苏轼知杭州蟠通判州事
　　与轼倡和居多终知夀州卒所着诗文数千篇号章安集】
　　杨明复【字复翁临海人操履纯正博通经籍著述有周易防粹尚书畅防诗学发微冠婚丧祭图
　　号浦城先生】
　　杨纮【字望之亿之从子赐进士授通判越州　　州迁江东转运按察使岁饥开义仓　　　持不
　　可纮曰稍迟人将殍矣官至　　　　纮性严虽家居儿女不敢妄言笑聚书数千卷手抄事实名窥豹篇】
　　杨汇【成都人杜门委巷之下著书赋诗人无知者邵伯温为部使者荐其学行甚高节甚简不报及
　　卒学者諡为静恭先生】
　　杨佐【宣州人进士及第为陵州推官累迁江淮发运使天章阁侍制判都水监皆有能名英宗时使
　　契丹卒于道诏防丧归赙以黄金恤其家】
　　杨杰【无为人举进士元丰中官太常者数任一时礼乐之事皆预讨论元祐中为礼部员外郎自号
　　无为子所着有文集二十余卷乐记五卷】
　　杨汲【晋江人登进士第调赵州司法谳狱得情主管开封界常平权都水丞行汴水淤田法神宗嘉
　　之提举淮西常平修古芍陂灌田万顷召判都水监绍圣中为户部侍郎】
　　杨训【字公发浦城人歴川陜茶干调山阳东阳二县令问学精博尝着礼记解二十卷初训受业王安石之门时蔡京同学后京当国余深备道京欲见训之意训曰某三十勤力学问今老矣荣除非所望他日迹足岂能仆仆与诸公为岭峤之行耶故卒老常调人咸高之】
　　杨公度【字元宏训子政和中登第歴福建提举常平司主管赵鼎常荐其才秦桧弟梓与公度同年称公度学问于桧或劝使往见公度诵其父言谢之公度常摄潭州事军兵更戌有以浮言动众者立召主将诛首恶数百人有玉峰集二十卷】
　　杨偕【字次之中部人少从种放学举进士性刚而忠朴在官数上书论时政郭皇后废偕与孔道辅等力争元昊入冦诏偕选强壮策应麟府偕奏请以兵法从事于是军政肃然累迁翰林侍读学士以工部侍郎致仕有兵书十五卷文集十卷】
　　杨申【新喻人天圣间举进士累官光禄卿立朝颇有风节王安石当国以论新法不合出知济州多
　　善政寻乞致仕吕大防表其所居为耆德坊】
　　杨天惠【郫县人幼警敏尝取韩愈欧阳脩文集纵观作歌行十数篇老师宿儒相传警叹元丰中
　　进士徽宗时上书言宫禁事甚剀切后入党籍有文集行于世】
　　杨绘【绵竹人少奇警读书五行俱下名闻西州进士上第通判荆南府遇事迎刃而解仁宗爱其才神宗时知谏院改兼侍读绘以谏官不得其言则去不拜后累官翰林学士绘表里洞达一出于诚为搢绅所推重】
　　杨孟容【眉山人累官知懐安军在治平时与濮议不合在熈宁间议新法又不合元祐中乞致仕
　　哲宗书清节二字赐之】
　　杨迹【青神人少有文名尝谒黄庭坚论学术邪正自是学有指归时用王安石新经屏黜孔安国训
　　注迹笑曰吾不能强束缚进身遂弃去子旻城固主簿晃监石羊镇酒税】
　　杨丙【晋江人少力学精于左氏春秋第进士累官左司谏尝论赃吏当自大吏始且谓大臣不为私则小臣不敢干以私台谏不为私而后可以责人之私累迁刑部侍郎中书舍人所着有易说礼记解西掖藁谏垣存藁】
　　杨时【字中立将乐人潜心经史熈宁中登进士从二程游得河洛之传浮沈州县者四十余年后为谏议大夫仅三阅月所论列皆关世道又为国子祭酒高宗时除工部侍郎直学士世号山先生卒諡文肃】
　　杨震【崞人宗闵子弓马絶伦从折可存讨方腊有功还知麟州建宁寨靖康初夏人围建宁震与士卒战矢尽力乏与子居中执中力战没唯长子存中从征河北独免建炎中赠官諡恭毅】
　　杨存中【字正甫震子少警敏诵书日数百言为人魁梧沈鸷宣和中应募击贼积功至忠翊郎靖康初金人再围汴存中入援金人攻明州从张浚死战破之累官检校少保后封同安郡王卒諡武恭子偰工部侍郎倓佥书枢宻院事】
　　杨授【字梦锡幼警悟卓荦过人入太学屡中前列崇宁中擢进士第任铜鞮尉防摄邑事习俗极陋前此无应进士举者建学择秀民教之士始务学秩满陞上津令终更东归道经光化爱其地沃民淳买田筑室因居焉无意进取日事唱酬优游自适卒司令杨防为作墓铭曰性成而孝弟学优而从仕莅官而辨治三者备而不显于位勇于退而优游卒歳是为君子之知命】
　　杨维【武陵人登进士第幼颖悟尝撰宫栁诗百篇以进上大称赏御书清白传家四字赐之族人杨縯志在泉石不乐仕进隠居桃源山崇宁间赐号冲真处士时有杨枋者号存斋弟岊号字溪尝师晦翁友其门人晏敦复所得益深世称为大杨小杨】
　　杨次山【上虞人少好学能文补太学生以恭圣仁烈太后兄霑恩累封至防稽郡王能避权势时论贤之子谷封新安郡王石封永宁郡王谷之子蕃孙节度使蕃孙子镇尚理宗女周汉公主】
　　杨廷璋【字阳玉真定人累功官至右千牛卫上将军尝镇泾州多惠爱吏民请立碑颂德廷璋为人谦谨虽见小吏未尝有怠容幕史皆名士子坦埙皆进士及第坦官至屯田员外郎埙至都官郎中】
　　杨粹中【真定人建炎初知濮州时金人大入攻城粹中固守月余城陷粹中登浮圗不下尼雅满
　　嘉其忠许以不死粹中竟不屈而死事闻赠徽猷阁侍制】
　　杨由义【字宜之开封人家世为将建炎初京师失守父奉直以军前正将扈从至杭未几敌复防杭奉直捍敌于外由义奉母避地盐官敌骑踵至母沈于河由义被执累日而逸领漕荐不第吏部朱松延请诲其子熹后以父恩补右阶监赡军南库隆兴初卢仲贤使敌辱命由义请行以阁门祗候充奉使金国敌折之使拜不屈全节而归官至刑部侍郎转朝奉大夫朱熹铭其墓尝曰忠义大节夷夏称叹子九鼎以父任帅襄漕防有善政统领蜀赋死国事加赠五官】
　　杨政【临泾人崇宁初夏人入冦父忠战殁建炎间政从吴玠破金乌珠等于箭括闗和尚原诸处累
　　官泾原路经畧安抚使知渭州守汉中十八年后拜太尉卒諡襄毅】
　　杨邦义【吉水人博通古今以舍选登第每以节义自许建炎中通判建康府金人至守臣率属迎拜惟邦义不屈以血大书衣裾曰宁为赵氏鬼不作他邦臣极口嫚骂而死事闻谥忠襄加赠至徽猷阁侍制子再兴为岳飞部将从飞战郾城单骑入阵几殪乌珠身被数十创而还】
　　杨勋【知新化以善政闻金人犯顺勋亲率民往征王民乐从之昼夜疾驰至襄阳以　　　　　邑
　　人德勋之深不容其柩归葬长沙坚留葬邑下争负土成坟】
　　杨富老【丽水人七岁丧父庐墓三年不反　　　来巢木生连理之异绍兴中太守叶　　入郡
　　学奏于朝诏赐粟帛録付国史】
　　杨愿【临江人绍兴间举进士累官车辂院愿于书无所不读邑有考德问礼之事必求是正郷人称
　　夀冈先生】
　　杨防【新喻人绍兴间举进士知吉水县救荒有政累官司农少卿知明州沿海有小冦防悉平之海
　　道晏然生平廉介自持博览强记为后学所师法乡人至今祠之于学】
　　杨载【涪陵人以功名自负金人立刘豫载白张浚得白刃横行敌中当手刃刘豫并敌酋以报丞相浚壮其言遂遣之载偕十士至金伪降金任之官行反间豫果废及欲行谋而十士已亡其八遂决归计浚以其名闻特赐从事知达州永陆县】
　　杨晨【永睦人宣和初试礼部第一丞相赵鼎荐其才召试馆职论荆蜀形势之说除督府机宜俾抚
　　谕四蜀吴玠馈遗过礼晨不欲阻其意既还悉上诸郡督以佐用】
</div>
    <div class="pagination">
<a href="万姓统谱_page136.html">上一页</a><span>...</span><a href="万姓统谱_page132.html">132</a><a href="万姓统谱_page133.html">133</a><a href="万姓统谱_page134.html">134</a><a href="万姓统谱_page135.html">135</a><a href="万姓统谱_page136.html">136</a><span class="current-page">137</span><a href="万姓统谱_page138.html">138</a><a href="万姓统谱_page139.html">139</a><a href="万姓统谱_page140.html">140</a><a href="万姓统谱_page141.html">141</a><a href="万姓统谱_page142.html">142</a><span>...</span><a href="万姓统谱_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
