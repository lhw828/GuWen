<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 12 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 12 页/共 54 页</h1>
    <div class="content">　　厘子
　　世本曰出自厘子观起之后楚大夫有厘子班
　　淄丘
　　淄一作菑其先以所食邑为氏英贤传齐勇士菑丘许
　　兹母
　　元和姓纂曰汉御史兹母常出齐大夫兹母还后误矣兹母还鲁人也
　　八微
　　贲【音肥】
　　又坟肥奔三音
　　沂相
　　英贤传曰鲁沂大夫为相因氏焉汉侍御史沂相封
　　九鱼
　　擧【音轝】
　　姓解曰椒举之后【案广韵以诸切音余今入鱼韵】
　　渔阳
　　燕大夫受封渔阳以地为氏汉有少府渔阳鸿
　　十虞
　　厨人
　　元和姓纂曰周官厨人因官为氏宋有厨人濮见释例误矣周官无厨人濮乃宋厨人名或厨邑之人名濮
　　邾娄
　　谨按春秋娄音闾
　　十一模
　　瓠【音壶】
　　荘子有瓠巴鼓瑟而防鱼出听
　　孤竹
　　元和姓纂曰辽西竹氏出自孤竹君本姜姓成汤封之辽西今支县竹城是也裔孙伯夷叔齐辞国饿死首阳山子孙以国为孤竹氏亦单称竹氏谨按后汉书夜郎竹初有女子浣于遯水有三节大竹流入足间闻其中有号声剖竹视之得一男儿归而养之及长有才武自立为夜郎侯以竹为姓武帝元鼎六年平南夷为防柯郡夜郎侯迎降天子赐其王印绶后遂杀之夷獠咸以竹王非血气所生甚重之求为立后防柯太守吴覇以闻天子乃封其三子为侯死配食其父今夜郎县有竹王三郎神是也
　　徒人
　　元和姓纂曰左传齐有徒人费国语有徒人回误矣费等皆徒人之以名见者古无徒人氏
　　徒何
　　后周柱国太尉李弼赐姓曰徒何氏
　　莵裘
　　史记秦嬴之后分封以国为姓有莵裘氏春秋时莵裘为鲁邑
　　莵頼
　　官氏志莵頼氏一曰莵頬氏后改为河南就氏
　　十二齐
　　齐
　　晋有武邑侯齐琰九世孙抗字遐举唐徳宗宰相又瀛州齐氏有玘生映亦相徳宗唐宰相世系表全用其説止除齐恶豹明儿三人隋唐间有是光乂者自称齐姜姓后改复旧为齐氏事见孔至杂録今详三説皆误谨按春秋姬姓卫昭伯长子諡曰齐子盖戴公申文公燬之兄也齐子之孙恶始以祖諡为齐氏恶孙豹为卫司大夫以杀孟絷罪为卫所逐春秋书之曰盗裔孙明仕韩又仕东周以姓见于战国防则平恭侯受乃明之孙当齐恶得諡时姜姓齐为大国未有田和簒取之事岂得以国为姓姓书自应劭何承天以来相承一误如齐晋秦楚不考其由皆谓之氏于国者故姓纂唐表耻齐豹盗臣之名喜太公大贤之后凿空傅防皆以齐氏为出姜姓而氏于国不曰出姬姓而氏于諡后人因循讹谬遂失其本不可以不辨正昔顔师古注眭孟传曰近世私谱之文出于闾巷家自为説事非经典茍引先贤妄相假托无所取信善乎顔氏之知言也
　　防【音堤】
　　何氏纂文要曰古隄字
　　提
　　左传赵宣子车右提弥明搏獒而杀之姓书未收今増入
　　奚
　　出自任姓夏车正奚仲之后以王父字为氏孔子弟子奚容葴字子晳【案孔子弟子奚容子蒧字子晳一作子楷详此则当为奚容氏蒧误作葴】又成阳定侯奚意生嗣侯信元康四年诏复其曽孙阳陵公乗通　河南奚氏逹奚氏改焉
　　郳【音倪】
　　出自曹姓邾武公封次子于郳是为小邾其地东海郡郳城是也春秋时小邾穆公之子甲仕宋又奔郑始以国氏谓之郳甲
　　儿【音倪】
　　师古曰音五奚反后汉九真太守儿式
　　梯
　　晋书载记西秦建威将军梯君破彭利和于漒川姓书未收今増入
　　犀
　　出自战国时魏将犀武之后元和姓纂曰秦有犀首邵氏曰姓书元有此氏不敢削之皆误矣谨按荘子音义曰犀首魏官名若今虎牙将军公孙衍甞为此官非以犀为氏今以犀武为正
　　泥
　　世本宋大夫泥卑之后
　　鲑【音圭】
　　元和姓纂曰中山鲑氏后汉有博士鲑阳鸿修孟氏易误矣谨按后汉儒林传注曰姓觟阳名鸿觟音胡瓦反其字从角或从鱼音胡佳反然则鲑无单姓者
　　洼【音圭】
　　南阳淯阳洼氏汉有大鸿胪洼丹字子玉作易论易家宗之称为大儒
　　畦
　　晋书载记后燕慕容寳时魏伐并州寳引羣臣议于东宫中书令畦防请深沟髙垒以困魏师音义户圭反姓书未收今増入
　　【音擕】
　　梁四公子其一曰闯
　　毒【音擕】
　　出姓解
　　防【音擕】
　　姓苑曰防户圭反
　　【音栖】
　　见姓苑【案字典广韵俱不载此字疑即郪字之误今附入齐韵】
　　西周
　　元和姓纂曰周末分为东西二周各以为氏武公世子称为西周氏
　　西郭
　　英贤传云齐隠者居西郭氏焉汉有谒者仆射西郭嵩晋有秘书郎西郭阳何承天以为中朝名士
　　西方
　　五代史定州蒲城人西方再遇为州校生邺后唐宁江军节度使【按五代史西方再遇为州军校此作州校误】
　　西河
　　后汉马援传有西河子舆相马法则子舆姓西河而姓书遗佚未收今増入
　　西乞
　　元和姓纂曰秦将军百里术字西乞其孙以王父字为氏
　　西陵
　　古侯国也黄帝娶西陵女为妃号曰嫘祖元和姓纂曰世本春秋时有大夫西陵羔
　　西楼
　　出自姒姓夏后杞东楼公之子曰西楼公子孙以号为氏
　　西门
　　唐末宦者西门重遂西门正范西门思恭皆为枢宻中尉
　　西宫
　　姓苑元和姓纂皆未详谨按左传郑盗攻执政于西宫之朝郑人讨西宫之难则西宫执政所居以别于太子之东宫而后世氏焉
　　西王
　　新序子夏曰禹学于西王国
　　西乡
　　风俗通曰宋大夫西乡错之后尸子有隠者西乡曹
　　西都
　　出王符潜夫论
　　西闾
　　説苑有西闾过
　　西素
　　出傅余頠复姓录
　　奚计卢
　　河南官氏志奚计卢氏改为索卢氏



</div>
    <div class="pagination">
<a href="古今姓氏书辩证_page11.html">上一页</a><span>...</span><a href="古今姓氏书辩证_page7.html">7</a><a href="古今姓氏书辩证_page8.html">8</a><a href="古今姓氏书辩证_page9.html">9</a><a href="古今姓氏书辩证_page10.html">10</a><a href="古今姓氏书辩证_page11.html">11</a><span class="current-page">12</span><a href="古今姓氏书辩证_page13.html">13</a><a href="古今姓氏书辩证_page14.html">14</a><a href="古今姓氏书辩证_page15.html">15</a><a href="古今姓氏书辩证_page16.html">16</a><a href="古今姓氏书辩证_page17.html">17</a><span>...</span><a href="古今姓氏书辩证_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
