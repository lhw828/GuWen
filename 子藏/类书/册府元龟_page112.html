<!DOCTYPE html>
<html>
<head>
    <meta charset="UTF-8">
    <title>册府元龟 - 第 112 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 112 页/共 736 页</h1>
    <div class="content">四月皇太子讨张长逊回班师帝於玄武门宴劳将士赐帛各有差。
五月王世充降遣尚书右仆射裴寂持节劳军。又遣侍中陈叔达赍百牢上樽酒燕劳秦王於
五年十二月皇太子建成与刘黑闼战於魏州城下破之黑闼抽军北遁诏尚书右仆射裴寂驰往劳之六年十月秦王屯并州以备突厥及班师帝迎劳於忘武顿。
太宗贞观十六年遣安西都护郭孝恪伐焉耆虏其王齿龙突骑帝大悦玺书劳之曰：知破焉耆虏其伪王功立威行深副所委但焉耆绝域地阻天山恃远凭深敢怀叛逆卿望崇位重报效情深远涉沙场躬行罚罪取其坚壁曾不崇朝再廓游魂遂无遗寇缅思竭力必大艰辛超险成功深足嘉尚。
十九年帝征辽二月李所领之众顿於幽州诏遣通事舍人卢师让赍{尔土}书诣军中劳勉咸悦二十年六月平薛延ヌ诏曰：朕闻獯猃强暴历代凭凌结晦关都凝气大漠家山宅野时兽聚而禽分幕毳庐毡乍蜂屯而集塞退因利饱进为财饥前王弊其贪残中夏惮其荐食然而三策知虑非为御寇之方千里长城岂谓静边之计故以百王靡服千古不宾种落实繁奸革孔炽武德之际饮马渭滨贞观之初敢恣凌逼朕载怀慷慨命将出师旗鼓一临沙漠大定雪泾阳之周耻报白登之汉雠截瀚海以开池笼天山而筑苑其馀鬼数自巳羁縻劳我边轸余遐念将奋钺受命上玄延ヌ恶积祸盈今日夷鬼徒内溃党外离契送款来降其馀相率归附唯仆骨同罗犹怀假息冰消雹碎匪夕伊朝岂朕威思所怀故乃苍之惠观贼此势何能自全今不乘机恐贻後悔故欲暂往灵州亲自招抚安边静乱下固基一轨同文永弘家业使万里之外不有半烽百郡之中犹无一戍永绝镇防之役，岂非黎元乐见虽复去岁东征士马倦劳甫施京邑曾未逾年今秋复行理多疲顿但以良药苦口非病者之而人必焉思去膏肓之疾私种弊力岂农夫乐焉而必履之求其仓库之益斯皆忍小恶而成大美就轻害而得殊功朕积疾累时今尚虚忄必欲牵疴就路以赴天机百辟士庶幸勿辞也。辽东从兵皆不差发布告天下悉朕意焉。
二十二年三月庚戍遣通事舍人韦单往使归兵道行军宣慰士众是年右武候将军梁建方击松外蛮破之其帅盛遂稽六请降遣首领十人来谒军门建方振旅而还及至帝劳其勤苦赐以上驷。
高宗永徽四年十月以睦州女子陈硕真率众反扬州长史房仁裕平之诏刑部尚书唐临驰传案覆被诖误者悉免之人吏为贼所杀者官为殡敛。
龙朔元年辽东道行军扌管苏定方拔百济之贞都城其王义慈来降遣左卫郎将王文庶赍玺书慰劳定方已下将士及百济百姓各令安堵如旧有才者节级录用。若能便经略高丽者委定方拣择将士可否闻奏。
玄宗开元三年三月遣兵部员外郎王上客刑部员外郎杨钦明等分往诸军宣慰将士。
四年十二月命卫尉少卿李赍玺书慰劳朔方降户。
九年九月诏曰：如闻盐夏两州百姓及六州胡等被胡贼杀掠宜令御史韩朝宗皇甫翼赍书分便复损数其被损之家务令存恤应须给贷蠲免量事处置讫回日奏闻。
十二年七月以黔州道招讨使内侍杨思勖讨溪州贼帅有功特加辅国大将军兼内侍禄俸防ト一事已上并依品级宴思勖以下立功将士於朝堂谓曰：蛮夷不道贼害平人卿等竭诚一举而定穷深尽险罔不率从往返。若飞当甚劳弊各赐卿少物宴毕领取。
十五年凉州都督王君破吐蕃凯旋诏置酒朝堂宴之及将士等并赐物有差帝谓君及将士等曰：吐蕃小鬼敢怀逆命趣窥亭鄣以逞凶狂卿等智勇夙彰军威克振才整旗鼓屡翦渠魁深入寇庭当甚劳耳。
十六年二月乙未令朔方节度副大使左金吾大将军信安郡王宣慰岭南。
二十六年十月壬申命侍御史陈繇使於剑南安戎城宣慰将士敕曰：吐蕃鬼背约孤恩卿等同嫉寇雠为国展效深入贼境久冒难危至於勤劳，岂不知委顷闻左彼小有丧败卿等非不尽力自是主将无谋古之用兵在於责帅王昱缘此亦已贬官卿等但须悉心不可因兹阻气递相激励以保功名战亡之人深可悯惜并申吊祭用慰幽魂其病医及阵亡之家宜委陈繇与州县相知优恤。
天宝十四年十一月命荣王琬为元帅东征安禄山帝御勤政楼宴将士。
肃宗至德元年十月皇弟[A13C]王敫陈王自蜀至上皇有诏慰问朝臣及将士等。
代宗宝应元年冬以初平河朔拜宗正少卿李涵左庶子兼御史中丞河北宣慰使。
广德二年正月以尚书右丞颜真卿为刑部尚书兼御史大夫充朔方宣慰使。
永泰元年七月遣尚书左丞李涵以本官兼御史大夫於河北道宣慰。
大历二年九月诏曰：河朔隅地方千里外捍夷狄内辅成周抚勤王之师任土之贡顾其方镇可谓崇重眷我侯伯实有勋劳。且将相朕之股肱兆庶君之支体事同休戚宁忘鉴寝思抚巡而未获念征镇而永怀爰命宗臣往申旨谕银青光禄大夫行尚书左丞襄武县开国公李涵朕之茂亲腹心攸寄纯固所以致命文质所以经邦温恭礼让诚信易直励匪躬之节秉忧国之心美其公才当所委任再令宣抚皆合事宜既述慊诚之词兼陈理化之绩慰我忧念意甚嘉之今秋冬在候徭戍勤止将校有介胄之劳黎元有税赋之役代予亲问诏尔使臣仍兼副相之劳式重登车之务可兼御史大夫充河北宣慰使。
三年六月命兵部侍郎李涵兼御史大夫充河北道宣慰使以幽州之难故也。
六年八月命左散骑常侍孟擤使河北道宣慰。
八年八月辛未幽州卢龙节度观察等使检校左散骑常侍幽州大都督府长史朱Г遣弟滔领防秋兵马五千骑至自幽州诏发六军将士千馀骑迓於国门许便道繇皇城南面出开远门赴泾州行营命有司大置酒於开远门宴慰遣之骑卒精锐冠绝诸军道路观者如堵。
十年正月命内侍孙知古使於魏州宣慰因晓示田承嗣各守封疆。
德宗建中四年三月遣太子太师颜真卿宣慰淮宁节度李希烈。
十二月帝在奉天加给事中孔巢父兼御史大夫淄青宣慰使以潼关防御镇国军使华州刺史国子祭酒兼御史大夫河北宣慰使。
兴元元年正月帝在奉天以兵部员外郎李充兼御史中丞镇曾宣慰使。
四月帝在梁州以屯田郎中沈房为太常少卿兼御史中丞诸蕃计会及安西北庭宣慰使。
六月乙巳诏曰：朕获承先顾付以大器惧德不类贻列圣羞处恭惕厉罔敢暇逸将期布令齐一致俗和平然而诚信未孚众心遂阻理化乖当百度失中君臣之间郁堙不达致寇虽深於罪已兴戎尚昧于省躬思靖乱以济人反劳师而黩武行者被杀伤之苦居者重赍送之勤四海骚然靡有宁处京邑之下转轴亦空环列之中徵发靡息略内以勤远居安而忘危贼臣诱奸乘间窃发豺狼秽于宫阙士庶舀于涂炭作威肆毒仇视我人万姓嗷嗷呼天无告有陨踣以抗节有胁从以假命。且一夫不获辜实在予况君临万邦作人父母既不克以覆育。又从而咎之其心愧耻一食三叹出舍内省介于梁岷庶乎！有瘳以答谴戒皇天悔祸社稷降灵腹心爪牙奋谋宣力元恶稔慝脱身遁逃馀孽拒威所向摧殄扫氛而辟阊阖翦鲸鲵以清郊原函夏载宁室家相庆非我将相夹辅王室卿士交予违军旅协心毕命尽敌岂伊寡昧克复兴运戡定大难念之感怀宜令吏部侍郎班宏充宣慰使劳问将士抚谕蒸黎必躬必亲如朕临莅朕整饬法驾即日还京策勋行赏大报忠烈铭功百代与国同休然後请罪祖宗不敢自蔽宣布中外明朕意焉。
七月命给事中兼御史大夫孔巢父宣慰於河东诸军。
贞元元年六月以兵部侍郎李纾宣慰于河东诸军中书舍人齐映宣慰于朔方河中同绛陕虢州诸军兵部尚书崔汉衡宣慰于幽州。
二年四月淮西李希烈平命尚书左丞郑叔则往淮西宣慰诏曰：自希烈叛命於今五年王泽不通下情亦沮所宜宣我信命以释危疑敷我惠和以慰伤瘵涤清俗咸与惟新底绥一方以称朕意。
十六年七月以徐州张建封卒其子悦为将校所迫俾领军务诏择临难不慑者即其军以谕之遂命吏部员外郎李为宣慰使。
宪宗元和元年正月庚午诏万年县令薛彤赴彰义军宣慰。
二年八月戊寅命给事中房式充幽州成德义武等军宣慰使时三节度刘济王士贞张茂昭各交恶闻於朝故有是命。
四年八月命京兆少尹裴武宣慰於镇州。
十二月以太府卿邓泳为东道行营诸军宣慰使左武卫大将军田景度为北道行营诸军宣慰
十年正月丙戌以左羽林军李文通为左金吾卫将军兼御史中丞充寿州宣慰使。
十一年五月丁亥易定节度使浑镐以累败承宗之众上闻即日命使宣劳。
六月庚子命给事中柳公绰宣慰于淄青右补阙张宿为判官。
八月命尚书右丞许孟容宣慰汴宋陈许河阳行营诸军。
十一月己巳命比部员外郎张宿宣慰随唐等州军十三年正月庚寅命谏议大夫张宿往淄青宣慰李师道以起居舍人唐敬休为副宿至东都暴卒命左常侍李逊宣慰于淄青仍依前以唐敬休副之。
十四年二月壬戌魏博田弘正奏淄青兖郓十二州平诏户部侍郎杨於陵以本官兼御史大夫充淄青宣抚使。
六月癸酉制曰：《周礼》政官之属掌导王志以巡天下之邦国六郡统临二庭绵邈居必申儆动当慑怀自顷东夏有虞近郊多垒沙朔之外剪为寇戎亭障烽橹之严遐张塞下使译道途之要远属湟中今妖氛甫清师旅方息思欲肃关陇之右地制昆夷於盛秋而虑师无见粮卒有虚籍乏守御之全备积愁叹之馀音临轩永怀宜俾宣导非夫忠良练达文武兼资信厚足以得人心恪恭足以奉王事则何以膺兹选任布我忧劳至於问戍役之勤详山泽之要稽军实之名数计饣鬼饷之盈虚宿弊有未除众情有未达兵机虏态一以上闻冀在此行所至循拊宜令左金吾卫大将军兼御史大夫胡证充京西京北巡边使所经过州镇与节度防御使刺史审量利害具事实闻奏因程异之请也。
穆宗以元和十五年正月即位二月命监察御史杨虞卿卢周仁高铢路群分往京西京北监赏设将士十月成德军节度王承宗卒弟承元密献忠款命起居舍人柏耆往镇州宣慰。
十一月命谏议大夫郑覃往镇州宣慰以起居舍人王副之。
长庆元年正月丁巳以京兆府司录参军温造为太原镇州等道宣慰使以王承元请入朝也。
二月辛未命给事中韦弘景为容州邕州安南宣慰使监察御史杜周士副焉。
九月辛亥遣太子中允兼侍御使李寮往幽州宣慰二年正月命太子中允李寮宣慰深州及魏博行营以镇州兵乱杀节度使田弘正而牛元翼不从乱固守深州也。
二月诏雪镇州王廷凑仍令兵部侍郎韩愈充宣慰使。又命户部郎中崔护宣慰於昭义军时刘悟为昭义节度监军刘承偕颇恃恩权尝对众辱悟。又纵其下以乱法悟不能平异日有中使至承偕宴之请悟悟欲往左右皆曰：往则必为其困辱矣。军众因乱悟不止之遂擒承偕至牙门杀其二亻兼欲并害承偕悟救之获免故有慰抚之命。
七月甲寅命司勋郎中崔护均王府长史李彦璋分往昭义魏博两道宣慰。又以汴州李叛命卿李寮宣抚汴州。
文宗太和元年十一月天平横海等军节度使乌重裔卒命吴守志宣慰郓州仍领缯帛五万疋就赐军士以郓帅新殁抚而安之也。
二年二月辛亥命司封郎中王彦魏博宣慰。
五月命左散骑常侍冯宿往河南道行营宣慰以沧州李同捷拒命而诸军进讨也。
七月命谏议大夫柏耆往昭义宣慰。
十二月。又命柏耆往魏博宣慰仍与河阳滑州计会发军便以两处兵势晓喻魏博将士令知赴救之师四面皆至。
三年正月命鸿胪卿张贾往昭义魏博宣慰。
三月命谏议大夫柏耆往德州城下宣慰。
五月命给事中崔往幽州宣慰中书舍人韦询往德州宣慰。
四年正月敕谏议大夫崔戎宜充剑南西川宣抚使以南蛮入寇也。
二月兴元三军作乱节度使李绛及家并被处置讫命给事中崔充山西道宣慰使户部员外为副。又命中使先义逸赴兴元宣慰。
武宗会昌三年七月以御史中丞李回使幽镇魏三道时中书奏云：秋气已至将议进军幽州须早取可汗镇魏须速平刘桢各要遣使谕旨兼探三镇军情今日延英面奉圣旨欲遣张贾充使臣等商量张贾济有才甚谙军中体势然性气稍直虑不安帖恐不如。且辍李回充使。若以台纲不可暂阙即兵部侍郎郑淮久充戎镇判事精敏虽无词辨言亦分明官重事最似相称帝乃以李回使焉。
昭宗乾宁二年十二月以前大理卿李ぁ为黔中宣慰使制曰：将我诏命使於四方必惟其人矧乃旧服咨於辅相佥曰：汝谐用之不疑行矣。思济李ぁ国朝名相之令嗣也。文行器业雅有家风政事规为克绍先志践履函便於中外练达深得其本根顷镇黔江洽闻善政四年问俗五郡怀仁恩信被於昆夷盛名振於县道寻移旌盖往理桂林载扬休声屡著嘉绩两地遗爱万人去思今闻黔巫易帅之时颇失睦邻之道虑成间巢。又动干戈念远俗之无辜向中宵而不寐尔揆路为吾使星尚念汉地人情必怀龚遂河内风俗未忘寇恂宜其宣我忧勤导予宵旰强者抑之弱者抚之无俾黔人。又堕涂炭用尔专达膺予简求伫其乡风闻尔称职殊恩好爵无所[A092]焉。
後唐庄宗同光四年二月丁巳遣宣徽使宋唐玉往邺都宣谕诸军。
明宗天成二年四月有内臣自荆南至云：暑雨方甚兵士苦之及刘训有疾是日差孔循径往劳问及续赐孔循诏曰：朕以荆门伐叛方委勋臣而闻统帅萦切戎机勤劬王事致乖摄理深轸寤怀辍卿枢近之繁达我优隆之旨固於旬朔已就宣和苟或尚未全平。且要暂还本道便於将息亦可允俞委卿精白凡事详酌审於准节庶协筹谋料度攻收抚绥军旅咸ム明略更集殊庸倚注之心再三在念。
九月戊午北面屯戍上言经夏战马多死是日出内厩马三百匹赐之帝犹虑边将忧虑召来人慰谕之曰：盛夏酷热人尚多疾其况马邪但令勉於王事无以此为恐仍以枪剑赐其主将。又曰：氵公路刍粟馆驿相接尔慎勿扰人。
三年六月命ト门使冯知兆往定州犒宴将校末帝清泰元年十二月壬申遣李让勋驰骑代北犒享防边将士。
三年八月诏端明殿学士吕琦往河东代诸屯戍犒军。
晋少帝天福九年三月契丹至河北帝亲征驻跸澶渊丙午先锋指挥使石公霸遇敌数万骑於戚城之北为敌所围高行周符彦卿在戚城之东南方息於林下忽闻敌至骇愕督军而进才数千骑众寡不较行周遣人驰告景延广请益师延广迟留候帝进止既而行周等为贼围之数重三人大讠目奋击敌众伤死者甚众帝自御亲兵援之前军获免帝登戚城南古台置酒以劳二将。
汉高祖天福十二年十月讨杜重威於魏府二十日帝乘马环城幸副部署慕容彦超尚洪千聂章周殷等营遍加抚喻众心咸怿。
十一月将伐邺壬午车驾次长垣因赐宰臣窦贞固苏逄吉苏禹李涛及从官食帝曰：朕少亲阻艰难备尝之矣。公等儒臣也。从朕蒙犯霜露得无劳苦乎！群臣蹈舞称谢。
周太祖广顺二年五月亲征兖州至兖州城下於西屯寨下慰劳兵士赐监押使臣将校茶酒。
十一月荆南上言觇知湖南事宜朗州大将刘言十月三日以兵入长沙界十五日至潭州其淮南所署伪节度使边镐焚城而遁岳州伪刺史宋权亦弃城去帝遣供奉官齐藏琦乘驷往湘潭慰抚三军将吏三年九月泾州节度使史懿疾复作遣客省使杨廷章往知州事赐袭衣金带缣帛诏谕彰义军民吏曰：朕以史懿自镇边蕃克勤王事眷言勋旧深副倚毗，爰自近年多婴疾苦迩来频有发动乞赴阙寻医既览奏陈须议俞允已差客省使杨廷章往彼知军州事即令史懿发来京师朕念泾州久夹疮痍之地军人百姓抚爱皆同今已指挥杨廷章候到日凡事倍加抚安不得辄有科率俾令众庶皆遂苏舒。
世宗显德元年五月亲征河东丁丑观兵於城下帝巡抚诸军亲白慰免赐赉有差。
五年四月丁丑吴越王钱ㄈ上言四月十日夜杭州火氵公烧府署殆尽帝悯之遵命内臣赍玺书恤问。
●卷一百三十七
○帝王部　旌表
王者甄明高义显异至行所以激扬风化敦率人伦也。盖天下至大士民至众不可家喻而户晓故显其忠所以励事君也。褒其孝所以劝事亲也。尊贤者所以耸善也。表烈士所以兴义也。或授之爵秩或禄其子孙或旌其门闾或赐以帛以至复其征赋申以祠祀皆因事以立教奖一而劝百故能述宣王度丕变薄俗民德归厚有耻。且格盖上之行化速於置邮下之从风易如偃草繇斯道矣。
周武王既克商释箕子之囚封比干之墓表商容之闾。
惠王二十一年齐会诸侯伐楚许穆公卒於师葬之以侯礼（凡诸侯薨於朝会加一等死王事，於是有以衮敛）。
汉高帝五年既平项羽齐王田横乃与其客二人乘传诣雒阳至尸乡自刭令二客奉其头驰奏之高帝曰：嗟乎！有以起布衣兄弟三人更王，岂非贤哉！为之流涕而拜其二客为都尉发卒二千以王者礼葬横。
十二年十二月诏曰：秦皇帝楚隐王（陈胜）魏安王齐愍王（宣王之子）赵悼襄王（孝威王之子）皆绝亡後其与秦始皇帝守冢二十家楚魏齐各十家赵及魏公子无忌各五家（无即信陵君也。）令视其蒙复无与他事初帝微少时数闻魏公子无忌贤及即天子位每过大梁尝祠公子至是击黥布还为公子置守蒙五家世世岁以四时奉祠公子。
成帝时为霍光置守蒙百家吏卒奉祠焉。
平帝元始二年诏曰：汉兴以来股肱在位身行俭约轻财重义未有。若公孙弘者也。位在宰相封侯而为布被脱粟之饣卞奉禄以给故人宾客无有所馀可谓减於制度而率下笃俗者也。与内富厚而外为诡臣钦。若等曰：三人谓儋荣及横陈胜昭王之子礼贵有尝尊衣服有品服以钓虚誉者殊科夫表德章义所以率世励俗圣王之也。其赐弘後子孙之次见为者爵关内侯食邑三百户。
後汉光武时来歙攻公孙述为刺客所中自书表讫投笔抽刀而绝帝闻大惊省书览涕乃赐策曰：中郎将来歙攻战连年平定羌陇忧国忘家忠孝彰著遭命遇害呜呼哀哉！使太中大夫赠歙中郎将征羌侯印绶谥曰：节侯谒者护丧事还雒阳乘舆缟素临吊送葬以歙有平羌陇之功故改汝南之当乡县为征羌国焉。
常少张隆初事公孙述少隆皆劝述降述不从并以忧死及述既灭帝下诏赠少为太常隆为光禄勋以礼改葬之其忠节志义之士并蒙旌显。
刘茂太原人为郡门下掾建武二年赤眉二十馀万众攻郡县杀长吏及府掾史茂负太守孙福逾墙藏空冗中得免其暮俱奔孟县昼则逃隐夜求粮食积百馀日贼去乃得归府明年诏书求天下义士福言茂曰：臣前为赤眉所攻吏民怀乱奔走趣山臣为贼所围命如丝赖茂负臣逾城出保孟县茂与弟触冒兵刃缘山负食臣及妻子得度死命节义尤高宜蒙表擢以励义士诏书即徵茂拜议郎。
谯玄巴郡阆中人也。能说易春秋公孙述遣使者备礼徵之。若不起便赐以毒药玄受毒药其子瑛泣血叩头於太守奉钱十万以赎父死述许之玄遂隐藏田野终述之世建武十一年卒明年天下平定玄弟庆以状诣阙自陈帝美之玄诏本郡祠以中牢敕所在还玄家钱。
李业广汉梓潼人也。公孙述闻业贤徵之业固疾不起述羞不致之乃使大鸿胪尹融持毒酒劫业业遂饮毒而死蜀平帝诏曰：表其闾益部载其高节图画形像。
温序为护羌校尉隗嚣别将苟宇所拘伏剑而死主簿韩遵从事王忠持其尸归敛帝闻而怜之命忠送丧归雒阳赐城傍为蒙地赐千斛缣五百疋除三子为郎中李善氵育阳人本同县李元苍头也。元死唯孤儿续始生数旬赀财千万诸奴婢欲杀续而分其财善不能制乃负续逃亡瑕丘界中十馀岁与归本县理旧业时锺离意为瑕丘令上书荐善行状帝诏拜善及续并为太子舍人。
明帝永平二年十一月遣使者以中牢祠萧何霍光帝谒陵园过式其墓姜诗广汉人事母至孝母好饮江水嗜鱼脍夫妇力作供膳舍侧忽有涌泉味如江水每旦辄出双鲤尝以供母膳永平三年察孝廉帝诏曰：大孝入朝凡诸举者一听平之繇是皆拜郎中。
章帝建初七年西巡狩幸长安以中牢祠萧何霍光元和二年东巡狩至沛使使祠故六安郡丞桓谭蒙乡里以为荣。
和帝永元二年十一月有事於十陵遣使者以中牢祠萧何曹参（萧何墓见上注曹参墓在长陵旁道北）。
安帝永初二年刘雄为平原令剧贼平豪等入平原界雄将吏士乘船追之至厌次河与贼合战雄败执雄以矛刺之时小吏所辅前叩头求哀愿以身代雄豪等纵雄而刺辅贯心洞背而死东郡太守捕得豪等具以状上诏书追伤之赐钱二十万除父奉为郎中。
元初中鲜卑数百馀骑寇渔阳太守张显率吏士追出塞遥望虏营烟火急趣之兵马掾严授虑有伏兵苦谏止不听鲜贼入进授不获已前战伏兵发授身被十创殁於阵显拔刃追散兵不能制虏射中显主簿卫福功曹徐咸遽赴之显遂堕马福以身拥蔽虏并杀之朝廷愍授等节诏书褒叹厚加赏赐各除子一人为郎中。
延光三年幸长安以中牢祠萧何曹参霍光桓帝延熹三年武陵蛮寇江陵荆州刺史刘度谒者马睦南郡太守李肃并奔走肃主簿胡爽扣马谏止肃遂杀爽而走帝闻之徵肃弃市度睦减死一等复爽门闾拜家一人为郎中。
王涣为雒阳令以平正居身得宽猛之宜元兴元年病卒民思其德为立祠安阳亭。
延熹八年特诏密县存故太傅卓茂庙雒阳留王涣祠焉。
灵帝中平中陈实子纪字元方遭父忧每哀至辄呕血绝气虽衰服已除而积毁消瘠殆将灭性豫州刺史嘉其至行表上尚书图象百城以励风俗。
</div>
    <div class="pagination">
<a href="册府元龟_page111.html">上一页</a><span>...</span><a href="册府元龟_page107.html">107</a><a href="册府元龟_page108.html">108</a><a href="册府元龟_page109.html">109</a><a href="册府元龟_page110.html">110</a><a href="册府元龟_page111.html">111</a><span class="current-page">112</span><a href="册府元龟_page113.html">113</a><a href="册府元龟_page114.html">114</a><a href="册府元龟_page115.html">115</a><a href="册府元龟_page116.html">116</a><a href="册府元龟_page117.html">117</a><span>...</span><a href="册府元龟_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
