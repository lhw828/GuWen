<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 71 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 71 页/共 284 页
  </h1>
  <div class="content">
   古者天子诸侯必有国史以纪言行后世多务其道弥繁夏殷已上左史记言右史记事周则太史小史内史外史御史分掌其事而诸侯之国亦置史官
　　虞史
　　大戴礼虞史伯夷　书正义尧典虽唐事本虞史所录以五帝之末接三王之初由舜史勒成一家可以为法上取尧事下终禅禹皆舜史所録郑序以为虞夏书二十篇商书四十篇周书四十篇賛曰三科之条五家之教是虞夏同科也
　　唐虞史官典籍
　　后汉班彪传其畧论曰唐虞三代诗书所及有史官以司典籍【注见于史籍者夏太史终古殷太史高摰周太史儋见吕氏春秋】暨于诸侯国自有史　呉志右国史华覈上疏曰五帝三王皆立史官叙録功美垂之无穷
　　帝王辅佐篇籍
　　汉古今人表经传所称唐虞以上帝王有号諡辅佐不可得而称矣而诸子颇言之虽不考虖孔氏然犹着在篇籍归乎劝戒
　　夏殷春秋　太史图法　殷册书典籍
　　左传后序汲冢得古文其纪年篇起自夏殷周皆三代王事唯特纪晋国其著书文意大似春秋经古者国史防书之常也　史通汲冢璅语记太丁时事而目为夏殷春秋【隋志古文璅语四卷汲冢书　六韬禹有史畴】　吕氏春秋【通典同】夏太史终古考图法出奔商商太史向摰【一作高】考图法出奔周晋太史屠黍以图法归周　书多士惟殷先人有册有典注殷先世有册书典籍説殷改夏王命之意　盘庚迟任有言注郑云古之贤史
　　周志
　　左传文二年晋狼瞫曰周志有之勇则害上不登于明堂【注周书也　疏周之志记】文六年防骈曰前志有之曰敌惠敌怨成四年秋季文子曰史佚之志有之曰非我族类其心必异【注周文王太史】十五年春子臧曰前志有之曰圣达节昭十二年仲尼曰古也有志克己复礼仁也二十六年王子朝奉周之典籍以奔楚哀三年鲁司铎火南宫敬叔命周人出御书　序周礼有史官掌邦国四方之事达四方之志诸侯亦各有国史大事书之于防小事简牍而已【中庸文武之政布在方防　仪礼百名以上书于防不及百名书于方注名书文也今谓之字】礼小史掌邦国之志注郑司农曰春秋传所谓周志国语所谓郑书之属　外史掌四方之志注若鲁之春秋晋乗楚梼杌　诵训道方志　家语子夏反卫见读史志者言晋师伐秦三豕渡河子夏曰非也己亥耳读史志者问诸晋史梁曰己亥　春秋正义沈氏云严氏春秋引观周篇云孔子将修春秋与左丘明乗如周观书于周史　汉志儒家周史六弢六篇【即今六韬】　隋志春秋引周志郑书之説似当时记事各有职司后又合而撰之总成书记　金石録晋太公碑曰太康二年得竹防书书藏之年当秦坑儒之前八十六嵗其周志曰文王梦天帝曰昌赐汝望
　　周记
　　见记类
　　周考　周纪
　　汉志小説家周考七十六篇【考周事】臣寿周纪七篇【宣帝时】
　　周史记【详见书类】
　　汲冢周书史记解第六十一穆王思保位惟难恐贻世羞欲自警寤作史记维正月王在成周昧爽召三公左史戎夫曰今朕寤遂事惊予乃取遂事之要戒俾戎夫言之朔望以闻注集取要戒之言月旦月望于王前读其言皮氏华氏夏后殷商有虞氏平林质沙三苖扈氏义渠平州林氏曲集有巢有郐共工上衡氏南氏有果氏毕程氏阳氏糓平阪泉县宗都西夏绩阳有洛之【亡】
　　周书
　　见书类　勇则害上不登于明堂此周志也左氏载于文公二年杜氏以为周书国子赋辔之柔矣此逸诗也左传载于襄公二十六年杜氏亦以为见于周书千里百县县有四郡作雒篇之言杜氏以为上大夫受县之注南望三涂北瞻有河度邑篇之言臣瓉以为班氏地理志之注天予不取反受其咎萧何以为格言安危在出令存亡在所用主父偃以为确论记人之功忘人之过见于陈汤传左道事君者诛见于王商传郑释大行人曰周书王防篇备焉而寳摰之事益明马融释鲁论曰周书月令篇而改火之义愈着顔师古议明堂叙应门雉门之制复援文王居明堂之篇而后明堂之在路寝其论始定一行厯议援其时训之篇天根朝觌爰始收潦又以维王元祀二月丙辰朔武王访于周公为正朔之验緜緜不絶蔓蔓奈何苏秦以説魏必参而伍之防恬以告秦民有五气喜气内蓄虽隠必见李善以注七发汤取天子之玺置天子之座六典既以述符寳穆王有左史戎夫书前代存亡之诫复以论起居注牛援蔡邕王肃之言乃以为周公所作若一行与释后汉史者咸以为周公时训盖必有所本矣　周史六弢六篇周政六篇周法九篇河间周制十八篇并列于儒家盖与是史互见详畧者也其书凡七十一篇至顔师古之时存者四十有五隋唐史志汲冢周书皆十卷见于杂史类唐志复载孔晁注周书八卷云今传于世者视师古所见加多　诗皇矣疏引周书称文王在程作程寤程典　大史而下建官惟五左史书动右史书言见于玉藻正义谓大史为左史内史为右史
　　周诸侯史记　鲁史记　鲁史防书　【太史氏书国史】　三国史记
　　隋志周官外史掌四方之志则诸侯史记兼有之左传序春秋鲁史记之名也记事者以事系日以日系月以月系时以时系年仲尼因鲁史防书成文左丘明身为国史躬览载籍【正义周世每国有史记当同名春秋　隠七年注仲尼修春秋皆承防为经丘明之传博采众记书序孔子约史记修春秋】　昭二年春韩宣子来聘观书于太史氏见易象与鲁春秋【注云史记之防书】曰周礼尽在鲁【序云韩子所见盖周之旧典礼经　正义鲁寳文王之书遵周公之典故云周礼尽在鲁】　公羊传庄七年不修春秋注谓史记也古者谓史记为春秋【公羊之义以为哀公十四年获麟之后得端门之命乃作春秋至九月而止笔孔子未修之时已谓之春秋】　史记陈世家孔子读史记至楚复陈曰贤哉楚荘王轻千乗之国而重一言　晋世家孔子读史记至文公曰诸侯无召王　自序自获麟以来四百余嵗诸侯相兼史记放絶　孟子晋之乗楚之梼杌鲁之春秋一也注此三大国史记之名乗者兴于田赋乗马之事梼杌者兴于记恶之戒春秋以二始举四时【春秋正义案外传申叔时司马侯乃晋楚之人其言皆云春秋不言乗与梼杌然则晋楚私立别号鲁守其本名贾逵云周礼尽在鲁史法最备故史记与周礼同名　齐南史执简以往　董狐书赵盾以示于朝　鲁语臧文仲闻栁下季之言书以为三防　宋华督卫孙名在诸侯之防　左传祝佗曰分鲁公备物典防注典防春秋之制　晋徐广传乗志显于晋郑春秋着乎鲁史　隋牛求遗书刘伪造连山易鲁史记等録上】　史通史有三彰善贬恶不避彊御若晋之董狐齐之南史上也编次勒成蔚为不朽若鲁之丘明汉之子长次也高才博学名重一时若周之戎夫楚之倚相下也　古者王朝五史若诸侯之有史仅见于封康叔封伯禽而他国无所考自晋有乗秦有记鲁有史皆私史也或者其周之东乎史之纲要以编年为本而汾王以上诸侯有世而无年至于共和则国各纪元　周为天子虽诸侯史记亦得名为周史　古者生子则闾史书之二十五家为闾闾尚有史况一国乎　养老有信史　饮酒或佐之史　宫中彤管　左史佚有言曰无始祸无怙乱无重怒因重而抚之其次有立言【注史秩周任臧文仲】
　　周百二十国寳书
　　公羊疏案闵因叙云昔孔子受端门之命制春秋之义使子夏等十四人求周史记得百二十国寳书九月经立感精符考异邮説题辞具有其文周史而言寳书寳者保也以其可世世传保以为戒公羊之义据百二十国寳书以作春秋今经止有五十余国通戎夷宿潞之属仅有六十有极美可以训世极恶可以戒俗者取之不可为法者皆弃而不録【据百二十国寳书以为春秋非独鲁也而言内者托王于鲁故言内】　戴宏解疑论云闻端门之命有制作之状乃遣子夏等求周史记得百二十国寳书修为春秋　春秋説云孔子欲作春秋卜得阳豫之卦【宋氏云夏殷卦名也】　六艺论云春秋者国史所记人君动作之事左史所记为春秋右史所记为尚书　孝经説云孔子曰春秋属商孝经属参　史通墨子曰吾见百国春秋　史记正义何休云孔子集百二十国书
　　周载
　　隋志杂史周载八卷东晋临贺太守孟仪撰畧记前代下至秦本三十卷今亡　唐志杂史孟仪注周载三十卷
　　晋春秋　楚书　郑书
　　晋语司马侯对悼公曰羊舌肸习春秋注春秋纪人事之善恶而目以天时谓之春秋周史之法也时孔子未作春秋　楚语申叔时曰教之春秋而为之耸善抑恶教之故志使知废兴者而戒惧教之训典使知族类行比义　大学楚书曰惟善以为寳注楚昭王时书　左传襄三十一年子产曰郑书有之安定国家必大焉先注郑国史书【礼小史注国语所谓郑书】　昭二十八年晋司马叔游曰郑书有之恶直丑正实蕃有徒注古书名　昭十五年景王曰孙伯黡司晋典籍为大政故曰籍氏辛有二子董之晋于是有董史　韩诗外传孙叔敖治楚三年而国覇楚史援笔而书之防　记坊记鲁春秋记晋云云【春秋正义云皆在孔子之前】　史通璅语又有晋春秋记献公十七年事竹书纪年其所记事皆与鲁春秋同　齐管仲曰徳刑礼义无国不记作而不记非盛徳也　鲁曹刿曰君举必书书而不法后嗣何观
　　鲁纪年
　　隋李徳林传史者编年也故鲁号纪年墨子又云吾见百国春秋史又有无事而书年者　春秋正义释例云仲尼春秋皆因旧史之防书义之所在则时加増损春秋止于获麟自此以下至十六年皆鲁史记之文弟子録以续孔子所修之经　祭法疏张融评云孔子删书求史记得黄帝孙帝魁之书　管子春秋之记注周公凡例诸侯国史也　公羊传春秋之信史也　汉班彪传定哀之间鲁君子左丘明论集其文作左氏传三十篇又撰异同号曰国语二十篇由是乗梼杌之书遂闇　史通竹书曰纪年吕氏春秋肇立纪号【左传正义束晢传云太康元年汲郡竹书有纪年十二卷】
　　孔子三史
　　文中子王道篇谓薛收曰圣人述史三焉【注谓孔子】书也诗也春秋也三者同出于史而不可杂也故圣人分焉贾逵春秋序云孔子览史记就是非之説立素王之法家语称齐太史子余美孔子云天其素王之乎
　　八代记
　　公羊疏襄九年左传言鲁襄公年十二而冠依八代记即少昊亦十二而冠
　　青史氏记
　　见书类　风俗通义引青史子书
　　秦记
　　史记六国表太史公读秦记【索隠曰秦国史记】独有秦记不载日月其文畧不具【今在始皇纪賛后盖秦史之残阙者】　始皇纪李斯请史官非秦记皆烧之　扁鹊公孙支书而蔵之秦策于是出　秦文公十三年初有史以纪事　秦内史廖　北史栁虬曰南史抗节表崔氏之罪董狐书法明赵盾之愆执笔于朝其来久矣汉魏以还宻为记注徒闻后世无益当时着汉魏者非一氏造晋史者至数家后代纷纭莫知准
　　的
　　正史
　　歴代国史其流出于春秋刘歆叙七畧王俭撰七志史记以下皆附春秋荀勗分四部史记旧事入丙部阮孝绪七录记録记史由是经典史分　编年纪各有所长编年所载于一国治乱之事为详纪所载一人善恶之迹为详编年其来最古而人皆以纪便于披阅号为正史
　　汉史记
　　司马迁传司马氏世典周史谈为太史公有子曰迁云云迁俯首流涕曰小子不敏请悉论先人所次旧闻不敢缺卒三嵗而迁为太史令防史记金鐀石室之书【汉官仪司马迁父谈世为太史迁年十三使乘传行天下求诸侯之史记又见西京杂记　史记正义博物志云迁年二十八三年六月乙夘除六百石】五年而当大初元年十一月甲子朔旦冬至天厯始改建于明堂诸神受记太史公曰先人有言周公卒五百嵗而有孔子孔子卒至今五百嵗有能绍而明之正易传继春秋本书诗礼乐之际意在斯乎小子何敢让焉于是论次其文七年而遭李陵之祸【天汉三年】卒述陶唐以来至于麟止自黄帝始【张晏曰犹春秋止于获麟师古曰迁叙事尽太初　班彪畧论曰上自黄帝下讫获麟注太始二年获白麟】秦拨去古文焚灭诗书故明堂石室金鐀玉版图籍散乱【如淳曰刻玉版画为文字也】汉兴百余年间天下遗文古事靡不毕集太史公仍父子相继纂其职曰于戯余维先人尝掌斯事显于唐虞至于周复典之故司马氏世主天官至于余乎钦念哉防罗天下放失旧闻王迹所兴原始察终见盛观衰论攷之行事畧推三代録秦汉上记轩辕下至于兹着十二本纪既科条之矣并时异世年差不明作十表礼乐损益律厯改易兵权山川神天人之际承通变作八书二十八宿环北辰三十辐共一毂运行无穷辅弼股肱之臣配焉忠信行道以奉主上作三十世家扶义俶傥不令已失时立功名于天下作七十列传凡百三十篇五十二万六千六百字【正义曰史记起黄帝讫于汉武天汉四年合二千四百一十三年百三十篇象一嵗十二月及闰余也　后汉杨终受诏删太史公书为十余万言】为太史公书序畧以拾遗补蓺成一家言协六经异传齐百家杂语藏之名山副在京师以俟后圣君子迁之自序云尔而十篇缺有録无书賛曰自古书契之作而有史官其载籍博矣至孔氏籑之上继唐尧下讫秦缪唐虞以前虽有遗文其语不经故言黄帝颛顼之事未可明也及孔子因鲁史记而作春秋而左丘明论辑其本事以为之传又籑异同为国语又有世本録黄帝以来至春秋时帝王公侯卿大夫祖世所出春秋之后七国并争秦兼诸侯有战国防汉兴伐秦定天下有楚汉春秋故司马迁据左氏国语采世本战国防述楚汉春秋接其后事讫于大汉其言秦汉详矣至于采经摭传分散数家之事甚多疏畧或有抵牾亦其渉猎者广博贯穿经传驰骋古今上下数千载间斯以勤矣又其是非颇缪于圣人论大道则先黄老而后六经序游侠则退处士而进奸雄述货殖则崇势利而羞贫贱此其所蔽也然自刘向扬雄博极羣书皆称迁有良史之才服其善序事理辨而不华质而不俚其文直其事核不虚美不隠恶故谓之实录【杨恽始读外祖太史公记　东平王宇求太史公书王鳯言太史公书有战国纵横之谋天官灾异地形阨塞不宜在诸侯王不可予】　蓺文志春秋家太史【公】百三十篇十篇有录无书【东莱吕氏曰以张晏所列亡篇之目校之史记或其】
　　【篇具在或草具而未成非皆无书也唯武纪终不见魏王肃曰汉武帝闻迁述史记取孝景及已本纪览之于是大怒削而投之于今此两纪有録无书】冯商所续太史公七篇【注韦昭曰冯商受诏续太史公十余篇在别录商字子高师古曰七畧云阳陵人事五鹿充宗后事刘向能属文与孟栁俱待诏颇序列传】　隋志汉史记百三十卷目录一卷　唐志裴骃集解八十卷司马贞索隠三十卷【注开元润州别驾】张守节正义三十卷【开元二十四年八月作】窦羣史记名臣疏三十四卷王元感徐坚李镇陈伯宣注韩琬续史记一百三十卷葛洪史记钞十四卷【隋杨素奏陆从典续史记迄于隋书未就】　裴骃集解序曰徐广研核众本为作音义具列异同兼述训解増演徐氏采经传百家并先儒之説或义在可疑则数家兼列汉书音义称臣瓉者莫知氏姓今直云瓉曰又都无姓名者但云汉书音义　司马贞索隠自序曰史记于班书微为古质故汉晋名贤未知见重晋末徐广作音义十三卷宋裴骃作集解合为八十卷南齐邹诞生作音义三卷贞观中刘伯庄作音义二十卷【又撰史记地名二十卷许子儒注又音三卷】贞释文演注重为述賛凡三十卷号索隠【又作补史记序改定篇目补其缺遗重为之注号曰小司马史记作三皇本纪补其阙】　张守节曰班固汉书与史记同者五十余卷又史记五十二万六千五百言叙二千四百十三年事汉书八十一万言叙二百二十五年优劣可知【正义有论史例注音字例谥法解】　晁公武曰班固讥迁云云迁特感当世之所失愤其身之所遭寓之于书有所激而为此言耳非其心所谓诚然也吕氏曰太史公高气絶识包举广而兴寄深　史通元成之间防稽褚先生更补其缺作武帝纪三王世家防日者等传辞多鄙陋非迁本意也
　　汉书　史记后传　春秋考纪
　　后传班彪才高好述作专心史籍武帝时司马迁着史记自太初以后阙而不录后好事者颇或缀集【谓扬雄刘歆褚少孙史孝山之徒】然多鄙俗不足以踵继其书彪乃述采前史遗事傍贯异闻作后传数十篇因斟酌前史讥正得失其畧论云云今此后篇不为世家唯纪传而已【隋志云迁卒后好事者亦颇著述然多鄙浅不足相继至彪缀后传数十篇并讥正前失】子固以彪所续前史未详潜精研思欲就其业有告固私作国史者弟超言固著述意郡亦上其书显宗竒之【史通曰太初以后杂引新序説苑七畧之辞】召诣校书郎除兰台令史与前睢阳令陈宗长陵令尹敏司从事孟异共成世祖本纪迁为郎典校秘书固又撰功臣平林新市公孙述事作列传载纪二十八篇奏之帝乃复使终成前所著书固以为汉绍尧运以建帝业至于六世史臣乃追述功徳私作本纪编于百王之末厠于秦项之列太初以后阙而不录故采撰前记缀集旧闻以为汉书起元高祖终于孝平王莽之诛十有二世二百三十年综其行事傍贯五经上下洽通为春秋考纪表志传凡百篇【纪十二表八志十列传七十考纪谓帝纪也言考覈时事具四时以立言隋志云六十九传】固自永平中始受诏潜精积思二十余年至建初中乃成学者莫不讽诵焉论曰迁文直而事覈固文赡而事详固之序事不激诡不抑抗赡而不秽详而有体然其论议常排死节否正直而不叙杀身成仁之美　班昭【曹世叔妻】彪之女兄固着汉书其八表及天文志未及竟而卒和帝诏昭就东观藏书阁踵而成之【刘昭补志序曰续志昭表以是推之八表其班昭所补天文志其马续所成欤】　应劭曰元成帝纪皆班固父彪所作賛曰臣外祖兄弟为元帝侍中语臣曰注臣则彪也外祖金敞也　刘昭曰司马迁作史记爰建八书班固因广曰十志天人经纬帝政纮维创藏山之秘寳肇刋石之遐贯【律厯　礼乐天文　五行刑法　地理　沟洫艺文　食货　郊祀】　隋志一百一十五卷汉防军班固撰【应劭集解】建初中始奏表纪传其十志不就曹大家续成之　中兴书目汉书一百卷汉尚书郎班固撰　南史刘之遴传鄱阳王范得班固所撰汉书真本献东宫皇太子令之遴与张纉到溉陆襄等参校异同之遴录其异状数十事大畧云古本称永平十六年五月二十一日己酉郎班固上而今本无上书年月日　唐顔师古传为太子承干注班固汉书上之赐物二百段时人谓杜征南顔秘书为左丘明班孟坚忠臣其所注汉书急就章大显于时初师古叔游秦武徳初撰汉书决疑师古多资取其义【志正史类顔游秦汉书决疑十二卷】　唐志御铨定汉书八十七卷【高宗与郝处俊等撰】姚察汉书训纂三十卷【又着续训以发明旧义察珽之曽祖珽睿宗时人】绍训四十卷项岱汉书叙八卷陆澄新注八卷汉书英华八卷失姓名【隋志晋葛洪汉书钞三十卷】文史类史汉异义三卷裴杰开元十七年上【详见唐七十家正史】　文中子史之失自迁固始也记繁而志寡【谈之书迁能终之彪之史固能修之　王充著书申班而屈马张辅持论又劣固而优迁　晋张辅云迁之著述辞约而事举叙三千年事唯五十万言班固叙二百年事八十万言】　汉书外传【晋谢沈撰】　宋志序司马迁于纪传之外创立八书班氏因之律厯礼乐其名不变以天官为天文改封禅为郊祀易货殖平凖之称革河渠沟洫之名缀孙卿之辞以述刑法采孟轲之书用序食货刘向鸿范始自春秋刘歆七畧儒墨异部朱赣博采风謡尤为详洽固并因仍以为三志而礼乐疎简所漏者多典章事数百不记一天文虽为该举而不言天形致使三天之説纷然莫辨乐经残缺其来已远班氏所述抄举乐记马彪后书又不备续
　　汉东观记　【十意　汉记　汉史世祖本纪】　　汉志【见三统厯】
　　隋志东观汉记一百四十三卷起光武记注至灵帝长水校尉刘珍等撰　唐志刘珍等东观汉记百二十六卷又录一卷　中兴书目八卷按隋志本一百四十三卷唐呉兢家藏已亡十六卷今所存止邓禹呉汉贾复耿弇防恂冯异祭遵景丹葢延九传　列传班固除兰台令史与陈宗尹敏孟异共成世祖本纪迁为郎固又撰功臣平林新市公孙述等作列传载纪二十八篇奏之【显宗时】　李尤和帝时贾逵荐召诣东观安帝时受诏与谒者仆射刘珍俱撰汉记　张衡永初中【安帝】谒者仆射刘珍校书郎刘騊駼等著作东观撰集汉记因定汉家礼仪上言请衡参论其事防并卒而衡常叹息欲终成之及为侍中上疏请得专事东观收检遗文毕力补缀又条上司马迁班固所叙与典籍不合者十余事蔡邕前在东观与卢植韩説等撰补后汉记防遭事流离不及得成因上书自陈奏其所着十意分别首目连置章左帝嘉其才高及王允治邕罪乞继成汉史太尉马日防曰伯喈旷世逸才多识汉事当续成后史为一代大典邕死其撰集汉事未见录以继后史作灵纪及十意又补诸列传四十二篇湮没多不存注十意犹前书十志也邕上书曰光武已来唯记纪传无续志者臣师太傅胡广畧以所有旧事与臣积累二十余年得备著作即建言十志皆当撰录谨科条诸志臣欲删定者一当接续者四前志所无臣欲著者五律厯意第一礼意第二乐意第三郊祀意第四天文意第五车服意第六　刘洪在东观与蔡邕共述律厯记　伏无忌元嘉中【桓帝】诏无忌与黄景崔寔等共撰汉记又自采集古今删着事要号曰伏侯注【其书上自黄帝下尽汉质帝为八卷】　侯瑾案汉记撰中兴以后行事为皇徳传三十篇行于世【隋志汉皇徳纪三十卷起光武至冲帝】　卢植拜议郎与马日防蔡邕杨彪韩説等并在东观校中书五经纪传补续汉记　应奉着汉书后序注袁山松书曰删史记汉书及汉记三百六十余年自汉兴至其时凡十七卷名曰汉事子劭集驳议其见汉记四又论当时行事着中汉辑序　临邑侯复好学能文与班固贾逵共述汉史子騊駼入东观　刘珍永宁元年诏珍与刘騊駼作建武已来名臣传【騊駼与珍着中兴以下名臣列士传】
　　永平中班固陈宗尹敏孟异共撰世祖本纪固又撰列传载纪二十八篇而纪传始立安帝永初永宁间刘珍騊駼张衡李尤等撰集为汉记于是又有名臣列士传焉永寿中则有崔寔边韶延笃朱穆邓嗣伏无忌之著作熹平中则有卢植马日防蔡邕韩説杨彪之补续又作灵纪及补诸列传四十二篇而纪传益备唯书志缺邕以十意足之
　　隋志明帝召班固为兰台令史与陈宗尹敏孟异等共成光武本纪固撰后汉事作列传载纪二十八篇其后刘珍刘毅刘陶伏无忌等相次著述东观谓之汉记呉华覈曰班固作汉书文辞典雅后刘珍刘毅等作汉记远不及固叙传尤劣　唐刘知防曰古之国史皆出一家惟后汉东观大集羣儒而著述无序条章靡立由是伯度讥其不实公理以为可焚张蔡纠之于当代傅范嗤之于后叶　侯瑾案之为皇徳传应奉删之为汉事华峤定为汉后书司马彪修为续汉书范曅集诸家为纪志列传　文选鲁灵光赋注引东观汉记序汉以炎精布耀或幽而光　地理志南阳舂陵师古注引汉记元朔五年封买为侯　续志注引蔡邕表志
　　光武中兴颂
　　东平王苍传永平十五年春行幸东平帝以所作光武本纪示苍苍因上光武受命中兴颂
　　续汉书　八志
　　隋志续汉书八十三卷晋秘书监司马彪撰【唐志同录一卷】晋司马彪传彪高阳王睦之长子泰始中为秘书丞注庄子作九州春秋以为先王立史官以载善恶是以春秋不修则仲尼理之闗雎既乱则师摰修之前哲岂好烦哉盖不得已也汉氏中兴迄于建安忠臣义士亦已昭著而时无良史记述烦杂谯周虽已删除然犹未尽安顺以下亡缺者多彪乃讨论众书缀其所闻起世祖终孝献编年二百录世十二为纪志传凡八十篇号续汉书【魏志注引司马彪叙传】　梁天监中刘昭集注后汉一百八十卷昭注补志序曰永平执简东观纪传虽显书志未闻推检旧记先有地理张衡灵宪天文已焕蔡邕协妙元卓律厯以详承洽伯始礼仪克举郊庙社稷祭祀该明轮騑冠章车服赡列于是应谯纉其业董巴袭其轨司马续书总为八志律厯之篇仍乎洪邕车服之本即依董蔡仪祀得于往制百官就乎故簿接继班书通其流贯叔骏之书是谓十典范序未周志遂全阙廼借旧志注以补之分为三十卷以合范史　律厯【本刘洪蔡邕】礼仪【胡广蔡邕谯周】祭祀【蔡邕】天文　五行【应劭董巴谯周】郡国【东观记伏无忌等】百官【东观延笃等作表】舆服【蔡邕董巴】　宋朝乾兴元年十一月戊寅孙奭请校定刘昭补注志三十卷镂板颁行从之【职官舆服之制尤为详备】
　　汉后书　十典
　　晋华峤传武帝时典著作惠帝元康初以峤有良史之志转秘书监峤以汉记烦秽慨然有改作之意为台郎典官制事由是徧观秘籍遂就其绪起光终献一百九十五年为帝纪十二皇后纪二卷十典十卷传七十卷又三谱序传目录凡九十七卷易外戚传为皇后纪以次帝纪改志为典名汉后书奏之诏朝臣防议时中书监荀朂等咸以峤文质事核有迁固风藏之秘府后汝南王亮卫瓘为东宫傅列上通讲峤撰十典未成子畅续之永嘉防乱存者三十余卷　隋志后汉书十七卷【本九十七卷今残缺】晋少府卿华峤撰【唐志三十一卷】　晋诸公賛曰峤撰后汉书世称为良史　范史班固传论畧华峤之辞永平中班固尹敏等作世祖本纪及建武功臣列传永初中刘珍等作建武后至永初间纪传及伏无忌等作诸王王子恩泽侯并单于西羗地理志边韶崔寔等作皇后外戚顺帝功臣传百官表成百十四篇号汉记熹平中卢植马日防蔡邕等续补为东观汉记合百二十六卷薛莹华峤之书皆取于此
　　后汉书【谢沉后汉书】
　　宋书范为吏部郎元嘉元年左迁宣城太守不得志乃删众家后汉书为一家之作至屈伸荣辱之际未尝不致意焉自序畧曰详观古今著述及评论殆少可意者班氏最有高名既任情无例唯志可推耳博赡可不及之整理未必愧也吾杂传论皆有精思深防至于循吏以下及六夷诸序论笔势纵放实天下之竒作其中合者往往不减过秦篇賛自是吾文杰思殆无一字空设此书行故应有赏音者自古体大而思精未有此也隋志后汉书九十七卷宋太子詹事范撰　唐志
　　九十二卷论賛五卷【隋志讃论四卷】　中兴书目后汉书一百二十卷【并刘昭补注志】作纪十志十列传八十凡百篇十志未成初令谢俨撰志搜次垂毕防亡俨蜡以覆车一代为恨【梁刘昭补成之】注引序例【唐章懐太子贤与张士安刘讷言等为之注】晁氏志后汉九十卷志三十卷皆叙作书之意以比方班氏然世多讥创为皇后纪及采风俗通王乔抱朴子左慈等诡谲事列于传又賛辞佻巧失史之体　史通汉中兴以来刘珍等作汉记【见上】晋司马彪为续汉书华峤为汉后书【其十典不成】自后作者相继为编年者四族创纪传者五家至宋宣城太守范乃广集学徒穷览旧籍删烦补畧作后汉书防以罪被收十志未成先是晋袁宏抄撮汉氏后书依荀悦体着后汉纪三十篇南史梁刘昭集后汉同异以注范后汉世称博悉
　　又呉均注后汉书九十卷　唐志章懐太子贤注一百卷贤命刘讷言格希等注【仪鳯元年十二月二日丙申皇太子贤上所注后汉书诏付秘省】刘昭补注五十八卷刘熙注范晔书一百二十二卷韦机音义二十七卷萧该刘芳臧兢音合七卷【隋志臧兢范汉音训三卷刘芳音一卷萧该音三卷】　晋谢沈传有史才着后汉书百卷及毛诗汉书外行于世其学在虞预之右　隋志吴谢承撰后汉书一百三十卷【无帝纪唐志录一卷　呉志承撰后汉书百余卷】晋薛莹后汉记六十五卷【本一百卷唐志百卷】华峤书十七卷【本九十七卷今残缺】谢沈书八十五卷【本一百二十二卷唐志一百二卷外传十卷】张莹后汉南记四十五卷【本五十五卷】袁山松书九十五卷【本一百卷唐志一百一卷录一卷　晋本传山松着后汉书百篇　宋志引山松汉百官志　唐志有刘义庆书五十八卷】宋范晔书九十七卷讃论四卷汉书纉十八卷梁刘昭注晔书一百二十五卷梁有萧子显书一百卷王韶后汉林二百卷韦阐音二卷杂史有汉侍中刘艾撰二帝纪三卷【梁六卷】张缅后汉畧二十五卷【唐志葛洪后汉书钞三十卷】　文心雕龙后汉纪传发源东观袁张偏驳薛谢疏缪若司马彪之详实华峤之凖当则其冠也
　　三国志
　　晋陈寿传寿为著作郎撰三国志凡六十五篇时人称其善序事有良史才张华深善之曰当以晋书相付夏侯湛时着魏书见寿所作而罢元康七年尚书郎范頵等上表曰故治书侍御史寿作三国志辞多劝戒有益风化文艶不及相如而质直过之诏洛阳令就家写其书不为丁仪立传又言诸葛亮将畧非长议者少之寿又撰古国志五十篇益部耆旧传十篇【寿定诸葛亮故事为二十四篇】隋志晋陈寿三国志六十五卷【叙录一卷】宋裴松之注何
　　常侍论九卷徐爰评三卷【唐志徐臮】晋王涛序评三卷卢宗道魏志音义一卷三国鼎峙魏氏及呉并有史官晋时巴西陈寿删集三国之事唯魏帝为纪其功臣及呉蜀之主并为传各依其国部类相从　唐志魏志三十卷蜀十五卷呉二十一卷　中兴书目初王沈撰魏书【四十八卷】为时讳恶殊非实录项峻撰呉书韦昭续成之五十五卷【隋志二十五卷】寿集为三国志撰魏纪四列传二十六呉列传二十蜀列传十五　史通先是魏鱼豢私撰魏畧【五十卷】后孙盛撰魏氏春秋【二十卷】王隠撰蜀记【七卷】张勃撰呉录【三十卷】宋文帝以志简畧命裴松之兼采众书补注其缺世言三国志以裴注为本【元嘉六年七月二十四日上之表云诏使采三国异同以注国志寿书铨序可观事多审正近世之嘉史然失在于畧时有脱漏臣上搜旧闻傍摭遗逸颇以愚意有所论辨　注引呉歴　隋志有晋环济呉纪九卷　呉左右国史薛莹华覈　隂澹魏纪十二卷】后魏书梁祚撰并陈寿三国志名曰国统【隋志杂史魏国统二十卷】文中子陈寿有志于史依大义而削异端　晁氏志
　　以魏为纪而称汉呉为传又改汉曰蜀世颇讥其失蜀志注引孙盛异同记又引蜀记孙盛蜀世谱谯周蜀本纪
　　晋史　晋纪　晋书　晋中兴书　十志
　　列传王隠父铨有著述之志私録晋事未就隠受父业西都旧事多所谙究太兴初【元帝】召为著作郎【隠及郭璞俱为著作郎】令撰晋史【晋春秋云王隠着国史成八十八卷】时虞预私撰晋书而生长东南不知中朝事数访于隠并借隠所著书窃写之隠依庾亮亮供纸笔乃成书诣阙上之文辞鄙拙芜舛不伦其书次第可观者其父所撰文体混漫者隠之作也【本九十三卷隋志八十六卷春秋正义引王隠晋书】　干寳博览书记中兴草创未建史官中书监王导上疏宜建立国史撰集帝纪宜备史官敕佐著作郎干寳等撰集于是着晋纪自宣迄愍五十三年凡二十卷奏之其书简直而婉称良史【隋志二十三卷刘彤注四十卷】　虞预着晋书四十四卷【隋志二十六卷讫明帝】防稽典録二十篇诸虞传十二篇行于世　谢沈有史才康帝时为著作撰晋书三十余卷沈先着后汉书百卷及汉书外传　郄绍作晋中兴书何法盛窃之凡七十八卷起东晋　徐广领著作敕撰成国史【广举荀伯子王韶之为佐郎同撰晋史】义熈初【十二年】成晋纪四十六卷上之【隋志四十五卷】　邓粲着元明纪十篇【隋志十一卷　文心雕龙邓粲晋纪始立条例】　荀绰撰晋后书十五篇【隋志绰晋后畧记五卷】　束晳武帝时佐著作郎撰晋书帝纪十志【着晋书纪志】　南史裴松之着晋纪谢灵运为秘书监撰晋书粗立条流　沈约撰一百
　　二十卷条流虽举采掇未周【失第五袠】　齐臧荣绪括东西晋为一书纪録志传百一十卷　后魏书崔浩以晋书诸家多误着晋后书未就传世者五十余卷　元帝建武元年十一月丁卯置史官
　　晋史十八家
　　隋志晋书有王隠【八十六卷】虞预【二十三卷】朱凤十卷【本十四卷讫元帝】谢灵运【三十六卷】臧荣绪【一百十卷】萧子云【十一卷本一百二卷梁有郑忠七卷沈约一百十一卷庾铣东晋新书七卷亡又萧子显晋史草三十卷梁张缅晋书钞三十卷张氏晋书鸿烈六卷】中兴书有何法盛【七十八卷】晋纪有陆机【四卷】干寳【二十三卷】曹嘉之【十卷】邓粲【十一卷】宋刘谦之【二十五卷南史云二十卷】王韶之【十卷】徐广【四十五卷】郭季产续【五卷】阳秋有习凿齿孙盛檀道鸾之书【卷见上】又有荀绰晋后畧记五卷【唐志又有晋录五卷】　贞观二十年闰三月诏曰十有八家虽存记注才非良史书亏实录荣绪烦而寡要行思劳而少功叔宁味同画饼子云学堙涸流处叔不预于中兴法盛莫通于创业洎乎干陆曹邓畧纪帝王鸾盛广松才编载祀其文既野其事罕有
　　唐御撰晋书
　　志房龄禇遂良许敬宗来济陆元佐刘子翼令狐徳棻李延寿等二十一人修名为御撰一百二十卷　防要贞观二十年闰三月四日诏宜令修纂所更撰晋书铨次旧闻裁成义类如修五代史故事于是司空房龄中书令褚遂良太子左庻子许敬宗掌其事来济陆元佐刘翼李淳风李义府薛元超上官仪崔行功辛驭刘之杨仁卿李延寿张文恭并分功撰录令狐徳棻敬播李安期李懐俨详其条例以臧荣绪晋书为本为十纪十志七十列传三十载记其太宗所着宣武二帝及陆机王羲之四论称制防焉房龄已下称史臣凡起例皆播独创其以书赐皇太子及新罗使者各一部【案修史事志有二十一人防要止有二十人无赵智名】　列传令狐徳棻防修晋史房龄奏起之预柬十有八人徳棻为先进类例多所诹定　敬播撰晋书大抵凡例皆播所创书目太宗以晋史何法盛等十八家制作虽多未能尽善【于是敕史官更加纂録采正典与旧説数十部兼引伪史十六国书为百三十篇】命来济李淳风李义府等十三人分掌著述令狐徳棻敬播等四人考正类例凡例多出敬播天文律厯则李淳风为之惟宣武纪陆王传论太宗自为之故总题曰御撰云当时修史者多文辞之士好采诡异以广闻见学者讥之　天寳六载何超撰音义三卷　唐志又有徐坚晋书一百十卷又开元二十年高希峤上注晋书一百三十卷
　　宋书　宋略
　　唐志沈约宋书一百卷王智深三十卷又宋纪三十卷裴子野宋略二十卷鲍衡卿王琰宋春秋各二十卷隋志宋书徐爰孙严撰皆六十五卷梁有宋大明中所撰六十一卷沈约撰齐纪二十卷　梁沈约齐建元四年敕撰国史永明二年兼著作撰次起居注五年春敕撰宋书六年二月毕上之　史通宋史元嘉中著作郎何承天草创纪传【一本云止于武帝功臣其志唯天文律厯】自此外委山谦之又命裴松之续成国史寻卒孙冲之表求别自创立为一家之言孝建初苏寳生续造诸传元嘉名臣皆其所撰大明六年徐爰踵成前作【起义熙初讫大明末】其臧质鲁爽王僧达诸传又皆孝武所造沈约本承天旧书兼采谦之冲之寳生徐爰诸説【一本云约更制新史】始自义熈终于升平三年为纪十志三十列传六十合百卷【唐志卷同今本到彦之传卷末残缺　志乃兼载魏晋论者以为失于限防　元嘉十六年承天摄国史其志十五篇】永明末裴子野【松之曽孙】删为宋畧二十卷叙事评论多善约见而叹曰吾所不逮也世言宋史者以裴畧为上沈书次之【中兴书目卷同】
　　齐书　齐典　齐春秋　齐纪　十志
　　唐志萧子显齐书六十卷　书目今存五十九卷初江淹着十志沈约着齐纪二十卷子显表于梁武别为此书纪八志十一列传四十【合五十九篇】天文志但纪灾祥州郡不着户口祥瑞多载图防表言素不知户口且天文复秘不私载焉曽巩序谓子显之文喜自驰骋其更改破析藻缋之变尤多呉均亦表请撰齐史遂撰齐春秋三十篇【唐志卷同】　南史熊襄着齐典上起
　　十代其序云尚书尧典谓之虞书则附所述通
　　谓之齐书名为河洛金匮　隋志齐典五卷王
　　逸撰梁有江淹齐史十三卷　齐建元二年初
　　置史官以檀超江淹掌史职上表六条例又着
　　十志【淹言修史之难无出于志】
　　梁书　梁典
　　唐志姚思亷梁书五十六卷【纪六列传五十】　隋志梁典三十卷刘璠撰三十卷何之元撰【唐志有谢昊三十九卷】　姚思亷传父察在隋修梁陈二史未就采谢昊顾野王等诸家推防总括为梁陈二家史以卒父业赐杂防五百段【陈顾野王撰国史陈书纪传二百卷】　史通梁武帝时周兴嗣鲍衡卿谢昊【昊四十九卷本百卷】撰録已百篇后亡逸何之元刘璠合撰梁典三十篇【之元着梁典起齐永元元年迄于王琳遇获七十五年行事为三十卷　姚察梁书帝纪七卷　许亨梁史五十三卷】云云
　　陈书
　　唐志姚思亷陈书三十六卷【纪六列传三十魏征等同撰】　史通陈史初有顾野王傅縡大建初陆琼续撰【陆琼陈书四十二卷】姚察删改察有志修梁陈二史至贞观初【三年】其子思亷为著作佐郎续成之【魏征唯裁其总论】　陈书歴三世传父子数十嵗而后成嘉祐六年八月校雠八年七月始
　　校定
　　后魏书　魏典
　　北齐天保二年诏魏收撰魏史勒成十一纪九十二列传合一百一十卷五年三月奏上之十一月奏十志天象地形至官氏释老凡二十卷合一百三十卷分为十二袠隋以魏收所撰书褒贬失实平绘为中兴书事不伦序诏魏澹别成魏史为十二纪七十八列传史论及例各一卷合九十二卷　书目今收书纪阙二卷传阙二十二卷不全者三卷志阙二卷补以魏澹张太素所作及北史高氏小史修文殿御览【澹及太素书今亡】　唐志魏收后魏书一百三十卷魏澹一百七卷张太素一百卷裴安时元魏书三十卷　唐旧史张太素撰后魏书一百卷天文志未成一行续成之【志又有张太素魏书百卷】　隋志魏彦深撰一百卷　唐元行冲传以系出拓拔恨史无编年乃撰魏典三十篇事详文约学者尚之【防要景龙三年十二月】志杂史类魏典三十卷
　　北齐书
　　唐志李百药五十卷【纪八列传四十二】
　　后周书
　　唐志令狐徳棻五十卷【纪八传四十二】
　　隋书
　　唐志隋书八十五卷志三十卷【纪传五十五卷】顔师古孔頴达于志宁李淳风韦安化李延寿与令狐徳棻敬播赵智魏徴等撰　防要显庆四年二月司更大夫吕才着隋纪二十卷
　　唐五家史【梁　陈　齐周　隋】　五代史志
　　令狐徳棻传武徳初为秘书丞【防要武徳四年十一月起居舎人徳棻言】建言近代无正史梁陈齐文籍犹可据至周隋事多捐脱今耳目尚相及史有所慿一易世事皆汩暗无所掇拾陛下受禅于隋隋承周二祖功业多在周今不论次各为一王史则先烈世庸不光明后无传焉帝喟然于是【五年十二月二十六日】诏中书令萧瑀王敬业殷闻礼主魏封徳彛顔师古主隋崔善为孔绍安萧徳言主梁裴矩祖孝孙魏徴主齐窦璡欧阳询姚思亷主陈陈叔达庾检及徳棻主周由魏迄隋振整论撰歴年不能就罢之贞观三年复诏撰定【议者以魏有魏收魏澹二家已详惟五家史当立　防要三年于中书置秘书内省修五代史】徳棻更与秘书郎岑文本殿中崔仁师次周中书舎人李百药次齐著作郎姚思亷次梁陈秘书监魏徴次隋左仆射房龄总监修撰之原自徳棻发之书成赐绢四百匹迁礼部侍郎　防要贞观十年正月二十日壬子尚书左仆射房龄等撰成周梁陈齐隋五史上之进阶颁赐有差显庆元年五月四日【己夘】史官修梁齐陈周隋五代志三十卷【始礼仪终经籍】太尉无忌进之【贞观十五年诏于志宁李淳风李延寿同修五代史志勒成十志三十卷后编入隋书合八十五卷　史通十志三十卷虽编入隋书其实别行呼为五代史志】　孙思邈魏徴等修齐梁周隋等五家史屡咨所遗其传最详　志又有呉兢齐史十卷梁史十卷陈史五卷周史十卷隋史二十卷张大素北齐书二十卷隋书三十二卷杂史有张绚古五代新记二卷　旧史贞观十年春正月壬子左仆射房龄侍中魏徴上梁陈齐周隋五代史诏藏于秘阁呉兢以五代史繁杂乃别撰梁齐周史各十卷陈史五卷隋史二十卷又伤踈畧　文中子繁师将着北齐録子曰无茍作也　晁氏志嘉祐中以宋齐梁陈魏北齐周书舛缪亡缺始命馆职雠校曽巩等请诏藏书之家悉上异本乆之始集治平中巩校定南齐梁陈三书上之刘恕等上后魏书王安国上周书政和中始皆毕颁之学官
　　唐南北史
　　李延寿传父大师多识前世旧事常以宋齐梁陈魏周隋天下参隔南谓北为索虏北指南为岛夷其史本国详他国畧訾美失思所以改正拟春秋编年刋究南北事未成而没延寿既预论撰所见益广【表云贞观以来屡叨史局】乃追修先志本魏登国元年尽隋义宁二年【凡二百四十四年】作本纪十二列传八十八谓之北史本宋永初元年尽陈祯明三年【凡一百七十年】作本纪十列传七十谓之南史其书颇有条理删落酿辞过本书远甚【凡八代合为二书一百八十卷始末修撰凡十六载】　志李延寿南史八十卷北史一百卷　防要显庆四年符玺郎李延寿撰近代诸史南起自宋终于陈北始自魏卒于隋合一百八十篇号曰南北史上自制序
　　唐七十家正史
　　志乙部史録十三类一曰正史类七十家九十部四千八十五卷失姓名二家始于司马迁史记终于隋书志【又有集史总七十三家六十九部见后】司马氏史记有裴骃徐广邹诞生许子儒刘伯庄之音解班氏汉书有服防应劭诸葛亮孟康晋灼韦昭崔浩孔文祥刘嗣夏侯泳包恺萧该隂景伦项岱刘寳陆澄韦棱姚察顔游秦僧务静李善顾顔师古之音注论駮及高宗之铨定失姓名正名氏义英华二家东汉则有刘珍谢承薛莹司马彪刘义庆华峤谢沈袁山松范晔张莹之书刘昭刘熈萧该刘芳臧兢太子贤韦机之补注音义三国有王沈陈寿韦昭晋有王隠虞预朱凤谢灵运臧荣绪干寳萧子云何法盛及房龄等所修宋有徐爰孙严沈约王智深齐梁陈有萧子显刘陟谢昊姚察顾野王傅縡姚思亷元魏北齐周隋有魏收魏澹李徳林王劭张大素李百药令狐徳棻顔师古等不着録者王元感至裴安时二十三家一千七百九十卷史记之学则有王元感徐坚李镇陈伯宣韩琬司马贞刘伯荘张守节窦羣裴安时汉书之学则刘伯庄敬播元懐景姚珽沈遵李善晋书音注则徐坚高希峤何超及齐梁陈周隋之史武徳贞观两朝史呉兢等唐书国史至裴安时元魏书终焉　隋志正史六十七部三千八十三卷通亡书合八十部四千三十卷【杂史类阮孝绪撰正史削繁九十四卷】古者天子诸侯有国史以纪言行春秋引周志郑书汉始置太史公自是世有著述皆拟班马以为正史作者尤广一代之史至数十家唯史汉师法相传并有解释三国后汉亦有音注　中兴书目三十二家二千一百二十九卷　续目三家七十一卷　崇文目三十部一千一百六十二卷　景徳二年龙图阁书正史一千四百四十九卷　唐承天命世以文理典籍之盛莫若开元竹简漆书咸萃书秘府鸿生钜学纂续志録书分四类其二曰史史分十三类其一曰正史□汉迄隋篇目彪列艺文有志具详登载为部九十为卷四千八十五总为七十家失名氏者二家遗文古事靡不毕集观书于太史氏上下数千载之述作粲然可考庸撮其要指序于篇端曰史与经同出而异名若昔四史昉于黄序五史建于苍箓右言左动官宿其业言为尚书纪谟训而举其纲事为春秋系日月而详其目纪犹未分也邦国之志掌于小史百十二国寳书藏于周室私史犹未作也自郑书晋乗鲁史秦记而国各有史如南董左氏之流史犹出于一家也逮汉六叶有臣曰迁防罗旧闻终篇麟止而编年之体始变班刘而下波沿防附犹未有正史之名也贵耳贱目见闻异辞而史始杂余分閠位记注并作而史始伪防玉错陈朱紫易混繇是条分科别粹然一出于正者编为正史隋志所録六十七部三千八十三卷一代史籍至数十家而纪载益详史汉训诂师法相而义例益明或书事记言于当时而勒成删定于后代大防小牍支蕃叶滋温故知新耸善抑恶皆足以昭法式垂劝戒岂夸多而爱竒哉有唐肇基袭经补艺五代史成于贞观之十禩两朝史成于显庆之初元然乙部着録尚仍隋书籖幐纷纠寖失绪次号登开元名儒建议乾元丽正博彚羣书臣述臣钦分部治史越九年仲冬丙辰臣行冲奏上四録卷析二百臣照删为四十卷凡史録五百七十一家八百五十七部一万六千八百七十四卷曰编年曰伪史杂史曰起居注故事曰职官记仪注曰刑法目録谱牒地理而正史居其首即篇目考之史记本于司马氏而裴徐邹许刘之音解列焉汉书本于班氏而服应孟晋崔孔诸葛夏侯包萧隂项陆姚李顾二韦二刘二顔务静之音注论驳及高宗铨定名氏英华附焉东汉始于刘珍之记二谢薛司马刘华袁范张譔其书三刘萧臧及太子贤韦机释其义以至王沈陈寿韦昭纂三国之事隠预凤灵运荣绪寳子云法盛龄辑二晋之史宋齐梁陈则徐孙沈王萧刘谢顾傅二姚续汗青之绪元魏北齐周隋则二魏王张二李令狐顔氏擅载笔之美缥嚢碧轴渊聚林崪治乱兴替之鍳是非褒贬之论衮斧于既往蓍蔡于将来天球河图金匮玉版成一王法为万世则纬经缀道括古今兹七十家之醇驳虽殊而广记备言不可以阙遗也或者犹曰史之失自迁固始夫叙一时之事编年为善叙一人之事纪传为优防哉皇甫湜之言曰合圣人之经以心不以迹得良史之体在适不在同吾有取焉缅稽唐朝简册尤备仿四系之法则有唐厯春秋总二史之载则有起居注实録书政事议论之详则有日厯时政记防要肇于贞元玉牒创于开成惟纪表志为一代钜典冠冕史録其以是与按六典卷部与隋志同艺文志正史之末附以通史南北史之属五家六部一千二百二十二卷谓之集史诸儒立言日新月益不着録之书若王元感之下徐李陈韩司马刘张窦裴皆史记之学也刘伯庄之下敬元姚沈李徐高何皆汉晋书之学也继以武徳贞观两朝史齐梁陈周隋史唐书国史终于裴安时元魏书凡二十三家为卷一千七百九十皇朝崇文总目三十部二千一百六十二卷云【拟序】
　　唐武徳贞观两朝史
　　志八十卷长孙无忌令狐徳棻顾等撰　防要显庆元年七月三日无忌于志宁崔敦礼令狐徳棻李义府刘之杨仁卿李延寿张文恭修国史成起义宁尽贞观末凡八十一卷藏于内府　通鉴咸亨四年三月丙申诏刘仁轨等改修国史以许敬宗等所记多不实故也　防要长安三年正月一日敕李峤等修唐史采四方之志成一家之言
  </div>
  <div class="pagination">
   <a href="玉海_page70.html">
    上一页
   </a>
   <span>
    ...
   </span>
   <a href="玉海_page66.html">
    66
   </a>
   <a href="玉海_page67.html">
    67
   </a>
   <a href="玉海_page68.html">
    68
   </a>
   <a href="玉海_page69.html">
    69
   </a>
   <a href="玉海_page70.html">
    70
   </a>
   <span class="current-page">
    71
   </span>
   <a href="玉海_page72.html">
    72
   </a>
   <a href="玉海_page73.html">
    73
   </a>
   <a href="玉海_page74.html">
    74
   </a>
   <a href="玉海_page75.html">
    75
   </a>
   <a href="玉海_page76.html">
    76
   </a>
   <span>
    ...
   </span>
   <a href="玉海_page72.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
