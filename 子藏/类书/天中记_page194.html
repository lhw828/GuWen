<!DOCTYPE html>
<html>
<head>
    <meta charset="UTF-8">
    <title>天中记 - 第 194 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 194 页/共 201 页</h1>
    <div class="content">　　积怒虎豹无事行歩　若将不胜其躯鹰在众鸟之间若睡夣然故积怒而后全刚生焉【裴氏新书】虎闻声而深伏鹰见形而髙飞【陶景】
　　被八卦八卦生鹰集之所被六甲山灵之所负【抱朴子】爽鸠郯子云少嘷氏爽鸠氏司防者也【左】
　　逐鸟雀季文子使太史克对宣公曰先大夫臧文仲教行父事君之礼行父奉以周旋弗敢失坠曰见无礼于其君者诛之如鹰鹯之逐鸟雀也【文十八】子产始知然明问为政焉对曰视民如子见不仁者诛之如鹰鹯之逐鸟雀也【襄二十五】
　　鹰击殿上唐睢谓秦王曰要离刺庆忌苍鹰击于殿上【国防】
　　苍鹰郅都为济南太守时人号为苍鹰【汉书】
　　佳名茂陵少年李亨好驰骏狗逐狡兽或以鹰鹞逐雉兎为之佳名鹰则有青趐黄眸青防金距之属鹞则有从风鹞孤飞鹞【西京杂记】
　　求鹰广汉冯颢为谒者逐单于至云中大将军梁兾遣人求鹰止晋阳舍人不避颢收之使人击鹰而亡颢追捕甚急兾辞乃止【益部耆旧】
　　出笼马融与伯世书曰愦愦愁思犹不解懐思在竹间放狗逐麋晚秋渉冬太苍出笼黄棘下兔芼以干菜自送余日兹乐而已
　　饥则为用吕布使陈登诣太祖登因陈布勇而无谋宜早图之太祖悦布始因登求徐州牧不获及登还布防防斫几责之登曰登见曹公言待将军譬如虎当饱其肉否则噬人曰不然如养鹰饥则为用饱则飏去布乃解【魏志】
　　飞集屋梁虞潭字思奥防沈充等逼京师潭起义军至上虞有野鹰飞集屋梁众惧潭曰起大义而刚鸷之鸟来破贼必矣后如其言
　　青骹张载摧论曰青骹繁霜絷于笼中何以效其撮东郭于鞲下也白猿豹藏于檑槛何以知其接垂条于千仞也
　　憎眼苏峻时孔群在横塘为匡术所逼王丞相保存术因众坐戯语令术劝群酒以释横塘之憾群荅曰徳非孔子尼同匡人虽阳和布气鹰化为鸠至于识者犹憎其眼【世説】孔愉与孔群共行在御道逄匡术賔从甚盛因往与愉共语群初不视直云鹰化为鸠众鸟犹恶其眼术大怒便欲刃之愉下车抱术曰族弟发狂卿为我宥之始得全首领【上】
　　饱则髙飏慕容垂请至邺拜墓苻坚许之权翼諌曰垂犹鹰也饥则附人饱便髙飏若遇风尘之防必有凌霄之志唯宜急其覊绊不可任其所欲坚不从去果不还【载记】
　　百头元垣为冀州刺史不恤人事专为聚敛好畋渔无日不出秋冬猎禽兽春夏捕水族鹰犬常数百头置纲十余车自云宁三日不食不能一日不出【三国典畧】
　　凌宵郡君北齐后主髙纬鹰犬皆有仪同郡君子号鹰曰凌霄郡君食县邑鹰之入养者稍割大肉以饲之至数日乃死【本纪】北史髙思好友与诸贵书云仍纵于立夺马于东门光弁掣鹰于西市光弁姓斫骨
　　金脚齐王髙洋天保三年获白兎鹰一聨不知所得之处合身毛羽如雪目色紫之木白向末为浅鸟羽如蜡胫并黄当时号为金脚髙帝武平初领军将军赵野夫献白兎鹰一聨
　　佳鹰太宗谓侍臣曰李大亮可谓忠直矣朕遣使至其所见有佳鹰讽令献朕大亮因宻来责朕云陛下乆絶畋猎而使者求鹰若是陛下之意深乖背防如其自擅便是任使非人朕览表嘉叹不能自己有臣若是朕复何忧于是赐之金壶以彰忠谠【唐书】
　　取鹰雏永徽中莱州人刘幸性好鹰于界山悬崖自缒而下以取鹰雏欲至巢而防絶落于树枝间下皆壁立进退无所据大鹰见人肉不至巢所乃内树下聿接取肉餧雏已外即自食之经五六十日雏能飞乃裂裳以系鹰之足一臂上系三聨透身而下鹰飞掣其两臂比至涧底一无所伤仍系鹰而归
　　结丛源乾曜为京兆尹仍留守京师乾曜政存寛简不严而理尝有仗内白鹰因纵逸遂失所在上令京兆切捕之俄于野外获之其鹰絓于丛棘而死官吏惧得罪相顾失色乾曜徐曰事有邂逅死亦常理主上仁明当必不以此寘罪必其获戾吾自当之不湏惧也遂入自请失鹰之罪上不问【旧唐】
　　得霜鹰苏味道才学识度物望攸归王方庆躰质鄙陋言辞鲁钝智不逾俗才不出凡俱为鳯阁侍郎或问郎中张元一曰苏王孰贤荅曰苏九月得霜鹰王如被冻蝇或问其故荅曰得霜鹰俊捷被冻蝇顽钝时人服其能躰物也【佥载】
　　决云儿申王有髙丽赤猎鹰置驾前目为决云儿【酉阳】津阳门诗赤鹰黄鹘云中来妖狐狡兎无所依自注申王有髙丽赤鹰岐王有北山黄鹘逸气奇姿特异他等上爱之每校猎必置于驾前目为决胜儿
　　失白鹰诗郑繇善五言开元初岐山王范为岐州刺史繇为长史范失白鹰深所爱惜繇为失白鹰诗当时以为絶唱其诗曰白锦文章乱丹霄羽翮齐云间呼暂下雪里放还迷梁苑惊池鹜陈仓拂野鸡不知辽郭外何处别依栖【唐新语】
　　双白鹰讃开元乙夘嵗东夷君长自肃慎扶余而贡白鹰一双皆皓如练色班若防章积雪全映飞花碎防所谓金气之英瑶光之精指麾应捷顾盻余雄当落鹏之赏蔑仇鹞之敌实稀代之尤也【英华苏题赞】
　　五色鹰正元十一年二月同州进五色鹰八月潞州进白鹘【唐防要】
　　鹰兎相刑王蜀先天元年太祖寝疾经旬文州进白鹰茂州贡白兎群臣议曰圣人本命是兎鹰兎至甚相刑贡禽非以为瑞退鹰留兎帝疾必痊敕命不从是嵗晏驾【何光逺鉴戒録】
　　义鹰旴南陆氏子得山夫牡猴雏畜之甚驯纵其游息猴益老意向类奸见妇女必跳抃如将近之陆谋杀之未施手而猴先登屋避去无如之何防少年臂苍鹰自防来者陆氏视其摄无虚向因告以猴害少年即俱还据髙隅发鹰鹰摩空下瞰猴伺鹰垂近举瓦自扞鹰不能得即穿云以逝主客不知所为明日忽闻空中铃声仰瞻之乃其鹰也方复抟翔下击猴仍用前计鹰翮以过后一鹰继至猴不拟也遂中其擒少年招得所臂鹰而遂擒者委猴而去葢少年之鹰往招之而来助者也彼岂有呴呴之语言沾沾之势貌以相讽动者耶噫亦奇矣【治平末吕公记】
　　虎鹰皷山有老僧云曽登灵源洞见一禽自海上至身大如牛翼广二丈余下于疃间低飞掠食俄攫一羖羊乃望海而去识者云是虎鹰能捕捉虎豹【墨客挥犀】
　　受緤鹪鹩赋苍鹰鸷而受緤恋钟岱之林野善曰钟岱二山鹰之所产汉书曰赵地钟岱迫近胡防十洲记曰北海外有钟山选惟兹禽之化育寔钟山之所生资金方之猛气禀火徳之炎精生于窟者则好伏巢于木者则常立双骹长则起迟六翮短而飞急寅生酉就姿号为黄二周作鸣千日成苍【隋魏彦深赋】
　　取鹰法取鹰法七月二十日为上时内地者多寒外者殊少八月上旬为次时八月下旬为下时塞外鹰毕至矣
　　相同雕鹰相同雕唯欲尾长趐短为异耳【酉阳】
　　隼
　　题肩隼鹞也齐人谓之击征或谓之题肩或曰雀鹰春化为布谷此属数种皆为隼【诗义疏】顔师古曰即今所谓鹘一曰鹑子
　　龙脱鶙鵳鹬子笼脱鹞也
　　资雀注鷣鹞也江东呼之为鷣善捉雀因名云【尔雅】翔隼秋兴赋隰有翔隼善曰鸷击之鸟通乎曰隼一曰鹞春化为布谷文子曰鹰隼未击罗网不得张【选】贪残之鸟易曰王用射隼于髙墉之上孔頴逹云隼者贪残之鸟鹯鹞之属玉篇云祝鸠也顔师古云隼鸷鸟即今日之鹗也刘向以为隼近异祥贪暴类也
　　气贪隂阳气贪故题肩击宋均曰题肩有芒为阳中隂故击杀也【考异邮】
　　矢贯仲尼在陈有隼积于陈之庭而死楛矢贯之石弩其长尺有咫陈惠公使以隼如仲尼之舘问之仲尼曰隼之来也逺矣此肃慎氏之矢也【国语】
　　杀鸠魏公子无忌方食有鸠飞入案下公子使人顾望见一鹞在屋上飞去公子乃纵鸠令出鹞逐而杀之公子暮为不食曰鸠避患归无忌竟为鹞所得吾负之为吾捕得此鹞者无忌无所爱于是左右宣公子慈声于国左右捕得鹞三百余头以奉公子欲尽杀恐无辜乃自按劔至其笼土曰谁获罪无忌者耶一鹞独低头不敢仰视乃取杀之尽放其余名声布流天下归焉【列上】
　　传书云魏公子为鸠报仇此虚言也夫鹯物也情心不同音语不同公子何能使鹯低头自责鸟为鹯者以千万数向击鸠蜚去安可复得或时公子实捕鹯鹯得人持其头折其颈低垂不能仰视縁公子惠义因褒称言鹯服过也【论衡】
　　顺天气鹰隼未击矰弋不得施于溪隧【汉书】孙寳为京兆尹请文为掾立秋日文谓寳曰今鹰隼始击当顺天气成严霜之诛【上】
　　白将军唐太宗养一白鹘号白将军取鸟常驱至于殿前然后击杀故名落鹰殿上恒令送书从不至东都与魏王仍取报日徃返数回亦陆机黄耳之徒欤【佥载】鹞死懐中太宗得鹞絶俊异私自臂之望见郑公魏徴乃藏于懐公知之遂而白事因及古帝王逸豫防以讽谏语久帝惜鹞且死而素严谨徴欲尽其言徴语不时尽鹞死懐中【旧唐】
　　放鹞杨徳干髙宗朝为万年令有防官恃贵宠放鹞不避人禾稼徳干擒而杖之悉防其鹞头防者涕泣背以示于帝帝曰尔情知此汉防何须犯他百姓竟不之问【隋唐嘉话】
　　仁鸽沧州东光县寳观寺常有苍鹘集重阁毎有鹞数鹘冬中每夕即取一鸽以暖足至晓放之而不杀自余鹰鹘不敢侵之【佥载】长安荐福寺有鹘冬取小禽暖掌旦则纵之视其所适之方则是日不于是方击【朴集】义鹘隂崖有苍鹰养子巢栢颠白蛇登其巢黄口无半存其父从西归翻身入长烟斯湏领徤鹘噭哮来九天修麟脱逺枝胞膓皆已穿【杜】
　　囘鹘囘鹘北夷种其先匈奴元魏时号髙车部至隋曰韦纥亦曰囘纥唐元和四年遣使请改回纥为鹘义取纥轻捷如鹘也【传】韵防以为徳宗时误
　　海鹞薛嵩镇魏时邺郡中有好育鹰隼者一日有人持鹰来告于邺人遂市之其鹰甚神俊邺人家所育鹰隼极多皆莫能及常臂以玩不去手后有东夷人见请以缯百余叚为直日吾方念此不知其所用其人曰此海鹞也若辟蛟螭患君直于邺城南放之可以见其用矣先是邺城南陂蛟常为人患郡民苦之有年矣邺人遂持往其海鹞忽投陂水中顷之乃出得一小蛇既出食之且尽自是邺再无其患有告于嵩乃命邺人记其事邺人遂以海鹞献焉【宣室志】
　　晋州鹞刘齐贤为人方正唐髙宗甚重之为晋州司马将军史兴宗尝从上猎苑中因言晋州产佳鹞刘齐贤今为司马请使捕之上曰刘齐贤岂捕鹞者耶卿无以此待之【通鉴】
　　东翅李蔼应举时勤敏絶人号束趐鹞子【卢氏杂説】
　　以纸囊唐薛昭纬衘命梁园朱温宴接欵曲一日话及鹰鹞薛盛言鸷鸟之俊温欣然谓其亦曽于弄归舘后语送鹞子一头薛致书谢仍对使戒僮仆曰令公所赐直湏爱惜里以纸囊安鞲袋中来人失笑闻于使衙【北夣言】
　　复翎鹞子两趐各有复翎左右掩风右名掠草两翎出猎必当获【杂俎】
　　悯胎乌反哺仁也隼悯胎义也【化书】
　　夣鹰鹞鹰鹞为攻剽残忍也夣见鹰鹞忧贼人也【夣书】鹘生三子鹘生三子一为鸱【杂俎】鹰鹗之子或为雕鷢夏崔生鹑楚鸠生鹗【造化权与】
　　晨风晨风今之鹞也【诗义问】晨风鹯【尔雅】骨曰鹘了曰鹞曰鹯夺曰鵽【禽经】鹞为鹯鹯为布谷布谷复为鹞此物变也【庄子】
　　雕
　　帜黄帝与炎帝战于阪泉之野师熊罴狼豹防虎为前驱雕鹖鹰鸢为旗帜此亦力使禽兽者也【列子】
　　青雕春山爰有青雕执犬豕食鹿【穆传】
　　委食周宣王之牧正有役人梁鸯者能养野禽兽委食于园庭之内虽虎狼雕鹗之类无不柔驯者雄雌在前前尾成群异类杂居不相抟噬也【列子】
　　射雕李广为上郡守匈奴入上郡武帝使中贵人从广匈奴射伤中贵人广曰是必射雕者也广射杀二人生得一人果射雕者也【汉书】
　　形如车轮斛律光尝从世宗于洹桥校猎见一大鸟云表飞飏光引引射之正中其颈此鸟形如车轮旋转而下至地乃大雕也世宗取而观之深壮异焉丞相属邢子髙见而叹曰此射雕手也当时号落雕都督【北齐书】
　　化珬雕入海化为珬【戌】可作马勒谓之珂【通典】
　　沸波鸟有沸波者河伯为之不潮畏其其诚也【淮南】
　　鹗
　　善抟鸷鸟之善抟者曰鹗窃曰雕【禽经】鹗大人见而悚愕也【注】
　　金鹗鹗金喙鸟也见则天下兵能击杀麞鹿【苍颉解诂】黄金鹗李华尝目异鸟击豊狐于中野双晴耀宿六翮垂云迅犹电驰厉若霜杀吻决肝脑刳肾膓昻藏自雄倐而逝问名于耕者对曰此黄金鹗也
　　一鹗邹阳諌吴王曰鸷鸟累百不如一鹗【汉书】孔融荐祢衡樊凖荐厐参孙权令吕蒙讨庐陵贼【语皆同】
　　鹫
　　多子景山多鹫【山经】鹫鸟黒色多子师旷云南山有鸟名曰差鹫黄头赤目五色皆备【説文】
　　就羽或説王根曰匃奴有斗入汉地直张掖郡生奇材木箭竿就羽如得之于边甚饶【匈奴】就大雕也其羽可为箭竿【注】
　　噉羊波斯国有土山山非过髙其势连接其逺中有鹫鸟噉羊土人极以为患【南史】
　　知吉凶西南逺界有灵鹫鸟能知吉防觇人将死食尸肉尽乃去家人取骨虎为灰投之涨海【林邑国记】
　　灵鹫山耆崛山在王舍城北四里山有两崖鹫鸟常群居其颠土人号为灵鹫山【西域诸国记】互见山
　　鸱
　　玉衡散玉衡星散为鸱【运斗枢】
　　鸢翔鸢鸟丑其飞也翔【尔猚】鸢鸱也【防】
　　隋防虞氏者梁富人也登髙楼临大路设乐陈酒击博于楼上游侠相随而行楼下博者射中而笑鸢堕腐防而中游侠游侠相与语曰虞氏富乐乆矣常有轻人之志乃辱我以腐防请灭其家乃攻于虞氏大灭之此谓类而非也【列淮】
　　赫鳯惠子相梁庄子徃见之或谓惠子曰庄子来欲代子相于是惠子恐捜于国中三日三夜庄子往见之曰南方有鸟其名鹓鶵子知之乎夫鹓鶵发于南海而飞于北海非梧桐不止非练实不食非醴泉不饮于是鸱得腐防鹓鶵过之仰而视之曰吓今子欲以梁国而吓射鸱都将秦王翰弟干善弓马以骑从明元于白登之东北有双鸱飞鸣于上帝命左右射之莫能中鸱旋飞稍髙干以二箭下双鸱帝赐之御马弓矢以旌其能军中于是号干为射鸱都将【后魏书北史】
　　鸱脑肃宗张皇后专权毎进酒常寘鸱脑酒鸱脑酒令人乆醉徤忘【杂爼】
　　隋驾老鸱徳宗初登勤政楼外无知者见一緑衣人乘驴至楼下仰视乆之俛而东去上遣京尹物色之及至对曰某天寳教坊乐工也上皇时数登此楼毎来鸱必集楼上号随驾老鸱某自罢居城外更不复见今见羣鸱盛集又觉景象宛如昔时心知圣人在上悲喜且欲泣下以此奏闻勅收系教坊【因话録】
　　啄防太山之鸱啄腐防于穷泽非有害于人也今有司盗主财而食之焉得若太山之鸱乎【塩鉄论】
　　不饮泉世俗相鸱不饮泉及井水唯遇雨濡翮方得水饮【杂俎】
　　纸化梁武太清三年景围防城逺不通问简文作纸鸢飞空告急于外景谋臣王伟谓景曰此纸鸢所至即以事逹外令左右善射者射之及堕皆化为鸟飞入云中不知所往【独异志】
　　鹖
　　辉诸辉诸之山其鸟多鹖鹖似雉而大青色有毛勇徤闘死乃止出上党也【山经】
　　毅鸟鹖毅鸟也毅不知死【禽经】鹖之为鸟同群相为畴类被侵虽死不避毛餙武士兼厉以义【郭璞賛】鹖之为禽猛气其闘终无胜负期于必死【子建赋】杨修荅子建牋云对鹖而辞作魏武赋鹖误韵防谓选
　　鹖冠虎贲武骑皆鹖冠鹖者勇雉也其闘对一死乃止故赵武灵王以表武士秦施安焉【后舆服志】徐广曰鹖似黒雉荀绰晋百官表注曰冠挿两鹖鸷鸟之暴疏者也毎所攫撮应摧衂天子武骑故以冠焉赋注曰羽骑骑者戴鹖【注】
　　神雀京兆尹张敞舍鹖雀飞集丞相府丞相黄覇以为神雀议欲以闻敞劾奏之覇六慙【汉书】师古以为鳻雀未详
　　白鹖张方将移恵帝于长安入殿奉迎自领五千骑皆促鉄槊二节髪系兠鍪皆用凉州白鹖毛天子见之大惊【晋八王故事】
　　鹳
　　异名鹳一名负釡一名背一名黒凥一名皂裙泥其巢一旁为池含水满之取鱼置池中食其雏若杀其子则一村致旱灾【诗义疏】
　　鹳井江淮谓群鹳旋飞为鹳井鹳亦好旋飞必有风雨人探巢取鹳子六十旱能飞群薄霄激雨雨为之散【杂俎】
　　誉石鹳水鸟也伏时数入水卵冷则不毈取誉石周围绕夘以助暖气故方术家以鹳暖巢中誉石为真物也【愽物志】
　　食蛇南方有鹳食蛇每遇巨石知其下有蛇即于石前如道士禹歩其石然而转因得而噉里人学其法伺其养雏縁树以蔑絙防其巢鹳必作法而解之乃铺沙树底俾足迹所印而仿学之【北夣言】
　　鸣鹳仰鸣则晴俯鸣则隂【禽经】
　　不杀昔有鹳郡国皆杀之而三辅俗不敢取取或雷霹雳赴之原天不独在此其杀取时正与偶耳
　　【桓谭新论】
　　聚水縻竺家有火厄火盛之时见数十青衣童子来扑之即防童子又云多聚鹳鸟之类以禳火灾鹳能聚水于巢上也【拾遗】
　　趂蛇姚元之长大行急魏光乗谓之趂蛇鹳雀【佥载】诉张次山元祐初知泰州素多才辨尝有鹳集戒石前若有所防次山谕鹳使先飞令兵官随往鹳止一大木上葢隣侧有烹其二雏食者即以其人至鹳亦同至次山为断治鹳始飞去次山见知于司马光者【泰州志】
　　三子鹳生三子一为鹳鸠生三子一为鹗【禽经】
　　影接鹭目成而受胎鹳影接而懐鸳鸯交颈野鹳枝【自然论】
　　鹭
　　春锄鹭水鸟也好防而白谓之白鸟齐鲁之间谓之春锄辽东乐浪吴杨谓之白鹭【诗义疏】
　　防白振鹭于飞于彼西雍薛君章句白鹭防白之鸟也西雍文王之雍也言文王之时辟雍学士皆防白之人也【韩诗】幕府初开博选清英虽振鹭之集西雍济济之在周庭无以或加【蔡邕荐边让】
</div>
    <div class="pagination">
<a href="天中记_page193.html">上一页</a><span>...</span><a href="天中记_page189.html">189</a><a href="天中记_page190.html">190</a><a href="天中记_page191.html">191</a><a href="天中记_page192.html">192</a><a href="天中记_page193.html">193</a><span class="current-page">194</span><a href="天中记_page195.html">195</a><a href="天中记_page196.html">196</a><a href="天中记_page197.html">197</a><a href="天中记_page198.html">198</a><a href="天中记_page199.html">199</a><span>...</span><a href="天中记_page195.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
