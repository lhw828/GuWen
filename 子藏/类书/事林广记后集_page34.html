<!DOCTYPE html>
<html>
<head>
    <meta charset="UTF-8">
    <title>事林广记后集 - 第 34 页/共 38 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>事林广记后集 - 第 34 页/共 38 页</h1>
    <div class="content">　　　香球
西京杂记长安巧工丁缓作被中香炉本出房风后绝其法至缓更为之机环转运而炉体常平即今香球也
　　　镜子
玄中记曰尧臣尹寿始作镜黄帝内传曰帝与王母会王母□镜十二面随月用之则镜肇于轩辕非尹寿也
　　　扇子
古今注曰舜作五明扇黄帝内传亦有五明扇陆机扇赋曰昔武王玄览造扇然则今以招凉者周武王所作也
　　　如意
吴时秣陵掘得白玉如意所执皆引螭虎蝇蝉等胡综谓始皇东游埋宝以当王气则此此乃战国时事也
　　　青伞
通典曰北斉皇宗三品以上青朱褁伞前代皆乘车有盖伞魏自北有中国此俗用伞便于骑耳伞始于媿也
　　　雨伞
六韬曰天雨不张盖幔周初事也通俗文曰张帛避雨谓之伞盖即雨伞之用也三代时巳有之矣伞字与伞同

新编纂图增类羣书类要事林广记卷之十二　　【后集】
○音乐类 【乐制】 
　　音乐緫叙
以杀其乐心感者其啴以缓其喜心感者其发以散其怒心感着其粗以厉其敬心感者其直以廉其爱心感者其和以柔六者非性也感于物而后动又曰知而不知音者禽兽是也知音而不知乐者众庶是也是故不知者不可与言音不知音者不可与言乐【乐记曰】凡音之起由人心生也人心之动物使之然也感于物而动故形于相应故生変変成方谓之音比音而乐之及干戚羽旄谓之乐乐者音之所由生也其本在人心之感于物也是故其哀心感者其
　　　锺
见图
【礼书云】鳬氏为锺体之别五锐于鼓钲舛是也锺柄之别二甬衡是也衡上有旋旋饰有虫介于于鼓钲舛之间有带布于带间有枝
　　　磬
见图
古者制磬垂下以象天倾西北屈而下覆之意磬氏为磬倨□一矩有半先儒云上曲为钩下直为倨上广而短下狭而长广狭长短务适中焉然皆厚二寸
　　　鼓
见图
上古之世蒉桴而土鼓周礼有建鼓靁鼓灵鼓路鼓之类其制不一然皆以木为匡以革为面
　　　鼙
见图
周礼旅帅执鼙记月令修鼗鞞先儒谓鼓有柄曰鼗大鼗曰鞞鞞与鼙同
　　　琴
见图
【广雅曰】琴长三尺六寸六分象其目之日广六寸象六合五弦象五行周文武时加二弦
　　　瑟
见图
【礼书云】雅瑟长八尺一寸广一尺八寸三十三弦颂瑟长七尺二寸广如前二十五弦
　　　祝
见图
【诗正义云】柷状如漆甫方二尺四寸深一尺八寸中有推柄动而击其旁所以合乐也
【礼书云】方二尺四寸阴数也
　　　敔
见图
【诗正义云】敔状如伏虎背上有二十七鉏铻以木戛之所以止乐也
【礼书云】二十七鉏铻阳数也
 　 埙　箎
见图
埙状如枰锤以土为之大晟乐书埙箎皆六孔而以五窍取二者其窍尽合则为黄锺尽开则为应锺此埙箎所以相应也
 　 管
见图
管六孔十二月之音也并两而龡之象箫孤竹阴竹孙竹以地言之也
　 萧
见图
【慱雅云】大者二十四管无底汉谓洞箫小者十六管有底状如凤翼其凤
　 笙　竽
见图
【礼书云】三十六簧笙大者十九簧小者十三簧众管在匏有巢象或曰巢笙
　　音乐名数
　　　五音
宫　商　角　征　羽
　　　五声
喉声　舌声　齿声　唇声　牙声
　　　八音
金　石　丝　竹　匏　土　革　木
　　　六律
大蔟　姑洗　蕤宾　夷则　无射　黄锺
　　　六吕
夹锺　中吕　林锺　南吕　应锺　大吕
　　　六乐
云门 【黄帝乐文名大卷】 　大咸 【尧乐又名咸池】 　大韶 【舜乐亦作召】 　大夏 【禹乐】 　大濩 【汤乐】 　大武 【武王乐】 
　　　三舛
七德舛　九功舞　上元舞 【唐乐】 
　　　三夏
肆夏　韶夏　纳夏
　　　九夏
王夏　肆夏　昭夏　纳夏　章夏　齐夏　簇夏　祴夏　骜夏
　　乐器原始
　　　锺
月令章句曰上古圣人木阴阳别风审清浊不可以文载口传于是始铸金锺以主十二月之山海经曰炎帝之孙伯歧因鼓遂为锺吕氏春秋曰黄帝命伶伦铸十二锺礼记曰倕之和锺郑康成注云倕尧时锺工也
　　　磬
说文曰曲勾氏作磬世本云罄叔所造不知何代人古史考曰尧时人也乐录云罄叔所作礼记云叔之离磬皇图要纪云帝文告造锺磬礼仪纂曰黄帝使伶伦造磬
　　　鼓
尤战玄女为帝制夔鼓以当雷霆世本曰夷作鼓盖起于伊耆氏礼记明堂位曰土鼓蒉桴伊耆氏之乐也帝王世纪曰黄帝杀夔以其皮为鼓黄帝内传曰帝与
　　　瑟
世本曰庖牺作瑟五十弦黄帝使素女鼓瑟哀不胜破为二十五弦帝王世纪曰伏羲作瑟三十六弦隋音乐志曰瑟二十七弦伏羲所作也山海经曰晏龙始为瑟
　　　阮
通典曰秦琵琶也武后时蜀人蒯朗于古墓中得铜器似琵琶面圆阮行仲曰此阮咸所造命匠人以木为之名月琴杜佑以为晋七贤阮咸所弹与此同因谓之阮
　　　笙
礼记明堂位曰女娲之笙簧簧笙中之簧也世本曰女娲作笙簧高氏小史亦云曹植女娲赞曰造簧作笙隋音乐志曰笙竽并女娲氏之所作也
　　　笛
太平御览云黄帝使伶伦伐竹于昆溪斩而作笛吹之作凤鸣风俗通曰汉武帝时丘仲所造长尺四寸七孔京房曰丘仲工其事不言所造
　　　箫
通礼义纂曰伏羲作箫十六管事始云女娲造风俗通云舜作竹箫其形参差以象凤翼十管长尺二寸世本亦曰舜造长二尺其说各不同
　　　角
尤师蝄与黄帝战帝始命吹角作龙鸣以御之军中置之以司昏晓故角为军器也黄帝内传曰玄女请制角二十四以警像通礼义纂曰
　　　筝
风俗通曰筝秦也本五弦今十三弦不知谁作隋音乐志云筝十三弦蒙恬作也又杜佑通典按礼乐记云筝筑月琴筝形如瑟不知谁改
　　　钹
通典曰钹亦名铜盘本出于西戎及南蛮二其□数寸隐起如泾沤贯之以韦相击以和乐南蛮大者其□数尺或者谓齐穆王素所造也
　　　箜篌
史记封禅书汉武祠太一后土始用乐作箜篌又有立箜篌汉灵帝好之体曲而长二十三弦抱于怀中两手齐奏谓之擘隋音乐志云出西域非华夏旧器
　　　琵琶
</div>
    <div class="pagination">
<a href="事林广记后集_page33.html">上一页</a><span>...</span><a href="事林广记后集_page29.html">29</a><a href="事林广记后集_page30.html">30</a><a href="事林广记后集_page31.html">31</a><a href="事林广记后集_page32.html">32</a><a href="事林广记后集_page33.html">33</a><span class="current-page">34</span><a href="事林广记后集_page35.html">35</a><a href="事林广记后集_page36.html">36</a><a href="事林广记后集_page37.html">37</a><a href="事林广记后集_page38.html">38</a><a href="事林广记后集_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
