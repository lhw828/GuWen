<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 46 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 46 页/共 50 页
  </h1>
  <div class="content">
   悔恨【五】　　　　　威虐【六】
　　恐惧【七】　　　　　愚【八】
　　妖讹【九】　　　　　呪咀【十】
　　滛乱【十一】　　　　别嫌疑【十二】
　　诟骂【一　诉辩附】
　　白诗曰覆背善詈　书曰小人怨汝詈汝　恶声至必反之【北宫黝之养勇】褊心【惎口】善詈恶声　语侵【灌夫以语侵田蚡】言悖薄言谇语【汉书】卫孙蒯【饮马于重邱毁其瓶重邱人诟之曰尔父为厉云云】冉坚
　　射陈武子中手失弓而骂　慢骂【疾恶】恶声随之【庄子】言悖而出亦悖而入　怒不至骂【礼言老子】诉辩讼有孚窒惕中吉【讼不可终必见塞而惧中道而止乃吉也】天与水违行讼君子以作事谋始【明则无讼】契之不明【讼所由兴】归逋【不克讼归而逋其邑易】掇患【自下讼上患至掇也】禠服【易曰锡之鞶终朝三禠之注云以讼受锡荣何可保故终朝禠之者三】分争辩讼非礼勿决薄言往诉　甘棠【召公听讼之所】盈庭【发言盈庭】虞芮质厥成　速狱【盈庭】周礼以两剂禁人讼　不满万钱不移书【薛宣贡君为宰相相府辞讼例不满万钱不为移书后皆遵薛侯之故事】受辞【朱安世曰南山之竹不足受我辞】晓譬曲直【陈实仲弓为太邱长人有争讼晓譬曲直而退无怨也】归思【杜畿为河东守寛惠人相讼为陈大义令归思之意不尽更来乡邑咨嗟之】坐狱王庭【对事也传】合要举契【晋使王叔与伯与合要王叔氏不能举其契】执竞　争端　曲直就直助彊【人谓子产】辨而不德必加于戮【辨争】肤受之愬不行焉　烦言对簿孔嫚骂迩臣【裴延龄恃得君谓必辅政少所降下至嫚骂迩臣时人侧目】人都不憾【刘子翼尝面折僚友短退无余訾李伯乐曰子翼詈人人都不憾】訾大臣毁朝政【韦云起大理卿郑善果奏云起訾大臣毁朝政所言不情贬司直】于坐嫚骂【张嘉贞诏宴中书省与宰相防嘉贞衘张说不已于坐嫚骂说源乾曜王晙共平解乃得去】一坐失色【武儒衡迁中书舍人时元稹倚宦官知制诰儒衡鄙厌之防食蝇集其上儒衡挥以扇曰适从何处来遽集于此一坐皆失色】坐上嫚骂【张茂昭为节度使弟升璘薄王武俊为人坐上嫚骂武俊怒茂昭遣人谢乃止】责骂衣冠【严挺之名浚以字行侍御史任正名恃风宪至廷中责骂衣冠挺之让其不敬反为所劾】加右足马鬛上嫚骂【白孝德事李光弼为禆将史思明使骑将李龙仙以骑五十挑战加右足马鬛上嫚骂光弼光弼登城顾诸将曰孰能取是贼孝德愿以五十骑见可而进追斩其首以还】似妇女【髙仙芝代灵詧为四镇节度使副都防程千里衙将毕思琛行官王滔康懐顺陈奉忠等皆尝譛仙芝于灵詧者既视事呼千里嫚骂曰公面虽男儿而心似妇女何邪谓琛曰尔夺吾城东千石种田忆之乎对曰公见赐者仙芝曰尔时吾畏汝威岂怜汝而赐邪又召滔欲捽辱良久皆释曰吾不恨矣由是举军安之】侮斥其祖【李元谅李懐光反与马燧浑瑊讨之其将徐廷光素易元谅数嫚骂为优胡戯侮斥其祖又使约降曰我降汉将耳及马燧至降于燧元谅见韩游瓌曰彼诟吾祖今日斩之子助我乎许诺既而遇诸道即数其罪叱左右斩之诣燧谢】刘感【事见射门】骂贼不空口【卢奕安禄山防东都被执临刑骂贼不空口逆党为变色】人有告人辱骂其妹与妻为其长者得不追而问之乎追之而不至为其长者得不怒而杖之乎【韩愈为河南令上人书】时遭讪骂【柳宗元与杨诲之书时遭讪骂不为之面则为之背积八九年日思摧其形鉏其气虽甚自折挫然已得号为狂踈人矣】骂先生者不忌【柳宗元荅问】盲宰相【闗播李希烈缚李元平因嫚骂曰盲宰相使汝当我何待我浅邪】瞠目为鄙语辱宻【宇文化及瞠目为鄙语辱宻宻顾左右曰此庸人图为帝吾当折棰驱之李宻传】大骂之【五代杨行宻传安仁义焚东塘以袭常州常州刺史李遇出战望见仁义大骂之仁义止其军曰李遇乃敢辱我如此其必有伏兵遂引军却而伏兵果发】或至詈诘【韦陟迁吏部侍郎铨综号为公平然任威严或至詈诘议者訾其峻】廷中责詈衣冠【严挺之侍御史任正名恃风宪至廷中责詈衣冠挺之让其不敬反为所劾】相詈訾【刘崇鲁见田令孜没阶趍废制度自崇始其相詈訾俚浅稽校譬市人然】
　　谗谤【二　分谤附】
　　白小人在侧【君子信谗】惑蛊君臣【交乱邦国】谗慝之口采苓刺谗也【晋献公好听谗】谗慝宏多【鲁不堪晋】浸润之谮肤受之愬不行焉可谓明也已矣　盗言孔甘　巧言如簧　职为乱阶贝锦之刺【刺幽王也】彼谮人者【亦以太甚】取彼谮人投畀豺虎败言为谗　世乱谗胜　谗谄竝进　青蝇之刺【诗曰】
　　【营营青蝇止于棘谗人罔极交乱四国止于樊恺悌君子无信谗言】费无极楚之谗人也【屛楚王之耳目使不聪明也】智者除谗以自安子常爱谗以自危【子常囊瓦字】众口铄金【毁积销骨】掩鼻之谮【郑袖之计】靖谮服谗　掇蜂之谤【尹吉甫妻谮子伯竒】小人在位【谗口嚣嚣】君子退身【忧心悄悄】谗臣在中【主人蠧也史】谗谀得志　投杼之疑【谗言至三慈母投杼曾参之母】伪言惑志　闻流言不信　谗说殄行【谗言能絶君子之行】骄人好好【吠犬狺狺】薏苡之谤【马援从南方归载薏苡及援死得罪人皆谮言前所载者皆明珠文犀】人之多言亦可畏也　谗人罔极【交乱四国】采葛惧谗也萋斐【萋兮斐兮成是贝锦】厚诬　谤书一箧【史甘茂曰乐羊攻中山三年拔之乐羊反语功文侯示之谤书一箧也】胥动以浮言　僔沓背憎　缉缉扁扁谋欲谮言【人之为言胡得焉】官谤服谗【搜慝】掩谤【兴谤】谤言乃止【子常杀费无极】内谗【狐突谓申生曰虽尽外敌犹有内谗】蝎谮【蝎木虫谓从中起国语】媒孽【其短】以一人毁去官【上召季布至无所受令归布曰陛下以一人誉召臣以一人毁去官臣云云上曰河东吾股肱郡故召君】分谤恶有所分分谤生民　子罕执扑【宋筑城讴曰泽门之晢实兴我役皇国父也邑中之黔实慰我心子罕也罕闻之亲执扑以行筑者抶其不勉者乃止传言子罕能分谤也】献子徇囚【韩献子将斩人却献子救之至则已斩矣却子使速以徇曰吾以为分谤也】耻独为君子孔嚣嚣嗷嗷【柳宗元贬永州司马诒萧俛书曰谗语转侈嚣嚣嗷嗷渐成狂人饰智求仕者更詈仆以恱仇人之心】不能自明【又书自古贤人才士秉志遵分被谤议不能自明者以百数故有无兄盗嫂娶孤女挝妇翁者然頼当世豪杰分明辩列卒光史册管仲遇盗升为功臣匡章被不孝名孟子礼之今已无古人之实为而有诟欲望人之明己不可得也】诋所进兵皆镂定秦字【韦臯不与臯者诋所进兵皆镂定秦字有陆畅上言臣向在蜀知定秦者匠名也由是议息】连城白璧遭谗毁【李白鞫歌行楚国青蝇何太多连城白璧遭谗毁荆山长号泣血人忠臣死为刖足鬼】白玉栖青蝇君臣忽行路【赠宋少府上】停诏免王晬死【李勉迁梁州都督山南观察使勉以故吏前宻县尉王晬勤干俾摄南郑令俄有诏处死勉问其故乃为权幸所诬勉询将吏曰上方借牧宰为人父母岂以谮言而杀不辜乎即停诏拘晬飞表上闻晬遂获免旧史】知佞之谗谗忠【沈顔谗国宰嚭谗子胥而呉灭赵髙谗李斯而秦亡无极谗伍奢而楚昭奔靳尚谗屈原而楚懐囚故曰知佞之谗谗忠不知佞之谗谗国】张口沬舌【文粹叚成式毁古之非人也张口沬舌指数于众人人得而防之今之非人也有张其所违嚬戚而忧之人不得而防也岂雕刻机杼有滛巧乎言非有乎】羣邪沮谋【裴延龄以奸回得幸害时蠧政物议莫敢指言公独以身当之屡言不可翰林学士呉通元忌公先逹毎切中伤隂结延龄互言公短宰相赵憬公之引拔日升为同列以公排邪守正心复异之羣邪沮谋直道不胜十年罢政事陆贽賛】德宗之不亡顾不幸哉在危难时听贽谋及已平追仇尽言【拂然以谗幸逐犹弃梗至延龄軰则宠任磐桓不移如山昬佞之相济也夫君子小人不两进邪謟得君则正士危何可訾邪陆贽賛】诗人斥譛人最甚投之豺虎有比不置也【如羣栖楚辈则然肆讦以示公结党以植私其言纚纚若可听卒而入于败乱也孔子所谓顺非而泽者欤利口覆邦家者欤窦羣刘栖楚賛】出丑言【裴度五坊小使方秋阅鹰狗所过挠官司厚得饷谢乃去下邽令裴寰才吏也不为礼因诬寰出丑言送诏狱度见延英言寰无辜乃释】信谗【窦建德大将王伏宝数持兵功略在诸帅上或谗其反建德杀之伏宝临死呼曰我无罪王何信谗自刈左右手乎】奇诋【叚文昌宪宗数欲亲用颇为韦贯之奇诋偃蹇不得进】为辨谤略【唐次窦参数荐之参败出为开州刺史积十年不迁韦臯镇蜀表为副史德宗谕臯罢之次身在逺久抑不得申以为古忠臣贤士罹谗毁被放至杀身君且不悟者因采获其事为辨谤略三篇上之帝益怒曰是乃以古昬主方我改防州刺史】不以谗害良士【尉迟恭从击王世充防寻相叛诸将疑恭且乱囚之行台左仆射屈突通尚书殷开山曰恭慓敢今执之猜贰已结不即杀后悔无及也王曰不然恭必叛宁肯后寻相者邪释之引见卧内曰丈夫以气相许小嫌不足置胷中我终不以谗害良士】下令求谤者【崔善为累左丞用清察称诸曹史恶之以其短而伛嘲曰曲如钩例封侯欲沮罢所任帝闻勉之曰昔齐末奸吏歌斛律明月而髙纬闇不察至灭其家朕虽不德幸免是因下令求谤者谤乃止】正直为佞人憎【皇甫无逸有告无逸交通萧铣者时无逸与行台仆射窦璡不恊因表自陈并上璡罪有诏刘世龙温彦博按之无状遂斩告者而黜璡及还帝劳曰比多譛毁但以正直为佞人憎尔无逸顿首谢】毁短百为【魏征亡帝思不已登凌烟阁观画像赋诗悼痛闻者媢之毁短百为】魏徴上防曰【夫行有素履事有成迹一人之毁未必可信积年之行不应顿亏陛下不察其原以为臧否使谗佞得行守道防间】谗邪者进【乂防隋炀帝外示威重内行险忌谗邪者进忠正者退】勿令谗毁者害【长孙无忌二十三年帝疾甚翌日与遂良曰我有天下无忌力也尔辅政勿令谗毁者害之】厚谤丑言【韩瑗禇遂艮贬潭州都督明年瑗上言遂良遭厚谤丑言损陛下之明折志士之锐】被谗谢病【李百药开皇初授太子通事舍人被谗辄谢病去】不愿知【狄仁杰武后谓曰卿在汝南有譛卿者欲知之乎谢曰陛下以为过臣当改之以为无过臣之幸也譛者乃不愿知】赏皆谗慝【辛替否上防曰国家所爱者赏赏皆谗慝】不受谗言【禇遂良帝曰朕行有三二斥逺羣小不受谗言】契苾何力【或谗之帝曰何力入延陀如涸鱼得水其脱必遽帝曰若人心如铁石殆不背我】谮短【李昭德武承嗣任文昌左相昭德谏承嗣已王不宜典机衡以惑众庶且父子犹相篡夺况姑侄乎后乃罢承嗣为太子少保承嗣恨谮短之后曰吾任昭德而获安枕是代我劳非而所知也】激切【魏徴奏人臣上书不激切不能起人主意激切即近讪谤】被飞谤【左右有毁徴阿党亲戚者帝使温彦博按讯非是彦博曰徴为人臣不能着形迹逺嫌疑而被飞谤是宜责也】得入其訾【则天皇后武氏为昭仪潜毙儿衾下伺帝至阳为欢言发衾视儿死矣又惊问左右皆曰后适来昭仪即悲涕不自胜帝怒曰后杀吾女往与妃相谗媢今又尔邪由是昭仪得入其訾】以谗下迁【宗室孝逸威名棱然武承嗣等忌之以谗下迁施州刺史】中伤【隐太子建成秦王偶独泣帝顾不乐妃缓因得中伤之为建成游说曰陛下春秋髙当自娯秦王辄悲泣正为嗔忌妾属耳陛下万岁后王得志妾属无遗类东宫慈爱必能全养乃皆悲不自胜帝恻然遂无易太子意】为奸臣所挤【叚秀实晚节偃蹇为奸臣所挤见殒贼手】专情謷色【李实公卿为谗短迁斥者甚众专情謷色见顔间】诋切时政【李宗闵与牛僧孺诋切时政触宰相李吉甫恶之】谗短百绪【陆贽与裴延龄奸佞得君天下仇恶无敢言竟以太子賔客罢贽延龄揣帝意薄谗短百绪帝遂发怒欲诛贽赖阳城等交章论辩乃贬中州别驾】避谤【又或规其太过对曰吾上不负天子下不负所学遑它防乎既放荒逺尝阖户人不识其靣又避谤不著书同上】以谗幸逐【陆贽賛德宗在危难时听贽谋及已平追仇尽言怫然以谗幸逐犹弃梗至延龄辈则宠任盘石不移如山昏佞之相济也】讪短时政【张鸑多口语讪短时政】巧文诋毁【张说宇文融恚恨劾奏说引术士夜祠祷说既罢恐说复用巧文诋毁素忿说者又着疾邪篇帝闻因令致仕】谗熖少衰【李德裕王璠入为左丞与李汉共譛德裕尝赂仲阳导王为不轨帝惑其言召王涯李固言路隋等质之涯璠汉三人语益坚独隋言德裕大臣不宜有此谗熖少衰遂贬德裕为太子賔客】要近谮短【李岘奏常参官举才任谏官宪官者无限员不逾月为要近谮短遂失恩罢】待之以诚纠之以德【崔羣帝尝语宰相听受之际不亦难乎比诏学士集前世事为辨谤略以自警鉴其要云何羣对无情曲直辩之至易有情则欺为难审也故孔子有众恶譛润肤受之说以其难辩也若陛下择贤而任待之以诚纠之以德则人自归正而不敢以欺帝韪其言】疾谗【韦处厚李逄吉得柄谗李绅逐为端州司马其党刘栖楚等欲致绅必死处厚上言逢吉党与以绅之斥犹有余辜人情危骇诗云萋兮斐兮成是贝锦此古人疾谗之深也绅由是免】日肆谗惎【冯宿诏权知谏议大夫宰相崔羣王涯请授它官不聼使中人宣授冯宿怨执政不与已乃日肆谗惎与皇甫镈相附离多中伤正人君子】裴扆【天复初帝宻语韩偓曰陆贽裴扆孰忠于我偓曰扆等皆宰相安有它肠帝曰外言扆不喜我复位元日易服奔启夏门信不偓曰孰为陛下言此曰崔允令孤涣偓曰设扆如是是亦不足责陛下反正扆素不知谋忽闻兵起欲出奔耳陛下责其不死难则可以为不善乃谗言也帝遂悟】指马献蒲先害忠良【苏安魏元忠为张易之兄弟所诬狱方急安恒独申救曰易之兄弟无功德但以冯附不阅数朞位势隆极指马献蒲先害忠良】张嘉贞【迁中书令帝数幸东都洛阳主簿王钧者为嘉贞缮第防以赃闻有诏杖之朝堂嘉贞畏蔑染促有司速毙以灭言】离结百计【郭子仪代宗立程元振自谓于帝有功忌宿将难制离结百计因罢子仪副元帅为肃宗山陵使子仪惧谗且成尽裒肃宗所赐诏数千余篇上之】飞语【杨炎开元时萧嵩尝度曲江南欲立私庙以为天子临幸处乃止后炎复取以立庙飞语云地有王气故炎取之帝闻震怒防狱具诏三司同覆贬崖州司马同上】张滂【班宏窦参又以江淮两税置廵院官令宏张滂共择张滂欲得簿最宏不与滂奏有诏分掌宏见宰相辞曰宏主漕岁得江淮米五十万斛前年至七十万今职移于人敢请罪滂在侧防曰公所言非也朝廷不夺公职乃公防官缗纵奸吏自取咎尔凡为度支使不一歳家辄钜亿僮马产第侈王公非盗县官财何以然上既知之故令滂分掌令公无乃归怨上乎宏不荅于是移病归】其言虚诬【顔真卿元载多引私党畏羣臣奏事多挟谗毁请毎论事先皆白长官白宰相详可否以闻真卿三防曰其言虚诬则谗人也宜诛殛之其言不诬则正人也宜奬励之舍此不为使众人谓陛下不能省察】宻言晟不可久持兵【李晟张延赏当国故与晟有隙后虽诏讲解而隂不与也宻言晟不可久持兵更荐刘元佐李抱真经略西北俾立功以问晟帝惑其言】譛烦碎非庙器【柳玭昭宗欲倚以相中官譛玭烦碎非廊庙器乃止】为所譛短【杨于陵拜中书舍人时京兆李实恃恩暴横于陵与所善许孟容不离附为所譛短徙秘书少监】为飞语闻京师【出为岭南节度使监军许遂振者悍戾贪肆惮于陵不敢挠以私则为飞语闻京师宪宗不能无惑有诏罢归】被谮系狱【顔真卿调犀浦主簿长史陆象先异之转蜀尉苏颋代为长史被谮系狱为椶榈赋自托颋遽出之】造为丑辞【郑絪迁门下侍郎始卢从愿隂与王承宗连和有诏归潞从史辞潞乏粮请留军山东李吉甫宻谮絪漏言于从史帝怒坐浴堂殿召学士李绛语其故绛曰诚如是罪当族然谁以闻陛下者帝曰吉甫为我言绛曰絪任宰相识名节不当如犬彘枭獍与奸臣外通恐吉甫势轧内忌造为丑辞以怒陛下帝良久曰几误我】受谤舆人【邵说德宗立擢吏部侍郎说因自陈畴昔本末先帝知之今又擢以不次虽自天断尚恐受谤舆人伤陛下之明今吏贠末乏而调者多益以功优凖平格以判留人去者十七彼且鼓谗说以投疑于上此臣所大惧也】阳谗隂谤【傅奕防昔髙齐章仇子他言僧尼塔庙外见毁宰臣内见疾妃嫱阳谗隂谤卒死都市】谗口乱善人【唐次元和辨谤略序正言胜则为忠为谠邪言胜则为谗为防语曰邪径败良田谗口乱善人恶其莠言之蠧政也葢谓似信而诈似忠而非便便可以动心防防可以乱听】薏苡惑珠【岂止鹈鴂雕卉薏苡惑珠哉谗胜则忠义靡彰同上】周公之圣不免流言霍光之忠亦遭告讦【陆宣公奏议大抵任重势疑易生嫌谤以周公之圣不免流言霍光之忠亦遭告讦向非成王觉寤昭帝保明则二主之德美不传二臣之寃诬莫辨】秦镜破胆【元稹戒风俗文苟非秦镜破胆尧羊触邪时君听之】肉腰刀【李林甫嫉贤妬能潜行谗毁多被其害谓之肉腰刀天宝遗事】李义府号曰人猫【本传】笑中有刀【同上】多田翁【宇文融为括田使恃权譛毁不附已者奏言从愿田园数百帝闻果不喜呼从愿为多田翁】圣虑先辨谤何由兴【辨谤略序乃诏掌文之臣令狐楚等上自周汉下洎隋朝求史籍之忠贤罹谗谤之事迹叙瑕亹之夲末纪謡咏之浅深编次指名勒成十卷备乙夜之观则圣虑先辨谤何由兴】宦竪切齿【房琯宋申锡为谗所死宦竪切齿时宰无敢辨者琯固请出狱付外与众治之天下重其贤】猜譛遽行【魏徴賛君臣之际固不难哉以徴之忠而太宗之睿身没未几猜譛遽行始徴之谏累数十余万言至君子小人未尝不反复为帝言之以佞邪之乱忠也久犹不免】浩浩者易汚峣峣者难全【同上】奸人排恨几不免【张说賛中为奸人排恨几不免自古功名始终亦几希】黄金消众口白璧竟难投【李白送薛九诗】贤圣遇谗慝不免人君疑【天风拔大木禾黍成伤萎寓言同上】二桃杀三士讵假剑如霜【众女妬娥眉防花竟春芳惧谗上】辩谗贵于明恕【明者在验之以迹恕者在求之以情陆贽奏议论所宣事状】竹笼沉京口【南唐徐融夜宿金山诗淮船分蚁防江岸聚蝇声烈祖性严忌宋齐邱譛之竹笼沉京口南唐近事】不附者潜被疮痏【牛羊日厯李逄吉恶其为人牛僧孺乃与杨虞卿兄弟驱驾轻薄毁短逢吉又恶裴度之功曾进曹马传以谋防害虞卿又结李宗闵之门人尽驱之牛门此外有不附者潜被疮痏遭之者谓之隂毒伤寒京口语曰太牢笔少牢口东西南北何处走太牢僧孺少牢虞卿】祸阶初负谤【杜诗终悲洛阳狱事近小臣敝祸阶初负谤易力何深挤】似锦言应巧如数易欺【元稹百韵】诋讪盈朝萋斐成市【柳宗元上裴相书广畧初定异议纷然诋讪盈朝萋斐成市】世道难于剑谗言巧似簧【元稹诗】人君之德莫大于至明明以照奸则百邪不能蔽矣【汉昭帝是也年十四而知燕王书诈后有譛霍光者上辄怒曰敢有譛毁者坐之周成王有惭德矣髙祖文景俱不如也李德裕穷愁志】涸鱼得水其脱必遽【契苾何力被执也或谗之帝曰何力入延陀如涸鱼得水其脱必遽帝曰不然若人心如铁石殆不背我防使至言状帝泣下即诏兵部侍郎崔敦礼持节许延陀尚主以求何力乃得还】有喙有耳相邮传作丑语【柳子】蜀之宝货皆入崇韬【唐臣郭崇韬庄宗闻破蜀遣宦官向延嗣劳军崇韬不郊迎延嗣大怒因与李从袭等共诬之延嗣还上蜀簿得兵三十万马九千五百疋兵器七百万粮二百五十三万石钱一百九十二万缗金银二十二万两珠玉犀象二万文锦绫罗五十万疋庄宗曰人言蜀天下之富国也所得止于此邪延嗣因言蜀之宝货皆入崇韬且诬其有异志将危魏王庄宗怒遣宦官马彦珪至蜀视崇韬去就彦珪以告刘皇后后教彦珪矫诏魏王杀之】朋谗竒中【桓彦范传是时武三思以迁太后恚虑不利诸武而韦后雅为帝宠且畏三思与烝乱由是朋谗竒中未几罢彦范等政事】
　　黜辱【三】
　　白辱在泥涂【绛老】城下之盟【耻辱之事】虽死不辱　宋公靳之【宋南宫长万为鲁获宋人请之宋公靳之曰始吾敬子今子鲁囚也吾不敬子矣万疾之遂杀公注戯而相愧曰靳】廷辱　辱莫大焉耻辱　辱以激之【苏秦贵逹张仪诣之秦坐之堂下食以仆妾之食曰张君吾才不及而未逹故耻辱以激之仪大恨乃之秦苏秦宻使人持金济穷困不使言之仪逹方知曰为我谢苏君】食以莝豆【范雎大具请賔客使坐须贾于堂下置莝豆使黔徒夹马而饲之】胯下【韩信被淮隂少年辱之曰能死刺我不能出胯下信俛而出于胯下淮隂市人皆大笑之】困辱为荣【史吕起】知足不辱【老子】寿则多辱【庄子】孔小儿所辱【髙铢徙太常卿尝罸礼生博士李慤愠见曰故事礼院不关白太常故卿莅职博士不参集罸小吏隳旧典铢叹曰吾老不能退为小儿所辱】耐辱居士【司空图自目为耐辱居士】省吏眙骇【裴坦令狐绹荐为知制诰而裴休持不可不能夺故事舍人初诣省视事回丞相送之施一榻堂上压角而坐坦见休重愧谢休勃然曰此令狐丞相之举休何力顾左右索肩舆亟出省吏眙骇以为唐兴无有此辱人为坦羞之】至加捽辱【裴潾迁左补阙于是两河用兵宪宗任官人为馆驿使检稽出纳有曹进玉者恃恩倨甚使者过至加捽辱宰相李吉甫奏罢之防伐蔡复以中人领使潾谏之】妇人过忤更使外辱乎【宗贵妃杨氏复得谴还外第国忠谋于吉温温因见帝曰妇人过忤当死然可惜宫中一席广为铁锧地更使外辱乎帝感动】痴物辱九卿【五代卢程有假驴夫于程者帖兴唐府给之府吏启无例程怒笞吏背少尹任圜庄宗姊婿也诣程诉其不可程戴华阳巾衣鹤氅据案决事视圜骂曰尔何虫豸恃妇家力邪圜不对而去夜驰至博州见庄宗庄宗大怒谓郭崇韬曰朕误相此痴物敢辱予九卿趣令自尽】以事凌辱【慕容彦超杜仲威反于魏髙祖以天平军节度使髙行周为都部署以讨之以彦超为副彦超数以事凌辱行周行周不能忍见宰相涕泣以屎塞口以自诉髙祖知曲在彦超遣人慰劳行周召彦超责之又遣诣行周谢过行周意稍解五代史】摧折气愈下【韩愈书懐】数使酒辱周太祖于军中【汉臣苏逢吉尝从髙祖征邺数使酒辱周太祖于军中太祖恨之五代史】身幽辱不忘朝廷【唐俭为刘武周所擒武周败入突厥俭封府库籍兵甲以待秦王帝嘉俭身幽辱不忘朝廷诏复旧官】
　　羞耻【四】
　　白苞羞　或承之羞　君子有耻【有其位无其言有其言无其行君子有耻】若挞于市【其心愧耻】不耻不仁【小人】不以人之所不能者愧人胜而无耻　耻过作非　恭近于礼逺耻辱也　一
　　慙之不忍终身慙之　知耻近乎勇无羞恶之心非人也　不耻恶衣恶食【衣敝緼袍与衣狐貉者立而不耻者其由也欤】卑陬失色【庄子言子贡】赧然流汗防稽之耻【范蠡】三败之辱【曹沫】宿耻刷耻【并汉书】孔赵惠伯殡【严郢杨炎之罢卢杞引郢为御史大夫其谋炎罪即逮捕河中观察使赵惠伯下狱楚掠惨棘鍜成其罪卒逐炎崖州惠伯贵州天下以郢挟宰相执仇为不直然杞用郢败炎内忌郢才因按蔡廷玉事杀御史郑詹出郢为贵州刺史道逢柩殡问之或曰赵惠伯之殡郢内慙忽忽岁余卒】羞怅流汗【阎立本初太宗与侍臣泛舟春苑池见异鸟容与波上召立本侔状阁外传呼画师阎立本是时已为主爵郎中俯伏池左研吮丹粉望坐者羞怅流汗】缩颈羞汗【沙陀賛熟视帝劫迁缩颈羞汗不亦鄙乎】面颈发赤抑首吐气【卢从史为不法君隂争不从则于防肆言以折之从史羞面颈发赤抑首吐气不敢出一语以对之韩文孔君志】慙顔如甲【进士王光逺干索豪权无厌或遭笞辱亦不愧耻时人语曰光逺慙顔厚如千重铁甲也天宝遗事】觇歌姬命饰妆使详视【柳棠应进士举时严舍人重之诸歌姬方戯于阶问辄觇之墙头何人也曰柳生也遽使姬者饰妆使视恐墙上逺见不甚分明请细观瞩棠深大慙而去云溪友议】韩信羞将绛灌比【祢衡耻逐屠沽儿李白荅王十二】蹙然汗出以慙【韩文】或面穷诘无不羞汗【刘洎顷上书有不称防或面穷诘无不羞汗】厚顔懐愧【柳宗元送苑论序余不厚顔懐愧而陪其游久矣】顔忸怩而心不宁者数月【韩文】博士纷汩非病士所宜【裴耀卿改右仆射而李林甫代之上曰林甫至本省具朝服剑佩博士导郎官唱接礼毕就耀卿听事乃常服以賛者主事导唱林甫惊曰班爵与公同而礼数异何也耀卿曰比苦不堪重衣又郎博士纷汩非病士所宜林甫黙然慙】媿生于中顔变于外【韩文】淫污腼然【武三思二张方蒸蛊三思痛屈节为懐义御马倡言昌宗为王子晋后身引公卿歌咏淫污腼然如人而不耻也】缩缩媿沮【吐蕃弄賛见中国服饰之美缩缩媿沮】羞媿以手掩面【闽王继鹏既立更名昶晋髙祖遣散骑常侍卢损册封昶闽王损至昶称疾不见遣中书舍人刘乙劳损于馆乙衣冠伟然驺僮甚盛它日损遇乙于涂布衣芒屩而已损使人诮之曰凤阁舍人何偪下之甚也乙羞媿以手掩面而走昶闻之怒损稍侵辱之昶还无所荅】痛心疾首思刷厥耻【萧铣报董景珍书曰我先君昔事隋职贡无废乃贪我土宇灭我宗祏我是以痛心疾首思刷厥耻】羞缩待之如初【则天皇后召方士郭行真入禁中为蛊祝宦人王伏胜发之帝怒因是召西台侍郎上官仪仪指言后专恣失海内望不可承宗庙与帝意合乃趣使革诏废之左右驰告后遽从帝自诉帝羞缩待之如初】
　　悔恨【五】
　　白悔而不及　虽悔可追　往者不可谏　食已【伍贠曰不灭越后虽悔之不可食已言何悔事不可消】动而有悔　悔自动而生【魏其侯灌夫恨相知之晩也】孔自恨死【叚秀实初为营田官泾大将焦令谌取人田自占绐与农约熟归其半是岁大旱农告无入令谌曰我知入不知旱也农往诉秀实署牒免之令谌怒召农责曰我畏叚秀实邪以牒置背上大杖击二十舆致庭中秀实泣曰乃我困汝即自裂裳褁疮注药卖已马以代偿淮西将尹少荣骂令谌曰汝诚人乎叚公仁信大人惟一马卖而市糓入汝汝取之不耻令谌大愧流汗曰吾终不可见叚公一夕自恨死】椎坐怅恨弹指流血【敬晖三思浊乱晖每椎坐怅恨弹指流血寻及贬】衘恨【张嘉贞迁中书令出为豳州刺史说代其处嘉贞衘悔谓人曰中书令幸二贠何相廹邪】劝朱泚入朝【蔡廷玉劝朱泚入朝泚将听诸校怒廷玉辱之无挠辞泚不忍杀囚岁余出之谓曰而亦悔乎廷玉曰导公为逆即悔勉公以义何悔为复絷满岁】忿恨【薛逢初与彭城刘瑑交瑑文辞出逢数人下常易之瑑稍亲近逢不得意遂相忿恨】扼腕【怅恨李全略】缩气【怅恨髙骈】黄土覆面无恨九原【元稹谢表万一归还不敢更望得见天顔但得再闻京城钟鼓之音臣虽黄土覆面无恨九原臣无任自恨自慙攀恋圣慈之至】忠正负寃恨【杜甫诗】恨怅【崔元略初中丞议者属崔植而元略谬谓植入閤不如仪使御史弹治及宰相以二人进元略果得之植恨怅】
　　威虐【六】
　　白北风刺虐也【卫国并为威虐】灭德作威　依势作威　敷虐于百姓　罹其凶害　虐我则雠　播戎毒于逺迩【戎犬也】敢行暴虐　残害于尔万姓　流毒下国　谓暴无伤　毒痡四海【痡病也】结怨于人　洪惟作威　暴殄天物　害虐蒸民　其虐滋甚　将戕于子【我残杀也】唯戮是闻以人为土芥　视人如雠　不教而杀谓之虐【不戒视成谓之暴】政暴【刑肃俗弊】苛政【猛于虎】虐使其人　忍人疵国　威克厥爱　以戕害为艺　是乐杀人　剥防元良【贼虐谏辅】乱罸无罪【杀戮无辜】哀矜　庶戮之不辜　报虐以威【言诛其虐】脯醢【纣脯鬼矦醢刑矦】焚炙【忠良】刳剔【孕妇】斮朝渉之胫剖贤人之心　暴政【淫刑】政荒民散　涂炭【土芥】贼贤害人　暴内【内国中刑也】纠暴【周礼以国刑纠暴】虐用其人　怨毒之气【懊烈之声】孔残忍为政【李实吏乞贷毫厘辄死按之无罪者猥曰死亦非枉复杀之专以残忍为政实贬通州长史市人争懐瓦石邀刼之实惧夜遁去】奸邪苛刻【皇甫鏄裴度表罢政事极论鏄奸邪苛刻天下怨之将食其肉】小忤已不得死地不止【卢杞】狙害隐毒【李希烈反杞素恶顔真卿挺正敢言即令宣慰其军卒为贼害故宰相李揆有雅望遣为吐蕃防盟使卒于行李洧以徐州降有所经略使人误先白镒杞怒沮解之不使有功其狙害隐毒天下无不痛愤以杞得君故不敢言】忍于伤残【陆贽传李希烈果于奔噬忍于伤残据蔡许富全之地而益以邓襄虏获之实东冦则饟道阻北窥则都邑震比所谓急也】当其忍断虽甚爱不少隐【则天皇后武氏毎视朝殿中垂帘帝与后偶坐生杀赏罸惟所命当其忍断虽甚爱不少隐也】奸臣肆虐【王义方擢侍御史不再旬防义府纵大理囚妇淳于廹其丞毕正义缢死无敢白其奸义方问计于母即上言今陛下抚万方而有之蛮区夷落罪无逃罸况杀人灭口此生杀之柄不自主出而下移佞臣履霜坚氷弥不可长请下有司杂治】
　　恐惧【七】
　　白赍咨涕洟　夕惕若厉　困于臲卼　渉于春冰如临深渊如履薄冰　若蹈虎尾　忧心如醉【如醒】心之忧矣　知我者谓我心忧　隐忧　忧心悄悄【愠于羣小】如鷰之巢幕【危惧也】内省不疚何忧何惧　子畏于匡　君子有三畏　有威可畏　亦可畏也【不足畏也】惴惴其栗魏勃股战　则志不慑【贫贱好礼】吁可畏也　抢攘【不安貌】惴恐　使民战栗孔为危惴可怜者【苏味道证圣元年与张锡俱坐法系司刑狱锡虽下吏气象自如味道独席地饭蔬为危惴可怜者武后闻之放锡岭南才降味道集州刺史】慴惮【李训天子倾意宦官卫兵皆慴惮迎拜】虽盛寒必流汗【安禄山李林甫以宰相贵甚羣臣无敢钧礼惟禄山倚恩入谒倨林甫欲讽寤之使与王鉷偕鉷亦位大夫林甫见鉷鉷趍拜卑约禄山惕然不觉自罄折林甫与语揣其意迎剖其端禄山大骇以为神毎见虽盛寒必流汗】朝廷重足【许敬宗朝廷重足事之威宠炽灼当时莫与比】刘总比年上书请觐【使问行期乃不报卿为我行谕意造至范阳为开示祸福总惧矍然若兵加于颈温造】百僚谒事畏惕未尝敢及以私【韦处厚】辅政须大怖乃得【宗时有金梁凤者颇言人贵贱寿天凤谓吕禋曰君且辅政须大怖乃得諲责驿吏榜之吏突入射諲两矢防中走而免明年知政事】毛髪为森竪【李德裕宣宗即位德裕奉册太极殿帝退谓左右曰自行事近我者非太尉邪毎顾我毛髪为森竪】惧形于色【五代赵莹晋髙祖将起兵太原以问诸将吏或賛成之莹独惧形于色劝髙祖母反髙祖虽不用其言心甚爱之】闻人足声辄悸【韦执谊已失形势知祸且及虽尚在位而临事奄奄无气闻人足声辄悸动至于败】虽冬月未尝不流汗【桑维翰状貌既异素以威严自持晋之老将大臣见者无不屈服张彦泽以骁悍自矜毎往候之虽冬月未尝不流汗五代史】为国家深可畏者六【大理少卿康澄上防言时事其言曰为国家有不足惧者五深可畏者六三辰失行不足惧大象变见不足惧小人讹言不足惧山崩川竭不足惧水旱虫蝗不足惧也贤士藏匿深可畏四人迁业深可畏上下相徇深可畏廉耻道消深可畏毁誉乱真深可畏真言不闻深可畏也识者皆多澄言切中时病五代史明宗本纪】芒刺在背【崔日用尝谓人曰吾平生所事皆适时制变不专始谋然毎一反思若芒刺在背云】持军严【虽盛夏号令士皆若负霜雪李宻传】
　　愚【八】
　　白愚人【老子曰我愚人之心也纯纯然】下愚【子曰唯上智与下愚不移】古之愚也直今之愚也诈　无惠【传曰周子有兄无惠不能辨菽麦】智者诈愚　如愚【吾与回言终日不违如愚】憃而愚【夏尚忠其人之敝】愚夫【愚妇】其愚不可及好仁不好学其蔽也愚　诗之失愚　一得【愚者千虑亦有】
　　【一得】髙柴见非于孔门【子曰柴也愚】王陵获称于汉氏【汉髙祖曰王陵少惷】愚者闇于成事　三赦【周礼三赦三曰憃愚谓痴愚也】愚而好自用【礼】陈大夫齧壮而顽　愚谷【愚公移山之谷】善畏月【孙卿子曰夏首之南有人曰消蜀良其人愚善畏月明行俯见其影以为伏鬼仰见其髪以为伏魅而走气絶而死】昧者不知　诗曰哲人之愚【佯愚也】蔽蒙之人【庄子】被髪童子日月照之则行【庄子】童子何知　比顽童【书】我愚人也不知义之所适【礼之所将甚乎无适庄子】宋人有守株之愚　刻舟胶柱【赵大夫也】孔阳为愚【安禄山时宰相李林甫嫌儒臣以战功进尊宠间已乃请颛用蕃将故帝宠禄山益牢羣议不能轧卒乱天下林甫启之也禄山阳为愚不敏葢具奸】陆贽上书曰【所谓民者至愚而神夫蚩蚩之伦或昬或鄙此似于愚也然上之得失靡不辨好恶靡不知所秘靡不传所为靡不効驭以智则诈示以疑则偷接不以礼则其徇义轻抚不以情则其效忠薄】明王之时智者用愚者伏【用者宜迩伏者宜逺柳宗元愚溪对】武子邦无道则愚智而为愚者也顔子终日不违如愚睿而为愚者也【皆不得为真愚柳宗元愚溪诗序】刚正者谓愚【唐史韩琬上书】愚不可教【后妃尚宫宋若昭父廷芬能辞章生五女皆警惠善属文廷芬男独愚不可教为民终身】颛嚚蒙愚不知所如【柳宗元荅问仆乃单肤撇莩离防空虚窃听道涂颛嚚蒙愚不知所如固不足以抗顔揺舌而与之俱】愚者果于自用【柳惩咎赋愚者果于自用兮惟惧夫诚之不一】乱国之君常置愚不肖于上【而强其不能以暴其短恶置贤智于下而冺没其材能使君子小人皆失其所而身蹈危亡周臣传】憃甚【丹阳公主下嫁薛万彻万彻憃甚公主羞不与同席者累月太宗闻而笑焉】课愚对圣【刘洎諌帝王之与臣庶圣哲之与庸愚等级辽絶势不伦拟故课愚对圣持卑抗尊虽思自彊不可得已】外愚而内敏【娄师德外愚而内敏表晦而里明出朝野佥载】
　　妖讹【九】
　　白伪言难信何必徴辞【聋俗易惊宜所知禁】国时有恐【以妖讹相惊】执左道以乱政【左道巫蛊】假鬼神以疑众【时日卜筮疑众杀】荧惑于人【言经营惑乱也】宜遵国禁【无俾世迷】而胥动以浮言【恐沉于众】诪张为幻【诪张作诈以为幻惑】崇饰讹言【肆行幻术】惑蛊【虚诡】去邪勿疑除恶务本乱常【速戻纳邪】既叶前言则非左道　奸之大者【法可逃乎】妖
　　由人兴【咎将谁执】造言之刑　乱人之刑【周礼八刑纠万人七曰造言之刑八曰乱人之刑注造言造作讹言惑众也乱人乱名改作执左道以乱政】辨惑【知防执禁】亦秪以异　惊俗【变风】他能【自咎】无妄【凭虚】狭邪　人无衅焉【妖不自作】人弃常则妖兴　气焰【人之所忌气焰以取之】行非正法【思岂无邪】动以浮言【众宁不惑】不得中行宁非左道　左道虽则非妖【于人且为无益】政先去惑【人贵知常】茍于众而可疑【虽非妖而必禁】去邪除恶【宜絶本根】作伪饰辞【勿听枝叶】思匪无邪【动必有悔】辞虽征于捕影【罪难逭于丽刑】谋则不臧【言非无罪】孔化为男子【崔义元迁婺州刺史时婺州女子陈硕真自言仙去与乡隣辞诀或告其诈已而捕得诏释不问于是姻家章叔允妄言硕真白天还化为男子能役使鬼物转为荧惑用是能幻众自称文佳皇帝以叔允为仆射破婺州攻歙残之分遣其党围婺州义元发兵拒之】治丹剔小儿肝心【杨虞卿大和九年京师讹言郑注为帝治丹剔小儿肝心用之民相惊扄防儿曹帝不恱注亦内不安而邪与虞卿有怨即约李训奏言语出虞卿家】蛇虎导军【薛季昶擢给事中夏官郎中矦味虚将兵讨契丹不利妄言贼行有蛇虎导军后恶其诡拜季昶为河北道按察使季昶驰至军斩味虚以闻威震北方】以左道惑众【班宏髙适镇劒南表为观察判官青城人以左道惑众谋作乱事觉诬引屯将规缓死众凶惧宏验治即杀之人心大安】金头王【李匡威留深州遣其属李抱真上书愿入朝时京师数冦难人人危惧传言金头王且来皆亡窜山谷】冯诡惑说妖祥【李邕中宗立郑普思以方伎幸邕諌曰陛下躬政日浅有九重之严未闻道路横议今籍籍皆言普思冯诡惑说妖祥陛下不知猥见驱使】托神诡众【董昌托神以诡众始立生祠刳香木为躯内金玉纨素为肺腑冕而坐妻媵侍别帐百倡鼓吹于前属兵列防门所属州为土马献祠下列牲牢祈请或绐言土马若嘶且汗皆受赏昌自言有享我者我必醉】讹言【韩朝宗始开元末海内无事讹言兵当兴衣冠潜为避世计朝宗庐终南山为长安尉霍仙竒所发宗怒使侍御史王鉷讯之贬呉兴别驾】非衣小儿【裴度宝厯二年度请入朝逢吉党大惧权舆作伪謡云非衣小儿坦其腹天上有口被驱逐以度平元济也都城东西冈六民间以为干数而度第平乐里直第五冈权舆乃言度名应图防第据冈原不召而来其意可见欲以倾度天子独能明其诬】防母鬼【五行志咸通十四年秋成都讹言有防母鬼夜入人家民皆恐夜则聚坐或曰某家见鬼眼晃然如灯熖民益惧】去君着黄【黄巢賛广明元年巢始盗京师自陈唐去君而着黄明黄且代唐也呜呼其言妖与】右厢天子【僖宗时闾巷鬬者激怒言任见右厢天子五行志】族盐【武后时民饮酒讴歌曲终而不尽者谓之族盐】曲遍繁声谓之入破【五行志天宝后乐曲亦多以边地为名有伊州甘州梁州等至其曲遍繁声皆谓之入破又有胡旋舞本出康居以旋转便防为巧时又尚之破者葢破碎云】筑台以候玉女【李轨有胡巫妾曰上帝将遣玉女从天来遂召兵筑台以候女多所靡损】
　　呪诅【十】
　　白厥口呪诅【言怨上也】三物【诗曰出此三物以诅尔私】呪我【范文子使祝宗祈死曰爱我者惟呪我使我速死无及于难范氏之福也】有咀有呪【子罕曰宋国区区有咀有呪乱之本也】有损【晏子者祝有益也诅亦有损虽其善祝岂胜亿兆人之诅者】行出犬鸡【郑庄公使卒出豭行出犬鸡以诅射頴考叔者君子谓庄公失政刑矣既无德政又无威刑是以及邪邪而诅之将何益矣】夫妇皆诅【左传云】善祝孔与下呪誓【秦琼后归王世充与程防金计曰世充多诈数与下呪誓乃巫妪非拨乱主也】致龙起【西域天竺国信盟誓传禁呪能致龙起云】向殿哭【刘崇望李磎言崇望为宰相使亲吏日夕谒左军与复恭相亲厚纯巾惨不入禁门崇鲁向殿哭厌诅天祚殆人之妖】禁呪莫不有【五代王建及庄宗积金帛于军门募能破梁战舰者至于吐火禁呪莫不有】诅师毒口牙【舌作霹雳飞韩愈谴疟鬼诗】呪禁教以博士【大医署四曰呪禁师皆教以博士考试登用如国子唐史百官志】告以厌诅【徐有功窦考谌妻庞为其奴怖以妖祟教为夜解因告以厌诅给事中薛季昶鞫之】
　　淫乱【十一　淫溺　淫奔　姧自戒附】
　　白内作色荒　朋淫于家【妻妾乱也】冒色【商王受沉冒色言贪色也】淫风【徇于货色时谓淫风】污行【管子曰桓公云寡人有所行不幸而好色姑姊妹有不嫁者管仲曰恶则恶然非其恶】荒腆于酒【腆厚也】淫风流行【虽有七子之母不安其室卫风】宣淫【陈灵公与孔宁仪行父通于夏姬皆其衵服以戯于朝泄治谏曰公卿宣淫人无効焉】淫破义【传】贪色为淫【淫为大罸】礼无纵欲【神亦祸淫】无别无义【禽兽之道】渔色【诸侯不下渔色谓娶国中之女】防淫【礼者所以防淫】逺色【君子逺色以为民纪】易色【贤贤易色】鸟兽行【周礼内外乱鸟兽行则灭之】父子聚麀【礼谓禽兽无别】缀淫【礼者所以防民之缀淫也】　淫溺大欲【饮食男女人之大欲存焉】戒之在色【血气未定】惑以防志惑蛊之疾【晋侯疾求医于秦秦伯使医和视之曰不可为也是谓近女色疾如蛊非鬼非食惑】
　　【以防志公曰女不可近乎对曰节之女隂物也而晦时滛则生内热惑蛊之疾君今不节不时能无及此乎赵孟曰何谓蛊对曰淫溺之所生也在周易女惑男谓之蛊也】夫有尤物足以移人茍非德义则必有祸　礼曰民犹以色厚于德未见好德如好色者也　好内【齐桓公】宁思易色之贤【但慕冶容之诲】　淫犇蝃蝀刺犇也【淫犇之耻国人不齿】相犇【男女不待礼而相犇】既污贞信之教【宜科淫僻之愆】有女懐春【吉士诱之】自献其身　桑中【卫之男女相犇至于世族在位相窃妻妾期我于桑中要我乎上宫】中冓之言不可道也【谓内淫之言】犇诱【遂相犇诱】桑中之喜【巫臣聘夏姬以犇楚申叔曰夫子有桑中之喜将窃妻以逃】以惩淫慝　弃位而姣【穆公曰弃位而姣我则取恶能无咎乎】淫泆　掷果【潘岳】窃香【韩寿贾充女犇之】文君之犇长卿　既奸人纪【难逭国章】男女有别【室家无渎】犇则为妾　始因怨旷之思【遂及淫犇之耻】芍药之歌【既以身而投赠】凤皇之曲【不待礼而来犇】仲春不禁【周礼仲春令男女于时犇者不禁注云重天时】泉邱之女【泉邱人有女梦以其帷幕孟氏之庙遂奔之其僚从之盟曰无相弃也左传】无夫家【诗序曰古者国不足则杀礼而多昬防男女之无夫家者】夷狄昬礼【乌桓嫁娶则先略女通情或半年者然后送牛马羊为聘礼】抱布贸丝匪来贸丝来即我谋【诗氓篇】　姧犯礼为姧　在内为姧　挑邻女而投梭折齿【引美人而牵衣絶缨】淫犇折齿【谢鲲字防舆】淫犇之女肆心【彊暴之男寘力】无展季之贞【有宋朝之美】沐贞信之教【心尚不悛】速淫泆之辜【法宜无舍】将惩姧慝【请正科条】既乱人纪【宜展国章】去恶宜絶其本根【饰辞勿听于枝叶】阳矦杀穆矦而窃其夫人故飨废夫人之礼目逆而送之【华父督见孔父之妻】拊楹而歌【齐庄公通东郭姜】不能自
　　还【原涉曰寡妇欲慕宋伯姬不幸一为盗贼所污遂为淫泆知非礼然不能自还】乱族【礼以此防民犹淫泆而乱族】彊暴之男不能侵陵贞女【诗】蒙衣【齐庆克通于声孟氏蒙衣乗辇而入衣谓着妇人衣】隂讼【周礼男女之隂讼音听于胜国之社其附于刑者归之于士注隂讼争中冓之事胜国亡国之社】淫僻之罪【礼防姻之礼废则夫妇之道缺而滛僻之罪多也】自戒顔叔之有节　扬秉之不惑【秉字叔节言我有三不惑谓酒色财也】诲淫之容【易曰冶容诲淫】伐性之斧【皓齿蛾眉伐性之斧】道贵寡欲【天惟祸滛】晋矦惑蛊而身防【灵公宣淫而国亡】淫为大罸　淫破义　防淫【君子刑以防淫】逺色易色　戒之在色　不腆于色　不淫其色　可无惩乎　以礼自闲　惟王不迩声色　以礼制心　三代之亡皆是物也【言皆以色】致女之戒【罗氏致鹿与女以戒诸侯曰好畋好女者亡其国也礼蜡祭云】孔衺人秽夫争候门下【上官昭容名婉儿是时左右内职皆听出外不可止婉儿与近嬖至皆营外宅衺人秽夫争候门下】髙阳公主【房遗爱尚髙阳公主主稍失爱意怏怏与浮屠辨机乱帝怒斩浮屠杀奴婢数十人】淫蛊显行【张易之后毎燕集则二张诸武杂侍摴博争道为笑乐或嘲诋公卿淫蛊显行无复羞畏】宣淫于外【崔湜附托昭容上官氏数与宣淫于外】纪处讷妻【武三思妇之姊纵使通三思由是欵昵】调笑嬉防【陆长源徙宣武判官孟叔度淫纵数入倡家调笑嬉防长源辄裁正之】郭英乂【崔宁郭英乂为节度使徙宁家于成都而淫其妾媵】曹芬【窦参迁奉先尉男子曹芬兄弟北军醉暴其妹父救不止恚赴井死参当兄弟重辟众请俟免防参曰父由子死若以防延是杀父不坐皆榜杀之】闺薄污慢【陈叔逹后闺薄污慢为有司露劾帝以名臣为防掩】宣淫不止【杨国忠至京师见羣女弟致赠遗于时虢国新寡国忠多分赂宣淫不止】调笑施施若禽兽然【虢国居宣阳坊左国忠在其南自台禁还趣虢国第郎官御史白事者皆随以至居同第出骈骑相调笑施施若禽兽然不以为羞道路为耻骇】恱神亭【前蜀王衍作恱神亭与诸狎客妇人日夜酣饮其中】宫中戯【五代毛璋在华州得魏王继岌余赀既富而骄益为淫侈尝服赭袍饮酒使其所得蜀奴为王衍宫中之戯于前明宗闻而恶之】淫戯【南唐刘鋹宦者龚澄枢等既専政鋹乃与宫婢波斯女等淫戯后宫不复省事】出入民家【南唐刘玢袭在殡召伶人作乐饮酒宫中裸男女以为乐或衣墨缞与倡女夜行出入民家】虢国素与国忠乱不耻每入谒竝驱道中从监侍姆百余骑炬宻如昼【靓妆盈里不施帷障时人谓为雄狐贵妃传】与武三思升御床博戯【中宗庻人韦氏初帝幽废与后约一朝见天日不相制至是与武三思升御床博戯帝从旁典筹不为忤三思讽羣臣上后号为顺天皇后】纵宫女出游皆淫犇不还【明年正月望夜帝与后微服过市彷徉观览纵宫女出游皆淫奔不还同上】
　　别嫌疑【十二】
　　白君子防未然不处嫌疑间田不纳履李下不整冠【古诗】礼者所以决嫌疑　礼为人防　君子表微　孝子不服闇【闇中为事好生物疑服事也】礼曰内外不通乞假　男女非受不亲非祭非防不相授器其相授则男授以篚无篚则皆坐奠之而后取之【奠置于地】寡妇不夜哭　掇蠭之疑【尹吉甫妻诬其子伯竒】马援以薏苡兴谤　嫌疑之间诚先贤所慎【呉祐字季英云云】内言不出于阃外言不入于阃【曲礼】嫂叔不亲授　逺嫌【避疑】孔薏苡嫌【萧仿岭南海解官南海多谷纸仿勅诸子缮补残书廪谏曰州距京师且万里书成不可露赍必贮以囊笥贪者伺望得无薏苡嫌乎仿曰善】不疑【李靖賛曰若靖阖门称疾畏逺权逼功大而主不疑虽古哲人何以尚兹】善避嫌【长孙无忌善避嫌求于古人未有其比】不免疑嫌【裴垍京兆少尹裴武使王承宗还得德棣二州已而地不入或言武还先见垍明日乃朝帝怒召学士李绛议斥武绛言垍身备宰相明练时事势不容先见武帝悟释之议者谓帝知垍明倚任方驾尚不免疑嫌以信处位之难云】进所赐诏敕【郭子仪代宗立程元振自谓于帝有功忌宿将难制离毁百计因罢子仪副元帅加实户七百为肃宗山陵使子仪惧谗且成尽裒肃宗所赐诏敕千余篇上之因自明诏曰朕不德诒大臣忧朕甚自愧自今后毋有疑】










　　白孔六帖卷九十三
&lt;子部,类书类,白孔六帖&gt;
　　钦定四库全书
　　白孔六帖卷九十四　　唐　白居易　原本
　　宋　孔　传　续撰
　　鸟【一】　　　　　　鳯【二】
　　瑞官【三大鹏附】　　鸾【四】
　　鹤【五】　　　　　　孔雀【六】
　　鹦鹉【七】　　　　　鸡【八】
　　雉【九】　　　　　　鴈【十】
　　鹰【十一】　　　　　隼【十二】
　　乌【十三】
　　鸟【一】
　　白卵既生矣【翼而张之】载飞载鸣【一饮一啄】羽族　择木【仲尼曰鸟能择木木岂能择鸟】排虚【鸟排虚空而飞】三年不鸣【齐威王曰有大鸟止于王庭三年不飞飞则冲天三年不鸣鸣则惊人】相彼鸟矣【犹求友声】出自幽谷【迁于乔木】竆鸟入懐和鸣【骞翥】羽毛【觜距】求友　笼鸟【有山薮之思】载好其音　有
　　莺其羽【莺文防也】珍禽　羽物【周礼】献鸟者佛其首【曲礼云云】执禽者左手　不獝【鳯以爲畜故鸟不獝】献禽【礼曰凡献禽加于一防则执一防以将命妻其余加犹多】妪伏【礼羽者妪伏夘生者不殈殈裂也】男贽【御孙曰男贽大者玉帛小者禽鸟注云云大夫执鴈士执雉】鸟焚其巢【易】飞鸟遗之音宜下不宜上【吉也】鸟之将死其鸣也哀　鹰鹯之逐鸟雀　緜蛮黄鸟【止于丘隅】于飞　集木【黄鸟于飞集于灌木】鹦鹉能言不离飞鸟　养鸟【秋官闽掌畜养鸟而蕃阜教之】与鸟言【秋官夷秋官夷掌役牧人养牛与鸟言云云】鸟养乃视【庄子曰海鸟止鲁郊鲁矦御而觞之奏九韶其太牢鸟乃视悲忧不食一脔三日而死非以鸟养养鸟者宜栖之深林】闻乐【庄子曰咸池九韶张于洞庭野鸟闻之而死】咸若【书曰鸟兽咸若】傅其翼者两其足【汉书】翼后稷【姜嫄始生后稷诞寘之寒氷鸟以翼覆之】鸟兽锵锵【率然舞化舜徳】髙飞【诗有鸟髙飞亦傅于天】鹰祭【礼曰处暑之日鹰乃祭鸟】畜鸟者则勿佛【佛戾也礼】大罗【掌天子罗鸟兽】云如赤鸟【传有云如众赤鸟夹日以飞三日】鸣亳【鸟鸣于亳社如曰嘻嘻甲午灾云云】无迹【庄子云莽眇之鸟逺深无迹】入窍者卵生【庄子】反鄕【飞鸟反鄕依其所生】罗之一目【文子得鸟者罗之一目】适至【家语少吴立鳯鸟适至故以鸟名官】避不义【又鸟兽之于不义尚知避之】窍啄【又鸟兽窍啄】悲鸣送子【恒山之鸟生四子羽翼既成分飞四海其母悲鸣而送之】鸟生于隂【属于阳故卵之】鸟社【瑞应帝王世纪禹会稽有羣鸟应民春耕则防去草根啄除其芜秽故谓之鸟社】书化【家语孔子与子夏讲道徳有赤气贯天孔子曰鲁瑞门当有血书西飞爲鸟也具变化门】衘丹书【吕氏春秋周文王时见大赤鸟衘丹书集周社文王火气胜故其色尚赤也】从南方来【晋平公时有鸟从南方来赤质五色皆备集于庭相让叔向曰吾闻师旷曰西方有鸟白质五色曰翚南方有鸟赤质五色曰雉今来爲君瑞也】悲杨震【后汉杨震改葬华隂潼亭先葬十日有大鸟丈余集震墓前俯仰悲鸣泪下沾地葬毕飞去时人立鸟象于墓前】入帐中【宋纪髙祖伐鲜卑夜有大苍鸟如鹅飞入髙祖帐中从事胡蕃曰苍者敌人之色敌归我也明旦攻城大破之】小鸟生大鸟【宋纪土地开辟则有小鸟生大鸟】条支之鸟【卵如罋】命起【西都赋曰命荆州使起鸟】野鸟号东厢　上有特栖鸟【王粲诗列敷丹荣上云云上】懐春向我鸣　客鸟思故鄕翔鸟薄天飞　越鸟巢南枝　愿随越鸟翻飞南翔鸟倦飞而知还　鸟兽腯肤　帝江【传妙鸟于帝江注天山有鸟如】
　　【丹识歌舞而妙靡名曰帝鄕】如彼翰林鸟防飞一朝只栖者择木【雊者择音】鸟登木而失条【整轻翮而思矫】鸟散余花落　昨夜鸟声春寄言【楚辞愿寄言于三鸟三鸟飞以自南覧其志而吹北也见离骚】毛羽未成不可以髙飞【史】伤弓之鸟落于虚发【史】毕骇【文鸟毕骇兽咸作】知其能翔【史孔子见老子曰鸟吾知其能翔鱼吾知其能游于龙吾则不能知其龙乎】鸟兽阜滋【阜大也】不厌髙　同声【相应】殊声【文众形殊声】翩翻　逸飞　翕翼交颈　短羽相鸣　接翼　巢居　翺翔　理翮
　　触丝　冲天　敛翼　髙飞　竝影　侧足　缨缴寓居　短磬　整翰　聮翩　濯翼　排虚　防风择木　奋飞孔众禽之偶【韦思谦进御史大夫见王公未尝屈礼防以爲讥荅曰耳目官固当特立雕鹗鹰鹯岂众禽之偶】飞鸟依人【帝曰禇遂良鲠亮有学术竭诚亲于朕若飞鸟依人自加怜爱】啾号【栁惩咎赋众鸟萃而啾号】五大鸟集宫【窦建徳冬至大会僚吏有五大鸟集其宫羣鸟从之】梦【张鷟爲儿时梦紫文大鸟五色成文止其庭】异鸟【萧铣自称梁王有异鸟至建元爲鳯鸣】飞拥行车【开元遗事李元纮爲余杭令治有声迁润州司马发离百里鸟鹊之类飞拥行车】鸟影度寒塘【杜甫诗】容与波上【阎立本太宗泛池见异鸟容与波上召立本侔状】羣噪【张直方洛阳飞鸟皆识之见必羣噪】鸱枭不鸣未爲瑞鸟【吕向上言】珍禽【则天临朝拜洛受图大陈珍禽】罗取【王世充罗取飞鸟书符命于帛系鸟足纵之有弹捕得鸟而献者亦拜官】鸟得风而翔【元稹曰鸟得风而翔】竒禽恠羽【倪若水上言竒禽恠羽爲圜御之玩】四千五百种【唐酉阳杂爼鸟有四千五百种】鸟省【马充给事亲仁坊有宅南有山亭多养鹅鸭又杂禽一家人掌之谓之鸟省出庐氏杂记】翔霄【宻网之鸟举羽而翔霄栁宗元】戞瑟幽鸟啼【杜牧诗】髙飞之翮长者在前卿朝廷羽翮也【文宗谓李程】鸟窥新卷帘【杜甫诗】
　　凤【二】
　　白鳯兮鳯兮【何徳之衷】丹穴【于飞】四灵【麟鳯龙】五色之文【九苞之状】神鸟【鳯别名也】阳精【鹖冠子鳯皇鹑火之禽阳之精】翽翽其羽【鳯皇于飞云云】嗈嗈【鳯皇鸣矣嗈嗈喈喈】击九千里【应十二律】仙翰　灵鳯【鳯仪丹穴】名官【见瑞官门】鸑鷟【鳯雏】来仪【箫韶九成鳯皇来仪】六象【鳯有六象头象天目象日背象月翼象风足象地尾象纬纬五纬也】九苞【一曰归命二曰心合度度天度也三曰耳聪逹四曰舌屈伸五曰彩色光六曰冠短州州当朱色也七曰锐钩八曰音激扬九曰腹户戸所由出入也】鸣【行鸣曰归嬉止鸣曰提扶夜鸣曰善哉晨鸣曰贺世飞鸣曰即都知我唯黄持竹实来也】孔子从鳯【故孔子欲居九夷从鳯鳯遇乱则居夷狄】鳯皇殿【宣帝时鳯皇集上林乃作鳯皇殿以荅嘉瑞】鳯羽族之美【庄子】金咮朱冠【邺中记曰石季龙与皇后在观上有诏书五色纸书着鳯皇口中既衘诏侍人放数百丈绯防麻卢廻转鳯皇飞下鳯以木作之五色画之咮脚皆用金顾恺之鳯皇赋曰朱冠赫以防翘】五防羽　千金毛【东观汉记曰建武十八年鳯髙八尺毛羽五色集颍州郡羣鸟并从盖地数顷防十七日乃去又拾遗记周昭王以青鳯之毛爲一裘一曰暖质二曰暄肌常以御寒至厉王末犹宝此及厉王流于彘人得而珍之罪有防大辟者以一青鳯毛赎罪免外一毛千金】赋【太宗鳯赋曰有一灵鳯羽翮朝阳晨游紫雾夕饮霜资长风以举翰戾天衢而逺翔】雄曰鳯雌曰皇【书注云云】不闻【茍徳不降则鳯皇不闻】焕乎其有文章　南方之鸟【所居积石千里河出下鳯居上天爲生食其树名琼枝髙百二十围以琳琅爲寔天爲生救之离珠一人三头逓卧迭起以司琅玕庄子】左文【曰贤右丈曰智】羽虫长【家语羽虫三百六十而鳯爲之长也】鳯王者之嘉祥【应瑞图】仁信【瑞应负信戴仁挟义膺文苞智不啄生虫不折生草不羣居不侣行不经罗坠网上通天维下集河洛明治乱见存亡也】食琅玕【灵鳯振羽仪戢景西海濵朝食琅玕实夕饮玉池津】宿丹山【文夕宿丹山际】鷰假【文鷰翼假鳯翔】鸱枭笑鳯皇不亦病乎　听鸣鳯之嗈嗈【天台】飘飘高逝【文鳯飘飘其髙逝兮夫固自引而逺去也】翔千仞【文鳯皇翔于千仞兮覧徳辉而下之见细徳之险防兮揺矰翮而去之】集南岳【文鳯皇集南岳徘徊孤竹根于心有不厌奋翅凌紫云岂不尝辛苦羞与黄雀羣何时当来仪顺作圣明君】鳯骞翥于薨栋咸遡风而欲翔【遡向也】逺罻罗【文鳯鸣髙岗以逺罻罗有圣贤之徳】不及栖【鳯不及栖喻贤也文】择高梧【文鸟择髙梧来仪之鸟】迅翮【推迅翮于鳯宂注汉不用敬通丈也】鐡【鳯皇其阙文】藻翰【顾恺之赋朱冠赫以双翘灵质翽其髙举偹六徳以成文晖藻翰之郁烈云云】鸟长【鳯也】鳯愈飘翔而髙举【楚辞】惶惶【鳯独惶惶无集楚辞】不下【鳯皇飞而不下楚辞】安栖【鳯兮安栖楚辞】不贪【鳯亦不贪而妄食楚】在笯【笯笼簬名楚辞】髙翔【楚独见鸾鳯髙翔于大皇之野循四极而廻周覧徳威而后下】仙驾　来翔【呉志费祎曰鳯皇来翔麟吐哺】自然之色【蜀志鳯生五色岂以五采饰畵也】雏【蜀厐统字士元号鳯雏】东南之实【晋张华曰顔彦先鳯鸣朝阳东南之实者也】思声【晋习凿齿既罢归与桓温弟秘书曰毎从北门而望隆中想卧龙之吟东眺白沙思鳯雏之声】止阿房【晋符坚时长安謡曰鳯皇止阿房坚曰鳯皇非梧桐不栖非竹实不食乃植梧桐竹数十万于阿城以待之时慕容冲小字鳯皇至是终防坚城入止阿城也】候鸣调律【抱朴帝轩辕侯鳯鸣调律】翼若竽声若箫乐帝之心【孙卿子】濯羽弱水暮宿风宂【淮南子】形貌【韩诗外传曰鳯鸡冠鸾喙虵颈龙胼鹤翼鱼尾鸿前麟后鹤颡鸳鸯臆目而中注】戴徳扬义背负仁翼挟信心抱忠足履正尾系武　仁智之禽【鹄鵛而腹晋中兴书云云】首文曰徳翼文曰礼背文曰义膺文曰仁肠文曰信【山海经】居广都之野　节节【白虎通曰雄鸣】足足【又雌鸣】游必择地【饥不妄食白虎通云】小音中钟击磬【帝王世纪曰帝喾击磬鳯皇舒翼而舞】驾六【春秋命厯序昔辰数治世虽小九次之号曰皇谈驾六鳯皇出也冲治三百五十岁也】火精【春秋孔演图鳯火精】随孟亏【瑞应萧孟亏人首身爲虞氏驯百禽夏后之世民始食卵孟亏去之鳯皇随也】威鳯【鳯有威仪】孔河东三鳯【薛元敬河东三鳯见兄弟门】鳯鸣朝阳【韩瑗自瑗与遂良相继死内外以言爲讳将二十年帝造奉天宫御史李善感始上疏极言时人善之谓爲鳯鸣朝阳】鸾鳯冲霄必假羽翼【马周帝以飞帛书赐周曰鸾鳯冲霄必假羽翼】在鼓【西舍利献其国乐至成都按瑞图曰王者有道则仪鳯在鼔故羽葆鼔栖以鳯皇】鳯有利觜众鸟不賔【宋子嵩化书】献水鸟爲鳯【五代安重荣饶阳令刘岩献水鸟五色重荣曰此鳯也畜之】鳯集通训门【杨国忠帝再幸左藏库班赉百官出纳判官魏仲犀言鳯集通训门门直库西有诏改爲丹鳯门进仲犀殿中侍御史属吏率以鳯皇得优调】不篝不笯【文粹皮日休补九夏乐歌鳯之愉愉不篝不笯乐徳而至如賔之娯】苍梧之【文粹李白大鹏赋耻苍梧之鳯辉防质与锦章】建元【萧铣建元鳯鸣】若鳯鸟始见【李渤韩愈遗书曰朝廷士引颈东望若鳯鸟始见争先覩】不憎山栖【王绩托无心子以见趣曰鳯不憎山栖】和声随祥风窈窕相飘扬【丹宂五色羽其名爲鳯凰昔周有盛徳此鸟鸣髙岗和声随祥风窈窕相飘扬岐山下诗韩文】五章备防珍【鳯飞九千仞五章备防珍李白古风】祥风遗蒿鷃【韩文聫句】鳯饥不啄粟【所食唯琅玕焉能与羣鸡蹙促争一餐朝鸣昆丘树夕饮砥柱湍李白诗】一毛生鳯穴【杜甫】鳯凰五色百鸟尊【韦应物鸢夺巢鳯凰五色百鸟尊知鸢爲害何不言】北风破南极朱鳯日低垂【杜甫北风】鸣鳯托髙梧凌风何翩翩【李白】鳯凰蔚跋而来游【杜甫西岳赋】鳯凰鸟之逺人者也【昔舜治天下政成而民恱命防作乐乐声和鸟兽闻之皆鼔舞当是之时鳯凰适至舜之史因并记以爲美后世因以鳯来爲有道之应其后鳯凰数至防出于庸君缪政之时防出于危亡大乱之际是果爲瑞哉五代史】五色赤文鳯也紫文鸑鷟也【张荐祖鷟爲儿时梦紫文大鸟五色成文止其庭大父父曰吾闻五色赤文鳯也紫文鸑鷟也】资长风而举翰戾天衢而逺翔【西翥则烟氛閟色东飞则日月腾光太宗鳯赋】见万歳县【前蜀王建天祐七年六月鳯凰见万歳县】
　　瑞官【三】
　　白瑞官【传少昊氏之立有鳯鸟适至故纪于鸟而名官鳯鸟氏厯正也注有鳯爲瑞故以鸟名官厯正掌厯之官】歌舞【丹宂山有鳯自歌自舞见则天下太平】鳯凰翔兮舞紫庭【周成王时鳯凰来仪于庭成王乃歌曰云云】巢阿阁【黄帝时鳯巢阿阁】鸣岐阳【内史曰周之兴也鸑鷟鸣于岐阳】衘图【汉帝坐于扈洛水之上有鳯衘圗至帝前以黄玉爲柙也】授玺【鳯皇负图授尧黄玉爲检白玉爲防其章曰赤帝符玺】止帝梧【韩诗曰黄帝斋于宫中鳯乃蔽日而下止帝东园集梧桐食竹实没身不去】君子有道鳯皇在郊薮【礼】集颖川【黄霸爲颖太守仁化大行鳯集境内】仙萧【列仙传曰萧史吹箫秦穆公女弄玉亦善吹箫因妻之后鳯皇来夫妇俱去穆公因作鳯女楼】覆巢毁卵则鳯不翔【史仲尼曰】鳯鸟不至【吾已矣语】雏【古诗曰鳯皇何啾啾三母将九子易林曰鳯有十子同巢共母权以相保】又鳯生五雏　又【鸑鷟者鳯之雏也】作律【黄帝使伶伦采嶰谷之竹防两节间而吹之于是制十二管以听鳯皇之鸣其雄鸣爲六律雌鸣爲六吕谓之律本】卜婚【传懿氏妻敬仲其妻占之曰是谓鳯皇于飞和鸣锵锵】鸣朝阳【鳯皇鸣矣于彼髙岗梧桐生矣于彼朝阳】鳯非梧桐不栖非竹实不食非醴泉不饮　衘诏【见上】栖枳棘【仇香爲主簿人曰枳棘上非鸾鳯所栖】上击九千【宋玉曰鳯上击九千里翺翔于杳冥之际】年号【汉宣帝时有鳯皇之瑞改元爲王鳯元年】鳯以爲畜　鳯翼【见上】云仪朱冠【赫以双翘】金口【见上衘诏注】集玉谷【易林曰鳯皇爲主集于玉谷口】鳯宿【鳯宂鳯举鳯鸣】孔少皥宗师太皥之道故曰少皥【其立也鳯鸟适至故纪于官爲鸟师鳯鸟氏厯正也学记揔叙】以爲人极【分瑞官于鳯纪斯乃帝吴氏之所以爲人极也霍融嵩山启母庙碑】古师官鸟【来鹄圣政纪颂】鳯鸟爲司畴人受职【张说大衍序】
　　大鹏【新添】读晋书覩阮宣子大鹏讃鄙心陋之【李白序】北溟之有鱼吾不知其防千里【其名曰鲲化成大鹏质凝胚浑同上大鹏赋】激三千以崛起九万而遐征背嶪太山之崔嵬翼举垂云之纵横【同上】歴汗漫以夭矫塌阊阖之峥嵘【上摩苍苍下覆漫漫同上】六月一息至于海湄憇乎泱漭之野【入乎汪湟之池同上】大鹏惊攫【何讽梦渇赋】右翼掩乎西极左翼蔽乎东荒【李白赋】大鹏横霄而测度【明堂赋】斩飞鹏于日域【猎赋上】缤翻鹏翼【吕温程卢公賛】鹏骞堕长翮【韩文送恵师】
　　鸾【四】
　　白女牀【山海经云女牀山有鸟曰鸾自歌自舞】舞镜【孤鸾见镜覩其影谓爲雌必悲鸣而舞】孝感【汉书方诸遭母忧负土成坟种松千根鸾鸟栖其上】感政【王辅爲重泉令有鸾翔集感异政也】感乐【抱朴子曰鸾闻乐而舞至则国安乐也】栖棘【见上】置获【异苑曰罽賔国王置得一鸾欲其鸣不可致饰金繁飨珍羞对之愈戚三年不鸣夫人曰常闻鸾见类则鸣乃悬镜照之鸾覩影悲鸣冲霄一奋而絶】鹦鹉配【祢衡赋云配鸾皇而等矣】垂翅而舞【东观汉记章帝时集郡国王阜世公爲重泉令吏民向化鸾止学馆阜使授官掾公沙叠爲张雅乐举足垂翅应声而舞复止县屋防十余日乃去】赤神之精【瑞应鸾赤神之精鳯皇之恠状翟而五色以天鸣中音肃肃雍雍喜则鸣舞出女牀之山窟氏之国及轩辕之邱沃民之域标山之所都之野自歌之鸟】徘徊【汉息夫躬絶命辞曰鹰隼横厉鸾徘徊兮矰若浮焱动则机兮丛棘栈栈曷可栖兮冕颈折翼庸得徃兮】裔裔【天台赋觌翔鸾之裔裔】伏窜【鸾鳯伏窜兮鸱枭翺翔】鸾岗【豫章记在西山洪崖先生乗鸾所憇处也】髙翔【见上】孔鸾降庭【杨仲昌爲孝义令鸾降庭】太平之瑞【杨烱冕服议鸾者太平之瑞也】冲霄【马周见鳯门】鸾隼不接翼【陈子昻本传】鳯之族【鸾乃鳯之族翺翔紫云霓文章辉五色双在琼树栖李白登黄山】葳蕤紫鸾鸟【巢在昆山树李白赠漂阳宋少府】鸾翔庆霄【齐成公碑权徳舆】鸾鳯忽覆巢麒麟不来过【李白诗】翠竹碧梧鸾亭峙【韩愈马殿中志退见少传翠竹碧梧鸾停峙能守其业者也】鳞羽之于虬鸾【独孤及李华集序时軰归望如鳞羽之于虬鸾也】大瑞【唐六典礼部鸾爲大瑞】
　　鹤【五】
　　白仙鹤　鸣鹤　野鹤　胎化　仙禽【舞鹤赋曰伟胎化之仙禽】阳乌【鹤】金衣【西京记黄鹤下太液池上爲歌曰黄鹤飞兮下建章金爲衣兮菊爲裳】鹤鸣九臯声闻于天【诗】鸣鹤在隂其子和之【易】乗轩【卫懿公好鹤鹤有乗轩者及狄人代卫授甲者皆曰使鹤鹤寔有禄位】在鸡羣【晋书嵇绍在稠人中昻昻然若野鹤之在鸡羣】五里【飞来双白鹤篇曰五里一反顾十里一徘徊云云】琴操曰【商陵牧子娶妻无子父母出之牧子别妻援琴而鼔之作别鹤操】集华池【韩诗田饶曰夫黄鹤一举千里集君华池啄君稲梁君犹贵之以其从来逺也鸡有五徳君轻之以其从来近也】仙笙【王子乔好吹笙后告其家人曰七月待我于缑氏山头及期果爲白鹤谢时人去】雷门鼔【临海记有鹤飞入防稽雷门鼔中于是鼔鸣洛阳闻之后斫破鼔鹤遂飞去】舞【吴王舞鹤于市中令万人观之】唳【陆机将诛临刑叹曰欲闻华亭鹤唳不可得矣】归辽东【辽东华表柱忽有鹤集其上曰有鸟丁令威去家千年今始归城郡知故人民非何不学仙冢累累】惊露【风土记鸣露此鸟性警至八月露降则惊而鸣也】青田【永嘉记青田有双白鹤青年年生长便去】放冲天【有饷鹤于支遁者遁谓之曰尔冲天之物宁爲耳目之玩乎遂放令去】紫盖【衡山有紫盖峯峯上有双鹤廻翔而鸣】君子化【抱朴子曰周穆王南征一军自化爲猿君子化爲鹤】鹤不日浴而白【庄子】千岁【鹤千岁栖于偃盖松】舞【师旷曰鼔琴鹤鸣舞】有鹤在林【诗】鷰雀焉知鸿鹄之志【蜉蝣不知鹤之年】吊【晋陶侃防亲有一客来吊出门化爲白鹤飞去】衘珠报恩【搜神记哙参行遇鹤被伤乃収养之放去至一夜雌雄俱衘一明珠来以报参也】王乔控鹤以冲天　氅裘【晋王恭披鹤氅裘孟永谓曰真神仙中人也】千岁【抱朴子曰千歳之鹤随时而鸣能登木其未千歳者终不集树色纯白脑尽成骨如此即可知也】入帐【茅君传曰好道者入庙防见一白鹤入帐中鹤者皆是九转还丹之使】饮溶溪之水唼太湖之萍【拾遗记周穆王时涂循国献青鳯二十鹤各一雌一雄饲以潭臯之粟饮以溶溪之水古诗曰鸿鹤比翼游羣飞献太清常畏大网罗忧祸一朝并岂若集太湖顺流唼浮萍】相鹤经【鹤阳鸟也而游于隂因金气依火精以自养金数九火数七年八变百六十年大变百六十年变止千六百年形定体洁故白声闻天故顶赤食于水故喙长轻于前故后指短栖于陆故足髙而尾雕翔于云故尾丰而肉疎大侯以味故脩颈以纳新故生寿夭不可量所以体无青黄一色者木土之气内养故不表于外是以行必依洲屿止不集林木盖羽族之崇长仙人麒麟也】鹤【寿满三百六十歳则色纯黒】指蓬壶而翻翰【望昆阆以扬音文选】精【鹤经曰鹤之上相露眼精】贠吭【吭颈也】介鸟【思赋过九臯之介鸟介鸟者鹤也】玉羽　徘徊　絜朗　素羽藻质　紫顶　紫麻　明心　巢居　一举　霜毛嘹唳　朱顶　月羽　白羽　頳首　清响　千里冰质　天歩　脩趾　灵羽　孤高　驯养　露眼天居　差池　青田　羽客　翔金城　戱芝田　饮瑶池　出吴市　振迅衣　逐晋琴　飞度武溪　精含丹而星耀【顶凝紫而烟华】孔鹤鸣鸡树【张鷟佥载云鳯阁侍郎杜景佺文章知识并髙逺时号爲鹤鸣鸡树】鹤爲上瑞【唐六典礼部】低昻各有意【磊落如长人杜甫薛少保畵鹤诗】翔则摩空行则徐歩【南蛮西舍利凢曲名十有二四曰白鹤游骠云苏谩底嘿谓翔则摩空行则徐歩也】蓬山之竒禽【李白畵鹤賛曰图蓬山之竒禽想瀛海之缥缈】紫顶烟赩丹眸星皎【昻然伫眙霍若鹜矫同上】长唳风霄寂立霜晓【同上】梦鹤【李抱真夜梦驾鹤寤而刻寓鹤衣羽服习乗之】兵爪【酉阳杂爼鹤左右脚里第一指名兵爪】慈恩寺【大和中长安城南韦曲慈恩寺塔月夜有一美人从三四青衣绕塔言笑忽頋侍婢曰院僧借笔砚来于梁上题诗黄子波头好月明忘却华亭到绕行烟収山低翠黛横折得荷花逺恨生僧将烛之化爲白鹤飞去出河东记】云间孤鹤【宗天宝十三载重阳日猎于沙苑云间有孤鹤徘徊上御弧矢中之鹤带箭矫翼西南而逝益州城西十五里有道观观东廊第一院有青城山道士徐佐卿一歳卒三四至一日忽不怿曰偶爲飞矢所加寻已无恙然此箭非人间所有吾防之于壁后年箭主至则付之乃记壁去防箭之时则十三载及帝幸蜀暇日命驾行游偶至观入此堂忽覩箭取而翫之乃御箭也深异之佐卿乃中箭鹤出广徳神异记】威迟白鳯熊【非是苍鹒隣杜诗】赤霄有真骨【耻饮洿池津同上】一举千里【李善选鹤赋注一举千里既且逺】如蓬之集如雪之飞【同上】羽毛与烟雾同色【上】风雨既除其色愈浄【上】老鹤万里心【杜甫】毛羽霜雪妍【元稹和乐天感鹤我有所爱鹤毛羽霜雪研秋望一滴露声洞林外天自随卫矦去遂入大夫轩雪貌久已隔玉音无复传吟君感鹤操不觉心然】不知曽化鹤辽海归防度【李白】鹤鹤相唳【气交也化书】星星仙语人听尽【刘梦得歩虚词华表千年一鹤归凝丹爲顶雪爲衣星星仙语人听尽却向五云翻翅飞】
　　孔雀【六】
　　白綷羽【文孔雀綷羽而翺翔】集【长门孔雀集而相存】生遐裔【孔雀生遐裔】献白色【宋孝武大明五年新昌军献孔雀白色者】爲裘【齐书文恵太子织孔雀毛爲裘】夫子家禽【孔文举诣杨脩年九歳爲设果有杨梅文举语之曰此君家果脩曰未闻孔雀是夫子之家禽也】孔翣【南蛮婆利左右持孔雀翣】饰纛【盘盘以孔雀羽饰纛南蛮盘盘传】鸾鳯友【韩愈和武相公孔雀诗穆穆鸾鳯友】翠角金华【又翠角髙独耸金华焕相差】钲栖孔雀【西舎利乐钲栖孔雀】占城孔雀【五代占城鸟之孔雀】畵屏间【髙祖皇后窦氏父毅在周爲上柱国尚武帝姊长公主尝谓主曰此女有竒相何可妄与人因畵二孔雀屏间请防者射髙祖最后射中各一目】毛彩光华【西舎利曲名九曰孔雀王骠云桃台谓毛彩光华也】因雷声而孕【酉阳杂爼孔雀因雷声而孕】辟恶【卫公言孔雀辟恶上】尾端一寸名珠毛【同上孔雀尾端一寸名珠毛】解舞【边鸾工丹青最长于花鸟贞元中新罗国献孔雀解舞徳宗诏于武门写貌一正一背翠释生动金光遗妍能应繁节出唐名畵録】翠羽金花【孔雀未知牛有角渴饮寒泉逄觝触青霄圃湏徃来翠羽金花不辞辱杜甫赤霄行】孔翠望赤霄【愁入雕笼养同上郑虔诗】罗州土贡【孔雀唐地理志】采毛爲扇【岭表异録交趾人多养孔雀采金翠毛爲扇】
　　鹦鹉【七】
　　白能言不离飞鸟　灵禽【襧衡赋曰惟西域之灵禽】辨恵之性　闭以雕笼剪其翅羽【并襧赋】黄山【山海经曰黄山有鸟赤喙青羽人舌能言语名之曰鹦鹉也】笼鸟有山薮之思　自然之姿【文】哿矣之性【能言】言鸟【汉异域志献言鸟注鹦鹉】鹦母【诸葛恪在吴主座有鸟飞过恪曰白头翁张昭在座疑恪讥之乃曰恪欺陛下不闻有鸟名白头翁若有请覔白头母恪问鸟有鹦母请覔鹦父昭不能对】雉顾鹤眄鸾跱鳯息丹喙含恵缃葩焕翼【曹毗赋】丹足【左赋聚赪爪于丹足】朱咮【婉朱咮】恵鸟【郭璞賛鹦鹉】献【谢庄赋宋元嘉二十一年湘州献赤鹦鹉诏羣臣爲赋之】又献【晋安帝义熙十四年防林邑献白鹦鹉宋天监二年防诸侯进又交州献能謌乃不纳之】又【汉兴平元年益州献鹦鹉三只日夜食三升麻子今谷贵此鸟无益有损可付安西将军杨定国令归本土】两指向前【异物志鹦鹉西域灵禽两指向前也】赤羽　赤喙【见上】五色【广州一根社出鹦鹉五色曽见其白色者大如母鸭】水霑羽救火【灵验记有鹦鹉飞集山中禽兽辄有爱重之去后山中有火鹦鹉入水霑羽飞洒之天神曰彼虽有志何足云鹦鹉曰常侨止此山禽兽行善不忍见加天神感之爲雨灭火】干臯【一名云云】三种【异物志云鹦鹉有三种青大如鸟一种白五色大于青凡鸟四指三向前一向后此鸟两指向前两指向后】通梦忧贤【周宣梦书曰鹦鹉一爲亡人居宅也梦见鹦鹉忧人也其在堂上者忧贤也】感神灭火【见上注】谢庄赋【恵梏昭大天机自晓审国音于中华逹方声于遐表及其云移霞峙雪委翻陆离翚卫容与倾轩跃林飞岫焕若轻电之势月圆光于渌水云写影于青林】殊智　缃翼　啄蘂　恵性　红臆　绀趾灵息　紫颈　金目　能言　翼襟　择木　天机緑衣　丹觜　竒姿　颔　緑襟　采采　咬咬
　　孔丐还【新罗贞观五年献女乐二太宗曰比林邑献鹦鹉言思乡丐还况于人乎付使者归之】诉寒【环王贞观时献五色鹦鹉白鹦鹉数诉寒有诏还之】五色【诃陵元和八年献僧祗奴五色鹦鹉】红毛齐翅【陀洹贞观时献婆律膏白鹦鹉首有红毛齐于翅】白鹦鹉【金鸾记曰韩偓与姚洎皆爲翰林学士从昭宗幸岐偓毎与两敕使防碁两使稍不胜洎即以手坏之偓呼爲白鹦鹉】色凌纨质彩夺缯衣【王维赋慧性孤禀雅容非饰含火徳之明辉被金方之正色又色凌防质彩夺缯衣】声容可观【韦臯鹦鹉塔记云前嵗有献鹦鹉者曰此鸟声容可观】入座【萧頴士白鹇赋鹦能言而入座】同朱喙之清音【王维白鹦鹉同朱喙之清音变緑衣于素彩】雪衣娘【明皇杂録天宝中岭南献白鹦鹉养之宫中歳久颇聪慧洞晓言词上及贵妃皆呼爲雪衣娘上毎与嫔御及诸王博戯上稍不胜左右乃呼雪衣娘即飞至将翼以乱其行列】四趾【酉阳杂俎鹦鹉众鸟趾前三后一唯鹦鹉四趾齐分】绿衣使者【长安富民杨崇义妻刘氏有色与隣人李弇通共杀崇义遽谋日将客集家有鹦鹉语人曰杀主者刘氏李弇也遂败明皇闻之封鹦鹉爲緑衣使者后人因以呼之开元遗事】戢羽雕笼际【延思彩霞端李义府鹦鹉诗】瞠目叱咤【明皇时有五色鹦鹉能言上令左右试牵帝衣鸟辄瞠目叱咤岐府文学熊延京献鹦鹉篇以賛其事张燕公有表贺称爲时乐鸟杂爼】翠衿浑短尽【红觜谩多知杜甫】秃襟小袖调鹦鹉【李贺秦宫行】鹦鹉能歌【幽恠録栁归舜至君山忽见鹦鹉羣集皆能人言各相称呼有武游郎武仙郎阿蘓儿者又有自在先生踏莲露鳯皇台戴蝉儿多花子亦有善歌者音调清丽】阿春防客【同上鹦鹉见归舜忽呼曰阿春看客忽有一青衣乗云而下相见】鹦鹉来过吴江水【李白诗鹦鹉来过呉江水江上洲传鹦鹉飞】陇俗轻【杜角陇俗轻鹦鹉】落羽辞金殿孤鸣咤绣衣【能言终见弃还向陇山飞李白寻王侍御不遇咏壁上鹦鹉】避笼交翠尾罅觜静新毛【杜牧之鹦鹉诗】
　　鸡【八】
　　白寳鸡　鸣鸡　晨鸡　陈仓童子【秦时陈仓见二寳鸡化爲童子防云得雄者王得雌者覇穆公猎获得雌者遂霸西戎立祠神光从东方来如雄鸡之声】五德【田饶曰夫鸡戴冠文也足持距武也敌鬭勇也得食相呼义也鸣不失时信也鸡有五德君犹烹而食之其所由来近也】长鸣【言声长也】牝鸡无晨【古人有言云云】翰音【祭宗庙曰翰音】断尾【传賔孟适郊见雄鸡自断其尾曰自惮爲牺也注鸡惮爲人用之】金距【传曰季郈之鸡鬭季平子芥其鸡郈氏爲之金距】花冠【南越志鸡冠开如莲花】日之夕矣鸡栖于埘【诗】风凄凄鸡鸣喈喈　胶胶【鸡鸣不已】鸡既鸣矣　大寒之日鸡始乳　衘珠【昭灵后名含始游于洛水有玉鸡衘赤珠曰吞之者王含始吞之生汉髙祖】割鸡焉用牛刀　系火【殷浩北伐差江逌爲长史取鸡百余只以长防连之皆系火一时驱放过壍集羗营皆发火烧之】防仙药【淮南王刘安食药得仙余药鸡犬防之皆飞升故鸡鸣天上犬吠云间】入新丰【汉髙祖以太上皇思丰沛故作新丰一如丰沛道路人家鸡犬放之皆识家西征赋曰混鸡犬而乱放各识家而竞入】出函谷【孟尝君有难夜半出函谷闗冯谖诈作鸡鸣乃得出】鬭【贾勇求敌先鸣擅埸】木鸡【庄子纪渚子爲宣王养鬭鸡十日而问鸡已乎曰未也由虚矫而恃气盛十日又问曰日防矣鸡有鸣者已无变矣望之似木鸡矣其徳全矣异鸡无敢应者皆反走矣渻音所景反】形貌【绣头缟翼锦臆金骹】鸡牲【周礼鸡人凡祭祀用鸡牲】杀【丈人杀鸡爲黍而食子路】又【郑伯使行出犬鸡以诅射頴考叔者二十五人爲行】衅【礼凡衅夹室用鸡】食【晋符朗食鸡知栖处曰此鸡恒半露栖检之皆验】三尺【尔雅鸡三尺爲絶有力奋也】巽爲鸡【易】栖桀【诗鸡栖于桀桀也】女曰鸡鸣【诗刺不恱徳而好羙色焉】鸡鸣【诗思贤妃也齐哀公荒淫怠慢故贤妃贞女夙夜警戒相成之道焉】匪鸡则鸣苍蝇之声　文王候【礼文王之爲世子也鸡初鸣衣服至寝门】日双鸡【左公膳日双鸡饔人更之以鹜】伏鹄卵【庄子曰越鸡不能伏鹄　鲁鸡故能也】音相闻【鸡大之音相闻人至死不相徃来】玉鸡【瑞应玉鸡瑞气也王者至孝合神明则至也】金鸡【帝王世纪金鸡擅道鸾晋阳秋安帝义熈元年云都髙山有金鸡青黄色飞集岩谷间】雀登背【晋元年三雀共登一雄鸡背三入安东府防事占者当三进爵爲天子也】距【选秦政利觜长距终得擅埸】众鸡鸣而愁予【长门】鸡登栖而敛翼骇鸡之珍【犀角也鸡见影则鸣】养鸡者不畜狸　感寒鸡之早晨戒旦【鸣鸡戒旦则飘尔晨征】鸡人【具更漏门】鬭鸡东郊道【陈思王诗】鸡鸣髙树端【文】人言【宋处宗买得一长鸣鸡着窓下一旦忽作人语与处宗谈论李善注】嘲哳【楚辞鹍鸡嘲哳而悲鸣】冠【史子路冠雄鸡佩猳猪】雌爲雄【汉孝宣帝时雌化雄元后统政之故】杀【后汉茅容字季伟郭林宗过宿旦日容杀鸡宗将谓爲己设既而供母与客单蔬林宗起拜之也】筮【魏志刘邠取山鸡毛着噐中使管辂筮辂筮云髙岳岩岩有鸟朱首羽翼赤黄鸣不失晨此山鸡之毛】闻鸣起舞【晋祖逖字士雅与刘琨同寝中夜闻鸡鸣蹴琨曰此非恶声因起舞】争【齐二野父争鸡琬字季珪爲山隂令问鸡何食一云豆乃杀破鸡得粟乃罪言豆者一县称其神也】四足四翼【后汉正始四年夏元顕献雌鸡诏问崔光光曰翅足众多羣下相扇动之象雏而未大脚弱差小亦其势尚易制御也帝大恱后数月元皓等并以罪伏法乃礼光】朱朱【风俗通本朱氏公化而成之今呼曰朱朱也】鸣【鸡鸣以类感也鸡之爲言佳也徃而起爲人所宝也善爲人制晏早】逺飞【洞溟还飞鸡夕则还依人晓则絶飞四海朝夕往还】祝祝【列仙传柷祝翁居戸鄕山下养鸡百余年皆有名字呼名则种别而至贩鸡及卖子】异【拾遗録大祝二年有鸡二头四足一尾鸣则俱鸣】恶【鱼龙河图鸡白头食之病人有六趾杀人四距五色并杀人也】四距【见上】烛夜【一名云云】能言【拾遗记曰含圗国去王都七万里人善服鸟兽鸡犬皆使能言西京杂记曰成帝时交趾越裳国献长鸣鸡即刻漏验之与晷度无差】玉珰金距【金距见前习故长鸣鸡赋若乃本其形象详其羽仪朱冠玉珰丹素并施】阳精【春秋説题辞曰鸡爲积阳南方之象火阳精也物炎上故阳出也下同出】玉衔星散爲鸡休弈鬭鸡赋【元羽黝而含曜素毛颍以阳精红缥厠于防黄翠防蔚而流音五色错而成文质光丽而豊盈目象规而作觜似削而成髙膺峭峙双翅齐平跃身奋体逸势横生爪似铜链目如奔星防踟蹰踯躅防蹑蹀容与防狼顾鸱视防鸾翔鹤舞防乍背而引敌防毕命于疆御】王褒诗【躞蹀始横行意气欲相倾入疑挑战逐退似追兵】戒之在鬭　以觜距爲刀铍　陪毸【怒貌】反翅之种【胡髯之种】飞海外　朱冠　鸱视鹄立　戒旦　横行　候时　花冠　绣颈　金骹狼顾　鸾翔　识时　引敌　失旦　锦臆　缟翼挥羽　专塲　猜羣　悍目　司晨　擅塲　刚爪抚翼　踟蹰　嘲哳　彊御　利觜　鸣云中孔食鸡【马周食必进鸡见食门】雌化爲雄【则天永昌元年正月己未朗州雌鸡化爲雄八月乙未松州雌鸡化爲雄】投懐【刘武周母赵尝夜坐庭中见若雄鸡光烛地飞投其懐起振衣无有感而孕生武周】金鸡【则天皇后封嵩山封坛南有大槲赦日置鸡其杪赐号金鸡树】鬭鸡【五行志宗好鬭鸡贵臣外戚皆尚之贫者防弄水鸡识者以爲鸡酉属帝生之歳也鬭者兵象近鸡祸也】日烹五十鸡【楚马殷薨希声立尝闻梁太祖好养鸡慕之日烹五十鸡以供膳】檄英王鸡【王勃沛王召署府是时诸王鬭鸡勃戱爲文檄英王鸡】索鬭鸡【开元遗事李林甫不得士心毎有所行之事多不协羣议国人谓林甫精神刚戾常如索鬭鸡】射【王武俊一日射鸡九十五】鬭鸡爲乐【让皇帝宪睿宗太子或就幸第具乐纵饮鬭鸡爲乐】金觜鐡距【唐陈鸿东城父老传上在藩邸乐民间清明莭鬭鸡戯及即位治鸡坊于两室间索长安雄鸡金觜鐡距髙冠昻尾千数养于鸡坊】三足【景龙二年春滑州康城县民家鸡有三足五行志】生角【咸通六年徐州彭城民家鸡生角同上】戴冠郎【唐异文集】
　　雉【九】
　　白朝雉　夏翟【羽畎朝雉注羽畎谷名夏翟鸟名羽中旌旗故贡之】有鷕雉鸣【诗】始雊【季冬野鸡始雊】五雉名官【传曰少皥氏以鸟名官五雉爲五工正注雉有五种工正即官名也】雉之朝雊【尚求其雌诗】子曰山梁雌雉时哉时哉　时哉之叹【见上】断尾【见鸡门】感邑令之政【鲁恭字仲康爲中牟令翟雉驯于桑下旁有童子不捕之曰雉方将雏曰童子有仁心三异也】随郎官之车【萧望之爲郎有雉数十常随车翔集】载飞载鸣一饮一啄【庄子曰泽雉十歩一饮五歩一啄不近樊笼】射【潘岳射雉赋贾大夫娶妻三年不言不笑御以如臯射雉获之其妻始言笑】捧【庚宗妇人献雉于叔孙穆子穆子问其姓对曰予子长矣能捧雉以从我矣】白雉之瑞【周成王时越裳国献白雉九译而至】买【楚人担雉雏路人问之对曰鳯皇乃以金买之而献楚王王感其意重之】异【书髙宗祭成汤有飞雉云云注不聦之异】野鸡入大水爲蜃【月令孟冬】离罗【诗有兎爰爰雉离于罗云云】名翚【五色雉也】防趾【祭宗庙日防趾】盈握【雉尾不盈握不食也】士防【士防雉雉有耿介之志故防之】离爲雉【易】膏【雉膏不食】六雉【伊洛之南白质五色皆备曰翚由江淮而南青质五采皆备曰翟东方曰雏南方曰北方曰鹬西方曰鵫】瑞【桓帝永康七年白雉见西河】白雉【典略代宗之精】又【白雉出于孟山】神【陈仓事见鸡门】蛇化【晋武库闭甚宻中忽闻雉雊张华曰必是蛇化也开视侧有蛇蜕焉】雄雉飞来【魏志雄雉飞来登王宏直内铭柱头令管辂作卦曰到五月必迁时三月也至时果爲渤海守】叹化【赵简子叹曰雉入淮化爲蜃】雉朝飞【乐府琴曲名】扇【古今注雉尾扇】覩【晋既开青云覩白雉何不张尔弓挟尔矢】讳【汉吕太后讳雉号曰野鸡至今称也】采毛　朱冠绣颈　长鸣　陪毸　鷕鷕　英丽　骁媒　应媒绮翼　班尾　扬翘　锦臆　衮背　藻翰　耸角咿喔　双角　特超　媒翳【媒者少养雉子至长狎人能招野雉因名曰媒翳】孔数集宫中【禇遂良晋王爲皇太子时飞雉数集宫中见祥瑞门】雉騈于庭【孔述睿下除武成令雉骈于庭】二雉雊寝【髙骈进东面都统会二雉雊寝占者曰军府将空骈恶之】集县署【咸通十一年夏雉集河内县署】与鸡驯【光啓三年新安县吏家捕得雉养之与鸡驯月余相鬭死】野人献雉【五代元行钦明宗入汴州庄宗至万胜镇不得进与行钦登道旁冢置酒相顾泣下有野人献雉问其冢名野人曰愁防也】白雉【南蛮良夷多白雉】遍遗幕府【段成式侍父于蜀以雉兎遍遗幕府】雉窜于蒿【西域髙昌遣使谢帝引责之文防猥曰雉窜于蒿各得其所岂不快邪西域使者入贡而主悉拘梗之】驯飞防山齐宫【开元十三年十一月雄雉驯飞防山齐宫内封禅所以告成功祀事无重于此者而野鸟驯飞不忌禁卫不祥出五行志】羣雌孤雄意气横出【雉之飞于朝日羣雌孤雄意气横出随飞随啄羣雌粥粥牧犊子七十无妻见雉双飞感时而作韩文】耿介而一志者雉也【刘禹锡明防论】彩雉野伏【朝羽翚韩愈送区洪】锦衣绮翼【麦垅青青三月时白雉朝飞挟两雌锦衣绮翼何防褷犊牧采薪感之悲春天和白日暖啄食饮泉勇气满李白雉朝飞】雉伏权门【郑愔朝野佥载】五色离披马前堕【韩愈雉带箭冲人决起百余尺红翎白镞随倾斜将军仰笑军吏贺五色离披马前堕】萧雉【萧雉只相驯杜甫诗】对雉图【艺文志窦师纶畵对雉图一卷】辽泽野鸡【酉阳杂俎赐安禄山品目有辽泽野鸡】南苑草芳眠锦雉【牧之】百里不逄人角角雉雊鸣【韩愈】身披五彩【唐旧史杨烱冕服议华虫者雉也身被五彩象圣人体兼文明也】白雉爲中瑞【唐六典礼部中瑞白雉雉白首】黒雉爲下瑞【见上】雉不再接信也【宋子嵩化书】犹讶雉爲鷨【栁文同刘院长述旧言懐诗】重来越裳雉【同上游南亭夜还叙志诗】
　　鴈【十】
　　白嗈嗈鸣鴈【旭日始旦】来賔【仲秋白露之日鸿鴈来賔】北乡【季冬小寒之日鴈北乡】烹不能鸣【庄子舎故人故人家杀鴈童子曰鴈其一能鸣其一不能鸣奚杀主人曰杀不能鸣者云云】衔芦【淮南子曰鴈从风而飞以爱气力衘芦而飞以避缯缴】系书【史汉使谓单于曰天子于上林射得鴈鴈足有蘓武系书知武在某泽】飞【鸿飞弋者何慕】鸿【賔鸿】食黍与鴈　宜麦【周礼天官食医曰鴈宜麦】歌【汉书武帝获赤鴈之瑞因作赤鴈之歌】遵渚【鴈北徂遵渚遵陆】于陆【鸿渐于陆于干于盘】肃肃嗷嗷【鸿鴈于飞肃肃其羽哀鸣嗷嗷】兄弟之齿鴈行　避弓【更嬴善射引虚弓而鴈落】木落南翔【氷伴北徂文】云飞【水宿风翥】不过衡阳【鴈】春北秋南【管子桓公曰夫鸿鴈春北而秋南不失其时】大夫之鸷　弋鳬与鴈【将翺将翔云云诗】离于鱼网【鱼网之设鸿则离之】鸿鴈美宣王也【笺小曰鴈大曰鸿】射【卫懿公射鴈于囿】献【曹伯阳即位公孙彊好田弋获鸿献之】视【家语卫公与孔子语见飞鸿过仰视之色不恱子乃逝去矣】水鸟驾【驾乗紫烟仙】随轩【后汉虞国字季卿爲日南太守行恵泽有双鸿随轩翔舞去郡乃遂还卿卒栖于墓侧】仰听【张孟阳仰听离鸿哀鸣人亦感伤触物増悲】朝发河海反宿江汉浮沉徃来云集雾散摄衣起前庭仰观鸿鴈翔【文】雕啄蔓藻刷荡漪澜　南翔衡阳【北集鴈门】方塘含白水中有鳬与鴈安得鴈羽从游波澜　草木黄落兮鴈南飞　鴈流哀于江海　飘飘【鴈飘飘而南翔】哀哀【音响何哀哀】叹【齐桓公在覇管仲隰明侍有一鴈飞过公叹曰寡人有仲父犹飞鴈之有羽翼也】弯弓而落【国语更嬴侍魏王见一鴈过曰臣能揺弓而落乃弯弓鴈即落】鸿鹄一举千里所恃六翮也　爲田【上虞县鴈爲人田春衘防草根秋喙除其秽是以县官禁民不得妄害】安可笼【晋阮瑀字元瑜隠于临薤谷张天锡徴之瑀指翔鸿示使者曰此鸟安可笼哉】类长者【鹅苍鴈也小寒之日必北鄕有类长者在其上鸿鴈之集必有先后之次也】嬉渚【羊祐赋曰进陵鸾于太清退嬉鱼于渚】濯清泉【成公赋曰上挥翮于丹霞下濯足于清泉】怜孤鴈之偏特兮情怅焉而内伤【曹植离缴鴈赋云云】寥唳度云鴈　晨吟【离鸿晨吟】纳采用之　集若云布　唼萍【顺流唼萍】孔防用白鴈【孝敬皇帝纳妃裴而有司奏贽用白鴈适苑中获之帝喜曰汉获朱鴈爲乐府歌今得白鴈爲婚防婚乃人伦首我则无慙】黥双鴈【五代朱汉賔梁方东攻兖郓郓州朱瑾募其军中骁勇者黥双鴈于其颊号鴈子都太祖闻之乃更选勇士数百人号落鴈都以汉賔爲指挥使及汉賔贵人犹以爲朱落鴈】仙掌月明孤影过【长门灯暗数声来杜牧之早鴈诗】闲飞静集【韩愈诗闲飞静集鸣相和】中瑞【百官志礼部苍鸟赤鴈爲中瑞其名物三十有二】锦绣爲鴈【温泉御汤中有玉莲汤从莲中涌出毎浴以锦绣爲鴈浮之遗事】先花别楚云【杜甫归鴈诗】賔秋【别浦鴈賔秋】聚沙【李白诗雪聚沙鴈】鴈飞于天【杜蕃书见鹅门】养鴈【王绩】汾水上【明皇杂録羯羌犯京上欲迁幸复登楼置酒有一少年自言工歌使之登且歌歌曰山川满目泪沾衣冨贵荣华能防时不见只今汾水上唯有年年秋鴈飞上闻之澘然出涕顾侍臣曰谁爲此词对曰李峤上曰真才子也不待终曲而去】嗷嗷鸿鴈鸣且飞竆秋南去春北归【去寒就暖识所处天长地濶栖息稀韩文】鴈翅泊【临邑县有鴈翅泊泊旁无树木土人至春夏常于此泽罗鴈鸟取其翅以御暑酉阳杂俎】日照天正绿杳杳归鸿鸣【栁宗元觉衰】风号沙宿【呉云寒燕鸿苦风号沙宿潇湘浦李白王节士歌】在人之上而有先后行列者【鴈也故大夫执焉刘禹锡明防论】邉声俱来【北风振槁阳埃萧条邉声与俱来刘禹锡楚望赋】报寒惊邉鴈【捣衣曲】胡鴈鸣辞燕山【昨发委羽朝度关一一衘芦枝南飞散落天地间连行接翼徃复还客居烟波寄湘吴凌霜触雪毛体枯李白】鴈壻【苦竹岭头秋月辉苦竹南枝鹧鸪飞嫁得燕山胡鴈壻欲衘我向鴈门归李白山鹧鸪】聮翩【入上林虞世南鴈诗】鴈度麦城霜【杜甫送田四弟】老鴈春忍饥哀号待枯麦【杜甫送李校书诗】回鴈使者【元彻栁实遇水仙既别约曰有信可托回鴈使者后于廻鴈峯下得使者庙太平广记】不巢而宿【文选吕向注咏湖中鴈不巢而宿故带霜也】春则北游【幽愤诗注】稲粱谋【杜甫君防随阳鴈各有稲粱谋】旧国霜前白鴈来【同上】见花辞涨海避雪到罗浮【同上】谁怜一片影相失万重云【同上】朱鴈五色【唐六典礼部朱鴈五色爲中瑞】
　　鹰【十一】
　　白鸷鸟不抟　鹰鹯之逐鸟雀　鹰乃祭鸟　春化【仲春鹰化爲鸠】秋击【立秋之日鹰隼乃击】夏学习【季夏鹰乃云云】冬厉疾【季冬鸷鸟云云】制鹏雏【孔氏志大鹏雏之始飞爲鹰所制】出笼下韝　雄飞　鲜食【鲜食食肉也】抟击　利觜【长距】青骹【钩爪】受緤【緤绊也】匿形【史鸷鸟之击必先匿形】鷞鸠【鹰也】苍鹰　羽族以觜距爲刀铍　砺吻【文饥鹰砺吻】出【钟岱之林野山出鹰】饥则附人【载记慕容垂犹鹰也饥则附人饱则髙飞遇风尘之防必有凌霄之志唯冝急其羁绊不可任其所欲也】画【北齐广陵王孝珩于防壁画苍鹰见者以爲真】瑶光【元命苞瑶光爲鹰】猛气【傅赋杨六离之犯气兮复防旋于天庭】雄姿【又觜利具防目类明星雄姿邈代逸气横生】有金刚之俊鸟生井陉之岩阻擒狡兎于平原鹓鸾于河渚【孙楚赋】虽逍遥于广厦思击厉于中原【傅赋】又【鹰则流星曜景奔电飞光青骹素羽飘雪繁霜奋翅不得起舞翼无所翔饰五采之华丽结璇玑之金环】秋吟　春化　攫抟隋魏彦深鹰赋【惟兹禽之化育寔钟山之所生资金方之猛气禀火徳之炎精何虞者之多端连横罗以羁束缀轻丝于双脸结长防于两足飞不遂其本情食不充其所欲逸翰困于暂敛雄心爲之自局若乃貌非一种相乃多途指重十字尾贵合卢立如树木望似秋胡觜如钩利脚等荆枯亦有白如散花赤如防血大文若锦细班如缬眼类明珠毛如霜雪身重如金刚如鐡防复顶平似削头圆如盥臆阔颈长筋麁胫短翅厚羽劲髀寛肉缓求之事用俱爲絶伴防似鹑颈防似鸱首赤眼黄足细骨小肘懒而易惊□而难诱住不可呼飞不及走若斯之軰不如勿有夫疾食速消此则有命鸳颈猴立是爲无病厠门忌大结肚忌软条不欲絶背不宜喘生于窟者则好伏巢于木者则常立双骹长则起遅六翮短而飞急毛衣屡改厥色无常寅生酉就姿号爲黄二周作鸣千日成苍虽曰排虚性殊伏鸟雌则体大雄乃形小遇犬则惊飞得人则驯绕养雏则少疾野罗则多巧察之爲易调之实难格必坚髙屋必华寛姜以取热酒以排寒韝湏温暖肉不陈干近之令狎诤之使安昼不离手夜便火宿防加其毛少减其肉肌羸肠瘦心和性熟念絶霄云志在驰逐】孔仗内白鹰【源乾曜京兆尹防守京师仗内白鹰因纵失之诏京兆督捕获于野絓榛死吏惧得罪乾曜曰上仁明不以畜玩寘罪苟其获戾尹专之遂入自劾失防帝一不问众伏其知体】讽献【李大亮凉州都督尝有台使见名鹰讽大亮献之宻表曰陛下絶畋猎久矣而使者求鹰信陛下意耶乃乖昔防如其擅求是使非其才太宗荅书曰有臣如此朕何忧】臂鹰【崔礼过宣武从刘佐猎夷门佐臂鹰与礼驰逐】髙髻伟臆长距秀颈【文粹蘓颋双白鹰賛序曰开元乙夘歳东夷君长贡白鹰一双皆皓如练色班若防章积雪全映飞花碎防所谓金气之英瑶光之精髙髻伟臆长距秀颈奋发而锐坚刚则厉摩天絶海雷击颷逝观其行时令顺秋杀指麾应捷顾眄余雄当落鹏之赏义仇鹞之敌窦稀代之尤也】精明竦峻勇锐光芒【賛曰鹰之大者精明竦峻劲而横絶雄则逺振锦文素彩珠聫玉润徃乃奋威将军所徇鹰之次者勇锐光芒截海而至乗风载扬络以红防文其防章天下必中惟吏之良】得霜鹰【朝野佥载蘓味道才学识度物望攸归王方庆体质鄙陋言辞鲁钝智不逾俗才不出凡俱爲鳯阁侍郎防问郎中张元一曰蘓王孰贤荅曰蘓九月得霜鹰王十月被冻蝇防问其故答曰得霜鹰俊捷被冻蝇顽钝时人服其能体物也】鹰相同雕【鹰相同雕唯欲尾长翅短爲异耳酉阳杂俎】调鹰苑中【桑维翰契丹破栾城杜重威等大军隔絶维翰曰事急矣乃见冯玉等计事而谋不合又求见帝帝方调鹰苑中不暇见维翰退而叹曰晋不血食矣】笼鹰词【凄风浙沥飞严霜苍鹰上击翻曙光云披雾裂虹蜺防霹雳掣电稍平冈砉然劲翮剪荆棘下攫狐兎腾苍茫爪毛吻血百鸟逝独立四顾时激昻栁文】君不见韝上鹰一饱则飞掣【杜甫去矣行】钟岱二山鹰之所产【李善注文选鹪鹩赋】殊姿各独立【清絶心有向疾禁千里马气敌万人将杜甫画鹰】目如愁胡【角鹰翻倒壮士臂将军玉帐轩翠气二鹰猛脑徐侯穟目如愁胡视天地杜甫】秋鹰整翮当云霄【醉歌行】月进【安禄山月进牛槖驼鹰狗竒禽异物以蛊帝心】鹰飞于天【西域髙昌遣使谢帝引责麴文泰猥曰鹰飞于天各得其所】杉鸡竹兎不自惜溪虎野羊俱辟易【同角鹰诗】饥鹰饱则去【李罕之克用讨王行瑜表罕之副都统检校侍中行瑜诛封陇西郡王检校太尉兼侍中罕之恃功多甞私克用爱将盖寓求一镇寓爲请克用不许曰饥鹰饱则去矣我惧其翻覆也】神鹰梦泽不顾防【李白】呼鹰【姚元崇曰臣年二十居广成泽以呼鹰逐兽爲乐】臂鹰必困【好臂鹰者其家必困宋子嵩化书】势若脱韝鹰【韩愈诗】决云儿【申王有髙丽赤猎置驾前目爲决云儿】
　　隼【十二】
　　白鴧彼飞隼其飞戾天　易曰射隼髙墉之上　鷃披隼翼　逐鸟雀　始击【汉孙宝立秋日署矦文爲掾曰今日鹰隼始击当顺秋气成严霜之诛】孔纵入民家【刘贞亮传三坊朱超晏王志忠纵鹰隼入民家榜二百夺职】鸷乌鸢【文粹杨防纪梁公对养隼者诚欲其鸷于乌鸢乎】鸾隼不接翼【陈子昻曰鸾隼不接翼薫莸不同噐其理自然】燕雀纷拏要鹰隼【走章驰檄在得贤燕雀纷拏要鹰隼韩愈赠崔立之诗】屈猛【鹰隼亦屈猛杜甫苦雨诗】鸷击之鸟通呼曰隼【李善注文选秋兴赋隰有翔隼云鸷击之鸟通呼曰隼】隼悯胎义也【宋子嵩化书】
　　乌【十三】
　　白莫黑匪乌　乌不日黔而黒　反哺【孝也】受哺【嗷嗷林乌受哺于子】三足【日有三足乌文选曰三趾而朱仪】九雏【城上乌一年生九子】瞻乌爰止于谁之屋　琴夜啼【琴有乌夜啼曲】声乐【师旷曰乌之声乐齐师其遁叔向曰城上有乌齐师其遁也】楚幕【楚师夜遁谍告曰幕有乌矣】栖冠【家语曰曽子至孝三足乌栖其冠】集府【朱博爲御史大夫先时御史府有列栢树常有乌数千集其上朝去暮来号朝夕乌数月不来】白头【秦止燕太子丹爲质丹不听曰乌头白乃可归丹仰天叹乌乃头白遂归】瑞【世纪曰周时有天火降于王屋流爲赤乌爲周瑞也】射【尧时十日并出尧令羿射中九日日乌皆死堕其羽翼】又【晋书武帝时御幕上有乌命虎贲中郎将王吉射之吉祝曰矢一发乌洞腋至尊夀万歳臣受二千石遂中之】梦【宋公子得梦已爲乌喙加于南门尾加于桐门曰子梦美必立也立爲昭公】月眀星稀乌鹊南飞绕树三匝何枝可依【选】相风【长安灵防上有相风铜乌有千里风则动】阳乌跕跕【马援在日南仰观乌跕跕堕水中也】攫肉【黄覇使吏出小吏食道旁乌攫其肉还覇仰谓曰甚苦食于道旁乃爲鸟攫肉吏大惊以谓覇尽知其起居】饰镜【有乌鹊镜】瑞【瑞应图曰乌太阳之精也亦至孝之应】集庭树【晋虞传爲鄱阳令白乌羣集其庭树】赤【武帝元年有赤乌见】三足【东观汉记章帝元和三年代郡髙栁乌生子三足大如鸡赤色头有角寸余】又【汉献帝延康元年三足乌见】又【西王母以三足乌爲使】感孝【北齐萧仿字希然居防庐前有二慈乌各集一树爲巢日午己前驯庭饮啄自午己后不下树每到临时舒翼悲鸣有似助哀家人见之未甞阙时以爲孝感也】谣【续汉书桓帝时謡城工乌一年生九雏公爲吏儿爲徒】接丸【呉録彭泽有乌能接丸行者丸饭投之髙下无失】日乌【古今注日中无光者日中乌也日中乌若去即天下乌去也】名【古今注乌一名蛰乌有鹎乌雅乌楚乌鹎音】卑居【尔雅此卑居也卑居楚乌也又曰雅乌也小而多腹下白也】燕乌【炎乌燕白脰乌鸀小乌也尔乌而小赤觜宂乳出西方鸀音防】巢门　画壁【华阳国志吴顺至孝养母有赤乌巢门风俗通王吉射乌见上注后帝令庭壁悉画爲乌】八九子【乐府诗有乌生八九子见上注】令乌【晋成公赋曰惟乌之令乌兮】竆乌【梁何逊竆乌赋望絶侣于霞夕听羣翔于日晚云云】太宗乌诗【近日毛虽暖闻心已惊】迎风　向日　日禽　阳乌　归飞　反哺　雌雄　白黒　磬磬　提提　排空孔羣噪营上【李敬业蘓孝祥率骑兵五千夜度击敬业孝祥死有乌羣噪敬业营上】天隂雺闻乌声【韩偓崔允请以辉王爲元帅帝问偓它日累吾儿否偓曰陛下在东内时天隂雺王闻乌声曰上与后幽困乌鹊声亦悲陛下闻之恻然有是否帝曰然是儿天生忠孝与人异意遂决偓意附允类如此】神鸦【韩全诲传初帝至鳯翔有鸦数万栖殿树谓之神鸦俄而鸦不来人以爲恐】集防架【栁仲郢初仲郢爲谏议大夫毎迁必乌集升平第庭树防架皆满五日乃防及是不复集卒于镇】噪庭树【刘汉宏鸦噪诸庭命斫树】薄地鸦【十国纪年五代蜀吕彦徳骁勇善骑射常从王宗播宗俦征讨冠牛革防被漆甲跨乌马执斫刺刀军中目爲薄地鸦】白乌碧乌【五行志贞元十八年六月乌集徐州之縢县嗛柴爲城中有白乌一碧乌一也】赤乌巢所居树【朱敬则兄仁轨隠居养亲常诲子弟曰终身譲路不枉百歩终身譲畔不失一叚有赤乌巢所居树】夜飞延秋【杜甫诗长安城头头白乌夜飞延秋门上呼】兵曹乌【北梦言崔希乔以仁孝称其在并州防前丛苇上有小乌如鹪鹩来巢孕卵五色如鸡子雏见月余五色成文大如鹅驯扰闲暇顷之飞翔时归旧所号兵曹乌】候【酉阳杂爼俗候乌飞翅重天将】前引多喜【乌鸣地土无好声人临行乌鸣而前引多喜同上】









　　白孔六帖卷九十四
　　钦定四库全书
　　白孔六帖卷九十五　　唐　白居易　原本
  </div>
  <div class="pagination">
   <a href="白孔六帖_page45.html">
    上一页
   </a>
   <span>
    ...
   </span>
   <a href="白孔六帖_page41.html">
    41
   </a>
   <a href="白孔六帖_page42.html">
    42
   </a>
   <a href="白孔六帖_page43.html">
    43
   </a>
   <a href="白孔六帖_page44.html">
    44
   </a>
   <a href="白孔六帖_page45.html">
    45
   </a>
   <span class="current-page">
    46
   </span>
   <a href="白孔六帖_page47.html">
    47
   </a>
   <a href="白孔六帖_page48.html">
    48
   </a>
   <a href="白孔六帖_page49.html">
    49
   </a>
   <a href="白孔六帖_page50.html">
    50
   </a>
   <a href="白孔六帖_page47.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
