<!DOCTYPE html>
<html>
<head>
    <meta charset="UTF-8">
    <title>册府元龟 - 第 285 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 285 页/共 736 页</h1>
    <div class="content">    刘昌为宣武节度刘玄佐左厢兵马使建中中李希烈既陷汴州玄佐遣将高翼以精卒五千保援襄邑城陷翼赴水死自宋及江淮人心震恐时昌以三千人守宁陵希烈率五万众阵於城下昌深堑以遏地道凡四十五日不解甲胄躬厉士卒大破希烈希烈退围陈州刺史李公廉计穷昌从玄佐以浙西兵合三万人救之至陈州西五十里与贼遇昌晨压其阵及其未成列大破之生擒其将翟曜希烈退保蔡州自此不复侵轶诏加昌检校左常侍随玄佐救汴州。又加检校工部尚书後为四镇北庭行军兼泾原节度贞元十四年六月归化堡健儿作乱逐出大将张国诚副将张抗诏昌经略处置昌率兵至堡下告语云：但选首恶送之馀悉释而不问贼竟不从命乃与昌战城中大败诛斩六七百人复令国诚入堡。
    李为河阳三城德州节度使以东畿汜水等五县隶焉建中三年河南北联大兵诏益以神策汝陕之师芄进救新乡共城遂围卫州明年诏与河东节度马燧等诸军破田悦於洹水以功加检校兵部尚书累封郡王张孝忠为卢龙节度使建中三年正月大破李惟岳于束鹿初朱滔收束鹿据之进围深州惟岳乃与田悦及其众一万围束鹿滔与孝忠合军击之滔命勇敢者数百人蒙猛兽之衣腾奋而前金鼓乱发贼骑奔轶不能制乘乱纵击大破之惟岳烧营而遁。
    高固为朔方节度浑麾下建中末德宗幸奉天是时贼兵已突入东壅门固引甲士乱挥长刀连斫数贼拽车塞阖一以当百贼乃退以功封渤海郡王。
    李元谅为镇国军副使领军潼关建中末德宗居奉天贼Г遣伪将何望之轻骑袭华州刺史董晋弃州走望之遂据城将聚兵以绝东道元谅自潼关将所部仍令义兵因其未设备径攻望之遂拔华州望之走归Г元谅乃修城隍器械召募不数日得兵万馀人军益振以功加御史中丞贼Г数遣兵来寇辄击却之是时尚可孤守蓝田与元谅为掎角贼东不能逾渭南元谅功居多无迁华州刺史兼御史大夫潼关防御镇国军节度使兴元初诏元谅与副元帅李晟进收京邑兵次于西贼悉众来攻元谅身先士卒奋击大败破之进军至苑东与晟力战隳苑垣而入贼联战皆败遂复京师加检校尚书右仆射。
    严震为山南西道节度建平末德宗车驾发奉天及入骆谷李怀光遣数百骑来袭赖山南兵击之而退舆驾无警急之患寻加震检校户部尚书。
    樊泽为山南东道节度观察等使建中末频与李希烈凶党接战前後擒降其枭将张嘉珍杜文朝梁俊之李克诚薛翼等收唐随二州贞元二年於襄州东北界泌河口破李希烈贼众马步五千人。
    戴休颜为奉天行营节度使兴元初李晟收京师乃与浑韩游环进军咸阳破Г斩首三千休颜追贼至中渭桥李晟既清宫阙休颜与等率兵赴岐阳击Г馀众及策勋加检校右仆射封至六百户。
    韩游环为宁节度使兴元初李晟移军东渭桥与骆元光尚可孤分扼京东要路游环与浑戴休颜分典京西要路掎角进攻晟收京师游环二将亦破贼于咸阳论功行封与等。
    李复为岭南节度使贞元五年复奏收复琼州。表曰：琼州本隶广府管内乾封中山洞草贼翻叛都督李孝逸抚驭失所遂致沦陷已经一百馀年臣羌叛官监察御史姜孟京崖州刺史张少迁等悉力攻讨累经苦战方克旧城便令降人开荆榛建立城栅屯集官军臣窃观琼州控压贼洞。若移镇军在此必永绝奸谋伏望为下都督府乃加琼振儋万安五州招讨游奕使额请停从之。
    韦皋为剑南西川节度使贞元九年皋献获吐蕃首虏器械旗帜牛马於阙下初将城盐州德宗命皋出师以分吐蕃之兵皋遣大将董π张芬出西山及南道破峨和城通鹤军吐蕃南道元帅论莽热率众来援。又破之杀伤数千人焚定廉故城凡平栅堡五十馀所十年皋奏西川峨和城击破吐蕃三万馀众及出兵黎雅等州以援云   南攻破吐蕃栅城斩首三千八百级生虏及降吐蕃二百四十人得其器械牛马十三年收复州。
    孟元阳为陈许大将贞元中讨吴少诚韩全义五楼之败诸军多私归元阳及神策都将苏光荣宣州都将王各率所部留军激水破贼二千馀人。
    郗士美为黔中经略招讨使贞元中州贼帅向子琪连结夷獠控据山洞众号七八千士美设奇略讨平之诏书慰劳封高平郡公元和六年为昭义军节度使会朝廷讨王承宗士美兵既合而贼军大败下三营环相乡屡以捷闻。
    高崇文为长武城使宪宗元和元年春以检校工部尚书充左神策行营节度使统左右神策奉天麟游诸镇兵讨刘辟于西川从汉中入遂却剑门之师解梓潼之围贼将邢Г遁归屯军梓州因拜崇文东川节度使成都北一百五十里有鹿头山扼两川之要辟筑城以守之连八栅张掎角之势以拒王师崇文破贼二万於鹿头城下明日。又破於万胜堆堆在鹿头之东凡八大战皆大捷李光颜军於鹿头西大河之口以断贼粮道贼大骇贼绵江栅将李文悦以三千人归顺而鹿头将仇良辅举城降者众二万辟之男方叔子胥苏强先监良辅军是日械系送京师降卒投戈面纟专者弥十数里遂长驱而南直指成都德阳等县城皆镇以重兵莫不望旗率服师遂流行辟大惧以亲兵及逆党卢文。若赍重宝西走吐蕃吐蕃素受其赂。且将启之崇文将高霞寓郦定进倍道追之至羊灌田及焉辟自投岷江擒於涌流之中西蜀平制授崇文成都尹充剑南西川节度使封南平郡王食实封三百户。
    高霞寓以长武城军职元和初授兼御史大夫从高崇文将兵击刘辟连战皆克下鹿头城降李文悦仇良辅蜀平以功拜彭州刺史寻继崇文为长武城使封感义郡王。
    严秦为山南西道节度使元和元年破刘辟贼二千於神泉县生擒游奕将牛文悦。
    刘济为幽州节度元和初乌桓鲜卑数寇边济帅师击走之深入千馀里虏获不可胜纪东北晏然五年讨镇州王承宗以大将军次于瀛州累破乐寿博陆安平等县前後大杀获赏功颇厚。
    李光颜为忠成军节度元和九年讨蔡州下诏光颜以本军独当一面光颜，於是引兵临氵殷水抗洄曲十年五月破贼於洄曲。又与怀汝节度乌重裔同破贼於小氵殷河平其栅十一年连破贼众拔凌云   栅进检校左仆射十二年四月败贼众三万于郾城其将张伯良奔於蔡州杀其贼十二三获马千匹器甲三万寻而郾城守将邓怀金以城降及裴度至行营率宾从于方城沲口观板筑五沟贼遽至注弩挺刃势将及度光颜决战於前以却之贼平加检校司空十三年东讨李师道授光颜义成军节度使数旬之内再败贼军濮阳杀贼数千人十四年西蕃入寇移宁节度光颜忻然即路击贼退之累加平章事凤翔节度敬宗即位正拜司徒汴州李{山介}逐其帅诏光颜率陈许之师讨之营於尉氏俄而诛{山介}迁太原尹河东节度使。
    王沛为陈许行营兵马使节度使李光颜讨蔡州使沛统兵屯於近郊及进军连破贼徒频诏促进诸军观[C260]莫敢先过大氵殷河者沛领卒五千人夜渡合流口扼其喉而成城，於是河阳宣武军太原魏博等诸军因得济合谋掎角而攻围郾城沛率先部旅筑其垒而对焉贼众危怖其将邓怀金乃面缚率众归降後元济既擒沛从光颜入觐光颜具陈沛之功劳加兼御史大夫其後救盐州以功闻拜宁州刺史寻除陈州刺史宣武军部将李{山介}乱。又诏沛兼节度副使而讨焉有功加检校右散骑常侍迁兖海沂密等州节度观察处置等使。
    田弘正为魏博节度元和十年朝廷用兵讨吴元济弘正遣子布率兵三千进讨屡战有功十三年王师加兵於郓诏弘正与宣武义成武宁横海等五镇之师会军齐进十一月弘正自帅全师自杨刘渡河筑垒距郓四十里师道遣大将刘悟率重兵以抗弘正结垒相望前後合战魏军大捷而李李光颜三面进攻贼皆挫败其势将危十四年二月刘悟以河上之众倒戈入郓斩师道首诣弘正请降淄青十二州平论功加检校司徒同中书门下平章事。
    弘正子布元和十年统魏之偏师三千会诸军於唐州授检校秘书监兼殿中侍御史前後十八战破凌云   栅下郾城县布皆有功繇是擢兼御史中丞时裴度为招讨使尝观诸军城沱口贼有董重质领骁骑突至度甚危蹙布领骑二百驰救之俄而诸军继至获免淮西平拜左金吾卫将军。
    李为随唐邓节度元和十年用兵讨蔡尝获贼将丁士良李皆释纟专用为亲将。又降贼将吴秀琳遂以秀琳之众收吴房县攻其外城十二年十月将袭蔡州其月七日留遣从事郑斌使郾城以取元恶之首告师期於招抚使裴度。且请援焉至期令诸将列大军东行六十里至张柴使李尽杀贼众以义成五百人代镇之。又分遣诸将断诸桥道行七十里至蔡城下与将李忠义先登叱守门者起尽杀之遂帅师而入乃令击柝者曰：罢柝者死贼以柝声如旧不虞我师之来至中城如之领军鞫场号令约束贼方觉悟元济帅家僮以固子城时贼将董重质纟总数万人北据洄曲曰：彼之有拒我者有望於重质耳乃厚恤其家命其子驰书谕之重质单骑至遣都将李进诚率降卒开子城既而焚之门坏而元济擒焉蔡州平以功加检校尚书左仆射充山东道节度使封梁国公食实封五百户十三年淄青李师道再叛以为武宁军节度使讨之破贼金乡凡十一战擒贼将五十俘斩万计淄青平十五年加平章事充昭义军节度使。
    乌重裔为河阳三城节度使元和十年王师讨淮西三年重裔与陈许李光颜掎角相应大小百馀战以至吴元济诛就加检校右仆射。
    韩公武宣武军节度弘之幼子累授军职元和十年将宣武兵万三千人从李光颜讨贼淮西平以功擢为坊节度兼御史大夫。
    史宪诚为魏博军中右职元和十四年节度使田弘正以全师讨李师道令宪诚以先锋四千人济河累下其城栅复以大军齐进乘胜逐北魏博之全师迫于郓州城下师道穷蹙刘悟斩其首以投魏军录功宪诚超兼御史中丞。
    王智兴为武宁军节度李衙将元和十四年王师诛李师道智兴率徐军八千会诸道之师进击与陈许之军大破贼于金乡拔鱼<辶家>俘斩万计以功迁御。
    史中丞贼平授沂州刺史史奉敬为朔方衙将元和十四年大破吐蕃於盐州城下赐奉敬实封五千户。
    薛平为淄青齐登莱五州节度使穆宗长庆元年幽镇叛杜叔良统横海全军讨伐不胜埭州为贼所窘朝廷乃委平以偏师援埭州平即遣将李叔佐以兵五百救之居数月刺史王稷馀给稍薄兵士怨怒叔佐不能战宵溃而归仍推突将马狼儿为帅行及青城镇劫镇将李自劝并其众次于博昌镇复劫其镇兵共得七千馀人径取青州城城中兵少力所不敌平悉府库并家财厚赏三千精卒逆击之仍先以骑兵掩其家属辎重贼众惶惑反顾因大败狼儿与其同恶十数辈脱身窜匿馀党降稍後者犹斩於鞫场其明日狼儿亦就擒戮。
    刘沔为盐州刺史天德军防御使唐宝历间在西北边累立奇效太和末河西党项羌叛沔以天德之师屡诛其酋渠授振武节度使单于大都护开成中党项杂虏大扰河西沔率吐浑契沙陀三部落等诸族万人马三千骑径至银夏讨袭大破俘获万计以功加检校户部尚书会昌三年回鹘部饥乌介可汗奉太和公主至汉南求食过把头峰犯云   朔北川朝廷移沔为河东节度使加检校左仆射与幽州张仲武协力招抚竟破虏寇迎公主还宫以功进检校司空。
    李载义为幽州节度使文宗太和元年李同捷据沧景要袭父爵载义讨之累破贼军以功加检校司空三年沧景平策勋加平章事四年四月奚寇边载义上言今月三日发兵入奚界杀奚贼五千馀人生擒刺史县令大将首领等二百七十三人五月己夕卩载义上言先发兵深入奚部至四月十七日就其帐擒奚帅茹羯以功加检校太保。
    石雄为振武军礻卑将太和中河西党项扰边雄累立破羌之功会昌三年回鹘乌介可汗奉太和公主牙于云   朔北川雄自率劲骑得沙陀李国昌三部落兼契拓拔杂虏三千骑月暗夜发马邑径趋乌介之牙炬火烛天鼓讠动地可汗惶骇莫测率骑而奔雄率劲骑追之至杀胡山急击之斩首万级生擒五千羊马车帐皆委之而去遂迎公主还太原以功授丰州刺史充天德防御等使累迁河中晋绛节度使俄而昭义刘从谏卒其子稹擅主军务朝议问罪以雄为潞府西面招抚使以晋州刺史李丕为副使王宰在万善栅刘沔在石会相顾未进雄越乌岭破贼石砦斩获千计雄既率先破贼不旬日王宰收天井关何敬弘王元达亦收磁等郡稹危蹙大将郭谊密款请斩稹归朝武宗诏雄以七千兵受降雄即径驰潞州降谊尽擒其党与贼平加检校司空。
    张仲武为幽州节度使武宗会昌中回鹘赤心宰相一族七千帐东逼渔阳仲武乃与弟仲至从弟公素礻卑将游奉寰王如清率其部下劲兵三万人大破之收其侯王贵族千馀人降三万馀人获牛马橐驼旃墙幕不可胜计寻遣从事李周牙门将国从相次献捷先是奚契丹皆有回鹘监护使督以岁贡。且为汉谍事至是仲武遣礻卑将石公绪等谕意凡戮八百馀人。又回鹘初遣宣门将军等四十七人来侦驱掠杂虏遂逗留其使缓彼师期人马病死竟不遣之回鹘乌介可汗既败不敢近边乃依康居求活尽徙馀种寄于黑车子。
    高骈为神策都虞侯咸通初党项羌叛诏骈率禁兵万人戍长武城时诸将御羌无功唯骈伺隙用兵出无不捷懿宗深嘉之先是李琢为安南都护贪於货贿虐贼夷獠人多怨叛遂结蛮军合势攻安南陷之自是累年亟命将帅未能收复五年移骈为安南都护至则纠合五管之兵期年之内招怀洞诛其首恶一战而蛮卒遁去收复交州郡邑迁检校工部尚书天平军节度使。
    郑畋为凤翔节度广明初黄巢陷京阙僖宗西幸畋受诏许承制便宜行事巢遣尚让将贼众十馀万西追车驾畋率本军逆战于龙尾陂败之因传檄天下繇是诸侯皆举义兵以赴京师实畋之功也。
    王处存为义武军节度使广明初黄巢犯阙僖宗幸蜀处存以勤王举义之功加检校司空。又遣大将张公庆率劲兵三千合诸军灭贼巢於泰山以功加检校司徒。
    王重荣为河中节度留後中和元年黄巢将朱温舟师自同州至黄邺兵自华阴至数万攻之重荣戒励士众大败之获其兵仗军声益振朝廷遂授节旄检校司空俄而忠武监军杨复光率陈蔡之师万人与重荣合贼将李祥守华州重荣合势攻之擒祥以徇二年京师平以功加检校太尉同平章事封琅邪郡王。
    时溥为武宁军节度光启中黄巢攻陈州秦宗权据蔡州与贼连结徐蔡相近溥出师讨之军锋甚盛每战屡捷巢之败也。其将尚让以数千人降溥溥将林言。又斩巢首归徐州溥功居第一累授检校太尉中书令封钜鹿郡王。
    安文为潞州牙门将光启中潞州军校刘广逐节度使高浔据其城僖宗诏文平之既杀刘广召赴行在授邛州刺史。
    ●卷三百六十
    ○将帅部　立功第十三
    梁赵初仕唐为忠武军牙校会昌中壶关作乱随父叔文北征收天井关未几从王师征蛮浃月方克唯忠武将士转战奚洞之间斩获甚众本道录其勋陟为马步都虞侯乾符中王仙芝起於曹濮大纵其徒侵掠汝郑率步骑数千袭之贼党南奔广明初以为陈州刺史中和中黄巢东奔先遣骁将孟楷拥徒万人直入项县引兵击之众大溃斩获略尽生擒孟楷以功累加检校兵部尚书右仆射司颍川县伯巢党知孟楷为陈所擒大惊愤悉众东来先据氵殷水後与蔡州秦宗权合势以攻宛丘因乞师於太祖引大军与诸军会於陈之西北竟攻巢寨贼众大溃乃以为蔡州节度使於时巢党虽败宗权益炽六七年间屠脍中原陷二十馀郡唯陈去蔡百馀里兵少力微日与争锋终不能屈文德元年蔡州平朝廷议勋累加检校司徒同平章事充忠武军节度使。
    弟昶初为陈州防遏都指挥使黄巢将孟楷拥众万馀据项城县昶与兄领兵击破之擒楷以归不数月巢党悉众攻陈以报孟楷之役。又与蔡寇合从凶鬼百万栖于陈郊昶开门决战擒贼将数人斩首千馀级群凶气沮其後连日交战无不应机俘斩未尝小┰以至重围数月众心如一及贼败围解朝廷纪勋昶一门之中叠加爵秩当时征镇之内言忠勇者言守御者言功勋者言政事者皆以昶为首焉昶累加检校右仆射代为忠武节度使亦以陈州为理所时宗权未灭中原方受其毒陈蔡封疆相接昶每选精锐深入蔡境蔡贼{虽隹}众终不能抗以至宗权败焉朝廷赏勋加检校司徒。
    王敬武唐末为平卢牙将唐广明元年无埭人弘霸郎合群盗於齐埭间节度使安师儒叛敬武率师讨平之。
    李茂贞本姓宋名文通唐末隶博野军征伐立战功繇是军中知名渐为礻卑校黄巢之寇关辅也。僖宗幸蜀贼将王尚让屡肆凶锋文通以宿卫军留凤翔与连帅郑畋大破尚让于龙尾陂追奔至於奉天贼平舆驾还京录功以文通为神策军指挥使检校太保。
    冯行袭唐末为金州防御使时兴元杨守亮将袭京师道出金商行袭逆击大破之升金州为节镇以戎昭军为额即以行袭为节度使。
    张归厚唐末为太祖军校光启三年春与秦宗权战于万胜大破之大顺元年奏加检校兵部尚书。又命统亲军是岁郴王友裕领诸军屯于濮州之境十一月太祖率亲从骑士将合大军会郴王迁寨未知所往忽逢兖郓馀寇甚众太祖亟登道左高阜以观之命归厚领所部厅子马直突之出没二十馀合贼战败将北而救军云   至归厚即缀贼苦战请以数十骑先还时归厚所乘马中流矢而踣乃持槊步斗渐退贼不敢逼太祖至寨亟命张筠刘儒飞骑来迎然谓已殁矣。归厚体被二十馀箭尚复拒战筠等既至贼解乃归太祖见之抚背泣下曰：得归厚身全纵广丧戎马何足计乎！便令肩舁归汴日降问赉恩旨甚厚寻迁中军指挥使景福初从太祖伐郓帝军不利太祖为寇所逼归厚殿马翼卫左右驰射矢发如雨贼骑千百披靡而退明年与葛从周御晋军於洹水殊绩尤著诏检校右仆射。
    张归弁唐末为军校乾宁中以偏师佐葛从周御并军於洹水光化中。又佐张存敬与燕人战於内黄积前後功表授检校工部尚书大顺初攻讨兖郓命归弁佐衡王友谅屯单父军声甚振寻为齐州指挥使属青帅王师范叛遣将诈为估人挽车数十乘匿兵器於其中将谋窃发归弁察而擒之州城以宁明年春青寇大举来伐州兵既寡民意颇摇有本郡都将康文爽等三人欲谋外应即时擒获诛之人心遂定归弁。又罄发私帑赏给士伍青人遂遁青州平超加检校右仆射遥领爱州刺史从征荆襄回转检校左仆射天三年春太祖入魏诛牙军魏之郡邑多叛归弁与诸将等分布攻讨封境悉平而归弁於高堂入贼大猛飞矢中于臆太祖嘉之命赐银鞍勒马一匹金带一条夏五月命权知晋州刺史加检校司空太祖受禅改滑州长剑指挥使开平二年秋九月并军围平阳诏归弁统兵救之军至解其围加检校司徒。
    刘知俊唐末为军校大顺中从太祖讨秦宗权及攻徐州皆有功补徐州马步军都指挥使攻海州下之遂奏授刺史天复初历典怀郑二州从平青州以功奏授同州节度使天三年冬以兵五千破岐军六万於美原自是连克延五州乃加检校太傅平章事开平二年三月命为潞州行营招讨使知俊未至潞州夹寨已陷晋人引军方攻泽州闻知俊至乃退寻改西路招讨使六月大破岐军於幕谷俘斩千计李茂贞仅以身免。
    康怀英唐末为太祖军校光化元年秋从氏叔琮伐襄汉怀英以一军攻下邓州三年从征河朔佐张存敬败燕军於易水之上天复初年冬太祖率师迎昭宗於凤翔时李茂贞遣大将符道昭领兵万馀屯武功以拒太祖太祖命诸军击之以怀英为前锋领众先登一鼓而大破之虏甲士六十馀人夺马二千匹翼日太祖方至顾左右曰：邑名武功今首荡逆党真武功也。乃诏怀英大加奖激仍以骏马珍器赐之二年四月符道昭复领大军屯於虢县之漠谷太祖遣怀英提骑数千急击之岐军大败八月帅李周彝屯军於三原以援凤翔太祖命怀英讨之追至梨园攻下翟州擒其守来献天三年冬佐刘知俊破凤之众五万於美原收十五馀寨乘胜引军攻下州以功授陕州节度使。
    朱友恭唐末从太祖四征稍立军功累迁诸军都指挥使汝州刺史检校司空光化初淮夷侵鄂渚武昌帅杜洪来乞师太祖遣友恭将兵万馀济江应援引兵至龙沙九江而还军声大振时淮寇据黄州友恭攻陷其壁获贼将翟章俘斩万计途经安陆因袭杀刺史武瑜尽收其众以功为颍州刺史加检校司徒刘康唐末从太祖镇宣武累典亲军袭巢破蔡斩获尤多累以战功迁元从都将从太祖连年攻讨徐兖郓所向多捷。
    范居实唐末为太祖将从讨巢蔡有功。又从朱珍收滑州改左厢都虞侯预破兖郓功迁感义都头郑州马军指挥使幽州刘仁恭举众南下寇魏郡北居实与葛从周张存敬率兵救魏大破幽沧之众於内黄太祖迎昭宗於岐下以居实为河中马军都指挥使及昭宗还京赐迎銮毅勇功臣遥领绵州刺史。又迁左龙骧马军都指挥使从征淮南回改登州刺史转左神勇军使。
    胡真唐末为太祖元从都将从破巢蔡於陈郑间寻以奇兵袭取滑州乃署为滑州节度留後。
    苻道昭唐末为太祖元帅府右司马与李周彝同领寇彦卿南大丰阎宝已下大军伐沧州及太祖幸魏州讨衙中军前有魏博将山河营指挥使左行迁闻府有变引军还屯历亭自称留後从乱者数万人道昭佐周彝与彦卿已下大破之杀四万馀人擒左行迁斩之有史仁遇亦聚徒数万据高唐。又破之擒仁遇以献乘胜取澶博二州平之复杀万馀人。
    王处裕唐末自巢寇来降为太祖骑兵前锋太祖击巢蔡于陈州处裕连拔数寨擒获万计巢孽既遁处裕蹑其迹追至万胜戍贼众饥乏短兵才接而溃太祖以其劳表授义州刺史蔡人日纵侵掠陈郑许亳之郊频年大战处裕掩袭攻拒凡百馀阵剿戮生擒不知纪极。
    李唐宾唐末自巢党与王处裕来归太祖後与朱珍趣淄州所向摧敌乃取滑平蔡前後破兖郓淮徐之众功与朱珍略等珍之擒石潘也。唐宾亦氵公淮与郭言掎角下盱眙其後渡河破黎阳李固等镇攻澶州下内黄败魏师未尝不与珍同暨攻蔡之役珍自西南破其外垣唐宾亦堙壕坎墉摧其东北隅及伐蔡取丰时溥军於吴康珍亟遇之未能却唐宾引本军击败之珍遂大胜每兴师必与珍偕用故往无不利李思安唐末副王处裕为踏白将渡长淮下天长高邮二邑。又推孙儒迫濠州皆有奇绩累迁为诸军都指挥使奏官至检校左仆射寻拜亳州刺史。
    胡唐末为宣武军都虞侯佐葛从周伐镇定从张存敬收晋纟皆有功署为河中都虞侯天三年佐李周寻讨相州独当州之一面颇以功闻军还权知耀州事太祖受禅除右羽林统军寻从刘统兵收潼关擒刘知浣献之乃以为右龙虎统军兼侍卫指挥使。
    黄文靖唐末为诸军指挥使从太祖南平巢蔡北定兖郓皆有功後与康怀英渡淮入寿春之境下安丰霍丘至光州而还光化初晋将李嗣昭周德威寇於山东文靖佐葛从周统大军御之至沙河败晋军五千馀骑逐之越张公桥乃止後旬日复与晋人战於邢州之北擒蕃将贲金铁慕容藤李存建等百馀人夺马数千匹寻以功表授检校右仆射耀州刺史天三年春命佐杨师厚深入淮甸越寿春侵卢江军至大独山遇淮夷杀五千馀众振旅而还改蔡州刺史加检校司空李重裔唐末为太祖步军都头与胡真援河阳逼怀州重裔以部下兵突之射中蕃将安休休。又令与李谠骑军至陕应接郭言回次渑池破贼帅黄花子之众改滑州夹马指挥使蔡贼围汴重裔以滑兵攻下三寨虏获甚多太祖大举伐秦宗权俾重裔以滑兵为先锋及东讨徐州下丰萧二邑转右厢步军指挥使。
    李谠唐末为左得胜骑军都将从太祖讨蔡贼颇有军功及东伐兖郓以所部士伍俘获甚众改元从骑表授检校右仆射。
    氏叔琮唐末为晋州节度使以御晋军时太祖遣朱友宁将兵数万赴应悉委叔琮节制既至诸将皆欲休军叔琮曰：。若。然则贼必遁矣。遁则何功焉因夜出潜师截其归路遇晋军游骑数百尽杀之遂攻其垒拔之斩获万馀众夺马三千匹太祖闻之喜谓左右曰：杀蕃贼破太原非此老不可叔琮乃长驱收州与晋人转战直抵并垒军回以其功奏检校司空。
    张慎思唐末为太祖诸军都指挥使从平巢蔡兖郓皆著军功表授检校工部尚书兼宋州长史。
    王景仁唐末为宣州节度使刘知俊之叛也。从驾至陕始佐杨师厚西入关兵未交知俊弃冯翊走进克雍华降王建张君练颇预战有功太祖嘉之末帝即位用为淮南西北面行营招讨应接使以兵万人伐寿州至霍邱接战擒贼将袁丛王彦威王燔等送京师。
    刘为左龙武统军充侍卫亲军马步都指挥使开平三年夏同州刘知俊反引岐人袭据长安分兵扼河潼太祖幸陕命西讨即夺潼关擒知俊弟知浣以献遂引兵收复长安知俊弃郡奔凤翔太祖以为佑国军两使留後寻改佑国军为永平军以为节度使检校司徒行大安尹金州管内观察使是时西鄙未宁密迩寇境练兵抚众独当一面四年加检校太保同平章事。
    谢彦章为两京马军都军使贞明中累与晋军接战有功。
    寇彦卿为邓州节度使贞明中淮人围安陆彦卿奉诏领兵解围大破淮贼而还。
    贺环为北面行营招讨使贞明四年与晋人战於胡柳晋人败绩临阵斩晋将周阳五既晡环军亦败五年春正月晋人城德胜夹河为栅四月瑰率大军攻其南栅以艨艟战舰扼其中流晋人断我艨艟济军以援南栅瑰退军於行台。
    後唐李嗣本乾宁中为马军都将从李嗣昭讨王晖於云   州论功加检校司空後为云   州防御使时周德威讨刘守光嗣本率代诸军生熟吐浑收山後八军得纳降军使卢文进武州刺史高行以献幽州平论功授振武节度使。
    朱汉宾唐末事梁太祖与诸将破蔡贼有功天复中授右羽林统军丁会唐末为宣武军都押衙自梁祖诛秦宗权并时溥屠朱朱瑾会常以兵从多立奇功授昭义军节度使同平章事武皇攻潞会以州归授都招讨使加检校太尉庄宗嗣王位与会决谋破汴军於夹城。
    阎宝唐末为梁祖四镇牙将自梁祖陈师河朔争霸关西宝与葛从周丁会贺德伦李思安各为大将拥兵四出所至立功累迁邢节度使天十三年以邢州归于庄宗授检校太尉同平章事充天平军节度使东南面招讨使十八年张文礼谋叛以宝为招讨使进攻之下赵州渡滹水而军擒文礼所署深州刺史张友顺折足送于行<辶家>营於西北隅洎十九年正月契丹大至众心危惧宝备陈方略遂挫獯戎加检校侍中。
    安金全武皇时为骑将屡从征伐所在立功庄宗之救潞州及平定河朔凡有战阵金全皆有功累为刺史。
    石君立为招义李嗣昭牙校历典诸军天中夹城之役君立每出挑战坏汴军栅垒俘擒而还八年与汴军战於龙花园败之获其大将卜渥以献王檀之逼晋阳也。嗣昭遣君立率五百骑自上党朝发暮至王檀游军扼汾桥君立一战败之径至城下驰突斩击梁军败走。
    康思立为河东亲骑军使天中从庄宗解围於上党败梁人於柏乡及平蓟丘後战于河上皆有功累迁右突骑指挥使。
    毛璋为辽州刺史天中从庄宗征河上屡有战功同光元年梁平授华州节度使三年王师讨蜀以璋为行营右厢马军都指挥使充魏王继岌前驱蜀平璋功居多授州节度使。
    夏鲁奇为护卫指挥使天中从周德威平幽州鲁奇功居多历磁州刺史中都之战汴人大败鲁奇见王彦章识之单马追及擒之以献梁平授郑州防御使。
    索自通为厅直指挥使天中佐周德威攻燕军於涿州旬日未克自通乃选精骑二十夜薄幽州外郭擒燕将郭在均而还同光中累迁西京留守会杨彦温据河中作乱自通率师讨平之授河中节度使。
    李绍文本姓张名从楚天八年自梁将归於庄宗赐姓名累加博州刺史预破刘於故元城历贝隰代二郡刺史领天雄军马步副都将。又於德胜从阎宝讨张文礼为马步都虞侯明宗收郓州以绍文为右都押牙马步军都将从破王彦章於中都。
    张温为永清都校历武州刺史山後八军都将天中从庄宗袭契丹于幽州收新州历银枪效义都指挥使同光初北戎陷妫儒擅顺平蓟六州武州独全改授蔚州刺史。
    李汉韶为河东牢城指挥使天中孟知祥权知太原军府事会契丹侵北鄙表令汉韶帅师进讨既而大破胡寇以功加检校右仆射。
    李存进为天雄军都指挥使天十九年庄宗讨张文礼於镇州定州王处球尽率城中兵甲乘我刍牧无备奄至东垣渡我骑军已临贼城不觉其出贼既上桥攻我营门存进惶骇引十馀人斗於桥上贼退我骑军已邀贼後前後夹击之贼退无路围之数重步兵七千殆无生还者。
    霍彦威初仕梁为河阳留後乾化末破刘知俊於同州改州节度使同光二年从明宗平潞州授徐州节度使庄宗时契丹犯塞明宗招讨北面命彦威为副赵大叛於邢州奉诏讨平之天成初除郓州节度使值青州王公俨拒命改平卢军节度擒公俨於胶水尽斩其党累加检校太尉。
    孔初仕梁为唐邓节度使贞明中王球据襄州叛讨平之授山南东道节度使。
    王晏球初仕梁末帝初为龙骧四军都指挥使时汴州捉生都作乱夜纵火焚剽攻建国门末帝登楼拒战晏球闻其乱也。得龙骧马五百骑屯於鞠场俄而乱兵以竹竿竖布幕沃油焚建国门势将危急晏球隔门窥乱卒知无甲胄即出骑击之乱兵北走屯国门下晏球奋力血战俄而群贼散走末帝见骑军讨贼呼曰：非吾龙骧之士乎！晏球曰：臣已败贼请陛下无忧迟明晏球尽败乱军全营族诛以功授单州刺史明宗时为宋州节度使天成二年充北面行营副招讨使兵戍蒲城是岁王都谋叛据定州乃以晏球为招讨使攻之时都北连契丹契丹遣奚首领秃馁率虏千骑援都突入定州晏球引军保曲阳王都秃馁出军来战晏球预督励士卒以待之及贼虏至一战败之於嘉山之下追袭至於城门因进军攻之得其西关城乃高其壁垒营於其间为定州府署令百姓转输租税城既坚峻进攻无利但食其租税以守之俄而契丹首领惕隐率虏骑五千来援都是时大雨虏至唐河晏球出师逆战晏球令龙武左右厢指挥使高行周苻彦卿前锋渡唐河与虏相遇三战惕隐大败追至易州河水暴涨所在陷溺获虏二千骑而还惕隐以馀众还寨幽州赵德均知其败也。令牙将武从谏率劲骑追击德均分兵扼诸要路旬日之内尽获惕隐已下酋长七百馀人虏势繇是援绝其年冬平贼以功授天平军节度使。
    康延孝为招收指挥使领博州刺史同光元年庄宗平汴延孝颇有功焉以功累迁保义军节度使三年讨蜀以延孝为西南面行营马步军先锋排阵斩斫等使下凤州收固镇降兴州败王衍军於三泉平蜀之功延孝居最。
    王思同为马军左厢都指挥使领蓟州刺史同光中从明帝援粮入幽州逐虏有功迁郑州防御使长兴中自秦州节度使入为右武卫上将军会董璋据东川叛命除西南面行营马步军都虞侯伐蜀之役为先锋指挥使至剑门思同以偏众取小剑门入倒回收下剑门及班师以思同留镇山南西道。
    任圜为工部尚书同光中从魏王继岌伐蜀及班师行及利州康延孝叛以劲兵八千欲回都西川继岌署圜为招讨副使与都指挥使梁汉等率兵攻延孝於汉州擒之以旋至渭南继岌遇害圜代总全师朝於雒阳明宗嘉其功拜平章事判三司。
    西方邺为奉义指挥使天成元年荆渚违命明宗素知其材力擢授夔州刺史充东南西行营招讨副使邺将偏师收复峡内三州二年夔州为宁江军以邺为节度使屡奏克捷。
    药彦稠为河阳马步都将领邓州刺史天成中从王晏球讨王都於定州平之迁侍卫步军都虞侯领寿州节度使会河中指挥使杨彦温作乱以彦稠为副招讨使讨平之长兴中吐蕃劫回鹘入朝使乌仑红贡物诏遣方渠屯戍充步骑都部署寻令入吐蕃过灵武道土桥搜索尽获回鹘所贡马宝玉药物因杀为盗蕃部擒首领而还寻授州节度使。
    孙璋为齐州防御使天成中王都据中山叛以璋为定州行营都虞侯贼平加检校太保。
    张虔为护驾亲军都指挥领秦州刺史天成中与诸将围王都於中山大败契丹於嘉山之下及平定州以功授沧州节度使。
    李绍真为北面副招讨使同光四年绍真遣人奏收复邢州擒贼帅赵泰等二十一人令负斧徇於邺城下既而磔於军门。
    安审通为齐州防御使天成中奉诏北征从房知温营於卢<辶家>会龙至部下兵乱审通脱身酒筵夺船以济促骑士介马及乱兵南行尽戮之以功加检校太傅充沧州节度使。
    晋陆思铎初仕梁为广武都指挥使历突阵拱辰军使积前後战勋累官至检校司徒拱辰左厢都指挥使遥领恩州刺史。
    张朗初仕梁为郓州都指挥使从招讨使段凝袭卫州下之遂授卫州刺史。
    李周初仕後唐补万胜黄头军使武皇之平云   州庄宗之战柏乡周皆有功迁定霸都指挥使天成三年为州节度使会庆州刺史窦琬据城拒命周奉诏讨平之。
    梁汉太原人少事後唐武皇初为军中小校善骑射勇於格战庄宗之破刘仁恭王德明及与梁军对垒於德胜皆预其战累功至龙武指挥使。
    李承约初仕後唐为定霸都指挥使领贝州刺史从庄宗破夹寨及梁人战於临清有功累迁颍州团练使。
    李德充初仕後唐为偏校从庄宗战潞州柏乡德胜渡继有军功累加检校尚书左仆射。
    安元信初仕後唐为铁林都校梁将氏叔琮之攻河东也。别将葛从周自马岭入元信伏于榆次挫其前锋梁将李思安之攻上党也。王师将壁高河为梁军所逼别将秦武者尤为难敌元信与斗毙之繇是梁军解去城垒得立武皇赐所乘马及细铠仗迁突阵都将庄宗嗣晋王位元信从救上党破夹寨复泽潞以功授检校司空辽州刺史後为山北管内团练使庄宗会邢<辶家>刘於故元城皆预其功俄迁博州刺史。
    相里金初仕後唐为小校与梁师战於柏乡及胡柳陂以功授黄甲指挥使同光元年统帐前军拔中都赐忠勇拱卫功臣。
    张廷蕴初仕後唐为左右羽林都虞侯同光中潞州李继俦叛廷蕴从明宗为前锋讨之军至上党日已暝矣。廷蕴首率劲兵百馀辈逾洫坎城而上守陴者不能御寻斩关延诸军入焉军还改左右羽林都指挥使。
    李从璋初仕後唐为彭国军节度使天成二年怛达诸部入寇从璋率麾下出讨一鼓而破之张从宾初仕後唐庄宗为爪牙从战有功明宗天成中自捧圣指挥使领邓州刺史後移左右羽林都校讨杨彦温於河中平之。
    潘环初仕後唐为扌隶州刺史天成中定州王都叛以为行营右厢步军都指挥使贼平改易州刺史开运初契丹入寇王师北征环以金州节度使充北面行营步军左厢排阵使预破契丹於阳城军回授澶州节度使范延光为宣武军节度使会魏府屯将张令昭逐其帅刘延皓据其城令延光讨而平之遂授邺都留守卫审蜍初仕後唐为河中都指挥使康福除灵武节奉宣授送赴镇为一行步军都指挥使破吐蕃於青岗峡击李宾於河西有功授郢州刺史检校司空。
</div>
    <div class="pagination">
<a href="册府元龟_page284.html">上一页</a><span>...</span><a href="册府元龟_page280.html">280</a><a href="册府元龟_page281.html">281</a><a href="册府元龟_page282.html">282</a><a href="册府元龟_page283.html">283</a><a href="册府元龟_page284.html">284</a><span class="current-page">285</span><a href="册府元龟_page286.html">286</a><a href="册府元龟_page287.html">287</a><a href="册府元龟_page288.html">288</a><a href="册府元龟_page289.html">289</a><a href="册府元龟_page290.html">290</a><span>...</span><a href="册府元龟_page286.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
