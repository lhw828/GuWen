<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 409 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 409 页/共 736 页
  </h1>
  <div class="content">
   晋贾谧为秘书监掌国史朝廷议立。《晋书》限断中书监荀勖谓宜以魏正始起年著作郎王谟欲引嘉平已下朝臣尽入晋史於时依违未有所决惠帝立更使议之谧上议请从泰始为断，於是事下三府司徒王戎司空张华领军将军王衍侍中乐广黄门侍郎嵇绍国子博士谢衡皆从谧议骑都尉济北侯荀侍中荀藩黄门侍郎华混以为宜用正始开元博士荀熙刁协谓宜嘉平起年谧重执奏戎华之议事遂施行。
    宋徐爰为太常丞初元嘉中著作郎何承天草创国史孝武初。又使奉朝请山谦之南台御史苏宝生踵成之六年。又以爰领著作郎使终其业爰虽因前作而专为一家之书上。表曰：臣闻虞史炳图原光被之美夏载昭策先随山之勤天飞虽王德所至终陟固有资田跃神宗始於俾上日兆於纳揆其在殷颂长发玄王受命作周实维雍伯考行之盛则振古之弘轨降逮二汉亦同兹义基帝业乎！丰郊绍祚本於昆邑魏以武命国志晋以宣启阳秋明黄初非更姓之本于始为造物之末。又近代之令远史鸿规典谟缅邈纪传成准善恶具书成败毕记伏惟皇宋承金行之浇季锺经纶之屯极拥玄光以凤翔秉神符而龙举剿定鲸鲵天人伫属晋禄数终上帝临宋便应奄膺统对越神工而恭服勤於三分让德迈於不嗣其为巍巍荡荡赫赫明明历观逖闻莫或斯等宜依衔书改文登册变号起元义熙为王业之始载序宣力为功臣之断其伪玄篡窃同於新莽虽灵武克殄自详之晋录及犯命干纪受戮霸朝虽揖禅之前皆著之宋策国典体大方垂不朽请外详议，於是外内博议太宰江夏王义恭等三十五人同爰宜以义熙元年为断散骑常侍巴陵王休。若尚书金部郎檀道鸾二人谓宜以元兴三年为始太学博士虞谓宜以开国为宋公元年诏曰：项籍圣公编录二汉前史已有成例桓玄传宜在宋典馀如爰议。
    范晔为太子詹事撰。《後汉书》以为司马迁班固父子其言史官载籍之作大义粲然著矣。议者咸称二子有良史之才迁文直而事固文赡而事详。若固之序事不激诡不抑抗赡而不秽详而有体使读之者而不厌信哉！其能成名也。彪固讥迁以为是非颇谬於圣人然其议论尝排死节否正直而不叙杀身成仁之为美则轻仁义贱守节愈矣。固伤博物洽闻不能以智免极刑然亦身舀大戮智及之仁不能守之呜呼古人所以致论於目睫也。
    南齐袁彖为秘书丞议国史檀超以天文志纪纬序位度五行志载当时祥二篇所记事用相悬日蚀为灾宜居五行超欲立处士传彖曰：夫事关业用方得列其名行今栖遁之士排斥皇王陵轹将相此偏介之行不可长风移俗故迁书未传班史莫编一介之善无缘顿略宜列其性业附出他篇。
    後魏高孝文时为秘书令後与丞李彪等奏曰：臣等闻典谟垂文话言所以光著载籍作戒行事所以昭扬。然则尚书者记言之体春秋者录事之辞寻览前志斯皆言动之实录也。夏殷以前其文弗具自周以降典章备举史官之体文质不同立书之旨随时有异至。若左氏属词比事两至并书可谓存史意而非史体逮司马迁班固皆博识大才论叙古今曲有条章虽周达未兼斯实前史之可言者也。至於後汉魏晋咸以放焉惟圣朝创制上古开基长发自始均以後至於成帝其间世数久远是以史弗能传臣等疏陋忝当史职披览国史窃有志焉愚谓自王业始基庶事草创皇始以降光宅中土宜依迁固大体用事类相从纪传区别表志殊贯如此修缀事可备尽伏惟陛下先天开物洪宣帝命皇太后淳曜二仪惠和王度声教之所洽风译之所覃固已义振前王矣。加以太和已降年未一纪然嘉符祯瑞备臻於往时洪功茂德事萃於曩世会稽伫玉牒之章岱宗想石记之列而秘府策勋述美未尽将令皇风大猷或阙而不载功臣懿绩或遗而弗传著作郎已下请取有才用者参造国书如得其人三年有成矣。然後大明之功德光於帝篇圣后之勋业显於皇策佐命忠贞之伦纳言司直之士咸以备著载籍矣。孝文从之时李彪专统著作为令时相关预而已。
    李彪为度支尚书除名及宣武践阼彪求复旧职修史官之事乃上。表曰：臣闻龙图出而皇道明龟书见而帝德昶斯实冥中之书契也。自瑞官立而卑高陈民师建而贵贱序此乃人间之绳式也。是以唐典篆钦明之策虞书铭慎徽之篇传著夏氏之箴诗录商家之颂斯皆国史明乎！得失之迹也。逮於周姬鉴於二代文王开之以两经公旦申之以六联郁乎！其文典章大略也。故观雅颂识文武之丕烈察歌音辩周公之至孝是以季札听风而知始基听颂而识盛德至。若尼父之删鲁籍丘明之辨孔志可谓婉而成章尽而不朽者矣。自馀乘志之比其亦有趣焉暨史班之录乃文穷於秦汉事尽於哀平惩劝两书华实兼载文质彬彬富哉！言也。令大汉之风美类三代降及华马陈于咸有放焉而敷赞弗远不可力致岂虚也。哉！其馀率见而书睹事而作者多矣。寻其本末亦可往来焉惟我皇魏之奄有中华也。岁越百馀年几十纪太祖以弗违开基武皇以奉时创业虎啸域中龙飞宇外小往大来品物咸亨自兹以降世济其光史官叙录未充其盛加以东观中圮册勋有阙美随日落善因月稀故谚曰：一日不书百事荒芜至於太和之十一年先帝先后远惟景业绵绵休烈。若不恢史阐录惧上业茂功殆有缺矣，於是召名儒博达之士充麟阁之选，於是忘臣众短采臣片志令臣出纳授臣丞职猥属斯事无所与让高祖时诏臣曰：平。《尔雅》志正尔笔端书而不法後世何观臣奉以周旋不敢失坠与著作等鸠集遗文并取前记撰为国书假有新进时贤制作於此者恐闺门既异出入生疑弦柱既易善者或谬自十五年以来臣使国迁频有南辕之事故载笔遂寝简牍弗张其於书功录美不其阙欤伏惟孝文皇帝承天地之宝崇祖宗之业景功未就奄焉殂落凡百黎氓。若无天地赖遇陛下体明之贞应保合之量恢大明以烛物履静恭以和邦天清其气地乐其静不愆不忘率繇旧章可谓重明叠圣元首康哉！惟先皇之开创造物经纶浩旷加以魏典流制藻缋垂篇穷理於有象尽性於众变可谓日月出矣。无幽不烛也。记曰：善迹者欲人继其行善歌者欲人继其声故。《传》曰：文王基之周公成之。又曰：无周公之才不得行周公之事今之亲王可谓当之矣。然先皇之茂猷圣远今王之懿美洞鉴准之前代其德靡悔也。时哉！时哉！可不光哉！合德二仪者先皇之陶钧也。齐明日月者先皇之洞也。虑周四时者先皇之茂功也。合契鬼神者先皇之玄烛也。迁都改邑者先皇之鉴也。思同书轨者先皇之远也。守在四夷者先皇之略也。海外有截者先皇之威也。礼繇岐阳者先皇之义也。张藻岱郊者先皇之仁也。銮幸豳漠者先皇之智也。燮伐南京者先皇之礼也。升中告成者先皇之肃也。亲度宗社者先皇之敬也。衮实无阙者先皇之德也。开物成务者先皇之贞也。观乎！人文者先皇之蕴也。革弊创新者先皇之志也。孝慈道洽者先皇之衷也。先皇有大功二十加以谦尊而光为而弗有可谓四三皇而六五帝矣。诚宜功书於竹素声播於金石臣窃谓史官之达者大则与日月齐明小则与四时并茂其大者孔子左丘是也。小者史迁班固是也。故能声流於无穷义昭於来裔是以金石可灭而风流不冫民者，其唯载籍乎！谚曰：相门有相将门有将斯不唯其性盖言习之所得也。窃谓天文之官太史之职如有其人宜其世矣。故尚书称羲和世掌天地之官张衡赋曰：学乎！旧史氏斯盖世传之义也。若夫良冶之子善知为裘良弓之子善知为箕物，岂有定习贯则知耳所以言及此者史职不修事多沦旷天人之际不可须臾阙载也。是以谈迁世而功立彪固世而事成此乃前鉴之轨辙後镜之蓍龟也。然前代史官之不终业者有之皆陵迟之世不能容善是以平子去史而成赋伯喈连阁而就志近僭晋之世有佐郎王隐为著作虞预所毁亡官在家昼则樵薪供爨夜则观文属缀集成。《晋书》存一代之事司马绍敕尚书唯给笔札而已国之大籍成於私家末世之弊乃至如此此史官之不遇时也。今大魏之史职则身贵禄则亲荣优哉！游哉！式休矣。而典谟弗恢者皆有以也。而故著作渔阳傅比北平阳尼河间邢产广平宋弁昌黎韩显宗等并以文才见举著述是同皆登年不永弗终茂绩前著作程灵虬同时应举共掌此务今从他职官非所司唯崔光一人虽不移任然侍官两兼故载述致阙臣闻载籍之兴繇於大业雅颂垂荐起於德美虽时有文质史有备略然历世相仍不改此度也。昔史谈诫其子迁曰：当世有美而不书汝之罪也。是以久而见美孔明在蜀不以史官留意是以久而受讥取之深衷史谈之志贤亮远矣。书称无旷庶官诗有职思其忧臣虽今非所司然昔忝斯任故不以草茅自疏敢言及於此语曰：患为之者不必知知之者不得为臣诚不知强欲为知耳窃寻先朝赐臣名彪者远则拟汉史之叔皮近则准晋史之绍统推名求义欲罢不能佩荷恩泽死而後己今所求者乞一静处综理国籍以终前志官给事力以充所须虽不能光启大录庶不为饱食终日耳近则期月可就远也。三年有成正本蕴之麟阁副贰藏之名山时司空北海王祥尚书令王肃以其无禄颇相赈饷遂在秘书省同王隐故事白衣修史岁馀史业竟未及就然区分书体皆彪之功。
    张彝宣武时为光禄大夫。表曰：窃惟皇王统天必以穷幽为美尽理作圣亦假广采成明故询於刍荛著之周什舆人献箴流於夏典不。然则美刺无以得彰善恶有时不达逮於两汉魏晋虽道有污隆而被绣传檄未始阙也。及惠帝失御中夏分离刘苻专据秦西燕赵迭制关左姚夏继起五凉竞立致使九服摇摇民无定主礼仪典制此焉堙灭暨大魏应历拨乱登皇翦彼鲸鲵龛靖神县数纪之间天下宁一传辉七帝积圣如神高祖迁鼎成周永兹八百偃武修文宪章斯改实所谓加五帝登三王民无德而名焉犹。且虑独见之不明欲广访於得失乃命四使观察风谣臣时忝常伯充一使之列遂得仗节辉金宣恩东夏周历於齐鲁之间遍驰於梁宋之域询采诗颂研检狱情庶片言之不遗异美刺之俱显而才轻任重多不遂心所采之诗并始申白而值銮舆南讨问罪宛邓臣复忝行军枢机是务及辇驾之返膳御未和续以大讳奄臻四海摧慕遂尔推迁不及闻彻未几叨牧秦藩违离阙下继以谴疾相缠宁丁八岁尝恐所采之诗永沦丘壑是臣夙夜所怀以为深忧者也。陛下垂日月之明行雨之施察臣往罪之滥矜臣贫病之切既蒙崇以禄养复得拜扫丘坟明目友朋无所负愧。且臣一二年来所患不剧寻省本书粗有仿佛凡有七卷令写上呈伏愿昭览敕付有司使魏代所采之诗不湮於丘井臣之愿也。
    阳尼为著作郎好学博通群籍奏佛道宜在史录後。
    ●卷五百五十九
    ○国史部　论议
    北齐阳休之为通直散骑侍郎与魏收等修国史魏收立高祖本纪取平四胡之岁为齐元收在齐州恐史官改夺其意上表论之武平中收还朝敕集朝贤议其事休之立议从天保为限断魏收存日犹两议未决收死後便动讽内外发诏从其议。
    李德林为通直散骑侍郎魏收与阳休之论。《齐书》起元事敕集百司会议收与德林。《书》曰：前者议文纟诸事意小如混漫难可领解今便去随事条列幸为留怀细加推逐凡言或者皆是敌人之议既闻人说因而探论耳德林复。《书》曰：即位之元春秋常义谨按鲁君息姑不称即位亦有元年非独即位得称元年也。议云：受终之元尚书之古典谨按大传周公摄政一年救乱二年伐殷三年践奄四年建侯卫五年营成周六年制礼作乐七年致政成王论者，或以舜禹受终为天子。然则周公以臣礼而死此亦称元非独终为帝也。蒙示仪文扶病省览荒情迷识暂得发蒙当世君子必无横议唯应阁笔赞成而已辄谓前二条有益高议仰见议中不录谨以写呈收重遗。《书》曰：惠示二事感佩殊深以鲁公诸侯之事非小为疑息姑不书即位舜禹亦不言即位息姑虽摄当得书元舜禹之摄元理也。周公居摄乃云：一年救乱似不称元自无大传不得寻讨一之与元其事何别更有所见幸可论之德林答曰：摄之与相其义一也。故周公摄政孔子曰：周公相成王魏武相汉曹植曰：如虞翼唐或云：高祖身未居摄灼然非理摄者专赏罚之名古今事殊不可以礼为断陆机见舜肆类上帝班瑞群后便云：舜有天下不须格於文祖也。欲使晋之三王异於舜摄窃以为舜。若尧死狱讼不归便是夏朝之益何得不须格於文祖也。若便用王者礼便曰：即真则周公负朝诸侯霍光行周公之事皆帝乎！斯不然必知高祖与舜不殊不微从士衡之谬，或以为书元年者当时实录非追书也。大齐之兴实繇武帝谦匿受命岂直史也。比观论者闻追举受命之元多有河汉但言追数受命之岁情或安之似所怖惧者元字耳事类朝三是许其一年不许其元年也。按易黄裳元吉郑玄注云：如舜试天子周公摄不殊传虽无元字一之与元无异义矣。春秋不言一年一月者欲使人君体元以居正此盖史之婉辞非一与元别也。汉献帝死刘备自尊崇陈寿蜀人以魏为贼宁肯蜀主未立已云：魏武受命乎！衡自尊本国诚如高议欲使三方鼎峙同为霸名习氏汉晋春秋意在是也。正司马炎兼并许其帝号魏之君臣吴人并以为贼宁肯当涂之世云：晋有受命之徵史者编年也。故鲁号纪年。《墨子》。又云：吾见百国春秋史。又无有事而书年者是重年验也。若欲高祖事谦冲即须号令皆惟魏氏便是编魏年纪魏事此即魏末功臣之传岂复皇朝帝纪者也。陆机称纪元立断，或以正始，或以嘉平束议云：赤雀白鱼之事恐晋朝之议是并论受命之元非上代终之断也。公议云：陆机不议元者是所未喻愿更思之陆机以刊本著於虞书龛黎见於商典以蔽晋朝正始嘉平之议斯。又谬矣。唯可二代相涉两史并书必不得以後朝创业之迹断入前史。若。然则世宗高祖皆天保已前入魏氏列传不作齐朝帝纪可乎！此既不可彼复何证。
    後周柳虬为太祖丞相府记室虬以史官密书善恶未足惩劝乃上疏曰：古者人君立史官非但记事而已盖所以为鉴诫也。动则左史书之言则右史书之彰善瘅恶以树风声故南史抗节表崔杼之罪董狐书法明赵盾之愆是知直笔於朝其来久矣。而汉魏以还密为记注徒闻後世无益当时非所谓将顺其美规救其恶者也。且著述之人密书其事纵能直笔人莫之知何止物生横议亦自异端互起故班固致受金之名陈寿有求米之论著汉魏者非一氏造晋史者至数家後代纷纭莫知准的伏惟陛下则天稽古劳心庶政开诽谤之路纳忠谠之言诸史官记事者请皆当朝显言其状然後付之史阁庶令是非明著得失无隐使闻事善者日修有过者知惧敢以愚管轻冒上闻乞以瞽言访之众议事遂施行。
    唐刘允济则天长安中为凤阁舍人修国史允济尝云：史官善恶必书言成轨范使骄主贼臣有所知惧此亦权重理合贫而乐道也。昔班生受金陈寿求米仆视之如浮尔但百寮善恶必书足为千载不朽之美谈，岂不胜哉！
    朱敬则长安中为正谏大夫平章事兼修国史敬则请择史官上。表曰：国之要者在乎！记事之官是以五帝玄风资其笔削三王盛事藉以垂名此才之难其难甚矣。何以知其然昔平王东迁历年数百齐桓之九合天下晋文之一战诸侯秦穆远霸西戎楚庄利尽南海礼乐人物间尔无闻今之所存独载鲁史向者鲁无君子记传则遗雄霸远图必坠於地可不惜哉！只如齐周小国之主尚能留意於史册齐神武尝谓著作郎魏收曰：卿勿见陈元康杨遵彦等在吾目前趋走谓吾以为勤劳我後代声名在於卿手最是要事勿谓我不知及文宣即位。又尝敕收曰：好直笔勿谓惧我终不作魏太武诛史官。又周文帝之为相也。纳柳虬之说特命书法不隐其志在惩劝如此伏以陛下圣德鸿业诚可垂范将来傥不遇良史之才则大典无繇而就也。且董狐南史岂知生於往代而独无於此时在乎！求与不求好与不好尔今。若访得其善者伏愿勖之以公忠期之以远大更超加美职使得行其道则天下幸甚。
    刘知几字子玄为太子中允修史中宗景龙中侍中韦巨源纪处纳中书令杨再思兵部尚书宗楚客中书侍郎萧至忠并监修国史知几以监修者多甚为国史之弊萧至忠。又尝责知几著述无课知几，於是求罢史任奏记於至忠曰：仆幼闻诗礼长涉艺文至於史氏之言尤所悦寻夫左史右史是曰：春秋尚书素王素臣斯称微婉志晦两京三国班谢陈习阐其六朝江左王陆干孙纪其历刘石僭号方策委於和张宋齐膺博史归於萧沈亦有汲冢古篆虫穴残编孟坚所亡葛洪传其杂记休文所缺荀绰裁其拾遗凡此诸家其流盖广莫不赜彼泉薮寻其枝叶原始要终备知之矣。若乃刘峻作传自述长於论才范晔为书盛言务其赞体斯。又当仁不让，庶几前哲者焉然自策名士伍待罪朝列三为史臣再入东观终不能勒成国典贻彼後来者何哉！静言思之其不可有五故也。何者古之国史皆出自一家如鲁汉之邱明子长晋齐之董狐南史咸能立言垂之不朽藏之名山未闻藉以众功方云：绝笔惟後汉东观大集群儒著述无主条章靡立繇是伯度讥其不实公理以为可焚张蔡二子纠之於当代傅范两家嗤之於後叶今者史司取士有倍东京人自以为荀袁家自称为政骏每欲书一事载一言皆阁笔相视含毫不断故白首可期而汗青无日其不可一也。前汉郡国计书先上太史副上丞相後汉公卿所撰始集公府乃上兰台繇是史书所修载书为博，爰自近古此道不行史臣编录唯自询采而左右二史阙注起居衣冠百家罕通行状求风俗於州郡视听不该访氵公革於台阁簿籍难见虽使尼父再出犹。且成其管窥况限以中才安能遂其博物其不可二也。昔董狐之书法也。以示於朝南史之书弑也。执简以往而近代史局皆通籍禁门幽居九重欲人不见寻其义者盖繇杜彼颜面访诸请谒故也。然今馆中作者多士如林皆愿长喙无闻舌傥有五始初成一字加贬言未绝口而朝野俱知笔未栖毫而缙绅咸诵夫孙盛实录取嫉权豪干宝直言受讥朝士人之情也。能无畏乎！其不可三也。古者刊定一史纂成一家体统各殊指归咸别夫尚书之教也。以疏通知远为主春秋之义也。以惩恶劝善为先。《史记》则退处士而进奸雄。《汉书》则抑忠臣而饣希主阙斯并曩贤得失之例良史是非之准作者言之详矣。顷史官注记多取禀监修杨令公则云：必须直词宗尚书则云：宜多隐恶十羊九牧其命难行一国三公从安在其不可四也。窃以史置监修虽无古式寻其名号可得而言夫监者盖纟领之义如创纪编年则有断限草传叙事则有丰约或可略而不略或应书而不书此刊削之务也。属词比事劳逸宜均挥铅奋椠勤惰须等状帙某篇付之此职某纪某传归之彼官此铨配之理也。斯并宜明立科条审言区域傥人思自勉则书可立成今监之者既不指授修之者。又无遵奉徒使争学苟。且务相推避坐变炎凉徒消岁月其不可五也。凡此不可其流实多一言以蔽三隅自反而时谈物议乌得笑仆编次无闻者哉！比者伏见明公每汲汲於劝诱勤於课责或云：籍坟事重努力用心或云：岁序已淹何时辍手窃以纲维不正而督课徒勤虽威以刺骨之刑勖以悬金之赏终不可得也。语曰：陈力就列不能则止仆所以比者布心知己沥恳群公屡辞载笔之官愿罢记言之职者正为此尔当今朝号得人国称多士蓬山之下良直差肩芸阁之中英奇接武仆既功亏刻鹄笔未绝麟徒殚太官之膳虚索长安之米乞以本职还其旧居多谢简书请避贤路惟明公足下哀而许之至忠惜其才不许解史任宗楚客嫉其正直谓诸史官曰：此人作书如是欲置我於何地也。後礼部尚书郑惟忠尝问子玄曰：自古已来文士多而史才少何也。对曰：史才须有三长世无其人故史才少也。三长谓才也。学也。识也。夫有学而无才亦犹有良田百顷黄金满ぷ而使愚者营生终不能致於货殖者矣。如有才而无学亦犹思兼匠石巧。若公输而家无便冉斧斤终不果成其宫室者矣。犹须好是正直善恶必书使骄主贼臣所以知惧此则为虎傅翼善无可加所向无敌者矣。脱苟非其才不可叨居史任。
    李元为中书侍郎开元中诏右丞相张说在家修史元奏曰：国史者记人君善恶国政损益一字贬褒千载称之今张说在家修史吴兢。又在集贤撰录今国之大典散在数处。且太宗别置史馆在於禁中所以重其职而秘其事望勒说等就史馆参详撰录则典册旧章不坠矣。从之。
    沈既济为左拾遗史馆修撰既济以吴兢撰国史以则天事为本纪奏议非之曰：史氏之作本乎！惩劝以正君臣以维邦家前端千古後法万代使其生不敢差死不忘惧纬人伦而经世道为百王准的不止属辞比事以日系月而已故善恶之道在乎！劝诫劝诫之柄存乎！褒贬是以春秋之义尊卑轻重降几微仿佛虽一字二字必有微旨存焉况鸿名大统其可以贷乎！伏以则天皇后初以聪明睿哲内辅时政厥功茂矣。及弘道之际孝和以长君嗣位而太后以专制临朝俄。又废帝或幽或徙既而握图称录移运革名北司燕啄之踪难乎！备述其後五王建策皇运复兴议名之际得无降损必将义以亲隐礼从国讳苟不及损当如其常安可横绝彝典超居帝籍昔仲尼有言必也。正名故夏殷二代为帝者三十世矣。而周人通名之曰：王吴楚越之君为王者百馀年而春秋书之为子盖高下自乎！彼而是非稽乎！我过者抑之不及者援之不以弱减不为僭夺握中持平不振不倾使其求不可得而盖不可掩斯古君子所以损其名也。夫则天体自坤顺位居乾极以柔乘刚天纪倒张进以强有退非德让今史臣追书当称之为太后不宜曰：上孝和虽追母后之命降居藩邸而体元继代本吾君也。史追书宜称曰：皇帝不宜曰：庐陵睿宗在景龙已前天命未集徒禀向制假临大宝於伦非次於义无名史臣书之宜曰：相王未宜曰：帝。若以得失既往遂而不举则是非褒贬安所辨正载笔执简谓之何哉！则天废国家历数用周正朔废国家太庙立周七庙鼎命革矣。徽号易矣。裳服色既以殊矣。今安得以周氏年历而列为。《唐书》帝纪徵诸礼经是谓乱名。且孝和继天践阼在太后之前而叙年制纪居太后之下方之跻僖是谓不智详今考古并未为可，或曰：班马良史也。编述汉事立高后以续帝载，岂有非之者乎！答曰：昔高后称制因其旷嗣独有分王诸吕负於汉约无迁鼎革命之甚况其时孝惠帝已殁孝文在下宫中二子非刘氏种不纪吕后将纪谁焉虽云：其然议者犹为不可况迁鼎革命者乎！，或曰：若天后不纪帝绪缺矣。则二十二年行事何所系乎！曰：孝和以始年登大位以季年复旧业虽尊名中夺而天命未改足以首事足以表年何所拘阂裂为二纪昔鲁昭之出也。春秋岁书其居曰：公在乾侯。且君在虽失位不敢废也。今请并天后纪今孝和纪每於岁首必书孝和所在以统之。《书》曰：某年春正月皇帝在房陵太后行某事改其制云：云：则纪称孝和而事述太后俾名不失正而礼不违常名礼两得人无间矣。其姓氏名讳入宫之繇历位之资才艺智略别纂录入皇后传列於废后王庶人之下题其篇曰：则天顺圣武皇后云：事虽不行而史氏称之。
    李翱为国子博士史馆修撰翱以。《史记》事不实奏曰：臣谬得秉史馆以记录为职夫劝善惩恶正言直笔纪圣朝功德述忠贤事业载奸臣鬼行以传无穷者史官之任也。凡人之事迹非大善大恶则众无繇知之旧例皆访问於人。又取行状谥议以为一据今之作行状者非其门生即其故吏莫不虚加仁义礼智妄言忠肃惠和此不惟其心不实苟欲虚美於所受恩者而已也。盖亦为文者既非游夏迁雄之列务於华而忘其实溺於词而弃其理故为文则失六经之古风纪事则非史迁之实录不如此则词句鄙陋不能自成其文章矣。繇是事失其本文害於理而行状不足以取信。若使指事书实不饣希虚言则必有人知其真伪不然者纵使门生故吏为之亦不可谬作德善之事而加之矣。臣今请作行状者但指事说实直载其词则善恶功迹皆据事实足以自见矣。假令传魏徵但记其谏事之词自足以为正直如传秀实但记其倒用司农寺印以追逆兵。又以象笏击朱Г自足以为忠烈矣。若考功视行状之不依此者不得受视依此乃下太常及牒史馆太常定谥後亦以谥议牒送史馆则行状之言纵未可以一一皆信与其虚加妄言都无事实者犹山泽高下不同也。史氏记录须得本末苟凭往例皆是虚言则使史官何所为据伏乞下臣此奏使考功守行臣等要加事实辄敢陈论制可。
    李德裕为司空平章事奏时政记起居注记修史体例等伏以时政记长寿二年宰臣姚以为帝王谟训不可阙於纪述史官疏远无因得书请自今以後所论军国政要宰臣一人撰录号为时政记厥後因循多阙纪述臣等商量尔後坐日每闻圣言如有虑及生灵事关兴替可昭示百代贻谋後昆者及宰臣献替谋猷有益风教并请依国朝故事其曰：知印宰臣撰录连署名封印至岁末送付史馆起居注记比者不逐季撰录至有去官三五年後犹未送纳者伏以每度延英奏事後向外传说三事犹两事虚谬，岂有起居注记皆三数年後采拾得传闻耳目已隔固非实事向後起居注记望每季初即送纳自前一季文书与史馆纳讫具状申中书门下史馆受讫亦申报中书门下其起居改转便望以注记迟速为殿最如有军国大政传闻疑误仍许政事堂都见宰相等临时酌量如事已施行非关机密者并一一向说所冀书存信实免有疑误修史体例臣等伏见近日实录多云：禁中言者伏以君上与宰臣及公卿言事皆须众所闻见方合书於史策禁中之语向外何繇得之或得於传闻多出邪佞便载史笔实累鸿猷向後实录中有如此类并请刊削更不得以此纪述。又宰臣及公卿论事行与不行须有明据或奏议允惬必见褒称或所论乖僻固有惩责在藩镇献表者有答诏居要官启事者亦合著明并当昭然在众人耳目或取舍在於堂案或与夺形於诏敕前代史书载名自奏议无不繇此近见实录多载密疏言不彰其明听事不显於当时得自其家实难取信向後所载群臣章奏其可否得失须朝廷共知者方可纪述密疏并请不载如此则书之可法人皆守公爱惜之志不得褒贬之言必信伏见近日实录事多纰缪。若详求摭实须举旧章从之。
    韦筹为左拾遗开成三年八月进书史解表共五通敕令史馆商量进来者史馆奏曰：臣等谨按春秋尚书最为前史事言异贯义体两存今韦筹所著意实即师古欲使本朝大典与千古同风然汉氏已还更立史法稽其指要事归详尽伏以圣唐驭宇向三百年声教远垂文物大备祖功宗德传诸不朽本纪实录之外复有注记典历盖史氏职司大体简略久已著定遽难变更臣等参酌古今须归的当况历代编纪名号实繁虽统制各殊悉传示於後伏请以筹所进之书藏於史馆待其著述功毕令与旧史兼行则国朝典法今古咸备从之。
    晋曹国珍为左谏议大夫高祖天福四年国珍上章请於内外臣寮之中择选才略之士聚唐六典前後会要礼阁新仪大中统类律令格式等精详纂集别为一部商议今古俾无漏略目之为大晋政统用作成规报诏曰：国珍职居谏诤志在恢弘当其鼎社开基乃欲象魏悬法请详前代之编简别创新朝之楷模以示将来甚为允当其详议官宜差太子少师梁文矩左骑常侍张允大理卿张澄国子祭酒唐大理少卿高鸿渐国子司业田敏礼部郎中吕咸休司勋员外郎刘涛刑部员外郎李知损监察御史郭延升等一十人允等咸曰：改前代礼乐刑宪为大晋政统则尧典舜典当以晋典革名列状之曰：作者之谓圣述者之谓明苟非圣明焉能述作。若运因革故则事乃惟新或改正朔而变牺牲或易服色而殊徽号是以五帝殊时不相氵公乐三王易世不相袭礼止於近代率繇旧章比及前朝是滋其目多因行事之失改为立制之初或臣奏条君行可否皆表其年纪以姓名聚类分门成文作则莫不悉稽前典垂范後昆述自圣贤历於朝代得金科玉条之号设乱言破律之防守而行之其来尚矣。皇帝陛下运齐七政历契千年爰从创业开基莫不积功累德所宜直笔具载鸿猷。若备录前代之编年目作圣朝之政统此则是名不正也。夫名不正则言不顺而媚时掠美非其实矣。若翦截其词此则是文不备也。夫文不备则启事端而礼乐刑政於斯乱矣。若改旧条而为新制则未审何门可以刊削何事可以编联既当革故从新。又须废彼行此则未知国朝能守而不失乎！臣等同共参详未见其可况臣等学惭该古识昧折中当君上顺道师古之时无臣下乱名改作之犯则天下幸甚天下幸甚疏奏其事遂寝。
    ●卷五百六十
    ○国史部　记注谱谍地理记注
    古者有左右史之职以记人君之言动盖君举必书善恶无隐所以申儆戒防逸豫斯注记之所繇作也。非独临法坐按卿士而独有载言书策之典至於归宴寝对{执目}御亦著夫简牍之记焉周汉而下篇籍可举第其岁祀多所阙如或但纪编帙而遂忘姓氏随时隆废与运休息至或慎简方正之士典司笔削之任参侍轩戚备预应对故其流风嘉话在於前听乃有蕴良直之志膺记述之选克谨官守聿遵典训俾职业之修举而国书之信实兹可谓匪懈而无谄者矣。
    周穆王时内史作穆天子传（体制与今起居注正同盖周时内史所记王命之副也。得於汲蒙书）。
    汉武帝有禁中起居注（至後汉明德马皇后撰明帝起居注则汉时起居似在宫中为女史之职矣。）。
    後汉刘毅为平望侯时和熹邓太后临朝元初五年毅以太后多德政欲令早有注记上书安帝曰：臣闻易载羲农而皇德著书述唐虞而帝道崇故虽明圣必书功於竹帛流音於管弦伏惟皇太后膺大圣之姿体乾坤之德齐踪虞纪比迹任姒孝弟慈仁允恭节约杜绝奢盈之源防抑逸欲之兆正位内朝流化四海及元兴延平之际国无储副仰观乾象参之人誉援立陛下为天下主永安汉室绥静四海。又遭水潦东州饥荒垂恩元元冠盖交路菲薄衣食躬率群下损膳解骖以赡黎苗恻隐之恩犹视赤子克己引愆显扬仄陋崇晏安之政敷在宽之教兴灭国继绝世录功臣复宗室追还从蠲除禁锢政非惠和不图於心制非旧典不访於朝弘德洋溢充塞宇宙洪泽丰沛漫衍八方华夏乐化戎狄混并丕功著於大汉硕惠加於生人巍巍之业可闻而不可及荡荡之勋可诵而不可名古之帝王左右置史汉之旧典世有注记夫道有夷崇治有进退。若善政不述细异辄书是为尧汤负洪水大旱之责而无咸熙假天之美高宗成王有雉ず迅风之变而无中兴康宁之功也。上考诗书有虞二妃周室三母修行佐德思不逾国未有内遭家难外遇灾害宽纟大麓经营天物功德巍巍。若兹者也。宜令史官著长乐宫注圣德颂以敷宣景勒勋金石悬之日月摅之罔极以崇陛下蒸蒸之孝帝从之。
    献帝起居注五卷（史失所撰人名氏後皆同）。
    晋李轨撰泰始起居注二十卷（咸宁起居注十卷一云：二十卷秦康起居注二十一卷元康起居注三十一卷咸和起居注十六卷元康起居注一卷梁有永平元康永宁起居注六卷。又有惠帝起居注二卷永嘉建兴起居注十三卷已下本志失所撰人姓氏建武大兴永昌起居注九卷咸康起居注五卷隆和兴宁起居注五卷咸安起居注三卷泰和起居注六卷宁康起居注六卷泰元起居注二十五卷隆安起居注十卷元兴起居注九卷义熙起居注十七卷元熙起居注二卷）。
    赵石勒时传彪为大中大夫与贾满江轨撰大将军起居注南燕起居注一卷（隋志失所撰人姓氏）宋刘道会撰晋起居注三百一十七卷（又永初起居注十卷已下本志失所撰姓氏景平起居注五十五卷孝建起居注十二卷大明起居注十五卷。又有景和起居注四卷明帝在藩注三卷泰始起居注十九卷泰豫起居注四卷梁有永元起居注二十卷明起居注六卷）南齐苏亻品初自太祖为太尉亻品以谘议领录事除黄门郎後为上太尉谘议亻品事上既久备悉起居乃与邱巨源撰萧太尉记载上征伐之功。
    王逡之为国子博士兼著作撰永明起居注二十五卷（梁。又有建元起居注十二卷隆昌延兴建武起居注四卷中兴起居注四卷）。
    周为太子仆射兼著作撰起居注迁中书郎兼著作如故。
    梁王僧孺为中书郎领著作撰起居注迁尚书左丞领著作如故（又有大同起居注十卷隋书志失所撰人姓氏）。
    周兴嗣撰起居注职仪等百馀卷。
    徐勉为侍中尝以起居注烦杂乃加删为别起居注六百卷。
    陈刘师知为中书舍人世祖敕师知撰起居注自永定二年秋至天嘉元年冬为十卷（一云：八卷天嘉起居注二十三卷本志失所撰人姓氏天康光大起居注十卷太建起居注五十六卷至德起居注四卷）。
    後魏李伯尚高祖时为通直散骑侍郎敕撰太和起居注。
    房景先撰世宗起居注。
    阴道方李庄为尚书左士郎中修起居注。
    崔鸿为员外郎兼尚书虞曹郎中敕撰起居注。
    裴伯茂文藻富赡为散骑常侍典起居注。
    邢昕好学为太尉记室参军吏部尚书李神隽奏昕修起居注。
    封肃博涉经史位太学博士修起居注。
    韦讠赞为侍御中散高祖每与德沙门谘论往复缵掌缀录无所遗漏颇见知赏转散骑侍郎。
    温子孝庄时为主客郎中修起居注。
    北齐魏收後魏节闵时为散骑侍郎寻敕典起居注陈元康为威烈将军天保元年修起居注。
    後周薛仕後魏为中书侍郎修起居注。
    李彦魏孝武入关著作佐郎修起居注。
    柳虬西魏大统十六年迁中书侍郎修起居注仍领丞事。
    卢柔迁中书侍郎兼著作撰起居注。
    王罴孙述袭封扶风郡公除中书舍人修起居注改封龙门郡公。
    隋开皇起居注六十卷（本志不书撰人姓氏）。
    王邵为散骑侍郎修起居注。
    唐温大雅贞观初为礼部尚书著创业起居注三卷杜正伦为给事兼知起居注太宗尝谓侍臣曰：朕每日坐朝欲出一言即思此言於百姓有利益否所以不敢多言正伦进曰：君举必书言存左史臣职当修起居注不敢不尽愚直陛下。若一言乖於道理则千载累於圣德非直当今有损於百姓愿陛下慎之太宗大悦赐采绢二百。
    朱子奢为谏议大夫贞观九年十月子奢上。表曰：今月十六日陛下出圣旨发德音以起居纪录书帝王臧否前代但藏之史官人主不见今欲亲自观览用知得失愚以为圣德在躬举无过事史官所述义归尽善陛下独览起居於事无失。若以此法传示子孙窃有未喻大唐虽七百之祚天命无改至於曾玄之後或非上智但中主庸君饣希非护短见时史直辞极陈善恶必不省躬罪已唯当致怨史官但君上尊崇臣下卑贱有一於此何地逃刑既不能效朱庭折董狐无隐排霜触电无顾死亡唯应希风顺旨全身远害悠悠千载何所闻乎！所以前代不观盖为此也。褚遂良为谏议大夫贞观十六年四月二十八日太宗谓遂良曰：卿知起居记录何事大抵人君得观之否对曰：今之起居古之左右史以记人君言行善恶必书，庶几人主不为非法不闻帝王躬自观史太宗曰：朕有不善卿必记之耶遂良曰：守道不如守官臣职当载笔君举必书黄门侍郎刘洎曰：设令遂良不记天下之人皆记之矣。太宗谓房玄龄曰：国史何因不令帝王观见对曰：国史既善恶必书恐有忤旨故不得见也。太宗曰：朕意殊不同今欲自看国史。若有善事固不须论。若有恶事亦欲以为鉴诫卿可撰录进来房玄龄遂删略国史表上太宗见六月四日事语多微文乃谓玄龄曰：昔周公诛管蔡而周室安季友鸩叔牙而鲁国宁朕知所以安社稷利万代耳史官执笔何烦有隐宜即改削直书其事至七月八日。又谓遂良曰：尔知起居记何事善恶朕今勤行三事望尔史官不书吾恶一则远鉴前代败事以为元龟二则进用善人共成政道三则斥弃群小不听谗言吾能守之终不转也。鹰犬平生所好今亦罢之虽有顺时冬狩不逾旬而返亦不曾绝域访奇异远方求珍羞比日已来食无兼馔自非膏雨有年师行克捷未尝与公等举杯酒奏管弦朕虽每日兢惧终藉公等辅翊各宜勉之二十二年二月七日太宗以铁勒诸蕃归国谓群臣曰：吾知劳逸不同者有二铁勒解辫归国去危就安边夷无事，岂不逸乐而穷之地尽为齐人古昔已来书史不载今日起居记朕功业亦为勤劳（苏冕曰：贞观中每日朝退後太宗与宰臣参议政事即令起居郎一人执简记录繇是贞观注记政事称为毕备及高宗朝会端拱无言有司唯奏辞见二事其後许敬宗李义府用权多妄论奏恐史官直书其短遂奏令随文便出不得备闻机务因为故事）。
    姚则天长寿初为文昌左丞同凤阁鸾台平章事旧制左右史唯得对仗承旨仗下已後谋议皆不预闻以为帝王谟训不可遂无纪述。若不宣自宰相史官无从得书遂表请仗下所言军国政要即宰相一人专知撰录号为时政记每月封送史馆宰相之撰时政记自始也。
    赵退翁与贾卢迈为相贞元十二年正月迈皆假故退翁独对於延英德宗问曰：近日起居注所记何事退翁奏曰：古左。《史记》事右。《史记》言人君动止有事言随即记录今起居之职也。国朝自永徽已後起居唯得对仗承旨仗下後谋议皆不得闻其事注记但出於已制敕内采录更无他事所以长寿中姚知政事以为亲承德音谋训。若不宣自宰相史官无繇得书遂请仗下後所言军国政要宰相专知撰录号为时政记每送史馆无何此事。又废帝曰：君举必书义存劝诫既有时政记宰臣宜依故事为之。
    庾敬休元和十二年为起居舍人上疏求复故事敕记事记言史官是职昭其法诫著在典常如闻近者难得详实思有改用存旧章举而必书朕所深望自今以後每坐日宰臣及诸司对後如有事可备劝诫合纪述者委其日承旨宰相宣示左右起居令其缀录仍准旧例每季送史馆以为常例自隋氏因前代史官起居注故置起居舍人以纪君举国朝因之贞观初置郎而省舍人显庆中始两立分侍左右仗下秉笔随宰相入禁殿命令谟猷皆得详录。若仗在紫宸内阁则夹香案分立殿下直第二螭首和墨濡翰皆即螭首之坳处繇是谚传谓螭头有水官既密侍号为清美永徽之後始与百官仗下俱退长寿年中姚为相以史官不闻献替表请宰臣一人撰录军国政要号为时政记随月移之史官馆及起居既录自宰臣事同铭述，於是推美让善之义行而信史直书之义阙既而岁月稍久枢务复繁注记渐简未几皆废其後执事者时或修缀百无一二而左史所守犹因於制敕时存笔削至於右史以职在记言但编集诏书缮写而已至是敬休上疏累请於时宰臣皆乐复焉既陈奏而制行故事渐复公议称美。
    周墀开成二年二月为考功员外郎集贤殿直学士兼权知起居舍人事文宗每御紫宸殿与宰臣决事多召左右史问所宜施行墀屡承顾问既改尚书郎复兼左史其後左右史故有当转官必令兼领自墀始也。
    裴素为起居郎与起居舍人张次宗阁内召对时文宗复故事每入阁左右执笔立於螭头下宰臣奏事得以备录或宰臣奏事罢召左右史顾问以决所疑故开成中帝与宰臣之言详於史氏。
    杨嗣复开成三年为宰相上言陛下躬勤庶政超迈百王每对宰臣日旰忘倦正衙决事二史在前便殿坐日全无纪录长寿初宰臣姚奏置时政记旋即不行贞元中宰臣赵退翁请行故事无何。又废恭惟圣政必在发明今请每致延英坐日对宰臣往复之词关德化刑政之事委中书门下直日纪录月终送付史馆所冀帝猷不坠国史有伦时同列多不便之事竟不行。
    魏为起居舍人开成四年十月乙卯文宗於紫宸殿对百寮遣ト门使就取注记奏曰：臣以自古置此以为圣王鉴诫陛下但为善事勿谓臣不书如陛下所行错误臣不书之天下之人皆得书之臣以陛下为太宗文皇帝乞陛下许臣比职褚遂良帝曰：我向前亦曾取看曰：自是向前起居不详故事臣今岂得舀陛下为非。若陛下一览之後自此文字须有回避如此则善恶不直如何遗後取信帝遂止。
    郑朗开成中为起居郎初太和末风俗稍奢文宗恭勤节约冀革其风宰臣等言曰：陛下躬俭节用风俗已移长裾大袂渐以减损。若更令戚属绝其侈靡不虑下不从教帝曰：此事亦难户晓但去其泰甚自以俭德化之朕闻前时内库唯二锦袍饣希以金乌一袍玄宗幸温汤时御之一与贵妃当时贵重如此今奢靡岂复贵之料今富家往往皆有左街副使张元昌便用金唾壶昨因李训已诛之矣。时朗执笔螭头下宰臣退帝谓朗曰：所议论卿记录未吾试观之朗对曰：臣执笔所记便为名史伏准故事帝王不可取观昔太宗欲览国史谏议大夫朱子奢云：史官所述不隐善恶或主非上智饣希非护失见则致怨所以义不可观。又褚遂良曰：今之起居郎古之左右史也。记人君言行善恶必书，庶几不为非法不闻帝王躬自观史帝曰：来所记无下否臧见亦何爽乃宣谓宰臣曰：郑朗引故事不欲朕见起居注夫人君之言善恶必书朕恐有平常闲说不关理体垂诸将来窃以为耻异日临朝，庶几稍改何妨一见以诫鬼言朗遂进之。
    後唐赵熙为起居郎明宗天成二年八月熙奏今後凡内中公事及诏书奏对应不到中书者伏乞委内臣一人旋具抄录月终关送史馆敕宜令枢密院学士阎至录送（长兴二年三月二十八日史馆奏当馆应诸处及诸司关送到合编录公事外伏准旧制国朝有时政记并起居注并合送馆以备纂修近代已来阙行此事只以每遇入ト兼内殿起居朝臣待制转对公事逐人抄送当馆如有显有颁行逐司关报到者旋据逐件一一於日历收记其有直下所司并行之事当馆无繇得知。若只凭本官供到所奏状本未免简编不备本末难穷已後待制转对公事等除显具颁行关送到馆外应有直下所司及不行未行之事伏乞宣付当馆旋依次第编录其时政记起居注井内庭逐日合书日历亦乞相次逐旋奉敕朝臣起居入阁奏对公事奏覆後宣付史馆宜依其时政记起居注续候敕处分）。
    李崧为端明殿学士清泰二年史馆上言自明宗朝每见宰臣节度使为军民政事有所敷陈或宸旨宣扬此关道理唯近臣闻听外面不知先朝时诏枢密直学士阎至於奏对时记录逐季下史馆以备纂修自今年四月後诏李专美记录今以改官其记录望别差官乃诏崧记录。
    晋赵莹为相监修国史莹奏请循近例依唐明宗朝凡有内庭公事及言动之间委端明殿学士或枢密院学士侍立冕旒系日编录逐季送当馆其百司公事亦望逐季送馆旋要编修日历从之（天福四年十一月史馆奏案唐长寿二年右丞姚奏帝王谟训不可阙文然仗下所言军国政事请令宰臣一人撰录号时政记至唐明宗朝。又委端明殿学士撰录逐季付史馆伏乞遵行者敕宜令宰臣一员撰述）。
    周李毂为宰臣监修国史显德元年十月奏曰：窃以自古王者咸建史官君臣献替之谋皆须备载家国安危之道得以直书历代已来其名不一人君言动则起居注创自累朝辅相经纶时政记兴於前代然後采其事实编作史书盖缘闻见之间须有来处记录之际得以审详今之左右起居郎古之左右史也。唐文宗朝命其官执笔立於殿阶螭头之下以纪政事後则明宗朝命端明殿及枢密直学士皆轮修日历旋送史馆以备纂修降及近朝此事皆废今後欲望以谘询之事裁制之规别命近臣旋具抄录每当修撰日历即令封送史臣从之因命枢密院直学士起今後於枢密使处逐月抄录事件送付史馆（先是太祖黜王峻为商州司马既出之後虑其史笔不直因宣取开国已来日历读之史臣以不知禁密机事恐成漏略相与为忧及世宗嗣位亦留意於史传因共起请为编修之备）。
    ○国史部　谱谍
    古者圣人吹律定姓以记其族而後之命氏其义有九盖号谥爵国官字君事职之谓也。以至姓系蕃衍谱谍散逸繇是博雅君子图而籍之纪其阀阅辨其流品使宗氵瓜之不紊而人物之惟叙参於部录垂之轨范自世本起於汉氏昭穆著於晋家宋齐以还迄於唐室作者相继实繁有徒皆能氵公波而讨源因枝而振叶别生分类，於是乎！在。若夫锡土之制著於夏书司商所掌表於周典斯乃稽古之大训非可以忽焉。
    汉刘向撰世本二卷。
    晋挚虞为尚书郎以汉末丧乱谱传多亡失虽其子孙不能言其先祖撰族姓昭穆十卷上疏进之以为足以备物致用广多闻之益。
    贾弼为员外散骑常侍好簿状大搜群族所撰十八州一百一十六郡合七百二十卷士庶略无遗缺其子孙代传业（又云：宋王宏刘湛并好其书宏日对千客不犯一人讳）。
    郭须为襄阳令撰魏晋世谱十卷。
    宋刘湛为选曹撰百家谱（隋书有刘湛百家谱二卷）。
    何承天撰姓苑一卷。
    南齐王俭撰百家谱十卷（又云：刘湛撰百家谱以助铨序伤於寡略俭复加之得繁简之衷）。
    贾渊撰氏族要状及人名并行於世。
    王逡之续王俭百家谱四卷南族谱二卷百家谱拾遗一卷。
    贾希镜明中高帝嘉希镜世学取为骠骑将军武陵王国郎中令历大司马司徒府参军竟陵王子良使希镜撰见容谱出为句容令先是谱学未有名家希镜祖弼之广百氏谱记专心习业晋太元中朝廷给弼之令史书史撰定谱写藏秘阁及左户曹希镜三世传学凡十八州士族谱合百帙七百馀卷该究精悉皆如贯珠当时莫比永明中卫将军王俭抄次百家谱与希镜恭怀撰定建元初希镜迁长水校尉伧人王秦宝买袭琅琊谱尚书令王晏以启明帝希镜被收当极法子楼长谢罪稽颡流血朝廷哀之免希镜罪後为北中郎参军卒撰氏族要状及人名书并行於时。
    梁顾协撰异姓苑五卷。
    王僧孺为北中郎南康王谘议参军入直西省知撰谱事先是尚书令沈约以为晋咸和初苏峻作乱文籍无遗後起咸和二年以至於宋所书并皆详定并在省下左户曹前厢谓之晋籍有东西二库此籍既并精详定可宝惜位官高卑皆可依案宋元嘉一十七年始以七条徵发既立此科人奸互起伪状巧籍岁月滋广以至於齐患其不实，於是东堂校籍置郎令史以掌之竞行奸货以新换故昨日卑细今日便成士流凡此奸巧并出愚下不辩年号不识官阶或注隆安在元兴之後，或以义熙在宁康之前此时无此府此时无此国元兴唯有三年而猥称四五诏书甲子不与长历相应校籍诸郎亦所不觉不才令史固自忘言臣谓宋齐二代士庶不分杂役减阙职繇於此窃以晋籍所馀宜加宝爱武帝以是留意谱籍州郡多罹其罪因诏僧孺改定百家谱始晋太元中员外散骑常侍郎平阳贾弼笃好簿状乃广集众家大搜群族所撰十八州一百一十六郡合七百一十二卷凡诸大品略无遗阙藏在秘阁副在左右（又云：僧孺为谱八十卷东南一族别为一部不在百家之数）。
    傅昭为散骑常侍博洽古今尤善人物魏晋官宦簿伐姻通内外举而论之无所遗失（隋书有傅昭撰百家谱十五卷）。
    陈顾野王撰顾氏谱传十卷。
    後魏高谅为骁骑将军造亲表谱录四十许卷自五世已下内外曲尽览者服其博记。
    封伟伯撰封氏本录六卷。
    宋会撰姓系谱录五十篇。
    卢怀仁撰中表录二十卷。
    元晖业撰後魏辩宗录二卷。
    後周明帝集公卿已下捃采众书目自羲农以来讫於魏末叙为世谱凡五百卷。
    隋刘善修撰诸刘谱三十卷。
    宋嘉撰世本四卷（已下隋志不书朝代）。
    贾执撰百家谱二十卷。又撰姓氏英贤谱一百卷（按梁有王宣新集诸州谱十二卷。又别有诸姓谱一百一十六卷益谱四十卷关东关北谱三卷梁武帝纟管境内十八州谱六百九十卷）。
    汉氏帝王谱三卷（已下本志不书撰人姓氏）。
    齐帝谱十卷。
    百家世谱十卷。
    百家谱钞五卷。
    後魏皇帝宗族谱四卷。
    魏孝文刘姓族牒一卷。
    後齐宗谱一卷。
  </div>
  <div class="pagination">
   <a href="册府元龟_page408.html">
    上一页
   </a>
   <span>
    ...
   </span>
   <a href="册府元龟_page404.html">
    404
   </a>
   <a href="册府元龟_page405.html">
    405
   </a>
   <a href="册府元龟_page406.html">
    406
   </a>
   <a href="册府元龟_page407.html">
    407
   </a>
   <a href="册府元龟_page408.html">
    408
   </a>
   <span class="current-page">
    409
   </span>
   <a href="册府元龟_page410.html">
    410
   </a>
   <a href="册府元龟_page411.html">
    411
   </a>
   <a href="册府元龟_page412.html">
    412
   </a>
   <a href="册府元龟_page413.html">
    413
   </a>
   <a href="册府元龟_page414.html">
    414
   </a>
   <span>
    ...
   </span>
   <a href="册府元龟_page410.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
