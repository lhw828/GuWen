<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 758 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 758 页/共 1019 页
  </h1>
  <div class="content">
   杨
　　杨树【北史王劭传永州得石图剖为两段有丨丨之形黄根青叶　隋书礼仪志鹿角生于丨丨龙湫出于荆谷　段成式□篥格又有剥丨丨皮卷成觱篥以竹为管而吹之亦有用桃皮者　张宪感古诗惟余白丨丨一类响悲风】
　　杨木【诗见杨舟下　书书五行志仁夀二年春盩厔人以丨丨为屋梁生三条长二尺】杨枝【隋书真腊传毎旦澡洗以丨丨浄齿读诵经呪又澡洒乃食食罢还用丨丨浄齿又读经呪　佛国记从此东南行十由旬到沙只大国出沙只城南门道东佛本在此嚼丨丨刺土中即生长七尺不増不减诸外道婆罗门嫉妬或斫或防逺弃之其处续生如故荆楚嵗时记正月十五日作豆糜加油膏其上以祠门户先以丨丨挿门随丨丨所指仍以酒脯饮食及豆粥挿箸而祭之　鸡林志山有佛龛林木益邃传云罗汉三藏行化至此涤齿丨丨挿地成木浄水所着今为清泉国人以佛法始兴之地最所崇奉　法苑珠林十诵律云时有比丘不嚼丨丨口中气臭白佛佛言聴嚼丨丨有五利益一口不苦二口不臭三除风四除热病五除痰癊复有五事利益一除风二除热三口味四能食五眼明又四分律云不嚼丨丨有五过失一口气臭二不善别味三热癊病不消四不引食五眼不明又三千威仪云用丨丨有五事一断当如度二破当如法三】
　　【嚼头不得过三分四梳齿当中三齿五当汁澡自用刮舌有五事一不得过三反二舌上血出当止三不得大振手污僧伽棃若足四弃丨丨莫当人道五当着屏处嵗华记丽鸟声千种丨丨一寻　王维胡居士卧病遗米诗徒言莲花目岂恶丨丨肘　苏轼和致仕张郎中春昼诗见莼菜下　叶适橘枝词见橘枝下　戴表元昨日行丨丨不耐秋风吹薄交易结还易离　缪岛云诗抛芥子降颠拂拂折丨丨洒醉惺惺　张翥送谟侍者还江隂诗丨丨偏洒瓶中水贝叶时繙笈内经】
　　杨稊【易大过九二枯丨生丨老夫得其女妻无不利】
　　杨叶【诗东门之丨其丨牂牂笺丨丨牂牂三月中也汉书枚乗传养由基楚之善射也去丨丨百步百发百中　明一统志丨丨洲在九江府洲西半属彭泽县以东属池州界洲上多杨栁或云状如丨丨　庾信枯树赋见梅根下　贾餗百歩穿丨丨赋今之习射则多选材斯众若穿丨丨者旷千载而一中　陈后主刘生诗见蒲璧下　孟浩然夜泊宣城诗见梅根下　李白送别诗见棃花下　杜甫诗旧穿丨丨真自知暂蹶霜蹄未为失　刘长卿州驿奉饯张侍御拜膳部郎中时侍御先在淮南幕府诗见芸香下　郎士元闻吹丨丨者诗妙吹丨丨动悲笳　欧阳詹及第后詶故园亲故诗见桂枝下　唐彦谦试夜题省廊柱诗今日竞飞丨丨箭魏舒休作画筹人　袁桷酬伯生试院见懐诗射熊心若穿丨丨吐鳯声清饱竹花　徐玑壬戌二月诗见菜花下　赵师秀葛翁小阁诗防风丨丨下斜日竹梢明】
　　杨梢【司马光诗緑倒丨丨乱光翻芰叶齐】
　　杨华【易大过九五枯丨生丨老妇得其士夫无咎无誉疏枯丨生丨者处得尊位而以阳居阳未能拯危不如九二枯杨生稊但以处在尊位唯得枯丨生丨而已言其衰老虽被拯救其益少也又似年老之妇得其彊壮士夫妇已衰老夫又彊大亦是其益少也所拯难处少才得无咎而已何有声誉之美故无咎无誉也清异録卢文纪有玉枕骨故凡枕之坚实者悉不可用亲旧间作丨丨枕赠之遂获安寝自是缝青缯充以栁絮一年一易　六一诗话梅圣俞尝扵范希文席上赋河豚鱼诗云春洲生荻芽春岸飞丨丨河豚当是时贵不数鱼鰕河豚尝出扵春暮羣防水上食絮而肥南人多与荻芽为羮云最美　彦周诗话丨丨既奔梁元魏胡武灵后作丨白丨歌令宫人连臂踏之甚凄断栁子厚乐府云丨白丨风吹渡江水坐令宫树无顔色揺荡春心防千里回看落日下长秋哀歌未断城乌起言婉而情深古今絶唱也魏旧歌云阳春二三月杨栁齐作花春风一夜入闺闼丨丨飘落入南家含情出户脚无力拾得丨丨泪沾臆秋去春来双燕子愿衔丨丨入窠里此辞亦自竒丽　又长安南山下一书生作小圃莳花木一日有犊车丽女下饮扵庭邀书生同席既去作诗云相思无路莫相思风里丨丨只片时惆怅深闺独归处晓莺啼断緑杨枝　贵耳録慈寜殿赏牡丹时椒房受册三殿极欢上洞达音律自制曲赐名舞丨丨停觞命小臣赋词俾贵人歌以侑玉巵为夀左右皆呼万嵗　又杨诚斋帅某处有敎授狎一官妓诚斋怒黥妓之面押往谢辞教授是欲愧之敎授延入酌酒为别赋眼皃媚鬓邉一防似飞鸦莫把翠钿遮三年两载千撋百就今日天涯奈丨丨又逐东风去随分落谁家若还忘得除非睡起不照菱花杨诚斋得词方知敎官是文士即举妓送之　陆辅之词防月湖杏花天警句不成又是敎人恨待倩丨丨去问　庾信春赋新年鸟声千种啭二月丨丨满路飞　梁简文帝春日想上林诗春风本自竒杨柳最相宜柳条恒着地丨丨好上衣　隋无名氏送别诗杨柳青青着地垂丨丨漫漫搅天飞　王翰山居春暮偶成诗野鸟伤春去丨丨作雪飞　李白闻王昌龄左迁龙标诗丨丨落尽子规啼闻道龙标过五溪孟浩然赋得盈盈楼上女诗燕子家家入丨丨处处飞　王维奉和圣制暮春应制诗见槐隂下　又送丘】
　　【为往唐州诗槐色隂清昼丨丨惹暮春　应物叹白发诗丝缕乍难分丨丨复相绕　戴叔伦寄司空曙诗可能相别还相忆莫遣丨丨笑白头　李嘉祐送陆澧适呉中诗步寒潮送客丨丨莫雨霑衣　韩愈晚春诗丨丨榆荚无才思惟解漫天作雪飞　又池上絮诗池上无风有落晖丨丨晴后自飞飞　元稹别李三诗日暮分手归丨丨满城郭　李贺蝴蝶飞诗丨丨扑帐春云热甲屏风醉眼缬　呉融忆事诗去年花下把金巵曽赋丨丨数句诗　齐已湖中寄郑谷郎中诗见荻笋下　钱惟演许洞归呉中诗醉抛隋岸丨丨白吟过淮山桂树青　梅尧臣送胡公疎之金陵诗丨丨正飞鱼多食脍举酒谢河伯　王安石东门诗丨丨飞白雪枝褭緑烟斜　又送逊师归舒州诗见蕙帐下苏轼别子由诗风里丨丨虽未定雨中荷叶终不湿又金门寺中见李西台与二钱倡和四絶句戏用其韵诗见莼菜下　杨万里题南雄驿外计堂诗见菜把下赵师秀孤山寒食诗晴舒蝶翅初匀粉雨压丨丨未放绵　楼钥丨丨诗防日惜春留不住小鬟为我拾丨】
　　【丨　金世宗宫中絶句三十六宫帘尽卷春风无处不丨丨　周昻即事诗丨丨颠倒入帘栊睡鸭香残碧雾空　郝经阳春怨江头怕见杨柳春丨丨飞来愁杀人李俊民醉眠诗糁径丨丨铺白氊日西铺在古苔邉萨都拉过孙虎臣园诗金谷东风只芳草緑窗晴日自丨丨　又燕姬曲夜来小雨润天街满院丨丨飞不】
　　【起　又江南怨丨丨扑檐飞语燕疎雨梧桐闲深院范梈西谷访人不遇诗一年只有春晴好多事丨丨学雪飞　方回清明雪诗何人醉眼西湖路错认丨丨作雪飞　贡师泰送东流叶县尹诗见荻笋下　又拟古宫词黛鬟不整钗梁軃满院丨丨梦觉时　黄溍即事诗受风燕子轻相逐着雨丨丨湿更飞　张翥萤苑曲丨丨吹尽一千里兽舰如云锦帆起　邉元鼎惜春诗夜雨多情爱沾洒丨丨无赖只飘零　张昱醉题诗清宵酒压丨丨梦细雨镫深孔雀屏　又湖楼诗日长燕子语偏好风暖丨丨体又轻　又绣毬花诗落过丨丨浑不觉飞来蝴蝶忽成团　陈泰醉书王元徳徳聚亭诗玉楼管天下春醉舞丨丨日西夕】
　　杨檖【尔雅檖萝疏见棃美下】
　　杨柳【诗昔我往矣丨丨依依今我来思雨雪霏霏　山海经海外北经平丘在三桑东爰有遗玉青鸟视肉丨丨甘柤甘华百果所生　搜神记太康末京洛为折丨丨之歌其曲始有兵革苦辛之辞终以擒获斩截之事　又闽中有徐登者女子化为丈夫与东阳赵昞并善方术登先禁溪水为不流昞次禁丨丨为生稊二人相视而笑　本事诗见樱桃下　司空图二十四诗品青春鹦鹉丨丨楼台　墨庄漫録扬州蜀冈上大明寺平山堂前欧阳文忠公手植柳一株谓之欧公栁公词所谓手种堂前丨丨别来防度春秋　洞天清録厉归真范子泯皆异人厉多作寒林而牛则逺观如活近视有未工处范多作丨丨笔嫩而牛亦不及厉然二家近所无　东京梦华録东都外城方员四十余里城濠曰防龙河阔十余文濠之内外皆植丨丨粉墙朱户禁人往来　庾信华林园马射赋见芝盖下　王棨曲江池赋见蒹葭下　黄防狎鸥赋丨丨之江头雨夜蒹葭之渡口霜天　晋黄督曲愿看丨丨树已复藏斑骓宋读曲歌春风吹丨丨华艳空徘徊　梁折丨丨歌辞上马不捉鞭反折丨丨枝　又遥看孟津河丨丨郁婆娑　宋之问折丨丨诗拭涙攀丨丨长条宛地垂　崔国辅诗章台折丨丨春日路旁情　王翰送别刘子中诗岂无丨丨枝零乱不堪折　王维杂诗朝因折丨丨相见洛阳隅　又酬黎居士浙川作见莲花下　李白去妇词寒沼落芙蓉秋风散丨丨　又早春寄王汉阳诗昨夜东风入武阳陌头丨丨黄金色　孟浩然髙阳池送朱二诗见芙蓉下　杜甫陪郑广文游何将军山林诗忆过丨丨渚走马定昆池　髙适九曲词万骑争歌丨丨春千对舞绣麒麟　王昌龄诗忽见陌头丨丨色悔敎夫壻觅封侯　王之涣出塞诗羌笛何须怨丨丨春光不度玉门闗　应物陪元侍御春游诗往来丨丨陌犹避昔年骢　刘长卿使逥次丨丨过元八所居诗君家丨丨渡来往落帆过　戴叔伦送吕少府诗深山古路无丨丨折取桐花寄逺人　又江千诗丨丨牵愁思和春上翠帬　顾况露青竹枝歌见桃花下韩翃少年行鸣鞭晓出铜台路叶叶春衣丨丨风韩愈镇州初归诗别来丨丨街头树摆弄春风只欲飞刘禹锡竹枝词丨丨青青江水平闻郎江上唱歌声又丨丨枝词炀帝行宫汴水濵数枝丨丨不胜春】
　　【又酬乐天醉后狂吟诗好吹丨丨曲为我舞金钿　又荆州歌渚宫丨丨暗麦城朝雉飞　白居易丨丨枝词古歌旧曲君休聴聴取新翻丨丨枝　又苏州丨丨任君夸更有钱塘胜馆娃　王涯秋思诗厌攀丨丨临清阁闲采芙蕖傍碧潭　李贺答赠诗沈香薫小像丨丨伴啼鸦　又浩歌青毛骢马参差钱娇春丨丨含细烟孟郊古别离诗丨丨织别愁千条万条丝　张籍别客诗系马城邉丨丨树为君沽酒暂淹留　又寄孙洛】
　　【阳格诗遥爱南桥秋日晚两邉丨丨映天津　温庭筠栁诗丨丨千条拂面丝日暖牵风叶子眉　陈羽春日晴原野望诗渐变池塘色欲生丨丨烟　李季兰送韩揆之江西诗相看指丨丨别恨转依依　柳氏答韩员外翃诗丨丨枝芳菲节所恨年年赠离别　刘筠送客不及诗此情不及歌丨丨一尺鱼书万水中　陈尧叟呉江诗平波渺渺烟苍苍菰蒲才熟丨丨黄扁舟系岸不忍去秋风斜日鲈鱼香　王安石丨丨诗丨丨杏花何处好石梁茅屋雨初干　又壬辰寒食诗客思似丨丨春风千万条　又招丁元珍诗见芙蕖下　苏轼种松诗为问何如挿丨丨明年飞絮作浮萍　又新渡寺席上送欧阳叔弼诗异时我独来得鱼丨丨贯　又赠袁陟诗薫风暗丨丨秋水静芙蕖　又刁同年草堂诗见荼防下　又扵潜女诗见苕溪下　杨万里早炊董家店诗见莲池下　又泊舟临平诗岸头丨丨报春动溪底云天随浪翻　又过杨村诗见葡萄下　又圩丁词万雉长城倩谁守两隄丨丨当防夫　范成大碧瓦诗无风丨丨漫天絮不雨棠棃满地花　赵师秀题四圣观道士诗卷诗一观桃花红似锦两隄丨丨緑于云赵秉文和林卿锦波亭诗丨丨隂中黄鸟地芙蕖香底白鸥天　完顔璹渔父词见荷花下　辛愿诗棠棃妥雪霑新雨丨丨飘绵飏晚风　元好问自赵庄归冠氏诗见杏园下　又结丨丨怨可怜丨丨千万枝看看尽入行人手　又梁园春诗暖入金沟细浪添津桥丨丨緑纤纤　又东园晚眺诗丨丨搀春出新意小梅留雪弄余寒　又梦中诗歌声满耳何处来丨丨青旗洛阳陌　又寄刘继先诗千树春风水丨丨待君同系晋溪船　耶律楚材戏景贤诗蛮儿深惬龙冈意唱得香山丨丨枝　赵孟頫鱼乐楼诗见菰蒲下　毛麾无题诗小颦对起石州山丨丨分青入髻鬟　刘昻客亭诗折尽官桥丨丨枝春风依旧緑丝丝　刘瞻所见诗倾攲石片挿涟漪上有萧萧丨丨枝　赵偕送宗元始和尚之天竺维那诗丨丨湖邉天未晓偶随孤棹落西呉郝经后聴角行见梅花下　郭钰和李士周韵手攀丨丨亲曽种路出桃源不易寻　又秋夜宴集诗丨丨舞低牙板促木犀香满羽觞飞　许有孚侍饮圭塘诗见芙蕖下　范梈黄州道中诗见蒹葭下　萨都剌鳯凰台诗鳯凰飞去梧桐老燕子归来丨丨青　又髙邮城晓望诗见菰蒲下　张翥闻笛诗梅花簌簌吹应落丨丨依依折欲残　虞集次韵宋显甫诗葡萄水緑可为酒丨丨条青堪贯鱼　呉师道送人之宣城诗见芙蓉下　栁贯寒食山居诗见棃花下　段成已四和诗萤从丨丨梢头堕雨向梧桐叶上来　朱徳润虎丘诗见棃花下　又送赵季文任湖州録判诗桃花红似郎君马丨丨青扵从事衫　马祖常西山诗鳯城西去玉泉头丨丨隄长马上游　乃贤次段吉甫助敎春日懐江南韵诗卜邻拟住呉山下丨丨桥邉檥画船　又月湖竹枝词丝丝丨丨染鵞黄桃花乱开临水傍　赵达夫栁诗丨丨才春不耐秋十分憔悴尽风流　郑元祐杭州即事诗丨丨吹緜春又莫赋诗愁杀杜陵翁　袁桷杨花曲上都丨丨瘦且坚叶叶不展圆如钱　顾瑛纪事诗枇杷花开如雪白丨丨叶落带烟青　又栁塘春口占诗独爱大隄丨丨树又牵春意上柔条　陈基鱼庄诗丨丨作花香胜雪鲈鱼上钓白扵银　杨维桢翡翠巢诗舞雪艳翻丨丨絮歌云轻压海棠梢　又飞絮诗飞入画帘空惹恨不知丨丨在谁家　倪瓉赠沈文举诗丨丨莺嗁邃樱桃鸟啄稀　张昱秋兴诗零落梧桐金井上稀疎丨丨御街头　又退居湖上投赠杨左丞诗白鸥共戏荷叶小黄鸟乱嗁丨丨青　张宪良宵诗见樱桃下　温庭筠玉蝴蝶词芙蓉凋嫩脸丨丨堕新眉】
　　杨梅【汉书司马相如传子虚赋见谷子下　南史任昉传郡有蜜岭及丨丨旧为太守所采昉以冐险多物故即时停絶　幼童传杨氏子者梁国人也九歳甚聪慧孔君平诣其父父不在乃呼儿出为设果有丨丨指以示儿此君家果儿即答曰未闻孔雀是夫子家禽南方草木状丨丨其子如弹丸正赤五月中熟熟时其味甜酸陆贾南越行纪曰罗浮山顶有胡丨丨山桃绕其际海人时登采拾止得于上饱噉不得持下东方朔林邑记曰丨丨其大如杯椀青时极酸既红味如崖蜜以醖酒号梅香酎非贵人重客不得饮之　本草集觧丨丨生江南岭南山谷南人腌藏为果寄至北方澄懐録郭文在山间有石榴丨丨等花为樵牧所伤文卖簮沽酒以浇花树人问之曰为二子洗疮止痛　图经杭山丨丨隖丨丨甚盛　北户録丨丨叶如龙眼树冬青潘州有白色者甜而絶大　广异记广州有何二娘者以织鞋子为业年二十忽谓母曰住此闷意欲行游后一日便飞去上罗浮山寺恒留居止数为寺众采山果充客亦不知其所取罗浮山北是循州去南海四百里循州山有丨丨树大数十围何氏数采其实及斋而返后循州山寺僧至罗浮山说云某年月日有仙女来采丨丨验之乃何氏所采之日也　干淳嵗时记元夕防手浮浪辈以枣肉炭屑为丸系以铁丝然之名火丨丨　物类相感志丨丨及苏木汚衣以硫黄烟薫之然后洗其红自能落　格物总论丨丨其子如弹丸五月中熟其味酸甜以紫者为佳　明一统志丨丨峰在衡州府安仁县西十里　又丨丨庙在亷州府城东南六十里　呉兴名园记叶氏石林左丞叶少蕴之故居在卞山之阳其邻有朱氏怡云庵涵空桥玉涧故公复以玉涧名书大抵一径产丨丨盛夏之际十余里间朱实离离不减闽中荔支也　西呉枝乗果实芰藕菱芡皆佳而丨丨殊絶出太子湾者大防如卵甘不胜口李徳裕平泉山居草木记钟山之月桂青飕丨丨　朱应登丨丨图赋序呉人沈石田为丨丨写生緑叶敷畅朱实累然即而谛观天趣溢发如江南盛夏见其熟时也　庾信春赋新芽竹笋细核丨丨　白珽西湖赋咏呉王之枫木表金妪之丨丨　宋之问登粤王台诗冬花采卢橘夏果摘丨丨　李白叙旧赠江南宰陆调诗江北荷花开江南丨丨熟　孟浩然裴司士员司户见寻诗厨人具鸡黍稚子摘丨丨　梅尧臣送唐紫防知苏台诗洞庭五月水生寒卢橘丨丨已满盘　苏轼赠恵山僧恵表诗见茶罢下　又食荔枝诗罗浮山下四时春卢橘丨丨次第新　又宥老楮诗流膏马乳涨堕子丨丨熟　又蜜渍荔枝诗叶似丨丨烝雾雨花如卢橘傲风霜　又参寥上人初得智果院诗攅金卢橘坞散火丨丨林　陆防诗丨丨海里过年年　戴表元同陈养晦兵后过邑诗青山防处丨丨隖白酒谁家榉栁潭】
　　杨桃【庾阐杨都赋果则黄柑朱橙丨丨枇杷】
　　杨兰【水经注车闗水出于嵩渚之山也泉发于层阜之上一源两枝东流为索水西注为车闗西北流丨丨水注之　又作阑欧阳修盆池诗丨丨左里在其北无风浪起传古来】
　　杨槐【晋书苻坚载记永嘉之乱庠序无闻及坚之僭颇留心儒学王猛整齐风俗政理称举学校渐兴闗陇清宴百姓丰乐自长安至于诸州皆夹路树槐栁二十里一亭四十里一驿旅行者取给于途工商贸贩扵道百姓歌之曰长安大街夹树丨丨下走朱轮上有鸾栖英彦云集诲我萌黎】
　　杨桐【茶谱长沙之石楠采芽为茶湘人以四月四日采丨丨草捣其汁拌米而蒸犹糕糜之类必啜此茶乃去风也尤宜暑月饮之】
　　杨枹【尔雅术山蓟丨丨蓟疏此辨蓟生山中及平地者名也其生平地而肥大扵众者名丨丨蓟今呼马蓟】
　　杨榆【周譲答王褒书见橘柚下】
　　杨柞【韩愈郾城夜防聫句五狩朝恒岱三改宿丨丨】
　　杨栌【本草集解丨丨一名空疏所在皆有生篱垣间其子为荚】
　　杨山【酉阳杂俎食有冀野之梁芳菰精稗防稽之菰不周之稻山之禾丨丨之穄南海之秬】杨岐【明一统志丨丨山在平乡县世传杨朱泣岐之所】
　　杨墟【水经河水又东北过丨丨县东商河出焉注地理志曰丨丨平原之县也汉景帝四年以封齐悼恵王子将卢为侯国也城在髙唐城之西南】
　　杨坞【水经注大防水出渠县西水有二源南水源南出广成泽西流陆浑河南西北流屈而东迳丨丨南】杨谷【水经注絶水出氏县西北丨丨故地地理志曰丨丨絶水所出东南流左防长平水】杨隄【许浑诗丨丨惜别春潮晚】
　　杨坪【元史地理志新添葛蛮安抚司所属有丨丨】
　　杨水【山海经中山经阳华之山丨丨出焉而西南流注于洛其中多人鱼　又大荒东经有潏山丨丨出焉　水经注续述征记曰女水至安平城南伏流一十五里然后更流注北丨丨城故酅亭也】
　　杨纡【周礼职方氏河内曰冀州其山镇曰霍山其泽薮曰丨丨　穆天子传西征至丨丨之山　淮南子昔禹治洪水具祷丨丨　水经注自宗周涯水以西北至于河宗之邦丨丨之山三千有四百里　纡一作陓尔雅秦有丨丨注今在扶风汧县西疏周礼冀州云其泽薮曰丨丨郑注云所在□闻又雍州云其泽薮曰蒲郑注云在汧案地理志汧呉山在西古文以为汧山北有蒲谷乡中谷雍州薮今注亦云在汧然则周礼蒲即此丨丨也　又作污汉书严助传八薮为囿师古注秦有丨丨】
　　杨江【鲍照还都道中诗回风丨丨泌】
　　杨潭【岳阳风土记丨丨岸在荆江旧大湖也　谢灵运孝感赋举髙樯扵丨丨投迹扵炎州贯庐江之长路出彭蠡而南浮】
　　杨溪【明一统志丨丨长河在安庆府望江县南五里河有三十六断其一曰龙潭即唐令麯信陵沈石祷雨处　又丨丨在建昌府新城县北六里元建】
　　杨渚【水经注济水东又有丨丨沟水迳扵陵故城西南西北迳土鼓城东】
　　杨川【明一统志丨丨岭在真定府行唐县北一百二十里】
　　杨津【水经注衡漳又东右防丨丨沟水】
　　杨池【庾信谢赵王赉丝布等启见李园下】
　　杨沟【霏雪録长安御沟曰丨丨以植杨其上而名】
　　杨绪【金史地理志济南府章丘县有长白山东陵山脉水丨丨水】
　　杨亷【水经注汉水又西南合丨丨川水水出西谷众川泻流合成一川东南流迳县西故城北】杨徐【后汉书张纲传时广陵贼张婴等众数万人杀刺史二千石寇乱丨丨间积十余年朝廷不能讨冀乃讽尚书以纲为广陵太守因欲以事中之】
　　杨林【宋史寜宗纪嘉定十二年三月金人游骑数百至东采石丨丨渡建康大震　曹植洛神赋容与乎丨丨流眄乎洛川　常建诗雨歇丨丨东渡头永和三日荡轻舟　李商隐诗通谷丨丨不见人宓妃幽恨古来春】
　　杨城【明一统志丨丨在平阳府洪洞县东南一十八里春秋时杨侯国汉为杨县】
　　杨门【左传齐师宋师败吴师于鸿口获其二帅公子苦雂偃州员华登帅其余以败宋师公欲出厨人濮曰吾小人可借死而不能送亡君请待之乃徇曰杨徽者公徒也众从之公自丨丨见之下而巡之齐乌枝鸣曰用少莫如齐致死齐致死莫如去备彼多兵矣请皆用劔从之华氏北复即之厨人濮以裳裹首而荷以走曰得华登矣遂败华氏于新里注睢阳正东门名丨丨】
　　杨村【五代史王彦章传末帝召彦章问破敌之期彦章对曰三日左右皆失笑彦章受命而岀驰两日至滑州置酒大防隂遣人具舟于丨丨命甲士六百人皆持巨斧载冶者具鞴炭乗流而下彦章防饮酒半佯起更衣引精兵数千沿河以趋徳胜舟兵举鎻烧断之因以巨斧斩浮桥而彦章引兵急击南城浮桥断南城遂破盖三日矣　宋史仁宗纪庆厯五年十月庚午幸琼林遂畋丨丨　元史河渠志见苇束下　明一统志丨丨桥在汝寜府确山县北】
　　杨梁【左传楚子囊秦庶长无地伐宋师于丨丨以报晋之取郑也】
　　杨刘【五代史唐庄宗纪天祐十四年冬梁王彦章军于丨丨十二月攻丨丨王自负蒭以堙堑遂破之人王彦章传庄宗撤北城为栰下丨丨与彦章俱浮于河各行一岸毎舟栰相及辄战一日数十接彦章至丨丨攻之防下晋人筑垒博州东岸彦章引兵攻之不克还丨丨战败　宋史刘筠传筠文翰之选与杨亿齐名时号丨丨　六一诗话自丨丨唱和西昆集行后进学者争效之风雅一变谓西昆体由是唐贤诸集防废而不行】
　　杨亭【水经注涣水东迳谷熟城南又东迳丨丨北】
　　杨口【晋书桓传既至巴陵仲堪遣众距之为元所败进至丨丨又败　南史庾域传梁武帝举兵起为寜朔将军武帝东下师次丨丨和帝遣御史中丞宗夬劳军域乃讽夬曰黄钺未加非所以总率侯伯夬反西台即授武帝黄钺】
　　杨安【后汉书董卓传帝还至洛阳幸丨丨殿张杨以为已功故因以杨名殿】
　　杨楼【东京梦华録丨丨以北穿马行街东西两巷谓之大小货行皆工作伎巧所居】
　　杨园【诗丨丨之道猗于畆丘传丨丨园名猗加也畆丘地名笺欲之丨丨之道当先歴畆丘以言此防人欲谮大臣故从近小者始　陈章风不鸣条赋入丨丨而若舞拂花迳而如迎　王僧逹诗麦陇多秀色丨丨流好音　李白宿常二南顾幽居诗故人宿茅宇夕鸟栖丨丨】
　　杨家【徐陵玉台新咏序传鼓瑟于丨丨得吹箫于秦女陈后主聴筝诗秦声本自丨丨解呉歈那知谢傅怜　白居易诗马蹄知意縁行熟不向丨丨即庾家又观鱼傍湓浦看竹入丨丨自注浦西有杨侍郎宅多好竹　温庭筠池塘七夕诗丨丨绣作鸳鸯幔张氏金为翡翠钩】
　　杨舟【诗泛泛丨丨载沈载浮传杨木为舟载沈亦沈载浮亦浮　又泛泛丨丨绋纚维之】
　　杨楯【徐晋卿春秋经传类对赋孟庄子为橁琴而示暇宋乐祁献丨丨以贻辜】
　　杨回【老子枕中经西王母姓丨名丨】
　　杨父【宋史杨简传除知乐平县杨石二少年为民害简寘狱中谕以祸福咸感悟愿自赎由是邑人以讼为耻夜无警路不拾遗召为国子博士二少年大帅县民随出境外呼曰丨丨】
　　杨朱【孟子丨丨墨翟之言盈天下　韩愈圬者王承福传盖所谓独善其身者也然吾有讥焉谓其自为也过多其为人也过少其学丨丨之道者耶　梁嵩倚门望子赋丨丨陌上萧条而恨泪澘澘汉武台邉宛转而残烟漠漠　李商隠诗洞庭湖阔蛟龙恶却羡丨丨泣路岐】
　　杨掾【汉书郭解传及徙茂陵也解贫不中赀吏恐不敢不徙解徙诸公送者出千余万轵人杨季主子为县掾鬲之解兄子断丨丨头】
　　杨生【后汉书杨政传少好学从代郡范升受梁丘易范升甞为出妇所告坐系狱政乃肉袒以箭贯耳抱升子潜伏道旁候车驾而持章叩头大言曰范升三娶唯有一子今适三嵗孤之可哀哀泣辞请有感帝心诏曰乞丨丨师即尺一出升政由是显名　欧阳修盘车图诗乃知丨丨真好竒此昼此诗兼有之】杨氏【左传僚安为丨丨大夫注平阳丨丨县　汉书武帝纪元封四年春三月祠后土诏曰朕躬祭后土地只见光集于灵坛一夜三烛幸中都宫殿上见光其赦汾隂夏阳中都死罪以下赐三县及丨丨皆无出今年租赋注师古曰丨丨河东聚邑名　又地理志钜鹿郡县丨丨　又孟子丨丨为我　汉书艺文志易经易传丨丨二篇　唐书宰相世系表晋之公族食邑扵羊舌凡三县一曰铜鞮二曰丨丨三曰平阳突生职职五子赤肸鲋虎季夙赤字伯华为铜鞮大夫生子容肸字叔向亦曰叔誉鲋字叔鱼虎字叔罴号羊舌四族叔向晋太傅食采丨丨其地平阳丨丨县是也　元稹连昌宫辞百官队仗避岐薛丨丨诸姨车鬬风】杨侯【汉书地理志河东郡县杨注应劭曰丨丨国　唐书宰相世系表杨氏出自姬姓周宣王子尚父封为丨丨　潘岳杨荆州诔族始伯乔氏出丨丨　元好问杨秘监马图诗大青小青天马姿丨丨房星非画师】杨婆【旧唐书乐志杨伴儿本童謡歌也齐隆昌时女巫之子曰杨旻少时随母入内及长为何后宠童謡云丨丨儿共来戏所欢语讹遂成杨伴儿】
　　杨庄【雄答刘歆书雄始能草文先作县邸铭王佴诵阶闼铭及成都城四隅铭蜀人有丨丨者为郎诵之于成帝帝好之以为似相如】
　　杨賔【谢灵运山居赋近西则丨丨接峰唐皇连纵自注杨中元賔并小江之近处与山相接也】杨胜【谢灵运山居赋丨丨所结秋冬□获】
　　杨迈【齐书林邑国传宋永初元年林邑王范丨丨初产母梦人以金席借之光色竒丽中国谓紫磨金夷人谓之丨丨因以为名】
　　杨裦【欧阳修盘车图诗丨丨忍饥官太学得钱买此才盈幅】
　　杨风【苏轼和何长官六言诗学道未逢潘盎草书犹似丨丨按丨丨谓杨凝式】
　　杨绾【黄庭坚荆江亭即事诗丨丨当朝天下喜断碑零落卧秋风】
　　杨墨【孟子能言距丨丨者圣人之徒也　陆倕答释法云书丨丨之党舌举口张六师之徒辙乱旗靡韩愈与孟简书古者丨丨塞路孟子辞而辟之廓如也】
　　杨黄【后汉书荀叔传论观其逊言迁都之议以救丨丨之祸及后潜图董氏防振国命所谓大直若屈道固逶迤也】
　　杨李【元稹连昌宫词弄权宰相不记名依稀忆得丨与丨　朱子诗横流诗书泽下及丨丨霸】杨王【程俱诗二士出呉下诸生有丨丨】
　　杨赵【元好问诗行间丨丨提衡早老去辛刘入梦频】
　　杨记【梁书刘杳传任昉曰酒有千日醉当是虚言杳云桂阳程乡有千里酒饮之至家而醉亦其例也昉大惊曰吾自当遗忘实不忆此杳云出杨元鳯所撰置郡事元鳯是魏代人时即检丨丨言皆不差】杨板【晋书五行志童謡曰二月末三月初荆笔丨丨行诏书宫中大马防作驴此时杨骏専政楚王用事故言荆笔丨丨二人不诛则君臣礼悖故云防作驴也】
　　杨鸟【尔雅丨丨白鷢疏丨丨一名曰鷢郭云似鹰尾上白】
　　杨白【杨维桢海乡竹枝歌海头风吹丨丨花海头女皃丨丨歌】
　　杨回【李邕春赋丨丨曲沼李杂芳园】
　　杨低【梁简文帝春情曲蝶黄花紫燕相追丨丨栁荅路尘飞】
　　杨秀【易大过九二枯杨生稊老夫得其女妻无不利注稊者丨之丨也以阳处隂能过其本而救其弱者也上无其应心旡特吝处过以此无衰不济也故能令枯杨更生稊老夫得其少妻拯弱兴衰莫盛斯爻故无不利也疏枯杨生稊者枯谓枯槁稊谓丨之丨者九二以阳处隂能过其本分而救其衰弱上无其应心无特吝处大过之时能行此道无有衰者不被拯济故衰者更盛犹若枯槁之杨更生少壮之稊枯老之夫得其少女为妻也无不利者谓拯弱兴衰莫盛扵此以斯而行无有不利也】
　　柳
　　柳树【汉书昭帝纪元鳯三年春正月上林有丨丨枯僵自起生　晋书五行志成帝咸和六年五月癸亥曲阿有丨丨枯倒六载是日忽复起生　又嵇康传性絶巧而好锻宅中有一丨丨甚茂乃激水圜之毎夏月居其下以锻　南史刘瓛传瓛晋丹阳尹惔六世孙笃志好学丹阳尹袁粲扵后堂夜集闻而请之指防事前古丨丨谓瓛曰人谓此是刘尹时树毎想髙风今复见卿清徳可谓不衰矣　又张融传薛伯宗善徙癕疽公孙泰患背伯宗为气封之徙置斋前丨丨上明旦癕消树邉便起一瘤如拳大　又隐逸传陶潜少有髙趣宅邉有五丨丨尝着五柳先生传　隋书髙颎传初孩孺时家有丨丨髙百许尺亭亭如盖里中父老曰此家当出贵人　易林鹊巢丨丨鸠夺其处　淮南子注展禽之家有丨丨身行恵徳因号栁下恵一曰邑名　清异録新栽丨丨必用泥封其头颇类比丘顶元伯玉宅前挿栁初春吐芽伯玉曰喜得漏春和尚一一无恙盖取杜子美漏泄春光有栁条之句　宋读曲歌丨丨得春风一低复一昻　韩愈栁溪诗丨丨谁人种行行夹岸髙　元稹诗丨丨迎风一向斜　王建长安春游诗桃花粉红醉丨丨白云狂　苏轼诗江邉千丨丨落我酒杯中　杨万里过楚州新野城诗人家四面皆临水丨丨双垂便是门　又过平望诗丨丨行中分港汊竹林多处聚人家　陈基自淮安使江南舟次通州诗南鎻堰头官丨丨春风相约系骅骝】
　　柳木【田锡长至赋珠聫璧合斗枢回丨丨之津】
　　柳枝【后山诗话退之诗云长安众富儿盘馔罗羶荤不解文字饮惟能醉红裙而老有二妓号绛桃丨丨故张文昌云为出二侍女合弹琵琶筝也　碧鸡漫志鉴戒録丨丨歌亡隋之曲也乐府杂録云白傅作杨丨丨予考乐天晚年与刘梦得唱和此词白云古歌旧曲君休问聴取新翻杨丨丨又作杨丨丨二十韵云乐童翻怨调才子弄妍词注云洛下新声也刘梦得云请君莫奏前朝曲聴唱新翻杨丨丨盖后来始变新声而所谓乐天作杨丨丨者称其别创词也今黄钟商调有杨丨丨曲仍是七字四句诗与刘白所制并同此乃唐时和声也　李白诗梦见五丨丨已堪挂马鞭　韩愈辞唱歌幸有伶者妇腰身如丨丨　又感春诗丨丨弱而细悬树垂百尺　元稹放言诗乞我杯中松叶满遮渠肘上丨丨生　又早春寻李校书诗欵欵春风淡淡云丨丨低作翠栊帬　白居易对酒有懐寄李郎中诗往年江口抛桃叶去嵗楼中别丨丨注樊蛮也　又杨丨丨诗见桃叶下　张万顷东溪待苏户曹不至诗见荷叶下　罗虬比红儿诗谢娘休漫逞风姿未必娉婷胜丨丨　又若敎楚国宫人见羞把腰身并丨丨　苏轼和蔡景繁海州石室诗前年开閤放丨丨今年洗心参佛祖　黄庭坚谢景文恵浩然所作廷珪墨诗丨丨瘦龙印香字十袭一日三摩莏　陈师道和休文至自新安诗无成底事到天涯重见春工换丨丨　楼钥杨花诗为我轻攀緑丨丨带花低防又携归　刘克庄答杨双诗一生忠孝发扵诗不为桃根与丨丨　元好问乐天不能忘情图诗只枉丨丨不得忘情一马亦何妨张翥自悼诗见桃叶下】
　　柳条【隋书栁昻传子调起家秘书郎寻转侍御史左仆射杨素尝于朝堂见调因独言曰丨丨通体弱独揺不须风调敛板正色曰调信无取者公不当以为侍御史调信有可取不应发此言公当具瞻之秋枢机何可轻发素甚竒之　竹坡诗话维扬之扰衣冠皆南渡王邦宪客宛陵与其乡人相遇作集句云杨子江头杨栁春衣冠南渡多崩奔丨丨弄色不忍见东西南北更堪论谁谓他乡各异县岂知流落复相见青春作伴好还乡为问淮南米贵贱其叙事有情致为可喜近时集句所未有也　东京梦华録见枣防下　黄滔送君南浦赋见桂檝下　梁简文帝春日上林诗见杨花下庾肩吾九日侍宴乐逰苑应令诗尘飞金埒满叶破丨丨空　宋之问桂州陪王都督晦日宴逍遥楼诗意随蓂叶尽愁共丨丨新　孟浩然长安早春诗何当遂荣擢归及丨丨新　杜甫腊日诗见萱草下　韩滉晦日呈诸判官诗年年老向江城寺不觉春风换丨丨　王涯汉苑行二月春风遍丨丨九天仙乐奏云韶　窦常途中立春寄懐杨郇伯诗子云今在宅应见丨丨新方干早春诗正气才随灰律变残寒便被丨丨欺　黄庭坚春近诗丨丨榆荚弄顔色便恐入帘双燕来　杨万里新栁诗丨丨百尺拂银塘且莫深青只浅黄　又春晴懐故园海棠诗乍暖丨丨无气力淡晴花影不分明　又寒食相将诸子游翟园诗丨丨老去尚青鲜下有清渠绕野田　又六月六日小集诗尽日舞风浑不倦无人奈得丨丨何　辛愿隆徳故宫诗问着流莺无一语丨丨依旧拂墙新　虞集代众仲作见荷叶下赵秉文春寒花较遅诗榆荚半含椒粒色丨丨未变麴尘丝　张宪席上诗翠馆行厨雪乍消墙头新丨又垂丨　杨维桢嬉春体诗见桃花下　又侍儿小名録丨丨女奴也成都米市桥伪蜀时有丨丨家酒肆盖当时皆以当垆者为名丨丨偶得患沈绵经嵗俟死而已有一道士常来贳酒丨丨毎加勤奉乃留丹数粒丨丨初服一粒疾起能食再服能行终服充盛如初】
　　柳梢【宣和画谱唐希雅御府所藏中有丨丨宿雀图杜甫诗白花檐外朶青丨槛前丨　范成大诗奔溪朝来忽怒涨夹岸丨丨余尺许　陆游初春遣兴诗放眼丨丨初暗动褪花梅子已防酸　杨万里岸栁诗丨丨拂入溪云隂栁根挿入溪水深　又上已游春湖上诗千里湖光平似镜丨丨梢上一船来　又寒食逰翟园诗天欲做春无去处只堆浓緑丨丨头　又宿新市徐公店诗春光都在丨丨头防折长条插酒楼　欧阳修词月在丨丨头人约黄昏后】
　　柳花【唐书南蛮诃陵传国最富有穴自涌盐以丨丨椰子为酒饮之辄醉　宣靖妖化録宣和七年京城诸园苑中盛夏六月间诸丨皆生黄丨大如林檎萼结子淡黄色食之防苦　伍辑之有丨丨赋　陈后主洛阳道乐府丨丨尘里暗槐色露中光　上官仪诗留怨丨丨前　刘希夷孤松篇蚕月桑叶青莺时丨丨白张九龄奉和圣制瑞雪篇愿以松柏作长为丨丨咏李白金陵酒肆留别诗风吹丨丨满店香呉姬压酒唤客尝　刘长卿送子壻崔真父归长城诗见桃叶下戴叔伦丨丨歌沧浪渡头丨丨发断续因风吹不絶又蕲州行营诗蕲水城西向北看桃花落尽丨丨残韩愈闲游诗见菱叶下　又送李协律归荆南诗丨丨还漠漠江燕正飞飞　刘禹锡酬宣州崔大夫见寄诗遥想敬亭春欲暮百花飞尽丨丨初　元稹白衣裳诗藕丝衫子丨丨裙空着沉香慢火薫　白居易别杨栁枝诗谁能更学儿童戏寻逐春风捉丨丨　又酒熟诗见荷叶下　李贺酬答诗行处春风随马尾丨丨偏打内家香　喻鳬送潘咸诗心齐山鹿逸句敌丨丨狂苏轼再和曽仲锡荔支诗见荔实下　又防鹤林招饮诗睡余丨丨堕目山樱然　黄庭坚次韵盖郎中率郭郎中休官诗见蒲笋下　秦观春日诗满院丨丨寒食后旋鑚新火爇炉香　王令江上诗见杏萼下　徐积琼花歌杏花俗艳棃花粗丨丨细碎梅花疎　杨万里徳夀宫庆夀口号青天白日仍飞雪错认东风转丨丨　范成大春日田园杂兴诗丨丨深巷午鸡声桑叶尖新緑未成　陆防晚起诗丨丨无蔕蛮氊暖甲有纹缯帐明　杨允孚滦京杂咏相国门前丨未丨不多嫩緑便藏鸦　萨都拉京城春莫诗三月京城飞丨丨燕姬白马小红车　又春日镇阳栁溪道院诗丨丨满地无人扫隔水遥看是白云　又马翰林寒江钓雪图诗一丝天地丨丨春万顷烟波莲叶晚　宋无萍诗莫怨身轻薄前生是丨丨　又建业闲居诗雨晴榆荚地风白丨丨天　郭钰重到山家诗见茶芽下　张昱次林叔大都事韵诗见桃叶下　顾瑛栖云轩诗前村后村树如盖丨丨起舞回风低　宋髙宗渔父辞青草开时已过船锦鳞跃处浪痕圆竹叶酒丨丨氊有意沙鸥伴我眠】
　　柳萼【张耒探春有感诗丨丨蒙茸待放棉樱桃新叶大如钱】
　　柳子【旧唐书范希朝传希朝除振武节度使单于城中旧少树希朝扵他处市丨丨命军人种之俄遂成林居人赖之】
　　柳絮【晋书王凝之妻谢氏传字道韫安西将军奕之女也叔父安尝内集俄而雪骤下安曰何所似也安兄子朗曰撒盐空中差可拟道韫曰未若丨丨因风起续骩骳说东坡守彭城参寥往见之在坡座赋诗援笔立就一坐嗟服坡遣官奴马盻盻索诗参寥笑作絶句有禅心已作沾泥絮之语坡曰予尝见丨丨落泥中私谓可以入诗偶未曽收拾乃为此老所先可惜也彦周诗话有李氏女者字少云本士族尝适人夫死无子弃家着道士服往来江淮间仆顷年见之金陵其诗有云防多丨丨风翻雪无数桃花水浸霞殊无脂泽气本草矾石之轻白者名丨丨矾　姚绶岱宗宻雪图赋见棃花下　林滋小雪赋见芦花下　庾肩吾春日】
　　【诗见桃红下　杜甫漫兴诗见桃花下　王维酬郭给事诗洞门髙阁霭余辉桃李隂隂丨丨飞　刘长卿湖南腊月连日降雪诗丨丨三冬先北地梅花一夜徧南枝　顾况和题红叶诗愁见莺啼丨丨飞上阳宫女断肠时　韩愈晚春诗榆荚祗能随丨丨等闲撩乱走空园　孟郊南浦篇见桃花下　许浑送僧归桂州灵岩寺诗丨丨拥堤添衲软松花浮水注瓶香　李商隐蜨诗见芦花下　又蝶诗相兼惟丨丨所得是花心　张乔送友人归诗落花兼丨丨无处不纷纷　欧阳修答杜相公诗毎聴鸟声知改节因吹丨丨惜残春　苏轼再和杨公济梅花诗长恨漫天丨丨轻只将飞舞占清明　又癸丑春分后雪诗应惭落地梅花识却作漫天丨丨飞　又次韵田国博部夫南京见寄诗深红落尽东风恶丨丨榆钱不当春　又李钤辖坐上分题戴花诗帘前丨丨惊春晚头上花枝奈老何　又常润道中有懐钱塘寄述古诗去年丨丨飞时节记得金笼放雪衣　又谢人见和前篇诗渔蓑句好真堪画丨丨才髙不道盐　黄庭坚答佘洪范诗可无昨日黄花酒又是春风丨丨时　杨万里景灵宫闻子规诗斜风细雨又三日丨丨浮云空一生　黄公度莫春宴东园诗见荷花下　王若虚答郑下辨禅师见戏诗阿师自堕泥犂趣更笑春风丨丨狂　耶律楚材过闾居河诗见梅花下　赵孟頫赠放烟火诗丨丨飞残铺地白桃花落尽满堦红　萨都拉彭城杂咏诗丨丨飞飞三月莫楼头犹有卖花声　又皂林道中诗逺人三月酒船归丨丨飞时杏花谢　纳新春日诗雨晴辇路尘沙少风起春城丨丨多　又京城春日诗晚来金水河邉路丨丨纷纷扑绣鞍　陈樵玉雪亭诗见棃云下　周权次韵王可道诗见芦花下　曹伯启南唐戏赠立斋主人诗花枝徙倚闲居乐丨丨颠狂薄宦心　陈髙蔵春亭诗日斜醉卧堦前草不觉沾衣丨丨多　李俊民戏书诗见梅花下　倪瓒题孙氏雪林小隐图诗见棃云下　张昱演法师恵纸帐诗风和丨丨何因到月与梅花竟不分　又题画春山髙士图诗丨丨如烟迷晓浦杏花飞雪防春波】
　　柳穟【周思钧晦日宴髙氏林亭诗早春惊丨丨初晦掩蓂华】
　　柳叶【战国防苏厉谓白起曰楚有养由基者善射去丨丨者百歩而射之百发百中左右皆曰善有一人过曰善射可敎养由基曰人皆善子乃曰可敎射子何不代我射之也客曰我不能敎子支左屈右夫射丨丨者百发百中而不以善息少焉气力倦弓拨矢钩一发不中前功尽矣　齐书扶南国传扶南国在日南之南大海西蛮中广袤三千余里有大江水西流入湖其先有女人为王名丨丨　唐书髙祖纪周文举据淮阳号丨丨军　东京梦华録卖生鱼则用浅抱桶以丨丨间串清水中浸或循街出卖　游宦纪闻古篆有丨丨文王勃秋日宴序庭前丨丨才聴鸣蝉野外芦花行齐江上　又春思赋霜前丨丨衔霜翠雪里梅花犯雪妍晋童謡二月尽三月初华生襄藩丨丨舒　谢庄诗汉水初緑丨丨青　梁元帝树名诗丨丨生眉上珠珰】
　　【揺鬓垂　庾肩吾三日侍兰亭曲水宴诗见桃花下张正见诗丨丨飘缇骑槐花影属车　王叡诗蓪草头花丨丨裙　杜审言大酺诗见梅花下　杜甫诗红入桃花嫩青归丨丨新　应物寄卢陟诗丨丨遍寒塘晓霜凝髙阁　刘禹锡深春诗人眉新丨丨马色醉桃花　张籍送蛮客诗丨丨瘴云湿桂丛蛮鸟声　又寒塘曲寒塘沉沉丨丨疎水暗人语惊栖鳬　又长塘湖诗大鱼如丨丨小鱼如针锋　杜牧诗荷花兼丨丨彼此不胜愁　韩偓复偶见诗见桃花下　徐铉诗闲歌丨丨翻新曲醉饮桃花促绮筵　倪瓒别潘先辈诗君来烟草正凄遅君去溪头丨丨齐】
　　柳带【李商隐小园独酌诗丨丨谁能结花房未肯开张泌诗烟垂丨丨纤腰软　叶适送赵提干诗花枝卖笑前村趂丨丨牵情别浦催】
　　柳根【杨万里岸栁诗见柳梢下　又雪霁出城诗河冻落痕余一寸残冰阁在丨丨沙　范梈靖海县诗上梯取斧料桑尾抽橛移舟系丨丨】
　　柳稊【夏小正正月丨丨】
　　柳桋【北史髙车传髙车之俗女巫祝说扵震霆之所如中国祓除必驰马绕匝人持一束丨丨回竖之以乳酪灌焉】
　　柳芽【皮日休诗梅片尽飘轻粉靥丨丨初吐烂金醅贡性之诗十八姑儿浅澹妆春衣初试丨丨黄】柳林【宋史河渠志葛懐敏宻奏曰前转运使沈邈开七汲口泄塘水臣已亟塞之知顺安军刘宗言闭五门幞头港下赤大涡丨丨口漳河水不使入塘臣已复通之令注白羊淀矣邈宗言朋党沮事如此不谴诛无以惩后　元史世祖纪立营田提举司俾置司丨丨割诸色户千三百五十五隷之官给牛种农具　明一统志丨丨桥在鳯翔府东四里跨丨丨河洪武初建　孟浩然临涣裴明府席诗河县丨丨邉河桥晚泊船　又题李十四庄兼赠綦毋校书诗闻君息隂地东郭丨丨间　卢象竹里馆诗见荻笋下　许浑泛五云溪诗鱼倾荷叶露蝉噪丨丨风　晁补之阎子常携琴入村诗薛老村西十里地早日燎原无丨丨　赵师秀再过呉公诗逺爱丨丨霜后色一如春至欲黄时　郭忆铎弟诗丨丨笳鼓晓清饶王子春搜出近郊】柳行【白珽西湖赋丨丨扑地花阵排云　王洽然题河邉枯柳诗当时彩女侍君王帐殿旌门对丨丨路铎七夕与信叔仲荀防饮晚归有作诗阙角星河揺淡影丨丨灯火试新凉　杨万里晚泛西湖诗烟艇横斜柳港湾云山出没丨丨间】
　　柳色【王棨江南春赋逺客堪迷朱雀之航头丨丨鸡人莫聴乌衣之巷里莺声　何逊落日前墟望赠范广州云诗轻烟淡丨丨重霞映日余　宋之问咏笛诗逐吹梅花落含春丨丨惊　孟浩然过呉张二子檀溪别业诗见梅花下　李白宫中行乐词见棃花下　岑参诗丨丨供诗用莺声送酒频　刘长卿诗丨丨孤城里莺声细雨中　钱起诗长乐莺声花外尽龙池丨丨雨中深　戴叔伦和汴州李相公勉人日喜春诗见梅花下　刘禹锡诗御沟新丨丨处处拂归鞍　白居易诗丨丨春深苏小家　王禹偁苏州寒食日送人归觐诗篷声泼火雨丨丨禁烟村　苏轼答李邦直诗丨丨日夜暗子来竟何时　黄庭坚呻吟斋睡起诗见兰牙下　陈师道宿泊口诗弱丨经寒丨悬流尽夜声　杨万里社日南康道中诗人行丨丨花光里天接江西岭北间　又行路难人生马耳射东风丨丨桃花却长久刘克庄赠防江卒诗邉城丨丨连天碧何必家山始有春　徐玑黄碧诗黄碧平沙岸陂塘丨丨春　麻革竹林院诗丨丨侵寻映短篱竹梢零落挂斜晖　耶律楚材寄郑景贤诗见芦花下　虞集与赵子期趍阁诗桥头丨丨深如许应见偏承雨露多　牟巘送娄伯髙防呉诗桃花水暖清明前长堤丨丨青如烟　赵孟頫次韵左辖相公诗见桃花下　周权冠州诗御河丨丨如蓝緑翻翻酒斾风髙矗　方回寄郴州孙通守诗相烦为报真消息莫待春江丨丨深　李俊民送赵庆之赴邠州诗湓浦芦花风里恨渭城丨丨雨中情　贡师泰明仁殿进讲诗行从海子桥邉过犹望宫城丨丨齐陈基三月十五日由淮安使江南别同官诗三月淮南丨丨深相看去住两闗心　王逢竹枝词溪上鵞儿】
　　【丨丨黄溪邉花树妾身长　张抡栁梢青词丨丨初浓余寒似水纤雨如尘】
　　柳影【梁简文帝伤离诗丨丨长横路槐枝深隐人　刘象鹭鸶诗见荷香下　陈造陪盱眙王使君东游诗缆觧鸥飞处船移丨丨中　又送呉子隆节推之官信州诗共把离杯丨丨邉柳枝如线系归船】柳隂【司空图诗品碧桃满树风日水濵丨丨路曲流莺比邻　彦周诗话近时僧洪觉范颇能诗如云含风广殿闻棊响度日长廓转丨丨颇似文章巨公所作东京梦华録自西门东去观桥宣泰桥丨丨牙道约五里许　王勃春思赋见梅色下　庾信沗在司水看治渭桥诗平堤石岸直髙堰丨丨长　苏轼三月二十日开园诗西园牡籥夜沉沉尚有游人卧丨丨　又循守临行出小鬟诗学语雏莺在丨丨临行呼出翠惟深陈造陈君美许仲和赴省病不出饯以二絶句诗共説归时丨丨合与君衫色鬬青青　范成大夏日田园】
　　【杂兴诗借与前门盘石坐丨丨亭午正风凉　杨万里舟过徳清诗人家西岸丨丨邉出得门来便入船　又闻莺诗飞入丨丨多处去数声只许落花知　赵秉文莫春诗丨丨彩槛系朱栏楼外秋千搭画杆　又扈跸万寜宫诗见荷气下　宋无日出诗遥望扶桑岸头近小舟撑出丨丨来】
　　柳防【宋史辛仲甫传干徳五年入拜右补阙出知光州六年移知彭州先是州少种树暑无所休仲甫课民栽丨丨行路郡人徳之名为补阙柳　从驾记阮秀实仰瞻圣驾诗云紫烟敛翠碧天长丨丨旌旗午尚霜一朶彩云擎瑞日光华尽在舜衣裳】
　　柳线【孟郊春日有感诗风吹丨丨垂一枝连一枝　杨万里舟过望亭诗丨丨绊船知不住却敎飞絮送侬行　郑元祐飞龙亭诗见梅花下】
  </div>
  <div class="pagination">
   <a href="御定骈字类编_page757.html">
    上一页
   </a>
   <span>
    ...
   </span>
   <a href="御定骈字类编_page753.html">
    753
   </a>
   <a href="御定骈字类编_page754.html">
    754
   </a>
   <a href="御定骈字类编_page755.html">
    755
   </a>
   <a href="御定骈字类编_page756.html">
    756
   </a>
   <a href="御定骈字类编_page757.html">
    757
   </a>
   <span class="current-page">
    758
   </span>
   <a href="御定骈字类编_page759.html">
    759
   </a>
   <a href="御定骈字类编_page760.html">
    760
   </a>
   <a href="御定骈字类编_page761.html">
    761
   </a>
   <a href="御定骈字类编_page762.html">
    762
   </a>
   <a href="御定骈字类编_page763.html">
    763
   </a>
   <span>
    ...
   </span>
   <a href="御定骈字类编_page759.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
