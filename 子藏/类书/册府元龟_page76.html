<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 76 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 76 页/共 736 页
  </h1>
  <div class="content">
   二十年二月壬午制曰：行庆施惠所以奉天时缓刑恤狱所以爱人命今阳和布序草木自荣而或入于罪隶婴于舂同被亭育之恩未畅生成之施言念于此深用悯然思弘时令以哀黎庶应天下囚徒罪至死者特宽宥配隶岭南远恶处其犯十恶及造伪头首量决一百长流远恶处流罪罚镇三年其徒已下罪并宜释放其有官吏犯赃推未了者仍推取实收定名讫然後准降例处分计赃一疋已上及与百姓怨雠者并不须令却上其上都委中书门下疏理京城委留守天下诸州长官当日处理其责保停务之类并宜准此。
十月辛夕阝北巡狩至潞州飞龙宫曲赦潞州给复三年兵募丁防悉放辛丑至北都曲赦太原给复三年十一月庚午祀后土於睢上是日大赦天下制曰：昔者巡狩所至柴瘗所在盖取诚享以尊告类朕承祖宗之烈获主神祗之祀夙夜祗畏不敢荒宁故勒兵朔垂先展义於汾社回旆睢上遂有事于郊坛王者父事天母事地则汉氏祈未始正名《周礼》降神乃为徼福而已朕以天命之重子道为先惟兹精诚在乎！教孝庶蒙福於四海期永康於兆人是以率繇旧章敬恭明祀严配之诚既展奠献之礼。又终。且春秋之义大事在祀斋祭之福庶品惟祺岂独在予而有斯庆可大赦天下自开元二十年十一月二十一日末爽已前大辟罪已下罪无轻重已发觉未发觉已结正未结正系囚见徒常赦不免者咸赦除之官人犯赃及有罪被推者本罪虽原不得更令却上先天以来杂犯流移人并配隶人等各量移及先经量移官资未复本品者奏听进止天下遭损免州及供顿州无出今年地税如已徵纳听折来年逋租悬调贷粮种子欠负官物在百姓腹内者并宜放免诸州开元十七年已前所有贷粮种子欠负官物在百姓腹内者亦宜准此孝子顺孙义夫节妇旌表门闾终身勿事诸州侍老百岁已上赐粟五石八十已上赐粟三石亚献皇太子鸿赐物二千疋终献庆王潭赐物一千疋忠王浚已下各赐物三百疋裴光庭萧嵩弼亮朕躬弘益思远不有优异何殊等夷加阶赐爵之外各与一子官仍赐物二百疋二王後及长公主嗣王郡主县主各赐物二百疋行从文武官并节级赐物升坛三品已上特赐一阶应入三品官阶相当不限考数缘大礼有执掌官赐勋三转内外文武官三品已上赐爵一等四品已下各加一阶致仕官赐物有差行从蕃客共赐物五千疋管坛一乡百姓给复二年武德初功臣每有大庆必存追远业参运始而义合赏延其子孙沉翳无在朝者宜令勘责即与官唐元立功官等艰难之际诚效亦深言念其功岂忘终始其三品已上各赐一子官五品已上各赐紫金鱼袋有亡殁者优赠与官仍与一子官两京留守京兆河南尹四大都督府长史诸军节度副大使准行从官例处分诸道阵亡人家仰州县存恤不支济者量事赈给皇亲中有文武才堪任使者委宗正具以名荐当有奖擢五岳四渎名山大川及自古圣帝名王忠臣辅相各令致祭务尽诚洁率土之内赐三日。
二十一年五月戊子以皇太子纳妃下制曰：礼有谨於初义亦重其本凡是姻媾。且犹正於人伦况在元良更将承于宗祀皇太子鸿储副是属仁孝自然爰从吉辰式备嘉礼上祀下继君子重之言告言归朕岂无慰非独在予之庆宜申与众之泽囚徒死罪特宜免罪配流岭南远处流罪降至徒徒已下罪并宜释放诸道征行人家及鳏寡独委州县长官检校矜放差科使安其业长安万年两县百姓及今月当番人等并免其家今年地稼京文武九品已上各赐勋一转东宫九品已上及诸司缘礼会祗供官等更加一转五礼使兵部尚书兼中书令萧嵩特封徐国公礼会使黄门侍郎同中书门下平章事韩休特与三品妃礼会使少府监冯绍正赐紫金鱼袋皇太子舅尚辇奉御赵迥遵特与三品及五品官前右威卫胄骑赵迥进特与五品及五品官皇太子侍读侍书等各加一等阶其太子谕德潘肃特与五品太子妃兄通事舍人薛愿特与五品及五品官今日应预会官等各节级赐物即宜领取安慰者所以宣其情颁锡者所以将其意公卿百辟庶知朕心。
二十二年五月诏曰：时尚炎蒸人或冤系岂忘仁恕固须省察其两京都城见禁囚宜令中书门下及留守检校覆讫徒已下罪及委所繇长官据情状量决罚便放死罪已下递降一等有情状难容合决格杖者决讫准例处分天下诸司委刺史并准此。
二十二年正月乙亥亲耕籍田大赦天下制曰：昔者受命为君体元立极未有不谨於礼而能见教於人朕。且庶乎！有惭作者方册存而可举旧章绝而复寻自古所行无一而废将以上乞灵於宗社下蒙福於黎元朕兹精诚天实降鉴今嗣岁初吉农事将起礼先陈於耕籍义缘奉於粢盛所以严祗敢不敬事故躬载耒耜亲率公卿以先万姓遂终千亩谓笃本之为尔何布泽之更深宜有顺於发生俾无偏於行惠可大赦天下自开元二十三年正月十八日末爽已前大辟罪以下罪无轻重已发觉未发觉已结正未结正系囚见徒咸赦除之其犯十恶死罪不在此限自馀死罪并节级降等处分天下诸州贷粮种子并宜放免京兆河南府逋县欠负亦宜放免天下户役及贡赋先令中书门下均融减省宜速与条奏诸军行人有父母年老七十已上者放还本贯行人有身亡者为造棺椁递还本乡两京城内今年所有诸杂夫役并宜放免农桑是时不得妨夺州县官倍加劝课孝子顺孙义夫节妇并旌表门闾鳏寡独不能自存量加优恤天下侍老百岁已上版授上州刺史九十中州刺史八十以上州司马七十已上所繇仍量给酒肉各令存问亚献皇太子鸿赐物二千疋终献庆王潭赐物一千疋王守礼等各赐物一千疋忠王浚已下各赐物三百疋汝阳郡王淳以下各赐物三百疋裴耀卿张九龄李林甫自期翊赞诚有忠益颁赏以序等数须优各与一子官赐物三百疋二王後赐物一百疋长公主各与一子官仍各赐物二百疋嗣王郡主县主各赐物一百五十疋京文武官九品已上官三郡留守诸道采访使及节度使赐物有差管籍田县令更赐物六十疋京文武官及朝集使诸道节度使采访使新除五品已上官未赴任畿县令见在陪位者三品已上赐爵一级四品已上加一阶皇亲并内外文武官九品已上各赐勋一转蕃客应陪位者共赐物五千疋近坛百姓各免今年杂差科宗庙致享务在丰洁礼经沿革必本人情笾豆之荐或未能备物服制之纪或有所未通宜令礼官学士详议具奏朕自临天下二纪于兹不敢荒宁日加兢业而灾眚未弭黎人未康。若有繇而。然则在予之责有能直言极谏者其以状闻每竭贤良无忘监寐顷虽虚伫未副旁求其或才有王霸之略学究天人之际智勇堪将帅之选政能当牧宰之举者五品以上清官及军将都督刺史各举一人孝悌力田乡闾推挹者本州刺史长官各以名闻致仕官久历清资始终著称年渐衰迈情有可矜量与改职依前致仕宗室中有才行著闻比尚沉屈者委宗正卿责勘奏闻唐元两营立功官量与进改亡官失爵量加收叙五岳四渎名山大川及自古圣帝明王忠臣良相并令所在长官以礼致祭都城之内赐三日。
二十四年四月丁丑敕曰：朕每思政本先教後刑而难迁之徒抵罪犹众幽系囹圄绵历岁时今渐向郁蒸岂忘恻隐仍虑持法者不谨得罪者有冤。若无省察何云：哀矜天下见禁囚犯十恶死罪及造伪头首劫杀人先决六十长流岭南远恶处自外死罪先决一顿并流岭南流罪情状重者决六十轻者决一顿决讫并放徒已下并放其有隐没诈情官物及盗仍责保立限徵赋准节文处分其官人犯赃合解免仍勿令重上都城内宜令中书门下京城委留守外州委本州长官即У决处分。
十月发东都还京甲子至陕州敕曰：朕永怀西土陵寝在焉至自东都诚慰罔极兼兹巡省。且无怨思予之望多谢哲王饮至之规岂忘前典其供顿州应缘夫役差科并免今年地税行从飞骑万骑三卫引驾监门各赐物五段兵广掌闲及诸色当蕃人各赐物三段缘路供顿刺史县令及专知官各赐一中上考从行有职掌武官赐勋一转京兆及岐同华三州畿辅之间百役所出至於征镇。又倍馀州其今年租并依本州纳其脚纵已支入京亦令所司计折守还两京城内及京兆府诸县囚徒反逆缘坐及十恶故杀人造伪头首死罪特宜免罪长流岭南远恶处其馀杂犯死罪隶配效力五年流罪并放罪人犯赃量罪贬降缘近顿所损麦苗宜令州县即简括量酬价直畿内侍老九十已上量赐酒面鳏寡独及征行之家宜令州县长官亲自存问如有疾患量加医药使近甸之内咸有赖焉。
二十六年正月丁丑亲迎气于东郊祀青帝下制曰：皇王之化载籍所陈将奉天而育物必顺时而行政虽礼文则著而亲祠盖阙朕自膺宝历。且逾二纪承宗社之降祉赖公卿之叶心万物阜成庶务简易思以黎献臻夫仁寿是用敦本复古将必稽於月令谋始作则先有事於春郊宜因展礼之辰式布惟新之泽其天下见禁囚应犯罪者特宜免死配流岭南已下罪并放免朕每念黎毙於征戍亲戚多别离之怨关山有往复之勤何尝不恻隐於怀寤寐增叹所以别遣召募以实边军锡其厚赏便令常往今诸军所召人数向足在於中夏自可罢兵既无金革之事足保农桑之业自今已後诸军兵健并宜停遣其见镇兵并一切放还京畿之内杂役殷繁言念劬劳岂忘优恤顷以栎阳等县地多咸卤人力不及便至荒废近者开决皆生稻苗亦既成功岂专其利京兆府界内应杂开稻田并散给贫丁及逃还百姓以为永业书不云：乎！不作无益害有益语不云：乎！奢则不逊俭则固缅怀前古尝折在心将斫雕以为朴期上行而下效自令已後王公不得以珍物进献所司应缘宫室造务从节俭但蔽风雨勿为华饰至於金玉器物诸色雕镂朕缘蕃客所要将充宴赏今流俗之间递相放效既损才於无用仍作巧於相矜败俗伤农莫斯为甚并一切禁断以绝浮华古者乡有序党有塾将以弘长儒教诱进学徒化人成俗率繇，於是斯道久废朕用悯焉宜令天下州县每一乡之内别各置学仍择师资令其教授其诸州乡贡明经进士每年引见讫更令国子监谒先师所司设食学官等为之开讲质问疑义。且公侯之裔皆禀义方学礼闻诗不应失坠容其侥亻幸是冫卖化源其於贵胄子孙多有不专经业便与及第深谓不然自今已後宜依令式考试朕之爵位惟待贤能虽选士命官则有常调而安卑退迹尚虑遗才其内外八品以下官及草泽间有学业精博蔚为儒首文词雅严通於政术为众所推者各委本州本司长官精加搜择具以闻荐发生之月实在于行仁利物之心莫先於作善先断捕猎令式有文所繇州县宜严加禁止其每年千秋节日仍不得辄有屠宰释道二门皆为圣教义归弘济理在尊崇其天下寺观有道士女冠僧尼者宜量寺观大小各度六七人简灼然有经业戒行为乡闾所推仍先取年高者凡百卿士朕之同德宜勉所职以全时令亚献忠王宜赐物一千疋终献[A13C]王敫赐物五百疋王守礼宁王宪各五百疋庆王琮已下及长公主郡县主二王後京文武官赐帛各有差天下诸州侍老宜令所繇长官量赐酒肉务存优养今朝廷无事天下和平美景良辰百官等任追胜为乐宜即布告中外咸使闻知。
四月己亥朔始令太常卿韦韬读时令于宣政殿百寮於殿上列坐而听之敕曰：朕仰稽古训思致人和爰发繇衷之旨以行顺时之政今孟夏初吉三农在朝礼先决於薄刑义必宽於轻系既听其令用轸於怀囹圄之间少间於冒法澄清之使咸尽於忠公犹虑吏有烦苛人或冤滞是爽和平之气殊乖敬授之心其天下见系囚徒及事发应推身不禁者放即遣使分往诸道量事┅决及宣布时令除犯赃贿名教十恶死罪自馀徒已下特宜放免回日奏闻务在钦恤以称朕怀。
七月己巳册皇太子是日大赦天下制曰：自昔圣人恭有神器必立储两崇其继明所以尊宗庙重社稷也。朕获缵休运丕承宝历五圣之业敢不克勤万邦之本期诸永固是以式遵彝训乃择元良太子植性温恭因心孝友文武之道既著君亲之义以弘有命之初咸闻庆跃兴言士庶能协朕心是用择以吉辰申之册命思惠率土以畅休期可大赦天下自开元二十六年七月二日末爽已前大辟罪无轻重已发觉未发觉已结正未结正系囚见徒常赦所不免者咸赦除之比年已来十道采访使通官人恶状以其微瑕为终身之累岂得永无甄叙许以自新宜令御史台及刑部大理寺参详所犯轻重类例开奏内外文武职事官九品已上各赐勋一转五品以上子为父後者亦赐勋一转其忠王府官及侍读侍书除赐之外三品以上赐爵一级四品以下各加一阶仍并即与改转缘册命行礼官各赐物有差今月番见上飞骑万骑监直长三卫引驾细伏执扇黄衣长上等各赐勋一转广骑番兵各放免一番天下侍老八十已上各赐粟三石帛三段百岁已下赐粟五石绵帛五段并加版授至如碛西之人路途遥远往复劳弊颇异诸军其中愿长往者已别有处分讫年镇向藩应合放还未到之间稍省优假其家内诸色杂科并宜放免如有营农不自办者州县量事助借各使存济京畿近辅百姓所出虽庶务简省终异於诸州其百姓等应单贫下户者特放今年半租率土之内赐三日。
●卷八十六
○帝王部　赦宥第五
唐玄宗开元二十七年二月己巳加尊号开元圣文神武皇帝大赦天下制曰：夫执大象建皇极者必藉彝训而受鸿名所以应乎！天而顺乎！人也。朕嗣守丕业二十七年受命之初既膺明号尚多祗惧已谓崇高而公卿宗子缁黄耆艾披诚沥恳诣阙上言佥以为乃圣乃文祖宗大烈恭惟缵服必在钦承愿以休名施於薄德抑而不许凡已十年爰迨於今。又陈入请上追奉先之义下稽从众之言将从至公不可固拒以今日敬请大号曰：开元圣文神武皇帝勉从典训良增感惧惟新之号既不私於朕躬非常之泽宜普覃於率土大赦天下自开元二十七年二月七日末爽以前大辟罪已下罪无轻重已发觉未发觉已结正未结正系囚见徒常赦所不免者咸赦除之自开元已来诸色应缘痕累人等咸从洗涤令许自新所司更不须以此为累其有别敕停官及亡官失爵者放归不齿之类量加收叙左降官及诸色流人并稍量移近处朕每於黎常恐失所求其赈困乏必在及时比来诸州或有伤损处所请赈给例逼春农比及奏报。又淹时月既无救於悬绝亦何成於惠养自今已後每年至秋收後即宜遣使分道宣慰仍与采访使及州县相知巡检百姓间或有乏绝不自支济者应须蠲放及赈给便量事处置讫奏闻天下百姓宜放今年地税古者三载考绩黜陟幽明允叶大猷以劝天下诸道所通善状但优仕进之辈与为选调之资责实存名或乖古义自今日已後诸道更不须通善状每至三年朕当自择使臣观察风俗有清白政理著闻者当别择用宗庙致敬必先於如在神人所依无取於非族深惟至理用切因心其应缘太庙五享於宗子及嗣郡王中拣择有德望者令摄三公行事其异姓官吏不须令摄其草泽间有殊才异行文堪经国为众所知不求闻达者所繇州长官以礼徵送皇太子男及庆王琮已下男宜并封授官王守礼宁王宪各与一子三品官其内外文武官三品已上赐爵一级四品已下各加一阶长公主公主及嗣王郡王各与一子官郡主县主各放一子出身二王後及诸方蕃客宜各赐物诸致仕官量与进改依前致仕天下侍老百岁已上版授下州刺史妇人版授郡君赐粟五石绵帛五段九十已上版授上州司马妇人版授县君赐粟三石绵帛三段八十已上版授县令妇人版授乡君赐粟两石绵帛两段京城父老等宜共赐物三千段僧尼等赐物一万匹天下寺观每六斋日宜转读经典惩恶劝善以闻大教率土之内赐三日。
二十九年五月庚戌帝梦玄元皇帝告以休期昼真容布告天下制曰：道有三宝慈居一焉钦。若至言爰兹宥过天下见禁囚徒其十恶罪及造伪头首并谋杀妖讹宿宵人等特宜免死配流岭南官人犯赃扌处情状轻重量事贬降馀一切放免。且夫爱人之义长之育之务在清净合於简易至於州县造籍之年因团定户皆据资产以为升降其有小葺园庐粗致蓄积多相纟讦便被加等朕情惟敦本义在劝农欲使野绝游人国无旷土安可得也。自今岁已後。且三五年间未须定户其中或有家资破散简覆非虚则不可循旧差科量事与降今者真容应见古所未闻福虽始於邦家庆宜均於士庶其亲王公主郡县主内外文武官等并是赐钱至休假之辰宜以素冫食用申庆乐诸道节度使及将士等亦准此其两京诸州父老亦量赐钱同此欢宴其钱以当处官物充伊尔公卿逮于黎献宜勉崇玄化共复淳源宣布遐迩明知朕意。
天宝元年正月丁未朔御勤政楼受朝贺大赦天下制曰：古先哲王之致理也。皆上顺天心下稽人事时令赞发生之德灵符协纪年之称考彼前载斯为大猷恭惟烈祖玄元皇帝天宝赐庆象帝之先垂裕後人重光五圣自朕嗣守丕业洎三十年实赖宗┙降灵昊穹孚万方无事六府惟寰宇晏如庶臻於理。然则乾元在上仁覆为德皇王临下惠化攸先思弘善贷用广慈育遵道宝而建元畅玄风而不宰况属阳和布气献岁发生宜覃在宥之恩式降惟新之泽可大赦天下改开元三十年为天宝元年正月一日末爽已前大辟罪已下罪无轻重已发觉未发觉已结正未结正系囚见徒常赦所不原者咸赦除之诸色左降官并流人未经量移者亦与量移阳春布和鸟兽孳育宜禁は卵以遂生成自今已後每年春天下宜禁弋猎如闻百姓之内或有人户高丁多苟为规避父母在乃别籍异居宜令州县勘会其一家之中有十丁巳上者放两丁征行赋役五丁巳上放一丁即令同籍共居以敦风化天下侍老八十已上者宜委州县官每加存问仍量赐粟帛侍丁者令其养老孝假者矜其在丧比者王政优容俾申情理而官吏不依令式多杂役使自今已後不得更然国之急务莫。若求才顷者数遣搜扬士庶尚虑遗逸更宜精访以副虚怀其前资及白身人中有儒学博通及文词秀逸或有军谋越众或有武艺绝伦者委所在长官具以名荐。若乃弘我风化实惟方岳必伫其人以膺共理其京文武官五品已上清资并郎官据资历人才堪为刺史者各人封状自举但文宣垂训事必正名而黄钺古来以金为饰金者应五行之数有肃杀之威去金称黄理或未当其黄钺宜改为金钺副武威之义焉内外文武官九品已上各赐勋两转前王重典在乎！祭祀况属惟新事宜昭告五岳四渎名山大川诸灵迹及自古帝王忠臣义士并令所繇州县致祭。
二月丙申合祭天地於南郊制天下囚徒罪无轻重并放免流人移近处左降官依资叙用身死贬处者量加追赠文武官三品已上加一爵四品已下加一阶。
三载正月丙申朔御含元殿受朝贺下制曰：履端正名义取垂范体元设教在乎！变通虽氵公革从宜罔不稽古朕缵复兴运恭守睿图尝恐至化犹微淳风尚薄未能臻华胥之俗登可封之人故未明求衣日昃忘食厉精为理思致和历观载籍详求前制而唐虞之际焕乎！可述用是钦。若旧典以协惟新可改天宝三年为载今春事将兴阳和布泽发号施令之日革故履新之时宜弘在宥之恩以助生成之化其天下见禁囚徒应杂犯罪死者宜各降一等自馀一切放免其十恶及造伪妖妄头首官吏犯赃并奸盗等害政既深情难容恕不在免限凡诸郡县仍令太守县令劝课农桑其先处分太守县令在任有增减户口成分者所繇司量为殿最自今已後太守县令兼能勾当租庸每载加数成分者特赐以中上考如三载之内皆成分所司录奏超资与处分其丁户仍须案实不得取虚挂之名使新邻代纳受其艰弊凡在黎献实资存恤一失生业则流庸不归每轸於怀深可矜悯诸色当蓄人应送资课者当郡具申尚书省勾覆如身至上处勿更抑令纳资致使往来辛苦从闰二月至六月已来其当上人中有单贫老弱者委郡县长官与所繇计会便放营农诸军征镇及有羸疾病者委节度使速择放还中外庶僚勉修其职各副朕意宣布遐迩咸使知闻。
三月壬申制曰：王者法天惠人顺时行令是惟旧典用致和平朕临御万邦於兹三纪宵衣旰食思弘至化尚恐天下郡县囹圄滞留不即疏决以伤和气今三农在时宜助生育庶覃宽宥之泽以协上玄之心其天下见禁囚徒应合死配流岭南流已下罪并见徒一切放免其责保在外及追捉未获者并同见禁例处分其京城内宜令中书门下即分往疏决应合流人便配讫闻奏其东京及北京兼诸郡各委所繇长官准此处分即宣示中外咸使知闻。
十二月癸丑亲祠九宫贵神於东郊礼毕大赦天下制曰：九宫严祀百代莫修岂日给之不暇将明灵之有待朕当君临握图缵业每听政中昃畴咨谠言观书乙夜以求摭实励精为理三纪於兹上荷宗庙延祥克开厥後下赖股肱协德以致熙而鳞凤龟龙近游郊薮蛮夷戎狄远输琛贡乘时来之休运恢皇王之远图是以圜丘方泽之仪升中告类之礼无典不举靡神不怀恭惟九宫明祠尚阙载深兢惕用建灵坛爰以元辰亲执奠献协青春发生之庆祈黔庶启佑之福今至诚式展大礼云：备瑞景和风神心如无疆之祉岂独在予非常之泽宜覃率土可大赦天下自天宝三载十二月二十五日末爽已前大辟罪已下罪无轻重已发觉未发觉已结正未结正系囚见徒并赦除之其十恶死罪造伪头首谋杀攻劫及官典犯赃不在此限朕深惟善政实在养人作法务从於宽简任事必量於齿力比者成童之岁即挂轻徭既冠之年便当正役悯其劳苦用轸於怀自今已後天下百姓宜以十八已上为中男二十三已上成丁每载庸调八月徵收农功未毕恐难济办自今已後延至九月三十日为限诸军行人远为边修短之分虽有定期从役而终良深轸念其阵亡及在军亡殁骸骨尚未还贯者宜令节度使给其棺榇递归本乡其家内无人付亲收葬仍令所繇郡县量事优恤使得济办自古圣王皆以孝理五常之命百行莫先移於国而为忠事於长而为顺永言要道孝行过人乡闾钦伏者宜令所繇州郡长官具以名荐其有父母见在别籍异居亏损名教莫斯为甚亲殁之後亦不得分拆自今已後如有不孝不恭伤财败产者宜配隶碛西用清风教朕惟熙庶绩博访逸人岂惟振扌┧罪淹以期於大用亦欲褒崇高尚将敦於薄俗虚伫之怀盖。若於此其有高蹈不仕遁迹丘园为远近所知未经荐举者委所在长官以礼徵送。又崇德追远式闾封墓用旌前烈以协大猷自古圣帝明王名臣烈士陵墓有颓坏者宜令管内量事修葺仍明立标记禁其樵采天下侍老百岁已上赐绵帛五段粟三石八十已上三段粟两石仍令郡县长官存问给付亚献太子亨宜赐物二千疋终献庆王琮一千疋正衣夹侍各五百疋亲王三百疋新封建郡王及国公一百疋贤妃三百疋长公主各三百疋公主各二百疋嗣郡王各一百疋中书门下三品竭心翊戴弘益实多各与一子官如先已授官量与一人改转内外文武三品已上赐爵一级四品已下各与一阶一品赐物七十疋三品已上六十疋五品已上赐物四十疋六品已上二十段诸道节度使各赐物一百疋三京留守及二王後各八十疋采访使各六十疋诸蕃客共赐二千疋其唐元功臣缔构之初竭其忠款钦功念旧情所不忘普恩之外更加一阶其身殁者各赠一官皇亲五等已上及九庙子孙诸亲三等已上未出身者与一子出身其前资者选日稍优与处分见任者更赐勋两转应天下赐三日六载正月戊子有事於南郊礼毕下制曰：昭事昊穹必惟殷祀盖顺帝则而成政也。肃雍清庙必惟严享盖继先志而为孝也。则累圣之德在人元阳之和在候思所以达明灵之景贶迪皇王之大猷者矣。朕夕惕宵衣奉天缵业勉思政道惟怀永图赖百辟庶官辅予不逮声朔无远车书靡殊加以乾符坤珍日来月往感福应之尤盛惧明祠之未殷。且资父事天因亲设教氵公情以达礼广敬以推尊时享之诚宁宜异数日举之馈岂忘事生是以畴咨故典率循新礼对越上灵聿追严配既而崇牙宿设明德惟馨敬尔臣工骏奔执豆陟降至止乐编礼成精意上协神休下宜广维祺之福以覃作解之恩其天下见禁囚徒除十恶死罪及官典犯赃自馀一切放免自天宝元年已前流人及配隶效力左降官非反逆缘坐其并量移近处其中有年齿衰暮情可哀矜者仍听致仕朕承大道之训务好生之德施令约法以去极刑议罪执文犹存旧目既措而不用亦恶闻其名自今已後断绞斩刑者宜除削此条仍令法官约近例详定处分三皇五帝道冠开辟创物垂范功济生灵继天之德在坟典而昭著勤人之祀於礼文而尚阙永言龟镜宜示钦崇其三皇宜置一庙五帝亦置一庙即令所司卜择吉地营建仍以时致祭其庙令太常寺检校诸庙之主礼有遵於合祭同等则义亦取於旁通惠宣等太子虽官为立庙比来子孙自祭或时物有阙礼仪不备兴言及此良用怃然宜与隐太子及懿德太子列次诸室择拣一宽处同为庙一应祭祀及乐馔等并令官供每差祭官宜依常式仍都置庙官及丞等自馀所废庙官等并宜减省奠献既昭感思增远恭惟阴教以集祯祥自献祖宣庄皇后张氏已下祖父未有赠官及一房子孙沉翳所司即以名闻将展褒崇以申追慕王业之功群才佐命中兴之後元宰协心。且配食庙庭必重勋德循名册府尚有阙遗缅怀茂功用增礼典自今已後大庙配享功臣高祖室宜加裴寂刘文静太宗室加长孙无忌李靖杜如晦高宗室加褚遂良高季辅刘文轨中宗室加狄仁杰魏元忠王同皎文武之道既惟并用宗敬之义不可独阙其乡贡武举人上省先令谒太公庙每拜大将及行师克捷亦宜告猷今胜残在运无事为心顾此朝仪当符至理既时非旰食将至升平而廷设杀刑何成在宥其每日立仗食设杖钅足等并宜停废立身扬名所以广孝流根自叶亦在推恩既切因亲之心须开议事之制其内外文武官五品已上官父祖无资荫者其所荫宜同子孙用荫之例五服之纪宜所及三年之数以报免怀齐斩之殊虽存出母之制顾复之慕何申孝子之心其出嫁母宜终服三载祭祀之典牺牲所备将有达於处诚盖不资於广杀况牛之为畜人实有赖既功施播种亦力被於车舆此比馀生尤可矜悯但前圣有作难为尽废明神克享亦在深仁自今已後每大祭祀应用も犊宜令所司量减其数仍永为常式崇我祖训其惟道门将以福助生灵弘拯天下诸观道士等如闻人数全少修行多阙其欠少人处宜度满七人并取三十已上灼然有道行经业者充仍令所繇长官精加试练采访使重覆勿使逾滥度讫挟名奏闻其诸观有绝无人处亦量度三两人准此简试选贤择能尝虑不广三府之辟则唯采於大名四科之荐盖不通於小学今承平既久仕进多端必欲远贲弓旌载空岩穴片善必录末技无遗天下诸色人中通明一艺已上各任荐举仍委所在郡县长官精加试练灼然超绝流辈远近所推者具名送省仍委尚书及左右丞诸司委御史中丞更加对试务取名实相副一时奏闻四渎五岳虽差秩序兴播润盖同利物崇号所及锡命宜均其五岳既已封王四渎当升公位递从加等以灵心其河渎宜封灵源公济渎封清源公江渎封广源公淮渎封长源公仍令所司择日差使告祭自古圣帝明王忠臣烈士陵墓有颓毁者先令修葺并禁樵采岁月深久摧坏或多宜令所繇郡县申明前敕处分并五岳及诸名山大川并令所在长官致祭诸郡义仓本防水旱如闻多有费损妄作破除自今已後每郡差一上佐专知除赈给百姓之外更不得辄将杂用天下百姓今载应损郡逋租悬调诸色勾徵变换等物及诸延限者并宜一切放免征行之家每令存恤差科之际或未优矜自今已後并准飞骑例蠲免天下侍老百岁已上赐绵帛五段粟三石八十已上绵帛三段粟二石仍令所在长官存问各即分付亚献太子亨赐物二千疋终献庆王琮赐物一千疋京文武官各赐帛有差天下赐三日七载五月壬午册尊号毕御勤政楼大赦天下制曰：惟天法道惟后奉天既合德以降符必执象以明本则上玄眷命有以丕承大宝鸿名斯为公义朕缵宗社之重扌易文武之烈克勤匪懈服道齐心允迪玄猷聿求至理日慎一日三纪於兹矣。区夏大宁灵集贶而公卿宗子耆艾法流佥曰：玉芝白鱼神言瑞景天之应也。敦信兴礼务本崇儒人之应也。化洽而风俗还淳气和而疵疠不作天启道运其何让焉上元符愿增徽号披诚诣阙累上封章至请愈勤恳词难夺以今日敬膺典册曰：开元天宝圣文神武应道皇帝式副人神感惧交集宜广恩於善贷俾协庆於惟新可大赦天下自天宝七载五月三十日末爽已前大辟罪已下罪无轻重已发觉未发觉已结正未结正系囚见徒当赦除之其左降官及流移配隶安置罚镇效力之数并稍与量移亡官失爵放归不齿及诸色被停与替非衰老疾病者宜令所司量加收叙人和年登休运斯属轻徭省赋惠政攸先将洽小康必弘厚贷其天下百姓来载租庸并宜放免及诸色勾徵等亦一切放免自古帝王建邦受命必敬先代以循旧章周备礼文既存三恪之位汉从损益唯立二王之後自兹已降。且复因循将广继绝之恩式弘复古之道宜於後魏子孙中简择谱属灼然相承者一人委所司勘责准阝公例定为三恪陵庙所奏典职惟崇事虽更於有司任岂循於常秩其宗正卿宜与太常卿同品其少卿及丞亦宜准此。又上古之君存诸号氏虽事先书契而道著皇王缅怀厥初宁忘咸秩其三皇已前帝王宜於京城共置一庙仍与三皇五帝庙相近以时致祭自古受命之主创业之君皆经济艰难戡定祸乱虽道谢於往古乃功施於生人用率典章亦从祀其历代帝王肇迹之处未有祠宇者宜令所繇郡县量置一庙以时享祭仍取当时将相德业可称者三人配祭仍并图昼立像如先有祠宇г享祭者亦宜准此式闾表墓追贤纪善事有劝於当时义无隔於异代其忠臣义士孝妇烈女史籍所载德行弥高者所在亦置一祠宇量事致祭古者乡有塾党有庠所以明尊卑之义正长幼之序风化之道义在於兹先置乡学务令敦劝如闻郡县之间不时训诱闾巷之内多亏礼节致使言词鄙亵少长相凌有黩清猷何成雅俗自今已後宜令郡县长官申明条式切加训道如有礼义兴行及纪纲不立者委采访使明为褒贬具状闻奏道教之设淳化之源必在弘阐以敦风俗顷列四经之科将冠九流之道虽及门求进颇有其人而睹奥穷微罕闻达者岂专精难就为劝奖未弘天下诸色人等有通道德经及南华等四经任於所在自举各委长官考试申送其崇玄馆生自今已後每至选日宜减於常例次为留放朕每以道元有属思竭精诚经教所在岂忘崇奉。且宗其道者师其人行其道者尊其礼晋琅琊王公府舍人杨真人获军长史许真人丹阳上计掾许真人皆道著妙门感通玄阙降高真之迹为上清之宗後汉张天师教达元和德宗太一正一之道幽赞生灵梁中散大夫贞白陶先生高尚尘表博达玄微综辑真经传授後学并令有司审定子孙将有封植以隆真嗣天师册为太师贞白册赠太保其洞宫山各置坛祠宇每处度道士五人并取近山三十户蠲免租税差科永供洒扫诸郡有自古得道仙之处虽先令醮祭循虑未周宜每处度道士二人其灵迹殊尤功应远大者度三人永修香火其茅山紫阳观取侧近二百户太平崇元二观各一百户并蠲免租税差科长充修葺洒扫应天下灵山仙迹并宜禁断樵采弋猎如闻山林学道之士每被搜括。且法之防邪本有所以至於宿宵妖讹亡命聚众诱陷愚人故令禁断郡县遂一迫逐使志道之士不得安居自今已後审系清洁更不得恐动以废修行其五岳四渎名山大川各令本郡长官致祭朕刻意真经处诚至道冀凭玄永锡黔黎每朝礼三清则宵衣忘寝或斋戒一室则蔬食精专不以勤躬为倦务以犭旬物为心况於宰杀尤加恻隐自今已後每月十斋日不得辄有宰杀。又闾阎之间例有私社皆杀生命以资宴集仁者之心有所不忍永宜禁断。且因亲设教式本於人伦自叶流根必逮於荣养内外文武职掌官有五品已上其父老见在无官者宜授各一官仍令致仕其祖母见在准母例处分京官五品已下正员如父母已没未有官者宜追赠所司勘会即与处分睦亲之义因心不忘前开府仪同三司窦顷以容纳微人颇亏宪典永怀舅氏追感渭阳宜申国恩再复荣秩可开府仪同三司仍放优不须朝会王泽无私岂殊於中外天瑞有庆频属於京辇宽大之典则以博覃施惠之恩特申曲被其京城父老宜各赐物十段七十已上仍版授本县令其妻版授县君六十已上版授本县丞天下侍老百岁已下版授下郡太守妇女版授郡君九十已上版授上郡司马妇人版授县君八十已上版授县令妇人版授乡君仍并即量赐酒面内外见任文武官九品已上宜各赐勋两转其京文武官见在京及致仕并陪位官诸方通表使及月番官等一品赐物一百疋二品三品八十疋四品五品五十疋六品七品三十疋八品九品二十段两京留守各八十疋其节度采访使并诸充官使未回者并同在京例赐物贵妃杨氏禀性柔和因心忠孝克慎闺蹈礼循诗加以勤志玄宗协诚举奉率励宫掖以迪关雎宜赐物三千疋嫔御等赐物有差其大真观虽已度人住持尚少宜更度道士七人太子亨宜更赐物二千疋庆王琮已下各赐物有差率土之内赐三日。
八载闰六月丁夕阝群臣上尊号帝御含元殿受册礼毕大赦天下制曰：自昔皇王受命必降於元符天人协心乃彰於大号朕缵承玄绪处奉睿图何尝不精意真宗专心庶政幸以方隅底定风雨时。若人和岁稔。且洽於时雍极瑞殊祥荐臻於昭应故得玉芝再产秘牒玄通至道降休先圣储祉顾惟菲德曷以克当是以祗荐崇名永扌易洪烈郡公百辟援义比事诚请不已固辞不获以今日敬膺典《礼》曰：开元天地大宝圣文神武应道皇帝徽章载茂寅畏增添宜因稽古之典式布惟新之泽可大赦天下自天宝八载闰六月五日末爽已前大辟罪已下罪无轻重已发觉未发觉已结正未结正系囚见徒常赦所不免者咸赦除之朕永惟风教渐冀还淳至於弘贷之名亦思复古其天下百姓丈夫户头者宜各赐爵一级征镇之役其来久矣。虽存素备谅在变通顷者用兵盖非获已今西戎摧殄北虏归降南蛮东夷咸来稽颡亦可谓四海无事万里廓清减戍息人思弘善贷其军镇兵非切要可均减者宜令本镇节度使与所司商量处置奏闻其百姓有频镇经戍者已後差点之次不在此限高年给复义存养老因时定式务广仁恩其天下百姓丈夫七十五以上妇人七十以上宜各给一人充侍仍自拣择至八十已上依常式处分唐虞省刑画冠不犯秦汉制法密网维烦理乱之源得失斯在朕常想淳古务崇敦朴刑期不滥政协无为岂惟守於升平庶有臻於大道顷者详诸条目已从推究至於结断尚虑深刻所贵从宽示其知禁宜令中书门下与刑部大理寺法官审更详定法律之间有所不便者具条目闻奏之礼以存序位质文之变盖取随时国家系本仙宗业承圣祖重熙累盛既锡无疆之休合享祭神思弘不易之典自今已後每遇并於太清宫圣祖前设位序正上以明陟配之礼钦。若玄宗下以尽处恭之诚无违至道比来每缘时废时享事虽於从宜理或亏於必备已後每缘其尝享无废。又奉先追远礼惟昭後崇福展敬义在因心自今已後献祖宣皇帝宣庄光皇帝光懿皇后忌日宜令京城一日设斋太祖景皇帝景烈皇后代祖元皇帝元贞皇后忌日京城三日行道玄宗妙本实备微言垂范传策将弘至化朕所以发求道之使远令搜访因听政之馀亲加寻绎既判讹谬爰至简编必阐扌易以敦风教今内出一切道经宜令崇玄馆即缮写分送诸道采访使令管内诸郡转写其官本便留采访郡一大观持诵圣人垂训盖先於道学者宗本必有其师文宣王与圣祖同时俱为教首虽考言比德理在难名而问礼叙经迹彰亲授思广在三之义用崇得一之尊宜於太微宫圣祖前更立文宣王遗像与四真人列侍左右。且道降真符天有成命藏之於密则取固名山彰之以类则发祥星洞况灵仙所集宜表殊真太白山可封为神应公所繇四时祭祀其金星洞改为嘉祥洞所管华阳县仍置一祠宇仙人台下置一观两京并十道於一大郡亦宜置一观并以真符玉芝为名每观度道士七人修持香火户部侍郎兼御史中丞王钅共以才授委以忠奉上顷命精求玄记克协神心宜旌乃诚俾正章绶特与三品其李浑等三人既亲传真诰因获元符当有甄明用旌福应宜令中书门下量其所能具状闻奏当别处分。又九州之镇实著礼经三代之典必崇望秩事既属於报功义有符於锡命其九州镇山除入诸岳外并宜封公仍各置祠宇先已有祠宇者量更增修储庆发祥当申昭报宜令所在长官各陈祭礼名山大川亦量事致祭天下侍老并量赐爵一级四品已上加一阶其京文武官在京及诸色陪位官通表使等赐帛有差率土之内赐三日十载正月甲午有事於南郊大赦天下制曰：皇天眷命必顺於五行哲后驭时实遵於三统考古之道何莫繇斯朕钦。若上玄嗣守丕业察衡以齐政念稼穑以劝人日慎一日四十载於兹矣。何尝不夙夜祗畏忧劳在怀思致黎元臻夫至理幸以刑清俗阜天成地平万方底宁群物咸遂虽惭大化。且谓小康此皆至道储祉宗社敷岂予菲薄而克致焉。然则上稽历象傍采舆议爰以土位承汉火行是凭大易之辞用绍前王之烈祯祥累应正闰攸分不改旧章惟新景运属献岁初吉乘时布和是用展祀崇礼竭诚昭报庶协发生之序载覃雷雨之泽可大赦天下自天宝十载正月十一日末爽已前大辟罪已下罪无轻重已发觉未发觉已结正未结正系囚见徒常赦所不免者咸赦除之其左降官及流移配隶安置罚镇效力之类并稍量移近处其官已覆资至叙用之日不须为累其流人配隶并一家往者所犯人情非切害身已亡殁其家口放还流人及左降官考满载满丁忧服满者亦准例稍与量移其亡官失爵放还不齿其诸色放停解考免与替人等非犯赃者宜令所司勘责量加收叙其衰老疾病者仍与致仕官天下百姓今载地租并诸色勾徵欠负等色在百姓腹内未纳者并一切放免。且京兆府及三辅三郡百役殷繁自今已後应差防丁屯丁宜令所繇支出别郡礼者所以训导人俗昭事明祗所宜增修以会其本况国之大典在於精必资备礼以彰遵奉自今已後设祭南郊荐献太清荐享太庙其太尉行事前一日於致斋所具羽仪卤簿公服引入朕亲授祝版乃赴清斋用展诚敬夫孝子奉亲极敬惟爱殁有思戚霜露之感愈深祭以严恭尝之敬如在。且庙者貌也。取像存焉是礼繇於情因心则感太庙宜置内官以备严奉仍於庙外别造一院安置庶申罔极之思无忘事生之礼岳渎山川蕴灵毓粹雨之泽利及生人春秋之义存乎！祀典况正其运序式遵咸秩其五岳四渎及诸镇山宜令专使分往置祭其名山大川及诸灵迹并自古帝王及得道仙忠臣义士孝妇烈女有祠庙者各令郡县长官逐便致祭其有陵墓屋宇颓毁者量事修葺合应禁樵采宜申明四海攸广百川朝宗德乃灵长道惟善利永言泽润义在封崇其四海宜并封王仍差使备礼册祭每顺时行令奉道施法天心不违灵鉴不远。且去载长至庚子御辰今兹建元辛卯应历立春乃标於岁首上已更协於清明此气序和调乾坤交泰既正东方之位咸归启运之祥则政贵弘通上符天意况法以辅德刑以闭邪岂在烦苛必资简易朕永怀至理思至还淳每怀哀矜之心屡申宽大之诏实欲人皆知禁化洽无为顷者已令法官每刊刑典夫共理亲人在於郡守县令今二千石朝廷精择得其人县令委之选司虑未尽善孰。若连职同官见有踪迹宜令天下太守各举堪任县令一人善恶赏罚必及所举所司仍明作条例每搜罗贤俊旌贲丘园犹虑遁迹藏名安卑守位瞻言及此寤寐思焉其诸色人中有怀才抱器未经荐举者委在长官审访具名录奏礼之王制垂范作程亦既观德训人孝敬故天子七庙诸侯五庙大夫三庙士一庙孝享奉先亦各有辨今三品已上乃许立庙永言广敬载感於怀其京官上员四品清望官及四品五品清官并许立私庙京官五品已上正员清资官阶相当并五品已上正员外清官父母先亡殁无官号者并与追赠。又父有封爵合传授子孙或缘申请迟违准式遂停承袭如有此色自开元以来宜令所司审加勘责灼然合袭者特宜许袭天下侍老百岁已上赐绵帛五段粟五石八十已上绵帛三段粟三石丈夫七十五已上妇人七十已上绵帛二段粟两石大清宫道士各赐物三十段陪位道士共赐五百段亚献太子赐物二千疋终献荣王琬赐物一千段文武百官及有职掌各赐帛有差率土之内赐三日。
十三载二月甲戌御兴庆殿受册尊号为开元天地大宝圣文神武证道孝德皇帝礼毕御勤政楼大赦天下制曰：王者事天明事地察修身慎行孝德彰矣。故风化天下和睦兴焉致敬宗庙祖考来格是则礼莫大於严享孝莫大於扬名有以通於神明有以广於四海朕承真之道缵圣之业钦。若先训惟怀永图宝俭宝慈无为而理自南自北有截来威五教聿兴家服仁孝四灵咸盛物应纯诚百郡公卿万方夷夏佥奉玄贶徵长发於真源屡荐鸿名愿昭彰於至德封章守阙於再於三加以圣祖锡符玄中启迪天心垂裕荣光降临敢不丕承固执冲让乃展因心之义以弘推尊之典处上册礼斋肃思诚入室ㄊ然敢忘於目出户而听，庶几有闻扌易美谥於无疆展永怀於罔极。且敬从拜後礼既尊先式副群心以允成义以今日敬膺典册曰：开元天地大宝圣文神武证道孝德皇帝大号载崇祗。若增惧宜因布和之序式弘在宥之泽可大赦天下自天宝十三载二月九日末爽已前大辟罪已下罪无轻重已发觉未发觉已结正未结正系囚见徒常赦所不免者咸赦除之官人犯入已赃不可更令却上後不须为累其左降官并稍量移近处反逆缘坐流配之色宜与量移其王钅共李林甫柴崇跃阿布思等并寄任非轻苞藏特甚原情议法深所难容况日月未淹罪坐尤重即从宽宥何以惩肃应缘亲累流配者并不在该及之限左降官承前遭忧皆不得离任孝行之道所未弘通情理之间深可哀恤如有此类宜并放归仍申省计至服满之日准法处分自今已後编入尝式其中有非反逆缘坐及情理切害有父母年老不任相随无昆弟养者许停官归侍及有身已衰老久罹谴责愿停官者委本道采访使简择具名牒中书门下然後放还鳏寡独之绝者量加赈给三载黜陟百王令典殿最之迹廉问攸归欲更别遣使臣虑有烦扰今载宜委本道采访使具官人善恶奏闻以申劝阻自临御以来四十馀年或朴延想寤寐求贤林薮无遗旌招不绝犹虑升平已久策业增多至於徵求或遗僻陋其博通坟典洞晓玄经清白著闻词藻宏丽军谋出众武艺绝人者任於所在自举仍委郡县长官精加铨择必取才实相副者奏闻朕尊荣先谥霜露增感於以孝思无忘锡类其内外见任官阶俱是三品已上父未有五品官及无官已亡殁者宜各赠五品官及母无邑号者亦与追赠其见任四品五品清官官阶俱是五品已上者亡父母先无官号亦准此追赠。且厚其风俗五教之旨聿兴贲於丘园十翼之风斯在其士庶间众推孝弟异代义居高尚确然隐遁岩穴者委采访使博访闻荐其孝义之人已经旌表雍睦无易纯至有终著美乡闾深可嘉尚各赐勋两转以彰德行天下侍老百岁已上版授本郡太守妇人版授郡夫人各赐绵帛五段粟三石八十已上版授本县令妇人版授县君各赐绵帛两段粟两石大清宫阙圣祖仙居频降休徵屡贻启迪不有优异岂表殊常其本宫道士宜各赐物三十段道门威仪王虚真赐物五十段陪位大德各赐物二十段因心推崇增山美谥惟官统职必在正名今以大常尊事宗庙安可别署为名礼不逼尊情期达敬五陵署改为台其献陵台等五令及丞并升一阶以彰崇奉五岳四渎及名山大川并灵迹之处先贤祠庙各委郡县长官致祭其有陵墓祠宇颓坏者量情修葺亚献皇太子亨赐一千段终献荣王琬赐物五百段其馀各赐阶爵有差其郡守县令职在亲人必务公勤以康黎庶凡所推择皆竭乃诚宠锡之间须甄异等普恩之外太守等并赐爵一级县令赐勋两转庶期勉励以表朕心其京文武官一品赐物一百疋二品八十疋三品七十疋四品五品五十疋六品七品各三十疋八品九品各二十疋北京留守节度采访使并京官准敕出使未回者所赐物并同见在例左相陈希烈纯粹之道载穆朝廷大儒之风式瞻师表。且协和时令翊赞升平柔嘉其德克壮元老与一子五品官赐物五百疋摄太尉奠瓒上册书宝册读册右相杨国忠当朝正色百僚纲纪廉节遗身三阶柱石况发挥孝理润色鸿猷金玉王廷典礼增缉不有殊等何用为劝宜与一子三品官仍与一子五品官更赐物五百段左仆射安禄山以真一之心扌文武之任出清北路入赞南宫既押登歌。又挥宝册与一子官更赐物四百疋摄太尉张均太清宫祠及修仪注等使普恩之外。又赐物一百疋武德功臣及贞观初宰辅等缅想忠义感会风用集大勋肇兴王业其有子孙零落冠冕陵夷无任官宦者宜令所司勘责依资与一人京官唐元勋臣绩参缔构录劳念旧每於怀普恩之外宜放一子出身如已出身所司依资与一官率土之内赐三日。
十四载八月辛卯是月天长节上御勤政楼宴群臣下制曰：朕临驭万邦迨今四纪曷尝不处诚至道锐心庶政昊穹孚俗致升平仁寿之域渐登太和之风斯在比岁小有僭亢颇非丰稔遂使开仓赈乏空圄恤刑兼蠲徭省赋故得家给人足顷者农功正兴而г泽频阻言念黎献匪遑底宁是用发於精诚庶乎！昭鉴至诚上达膏雨应期俾夏苗如秋获不日周览原野宛同茨梁岂惟有慰朕怀实亦克符人庆此皆上玄垂贶宗社降灵岂曰：朕躬所能通感属天长令节盛德在金爰因欢庆之辰用申雷雨之泽其天下见禁囚徒有犯十恶及谋杀伪造头首罪至死者特宜免死配流岭南远恶处自馀一切释放故圣人积不涸之泉王者用无穷之府支计苟足多赋何为天下百姓今载租庸并宜放半所运粮储本资国用大仓今既馀羡江淮转输艰劳务在从宜何必旧数其来载水运入京宜并停如闻天下诸郡逃户有田宅产业妄被人破除并缘欠负租庸亲邻货卖及其归复无所依投永言此流须加安辑应复业者宜并给还纵已代出租庸不在徵陪之限书云：咸秩群望《诗》曰：怀柔百神永惟明徵岂忘昭报今秋稼穑颇胜常年实赖灵祗福臻稔岁其五岳四渎所在山川及得道升仙灵迹之处宜委郡县长官至秋後各令醮祭务崇严洁式展诚享无广屠宰以备牲牢其天下侍老宜各量赐米麦。又亲人之要令长为重比虽精选未尽徵求卓鲁之才或遗蒲密之化安寄宜令京官五品已上正员文官三品已上正员武官及郎中御史各举堪任县令一人具名申省委有司试择奏授其有善恶赏罚与举主并同僚作期限一时令集王制下士视上农周政庶士陪禄。若衣食既足则廉耻乃知至於资用靡充或贪求不已败名冒法实此之繇辇毂之下尤难取给其在两京文武九品已上正员既亲於职务可谓勤心自今已後每月给俸食杂用防ト庶仆等宜十分为率加二分其同正员官加一分仍永为常式其南衙九品已上并京兆府畿令等宜共赐物二万疋左右龙武军各赐一千疋其唐元功臣念言勋旧宜异常伦两军各赐物二千疋馀各有差庶生成之泽自叶而流根庆赏之恩繇衷以畅物宜宣示遐迩知朕意焉。
十五载八月庚辰玄宗至蜀郡癸未大赦天下制曰：朕以薄德嗣守神器何尝不乾乾惕励勤念苍生至於水旱或愆则祷祠请罪边鄙微扰则斋戒思过聿来四纪人亦小康盖祖宗之灵卿大夫之助也。是以推心将相不疑於物而奸臣凶党负信背恩创剥我黎元暴乱我函夏皆朕不明之过岂复尤人哉！杨国忠厚敛害时已肆诸原野安禄山乱常构祸尚逋其斧钺朕用巡巴蜀训励师徒命元子北略朔方诸王分守重镇合其兵势以定中原将荡涤烦苛大革前弊思与亿兆约法惟新上以奉宗庙神下以宁华夷动植可大赦天下其天宝十五载八月一日末爽已前大辟罪已下常赦所不免者咸赦除之自兵兴已来有破家者一切与雪流人一切放还左降官各还旧资内外文武官节级赐阶爵安禄山胁从官有能改过自新背逆归顺并原其罪优与官赏。
●卷八十七
○帝王部　赦宥第六
唐肃宗至德元年七月甲子即位於灵武御南门下诏曰：朕闻圣人畏天命者奉天时知皇灵眷命不敢违而去之知历数有归不获已而当之在昔帝王靡不繇斯而有天下者也。乃者羯胡乱常京阙失守天未悔祸群凶尚扇圣皇久厌天位思傅眇身军兴之初已有成命予恐不德罔敢祗承今群公卿士佥曰：孝莫大於继德功莫大於中兴朕所以理兵朔方将殄寇逆务以大者本其孝乎！须安兆庶之心敬顺群臣之请乃以七月癸丑朔十二日甲子即皇帝位於灵州崇徽号上尊圣皇曰：上皇天帝所司择日昭告於上帝朕以薄德谬当重任既展承天之礼宜覃率土之泽可大赦天下改元曰：至德大辟罪己下常赦所不免者咸赦除之其逆贼李林甫王钅共杨国忠近亲合累者不在免限百姓官吏能率亲属去逆归顺者有官加其优奖斩得逆贼父子不问首从当锡茅土别有褒崇其直言极谏才堪牧宰文词博达武艺绝伦孝悌力田沉沦草泽委所在长官闻荐诣阙自陈者亦听东宫官属既会昌期合承宠命量加改转诸色勾徵逋租悬调及官钱在百姓腹内并宜免放灵州改为灵武郡大都督府上县为望中县为上官寮等一切便授天下耆寿各赐物五段侍老版授太守县令有差各赐物五段诸道百姓委本道采访使差郡县存问四方将士各赐马一匹六品已下赐物十段天下寺观度七人太守并限三考然後转御史取曾任郡县理人官者後可荐用所有弹奏一依贞观故事官吏枉法犯赃终身勿齿自古圣帝明王忠臣烈士五岳四渎名山大川并令所在致祭孝子顺孙义夫节妇旌表门闾内外文武官九品已下各赐两阶赐勋两转三品已上赐爵一级。
二年十二月戊午御丹凤楼门下诏曰：轩辕有版泉之战尧帝有丹水之师汤有葛伯不祀周有猃狁孔炽古之王者奉。若天命违道不敢不正干纪不得不诛日者逆胡猖狂敢行称乱朕嗣守鸿业钦承睿图枕戈尝胆抚剑泣血罔不夙夜。若涉春冰赖天地疾威社稷凭怒上皇丕烈万国永怀因时致讨为人请命繇是义夫奋发回纥籍兵邦圻关辅之士陇河湟之众沙朔羌戍之骑微卢蛮貊之人万里超四方雾合既张我伐咸乃一心蠢兹蜂虿之馀尚负螳螂之力自京南合战雒北追奔百万摧锋一戍而定昔夏以有穷之乱克之者四十年汉以新莽之乱复之者六千日今环周未载氛廓清风振海而波荡雷破山而石裂区宇重辟日月增辉此皆三灵叶赞累圣垂祉岂予小子能集大勋顷以先扫宫室奉迎銮驾紫宸初正黄屋未归耆老之望则深庭闱之恋犹积所以自天之泽必奉於承颜作解之恩尚稽於候命今六龙届止万姓昭苏义本奉亲庆深家国不失旧物与俗惟新宜弘肆眚之典共喜以康之福可大赦天下常赦所不免者咸赦除之其逆人能自投降率众款附反逆杀人并获逆人其以所部郡县军城降者并加超赏应与安禄山同谋反支党及李林甫王钅共杨国忠等一房并不在免限武德开元及蜀郡灵武元从功臣有亡殁死王事者并加优赠各与子孙一人官乘舆幸蜀天步多难人心。且摇臣节斯见太子太师豳国公韦见素开府仪同三司内侍监齐国公高力士开府仪同三司右龙武大将军颍川郡陈元礼开府仪同三司右龙武大将军田长文开府仪同三司右龙武大将军张崇俊右龙武大将军杜休祥等勇不顾死危能致命或竭诚羽翼仰北辰而环拱或叶契心膂聚东井以全归畴兹锡社之封以永誓河之义见素加开府仪同三司实封三百户力士加实封三百户元礼进封蔡国公实封三百户长文进封雁门郡公崇俊进封南阳郡公休祥进封冯翊郡公各实封二百户朕躬行天罚誓兵朔野幸以一旅之众遂成九有之师言念经纶岂忘缔构银青光禄大夫尚书右仆射裴冕识宇冲深体局贞固输忠佐命肇启兴王开府仪同三司封冀国公食实封三百户光禄大夫殿中监同正员判行军李辅国志除军恶忠诚济危加开府仪同三司殿中监依前判行军事封成国公实封五百户银青光禄大夫宗正卿兼工部侍郎李尊义切维城勋参定国加特进封郑国公封二百户开府仪同三司兼鸿胪卿同正员中军都知兵马使副大使管崇嗣能训戎律以佐兵权进封钜鹿郡公实封二百户中军都虞候特进鸿胪卿同正员李鼎加开府仪同三司进封保定公加麾将军右武卫大将军在羽林军宿卫内供养王竞加特进太原县侯仍各实封一百户自寇贼奸宄王师未振瞻言京国尚聚犬羊广平王ㄈ循学好古令德孝恭志存邦家誓雪雠耻爰鞠其旅元戎启行可封为楚王实封二千户银青光禄大夫尚书左仆射兼武部尚书同中书门下平章事兼灵武大都府长史单于安北副都获持节充朔方节度使六城水运朔方管内采访处置使子仪才光三杰功格十臣克焯皇威载昌大业加司徒兼尚书左仆射进封代国公食实封二千户平章事已下并如故开府仪同三司兼鸿胪卿同正朔方左厢兵马事同节度副使姑臧县伯仆固怀恩进封丰国公兼实封二百户开府仪同三司兼右卫金吾大将军同正仍充四镇伊西北庭行军兵马使李嗣业履险亡躯破敌定难兼卫尉卿同正封虢国公食实封二千户银青光禄大夫守司徒兼户部尚书同中书门下平章事御史大夫鸿胪卿太原尹北京留守河东节度副大使苏国公光弼全德挺生英才间出干城御侮坐甲安边可司空兼六部尚书同中书门下平章事进封魏国公食实封八百户开府仪同三司御史大夫兼工部尚书特节充招讨西京并定武威武兴平等军兼关内节度河西陇右伊西四郡行营兵马使王思礼养锐先鸣蓄奇後殿可开府仪同三司行工部尚书兼御史大夫封霍国公实封六百户光禄大夫太常侍卿同正兼御史大夫淮南西道节度采访使颍川太守来可开府仪同三司兼御史大夫封颍国公馀如故特进太仆卿南阳太守兼御史大夫权知襄阳事金乡县公鲁蕴是韬略副兹临制可开府仪同三司兼御史大夫封祁国公仍各食实封二百户兼京兆尹持节充京畿在采访计会招讨宣慰处置事崔光远毁家成国致命前茅可特进行礼部尚书封邺国公食实封三百户开府仪同三司李光进慎固封守克献殊勋封范阳郡公食实封三百户贤非后不享后非贤罔社稷之固必在良臣左相苗晋卿忠不忘君才惟济世弼成大业保王家可特进行侍中封韩国公食实封五百户宪部尚书同中书门下平章事李麟蕴德成务含贞轨物发挥帝业润色皇猷可金紫光禄大夫刑部尚书同中书门下三品封褒国公银青光禄大夫中书侍郎同中书门下平章事崔圆允庶绩康济多难一匡天下大庇生人可特进行中书令封赵国公食实封五百户朝散大夫守中书侍郎同中书门下平章事河南节度采访赐紫金鱼袋张镐谋猷惟允纲纪立程总兹戎律懿是谋府封南阳县公馀并如故银青光禄大夫太子少师房尝以经术辅道朕躬加金紫光禄大夫少保嗣虢王巨顷以宗枝居守经邑加光禄大夫御史大夫越国公亘总兼元戎克宁全蜀可金紫光禄大夫户部尚书银青光禄大夫守吏部尚书郇国公韦陟持衡流品式序百工可金紫光禄大夫吏部尚书银青光禄大夫守礼部尚书李岘馈运周给开物成务可光禄大夫行御史大夫兼京兆尹封梁国公大中大夫吏部侍郎赐金紫鱼袋苏震供亿蒸徒临事益办可银青光禄大夫行吏部侍郎其赴蜀郡灵武元从官及在路扈从官三品已上与一子官四品以下与一子出身六品已上量与进改功臣将士勋业高者别有处分应见任五品已上当别与一品阶其阵亡人令所在郡县收骸骨瘗埋具酒食致祭各与追赠其家给复二载诸郡县民或隔绝贼境则困於幽残或犒宴官军则弊於赋敛其来载租庸三分放一其天下百姓应诸色人勾徵及欠负官物一切放免宜令中书门下简使即分道宣慰所至郡县审问百姓间利害有须革处置者一一闻奏其园苑内有闲厩使总监各据所管地界耕种所牧草粟以备国马其宫女及狗┊鸡鹰鹞之类宜即停减屋宇车舆衣服器用并宜准式珠玉宝钿平脱金泥织成刺绣之类一切禁断学官即宜精选务令讲习简择郎官有堪任太守县令者委京清资五品已上及郎官御史闻荐其郡县官有灼然清白理行尤异百姓中孝悌力田不求闻达者委采访使闻奏其有文经邦国学究天人博於经史工於词赋善於著述精於法理军谋制胜武艺绝伦并任於所在自举委郡守铨择奏闻不限人数其律令格式未折中者委中书门下简择通明识事官两三人并法官两三人删定近日所改百官额及郡名官名一切依故事顷以上皇在蜀朕以居岐蜀郡宜改为南京凤翔宜改为西京西京为中京蜀郡改为成都府凤翔府尹以下官寮并依三京名号吴山为吴岳其祠享官属并准五岳故事天柱山老君庙改为启圣宫五品已上清资官及三品已上官上郡太守父见在无官及官卑并与五品官父母先亡殁者赠一人官祖母亡殁亦赐邑号忠臣事君有死无二烈士犭旬义虽灭犹存其李忄登卢奕颜杲卿袁履谦许远张巡张介然蒋清庞坚等即与追赠访其子孙厚其官爵家口深加优赏其内外文武官有枉遭逆贼杀害及身赴朝廷并逃难山谷其父子兄弟伯叔等为贼捕捉损害及谋反城人言语泄漏因遭杀戮并勘责闻奏当以追赠天下侍老八十已上版授有差并赠绯鱼袋大原久遭逼围给复三载上党三度被攻给复五载其南阳颍川灵昌睢阳雍丘等郡县坚壁多时力穷方下绝食尚守情亦可务各给复三年其好奉仙两县进退御寇徵求复多各给复三载蜀郡上皇亲幸万乘久居明年租赋宜依常式起後载给复三载良姊张氏既望气知归亦当熊见节可册为淑妃进封南阳王为赵王新城王仅为彭王颍川王亻为兖王第九男亻为襄王第十男亻召封兴王第十一男傀封祝王第十二男侗封定王淑妃以下所司择日即行册命虽知人之明惭於则哲而收亲之仪盖所随时持盈尊师仪王已下各赐五百疋诸长公主各与一子官嗣王及郡县主各与一子六品官皇五等已下及九庙子孙及亲等人见在者并与转改内外文武官三品已下各加一阶应叙三品五品量加减两考蜀郡凤翔扈从从官九品已上赐勋两转溥天下赐五日。
乾元元年二月丁未御明凤门大赦诏曰：古者父有天下传归於子子有天下尊归於父有国所以继统立身莫。若扬亲其义远矣。我太上至道圣皇天帝惟皇降衷敷於上允文允武乃圣乃神道合乎！乾坤德明於日月粤。若增崇九庙巡谒五陵天子之孝也。严二郊升中东岳圣人之表也。制礼作乐阐学明刑帝王之业也。戡定多难怀柔百蛮霸王之功也，於是乎！为而不宰成而勿居神超象外之光心契合莫之境释负於小子俾承於丕构讨伐叛逆绥怀四方岂朕所能皆圣皇之训也。顷者亲授宝符载锡美称顾朕不德以克负荷君父之命。若登於天祖宗之绪恐坠於地一昨与群臣百寮庶尹众士图惟帝载钦。若圣誉自古已来百工垂范文明哲孝友宽仁，岂有如我开元之盛也。乃稽大典上徽号曰：太上至道圣皇天帝累日诚请不蒙许纳至於数四今兹俯从允膺天休克副人望朕上迫严旨曲被殊私迎春之初承奉嘉命圣皇所赐曰：光天文武大圣孝感皇帝名以制义亦为实宾卑不逾尊是昭物则恭惟圣造何敢当仁顷以鸿业载昌有亏公议伏以大圣二字深僭皇猷让非饰词言必形泣承顺颜色而宸卷不回祗膺宠光乃夕惕增厉今惟新景命礼洽於尊亲诞受徽章敬在於顺上发生万物行庆其时孚佑兆人缓刑斯在宜弘霈泽以布阳和可大赦天下改至德三年为乾元元年起二月五日已前大辟罪无轻重常赦所不免者咸赦除之其两京文武官应三司先推勘者本罪中递减等处分其合放者三司具条件奏闻自开元已来将相大臣非反逆及犯名教枉法赃罪者流死许其家人以礼收葬其陷在贼境为其杀戮未经追赠公主并郡王嗣王郡主县主及皇五等已上亲被逆贼杀害者各与子孙一人官使其瘗藏亡失骸骨者各招魂葬身死者三品已上各与追赠仍各与一子官五品已上一子出身六品已下量事追赠其元从圣皇天帝至成都府文武官五品已上宜与一子官六品已下超资进改圣皇至成都府後到官及宁州灵州首末扈从三品已上与一子官五品已上放一子出身情愿回授周亲及亲近亦听六品已下量与改转凤翔府以归顺前者普恩外加一阶车驾出城後任官潜藏不仕逆贼即与处分唐隆功臣普恩外赐爵一级身亡殁者子孙一人加一阶其诸道节度下将士三品已上与一子官五品已上放一子出身六品已下量与改转勋业高者各委本使闻奏诸道留後将士普恩外赐恩三转自开元已来宰辅之家不为逆贼所污者与子孙一人官贼陷两京文武常参官及诸州刺史绝ㄕ仰药不事叛人为众所知者量加优赠有脱身贼庭妻子被屠戮者委所司勘会闻奏其天下孝义门各与一子官为采访使具名闻奏量文武处分其左降官非反逆缘坐及犯恶逆名教枉法盗赃如有亲年八十已上及疾患在床枕者不堪扶持更无兄弟许其停官终养其流人亦准此自今已後应有以医术入仕者同明法例处分天下百姓今年租庸并放其百司府县诸色杂供各宜减半其杂徭役非要切者一切并停其天下州县有遭逆贼攻击坚守不下竟以获全其官人百姓中有识效灼然为众所知者宜令本道使案验奏闻据状迹酬其官赏身亡殁者重加褒赠有父母存者仍与一官及邑号无父母者与妻子仍令州县以官物赈恤并量造舍宇使得安存其州因城陷被贼杀戮残毁者委本道使勘责取实各量免其二年租赋自逆贼以来有匹夫匹妇节义可称者并旌表其闾墓其流亡户复业者委本道使与刺史勾当赈给并与种子犁牛仍免三年租赋内外文武官三品已上各赐爵一级四品已下及四方通表使各加一阶五品已下有父殁者各赐勋两转其刺史上佐录事参军县令委中书门下速於诸色人中精加访择补拟判司丞已下宜令所繇先於两京潜藏不仕逆贼及固疾病官中简择资考深才堪者铨注续发遣皇五等已上亲及九庙子孙有才学政理委宗正寺拣择闻荐其有任伪官及掌兵马军将能即来各还本官仍别优赏其左降官诸色流移配隶安置罚镇效力之类亡官失爵解退放归田里及安禄山反党缘坐不在免限李林甫王钅共杨国忠等一房去年十二月十五日制後所犯并准前制处分。
四月甲寅亲行享庙之礼乙夕卩御丹凤门大赦天下诏曰：朕闻皇天有命皇王受之命之为君孝理为本莫不钦崇前烈聿修享之仪对越上玄式陈郊之敬美其盛德商颂有奏鼓之音告厥成功夏书有锡之庆国之大事实在於斯间者孽胡乱常暴殄天物致图书礼乐或阻於干戈宗庙神祗有亏於享祀朕诞受明命恭行天罚群妖克殄讨鲸鲵以示威王室既宁奉銮舆而载复太上圣皇天帝功格天地道迈胥庭思凝神於姑射将释负於宸俾予小子缵承大统夙夜祗惧俯尽臣子之心亲亲尊尊庶极於此是用追崇先后建立中宫永言孝思感徽音於父母俾行妇道想降于虞嫔情理，於是获申人伦以之攸叙然後执瓒清庙歌五圣之重光燔柴圜丘睹百神之受职复修祭礼再备乐章尊祖配天不失旧物今大礼斯举玄符允答行庆施惠尚属於阳和出系挺囚必当於时令思与天下更布惟新宜覃肆眚之恩以洽雍熙之化可大赦天下除反逆之党缘坐谋杀十恶去刂盗临监主掌自馀一切原免其馀逆贼元谋及胁从今但归投并原其罪仍与官赏其成都府元从圣皇功臣及灵武原从功臣并收两京将士京留守诸道节度采访使普恩外三品已上赐爵一级四品已上加一阶行人赐勋三转自寇贼以来官吏百姓中有劳未经酬赏者委所在官长具状奏闻当与甄录天下百姓除正租庸外一切不得别有使役如缘军务所要自令和市兵士有弱羸老并拣择放其长安万年两县各借钱一万贯每月收利以充和雇敕其别索物及供诸司并蕃客等左藏虽给价值奏请每引时月宜先给两县各五十贯贮於两市差官专知旋还价值其州府县门夫勋官并於旧额数减一半其庸丁残疾人等不须更差其州县官上什物并以公廨及官人料钱依时价和雇造买不得分配典正其年支口味宜减一半诸使应进鹰狗豹┊等一切并停应缘南郊百司张设有损百姓苗稼者委京兆尹随损多少陪酬所损钱物便即闻奏百姓中有能行仁义分济贫穷免填沟壑赖救恤者具名闻奏当宠以官职鳏寡独笃疾不能自存及阵亡人家并租免户州县随事优恤赈给百姓中有事亲不孝别籍异财点风俗亏败名教先决六十配隶碛西有官品者禁身奏闻京官九品以上许封事极言时政得失朕将亲览用伫嘉谋才有可观别当甄录草泽及卑位之间有不求闻达未经推荐者一艺已上恐遗俊令兵部吏部作徵召条目奏闻录事参军职司纠举自今已後宜升判司一政以彰委任国子监学生明经法帖策口试各十并通四已上进士通三与及第乡贡明经准常式州县学生放归营农待贼平之後任役常式二王三恪各与一子官内外文武官三品已上赐爵一级四品已下加一阶。
十月甲辰上御宣政殿册成王为皇太子诏曰：守器为重择贤而立万国繇其永贞百王以之垂范盖以重社稷而奉粢盛也。朕缵承洪绪惟怀永图丕膺皇极既符域中之大茂建元储用崇天下之本皇太子ㄈ植性恭懿因心孝友文武之德克闻於日跻君亲之诚实原於天性往以时属艰阻义扶宗社故能外清玄内复皇图繇是肇启重华懋昭嘉绪今撰辰斯及册命攸行宜承继明之庆俾广氵存雷之泽可大赦天下顷者频兴大典累洽殊私率土之间屡经荡涤犹虑近有冒法或滞狴牢其天下见禁囚徒已下罪一切放内外文武官三品已上者赐爵一级四品已上各加一阶五品已上官子为父後者赐勋两转顷因国用不足颁赐未周今所铸新钱数盈於万其京官文武五品已上及常参官六军将士东京北留守及诸道节度将士等各赐有差其唐隆功臣成都元从及朕元从功臣等普恩之外更赐一爵四品已下更加两阶其在灵州及宁州至凤翔者仰所司类例更递加一等皇亲及诸色陪位人各赐勋两转其鸿胪蕃客赐绢一千疋天下义夫节妇孝子顺孙旌表门闾终身不仕京官五品已上各举忠正孝友文儒周慎堪任东宫官者务取实才不得虚荐今馀寇未殄有胁在贼中未归顺者一切不以为罪其有受贼节制能以兵降者酬其封爵。且为政之要求贤是急比令中外荐举多非实才所以询事考言登科盖寡犹虑穴之内尚有沉沦宜令所在州县更加搜择其怀才抱器隐遁丘园以礼徵送如，或不赴具以名闻凡与前诏科目相当一切委内外文武五品已上官有所知者不限人数任各荐闻如自举者亦听於所在投状有堪任用不限常资其行人家及羸老单贫鳏寡独已频有处分宜令州县长官倍加优恤应元册礼职掌要重者及撰册书舁宝官礼官等普恩之外赐勋两转其礼仪使特赐一阶副使普恩之外赐爵一级敕文有不该者所司类例奏闻。
二年二月壬戌帝遣侍中苗晋卿中书侍郎王分录大理寺御史台京兆府见禁囚徒已下罪皆免之三月丁亥诏曰：古之哲王临御区夏莫不好生慎罚以理人命故易称缓死书贵恤刑所以乐时布和奉天育物者也。朕恭守丕绪祗膺皇极顺时调气庶钦。若於玄枢旰食宵衣每忧勤於黄屋顷自献春之後膏液稍愆言念人时或稽政本虽离毕之应未获滂沱而滋萌之渐亦频г沐是用申兹渥泽助彼发生宜崇宽大之典俾达阳和之气其天下应合死罪特降从流流已下罪放免其事缘反逆造伪头首情状难容者所司详议闻奏其流移左降该恩合量移者宜令所司即类例处分朕为人父母义当亭育时有或愆於令物有不遂其生敢怀自逸之至实受在予之责但以凶徒尚阻戎旅多虞致使黎庶不堪徭役未息虽国家之事休戚当同而君父之诚宁忘愧恻况春农在候田事方兴百姓之间固须优恤天下州县应欠租庸课税传马粟贷粮种子籴粜变税及营田少作诸色勾徵纳未足者一切放免其正义等仓及诸色摊徵亦宜准此其至德二载十二月三十日已前和籴和市并负欠官物及诸色官钱欠利常平义仓欠负五色一切放免州县百姓顷属军兴户口之间不无流散宜令州县长官审加勘责。且立簿书据见在户徵课税其逃亡者别立文案设法招辑终年类例以为褒贬如勘责虚望所繇官长并节级科贬其所繇典正等先决六十仍罚效力其百姓先逃散即能还者并每季申省给复三年其逃户有田宅邸店堪充课税者宜令所繇即为租赁不得因兹妄有欺隐主到即却令分付比者不急之务寻已诏停如闻所司未全减省载求人瘼实切朕怀固当革弊息人励精为理自今已後内外不得辄别徵求妄为进奉诸色力役造作非军国灼然要急及诸色率税亦一切并停太常寺音声除礼用雅乐外并教坊音声人等并仰所司疏理使敦生业非祠祭大祀及宴蕃客更不得辄有追呼其内将作少监及诸供司丁匠等各仰长官逐要量留馀者并委御史台专加纠察如有违犯具录奏弹宣示中外令知朕意。
三年二月丙子诏曰：国之用刑兼在於慎恤王者布泽亦贵於乘时所以大易陈规必议於狱周官设教遵於中兴朕躬临宝位忧念黎元乾乾之心日慎一日况兵戎未息征役尤繁哀此下人无忘夕惕如闻州县之内多有累囚囹圄之间动淹时序每念纳隍之虑常怀解网之仁属阳春布和品汇咸达宜覃在宥之泽俾叶生成之化其天下见禁囚徒死罪降流流已下一切放免其十恶反逆及伪造头首强盗去刂杀官吏犯赃枉法等害政既甚在法难容不在此限其诸供司及作曹非切要外并宜减省京畿诸色和籴一切并停其天下百姓灼然单贫交不存者缘租庸先立限长行每乡量降十丁犹恐编户之中悬罄者众限数既少或未优矜其实不支济者宜令每乡量更矜放待资产稍成任依常式以天下未宁频申赦令公私庶务优恤盖多载覃宥过之恩庶及措刑之美宣示中外知朕意焉。
上元元年闰四月己卯御鸣凤门诏曰：自古哲王恭承景命莫不执象以御宇历时以建元必当上立乾符下立人极者也。朕承累圣之鸿业绍大中之宝位寇孽干纪王师尚劳乾乾之心岂忘鉴寐一物失所每轸纳隍之忧万邦未宁深怀驭朽之惧赖上玄垂福宗庙降灵百辟卿士同心戮力方冀干戈载戢区宇宁每励躬於帝图常取则於天道属天人叶纪景象垂文爰遵革故之典将契惟新之命义存更始庶有应於天心泽被无私宜载覃於率土可大赦天下改乾元三年为上元元年闰四月十九日昧爽已前大辟罪已下已发觉未发觉已结正未结正见禁囚徒罪无轻重常赦不免者咸赦除之其与逆贼元谋及胁从受驱使惧法来降并潜藏不出者已频处分但能归顺赦罪除元恶之外一无所问其史恩明心能改图束手来款亦当洗其瑕[C260]议以勋封内外文武官赐爵各有差其六军及飞龙闲厩加赐物其成都灵武元从扈从递加有差在外诸军各加录赏物阵亡将士优加褒赠行人家口所在赈给定祸乱者必先於武德拯生灵者谅在於师贞周武创业克宁区夏惟师尚父佐兴王况德有可师义当禁暴稽诸古昔爰崇典礼其太公望可追封为武成王有司依文宣王置庙仍委中书门下择古今名将配享并置亚圣及十哲等享祭之典一同文宣自古百王钦慎刑法盖以法者人之命刑者国之权苟或失其科条固难措其手足顷或奸臣擅命中兴不修造次便行哀敬何在自今已後其有犯极刑者宜令本司依旧三覆庶平反之际人谓不冤幽明之间理皆无滥。又书称群望咸集《诗》曰：祠事孔明，爰自遐代尤崇祭祀朕深惟古义必在至诚苟德之不修则神亦无据故知精诚有感黍稷非馨而况宋景发言固三徙而可验汉文深戒为千载之明徵事可遵行理当变革有司所立秘祝之法或移於岁或移於人君人之心宁所忍也。自今已後削去此法其中祀下祀并杂祭祀等一切并停其诸应合祭祀列於常典所用祭科一依古制务从减省以副朕心。又车服以庸有虞盛典威仪以等《周礼》旧章往属承平多历年所至於公卿列位中外在官多以奢僭为心流弊成俗宜令所司定王公以下车服产业各详古制及令式作节限闻奏自顷戎车未息残孽犹虞军史献功务陈首级。且四海之内孰非王人岂以苟从昏迷陷在夷戮一朝授首悬彼街朕志在好生悯其驱胁其诸军所获首级除元恶之外一切不得传送。又设官以礼本在安人递迁之政劳於利物今寰瀛之内兵革未清加以时，或不登物皆踊贵军储是急廪稍靡供冗官之流固甚劳弊其京司官等有材堪务者宜命中书门下即类例量资历出授外官王者设教择贤以理广徵穴用副薪宜令中外五品已上文武正员官各举贤良方正直言极谏一人武艺文才俱堪济理者亦任状举其或文乏词策武非骑射但权谋可以集事材力可以临戎方圆可收亦任通举并限制到一月内奏毕自古明王圣帝名山大川并委州县长吏择日致祭义夫节妇孝子顺孙旌表门闾终身勿事。
二年正月甲寅诏曰：乘时布泽有国之彝训议狱缓刑前王之茂典繇是洽其は卵殷汤弘解网之仁顺彼阳和汉后有录囚之诏育物施惠抑惟旧章朕缵服鸿业祗膺宝位何尝不日旰忘食中夜求衣虑一物之失所忧四方之未虽身居黄屋而志在苍生今缵孽为虞征输未息犹恐提戈释耒未有厚於人时棘理梧或虑盈於幽圄属三阳启候万物遂生宜覃在宥之泽庶叶维新之令其天下见禁徒囚死罪降流徒以下并释放京城宜令中书门下即分往府县御史台大理寺即自亲按问疏决讫具状闻奏诸府州各委所繇长官准此处分诸色流人及左降官等所繇类例并与量移仍委中书门下议覆奏取处分其先缘安禄山伪署三司有名应在流贬者原情议罪负国诚深朕以舍其殊死窜於荒徼固当与众共弃长为匪人然皆邦国旧臣尝挂缨冕使其终殁裔土永匿惭魂孰。若贷以殊私俾令效节亦准例处分兼委中书门下量轻重类例奏取处分比缘寇盗之内干戈胁从白刃临颈胡宁忍决所以陷於凶党苟免者多前从诏书频以该及其史思明将士及伪署官属等有束身归顺并率众来降官爵如初一无所问以城邑降者仍别加封爵馀凶党之流亦同此例天实临照朕无食言王者设教务农为首今土膏方起田事将兴敦本劝人惟政要宜令天下刺史繇令各於所部亲劝农桑百姓中有勤劳耕耘积其菽粟或赡於闾里或能益军储委所繇长吏具状奏闻当特与甄赏仍令有司第其高下量酬五品以下官员其百司及州县兴工力役不急之务一切并停诸军兵健应在行营有羸老疾病不任战阵者各委节度使速拣择放还路次州县量加济恤诸色步役各令所司减省放其营农。且寇孽未平军戎当备庶之内征赋犹繁朕所以亲帅公卿躬行节俭而诏书屡下蠲免盖多国计军储取给而已犹欲累加损益以惠黔黎宜委中书门下勾当令度支使与诸供司一切减省应可蠲免每司各条件闻奏当使施行。
九月壬寅诏曰：为人上者与众守邦自古哲王惧其满假聪明哲罔不在躬文武圣神乃以为号顾予菲薄运属经纶一旅成师复其旧物圣皇纳人寿域游意道源神器之重傅归於朕获守丕业。若履春冰敢忘谦冲日益招损欲垂范而自我亦去华而就实其乾元大圣光天文武孝感等尊崇之称何德以当之以钦。若昊天定时成岁春秋五始义在体元惟以纪年更无润色至於汉武饰以浮华非昔王之茂典岂永代而为则三代受命正朔皆殊宗周之王实得天统阳生元气之本律首黄锺之尊制度可行叶用斯在自今已後朕号称皇帝其年但号元年去上元之号其以今年十一月为天岁首便建丑建寅每月以所建为数承天陟后稽古临人必繇革故之源方合大中之道风行寓县泽被无涯钦承上帝之心申锡苍生之庆可大赦天下自二年九月二十一日末爽已前大辟罪无轻重已发觉未发觉已结正未结正见系囚徒常赦所不免者咸赦除之其十恶五逆及造伪头首官典犯赃法实难容刑故无小并不在免限其史朝义。若能翻然改图背逆归顺罪无所问加以勋封自乾元元年已前开元已来应反逆连累赦虑节度限所未该及者并宜释放有官者降资与官无官者依本色例收叙内外官三品已上赐爵一级四品五品各加一阶六品已下赐勋两转成都府及灵武元从普恩之外三品已下更赐爵一级四品更加一阶六品已下更赐勋一转眷及勤劳俾其卓叙每以田功在谨农事惟勤不有司存何成重诸州等各置司田参军一人专主农事每县各置田正二人於当县拣明田种者允务令劝课国之大事郊祀为先贵其至诚不美多品黍稷虽设犹或非馨牲牢空多未谓能享今以玄元孚佑至道为心将臻太和不欲多杀礼乐殊制孝敬同归圜丘方泽任依常享宗庙时祠但临时献熟用怀明德之馨庶合西邻之祭唐虞之代肇有九州王者所都文无异制其京兆府河南府太原府三京之号宜停其凤翔先为西京亦宜准此所设谏曹欲闻讽议允副从绳之望须成削之书其谏官令每月一上封事指陈时政得失。若不举职事当别有处分其诸州别驾可依旧却置每除京官五品已上正员清望官及郎官御史诸州刺史皆用推荐一两人以自代仍具录行能闻奏观其所举以行殿最文武官等赐物各有差自今已後有隐欺须勾剥者宜勾当年。若事连去年亦任通勾其隔年者不在勾限官典隐藏在腹内不在此限其氏姓虽得之久远者与俗讳及隐疾同声者宜改与本族望所出大姓自逐稳便名山大川明王圣帝所在庙祠各委州县官长处诚致祭天下侍老先版授者改与版授未版授者与版授鳏寡独不能存立者委刺史县令量加赈恤义夫节妇孝子顺孙旌表门闾终身勿事赦书有所未及者各令有司速勘会类例条件闻奏。
元年建卯月（臣钦。若曰：是去年号称月建事具帝王年号门）辛亥朔御鸣凤门诏曰：惟天为大事之在明惟圣能享承之在德朕於人上获守丕图思大道之行去鸿名之节文武徽号存而不称开统履端建元叶纪美皆有让言必可陈处告玄元致斋清庙恭行旧典展礼南郊百神允怀上帝临我升闻之际其亦可言昭事以诚膺多福高而不远复见其心乃候发生之时用行乡劝之道谷出日登大明於域中泰山起遍膏雨於天下君人临照德泽周洽布其宽大岂止於兹宜行肆眚之恩益广万邦之庆可大赦天下自元年建卯月一日昧爽已前大辟罪已下罪无轻重已发觉未发觉已结正未结正系囚见徒常赦所不免者咸赦除之其反逆造伪头首谋杀故杀并十恶死罪官吏及典正犯赃为蠹既深在法难容并不在赦限其史朝义已下胁从将士及受伪官等弃逆归顺因事立功封赏之外馀无所问其诸色流人及左降官等前後频有处分并与量移所繇稽迟动历年数宜令有司即申明前後制敕节文速勘责类例闻奏其中外行业夙著情状可矜久践朝班曾经任用者委在朝五品已上清望官及郎官御史於流贬人中素相谙委为众所推者各以名荐须当才实其内外文武官三品已上赐爵一级四品已上各加一阶成都府灵武元从功臣三品已上更赐爵一级四品已上更加一阶朕敬授人时慎徽月令庶无极否以获休徵自今以後每至四孟月迎气之日与百辟卿士举而行之建辰月应蕃广骑宜三分量留一分其馀即放归营农至建巳月任依常式诸州刺史县令及司田参军令设法劝课令其耕种不得失时贫不支济户仍方圆处置量事借贷务令存立岁终巡按量其功效便申赏罚诸道贡献除马畜供军之外其馀鹰鹞狗┊奇禽异兽并不得辄进五都之号其来自久宜以京兆府为上都河南府为东都凤翔府为西都江陵府为南都太原府为北都孝本天经礼崇国典横於四海漏及三泉其京资清正员文官五品已上武官三品已上并两省供奉官御史诸州刺史并诸道节度已下三品已上父母亡殁未经追赠者并量与追赠文武不坠道弘於人务在搜扬俾其展效其诸道人中有词学高深兼通政理军谋制胜明习韬钤者委所在刺史拣择荐京四品已上员文武官任各举一人孝子顺孙义夫节妇旌表门闾终身勿事。
建辰月壬午诏曰：元首之义以人为心外有凋伤内怀惨怛罪归於己情见乎！辞伯禹深泣辜之仁汉皇下哀痛之诏与理同道惟刑是恤朕志弘覆载运属艰难思措大刑俾登寿域风以解愠时当发生国有旧章已悬书於象魏恩成在宥宜释系於狴牢其天下见禁囚徒罪无轻重一切放免其官典犯赃情虽难恕特从宽典许以自新并宜纳赃放所犯罪左降官等即与量移近处诸色流人及效力罚镇人等并即放还其有亡官失爵亦与收叙比来兵革不息年未登百姓流离至於困弊战士暴露颇闻阙乏或先有结聚及有违军令但宜改过自效前事舍而不论艰虞以来多冒刑宪道存善贷屡有德音庶其最灵咸自改励宣示中外知朕意焉。
己未。又诏曰：左降收叙官及流人等今月三日已有处分。若准例更待本处文解必恐动经岁年恩不及时殊乖先意宜令所繇计会勘责五品已上及郎官御史俱贬中书门下六品已下委兵吏部各详犯状轻重量才改转其本犯非巨蠹曾经清班名行夙著者仰具名衔闻奏诸色流人等所司简勘明历牒所繇州县军镇等放还流贬人所在身亡者任其亲故收以归葬仍州县量给棺榇发遣。
宝应元年四月乙丑诏曰：上天降宝献自楚州神明告历数之符合璧定妖灾之气总集瑞命祗承鸿休因以体元叶乎！五纪其元年宜改为宝应元年建巳月改为四月其馀月并为常数仍旧以正月一日为岁首受兹福应伫以升平因日月之重光布雨之渥泽其天下见禁囚徒罪无轻重并已发觉未发觉已结正未结正四月十五日昧爽已前一切放免左降官宜即量移近处流人一切放回有司更不得辄有类例条件其楚州刺史并出宝县官及进宝官量与进改随进宝官典亻兼等各量与一子官宣示中外宜知朕意。
●卷八十八
○帝王部　赦宥第七
唐代宗以宝应元年四月己巳即位五月丁酉帝御丹凤楼门下大赦天下制曰：高宗嗣兴谅ウ成受终之礼康王承统翌日奉顾命之书况万事尚殷萧墙有[C260]苍生伫望社稷谋安教虽达於通丧礼有变於金革顺人听政亻黾亻免从权朕顷从銮舆率彼西夏佐成草昧俾掌戎车国步艰难睿图广运再清寓县崇复宗社禀承命以受律敢贪天以为功圣慈弘深册践明两奉承庭训敢有怠遑呜呼不吊昊天殃咎荐至皇祖之哀未释闵凶之罚奄锺攀号罔极。若无天地誓终丧纪企及前王百辟抑予俾恭遗训俯遂众望嗣膺丕烈钦兹大宝惧不胜任。若蹈春冰如集乔木日者先圣哀损朕在问安而阋墙构灾凌长成祸阃闱作孽阍寺滔天职为乱阶潜置巫蛊将以窃弄覆我邦家赖良弼翊戴爪牙同德天道助顺神理害盈昭此共工之心终贻管蔡之辱舍彼有罪咸伏其辜废於离宫实於城颍今天衢虽泰率土未康式协公卿之心仰遵易月之命奉时斯在先甲未孚宜允人神覃兹涣汗可大赦天下自宝应元年五月十九日昧爽已前大辟罪已下已发觉未发觉已结正未结正系囚见徒常赦所不免者罪无轻重咸赦除之自开元已来所有诸色犯累者并宜雪免左降官并诸色流人及罚镇效配军团人等一切即放还其中有见任刺史县令及正员者并依本任其四月十五日已後诸色流贬者与量移近处逆贼史朝义已下有能投降及率众归附者当超与封赏天下禁囚不得过五日所有推劾不得分外拷掠亦不得信友证便结罪名诸色文武官应在凌霄门内谒见者并飞龙射生等并宜以宝应功臣为名诸州刺史与一子官刺史县令入五品减两考内外文武官三品已上赐爵一级四品已下各加一阶诸州刺史父母在无官者与致仕官及母邑号已亡殁者追赠诸州防御使并停天下子为父後者各赐勋一转州县官自今已後宜令三考一替大官饔膳等特宜减省有涉奢侈一切宜停天下百姓逋租悬调贷粮种子诸色欠负官物一切放免开元乾元等钱并宜准一文用不须计以虚数益昌郡王邈进封郑王延庆郡王迥进封韩王故庶人皇后王氏故庶人太子瑛鄂王瑶光王琚宜并复封号棣王琰永王及应安禄山诖误人反状人等并宜昭雪建昌王追封为济王崇恩王追封为卫王灵昌王追封为郓王其有明於政理博综典坟文可经邦谋能制胜及孝悌力田诸州刺史并宜搜扬闻荐投匦者不须勘以停处姓名务招直言以副朕意。
十一月辛巳诏东都河北应受贼胁从署伪官并伪出身悉原其罪一切不问。
广德元年七月壬子御宣政殿下诏曰：惟高祖太宗敷大德於天下覆载之内湛恩茂育累圣同道用康兆人宝位重光深其德泽被服渐渍洽於生灵者百有五十年之间兵不作而刑将措矣。自寇虐横厉山东不开[C260]起渠魁毒流区宇三军七萃之士豪杰忠良之徒制在风波遭其驱劫繇是干戈不息征赋烦哀我人斯并罹灾患悯兹有犯无罪万方朕上载皇天下临黔首奉先圣之成命集一切之大勋元恶既诛群生思是欲镜清六合网决八庶齐大道之时克复太平之理至化犹郁兵严初解百辟卿士中外众臣并进昌言请上号徽曰：宝应元圣文武孝皇帝朕涉道日寡惭德良多恐沮乐推之心自增神器之重俯应典册敬受鸿名便欲谒报昊天展事郊庙。又以孟秋多稼垂及西成王畿之间人实劳止辍兹大礼式候玄冬切为逾年改元之制缵承洪业敢废旧章博采群公之义乃贞协用之纪其宝应二年改为广德元年爰属履端乃弘肆眚救兹汤火俾行而雨施涤其瑕秽将玉振而金声宜广更始之恩用明乡劝之福可大赦天下自广德元年七月十一日昧爽已前大辟罪无轻重已发觉未发觉已结正未结正系囚见徒常赦所不免者咸赦除之左降官即量移近处亡官失爵各与收叙诸色流人罚镇效力安置配隶等一切放还其安禄山史朝义亲族应在诸道一切原免并无所问天下所有诸色结聚羌浑党项等但能悔过自陈各归生业一切并舍其罪其中有头首能劝率并束手来归者并加官赏仍令本道防御使并本管刺史县令分明晓谕所有到者各具名录奏请百姓逋租悬调及一切欠负官物等自宝应元年十二月三十日已前并放免一户之中有三丁放一丁庸调地税依旧每亩税二升天下男子宜二十五成丁五十五入老应徵租税刺史县令据见在户徵科其逃亡死绝者不得虚摊邻保河北百姓复三年应是回纥行营经历处免今年租税内外文武三品已上赐爵一级四品已上加一阶仍各赐两转天下兵马元帅雍王智谋夙成忠孝纯至恭行讨伐亲统元戎抚外蕃以仁训群帅以义班师献捷勋茂武成宜兼尚书令加实封二千户回纥可汗册为颉咄登密施合俱缘英义建功毗伽可汗可敦册为娑墨光亲丽华毗伽可敦可汗及左右杀内外宰相已下共加实封二万户令御史大夫王翊持节就衙帐册礼左右杀胡禄都督等并封为王诸部督并封国公河北副元帅怀恩宜兼太保仍与一子二品官一子四品官并阶更加实封五百户河南副元帅光弼与一子三品官并阶更加实封三百户幽州节度使怀仙与一子三品并阶加实封二百户李抱玉郭英辛京侯希逸田神功孙志直白孝德令狐彰并各与一子五品官并阶加实封二百户李宝臣薛嵩田承嗣张献诚等各与一子五品官并阶仍加实封二百户鱼朝恩寄崇师律程元振勋高佐命各加实封二百户仍与一子五品官并阶仆固高彦崇浑日进李建义李光逸杨崇光李怀光张如岳白元光温如雅拓拔澄泌高晖卢钦友成惟良曹楚玉等各与一子五品官加实封一百户仍各赐铁券以名藏大庙画像於凌烟之阁并寇难已来将相勋业高者其名籍图画亦准此子仪与一子四品官并阶实加封二百户晋卿刘晏裴遵庆元载各与一子四品官并阶加实封一百户仪王及彭王已下男未官者并准旧例与官及封永穆并长乐已下长公主及郡县主嗣王郡王等各与一子官皇亲五等已上诸亲三等已上各与一子出身二王後各与一子官诸道节度观察使立功将士其父兄在无官者依子文武与官已殁者追赠阵亡将士袭父官爵河北河南有怀材抱器安身节素在丘园不仕为众所知委所在长官具名闻荐应授伪官等并已昭洗矜才宥过宜有甄收委所繇勘本官名衔资历闻奏量才处分文武正员常参官并诸州刺史父母无邑号官者宜与致仕官及邑号赠者更与改赠刺史县令自今以後改转刺史三年为限县令四年为限员外及摄试官一切不得务谏官每月上封事无所回避河南河北伪度僧尼道士女冠并与正度天下刑狱须大理正断刑部详覆不得中书门下即便处分诸色人中有孝弟力田经术通博文词雅丽政理优长本州各以名荐。
二年二月戊子御鸣凤门下诏大赦天下制曰：惟我高祖太宗之有邦罔不昭事於上帝严恭敬畏与神合符七圣在天眷命永固朕嗣守鸿业敢忘奉先尚质贵诚聿修盛典顷以四方多难责在朕躬六侯行师日不暇给东擒羯胡之首西御犬戎之患元元告病社稷阽危内定外攘不遑展礼虽高明未达而精意惟勤克通至诚以锡纯嘏蕃戎即叙弓矢载处奉泰坛鉴寐接神祗之顾永保宗社岁时结霜露之思近。又百辟在庭俨然而进奉请元子以居少阳册命乃行鬯匕攸主按风雨之清道乘星火之仲春朝於玄元格於艺祖躬执奠祗见南郊天何言哉！神所劳矣。敷兆人之戬广四达之聪明式重燔柴之经益申解网之惠可大赦天下自广德二年二月二十一日昧爽已前大辟罪无轻重已发觉未发觉已结正未结正系囚见徒常赦所不免者咸赦除之左降官即与量移近处亡官失爵放归不齿之类并官已复资未得本阶者各量与收叙诸色流人及量移人并罚镇效力配隶等一切放还自凶孽乱常王室多故干戈不息今已十年军国务繁关辅尤剧念兹疲耗久困徵科其京城诸司诸使应配广骑官散官诸色丁匠幕士供膳音声人执祭斋郎问事掌闲师并诸司门仆京兆府骑丁屯丁及诸色纳资人每月总八万四千五十八人数内宜每月共支二千九百四十四人令河东关内诸州府配不得偏出京兆府馀八万一千一百一十四人并停所须卫役使宜樽节定数官给资钱不得干扰百姓其宝应元年十二月三十日已前诸色逋欠在百姓腹内者并放免天下户口宜委刺史县令据见在实户量贫富作等第差科不得依旧藉帐据其虚额摊及邻保其天下诸州府长史及县令有清白著闻善政称最能招辑逃亡编附复业户口增多者具状闻奏朕当差人按覆与所举状同者超资进改天下所有诸色结聚及羌浑党项等能悔过自陈各归生业一切并舍其罪其中有能率先来降者仍特加官赏征人不息勤戍斯久丁壮疲弊老弱困穷光武有言头须为白戢藏锋刃牧养元元方面重臣宜悉朕意应诸州团练将士等委本道节度及诸防御使等审与州府商议如地非要害无所防虞其团练人等并放营农休息寇戎以来积有年岁徵求数广弊转深自今已後除正租税及正敕并度支符外馀一切不在徵科限内外文武官三品已上赐爵一级四品已下各加一阶仍并赐勋两转武德元从功臣勋业特崇子孙沉翳者委所司勘责各与一人官成都灵武元从普恩之外三品已上更赐一级四品已下更加一阶宝应功臣普恩之外三品已上各与一子六品官赐爵一级四品已下各加两阶更赐勋两转五品已上官子为父後者赐勋两转副元帅光弼子仪各与一子三品官并阶诸道节度使各与一子五品官并阶都防御使及经略等使各与一子六品官并阶去岁行幸陕州六军英武威远威武宝应射生衙前射生左右步军等并内外文武百官扈从到行在者三品已上与一子官四品已上各加两阶自陕州至上都已来置顿使及州府长官普恩之外各与一子出身置顿使判官已下缘路县令及专知置顿官各加一阶其六军神策宝应射生衙前射生及左右步军英武威远威武等诸军左右金吾将士缘大礼扈从及在城留从者共赐钱五万贯鸿胪蕃客共赐钱一千贯仪王及彭王已下诸王男未有官者并准旧例与官其已封为郡王国公者及永穆长乐已下长公主及诸郡县主并嗣王郡王各与一子官皇亲五等已上诸亲三等已下各与一子出身二王之後各与一子官台省之官事资履历刺史县令任在亲人职务所更是为理本其左右丞侍郎御史中丞等取曾任刺史者郎官亦取曾任县令者并所选御史亦宜於录事参军县令中简择仍须资历稍深者其有官非累历才行特堪任用者自布衣已下任所在闻荐委中书门下尚书省考试堪任者不在此限尚书省政理所系左右纲辖攸归比来百司职事皆废宜令明徵式令举所职百官有论时政得失并任指陈事实具状进封必宜切直无讳有司白身人亦宜准此任诣匦使进表朕将亲览必加择用朕每思素俭敦以淳风必约严章以齐侈俗其珠玉器玩宝钿杂绣等一切禁断诸摄官频有处分一切尽停尚闻因循其弊未革即宜申明旧敕勒停三年之丧谓之达礼自非金革不可从权其文官自今已後并许终制一切不得辄有奏请缘大礼应升坛殿行事者普恩之外更与一子官应在太清宫郊庙诸色职掌者及册皇太子行事官撰册并书文及检校造册官普恩之外三品已上赐爵一级四品已下加一阶仍赐勋一转天下耆老九十已上版授刺史七十已上版授上佐县令孝子顺孙义夫节妇旌表门闾终身勿事五岳四渎名山大川今古圣帝明王忠臣义士宜令所管致祭。
永泰元年正月癸巳朔御含元殿大赦天下制曰：协五纪者建号以体元受四时者布和而顺气天心可见人欲是从爰立大中之道式受惟新之命朕嗣膺下武获主多方顾以薄德乘兹艰运式麾问罪今已十年饮至策勋虽凶渠之授首劳师黩武岂人主之用心况乃军役屡兴干戈靡定茫茫士庶毙於锋镝噫皇穹以朕为子苍生以朕为父至德不能以被物精诚不能以动天俾我生灵挤於沟壑非朕之咎谁之过欤朕所以驭朽悬旌坐而待曙劳怀罪已之念延想安人之策亦惟群公卿士百辟庶寮咸听朕命叶宣乃力务履清白之道还兴淳素之风率是黎元归於仁寿君臣一德何以尚之乃者刑政不修惠化未洽既尽财力良多抵犯静惟哀敬实轸於怀今将大振维纲益明惩劝肇举改元之典弘敷在宥之泽可大赦天下改广德三年为永泰元年自永泰元年正月一日昧爽已前大辟已下罪无轻重已发觉未发觉已结正未结正系囚见徒常赦所不免者咸赦除之仆固怀恩战伐有功讦谋任重不终臣节辄肆奸凶妄诱异蕃同为不轨朕惟务责已情重旧勋如能翻然来归必从宽宥其下偏礻卑等因被驱率不获巳者所在山谷草窃反侧未安者如能束手而来一切并无所问自广德元年已前天下百姓所欠负官物一切放免在官典腹内者不在免限其百姓除正租庸外不得更别有科率刺史县令与朕分忧瘵之人切须抚字一夫不获情甚纳隍有能招辑逃亡平均赋税增多户口广辟田畴清节有闻课效尤著者宜委所在节度观察具名闻奏即名按覆超资擢授其有治无能政迹涉赃私必当重加贬夺永为殿累农政本也。食人天也。方春之首重於东作除军兴至急馀一切并停令百姓专营农事其逃户复业及浮客情愿编附者仰州县长吏亲就存抚特令赋役全不济者量贷种子务合安集孝弟力田怀才抱器遗逸未经荐达者各委州府闻奏亲当策试量能叙用应自立仗诸军将士等宜共赐钱五万贯书称咸秩诗美怀柔仰惟众灵念兹多其五岳四渎名山大川宜令所管牧宰精诚致祭中外寮吏各扬其职无使旷官克副朕意。
大历元年十一月甲子日长至制曰：王者钦。若昊天诞受丕命莫不协五纪而成运稽三微而体元上齐衡下立人极乃颁历於惟岁更覃恩於率土朕嗣守鸿业恭临宝位顷以时当寇难运属干戈誓众兴师为人除害实赖宗社降福寰宇小康用兴淳朴之风庶洽雍熙之化乾坤敷大庇生灵文武协心同力王室岂朕薄德而臻於此乃者金革所聚绵历岁时征赋颇繁人犹瘵是用疚心疾首当宁而兴怀罪以在予驭朽而贻惧每思弘济之道用拯黎元之毙月躔星昴律中黄锺合天正之符承日至之永祥在瞩既当伯赵之司惠泽布和宜顺一阳之气建元发号革故维新俾及履长之节用深行庆之典可大赦天下其永泰二年宜改为大历元年自大历元年十一月十二日昧爽已前大辟罪已下已发觉未发觉已结正未结正系囚见徒罪无轻重常赦所不免者咸赦除之长吏犯赃不在免限夫从简之道大易至言薄赋之规前王令范朕志遵俭约务欲息人徵敛无期诚为劳弊天下百姓除正租庸及军器所须外不承正敕一切不得辄有科率国以人为本人以农为业顷繇师旅征税殷繁编户流离田畴荒废永言牧宰政切亲人其刺史县令宜以招辑户口垦田多少用为殿最每年终委本道按察使节度等使案覆闻奏如课绩尤异当加超擢或正理无闻必科贬逃亡失业萍泛无依特宜招抚使安乡井其逃户复业者宜给复三年如百姓先货卖田宅尽者宜委州县取逃死户口田宅量丁口充给仍仰县令亲至乡村安存处置务从乐业以赡资粮王畿之间赋敛尤重百役供亿当甚艰辛哀我疲人良多悯念盍彻之税著自周经未便於人何必行古其什一税宜停周徵俊造汉辟贤良垂之典谟永代作则天下有安贫乐道孝弟力田未经荐用者委所在长官具以名闻奏朕当亲自策试量才叙用其立仗将士等宜赐物五万疋五岳四渎名山大川祀典攸存理昭著宜以礼致祭。
四年七月癸未诏曰：至理之代先德後刑上欢心以临下下欣然而奉上祸乱不作法令可施去圣久远薄於教化简书填委狱讼繁兴苛吏舞文冤人致辟思欲刷心改行厥路无繇岂天地父母慈爱之意也。朕主三灵之重群后之上夕惕。若厉不敢荒宁内访卿士外咨方岳日不暇给八年於兹而大道淳风郁而不振四郊多垒连岁备边师旅在外役费尤广赋舆转输疲耗吾人困竭无聊穷斯滥矣。下庶ウ昧不见刑网戎士在军未习法令犯禁抵罪其徒实繁狴牢之间未详事实吏议不决动淹时序伤沮和气数彰咎徵此皆朕之不明教之未至上失其道而绳下以刑敢不罪己以灾。且人者君之支体害之则君有伤刑者教之辅助失之则人无所措虑有冤滥惨然忧伤用明慎罚之典俾弘在宥之泽其天下见禁囚死罪降流流已下罪释放其左降官及流人移隶等并与量移仍为所司即勘责送名中书门下奏听进止如闻州县官比来率意恣行粗杖不依格令致使殒毙深可哀伤频有处分仍闻乖越自今已後非灼然蠹害者不得辄加非理仍委观察节度使严加捉搦勿令有犯录名闻奏宣示中外宜悉朕怀五年三月丙戌制曰：古者以季春之月布德行惠恤刑振乏朕亲执义牲玉帛获奉於上帝神祗九年於兹矣。克已思理明不能烛昆夷未叙王略犹虞岁募三秦之师日有千金之费悉索敝赋疲於饣鬼军侯甸之间徵求耗竭百翔贵关中小歉穷则斯滥安能惧刑困而成盗多有犯法至於军戎之士致使廪赐不充因之逃亡或抵邦宪事非获已情亦可察近以露濡之恩明发有怀属禁火之令节方荐有於园寝圣祖敷景灵告祥先天後天载荷嘉贶以阴以雨。又助发生固宜顺曲成之仁布惟新之命赦罪育物旷然涤除其京兆府及三辅并京城内诸司诸使见禁囚犯死罪已下特宜释放其有犯未发觉者罪无轻重一切放免如妄有论告以其罪罪之官典犯赃不在免限六月以来以彗星始灭赦下制曰：惟辟奉天作人父母。若天垂戒於上人不安於下则修德勤政以达至诚恤刑狱之冤滞问闾阎之疾苦招纳谏诤方求良弼允迪前烈率繇兹道朕获承宗庙之重於王侯之上夙夜斋忄栗莫敢荒宁推诚以抚万邦屈己以安百姓忧勤之志日慎一日服御之给损之。又损而涉道犹浅烛理不明国经王度多有废阙加以寇戎聚犯军国烦劳赋重人竭因之岁歉田荒业废逋散相仍每深怵悼频有蠲降兼亦简求良吏以惠矜人除去奸凶用达幽枉大变风俗更张刑政矜人和之渐洽荷天眚之累彰固以朕德之寡昧化之衰薄其咎不远在予一人亦繇郡邑之政未尽条理或贪以害物或扰以伤农有凌弱暴寡之冤有不均失中之政人无所措多陷刑辟盖上之教导未至岂忍以文法绳之惨然忧嗟深自隐慝虽靡草麦秋之後方断薄刑而南风长养之时宜宽庶狱大决疏网与之更新其天下见禁囚徒死罪并降徒流流已下并释放内外文武官及前资官六品已下并草泽中有硕学专门茂才异等智谋经武讽谏主文者仰所在州府观察牧宰精求表荐如其中搜扬未尽遗逸林间者即宜诣阙自举亲当策试量能擢用朕览汉文诏书至阳和之时草木群生之类皆有以自乐而吾百姓或陷於死亡而莫之省缅然遐想感叹增怀哀今之人。又甚於昔思有赡恤俾安其居观察节度使及刺史各宜训励所部使奉科条变贪官之节激循吏之行其清白明著政理殊尤者具以名闻必加奖擢。若冒干货贿紊我纪纲切宜纠按当峻刑宪其官人犯赃经恩免罪者并宜申报中书门下及所司不得容其抑止自王室多故积有岁时皆我文武之臣中外戮力今天下既定崇德报功与之剖符传代不绝至於莅官述职各宜明慎典刑宜庆子孙永以为戒於戏武德贞观之间有。若魏徵王李靖李房玄龄杜如晦等扶翼大运勤劳王家尊主庇人匪躬致命咸有一德格於皇天缅然长怀风烈犹在其後嗣沉翳特加优奖如庙宇荒毁即宜修葺无德不报何日忘之其有鳏寡独老幼贫穷不能自存者委州府县长吏取诸色官物量事赈给仍仰招携户口劝课农桑应所在州府首兴工役处非灼然急切者宜并停五岳四渎名山大川神明所居风雨是主宜委中书门下分使致祭以达精诚孝子顺孙义夫节妇事迹明著者特加旌表颁示中外知朕意焉。
七年五月乙未制曰：济於道者化醇而刑措善於理者纲举而网疏朕涉道未弘烛理多昧尝亦遐想太古高揖玄风保合太和在宥天下盖德薄而未臻也。是用因时以设教便俗以立防务尽平恕用申哀恤。又教浅而多犯也。加以边虞未戢徭赋犹繁荒废之馀寇攘斯起遂令圜土嘉石之下积有累囚竹章牙简之中困於法吏属盛阳之候大暑方蒸永念狴牢何堪郁灼所以沮伤和气感致咎徵天道人事岂相远也。如闻天下诸州自春已来或愆时雨首种不入宿麦未登哀我矜人何恃不恐皆繇朕过益用惧焉惕然忧嗟深自咎责所以减膳彻乐别居斋官祷於神明冀获嘉应仲夏之月静事无刑以助晏阴以弘长养断薄决小已过於麦秋继长增高宜顺乎！天意可大赦天下其大历七年五月十五日昧爽已前已发觉未发觉已结正未结正应天下见禁囚徒罪无轻重一切并宜放免所在不须类例闻奏宜令诸道节度观察及州牧县宰等於当管内所有名山灵迹各精诚致祭所降甘露冀获丰稔永思流弊庶振风猷其巴南诸州仍岁水旱迫於冻馁或致流离因有剽求苟全性命惧刑网之所及姑哨聚以相依抑有繇焉盖非获巳永言其弊用轸於怀如能相率来归各安生业并无所问咸许自新宣示中外咸使知悉。
八年五月壬辰曲宥京城内见禁囚徒并释放是月癸夕卩制曰：自古帝王顺时行令当北至之炎燠应南风之长嬴必事无刑解网申惠叙麦秋之气而代天理物矣。朕获奉璧处恭郊庙一纪有馀承累圣之鸿业为兆人之父母战战兢兢恐不克济而天地幽赞阴阳化育关辅之内农祥荐臻嘉丰衍宿麦滋殖闾阎之间仓廪皆实百价低贱曰：小康此皆上帝报贶烈祖储祉卿士存诚黎元尽力之效思与万方百辟咸共乐之而未能也。况或抵常宪累然就拘辨对官曹幽闭狱户永惟械系之惨追复冒犯之繇皆自王化之未醇风教之多阙俾民忘耻格俗亏礼让陷在刑典久於狴牢当顺阳助生之时积冤蔽感伤之气百姓有过在予一人顾讠是钦恤诚切伤痛用申在宥之旨庶洽惟新之令自大历八年五月二十五日昧爽已前天下系囚见徒及已发觉未发觉已结正未结正死罪并降徒流流已下罪并宜放免敢以赦前事相言告者以其罪罪之亡命山泽挟藏军器百日不首复罪如初夫承天之叙则三时有成自中形外则四海蒙福嗟尔庶士谅悉予怀。
九年四月壬辰制曰：朕诞膺天命以抚方夏兢兢多惕保惟人惧庶狱之未孚俾一夫之不获思用哀恤与之和宁顷属夷夏多虞干戈是务徵赋颇重黎元不康内迫艰穷外乘师旅因行盗窃自陷典刑累然圜土之下伫视阴之命永念愚惑恻焉疚心而寰宇之间举类斯众今火中惟夏长嬴及时郁然沈系致伤和气万方有罪在予一人将洽至淳之化更布惟新之理其大历九年四月二十四日昧爽已前大辟罪已下已发觉未发觉已结正未结正罪无轻重一切并宜放免敢以赦前事相言告者以其罪罪之其在军将士有刀箭所伤久婴沉疾者戮力疆场致身锋刃各委所繇量给药物厚加优赏其阵亡将士仰本路随事优恤妻子各申锡赉其百姓鳏寡孤独不能自存者困穷无主诚可哀伤仰所在州府长官每事以诸色官物量加赡恤令其得所亡命山泽挟藏军器百日不首复罪如初在宥之典既周动植纯嘏之锡庶延子孙凡在品汇各宜迁善宣示中外谅悉朕怀。
十二月壬辰敕京城内见禁囚犯死罪从流流已下罪释放。
十年九月壬寅宥京城内见禁囚死罪从流流已下释放。
十二年六月丁未以旱故诏曰：顷属烦暑差候愆阳积旬处於高明之中犹有郁蒸之叹而况幽闭狱户辨对官曾俯临秋期将正时宪重修钦恤之道载弘全宥之仁其京城见禁囚犯流已下罪并宜释放。
●卷八十九
○帝王部　赦宥第八
唐德宗以大历十四年五月癸亥即位六月己亥朔御丹凤楼大赦天下自大历十四年六月一日已前罪无轻重常赦不原者咸赦除之宝应元年以後痕累禁锢及反逆缘坐等一切洗涤内外文武官三品已上赐爵一级四品已下加阶致仕官同见任天下百姓为户者赐古爵一级内外将相及方面连帅尚父子仪李正已李宝臣李忠臣朱Г崔祜甫崔宁李勉李叔明张献恭梁崇义张延赏段秀实陈少游田悦张伯仪朱滔李抱真李希烈马燧崔昭薛邕李道昌李国清吴仲孙李昌夔李固清李元忠郭昕孟马崇福李芄康泽姚明攵杜佑及李忠诚严郢赵惠伯并刘晏侯希逸颜真卿路嗣恭王驾鹤等其正已为司徒兼太子太保宝臣为司空兼太子太傅崔宁李勉各以本官同平章事馀并加官及勋封等其乘舆服御量加减省务敦素质天下进献事缘郊祀陵庙所须依前勿阙馀并樽节归於省约士庶自艰难已来田宅逾制车服奢侈仰所司详前後格式明立法度王公百官既处崇班宜知廉慎如省坊市之内置邸铺鬻与人争利并禁断仍委御史台及京兆尹纠察诸州府祥瑞珍禽异兽鹰犬之类奇器异服锦绣珠玉等并不得辄有进献诸军州有与戎狄接境各守边疆勿更掩袭无备仍即差使臣宣谕共崇和好诸州刺史上佐自今已後准式入计叔祖颍王已下叔彭王已下弟蜀王已下大长公主长公主各与一子京官郡县主嗣王郡王各与一子出身二王三恪圣侯各与一子官在城诸军将士各赐缣帛武德已来宰臣功臣名迹崇高并至德已来将相功效明著已亡殁者量加赠谥子孙沉翳者量与官诸州刺史及常参官父见在未有官者量与五品致仕官及阶父母殁与赠官及邑号天下诸使及州府有须改革处置事一切先申尚书省委仆射已下众官商量闻奏外使及州府不得辄自奏请或律令格式条目有未折衷者委中书门下简择理识通明官共删定自至德已来制敕或因人奏请或临事颁行差互不同使人疑惑中书门下与删定官详决取堪久长行用者编入条格三司使准式以御史中丞中书舍人给事中各一人为之每日於朝堂受词推勘处分宪官谏官常参官每政事错综仰面折廷争无有所隐宪司弹奏一依贞观故事其知匦使先有明敕非不丁宁犹闻壅遏自今已後仰每日诸匦务招远方达聪明目诸司各举厥职共守至公天下有才业尤著高蹈丘园及直言极谏之士所在具以名闻其诸色人中有孝弟力田经学优深文词清丽军谋宏远武艺殊伦者亦具以名闻能诣阙自陈者亦听仍限今年十二月内到朕当亲试自今已後更不得令置寺观及请度人存问耆老恤孤弱不能自存者建中元年正月辛未有事於南郊还御丹凤楼大赦天下自正月五日已前大辟已下罪咸赦除之内外文武官赐爵及阶勋诸道宜分遣黜陟使观风俗问疾苦自艰难已来徵赋名目繁杂委黜陟使与诸道观察使刺史作年支两税徵纳比来新旧徵科色目一切停罢两税外辄别率一钱四等官准擅兴赋以枉法论其军府支计等数准大历十四年八月七日敕处分九庙子孙非五等新任用始封王荫不限年代东宫官宜择端厚之士皇太子时幸大学行齿胄之礼谏议大夫孔述睿宜充太子侍读公卿诸儒议定五经博士其常参官及节度观察防御军使都知兵马使刺史少尹赤县及大理司置评事授讫三日内於四方馆上表让一人自代其外官与长吏附中书门下每官阙以举多者授之王府六品已下官及诸州县有可并省及诸官要罢减者量事废省天下子为父後者赐勋两转。
兴元元年正月癸酉朔帝在奉天行宫受朝贺毕大赦天下制曰：致理兴化必在推诚忘已济人不吝改过朕嗣服丕构君临万邦失守宗祧越在草莽不念率德诚莫追於既往永言思咎期有复於将来明徵其义以示天下小子惧德不嗣罔敢怠荒然以长於深宫之中暗於经国之务积习易溺居安忘危不知稼穑之艰难不恤征伐之劳苦泽靡下究情未上通事既壅隔人怀疑阻犹未省已遂与兴戎徵师四方转饷千里赋车籍马远近骚然行赍居送众庶劳止或一日屡交锋刃或连年不解甲胄祀奠乏主室家靡依死生流离怨气凝结力役不息田莱多荒暴令峻於诛求疲空於杼轴转死沟壑离去乡闾邑里丘墟人烟断绝天谴於上而朕不寤人怨於下而朕不知遂致乱阶变行都邑贼臣乘[C260]肆逆滔天曾莫知愧敢行凌Τ万品失序九庙震惊上累於祖宗下负於蒸庶痛心貌罪实在予永言愧悚。若坠渊谷赖天地降神祗叶谋将相竭诚爪牙宣力群盗斯屏皇维载张将弘永图必布新令朕晨兴夕惕惟念前非乃者公卿百寮用加虚美以圣神文武之号被蒙ウ寡昧之躬固辞不获俯遂群议昨因内省良所瞿然体阴阳不测之谓神与天地合德之谓圣岂伊浅劣所敢当仁文者所以化成武者所以定乱朕自临御於六载化之不被乱用是兴，岂可苟犭旬群情猥当徽号重予不德益用怀惭自今已後中外所上书奏不得更言圣神文武之号今上元统历献岁发祥宜革纪年之号式敷在宥之泽与人更始以天休可大赦天下改建中五年为兴元元年自正月一日昧爽已前大辟罪已下咸赦除之李希烈田悦王武俊李纳等有以忠劳任膺将相有以勋旧继守藩维朕抚驭乖方诚信未著致使疑惧不自保安失於怀柔黩此威武皆由上失其道而下罹其灾朕实不君人则何罪屈己弘物予无爱焉庶怀引慝之诚以洽好生之德其希烈武俊田悦李纳并所管将吏等一切并与洗涤复其爵位待之如初仍即遣使分道宣谕朱滔虽缘朱Г连坐路远必不同谋朕念其旧勋务在弘贷如能效顺亦与惟新朱Г大为不道弃义绝恩反易天常盗窃名器暴犯陵寝所不忍言获罪祖宗朕不敢赦其应被朱Г胁从将吏百姓等或遭扇诱或迫凶威苟能自新理可矜宥但官军未到京城已前去逆效顺并散归本军者并从赦例原免左降官及已经量移并与量移近处流人配隶及罚镇效力并安置及得罪人家口未许归者一切放还先有痕累禁锢反逆缘坐承前恩赦不该者并宜洗雪亡官失爵放归勿齿量加收叙未复资者更与进叙诸色降黜配隶人中有才能者特加录用诸军诸道应赴奉天并进收京城将士并赐名奉天定难功臣身有过犯递减罪三等子孙有犯减罪二等诸道将士在行营并超三等改官仍各赐勋五转在本镇者依资与改官各赐勋三转内外文武官三品已上赐爵一级四品已下者加一阶仍并赐勋两转应囚流贬身死未葬并许其家各据本官以礼改葬其所加垫陌钱税间架竹木柴漆榷铁之类悉宜停罢其奉天升为赤县仍给复五年在县城内者给复十年天下有隐居行义晦迹丘园委长吏具名闻奏当备礼邀致诸色人中有贤良方正能直言极谏并博通坟典达於教化识洞韬略堪任将帅者委常参官及长吏奏闻诸道贡献自非供宗庙军国之用一切并停赦书既下人心大悦。
七月辛卯御丹凤楼大赦天下诏曰：国家百七十载八圣储庆敷下人视之如伤惧夭天理未尝不既富而教既教而惩有泣辜宥过之惠无作威逞欲之事俾尔万姓嗣续汔今俾予一人纂承及此朕恭膺顾命获主大宝懵於理乱之本溺於因习之安上下否隔赏罚乖舛执法以济众而犯令愈甚兴戎以除害而长乱益繁中心浩然罔知攸济姑务骋力曾微省躬殚财以竭人略内以勤远中外耗蠹遐迩震骚贼臣蓄奸承[C260]窃发九庙乏祀兆人靡依肆其吞噬豺狼扰於宫阙去岁云：半再罹播迁茫茫中原罔有定极烈士殒命暴骸於草野黔首遭难转死於沟壑朕实获戾人其何辜悼心惭颜泣血思咎敢惮越以幸於厥躬诚惧重辱祖宗益纵凶鬼忍耻誓志庶复寇雠赖昊穹降威式沮乱命将帅戮力恭行天诛士庶宅心不忘先德赐予寡昧再受多祜纽乾纲於既紊复天柱於将倾言旋镐京不改旧物宗祧以序朝享有期明发不寐弥增感惕呜呼君者所以抚人也。君苟失位人将安仰朕受天明命临御万方违道任情致寇兴祸生灵无告受制凶威苟全性命急何能择或亏废名节或贪冒货利陷於法纪事匪一端究本原情谅非获巳不能抚之以道而。又绳之以刑岂朕恤人罪己之诚含垢布和之义涤清污俗与物更新可大赦天下自兴元元年七月二十日昧爽已前大辟罪已下咸赦除之今年五月已前左降官与量移内外文武及致仕官三品已上赐爵一级四品已下加一阶仍并赐勋两转司徒兼中书令晟与一子五品正员京官侍中与一子六品正员京官骆元光尚可孤韩游环戴休颜各与一子七品正员官诸道节度使及行在都知兵马使都虞侯扈从左右金吾六军大将军各与一子八品正员官都团练使观察使各与一子官收京城将士超八资改转已甄叙者更与超二资扈从及收京城将士及常参官祖父母在先无官封量授致仕官及邑号已亡者与追赠扈从将士三品已上赐爵两级四品已下各加两阶赐勋三转诸州刺史普恩之外赐爵一级四品已下加一阶赐太尉秀实天授贞烈激其颓风苍黄之中密蕴雄断将纾国难诡收寇兵挠其凶谋果集吾事挺身径进夺击渠魁英名凛然振迈千古宜差官致祭并旌表门闾缘葬所要一切官给及於墓所官为立碑以扬徽烈诸军将士有身死王事委本使具名衔闻奏即与褒赠京兆府百姓普恩之外给复一年。
贞元元年正月丁酉朔御含元殿受朝贺礼毕大赦天下以兴元二年为贞元元年李怀光束身归顺以其尝有大勋官封如旧诸道进讨淮西罪止希烈胁从皆原自今特敕正月十一日昧爽已前大辟罪已下咸赦除之左降官量移近处流人及罚镇效力并即放还应有痕玷禁锢前後恩赦节文未该及者并宜洗雪李希烈僭逆不道诚所难容朕悯念苍生务息征讨频有诏命许其自新。若能归降依前敕待之以不死内外文武见任及致仕官三品已上赐爵一级四品已下加一阶白身人赐勋三转应奉天兴元元年扈从立功并收京城将士食封者各随文武与一子官馀并加两阶仍赐勋三转其文武百僚应从到兴元府者五品已上赐勋三转其五品已下赐爵一级六品已下加一阶合入三品五品者不拘考限听叙其中五品已上父母未经追赠者并与追赠司徒兼中书令晟宜与一子五品正员官副元帅各与一子五品正员官都统与一子六品正员官中书门下平章事充节度使及神策兵马使六军统军金吾六军大将军判度支侍郎各与一子八品正员官都团练防御观察使京兆河南尹金吾六军将军殿前射生兵马使各与一子九品正员官故尚父子仪先朝元勋再复京邑赠太尉秀实以死卫国节冠古今各宜与子孙一人五品正员官江淮转运使检校尚书左仆射平章事韩励精勤职夙夜在公漕免资储千里相继可进国公关畿之内连岁兴戎荐属天灾稼穑不稔麦翻贵蒸黎困穷仓廪空虚莫之赈赡每一兴念恻然痛心宜令度支取江西湖南见运到襄州米一十五万石设法搬赴上都以救荒馑大长公主长公主各与一子七品官嗣王郡王各与一子出身应陪位皇亲三品已上赐爵一级四品五品加一阶六品已下及常选官等简选日优与处分应缘大礼职掌行事及留守副留守内行事中官等三品已上各赐爵一级四品已下加一阶人并赐勋两转介公阝公各与一子官如无子孙赐物一百疋及神策六军殿前射生英武威武威远皇城左右金吾街使等诸军诸使将士御楼立仗及守本仗者并诸道节度下随使赴上都帖仗将士等宜共赐物十三万段仍赐勋两转。
四年正月庚戌朔御丹凤楼制曰：朕以菲薄於王公之上恭承天地之序处奉祖宗之训遐想至理思臻太和而诚不感物化不柔远声教犹郁征赋仍繁顷者务於安人不惮屈己与西蕃结好申以齐盟而戎心无厌背义亏信劫胁士庶屡犯封疆元元何辜皆朕之失乃者辇毂之下凶狂结构上帝垂悉自伏诛刑以止杀谅非获已今三阳布和万物资始思与群公兆庶惟新政理宜敷在宥之泽以覃作解之恩可大赦天下大辟罪已下系囚见徒常赦所不原者咸赦除之官吏犯赃不在免限流人配隶放还左降官量移近处已经量移者更与量移百姓逋欠一切放免诸州遭水旱委长吏贷种子天下两税更审定等第仍加三年一定以为永式泾陇宁振武灵盐夏银官健常例之外每年加赐两段军州官吏寄客能务农业入粟助边量其多少酬以官秩天下刺史与一子正员官户口增加田畴广辟者长吏加一阶县令简选优与处分额内官勿更注拟见任者三考勒停百官食钱所欲别置本宜令中书门下与百僚议可否奏京九品已上官各上封事极言得失贤良方正直谏者高蹈不仕隐居岩穴孝弟力田闻於乡里所在长官具名闻荐诸色官有清白政术堪任刺史县令者常参官各举所知朕当亲自策试之诸军立仗将士共赐物一万疋陪位蕃客赐一千疋。
六年十二月庚午南郊礼毕御丹凤门下制曰：礼称日至而郊诗美丰年之报。然则迎日之始时莫大焉顺成之庆莫重焉朕承天眷怀俾作神主朝夕砥砺日月永思惟人安化洽是勤惟岁稔时和是冀上灵降鉴丰祉聿臻展礼郊丘申大报之义祗宗庙极追孝之诚四海具瞻百神咸秩古者凡有大泽必与天下乐之庆赐遂行无思不备内外文武及致仕官并诸将士等三品已上赐爵一级四品已下加一阶宰相及东都留守六军统军诸道节度神策神威金吾六军及都团练防御观察使京兆河南尹正员尚书御史台长官太常卿各与一子官大礼行事官各加一阶立仗将士及守本营者共赐物十八万端疋故尚父子仪与一子五品正员官如已五品已上量与改转赠太尉委实与一子官张巡许远南霁颜真卿颜杲卿各与一子正员官天下见禁囚徒罪至流死者各递减一等徒罪已下一切放免左降官经三考流人配隶效力之类经三周年者普与量移近日州县官吏专杀立威杖或逾制自今已後有责情决罚致死者宜令本道观察使具事繇闻奏并申报刑部御史台吐蕃比亏信约自绝通和边镇之间事资备御因其犯边累献俘囚既切怀归之心复加幽絷之苦永言覆育岂间华夷应所获吐蕃生口见在者一切放归本国仍并遣人送至界首量事资遣使得自全应诸道自艰难已来战阵丧殁及荒凶死亡骸骨暴露者长吏各令收瘗奠酹守宰之任弊在数更自今刺史县令以四考为限呜呼朕获主璧十有二年於兹天地明察罔敢不祗一日万思罔敢不慎迁己之过庶无心致人之安实有明志夫祀之馨香在德天之视听在人惟命不常圣有谟训庆感既集於兹日儆厉方戒於将来冀勉增修聿怀多福凡百有司所宜同之。
九年十一月乙酉日南至郊祀礼毕御丹凤楼大赦天下制曰：朕以寡德祗膺天命励精理道十有五年夙夜惟寅罔敢自逸小大之务莫不祗勤皇灵顾怀宗社垂年丰阜荒服会同远至迩安中外咸。若永惟多实荷玄休是用处奉礼章躬荐郊庙克展因心之敬获申报本之诚庆感兹深怵惕惟厉可大赦天下自贞元九年十一月十日昧爽已前大辟罪咸赦除之左降官及流人并量移近处内外文武见任及致仕官并诸军诸使将士等三品以上赐爵一级四品已下加一阶将士白身者赐勋两转缘大礼职掌行军法驾南郊後留守副守及太仓左藏库及陪位官等三品已上更赐爵一级四品已下加一阶其郊坛宫庙行事官仍各赐勋两转皇亲应陪位者三品巳上赐爵一级四品巳下加一阶及诸色应陪位官等各赐勋两转亲王大长公主长公主嗣王郡县主阝公介公鸿胪蕃客神策神威六军及诸使应缘大礼宿卫御楼立仗及守本军本营者诸道节度在京帖仗将士赐物有差宰辅及在方镇者祖父各与追赠东都留守诸军节度观察都防御都团练经略盐铁转运使左右神策神威六军等统军大将军英武威远军使户部侍郎判度支及京文武三品已上正员官尚书省四品官中书门下省御史台五品官父在未有官者量授检校官已有官者加一阶母在未有邑号者授邑号已有邑号者更进邑号父母亡殁者各与追赠应诸军防秋兵马使及别敕定名充边地兵马使等亻备御勤劳所宜优异其父在未有官者各授检校官母在未有邑号者各授邑号边军镇守及诸道诸军防秋将士经三周年未改转者宜与甄叙其九庙配享功臣封爵废绝者宜令诏封以享祀故尚父子仪赠太尉秀实宜与一子六品正员官天下有才德高远为众所知及隐Т丘园不求闻达者委所在州府长吏具名迹闻荐诸色人中有贤良方正能直言极谏或博通坟典达於教化或详明政术可以理人者委常参官及州府长吏各举所知闻奏朕当亲自策试诸司官有陈时政得失各尽所见条流封进人有冤滞事有阙遗悉当极言无所隐避。
十年四月癸卯司天监言日食阴不见百官表贺是日释京师系囚。
顺宗以贞元二十一年正月即位二月甲子御丹凤门大赦天下制曰：朕承天序嗣守鸿业以不明不敏於万国兆人之上永惟高祖太宗肇启区夏列圣休德洽於人心肆惟寡昧膺受多福大惧不克负荷为宗庙羞。若涉大川罔知攸济思与群公卿士方伯连帅祗。若丕训惟怀永图内熙庶绩外弘至化以弼於理臻於大中俾怀生之类各遂其性咸得自新道迎休和荡涤瑕累可大赦天下自贞元二十一年二月二十四日昧爽已前大辟罪已下罪无轻重已发觉未发觉已结正未结正系囚见徒常赦所不原者咸赦除之左降官并移近处如复资者任依常调赴选如有亲故在上都任於所司陈状便与处分别敕因责授降资正员官者亦进改亡官失爵放归不齿者量加收叙流人放还僧尼道士移隶者罪人已亡殁家口未许归者一切放归如自情愿住者勿拗令归如先有敕去纵逢恩赦不在放还之限者及别敕安置者并宜放还其安置之人五品已上待进止左降官及流人亡殁百官者各还本官今日已前痕累禁锢及反逆缘坐一切并与洗涤应缘山陵制度及丧仪礼物博询可否务遵礼度必诚必信副朕衷怀桥道置顿并以内库钱充诸有费用先给功价仍以见钱更不折物不得辄令科配天下百姓应欠贞元二年二月三十日已前榷酒及两税钱物诸色逋悬一物已上一切放免京畿诸县应今年秋夏青苗钱并宜放免天下诸州府应须夫役车牛驴马脚价之类并以两税钱自备不得别有科配仍并依两税元敕处分仍永为常式不得擅有诸色榷税常贡外不得别进钱物金银器皿奇纹异锦雕文刻镂之类。若已发在路者并纳在藏库清净者理国之本恭俭者修己之端朕临御万邦方弘此道苟可济物予何爱焉宫掖之中宜先省约其後宫弟子音声人等并宜放归亲族应缘宫市并出正文帖仍依时价买卖不得侵扰百姓所缘官中要尔母并取食粮户充税不得科配寺观诸军先擒吐蕃生口配在诸处者宜资给放还本国天下官吏应行鞭捶本罪不致死者假以责情致令殒毙每念於此良增恻然宜切加察访内外文武见任及致仕官并诸道将士等赐爵加阶赐勋有差二王三恪褒圣侯各与一子官大长公主嗣王等各与一官及出身有差宗子中有才用者委宗正卿以名闻量才叙用皇王等已上亲赐爵加阶有差陪位者年十五已上并放出身武德已来配飨功臣及张巡许远南霁颜杲卿颜真卿等子孙中各与一人正员官故尚父子仪赠太师晟太尉秀实子孙中各与一人正员五品官及诸州府长官及京常参官父见在未有官者并与五品致仕官及阶父殁母存者与邑号父母亡殁量与追赠陕州元从宝应功臣兴元元从奉天定难功臣赐爵勋有差亡殁者与追赠中书门下节度使东都留守度支盐铁等使京兆尹观察招讨等使及神策神威金吾六军将军大将军英武威远镇国军使陇右经略军使节度留後各与一子官有差其神策神威六军将军大将军英武军等使并与加官神策神威六军英武威远营左右金吾及皇城将士及缘御楼立仗将士等赐物及爵阶有差应东宫官及侍读侍书教授在正月二十六日已前者有国已来职掌行事及册命官授顾命撰制诏及修册文并写制诏官等赐爵加阶勋进改有差蕃客等共赐物一千八百七十疋义武军节度使下官健在城立仗共赐物三千八百四十五疋立仗将士等量加改转内侍省及内防官正诸道进奏院及奏事官赐爵阶勋有差内外五品已上文官及台省常参官宜至四考满与改转中外参迁量才叙用其中政绩尤异须甄升者不在此限常参官及诸州刺史有先得替及假百日经丧去官未授官者并即与进拟百司及在城诸使息利本钱徵放多年积成深弊内外官料钱职田等厚薄不均两税及诸色税物重转须有损益并宜委中书门下与逐司商量具利害条件以闻不得擅有闭籴禁钱务令通济诸色人中有才识兼茂明於体用者经术精深可为师法者达於吏理可使从政者宜委常参官各举所知其在外者长吏宜精加访择具以名闻仍优礼发遣朕当询事考言审其才实如无人论荐者即任自诣阙应内外官及诸色人任上封事极言时政得失有可观者别当甄奖百姓九十已上版授及赐各有差仍令官吏就家存问顺孙孝子义夫节妇旌表门闾重加优恤。
四月戊申诏曰：惟先格王光有天下必正邦本以立人极建储贰以承宗祧所以启迪大猷安固洪业斯前代之令典也。皇太子纯体仁秉哲恭敬温文德叶元良礼当上嗣朕奉。若丕训宪章古式永惟社稷之重载考春秋之义授之匕鬯以奉粢盛爰以令辰俾膺茂典今册礼云：毕庆感交怀思与万方同其惠泽自贞元二十一年二月二十四日已後至四月九日昧爽已前天下应犯死罪者特降从流流罪已下各减一等文武官常参官及诸州府长官子为父後者赐勋两转古之所以教太子必茂选师友以辅翼之俾法於训词而行其典礼右左前後罔非正人是以教谕而成德也。给事中陆贽中书舍人崔枢积学懿文守经据古以参讲习庶叶於中可充皇太子侍读天下孝子顺孙先旌表门闾者委所管州县各加存恤五岳四渎名山大川委所在长吏量加祭礼。
永贞元年八月辛丑传位於皇太子帝称太上皇居兴庆宫下诏曰：有天下者传归於子前王之制也。钦。若大典斯为至公式揭耿光用体文德朕获奉宗庙临御万邦降疾不瘳庶政多阙乃命元子代予守邦爰以令辰光膺册礼以今月九日册皇帝於宣政殿乃命检校司徒平章事杜佑充册使门下侍郎平章事杜黄裳为副使国有大命恩俾惟新宜因纪元之庆用覃在宥之泽宜改贞元二十一年为永贞元年八月五日昧爽已前天下应犯死罪特降从流流罪已下各降一等。
宪宗元和元年正月丁卯御含元殿受朝贺礼毕御丹凤楼大赦天下制曰：朕闻明王之以孝理也。必先之以博爱临之以庄敬繇一人之至德鼓四表之忄心臻於太和以育庶类则下知禁而无犯上措刑而勿用斯道不远弘之在予朕以寡昧嗣守丕业荷累圣之鸿休禀太上之严训夙夜寅畏不敢荒宁承颜而退省万机问寝而下临四海处奉帷眷施於兆人皇王以来孰有斯庆端本之化自予躬行总百行之源刑四方之理推恩以覆育广敬以昭事王者要道朕其庶乎！则日月之烛照可以率俾昆支之涵养期於不夭是必家至日见而後化洽刑清图始所难慎终斯勉犹恐下愚之人因循陷辟官师之长教道未明迫於饥寒遂愆礼节诖误之网顾失政而多途哀矜之人虽得情而勿喜思与公卿大夫下及士庶人励翼循省以图将来其因体元之始覃此惟新之泽上报於君父下念於苍生颁庆纪年鸿恩斯洽可大赦天下改永贞二年为元和元年自元和元年正月二日昧爽已前大辟罪已下常赦所不原者咸赦除之京畿诸县今年青苗钱及酒钱并宜放免地税率於每年斗量放二升江淮荆襄等十州管内水旱所损四十七州减放米六十万石秋税钱六十万贯内外文武见任在官神策六军诸道将士等各赐爵加勋自武德已来功臣子孙与官及出身文武常参官观察节度团练经略使刺史六军大将等父母亡殁与封赐至德以来任宰辅与追赠及谥陕州奉天元从功臣普恩之外更赐勋爵中书门下及外使宰相宜与一子七品官东都留守六军大将等与一子出身东宫官并与改官其撰册文官等与一子官及勋爵有差天下百姓高年者赐米帛羊酒国子监祭酒司业及学官并先取朝廷有德望学识者充东都国子监诸馆共置学生百员应天下州府每年所税地子数内宜十分取二均充常平仓仍各逐当处稳便收贮以时价粜籴务在救人。
九月西川刘辟平十月诏曰：西川诸州镇刺史大将军及参官佐吏将健百姓等应被胁从补职掌一切不问。
二年正月辛卯有事於南郊还御丹凤楼大赦天下制曰：朕闻王者大孝业莫盛於配天国之大事礼莫尊乎！享帝故二仪合祭知上天所子之仁万国骏奔观圣人严父之道教之所设礼极於斯我国家宗武祖文继天抚运声名所被车书必同承祧而御极业光十圣体元而纪号年将二百朕以微眇缵奉昌图畏此洪业。若临深谷而大事所属仙寝维营凶德相挺两隅皆阻淮湖奥壤水旱愆期然疚怀惧不克济既而上天降烈祖垂休妖氛尽珍逆节咸伏精有以相荡善恶有以相资五兵才试而复藏四气应序而咸理物皆滋茂岁亦丰登百姓之心忄然相与是用斋精三日款谒上玄明发不寐祗见烈祖周旋在位陟降是依克配之礼既展如在之诚增慕嘉此福与物惟新式敷。若之化俾洽霈然之泽可大赦天下罪无轻重常赦不原者咸赦除之左降官与量移及复资仍听累叙流移配隶并放还天下应有逋欠在百姓腹内者及京畿今年夏青苗钱并放免官酤酒及新榷率并同禁断淮南江南去年已来水旱疾疫其税租节级蠲放天下两税贞元四年制书已令三年一定委有司举旧敕商量处置诸道年终勾宜停刺史录事参军并不得擅离州其事类已後制敕速令有司删定江淮大县每岁据阙委三省御史台诸司长官节度观察使各举堪任县令不限选数并许赴集台省官及刺史赤令有阙先於县令中拣择如有能否与元举人同赏罚复置具员簿以序内外庶官禁邮驿假乘券京兆府诸司色役人各令条疏简省天下官吏应行鞭棰责情至死切令察放王府六品已下官及诸州县有狱并省处及诸官诸使有要停减者委有司商量废省天下百姓不得冒为僧尼道士以避徭役其创造寺观广兴土木者举敕处分内外文武见任及致仕官诸军将士等以品秩节级赐勋爵文宣王及二王三恪公主诸与一子官仍赐物有差宗子中有才用者委中书门下量才叙用故尚父子仪太师晟太尉秀实颜真卿颜杲卿张巡许远南霁及配飨功臣与一子官及出身有差至德已来功臣未配飨者速令详定文武常参官及诸道节度观蔡使等并诸军使并与父母封及追赠并一子官及出身有差诸军身仗及在本营节级赐物应缘大礼职事官并赐阶爵天下诸色人中有贤良方正能直言极谏博通坟典达於教化军谋宏远堪任将帅详明政术可以理人委内外官各举所知当亲策试天下百姓高年者赠米帛羊酒物及版授官封名山大川及古圣帝明王忠臣烈士各令以礼致祭。
三年正月癸巳御宣政殿受徽号曰：睿圣文武皇帝册礼毕移仗御丹凤楼大赦天下自今已後应诸道有除官赴阙受代至京不得取本道钱妄称进奉。
四年十月庚寅册皇太子癸巳制曰：朕丕承宝图抚有方夏夙夜寅畏不敢荒宁永惟祖宗之洪业历考皇王之令典思所以垂统立极事神保推明至公安固大本尊庙祧而主匕鬯严社稷而奉粢盛俾开春闱乃命元子斯古今之通谊也。皇太子宁清明体仁庄敬好礼挺忠孝之节一君亲之诚允谐询谋用建储贰爰以吉日册於明庭锺鼓载和文物大备盛礼云：毕庆感良深是宜布泽施恩自中达外厥有前躅举而行之自元和四年十月八日昧爽已前天下应犯死罪杀人者降从流流罪已下递减一等左降官未经量移者与量移文武常参官及诸州府长官子为父後者赐勋两转应缘册礼行事官赐阶及勋爵有差邓王府官量与改进夫辅翼元良教谕成德使目睹正事耳闻正言刑於施为渐於心术非斋庄忠悫之士不在兹选工部侍郎归登给事中吕元膺并践履端方行义修洁通於经训而得其要达於教化而蹈其中侍讲承华师范磐石访乃公义副予精求并可充皇太子诸王侍读登宜加一阶元膺宜赐紫金鱼袋天下孝子顺孙先旌表门闾者委所管州县各加存恤五岳四渎名山大川委所在长吏量加祭祀。
七年十月庚戌制曰：王者司牧黎元绍膺统绪必建储贰以称家邦故春秋垂冢祀之文易象著震方之位朕属承景运嗣守丕图稽前王之令谟奉烈圣之彝训上以严宗祧之顾下以系亿兆之心无疆之休用崇主鬯祗荷成懿敢怠於怀皇太子忠孝温文率义繇礼宽粹庄重自诚而明庆灵所积姿器夙茂能辨南阳之牍允符东海之贵承华载序所感则深永为固本为庆滋大宜弘钦恤之令亦覃命赐之恩与众共之无思不被自元和七年十月十七日昧爽已前天下应犯死罪杀人者递减一等左降官流人并与量移如因流贬所亡殁及得罪之人并任归葬文武常参官及诸州府长官子为父後者赐勋两转应缘册皇太子行事官加阶赐勋爵有差文武常参官及陪位官并宗子诸亲赐勋一转遂至王府量与进改天下孝子顺孙先旌表门闾者及高年废疾者委所管州县各加存恤五岳四渎名山大川委所在长吏量加祭祀布告遐迩咸使知闻。
十三年正月乙酉朔帝御含元殿受朝贺礼毕御丹凤楼大赦天下诏曰：朕闻王者法天作则与众守邦奉公无私居兆人上当恭已乡方之际切临深驭朽之怀忧勤靡遑今古何远所重者兵革不试轨度自贞熙仁扇和以至大道朕顾惟菲德祗奉睿图承昊天之眷命缵烈圣之丕绪昃食以求至理虚心而候昌言兢兢业业常惧失坠逮今十有四年矣。道。且希於广运意常在於包荒推诚则深感物未至顷岁蜀川浙右怙乱阻兵人神共诛剪灭相次姑务偃革期於措刑方萧灼以惩奸庶干羽以成化而淮蔡寇孽稔祸挺灾问罪兴师盖非获已每念征行之暴露轸饣鬼给之烦劳中宵惕然载益祗励妖凶既殄黎庶用康斯皆宗社垂休中外协力将勤恤於下土冀昭於上玄兹朕所以思与群公卿士励精於庶政也。属献岁发春授时惟敬勾萌尽达幽蛰咸苏[QX54]纟墨可矜鳏恤存念俾疏网之是决与庆泽之惟新可大赦天下元和十三年正月十日昧爽已前大辟罪已下咸赦除之惟官典犯赃不在此限左降官及流人移隶等并与量移近处别敕因责降授正员官所司亦与处分其淮西管内纵有迹同恶逆挂涉流言事在往时一切不问如闻申光蔡汝四州百姓干戈之後饿殍为病宜委所在长吏设法绥理先入擒吴元济立功将先委韩弘条疏宜速具功劳等第闻奏待有甄奖处分天下诸州府百姓两税之外辄不得更有差率已频申敕尚恐因循宜委御史加纠察其诸道州府县用兵已来或虑有权置职名及擅加科配事非永制者一切禁断淮西侧近应缘资给军用税经奏请者各委条疏停省王承宗。若束身赴阙舍而不问仍加官爵其度支元和二年已前诸道借假及悬欠钱物斛斗杂物当四百八十馀万贯石端疋枚具斤两等并放盐铁户部诸监院应有欠负亦疏理减放二王三恪及文宣公各赐物五十疋神策六军威远金吾及皇城等缘御楼立仗将士等及在城蕃客各赐物有差故尚父子仪赠太尉秀实杲卿真卿张巡许远南霁与一子官出身有差中书门下及文武常参官诸道节度观察神策诸军等使祖父母节级与赠封官存者量与致仕及邑号天下百姓高年赐米帛羊酒有差。
十四年七月己丑御宣政殿群臣册上尊号礼毕御丹凤楼大赦天下制曰：朕闻惟人戴后因事必极於推尊惟辟奉天有善必归於让德式敷景福以答玄功居有劳谦之思进多满假之惧缅自远古何尝不因是而致理焉朕获缵睿图祗奉神器上奉大祭下安群生恭己临轩兢怀驭朽志欲周於四海而念常切於一夫旰食宵兴惟恐失坠运属休泰时丁小康方隅廓清氛销荡斯乃上荷乾坤之垂宗社之降灵下赖卿士之叶心戎臣之宣力端拱乡道推诚任能岂予寡昧用集丕绩况至化犹郁勤忧未宁而中外诸臣文武多士累陈恳疏并进昌言愿献鸿名以增虚美拒众心而率转切顾眇身而内愧靡安乃选吉辰爰受典册告於清庙处闻於昊天当兹盛仪夕惕增励於戏朕自御极再加景号在徽章而孔备谅浮实而多惭宜因行庆之辰诞布惟新之泽与时咸遂永孚於休可大赦天下自元和十四年七月十二日昧爽已前大辟罪已下咸赦除之唯故杀人及官典犯赃不在此限左降官量移如复资者即任便赴选亡官失爵放归不齿者量加收叙前资见任官如因瑕累未阶录用并左降官事情可恕才行足称者并宜简扌┧奖用淄青旧管内官人将士百姓等纵有迹同恶逆挂涉流言事在当时一切不问京畿今年秋税青苗及榷酒钱每贯量放四百文从元和五年至十年已前诸县百姓欠负钱物斛斗等委京兆府疏理减放淮南浙江东道宣歙江南西道湖南福建山南东道荆南等道今年秋税钱合上供者每贯量与减放度支盐铁户部应有逋悬并委本司疏理具可放数奏闻比来州县多不定户贫富变易遂成不均前後频有制敕长吏不尽遵守今宜三年一定必使均平内外文武见任及致仕官三品已上赐爵一级四品已下加一阶仍赐勋两转神策六军金吾皇城威远诸道将士经淮西淄青两度立功者更赐勋两转二王三恪及文宣公神策六军金吾皇城威远等诸军应在城内蕃客并节级赐物侍中韩弘读册官崔群读宝官皇甫钅专并各加一阶已至三品者赐爵二级撰册文官崔群与一子正员官其馀应职行掌事官加阶赐爵勋有差故尚父子仪赠太师晟赠太尉秀实及张巡许远南霁颜真卿杲卿子孙各与官及出身宝应与元功臣各赐勋爵天下诸色人有贤良方正能直言极谏博通坟典达於教化军谋宏远堪任将帅详明政术可以理人者委内外官各举所知当亲自策试委中书门下选黜陟使分巡天下百姓高年者颁赐有差。
●卷九十
○帝王部　赦宥第九
唐穆宗以元和十五年正月即位二月丁丑御丹凤楼大赦天下制曰：著大明者日也。出乎！震而见乎！离则八开朗万象焕孚大号者风也。发厚地如鼓群动则氛蒙荡涤郁伏舒散王者如日之临故圣躬作而庶类睹如风之号令故德音降而兆人从朕以寡薄方兹嗣服荷天地之眷承宗祧之祚运夙夜祗厉惧不克周永惟风教之流弊俗之疾苦思布济时之政宜弘利物之泽庶有以导迎和气感致忄心宜申在宥之恩用启自新之路可大赦天下自元和十五年二月五日昧爽已前大辟罪已下罪无轻重咸赦除之唯官典犯赃及故杀人者不在免限左降官量移近处已经量移者更与量移如复资者即任依常调选责授降资正员官者亦与进改亡官失爵不齿者量加收叙流人及僧尼道士移隶者节级放还及移近处诸色得罪人中如先有敕去纵逢恩赦不在放还之限者亦并与量移。若曾任五品已上官者奏待进止左降官及流人先有官者如亡殁各还本官自今日已前曾有痕累禁锢等一切并与洗涤永惟罔极弓剑不留号奉终天用深哀感应缘山陵制度丧仪礼物宜委中书门下及诸司长官等博询故实务遵礼度必诚必信副朕哀怀所缘山陵造作及桥道置规并以内库钱充不得辄令科配百姓度支诸州府监院从贞元八年已後至元和十年已前共记欠钱一百一万五千九百馀贯盐铁使诸监院应欠元和十三年已前钱物除准前制束理外共欠一百八万八千六百馀贯石等户部诸州府从建中三年以後至元和十三年已前应欠在州贫穷并遭水旱逃亡百姓腹内兼连接淮西南贼界并烧劫散去及赈贷百姓钱物五十万九百馀贯石等京兆府从元和五年已後至三十年已前欠诸色钱物共四十一万九千五百馀贯石束等州府监院百姓欠负但在官典所由腹内者一切放免诸州府除京兆河南府外应有官庄宅铺店碾菜园盐畦车坊等宜割属所管官府诸道除边军营田处其军粮既取其正税米分给其所管田自为军中资用不合取百姓营田并以瘠薄地回授百姓浓肥地其军中如要营田任取食粮健既不得辄妄招召天下百姓等自属艰难弃其乡井户部版籍虚系姓名建中元年已来改革旧制悉归两税法久则弊奸滥益生自今已後宜准例三年一定两税非论土著客居但据资产差率其择刺史县令宜委门下中书省御史台官有所谙知即具闻荐如赃污残人当坐举主榷税之法虽合同遵疮痍之馀姑欲宽假其河北税盐宜委度支与榷盐使审细商量具条疏闻奏内外百官食利钱一倍至五倍已上节级放免仍每经十年即内外百司各赐钱一万贯充本各据司大小公事剧及当司贫富作等级付应属诸军诸使诸司人等在村乡及坊市铺店经纪者宜与百姓一例差科不得妄有影占如有违越所司具属司并人名奏闻如闻度支盐铁院等所在影占富商高户庇人院司不伏州县差科疲人偏苦事转不济如有此色仰当日勒归诸州县道除正敕率税外不得妄进奉擅有诸色权率天下州府除两税合送上都钱物乃所繇常贡外辄不得别进钱物并方镇得替後至城亦不得辄有进献掖庭籍没罪人妻子等宜并放归亲族其诸军先擒吐蕃生口配在诸处者并放归国愿住者亦听内外文武见任及致仕官三品以上赐爵一级四品以下加一阶诸道诸军将士等普恩之外赐阶爵有差二王三恪文宣王及公主县主嗣王节级赐与二子官及出身宗子才行者委以名闻奏仍委中书门下量才叙用皇王等已上亲皇太后二等已上亲并赐阶爵武德已来配飨及第一等功臣并张巡许远南霁颜真卿杲卿等尚父子仪赠大尉秀实子孙中与一子官有差其中有才行堪任台省者量才叙用中书门下并诸道节度使诸州府长官东都留守及京常参官诸军使等父母祖父母并节级与追赠父母存者与官封已经追赠更与改赠兴元奉天功臣及蔡郓立功将士普恩之外更赐勋爵亡殁者与追赠中书门下及节度等使东都留守度支盐铁使京兆尹诸州刺史等赐一子官有差在城诸军将士节级赏赐仍加阶爵京西京北及振武天德八道节给都防御使下及神策一十二镇将士等共一十八万六千七百馀人都赐物一百八万一千八百馀疋东宫官及侍读普恩之外赐爵加阶仍普与进改自国哀及行事命职事官普恩之外赐阶爵及勋其受顾命撰制诰及册文并写制诰官等特加一阶赐爵一级并赐上柱国优与进改书册官特加一阶尊亲之礼即展於徽章广爱之恩宜申其庆赐皇太后诸亲委中书门下量第等节级优赏文武常参官及外官职事五品已上有母者并加邑号如已至郡太夫人者许回授周亲应缘皇太后册礼职事官并节级赐天下百姓父母祖父母年高者赐粟帛城内蕃客等并节级赐今年正月二十八日至闰正月二日宫苑诸门守捉西内立仗将士等量加改转应内侍省及内防宫正等并赐勋爵常参官及诸州刺史少尹赤令有先得替及因病假满百日解官并终制未授官者及致仕官并与进拟天下诸道州不得擅有闭籴禁钱务令通济内外文武官及诸色人中任上封事极言时政得失才有可观别当甄奖应外色役等赐勋有差。
十一月制王承元首陈章疏愿赴阙廷宜令谏议大夫往镇州宣慰王泽所洽天网方恢宥过释冤与人休泰其管内见禁囚徒罪无轻重并宜赦免。
长庆元年正月辛丑郊礼毕御丹凤楼大赦改元制曰：朕闻自昔盛王之所以合天地谐神人莫过乎！诚致其诚展其敬莫重於祭祭之大者莫大於郊庙故必躬行而心奉之然後百灵助庆万国蒙福此帝王之孝也。我国家祖功宗德立号配天日月所雨露咸被孝思善继圣敬允升郊丘岁奉於严宗庙时修其明荐朕以冲昧自获缵承仰荷卷命惧不克享幸天多俾岁大穰河朔底宁边封靖谧及此元日至於上辛式遵典礼有事郊庙当祗见之夕感慕增怀洎大报之辰诚敬弥励因体元而纪号用敷化之覃恩可大赦天下改元和十六年为长庆元年自正月三日昧爽已前大辟罪已下罪无轻重咸赦除之唯故杀人者十恶内者及官典犯赃不在免限左降官量移近处如复资便任选亡官失爵不齿者量加收叙左降官及流人先有官者如已亡殁者各还本官天下百姓今年夏税每贯放一百五十文州县应徵科两税榷酒钱内旧额须纳见钱数者并任百姓随所有段疋斛斗依常处时价送纳不得邀索见钱度支盐铁户部应纳税茶兼粜盐中须纳见钱者亦与时估段疋及斛斗如情愿纳见钱亦任稳便任永为常式其公私便换钱物先已禁断宜委京兆府切加觉察应度支盐铁户部三司官吏所繇欠负元和十三年已前诸色钱物斛斗委本司尽底勘责如是入已隐欺即准条处分如缘欠折摊徵元保外可纳者宜并与疏理诸军使亦准此处分两税外不得别有差率刺史如违越观察使举奏观察使事乖格敕刺史不得辄受中使及郎官御史奉使所在并不得与人事物诸道诸州县宜委中书门下及观察使刺史量剧形便可并省者事宜闻奏河北诸道管内宜各委本道团定两税务令均济河北州县凋残户口未复其官各据郡邑大小量公事留置馀并停应诸道管内百姓或因水旱兵荒流离死绝见在桑产如无近亲承佃委本道观察使於官健中取无庄园有人丁者处多少给付便与公验任充永业不得令有力职掌人妄为请射其官健仍借种粮放三年租税榷酒有以分配百姓处。又置酒店官酤并诸色榷率切宜禁断亡官失爵放还流人有田庄不经没官被人请射本官及子孙到并委却还天下诸色人中有精通一经堪为师法者委国子祭酒访择其有课绩特殊堪在朝奖者台省官有阙宜先选擢自今郡守恪奉诏条清洁可纪四考与转诸道或闭籴禁钱自为条约切宜禁断其内外文武及致仕官三品已上赐爵一级四品已下各加一阶陪位白身人赐勋两转故尚父子仪汾阳王赠太师晟赠太尉秀实各与一子八品官颜真卿杲卿张巡许远南霁各与一子出身武德已来功臣子孙量加奖用中书门下及节度使带平章事各与一子八品正员官祖父母及父母并与赠官封父殁母存与邑号已赠已封者更与追赠及邑号礼仪使大礼使度支盐铁使京兆尹各与一子出身文武常参官并致仕官及诸道节度观察经略等使及神策等诸军使父见存者量与致仕官母存者与邑号父母亡与赠官及邑号东都留守及诸道节度观察经略等使神策六军大将军威远镇国军使各与一子出身陕州奉先兴元功臣更赐勋爵有差身殁未经追赠者并与追赠应缘大礼移仗宿卫御楼立仗将士普恩之外赠爵有差仍准旧例赐钱物二十万四千九百六十端疋贯大礼职掌行事官及留守等更赐勋爵及加阶升坛殿行事官更特加一阶应在城内蕃客等赐物有差常参官及刺史有停替及病假解官及中制未授官委中书门下量才进拟其有情愿授致仕官者亦听天下诸色人中有贤良方正能直言极谏博通坟典达於教化军谋宏远堪任将帅政术详明可以理人者委有司各举所知限今年十月到上都天下百姓高年者赐米及绵绢有差。
七月壬子册尊号礼毕御丹凤楼宣制曰：我高祖太宗化隋为唐奄宅区夏包举海内全付子孙其何事哉！彼昏盈而我勤劳也。明皇承之能大其业六戎八蛮罔不贡奉繇是庶尹弛政庶吏弛刑视人不勤视道不谨燕寇勃起动无藩篱六十有七年兵革大试其何事哉！据安逸而易萌渐也。逮我圣父勤身振攘斩断诛除天下略定曾是幽冀赐予怀来荷赖景灵丕训不坠环岁之内二方平宁粤予何功时帝之力而卿大夫猥以大号加予眇身让於四三益甚其请皇太后始闻其事忄然慰心慈旨下临臣诚上迫祗受典礼忄禀乎！予怀尚念昔者七十二君莫不升中庆成自以为尧舜莫已。若也。然而不为尧舜之行者来代无传焉朕常推是为心不欲名浮於实今卿大夫谓我为文武孝德矣。其将何道以辅予予其业业兢兢日慎一日慕陶尧虞舜之行以自勉思文武宪章之道以自勤予苟不思无忘纳诲於戏溢美之名既不克让润物之泽夫何爱焉可大赦天下自长庆元年七月十八日昧爽以前罪无轻重咸赦除之唯故杀人并官典犯赃不在限应左降官及流人未经量移者宜与量移近处有左降官流人本因犯赃得罪者宜依今年正月三日制处分京畿诸县度支盐铁户部欠负各疏理放免有差经战阵之处所在州县收瘗遗骸仍量事赐与椟兼以礼致祭李师道吴元济自绝於天并从诛灭念其祖父尝事先朝坟墓所在并不得令人擅有毁发爱人本於省赋虽必在轻国用出於地财。又安可阙今淮蔡并山东率三十馀州约数千里颁赐或逾於钜万给复有致於连年应河南北等州给复限满处置宜委所在长吏审详垦田开桑见定数均输税赋兼济公私每定税讫具所增加申奏其诸道定户宜委观察使刺史必加审实务使均平京兆府亦宜准此其百司职田在京畿诸县者访闻本地多被所繇侵隐抑令贫户佃食蒿荒百姓流亡半在於此宜委京兆府勘会均配务使公平其京兆府百姓属诸军使者宜令各具挟名敕下京兆府一户之内除已属军属使馀父兄子弟据令式年几合入色役者并令京兆府明立簿籍并同百姓一例差遣频年已有制敕分委京兆府举旧章条闻奏刑狱所系理道最切如闻比来多有稽滞一拘囹圄动变炎凉自今已後宜令御史台切加访察每季差御史巡囚事涉情故或断给不当有失政刑具事繇闻奏其天下州县并委御史台并出使郎官御史兼诸道巡院切加察访近边所置和籴皆给实价如闻顷来积弊颇甚美利尽归於主掌善价不及於村闾或虚招以奉於︹家或广僦用资於游客。若不严约弊何可除宜委度支精择京西北应供军粮并和籴院官并营田水陆运使切加访察仍作条┅检辖速具奏闻应停诸道终年勾并不许刺史上使并录事参军不得擅离本州委御史台切加纠举内外文武见任并致仕官各赐爵有差神策六军金吾威远皇城将士普恩之外各赐勋三转大长公主长公主嗣王郡主县主神策六军金吾威远皇城等诸军将士统军已下并将士等长行立仗及守本军本营者各赐物有差鸿胪礼宾院应在城内蕃客等并节级赐物阴山贵女来迓天孙会玉明庭克观盛典念吾妹之将远於宾礼而宜加其回鹘公主别有赐物摄侍中读宝户部侍郎平章事杜元[A13C]读册官中书侍郎平章事崔植各加一阶讠巽册文官与一子正员官奉宝绶书玉册官书宝官各加两阶进宝绶进中严外办礼仪赞导押册押宝绶舁宝册官各加一阶其馀应职掌行事官并写制书官太常修撰仪注礼官并内定行事中使三品已上赐爵一级四品已上加一阶仍并赐勋两转镌造玉册并填金字造宝装宝官等各赐物五十段尊师重傅有国尝经李逄吉韦绶薛放丁公著等普恩之外各加一阶如已至三品四品者赐爵一级天下百姓年九十已上委所在长吏量加存问孝子顺孙义夫节妇先以旌表者亦量加优恤五岳四渎名山大川并自古圣帝明王忠臣烈士各令所在以礼致祭。
二年十二月乙未帝以疾痊平敕在京诸司疏放系囚癸丑制曰：朕上奉宗祧下临邦国承烈祖垂鸿之庆当累圣奕叶之尊祗膺宝图敬守丕业体明离立象之重表青宫建嗣之崇元良以贞国本斯固皇太子湛恭孝温文生知夙禀日者春闱尚旷东序未兴朕常训以义方举明严敬匪资调护已达诗书克保承休爰当主鬯膺兹典礼庆感良深践位少阳允孚明命用弘惠泽庶洽兆人自长庆二年十二月二十日昧爽已前天下应罪合死除犯赃降从流罪已下递减一等左降官及流人并与量移亡殁者任归葬文武常参官及诸州府长官子为父後者赐勋两转缘册太子摄大尉称贺摄侍中承旨宣制进中严外办摄中书令读册授册各赐爵一级其行事职掌官及书宝弘册宝舁举册宝礼仪使礼官等三品已上赐爵一级四品已下加一阶撰册文官特加一阶仍并赐物有差导引官各加一阶镌造册宝及礼生等赐勋有差文武常参及陪位官并宗子诸亲赐勋一转景王府官量与进改夫师贤友善庶发清明习近性迁必资弘道所以慎简师傅用保元良其太子侍读宜委中书门下精择二人具名闻奏敬宗以长庆四年正月丙子即位三月壬子御丹凤楼大赦天下自长庆四年三月二日昧爽已前大辟罪已下罪无轻重常赦所不原者咸赦除之左降官纵元敕云：终年不齿者亦与收录诸色得罪人先有敕云：纵逢恩赦不在免限并别敕安置者亦放还京畿诸县应今年夏青苗钱并宜放免秋青苗钱并河南府夏苗钱每贯放二百文其京兆府路所放青苗钱外更放钱五万贯斛斗五万石河南府除所放青苗钱外亦更量放钱三万贯斛斗三万石其天下常贡之外更不得别有进献纵节度观察使入朝亦不得进奉诸道监军自今後在本道并入奏并不得进天下所贡奇绫异锦雕文刻镂一事已上有涉逾制者悉断至於丧葬嫁娶车马衣服事关制度不合逾越委中书门下明立科条颁示天下有不守者御史台及出使郎官御史严加访察节级科处其六宅十宅诸王女宜令每年於选人中择端良者降嫁老宫人及残病不堪使役并有父母羸老疾病者并委所司选择放出鹰犬之类本备狩委所司量留多少其馀并解放仍勒州府更不得进来宫禁经费及乘舆服膳委所司起今年三分其本色物价及水陆脚价一半委度支收管一半便任本州收充助贫下户阙额税钱其元和已来两河节度使全家归阙者如张茂昭王承元程权刘聪田弘正等五家在本道日所有债负并有异於法制之事被人言诉者一切不得为理仍各与一子正员官天下州府财物有馀羡者委观察使及所管州郡约旧事费用者条件繇中书门下便差官类例详定可留可去者闻奏务从宽济勿使难守其馀羡钱非两税外徵率并不用勘问自今已後州府所申户帐及垦田顷亩宜据见徵税案为定後与户部类会具单数闻奏仍勒五年一定税如有逃亡死损州县须随事均补亦仰年终申户部如有隐漏委御史台及所巡院察访闻奏天下两税及诸色榷粮税等钱弊重轻须有损益亦委中书门下条疏闻奏诸道除正敕率税外不得擅有诸色榷税涉扰人并宜禁断其军屯营种有侵占丁田课役税户者宜委御史台切加访察仍限敕到一月内每道各具所还州县顷亩分折闻奏其诸军先擒获吐蕃生口配在诸处者宜委本道资给放还本国天下诸州府县官吏应行鞭捶本罪不致死者假以责情致令殒毙每念於此良增恻然宜委御史台及出身郎官御史等切加察访仍具事繇闻奏天下诸色人中有贤良方正能言直谏经术优深可为人师详闲吏理达於教化军谋宏远堪任边将者委常参官并诸道节度观察使诸州刺史各举所知限来年正月到上都其所在淫祠不合礼经者并委长吏禁断宝历元年正月辛亥祀昊天上帝於南郊礼毕还御丹凤楼大赦天下改长庆五年为宝历元年正月七日昧爽已前大辟罪已下罪无轻重已发觉未发觉已结正未结正系囚见徒常赦所不原者咸赦除之官典犯赃不在此限左降官自长庆四年三月三日制後未量移者并与量移近处已经量移者更与量移常参官及诸州刺史有先因停替及病解假官并制未授官者委中书门下量才进拟诸州先擒获吐蕃生口配流诸处者委本道资给放还边上仍不得更受投降人并擒捉生口天下诸色人中能精通一经堪为师法者委国子祭酒访择具名以闻天下州县各委刺史县令招延儒学明加训诱大理寺官比来吏部所授多非其才宜令精选有志行词学兼详明法律者注拟其课绩特殊堪任朝奖者台省有阙宜先选择如闻去冬吏部所选人驳放者众或文状乖错或书判差池主司守文不得不尔既施惠泽亦在г恩其长名及杂驳选人如有未离京城者委吏今月内简勘除涉逾滥者馀并却收以比远残阙注拟如不情愿不可︹之朕即位之初已有赦令至如损撤服御止绝他献限丧葬以息淫费禁奇靡以专女工他徭擅赋闭籴禁钱吏行奸欺人曷依庇僧道逾滥流贬重轻钱弊利害军屯侵占车马衣服之制未几废格已多或职司惰慢而不能将明或诏书才行而已下不守以此求理不亦难乎！其元和已来诏并长庆四年三月三日赦令有委废不行事在朕躬者谏官直言得失无有所隐其在台阁者左右承据诏条勘举具事繇闻奏刺史县令已後无过犯未满三周年不得除替如理行尤异但议就加其有才宜他职灼然章著者中书门下先具事繇及授上年月奏听进止。
四月癸巳册尊号礼毕大赦天下自宝历元年四月二十日昧爽已前大辟罪已下罪无轻重咸赦除之左降官已经量移者宜与量移近处京百司职田散在畿内诸县旧制配地出子岁月已深佃户致有流亡官曹多领虚数欲令据额均入地盘万户供输百司尽得随税出子逐亩平摊比量旧制孰为允便宜委京兆时与屯田审计会条流闻奏如闻京城诸司捕系推鞫动经旬时每季御史巡囚罕能举劾积成冤滞为弊颇深宜重举明长庆元年七月十八日赦件闻奏京畿百姓多属诸军诸使或户内一人在军其父子兄弟皆不受府县差役顷者频有制敕等分如闻尚未遵行宜委京兆府亦举明前後条制闻奏内外文武见任及致仕官赐爵加阶有差。
文宗太和元年正月乙巳御丹凤楼大赦天下制曰：朕闻古先哲王之为理也。修己以安百姓恤刑而矜庶狱端立政以谨始弘厚泽以体仁推其礼以及於物诚於中而化於外和气斯洽休徵以臻故兵革不试而四海宁疵疠不作而三灵泰我有唐祖武宗文光宅天下列圣承统遂康区中渐濡丕冒掩轶前载弘兹道以腾英声焕其文以耀终古惟此鸿业属予冲人荷无疆之丕构於兆人之上昼惕宵儆焉如疾抑惟宗社储休神祗协力克靖内难恢复皇纲思布和以立极爰正风於更始因体元纪号之典举肆眚覃恩之命昭我恤隐与人惟新可大赦天下改宝历三年为太和元年正月十三日昧爽已前大辟罪已下罪无轻重已发觉未发觉已结正未结正见系囚徒常赦所不免者咸赦除之惟十恶五逆及故杀人官典犯入己赃不在於免限左降官量移近处已经量移其合复资者五品已上中书门下速与处分六品已下任从常例选丁忧去任在忧未赴贬所者服阕日亦与量移如有亲故在上都任经本司陈状不必更待州府申请流贬之中纵敕不量许多者及言终身勿齿者亦与例依处分亡官失爵各与收叙痕累禁锢并从洗涤其缘去年十二月八日坐累流隶者不在此限应缘山陵制度及丧仪礼物宜委中书门下及诸司长官转询故实务遵礼度必诚必信副朕哀怀所缘山陵造作及桥道置顷所资并以内库钱物充用如不足以度支户部钱充京兆府今年夏税青苗量放一半太皇太后第二等已上亲大行皇帝皇太后第一等亲委中书门下量才叙用九庙子孙陪位者加两阶仍据始封每王後与一人出身委宗正卿简寻图谱取一房最沉翳者充数具名闻奏内外文武官及诸色人任上封事极言得失无有隐讳天下诸色人中有贤良方正能直言极谏者及经学优深可为师法详闲吏理达於教化军谋宏远堪任将帅者常参官及方牧郡守各举所知无人举者亦听自举并限来年正月到上都今年正月十四日上皇太后尊号及朕受册进宝讠巽即位册文承旨宣制等官各与一子正员七品官江王府官去年十二月已前在任者并与改进其去年十二月九日立功将士普恩之外三品已上更赐爵一级四品已下更加一阶其赴难军使兵马使都虞候将士等仍各与改转名御闻奏（日立秋兵士南北军合二万人翰林学士并升楼备顾问）。
六月乙卯诏曰：朕闻动人以行不以言应天以实不以文盖明诚者感通之大本也。刑德者阴阳之大伦也。故五事陈於洪范时令著於礼经虽尧汤之灾或丁於天数而休咎之萌必徵乎！人事朕祗荷大统子视兆人宵衣昃食不敢自逸犹虑上心不达於下下志不通於上是以正朝延听便殿访求事之益者罔不行弊之壅者罔不去庶乎！交感以致洽和而诚有所未臻应有所未是达自春及夏亢阳为害虽麦秋大稔而禾岁未登京畿之间阴阳小爽斋祷备至膏泽未濡中心恻然思所以济岂庶狱之未孚将一夫之不获永用惕戒载怀哀矜其京畿见禁囚徒犯死罪非故杀人者并降流流已下罪递减一等依令有司约礼祷祠宗庙遍祈山川务尽庄敬以副予志百司庶务有不便於人者各委长吏悉心陈列无使壅於下闻其宝历二年十二月二十七日敕及今年二月十二日赦条所革施行未毕者宜举中书门下速与处分朕志唯克己诚在恤人自临御已来躬行不逮乃者永虞艰食瞻仰昭回幽祷移灾蔬食逾月益罢浮费用严天谴尚惧明有未烛道有未宣闻於神者无馨香施於理者或缪戾终夕三省履冰在怀内外卿士有规朕以道宜封事条奏宰衡庶尹侯卫守长各励乃职庶承於天休。
三年十一月甲午有事於南郊礼毕御丹凤楼大赦天下四方并不得辄以杂样难成非常之物为献其於纤丽。若花丝布缭绫之类并禁断敕到一月机杼一切焚弃刺史分忧得以专达事有违法观察使然後举奏如闻州司常务巨细所裁官吏移摄将士解补占留支用刑狱等动须禀奉不得自专虽有政能无所施设选置长吏将何责成宜委御史严加察访廉使奏听进止判官不能规正及刺史不守朝章量加贬降。若所管州郡控接蕃夷军戎之间事咨前制即不在此限。
六年正月壬子诏曰：朕闻天听自我民听天视自我民视朕之菲德涉道未明不能调序四时导迎善气自去冬已来逾月雨雪寒气尤甚颇伤和气念兹庶或罹冻馁无所假贷莫能自存中宵载怀旰食兴叹怵惕。若励时予之辜思弘惠泽以顺时令其天下犯死罪除官吏犯赃及故杀人者馀并降从流流已下递减一等应京畿诸县宜以常平仓斛斗赈恤京城内鳏寡癃残无告不能自存者委京兆尹量事济恤具数以闻言念赤子视之如伤天或儆予示此阴抚躬夕惕予甚悼焉。
七年八月庚寅册皇太子礼毕制曰：帝者承天地贞邦国法明离之象固鸿业之本必命元子以备储闱斯皇王之令谟古今之丕典祗受眷处恭宝图钦。若彝章光修圣绪皇太子永幼禀仁智生知孝爱体温文以立德资敏哲以保躬宽裕有常贞慎无怠爰膺盛礼俾奉青宫严宗庙主鬯之仪遵朝夕视膳之节册命云：毕感悦良深问安既庆於寝门布泽宜覃於天下自太和七年八月七日昧爽已前天下应犯死罪从流流已下递减一等唯官典犯赃及故杀人劫狱夺囚持杖强劫者不在此限左降官流人并与量移如因流贬及诸色得罪人所在亡殁并许归葬宗周之盛实在於维城二汉之隆亦繇於磐石自开元已後累圣子孙皆长於深宫罔知稼穑曾不得习诗书以修礼乐交气类以叙人伦虽有间出之才莫施鲁卫之政永言沦废深疚朕怀诸王等宜以今年已後相次出阁宜授紧望已上刺史上佐观其才能续有叙用人伦所先婚礼为重笄年许嫁则有明文其十六宅诸县主等宜选良偶以时出仍委吏部乃於诸色人中选简令具名闻奏汉代用人皆由儒术故能风俗深厚教化兴行近日苟尚浮华莫修经艺先圣之道堙芜不传况进士之科尤要革虽乡举里选不可复行然务实抑华必有良术既当甚弊思其改张今寰宇人宁干戈已戢皇太子方从师傅授五经一二年之後当令齿胄国庠以兴坠典宜令国子监於诸道搜访名儒置五经博士各一人其公卿士族子弟明年已後不先入国学习业不在应明经进士之限其进士举宜先试帖经并略问大义精通者次试议论各一道文理高者便与及第其所试赋并停其试经官便以国子监学官充礼部不得别更奏请弘文崇文两馆生斋郎并依令式试经毕仍差都省郎官两人覆试卿大夫者下人之所视远方之所仿。若非恭俭克己廉贞化人而望其服从固不可得况朕不宝珠玉不御纤华逮於六宫皆务俭薄卿大夫得不叶朕此志率先兆人比年所颁制度皆约国家令式去其甚者稍谓得中而士大夫苟自便身安於习俗因循未革以至於今百官士族起今年十月服冬裘已後其衣服舆马并准太和六年二月十七日敕处分如故违制度九品已上量加黜责其布衣五年不得举选百姓军人各委州府长吏渐施教化使自遵行不要便为禁制令其惊扰惠养疲人本於廉吏阜其生殖在绝贪求其诸道方镇刺史等有聚敛货财潜行饣鬼遗者委御史台纠察以闻仍委度支盐铁分巡院同为访察不得容蔽亲人之官切在守长久於其道政乃可成其方镇刺史三考已下者不得辄议替换如治有异等委中书门下访察就加宠奖如灼然可录者别与甄升其或政有乖理害及百姓者即不在满三考限易讥丰屋传美卑宫雕刻砻磨先贤所戒近者官才升於郎署位始至於郡符莫不高其闳广以池榭非唯僭侈逾制实亦耗蠹伤财其百官等宅已造成者并许仍旧今日後如更有创立新宅及屋室高大者并委御史台纠弹必严加黜责御史台所置六察分纠百司比来因循鲜能举职起今以後诸司如有身名伪滥隐盗官钱及违法等事他处发觉者监察御史并当贬斥考课之法前王所重盖以综吏理励精政途名实苟违将何沮劝宜准故事置内外知考使兼令中书舍人给事中各一人监考百姓困穷弊繇奸吏政苟不扰人皆自安其司农寺宫供内及诸厨冬藏菜并委本寺自供其菜价仍委京兆府约每年时价支付更不得配京兆府和市其诸陵守当夫宜委京兆府以价直送陵司令自顾召并不得差配百姓应寒食杂差配及树栽修桥柴木选场棘等便於本户税钱内克折不得更令和市天下诸州府应纳义仓及诸色斛斗二合耗外切宜禁断仍委度支盐铁分巡院及出使郎官切加访察其义仓斛斗先有借用处委户部勾当并须及时填足文武常参官及诸州府长官子为父後者赐勋两转应缘册礼行事官赐爵加阶加勋并赐物有差鲁王府官未经进改者量与进改其皇太子侍读宜委中书门下精选二人具名闻奏天下孝子顺孙先旌表门闾者及高年废疾者委所管州县各加存恤。
●卷九十一
○帝王部　赦宥第十
唐文宗太和八年二月庚寅诏曰：朕祗。若天命缵承睿图正统纪以清四方序彝伦以贞百度忄栗忄栗寅畏于兹九年虽俭已饬躬推诚育物惧有未至不遑晏宁属节气交时疾恙婴体列圣垂涉旬复初既上庆於两宫宜覃恩於兆庶思与寰宇同兹福祥自太和八年二月九日昧爽已前天下应犯死罪降流流已下罪递减一等唯官典犯赃及诸色所繇破用官物故杀人十恶等罪不在此限左降官流人宜准去年八月九日敕即与处分为政之要必在去烦厚下之恩莫先已责应度支户部盐铁积欠钱物或囚系多年资产已尽或本身沦殁展转摊徵簿书之中虚有名数囹圄之下尝积滞冤言念於斯所当矜恤其度支户部盐铁应有悬欠委本司具可徵放数条流闻奏不得容留奸滥京诸司使食利钱已纳利计五倍已上者本利并放其有摊徵保人纳利两倍已上者其本利亦并放免京邑之内本无榷酤属贞元用兵之後费用稍广始定店户等第令其纳榷况万户所聚私酿至多禁令既不可施榷利自无所入从立课额殊非惠人其长安万年两县见徵榷酒钱一万五千一十贯八百文。若先欠者并宜放免其榷酒钱起今亦宜停比者沧寇干纪稽诛数年诸道兴师并献戎捷时方讨叛难议释缚免死戍边已有恩贷今沧州一道久被朝章念其怀土之心必有向隅之叹俾之遂性用洽优恩其诸道所送沧州将健配流及边镇营田役死者并委诸道据见在人放归本管如有已效军职及自有生业不愿去者亦任便住董昌龄自邕州累平溪洞兵威所向首恶皆擒言念苍生无非赤子况在荒徼尤当抚循其溪洞如有未归附者向後非因侵扰更不用进讨仍加存抚各使怀安所获黄洞百姓并分配侧近州县令自营生不得没为奴婢将充赏给如元是奴婢者即任充赏南海蕃船本以慕化而来固在接以恩仁使其感悦如闻比年长吏多务徵求嗟怨之声达於殊俗况朕方宝勤俭岂爱遐琛深虑远迩未安率税犹重恩宥矜恤以示绥怀其岭南福建及扬州蕃客宜委节度观察使除舶脚收市进奉外任其来往自为交通不得重加率税天下诸州府如有冤滞未申宜委御史台及出使郎官察访闻奏朕百灵所获遂痊和处奉神休敢忘昭报其五岳四渎天下名山大川委所在长吏致祭仍丰洁以副精诚朕以寡德上承丕构宗社流庆玄穹叶灵微恙愆和旋就康复渥泽思及於人瘼儆戒先自於朕躬俾我华夷共欢富寿中外臣庶宜体予怀。
十二月己卯诏曰：王者爱人如身推己及物恤其寒燠之苦其舒惨之宜俾协太和用臻至理朕恭默思道忧勤在怀时属严冷念深徽纟墨当霜雪之候滞囹圄之中馈饷为劳逮捕斯扰Ё寒所迫愁难必多恻然疚心思有矜降宜布在宽之令使无留狱之嗟应京百司及畿内诸县见禁囚徒应犯死罪特降徒流流已下者递减一等如欠官钱情非巨蠹责保填纳不要禁系唯故杀人者及官典犯赃不在此限仍委京兆府及诸司官长制下日当速┅决闻奏朕司牧黎元存诚寰宇况封甸殷广京师浩扰悯触法以罹辜式加恩而宥罪庶亡无告宁失不经宣示中外令知朕意。
九年十二月丁亥诏曰：朕以翼翼之心孜孜求理十年之内庶政未凝极其焦劳志在博采聿观奇士冀获长才取其节焉不顾发迹故李训郑注咸得进言望其沃心每许造膝邪人奸色顺非而泽信行听言深心厚貌包藏不怍伪辨无疑枭獍为心祸乱并作志欲剪除中外悉去大臣志愿非常谋安太过上天垂宗社降灵同恶虽多奸谋竟败忠臣输力保获朕躬是曰：弥宁已尝布告尚闻闾里未悉予心犹有浮言谬相诳惑朕君臣之际疑间不行致此妖妄惭非哲惠前月二十一日王涯贾饣束舒元舆李训郑注李孝本韩约罗立言王郭行馀魏逢等亲率金吾兵仗。又郭行馀王潜领所部将健持兵上殿叶谋不轨倾覆社稷谋害中外凡此凶徒悉已枭戮绝其遗类以谢忠良内外庶臣卿士百辟体予前志宜即自安无惑浮言尚相恐怖。且布维新之庆宜申在宥之恩京百司见禁囚徒死罪递减一等未结正者推问毕日准此处分诸色所繇官吏递於胁从虽有名籍涉於诖误者一切不用更问仍付左右神策两金吾京兆府御史台并准恩赦处分休便追捕其有潜藏回避限令出三日各归本司逆人亲族已处置外其馀周亲已上一切不问所在更不用系留闻报其先有定名捕捉者所在寻追获日奏闻不得漏网昨者有擅入逆人之家盗掠财物拥无故之利生怙乱之心尚有纵酒聚徒妖言惑众志於掠盗恐哧居人假军司辄持兵器及以前月二十一日事妄相告讦者委御史台京兆府严加伺察擒捉奏闻所在集众决杀不在恩赦之限於戏齐晋之难桓文是兴注训之妖朕志先定识邪正之路辨消长之端睹众臣宣力於急难见禁旅摧凶於顷刻当时危急之际识臣节之勤藏于予心何日可忘宣示中外宜体朕怀。
开成元年正月辛丑朔帝常服御宣正殿受朝贺礼毕大赦天下诏曰：朕以寡昧祗奉昌图兢业为心不敢自怠庶乎！播祖宗之光烈致区宇之康平推诚不疑唯才是用岂谓凶奸背德宗社将危中外叶谋咸加显戮知人则哲实在帝而犹难罪已兴怀诚为君之不易缅惭古理良用惕然是用因元正御正殿先明首罪仍布鸿恩王守澄累朝奖任久掌禁军忠力虽多愆误难掩交通杂累延进奸邪专弄威权蠹害时政郑注李训因缘引见忝窃恩荣二三旧臣陷在非罪成予忧昧抑有其繇遂使奸恶构连窃起前殿王涯贾饣束舒元舆宰辅股肱叶谋不轨王郭行馀节将在京率兵上殿罗立言李孝本纪纲台府深入领徒韩约诱金吾卫兵立成乡背魏逄驿骑来往郑注自出成师将相通谋情状咸具上天降氛已清讨其本因已正刑辟王守澄既已云：亡难议深责自特进已上官爵及实封并宜削夺祸已终於既往恩宜覃於有截可大赦天下宜改太和十年为开成元年正月一日昧爽已前大辟罪已下罪无轻重常赦所不原咸赦除之其左降官量移复资及才用有足称者中书门下处分贬流人中元敕不许量移及终身勿齿者并与量移其去年应缘朋党连累并十一月二十一日坐罪流贬者不在此限其身亡伏法者委所在州府量给棺殓任所亲收葬制服其户部度支盐铁应有诸色欠负太和五年已前者并放免诸色贺正端午降诞贺冬进奉起今权停三年其钱充纽放百姓两税所在除药物口味茶果外不得辄有进献百司及诸道应宣索制造一物已上者并同三年京畿百姓两税已下凡一岁之内徵取者并百官职田并全放一年其京兆府一年所支用钱物斛斗草等并勒盐铁使以开成元年夏青苗钱同州河中绛州去年旱歉赋敛不登宜放开成元年夏青苗钱同州赐杂六万石河中绛州共赐十万石委度支户部以见贮粟帛充赐三省九州列御史台选黜陟使十人同问风俗进贤退不肖兴行新制务令通流天下戎镇文武带宪官者解补进退并须奏闻其逐州令制译语学官常令教习以达异意内外文武官及诸色人任上封事极言得失有礻卑时政者必加升擢以待不次其有藏器候时隐身岩穴奇节独行可激风俗者委常参官及所在长吏各以名闻文武之道合而兼济勋臣子弟有能修词务学应进士明经及通诸科者委有司先加奖引河朔节将以州县归国者有张茂昭田弘正程权各与一子官子弟堪任使者委中书门下量加引用应内外文武官进阶加爵有差。
二年三月壬申以妖星见诏曰：朕嗣守丕构对越上玄处恭寅畏於今一纪何尝不宵衣念道昃食思愆师周文之小心慕易乾之夕惕惧德不类贻列圣羞欲致和平时无灾咎然诚未感物谪见於天仰愧三灵俯惭众汇思获攸济浩无津涯昔宋景发言星因退舍鲁僖纳谏饥不害人取鉴往贤深惟自励载轸在予之责宜布恤辜之恩式表殷忧冀答昭戒应在京城百司及天下州府见禁囚徒各委长吏亲自鞫问罪合死者从流流已下并释放唯故杀人及官典犯赃并主掌钱之吏计较盗窃者不在免限杨州楚州浙西管内诸郡如闻去年稍旱人罹其灾，岂可重困黎元更加诛敛爰布蠲除之令用伸拯物之情宜委本道观察使於两税户内不支济者量议矜减今年夏税钱物每贯作分数蠲放分折速奏仍於供上及留州使额内相均落下务令苏息膏泽不愆播种伊始土木兴役恐妨农功禁中及百司所有修造并宜权停韶阳御辰生气方盛思全物类以顺天时内外五方凡有笼养鹰鹞及鸡鸭狐兔等悉宜放之起今月一日至五月三十日禁京师畿内采捕禽兽罗网水虫以遂生成永为定制委台府及本军本司切加禁止唐州昼劫县官桂州聚集妖人或始於计穷或迷於诱导啸聚未散伏藏山林者各委本处长吏遣人宣谕恩旨便令放归乡贯田里俾安家业勿更相寻所犯如不从制命不在此限朕今素服避殿命太常撤乐大官减膳一日常费分为一旬近者内外臣僚继献表章徵引故实请册尊号夫道大为皇德大为帝朕膺此称祗鬼已多矧锺星变之灾敢议名杨之美非徵既往。且儆将来宰臣百僚及诸道节度观察等使更不用奏请如表已在道路及到者并宜却还常参官及诸州府长吏如有规谏者各上封事极言得失陈救灾之本明致理之方咸竭乃心以俾厥辟於戏朕明诚未感化理未孚谴告在天丁宁斯甚所宜尽意与我同忧勉进嘉言共凝庶绩弼违纳诲副兹虚怀宜示内外各令知悉。
三年十一月壬戌以妖星再见诏曰：上天盖高感应必繇乎！人事寰宇虽广理乱尽系於君心从古以来必然之义朕嗣膺宝位十有三年当克己以处恭每推诚於庶众将以导迎休应渐致雍熙期克荷於宗祧思保宁於华夏而德有所未至信有所未孚灾气上腾天文谪见再周期月重扰星躔当求衣之时睹垂象之变兢惧惕励。若蹈泉谷是用举成汤之六事念宋景之一言详求谴咎之端采听消禳之术必有精理蕴於众情冀屈法以安人爰恤刑而厚下应京城百司及诸道州府十一月八日已前见禁囚徒未经敕断者犯死罪并降从流流已下递减一等其十恶及谋杀人劫盗贼并官典犯赃不在此限诸道今年遭水及蝗虫州县人户等宜委观察使与州县长吏计会精加察访勿惮奏论诸道所有进献时新委中书门下更点勘樽减以称朕意京畿之内百役繁兴欲其阜安切在优恤其今年二月二十五日敕赈贷诸州百姓粮种粟八万四千九百七十八石如闻数内半是义仓斛斗此乃救灾之备丰年自合收积其馀有户部管系者并。且停徵以俟来岁畿内诸县应有开成元年以前诸道逋欠并宜放免仍委度支与府司同简勘闻奏如是官吏破用不在此限皇太子葬事卜日稍近但令粗及礼制不必过务虚仪事涉繁冗则须裁减递无害物夫岂伤恩易定两州地理深阻近者守臣丧没军中初有异图累遣诏书申明事理革心迁善章表继来张元益出定州後应是初扶树元益有违朝旨者自将校至於官健委新节度使安行慰谕并经放释如或辄相告讦却以其罪罪之冀使藩方永无疑惧文武百寮及诸色人有能通达刑政之源参考天人之际随在各上章┅指言得失乃至撤乐减膳抑亦旧章便当内自指挥不复更形纶翰宣示中外宜体至怀。
四年十一月己亥曲赦京城及畿内死罪降流流已下者递减一等唯十恶五逆杀人官典及监临犯赃不在此限。
武宗以开成五年正月即位二月戊申大赦天下。
会昌元年正月庚戌享圜丘还御丹凤楼大赦改元二年四月戊寅受册尊号大赦。
五年正月辛亥有事於南郊礼毕御承天门大赦天下。
  </div>
  <div class="pagination">
   <a href="册府元龟_page75.html">
    上一页
   </a>
   <span>
    ...
   </span>
   <a href="册府元龟_page71.html">
    71
   </a>
   <a href="册府元龟_page72.html">
    72
   </a>
   <a href="册府元龟_page73.html">
    73
   </a>
   <a href="册府元龟_page74.html">
    74
   </a>
   <a href="册府元龟_page75.html">
    75
   </a>
   <span class="current-page">
    76
   </span>
   <a href="册府元龟_page77.html">
    77
   </a>
   <a href="册府元龟_page78.html">
    78
   </a>
   <a href="册府元龟_page79.html">
    79
   </a>
   <a href="册府元龟_page80.html">
    80
   </a>
   <a href="册府元龟_page81.html">
    81
   </a>
   <span>
    ...
   </span>
   <a href="册府元龟_page77.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
