<!DOCTYPE html>
<html>
<head>
    <meta charset="UTF-8">
    <title>山堂肆考 - 第 286 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 286 页/共 632 页</h1>
    <div class="content">　　不问呼名
　　宋富彦国少时尝有诟之者公闻如不闻或以告公曰恐指他人曰明呼公名公曰天下固有同姓名者竟置不问
　　不问被狎
　　宋赵阅道为成都转运出行部内唯携一鹤一琴坐则鼓琴看鹤尝过青城山遇雪舍于逆旅逆旅人不知是赵或慢狎之公頽然鼓琴不问
　　拜受贬勅
　　宋寇莱公在道州丁谓遣中使赍勅往授之就赐以钱囊贮剑掲于马前示将诛戮状至道州众皆惶恐公方与郡官饮神色不变使人谓中使曰朝廷若赐凖死愿见勅书中使不得已乃授勅盖贬公雷州也公乃从録事借緑衫着之拜受于庭升阶复饮至暮而罢
　　命去埋签
　　宋司马君实平阳夏县人洛中新第初迁一日墙外步行见宻埋竹签数十问之或曰将以防盗公曰吾箧中所有几何且盗亦人也岂可以此防之亟命去签
　　避谢狂生
　　宋李沆秉钧日有狂生叩马献书歴诋其短公避谢曰俟归当得详览狂生随马后肆言曰居大位不能康济天下又不能引退乆妨贤路宁不愧于心乎公但于马上踧踖再三曰屡求退主上未赐允耳终无忤色
　　谨拜郡守
　　宋厐籍为郡掾日防郡守性褊好责人小礼常令掾属罗拜庭下率坐受之众皆忿耻窃骂公独处之自若公曽以疾在告月余方出例当庭参偶值大雨守乃令张伞布茅于庭使人设拜公拜起唯谨人以为逺到之量
　　不问朝士姓名
　　吕文穆公初叅政事入朝堂有朝士于帘内指之曰此子亦叅政文穆佯为不闻而过同列令诘其官位姓名文穆止之朝罢同列犹不能平悔不穷问文穆曰若知其姓名则终身不复能忘固不如无知也不问何损人服其量
　　愿闻书生谤讪
　　金史毛仲权知曹州日有书生投书辞涉谤讪僚属皆不能堪仲堪延之上坐谢曰使硕常闻斯言庶乎寡过士论多之
　　记性
　　史记聪明敏捷人之美材也刘劭人物志圣人之所美莫美于聪明
　　诵市肆书
　　东汉王充家贫无书常于洛阳市肆阅所卖书一见辄能诵忆
　　记爵里刺
　　魏夏侯荣幼聪明经目辄记文帝闻而诣焉时宾客百余人人奏一刺悉书其乡邑姓名世所谓爵里刺也示之一过便能徧记不谬一人帝竒之
　　囚徒坐状
　　东汉应奉字世叔为郡决曹吏行部四十二县録囚徒数百千人及还太守问之奉口对罪繋姓名坐状轻重无所遗脱
　　居民姓名
　　唐张廵初守睢阳城中居民数万巡一见问其姓名其后无不识者又甞见于嵩读汉书谓曰何为乆读此书嵩曰未熟也巡曰吾于读书不过三徧终身不忘因诵嵩所读书尽卷不错一字嵩惊以为偶熟此卷因乱抽他卷试之无不尽熟
　　诵道旁碑
　　魏王粲与人共行读道旁碑人问曰卿能暗诵乎答曰能因使诵之不失一字
　　摸水中碑
　　北梦琐言唐太宗征辽碑在水中张建章以帛裹麦屑置水中摸而书之不失一字
　　尽识部曲
　　吴朱威与一人面数十年不忘部曲万口并其妻子尽识之
　　徧读秘书
　　唐李邕字泰和扬州人自言读书未徧愿得见秘书李峤曰秘阁万卷书岂时日能习耶邕固请乃假直秘书未几辞去峤惊异试问奥篇隠帙了辩如响
　　一览能识
　　魏黄祖长子射甞与祢衡共读蔡邕碑恨不缮写衡曰吾一览能识之唯其中石缺二字因书出之射驰使写碑还校果如衡所书
　　一目不忘
　　宋王安石字介甫少好读书一目不忘作文动笔如飞初若不经意既成见者皆服其精妙
　　暗写五行志
　　南齐陆陲甞借人汉书失五行志四卷陲暗写还之略无遗脱
　　暗疏列女传
　　唐太宗命虞世南写列女传于屛风于时无本世南暗疏之无一字谬
　　口对兵事
　　汉张安世子千秋与霍光子禹俱约范明友击乌桓还谒光光问千秋战鬭方略千秋口对兵事画地成图无所忘失问禹禹不能记
　　心计簿书
　　吴顾谭为左郎每省簿书屈指心计未甞下筹尽发疑谬




　　山堂肆考卷一百十五
<子部,类书类,山堂肆考>
　　钦定四库全书
　　山堂肆考卷一百十六　　明　彭大翼　撰性行
　　俭约
　　易否卦君子以俭德避难左传俭德之共也
　　澣衣濯冠
　　礼器晏平仲祀其先人豚肩不掩豆澣衣濯冠以朝君子以为隘矣
　　頺檐败壁
　　宋李沆所居陋巷頺檐败壁不以屑意
　　伯恭草屋
　　魏髙允字伯恭歴事五帝出入三省五十年魏主幸其第惟有草屋数间布被緼袍厨中盐菜而已魏主叹息赐以粟帛
　　羊续布帱
　　东汉羊续字兴祖为庐江太守卧一布帱时或穿败糊纸补之
　　裳不加縁
　　东汉祭遵为征虏将军其夫人裳不加縁
　　食不兼味
　　见三公
　　妻子自亲釜灶
　　东观汉记周泽为渑池令性俭约妻子自亲釜灶
　　妻子不免饥寒
　　唐卢懐愼不营赀产既贵妻子不免饥寒常卧弊箦单席门无帘箔尝卧病宋璟及卢从愿相与访之甚喜命设食有蒸豆两瓯菜数俎而已此外翛然无办
　　不爱轻肥
　　宋张咏字复之濮州鄄城人自奉寡薄俭陋虽寒士不若公退辟静室焚香燕坐聚书万卷手自校正旁无声色之好李畋尝侍坐谓公寝禅室不如公哂曰吾不为轻肥官以至于此尝寄友人傅霖诗前年失脚下渔矶苦恋明时未忍归为报巢由莫相笑此心不是爱轻肥
　　不忍富贵
　　宋范文正公既贵戒诸子曰吾贫时与汝母养吾亲汝母躬执防而吾亲甘防未尝充也今得厚禄欲以养亲亲不在矣汝母又已早世吾之所最恨者忍令若曹享富贵之乐耶
　　不好声色
　　南史到溉性不好声色虚室单席旁无姬侍冠履十年不易朝服或至穿补
　　不畜财产
　　宋防凖初为枢密直学士尝赐金帛甚厚公乳母泣曰太夫人不幸时家贫求一缣作衾禭不可得岂知今日富贵哉公闻之恸哭尽散金帛终身不畜财产后虽出入将相所得俸禄惟务施与公外奢内俭无声色之娱寝处止一青帏二十余年不易时有破壊益命补葺或以公孙事靳之答曰彼诈我诚虽弊何伤且不忍处之久而以弊弃也靳者愧之
　　酒止五行
　　司马温公与刘几席君从王尚恭等七人作眞率防有约酒不过五行食不过五味唯菜无限如违约増饮食之数罚一防
　　食止一器
　　宋查道为待制毎食止尽一器度已不胜则不下筯虽蔬茹亦然常曰福当如是惜耳
　　髹器享客
　　宋杜祁公衍享客多用髹器客有面称叹曰公尝为宰相清贫乃尔耶公命侍人尽取白金防器陈于前曰衍非乏此雅不自好耳
　　残纸送人
　　韩庄敏遗事宋王沂公曽与孙冲同榜冲子京一日徃辞沂公公相留云吃饭了去饬子弟云已留孙京吃饭安排馒头馒头时为盛馔也食后盒中送数轴简纸开防皆是他人书简后截下纸
　　不择滋味
　　宋范纯仁字尧夫平生食无重味不择滋味粗粝
　　不喜华靡
　　司马公训俭文昔正考父饘粥以糊口孟僖子知其后必有达人季文子相三君妾不衣帛马不食粟君子以为忠吾本寒家世以清白相承吾性不喜华靡自为乳儿时或加以金银华美之服輙羞赧弃去之二十忝科名开喜宴独不戴花同年曰君赐不可违也乃簮一花平生衣取蔽寒食取充腹亦不敢故服垢弊以矫俗干名但顺吾性而已
　　费事相称
　　汜文正公尝言吾毎夜就寝为计一日饭食奉养之费所为之事若相称则鼾睡熟寐无复愧耻茍或不然则终夜不能安枕
　　存亡如一
　　司马公训俭文张文节公为相自奉如河阳掌酒记时所亲或规之曰公今受俸不少而自奉若此公虽自信清约外人颇有公孙布被之讥公宜小从众公叹曰吾今日之俸虽举家锦衣玉食何患不能顾人之常情由俭入奢易由奢入俭难吾今日之俸岂能常有身岂能常存一旦异于今日家人习奢既久不能顿俭必致失所岂若在位去位身在身亡如一日乎按文节知白諡仁宗朝拜相
　　一爵一肉
　　侯鲭録苏东坡在黄州尝书云自今日已往早晩饮食不过一爵一肉有尊客盛馔则三之可损不可増有召我者预以此告之
　　一面一饭
　　宋杜祁公衍食于家惟一面一饭或美其俭公曰某本一措大名位寿福冠冕服用皆国家所赐一旦去位身复为措大何以自奉
</div>
    <div class="pagination">
<a href="山堂肆考_page285.html">上一页</a><span>...</span><a href="山堂肆考_page281.html">281</a><a href="山堂肆考_page282.html">282</a><a href="山堂肆考_page283.html">283</a><a href="山堂肆考_page284.html">284</a><a href="山堂肆考_page285.html">285</a><span class="current-page">286</span><a href="山堂肆考_page287.html">287</a><a href="山堂肆考_page288.html">288</a><a href="山堂肆考_page289.html">289</a><a href="山堂肆考_page290.html">290</a><a href="山堂肆考_page291.html">291</a><span>...</span><a href="山堂肆考_page287.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
