<!DOCTYPE html>
<html>
<head>
    <meta charset="UTF-8">
    <title>万姓统谱 - 第 140 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 140 页/共 403 页</h1>
    <div class="content">　　祸及叹曰不去将钳我于市矣乃浮海奔乐浪山家焉不知所终】
　　王良【字仲子兰陵人王莽时隠居教授建　　累官至大司徒司直在位防俭妻子不入官署以礼进止朝廷敬之后以病归复征至荣　疾笃造其友人友人拒不肯见曰不有忠言奇谋而取
　　大位何其往来屑屑不　　　　之良慙遂归自后连征辟俱不应诏复其子孙】
　　王梁【要阳人初为郡吏彭宠以梁守孤奴令为　延将兵从光武拜偏将军后擢大司空击赤眉有
　　功入为河南尹封阜成侯】
　　王霸【字元伯颍阳人从光武为王郎所逼将至滹沱时河水流澌众恐难济霸即诡曰氷坚可渡遂
　　前至河氷果合乃济后以功封淮阳侯】
　　王闳【字选公吴人以明易称通天文之学建武初仕为山隂令迁御史补陈留太守不交权贵公庭
　　闲寂人号王独坐】
　　王常【字顔卿舞阳人王莽末起兵入南郡后与光武合军破王寻王邑于昆阳以功封山桑侯光武尝谓羣臣曰常辅翼帝室心如铁石真忠臣也迁汉忠将军累平诸郡拜横野大将军位冠诸将卒諡节侯】
　　王隆【云阳人避难河西为窦融左护军建武中为新汲令所着有诗赋铭书】
　　王况【字文伯志节高亮为陈留太守性聪敏善行德教明帝永平中蝗虫起泰山弥衍兖豫过陈留
　　界飞游不集五谷独丰】
　　王乔【后汉为邺令有神术毎朔旦尝自诣朝堂帝怪其来数而不见车骑宻令太史伺之将至有双
　　鳬从南来罗之得双舄焉乃所赐尚书官属履也】
　　王青【聊城人为东郡吏王莽居摄祖翁与太守翟义起兵西诛莽遣王邑等击义兵败余众归翁翁守节力战莽燔死之父隆建武初为都尉功曹青时为小吏与父从都尉行县道遇贼隆以身卫都尉遂死青被流矢贯咽东郡太守张酺叹曰岂有一门忠义而爵赏不及者乎遂擢右曹仍荐青三世死节宜显异】
　　王辅【平陆人学公羊传隐居以道自娱建初元年诏拜郎中陈灾异后拜议郎以公车征不行卒于
　　家】
　　王充【字仲任上虞人师事班彪好博览而不守章句家贫无书尝游洛阳书肆阅所卖书一见辄能
　　记亿肃宗时诏公车征病不行尝著论衡及养性书】
　　王符【临泾人少好学有志操与马融张衡崔瑗友善时人务游宦而符独耿介隠居著书以讥当时
　　得失不欲彰显其名号曰濳夫论】
　　王禹【初为济北王太医复就太仓公学数岁悉通之知名汉代】
　　王龚【字伯宗高平人为青州刺史劾奏贪浊二千石数百人迁淮南太守政崇温和好才爱士后进
　　知名之士莫不归心累官至太尉子畅以清实称累官至司空】
　　王畅【字叔茂龚之子太尉陈蕃荐畅清方公正为齐相寻拜南阳太守奋励威猛功曹张敞谏曰化人在德不在用刑畅深纳之更崇寛政教化遂行郡中豪族奢靡相尚畅常以布衣皮褥矫其弊后征为长乐卫尉迁司空以水灾免畅名在八俊与李膺俱称为高士】
　　王阜【重泉令力行德政鸾集县庭迁益州太守始兴学校渐移其俗】
　　王烈【字彦方太原人少师陈寔以孝义称乡里乡里有盗牛者主得之盗请罪曰刑戮是甘乞不使王彦方知也烈闻而谢之使遗布一端后有老父遗剑于路行道一人见而守之烈使推求乃先盗牛者凡有争讼将质于烈而至途或望庐而还其德感人如此】
　　王逸【宣城人元初中为校书郎顺帝时为侍中着楚辞章句及赋诔书论杂文凡二十一篇又作汉
　　书一百二十三篇】
　　王延夀【逸子有俊才少游鲁国作灵光殿赋后蔡邕亦作此赋成及见延夀所为甚奇之遂撤翰
　　又因有异梦意恶之乃作梦赋以自励后溺水死时年二十余】
　　王忳【新都人尝诣经肆见一书生疾困愍而视之书生曰我腰下有金十斤愿相赠死后乞藏骸骨忳即鬻一斤营其殡葬余悉置棺下后遇其父迎其子丧余金皆存忳官至县令】
　　王祐【郪人隐居不仕陈纪山善知人称祐天下之高士】
　　王方平【名逺明天文汉桓帝问灾祥题宫门数百字帝令削之墨入版矣】
　　王允【字子师太原祁人世仕州郡为冠盖同郡郭林宗见而奇之曰王生一日千里王佐才也允少
　　好大节有志立功累官豫州刺史讨破黄巾后拜司徒】
　　王修【营陵人事母至孝母以社日亡来年隣里聚社修念母哀甚隣里为之罢社孔融召修为主簿守高宻令复以胶东多盗移令胶东融有急难赖修以免曹操徙修为奉常】
　　【三国】王粲【字仲宣龚子畅之孙博物多识问无不知蔡邕奇其才畧闻粲在门则倒屣迎之后仕魏累官
　　至侍中所着有诗赋】
　　王朗【字景兴东海人汉末遭乱虽流移穷困朝不谋夕而收恤亲旧行义甚着曹操表征之歴事文明二主屡上书劝育民省刑谏射猎兴造官至御史大夫司空封乐平乡侯】
　　王肃【朗子仕魏官至崇文观祭酒景初间宫室盛兴上疏极谏出为广平太守征还迁散骑常侍光
　　禄勲卒諡景侯所着有诸经传注子恂立朝中正歴官河南尹侍中】
　　王观【字伟台东郡人魏文帝时为尚书郎廷尉监出为南阳涿郡太守所在称治观治身清素帅下以俭僚属成风莫不自励明帝召为治书侍御史典行台狱时多有仓卒喜怒而观不阿意顺防后迁司空固辞上送印绶即舆归里舎卒諡肃侯】
　　王连【南阳人仕蜀汉为蜀郡太守建兴初拜屯骑校领丞相长史时诸葛亮将征南方连谏以不毛
　　之地不宜以一国之望冐险而行故停留乆之后封平阳亭侯】
　　王伉【蜀汉永昌郡丞时雍闿叛伉与吕凯率吏民闭境拒闿十余年诸葛亮表封亭侯陞永昌太守】王基【字伯舆曲城人少孤为叔父公孙抚育魏为中书侍郎时盛修宫室百姓劳瘁基上疏切谏尝从征毋邱俭画策平贼迁镇南将军后封东武侯史称其学行坚白垂称著绩可谓国之良臣】
　　王平【宕渠人蜀汉诸葛亮征陇西平以牙门属马谡谡违亮指大败于街亭惟平所领不败累迁汉中太守封安汉侯子训嗣爵平同郡汉昌句扶忠勇寛厚数有战功功名爵位亚于平官至左将军封宕渠侯】
　　王蕃【庐江人博览多闻仕吴为常侍后为嬖臣譛死时论寃之】
　　王昶【晋阳人世父柔北中郎将父泽代郡太守昶仕魏累官兖州刺史迁司空赐爵闗内矦着兵书
　　及治论二十余篇】
　　王谈【乌程人年十岁父为隣人窦度所杀谈有复仇志宻市利锸俟度卒杀度而归罪有司太守孔
　　岩义其孝勇列上宥之吴元兴中举孝廉不应终于家】
　　王仪【字民表修之子志性正直不畏权势为安东将军司马昭东关之败问曰近日之事谁任其咎
　　仪对曰责在元帅昭怒曰司马欲委罪于孤耶斩之】
　　王裒【字伟元仪之子裒少有志操痛父非命隐居教授累辟不就庐墓侧旦夕拜跪攀栢悲号涕泪着树树为之枯母存日畏雷母殁后毎雷辄至墓曰裒在此读诗至哀哀父母生我劬劳未尝不三复流涕门人为废蓼莪之篇家贫躬耕计口而田度身而蚕或有助遗者皆不受及司马氏簒魏裒终身不西向而坐以示不臣于晋】
　　王凌【字彦云太原人魏扬豫州刺史甚得军民欢心始至豫州旌先贤之后求未显之士各有条教意义甚美正始初为征东将军吴大将全琮数万众攻芍陂凌率诸军力战争塘琮退走迁仪同三司进太尉假节镇淮南恶司马师不臣且齐王不任天位欲谋废立事泄师将兵讨之势穷饮药而卒】
　　王弼【字辅嗣山阳人少好老氏通辨能言时裴徽为吏部郎何晏为吏部尚书皆奇之乃以弼补台郎谒曹爽爽屏左右与论道移时弼与钟防善防服其高致尝曰圣人茂于人者神明也同于人者五情也神明茂故能体冲和以通无五情同故不能无哀乐以应物注周易及老子正始十年以公事免】
　　【晋】王雅【字茂达肃曽孙祖隆后将军父景大鸿胪雅举秀才累迁尚书左右丞歴廷尉侍中左卫将军敬慎奉公朝廷大议多叅谋议迁左仆射卒赠光禄大夫子准之协之少卿皆至显官并有士操】
　　王祥【字休征临沂人性至孝事继母极防谨母欲生鱼天寒氷冻祥将剖氷求之氷解得双鲤尝为
　　徐州别驾率兵讨寇州郡清净政化大行晋初拜太保进公爵】
　　王览【字通祥异母弟朱遇祥凶虐览年数岁见祥遇楚挞辄涕泣抱持其母少止览孝友防恪名
　　亚于祥后仕至大中大夫】
　　王隐【陈郡人父铨少好学有著述之志毎私録晋事及功臣行状未就而卒隐博学多闻不交势援
　　元帝时为著作郎令撰国史】
　　王浑【字去冲晋阳人累官至司徒弟湛幼有识度简言语父丧居墓次服阕阖门守静不交当世仕
　　至汝南内史子济】
　　王湛【字处冲少言语宗族以为痴浑子济诣之见牀头周易湛因剖析微济叹服晋武帝毎见济
　　曰卿见痴叔死未对曰臣叔不痴为汝南内史时称王汝南】
　　王济【字武子风流豪爽气盖一时性好马时洛阳地贵买地为马埓编钱满之时谓之金沟】王棱【临沂人国子祭酒琛之子少歴清显累官丞相从事中郎从兄导以棱有政事宜守大郡乃出为豫章太守加广武将军棱知从兄敦骄傲自负有罔上心日夕谏诤以为宜自抑损每言苦切敦不能容潜使人害之】
　　王戎【字濬仲览侄父浑凉州刺史戎幼頴悟与阮籍为竹林之游后袭父爵以平吴功进安丰县侯
　　累迁尚书令】
　　王衍【字夷甫戎从弟戎尝曰衍神姿高彻如瑶林琼树自然风尘物表为元城令终日清谈而县务
　　亦理累迁至司徒后为石勒所害弟澄少歴显位仕终军谘祭酒】
　　王导【字茂览孙元帝为琅琊王与导素相亲善及镇下邳以为安东司马军谋宻策知无不为后东迁累官至太傅封始兴公兄敦反以大义灭之出入将相戮力王室晋之中兴导功为多】
　　王舒【字处明导从弟官至扬州刺史以军功封彭泽矦从弟廙仕至辅国将军散骑常侍】王廙【字世将导从弟元帝时守庐江郡廙能属文工诗画善音乐射御博奕诸杂伎艺罔不通晓后
　　以功累増封邑除冠军将军青州刺史】
　　王彬【字世儒导从弟少称雅正与兄廙俱渡江累官典军将军豫讨华轶功封都亭侯歴侍中从兄敦举兵入石头愍帝使彬劳之彬数敦罪恶辞极慷慨敦大怒时导在坐劝彬起谢彬曰有脚疾见天子尚欲不拜此复何谢敦曰脚痛孰若颈痛彬意气自若后敦议举兵向京师彬谏甚苦敦平征拜光禄勲歴右仆射卒諡肃】
　　王懿【字仲德太原人晋安帝北伐进懿征虏将军加兾州刺史督前锋诸军事宋武欲迁都洛阳众议咸以为宜懿曰非常之事人所骇今暴师经载士有归心故当以建邺为王基迁都宜候文轨大同帝深纳之】
　　王恱【字长豫导长子弱冠有高名事亲色养导甚爱之导尝共恱奕棋导笑曰相与有葛那得为
　　尔耶少侍讲东宫歴中书侍郎先导卒諡曰贞】
　　王恬【字敬豫少好武不拘礼法晚节更好士多技艺善奕棋为中兴第一迁中书郎弟洽最知名】王洽【字敬和导第三子导诸子中最知名弱冠为散骑中书郎歴吴郡内史征拜领军寻加中书令
　　因让表疏十上穆帝诏催洽令拜苦让遂不受】
　　王劭【字敬伦导第五子美姿容有风操虽家人近习未尝见其有堕替之容初为东阳太守歴尚书
　　仆射领中军出为建威将军吴国内史卒諡曰简】
　　王荟【字敬文导季子除吏部郎歴吴国内史时岁饥人多饿死荟以私米作粥济活甚众徙尚书顷之桓冲表荐为江州刺史固辞不拜转督浙江东五郡加散骑常侍卒赠卫将军】
　　王彪之【字叔武彬次子穆帝时官至尚书左丞时桓温下武昌人情震惧彪之令简文帝与手书示以款诚温果奉防不进以彪之为镇军将军防稽内史居郡八年豪右敛迹后桓温将废海西公彪之令取霍光传礼度制仪定于须臾神采毅然温乂废武陵王遵彪之曰武陵未有显罪不可以猜嫌之间便相废徙及简文帝崩太后欲令温居摄彪之曰此异常大事也未敢奉命事遂不行时谢安桓冲欲皇太后临朝彪之谓非翼戴讃扬立德之义安竟不从寻迁尚书令卒赠光禄諡曰简子越之抚军叅军临之东阳太守】
　　王允之【字深猷舒子先从伯敦尝夜饮允之辞醉先卧敦与钱凤谋逆允之悉闻其言虑敦或疑已便于卧处大吐时父舒始拜廷尉允之求还定省至都以敦议白舒即与导俱啓明帝后以讨贼功封番禺县侯卒諡曰忠】
　　王羲之【字逸少导从子以骨鲠称善书为古今之冠论者称其笔势飘若游云矫若惊龙仕至右
　　军将军防稽内史子凝之徽之献之遂居防稽并有盛名】
　　王沈【字处道晋阳人父机魏太守沈少孤养于从叔昶事昶如父奉祖寡嫂以孝义称好书善属文
　　以佐命勲累迁尚书令散骑常侍封博陵郡公】
　　王蒙【字仲祖晋阳人少不为乡曲所齿晚节励行有美誉子蕴仕至散骑常侍蕴二子防有节操自
　　负才地恒有宰相之望爽仕至寕朔将军】
　　王忱【字元逵弱冠知名歴仕骠骑长史尝造其舅范与张相遇甯使与语正坐敛袵待其所发忱竟不与言失望便去甯让忱曰张吴中之秀何不与语忱笑曰张祖希欲相识自可见诣谓曰卿风流俊望真后来之秀忱曰不有此舅焉有此甥既而甯使报束带造之始为賔主太元中出为荆州刺史都督荆益宁三州军事建武将军假节卒赠右将军諡曰穆】
　　王延【西河人性至孝蚤丧母继母遇之不慈盛冬母欲鱼延縁汾水叩氷而哭忽有巨鱼跃出取以供食于是母悟抚延如已出官至尚书左丞靳准作乱以为左光禄大夫延骂不受准遂杀之】
　　王尼【字孝孙城阳人东羸公腾辟为车骑府舍人不就时尚书何绥奢侈过度尼谓人曰绥居乱世矜豪乃尔将死不乆未几果为东海越王所杀尼初入洛见越不拜越问其故尼曰公无宰相之能是以不拜】
　　王猛【字景畧晋人隐居华山懐佐世之念桓温入关猛緼袍见之而谈当世之事扪虱自若旁无人
　　温异之后为尚书右丞】
　　王濬【字士治湖县人家世二千石濬博涉坟典仕为车骑从事中郎累迁益州刺史造楼船平吴以
</div>
    <div class="pagination">
<a href="万姓统谱_page139.html">上一页</a><span>...</span><a href="万姓统谱_page135.html">135</a><a href="万姓统谱_page136.html">136</a><a href="万姓统谱_page137.html">137</a><a href="万姓统谱_page138.html">138</a><a href="万姓统谱_page139.html">139</a><span class="current-page">140</span><a href="万姓统谱_page141.html">141</a><a href="万姓统谱_page142.html">142</a><a href="万姓统谱_page143.html">143</a><a href="万姓统谱_page144.html">144</a><a href="万姓统谱_page145.html">145</a><span>...</span><a href="万姓统谱_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
