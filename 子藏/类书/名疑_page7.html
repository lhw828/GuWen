<!DOCTYPE html>
<html>
<head>
    <meta charset="UTF-8">
    <title>名疑 - 第 7 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>名疑 - 第 7 页/共 7 页</h1>
    <div class="content">　　元史陈也先子兆先明先　刘思敬子思恭
　　神仙幽恠姓名最不同
　　彭祖陆终之子名籛字铿封于彭谓之大彭仙传云彭祖姓籛谬虞翻籛作翦古字通用
　　老聃姓李名耳字聃一作一作耽吕览老耽贵柔是也一作儋左传太史儋是也古文聃耽儋通用列子杨朱篇聃于色注云聃与耽同史记云老子名耳字伯阳以其耳漫无轮号曰聃集真录云老子始生母名之曰禄字伯阳国语伯阳甫是也列仙传云老子谥聃吕氏春秋云舜染于许由伯阳注云伯阳老子也恐误盖舜时伯阳别是一人按王安石撰许氏世谱云伯阳神农之后佐尧舜有功赐姓姜则非老子明矣　老子本臯陶之裔世为理官以理为姓纣时有理征是也征字德灵古文理李通用故左传行李国语作行理初无二义或云古文使字作左传盖言行之徃来讹为李字国语又讹为理音也路史谓理征事纣抱道不合而死其妻契和氏逃难伊侯之墟命其子利贞改姓李氏利贞老子十二世祖也利贞子仲师左传类解晋里克注云商末理征孙仲师避难改姓里氏是李理里三姓同祖矣姓谱北史新旧唐书等有谓老子生于李下而得姓有谓因乱食苦李而得姓有谓因饥食木子而得姓有谓老子母李氏女因母得姓有谓老子生于李氏家冒姓李均妄尹喜传称聃为古先生
　　老聃父名干字元杲一作元果旧唐书又云聃父名敬前凉录索绥云元杲年七十二无妻与邻人益寿氏野合孕十年而生老子故世传老子母为益寿氏路史云元杲娶洪氏名婴敷孕十有二年折左腹而生老子南唐书世裔谱云元杲为周上御史大夫娶益寿氏女婴敷生老子或云元杲娶滕氏妙内篇云老子母无壻妄
　　老聃子名宗字尊祖宗一作崇为魏将军封段又封干因以为姓魏世家有段干子盖即宗也列子有段干生田齐世家有段干朋战国防有段干纶段干越人孟子有段干木风俗通注云姓段名干木吕览亦云干木光于德魏都赋亦云干木之德而唐书百官表又云封段为干木大夫俱误
　　老聃师常枞一作常摐一作恒枞一作常纵或云即商容也商容一作容成容成公见于周穆王时自称尝为黄帝师列仙传容成讃云亹亹容成伯阳仰畴或云容成商容盖二人商容即殷纣贤臣知礼容者老聃学礼于商容
　　老聃佣人徐甲二百余年约毎日赁百钱聃少甲七百二十万钱尹喜还之出神仙传殊妄甲一作申
　　注老子者有河上丈人【战国时人】有河上公【汉文帝时人】有偃松子有任真子皆莫知其姓名而宋人所着异号录宾实录俱不载
　　王子晋周灵王之子年十八而登仙路史云名超古字子晋或云名晋或云谥晋或云字子乔或云字开山后汉列传云王乔为叶令即古仙人王子乔也一云王子乔即史记封禅传王伯侨
　　防子名蜀梁一作浊梁甘子名需一作孺
　　谷子者苏秦张仪诡称其师以骇俗也或云姓王名诩一名利一名誗战国时隠居颖川阳城之谷因以为号史记张传亦云仪与苏秦俱事谷先生学术隋志有谷子十三章盖其所著书也或云后人譌撰或云谷子一号微子又琴纂云蔡邕入清溪访谷先生盖别是一人
　　秦方士徐市汉书作徐福按字书市即古黻字汉时福黻字通用仙传拾遗福字君房
　　东方朔父姓张名夷字少平或云名平母田氏朔以东方为姓其説不一见洞防记列仙传时镜新书又王充论衡云朔姓金氏改姓东方
　　严君平姓庄名遵一作尊
　　吕岩字洞宾初名绍先更名岩
　　洞宾师钟离权字寂道号云房一云字执柄一云字云房
　　洞宾弟子卢生名英　何仙姑姓赵名何一作和韩湘字清夫一字伯渚或作北渚讹清父名老成祖名介文公愈之亲兄湘本愈侄孙而集仙传云愈之犹子非
　　南岳邓先生名郁字彦达
　　麻衣子姓李名和　天门子姓王名经　通微子姓杨名什伍　神和子姓屈突名无为　真子姓张名志和　达观子姓李名筌一作荃　抱朴子姓葛名洪字稚川　金华子姓刘名崇逺　清虚居士姓王名巩字定国　无尽居士张商英也
　　焦光字孝然光一作先
　　殷七七名文祥一云名道筌　王子芝字仙苖子一作紫
　　世传月中斫桂呉刚字质故李贺云呉质刚一作罡史记封禅传有宋母忌乐彦引老子道经云月中仙人宋母忌也白泽圗又以宋母忌为火仙
　　淮南子云羿请不死之药于西王母羿妻姮娥窃以奔月羿为帝喾臣非夏时羿也姮娥羿妻名一作嫦娥或云嫦娥字纯狐则又以为夏羿妻矣黄庭经云髙奔日月吾上道郁仪结璘善相保注引上清紫微文云郁仪奔日之仙结璘奔月之仙此语亦见鸡跖集结璘韵府作结仪窃疑姮娥结仪之説俱妄或因尚仪占月而讹耳
　　楚辞注云丰隆或曰云师或曰雷师屏翳或曰云师或曰雨师或曰风师按归藏云丰隆筮云气而告之则云师也穆天子传云天子升昆仑封丰隆之葬郭璞注云丰隆筮师御云得大壮卦遂为雷师淮南子云季春三月丰隆乃出以将其雨张衡思赋丰隆轩其震霆云师以交集则丰隆雷也云师屏翳也天问曰萍号起雨则屏翳雨师也洛神赋云屏翳收风则风师也淮南子云雨师洒道风伯扫尘説者以为箕毕二星列仙传云赤松子神农时为雨师风俗通云防为雨师其説不同据楚辞则以丰隆为雷师飞廉为风伯屏翳为雨师
　　西王母者九灵太玅山金母也一号太虚九光台金母元君或云姓焉氏　云林夫人王母第十三女名媚兰　紫微夫人王母第二十女名玉清娥一云名青娥字愈意　云华夫人王母第二十三女名瑶一云名瑶姬　太真夫人王母之小女名琬字罗敷王母有三鸟使者一曰大一曰小一曰青鸟
　　如此类者诚哉荒唐之言
　　上元夫人者三天真君之母纪总仙籍亚于王母其侍女名阿环
　　樊夫人名云趐刘纲之妻　东陵圣母姓杜师事刘纲卫夫人名铄字茂漪
　　南岳魏夫人晋司徒舒之女刘幼彦之妻名华存字贤安号紫虚元君又称黄庭君
　　谌母许真君师也名婴一作孾许真君名逊字敬之九华真妃太上真元君李夫人之少女姓安名郁嫔字灵萧
　　太女姓颛顼名和　毛女名玉姜
　　燕昭王时有天二女善舞一名旋波一名捉淡出王子年拾遗捉琰杜阳编作摇光
　　女仙又有成公智琼许飞琼李真多杨敬真曽妙典钱妙真王妙想杜兰香段安香黄观福黎琼仙董上仙王子登谢自然杨正见张连翘戚逍遥安法兴张玉兰边洞崔少裴静戚符薛同卢眉娘曹文姬萼绿华婉陵华盱母梁母麻姑郝姑厐女褒女明星玉女云台玉女殷女昌容秦女弄玉之类成公复姓萼绿华姓杨或云即九疑山罗郁
　　甘氏星经云太白上公妻号女媊居南斗媊音前甘氏者即甘公善説星者也天官书云齐甘公艺文志云楚甘公齐楚不同未知孰是刘歆七略云甘公一名德　石氏亦有星经石氏者魏之石申父也后汉书作石申夫
　　梁玉清织女星侍儿也秦始皇时太白星窃玉清逃入衙城小仙洞十六日不出天帝怒谪玉清于北斗下玉清有子名子休配河北行雨每至小仙洞耻母滛奔之所輙回故其地少雨见李元独异志甚诞
　　世传伏羲妃死为洛神如淳注汉书以为伏羲女世传湘妃神乃尧之二女舜之二妃从南巡而溺死湘江故屈原九歌有湘君湘夫人郑张华辈断以为舜妃罗泌又以为舜之二女曰霄明曰烛光第三妃登比氏所生也灵照百里处于湘江为神迄今有分风送客之异宵一作肖山海经比作北
　　登封有啓母石应劭郭璞辈皆云啓母涂山氏所化厯代崇祀见汉武帝纪淮南子云禹通轘辕涂山欲饷闻鼓乃来禹跳石误中鼓涂山忽至见禹为熊慙而去至嵩山下化为石禹曰归我子石破北方而生啓此与广德所祀圣河夫人事相类吕氏春秋又谓啓母乃九尾白狐益妄卢元明辈又以啓母为阳翟夫人按嵩髙记阳翟夫人姙三十月子从背出五岁入山学道为母立祠曰开母祠开即啓也遂讹为涂山云嵩北又有少室姨神庙唐杨烱撰少姨庙记云少姨庙其神为妇人像故老相传啓母涂山之妹莫详所始
　　苏伯吉利祝融之裔也吉利妻王氏名抟颊死为灶神见五经异义抟颊一作抟侠
　　仙传拾遗司命君生于唐时民间与元环同学年十五六仙去环一作瓌事甚诞　酉阳杂俎灶神名壤子又云名隗状如美女姓张字子郭夫人字卿忌有六女皆名蔡
　　宋玉髙唐神女赋寓言托兴以讽襄王非必实事如唐人记后土事以讥武后之类耳集仙录乃谓巫山神女名云华即王母之女以太上灵寳之文授禹者甚妄而文士乂为神女传记以实之徧举天地百神可笑也
　　河伯姓冯名夷见文选李善注太公金匮云河伯姓冯名脩然庄子淮南子裴氏新语皆以为冯夷一名水夷又龙鱼河图云河伯姓吕名公子夫人姓冯名夷唐时秦宗撰河侯祠碑云河北姓冯名夷字公子皆荒诞无稽
　　谷之神名天呉是为水伯
　　北海之神名禺彊一作隅彊一作禺京是为防夸娥氏古之有神力者一作夸蛾
　　禹治淮水功不成禹怒召百灵命防龙等请命因囚鸿氏彰商氏晁氏卢氏犁娄氏乃获淮水神名无支祈者彰商一作章商晁一作兠一作郖一作斵黎娄一作犁娄无支祈一作亡支祈善应对形若猨猱青躯白首金目雪牙颈伸百尺力逾九象腾趠倐忽视不可久禹命童律乌木田不能制乃命庚辰制之锁械淮阴山之麓庚辰后稷字
　　风俗通云共工之子脩好逺游死为祖神亦见礼记外传及荀彧传注惟路史以祖神为术嚣之子名条者且辨脩字为非盖臆决也
　　仙传云三茅君茅蒙孙也长君名盈字叔申次君名固字季伟小君名衷字思和盈为东岳上卿司命真君固为定录真君衷为保命真命固一作容衷一作震茅蒙字初成师谷先生三辅黄图又引茅盈内传云盈乃蒙曽孙
　　山海经云炎帝少女名女娃溺死于海化为鸟名精卫女娃一作女媘又云帝女死于姑媱山化为防草又云夸父之杖化为邓林夸父一作举父又云帝杀钦防化为大鸮又云女娲之肠化为十神均妄
　　山海经多神恠不偹载载其字异者槐江山神名英招一作英昭昆仑山神名陆吾一作肩吾郭璞注云即庄子所谓肩吾得之以处大山也騩山神名耆童一作老童蠃母山神名长乗一作长来一作长采骄山神名围一作鼍圉岐山神名涉一作摄鼍东海渚中神名禺一作禺号一作禺号南方苗民有神名延一作延维一作委蛇东荒神人名犁一作黎灵
　　世传钟馗唐武德中应举不捷触殿阶而死后见梦于明皇曰臣终南进士钟馗愿除天下虚耗之孽此事见逸史唐书不载或云北史尧暄字辟邪本名钟葵馗葵音同见续博物志又按周礼考工记云大圭首终葵注云终葵椎也正韵云葵一作楑杨子巵言即以钟馗之讹本于此似无确据若以字音相同则左传殷人七族有终葵氏尔雅释草篇有蔠葵中馗二草名岂可曲引为证或云钟馗当作终防谓六书本义终有穷极毕死之义古文馗一作馗集韵馗防逵防通用防山鬼名孔丛子所谓土石之恠防罔两是也穷治邪故称终防耳此亦意撰也若然则作钟馗亦可钟有收聚之义何必改钟为终俗绘钟馗执以卫宅韵府云钟馗名非也又按孙逖张説文集有谢赐钟馗画表则钟馗之名不始于开元时矣
　　山海经神荼郁垒二神人主执恶神荼一作神茶郁垒风俗通作郁律或又作王充云郁垒防之类陆法言集韵垒音律沈休文云郁垒者屈律也丹铅续录云神荼者伸舒也郁律者苑结也
　　释氏通鉴唐髙宗干封中道宣律师在净业寺一天神至自称姓王名璠为南方天王复有一天姓罗又一天姓费又有天人姓陆名元畅其説甚妄
　　佛图澄天竺人姓帛或作白　支遁字道林姓闵　一行姓张本名遂乃剡国公公谨之孙元素之侄也
　　释氏有造天地经云寳厯菩萨下生世间号曰伏羲吉祥菩萨下生世间号曰女娲摩诃迦叶号曰老子儒童菩萨号曰孔丘又有清净法行经云真丹国乃能从化遣迦叶徃为老子净光童子徃为孔丘又遣月明儒童徃为顔回三弟子者出生其国乃能从化其侮圣无忌如此故唐杜嗣光有吉祥御宇儒童衍教之説而韩愈亦谓佛者云孔子吾师之弟子也意指此耳道藏经又谓庄王癸巳之岁一阴之月老君遣尹真人喜乗月精白象下天竺于净梵夫人口中托生佛盖老释互相凌压可发一笑
　　老聃疈左脇而生释迦疈右脇而生与诗人所咏后稷之生不坼不疈者异矣
　　仙传有仆仆先生纪闻录有异僧号和和二人皆唐人佛本夷教北史名字多取佛语如杨津字罗汉晏昭字菩萨宇文导亦字菩萨宇文护字萨保娄叡字佛仁魏收字佛助萧思道字释奴赵善字僧庆魏字僧智尉迟纲字婆罗王轨小名沙门薛端小名沙陀王晞小名沙弥其他称僧仲僧绍僧奴佛奴佛保之类不可胜举　宋欧阳脩小儿名僧哥有一僧戏脩曰公不信佛何有此名脩曰人家小儿要易育成故以贱名为小名如羊豕狗马之类是也闻者服其捷对
　　释氏称比丘比丘尼皆冒吾先圣名字
　　释氏通鉴刘宋时异僧有求那跋陀罗求那跋摩求那姓跋陀罗跋摩俱名　唐太宗贞观时有法师道逊一作道愻　宗时药王愿施药饵药王姓韦名古字老师古或作吉踈勒国人也　睿宗先天时永嘉真觉大师名觉一作元觉
　　唐德宗时厐居士谒石头和尚忘言妙悟居士名蕴字道一作述有男名耕获女名灵照





　　名疑巻四
</div>
    <div class="pagination">
<a href="名疑_page6.html">上一页</a><a href="名疑.html">1</a><a href="名疑_page2.html">2</a><a href="名疑_page3.html">3</a><a href="名疑_page4.html">4</a><a href="名疑_page5.html">5</a><a href="名疑_page6.html">6</a><span class="current-page">7</span>
    </div>
    <div class="pagination"><a href="index.html">返回目录</a></div>
</body>
</html>
