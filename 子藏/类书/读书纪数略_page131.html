<!DOCTYPE html>
<html>
<head>
    <meta charset="UTF-8">
    <title>读书纪数略 - 第 131 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 131 页/共 179 页</h1>
    <div class="content">　　一连珠必胜　二应机摧敌　三应捷五虎
　　建炎五军队【毎五十人为一队随队多少分五军各置旗制物号为别】
　　前军绯旗飞鸟为号　后军皁旗为号　左军青旗蛟为号　右军白旗虎为号　中军黄旗神人为号　又有招旗有分旗举招旗则五军以旗相应合而成阵举分旗则五军以旗相应分而成队

　　武七徳【左传武王克商作颂曰载戢干戈曰耆定尔功曰铺时绎思曰绥万四篇之内有七者之义】禁暴　戢兵　保大　定功　安民　和众　丰财
　　九伐【周礼大司马掌九伐之法】
　　眚【冯弱犯寡则削其封疆之四隅也】伐【贼贤害民则声罪致讨以伐之】坛【外凌内则置其君空墠之地更立贤者】削【野荒民散则削其域以次而小之也】侵【负固不服则潜师越境以侵之】正【贼杀其亲则正命定罪而诛之】残【放弑其君则夷其党潴其宫而残之】杜【犯令陵政则杜絶其人而不使之通】灭【外内乱鸟兽行则灭其也】
　　六制【周书】
　　一曰征【善征不侵】二曰攻　三曰侵【善侵不伐】四曰伐【善伐不阵】五曰阵【善阵不鬬】六曰鬭【善鬬不败】
　　征九因【同上征有四戚五和此九者征之因也】
　　一内姓　二外婚　三友朋　四同里【四戚】一有天无恶　二有人无防　三同好相固　四同恶相助五逺宅不薄【五和】
　　伐七机【同上伐有四时三兴此七者伐之机也】
　　一春违其农　二夏食其糓　三秋取其刈　四冬冻其葆【四时】一政以和时　二伐乱以治　三伐饥以饱【三兴】
　　军五虑【司马法】
　　顺天　阜财　怿众　利地　右兵【弓矢御殳矛守戈防助】
　　七政【同上】
　　人【因人心以为战】正【征者正也】辞【奉辞伐罪】巧【因机设权】火【火攻】水【水攻】兵【坚甲利兵】
　　兵法八无敌【管子兵未出境而无敌者八】
　　聚财　论工【告君费】制器【兵器】士　政教【军中号令】服习【使习武艺】徧知天下【知地形险易主将工拙士卒勇怯】明于机数
　　六地形【孙子】
　　有通者【彼我皆可来往先居髙阳利粮道以战则利】有挂者【可往难返敌无备出而胜之】有支者【彼我出皆不利我无出引而去之俟敌半出而撃之】有隘者【我先居必盈之以待敌敌先居盈弗从也】有险者【我先居必在髙阳以待敌】有逺者【势均难以挑战战而不利】
　　兵九地【同上】
　　散地【诸侯自战其地】轻地【入人之地不防】争地【我得亦利彼得亦利】交地【我可以往彼可以来】衢地【诸侯之地三属先至得天下之众者】重地【入人之地防背城邑多者】圯地【山林险阻沮泽难行之道】围地【所由入者隘所从归者迂彼寡可以撃吾之众】死地【疾战则存不疾战则亡】
　　九变之利【同上】
　　合军聚众圯地无舍　衢地合交絶地无留　围地则谋　死地则战　途有所不由　军有所不击城有所不攻　地有所不争　君命有所不受
　　守战九变【同上】
　　大者亲戚坟墓之所在【一变】田宅富厚足居也【二变】不然则州党与宗族足懐乐也【三变】不然则上之教训习俗慈爱之于民也厚无所往得之也【四变】不然则山林泽谷之利足生也【五变】不然地形险阻易守而难攻也【六变】不然则罚严而可畏也赏明而足劝也【七变】不然则有防怨于敌人也【八变】不然则有厚功于上也【九变】
　　四不和【呉子言先和而后可造大事】
　　不和于国不可以出军　不和于军不可以出阵不和于阵不可以进战　不和于战不可以决胜
　　六者备【六韬】
　　大葢天下然后能容天下　信葢天下然后能约天下　仁葢天下然后能懐天下　恩葢天下然后能保天下　权葢天下然后能不失天下　事而不疑则天运不能移时变不能迁
　　四者制其宜【黄石子言欲柔以制其刚弱以制其强】
　　柔有所设　刚有所施　弱有所用　强有所加
　　三志【城濮之战楚子引军志言之】
　　允当则归　知难而退　有徳不可敌
　　三望【兵略民所望于王者】
　　饥者欲食之　劳者欲息之　有功者欲徳之
　　国三制【管子】
　　制人　为人所制　不能制人人亦不能制
　　三器【同上器即兵也】
　　一器成往夫具而天下无战心【谓师之器】二器成惊夫具而天下无守城【谓军之器】三器成游夫具而天下无聚众【谓兵之器】
　　军三欲【三略】
　　将谋欲密密则奸心闭　士众欲一一则军心结攻敌欲疾疾则备不及设
　　三者存则治【鹖子答厐子阴阳之问】
　　神灵威明与天合　句萌动作与地俱　阴阳寒暑与时至
　　三资备【史记司马错请伐蜀】
　　欲富国者务广其地　欲强兵者务富其民　欲王者务博其徳
　　三胜【尉缭子武侯分兵屯田是以道胜孙呉是以威力胜】
　　道胜　威胜　力胜
　　三本务【同上】
　　地所以养民也【务耕者民不饥】城所以守地也【务守者民不危】战所以守城也【务战者地不围】
　　三相称【同上】
　　量土地肥硗而立邑建城称地　以城称人　以人称粟
　　专兵五事【同上】
　　委积不多则士不行　赏禄不厚则民不劝　武士不则众不强　器用不备则力不壮　刑赏不中则众不畏
　　兵五法【孙子】
　　度【因地形势而度之】量【量其进退】数【知其逺近人数】称【称量人已孰胜】胜【可胜而后进】
　　五事【同上】
　　道【道之政令】天【得天之时】地【得地之利】将【将得其人】法【兵有其法】
　　四治【同上】
　　避其锐气击其惰归此治气者也　以治待乱以静待哗此治心者也　以近待逺以逸待劳以饱待饥此治力者也　无邀正正之旗无击堂堂之陈此治变者也
　　推治力有六【李卫公】
　　以诱待来　以静待躁　以重待轻　以严待懈以治待乱　以守待攻
　　三疑【六韬】
　　攻强以强　离亲以亲　散众以众
　　五间【孙子乘敌人之间隙而用之】
　　因间　内间　反间　死间　生间
　　三权【孙膑云马之有上中下也是兵之有三权也得之多于弃也此兵说也非马说也】
　　以君下驷与彼上驷　取君上驷与彼中驷　取君中驷与彼下驷
　　四机【呉子知此四者可以为将】
　　气机【作士卒之气机】地机【因险要而用机】事机【因事而用机】力机【因器械兵而有余力以用机】
　　兵起有五【同上】
　　争名　争利　积恶　内乱　因饥
　　三急【鼂错云用兵临战合刃之急者三】
　　得地形　卒服习　器用利
　　四要【同上】
　　器械不利　卒不可用　将不知兵　君不择将
　　二势【淮南子】
　　因其劳倦　乘其饥渇
　　三势【同上】
　　气势　地势　因势
　　五兵【汉书魏相对宣帝兵本器名人之所执因号人为兵】
　　兵义者王【救乱诛暴】兵应者胜【不得已而起】兵忿者败【争恨细故】兵贪者破【利人土地】兵骄者灭【见威于敌】　呉子杀暴禁乱曰义兵恃众伐人曰强兵因怒兴师曰刚兵弃礼贪利曰暴兵国乱人疲举事动众曰逆兵
　　五者随才而用【黄石子】
　　务善策者无恶事　无逺虑者有近忧　重可使守固不可使临阵　贪可使攻敌不可使分阵　廉可使守主不可使应机
　　八证【太公论将】
　　问之言以观其详　穷之辞以观其变　与之间谍以观其诚　明白显问以观其徳　使之财以观其廉　试之色以观其贞　告之难以观其勇　醉之酒以观其态
　　将三等【六韬】
　　勇将　智将　福将
　　三名【同上】
　　冬不服裘夏不操扇雨不张葢名曰礼将　出隘塞犯泥涂将必下步名曰力将　士卒定次将乃就舍炊者皆饱将乃敢食军不举火将亦不举名曰止欲将
　　五材【武王问太公论将之道】
　　勇则不名犯　智则不可乱　仁则爱人　信则不欺　忠则无贰心
　　六守【同上人君有六守】
　　仁【富之不犯】义【贵之不骄】忠【付之无转】信【使之无】勇【危之不恐】谋【事之不穷】
　　六徳【司马子】
　　礼　仁　信　义　勇　智　陆贽说黜陟使六徳敬老慈幼救疾恤赈贫穷任失业
　　五徳【刘子兵术】
　　智　信　仁　勇　严
　　四诫【黄石公三略】
</div>
    <div class="pagination">
<a href="读书纪数略_page130.html">上一页</a><span>...</span><a href="读书纪数略_page126.html">126</a><a href="读书纪数略_page127.html">127</a><a href="读书纪数略_page128.html">128</a><a href="读书纪数略_page129.html">129</a><a href="读书纪数略_page130.html">130</a><span class="current-page">131</span><a href="读书纪数略_page132.html">132</a><a href="读书纪数略_page133.html">133</a><a href="读书纪数略_page134.html">134</a><a href="读书纪数略_page135.html">135</a><a href="读书纪数略_page136.html">136</a><span>...</span><a href="读书纪数略_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
