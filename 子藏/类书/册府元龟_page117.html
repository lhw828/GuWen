<!DOCTYPE html>
<html>
<head>
    <meta charset="UTF-8">
    <title>册府元龟 - 第 117 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 117 页/共 736 页</h1>
    <div class="content">王者膺天禄之重履至尊之势非独内德茂也。盖有外戚之助焉其所繇来尚矣。然而地居贵宠家承丰富骄侈不期而自至礼度因纵而致败自非见之於未朕防之於将然曷以免夫祸机而绥乎！吉禄者矣。故有挺英果之断躬哲惠之美志绝乎！私爱虑极乎！几深避闺阃之嫌思名器之重察其才智鉴乎！古昔但加体貌之礼莫参帷幄之议至有为恶自败之於典刑检身无状申之以教督抑损斯在惩艾兼至用能恢至公之道符大中之训垂之嘉话为方来之轨范焉。
汉文帝以皇后弟窦广国贤有行欲相之曰：恐天下以吾私广国久念不可而高祖时大臣馀见无可者（谓见在之人）乃以御史大夫嘉为丞相。
宣帝后霍光女也。宣帝自在民间闻知霍氏尊盛日久内不能善光薨帝始躬亲朝政御史大夫魏相给事中光妻显谓其子禹山曰：汝曹不务奉大将军馀业（自。若犹言如故也。）见曹辈今夫给事中他人一间汝能复自救邪会魏大夫为丞相数宴见言事平恩侯与侍中金安上等径入出省中时霍山自。若领尚书帝令吏民得奏封事不关尚书群臣进见独来（谓各各得尽言于上也。）往，於是霍氏甚恶之。
元帝时冯野王为大鸿胪数年御史大夫李延寿病卒在位多举野王帝使尚书选第中二千石（定其高下之差也。）而野王行能第一帝曰：吾野王为三公後世必谓我私後宫亲属以野王为比（比例比音必媚之）乃下诏曰：刚强坚固确然欲大鸿胪野王是也。心辨善辞可使四方少府五鹿充宗是也。洁节俭太子少傅张谭是也。其以少府为御史大夫上繇下第而用谭越次避嫌不用野王以昭仪兄故也。野王乃叹曰：人皆以女宠贵我兄弟独贱野王虽不为三公甚见器重有名当世成帝立有司奏野王王舅不宜备九卿以秩出为上郡太守哀帝少在国见成帝委政外家王氏僭盛常内悒悒即帝位多欲也。有所规正封拜丁传夺王氏权。
後汉光武时冯衍与外戚阴兴阴就交结帝惩西京外戚宾客故皆以法之大者抵死徙其馀至贬黜明帝永平中马援女立为皇后帝图画建武中名臣列将于台以椒房故独不及援东平王苍观图言於帝曰：何故不画伏波将军像帝笑而不言马防以特进就第多牧马畜赋敛羌胡帝不善之数加谴敕所以禁遏甚备繇是权势稍损宾客亦衰。
馆陶公主为子求郎明帝不许而赐钱千万谓曰：郎官上应列宿出宰百里有非其人则民受其殃是以难之。
阎章永平中为尚书以二妹为贵人章精力晓旧典久次当迁以重职帝以後宫亲属竟不用出为步兵校尉。
魏太祖初卞后弟秉当建安时得为别步司马后尝对太祖怨言太祖答言但得与我作妇弟不为多邪后。又欲太祖给其钱帛太祖。又曰：但汝盗与不为足邪故讫太祖世秉官不移财亦不益。又诏曰：后族之家不得当辅政之任。又不得横受茅土之爵以此诏传後世。若有违背天下共诛之。
文帝黄初中欲封太后父母尚书陈群奏曰：陛下以圣德应运受命创业革制当永为後式按典籍之文无妇人分土命爵之制在礼典妇因夫爵秦违古法汉氏因之非先王之令典也。帝曰：此议是也。其勿施行以作著诏下之台阁永为後式。
後魏孝文时李比思皇后从父凤之子也。爵柏人侯弟安祖浮阳侯典祖安喜侯道念真定侯昆弟四人以外戚蒙见诏谓曰：卿之先世内外有犯得罪於时然官必用才以亲非兴邦之选外氏之宠超於末叶从今已後自非奇才不得复外戚谬班抽举既无殊能今。且可还後列降爵安祖等改侯为伯并去军号唐德宗贞元六年闰四月诏原富平令侯遵罪停其官初遵县人李载配纳元陵园粪两车愆期或讠替毁载於遵者因寄怒以痛绝之载所负之直不过数千而罚之三百贯。又枷禁拽辱焉载妹胥昭德皇后弟王果奏言帝命御史台鞫之具款伏宰臣董晋窦参进曰：李载不纳差科未为巨蠹侯遵峻其惩罚颇越常伦况是国亲去就有礼毁损过甚理当罪责望贬澧州司户参军帝不欲以戚属之故而贬吏故有是命。
宪宗元和元年九月戊戌诏曰：公主郡主驸马等所养鹰鹞按放但於城南不得辄越诸界其故违者府县切加简察录名闻奏。
十二年十二月以驸马都尉张克礼郑何刘士泾等并停正官虑以戚属不官业故也。
文宗开成四年正月丁夕卩夜於咸泰殿观灯延安公主衣裙宽大即时遣归驸马都尉窦氵罪敕曰：公主入参衣服逾制从夫之义过有所归窦氵宜夺两月赐钱。
宣宗大中五年八月庚子敕曰：应公主家有庄宅邸店宜依百姓例差役徵科如邑司擅行文牒隐庇兼匿要人便委诸军诸使及府县当时捕捉收禁闻奏其邑司官吏及印本缘徵封须行文牒今即便因他事搅扰府县自今以後除徵封外如缘公事并令邑司申宗正寺寺司与酌量公事行牒其邑司并不得擅行文牒。
○帝王部　尊外戚
春秋褒纪侯之义大雅咏申伯之思盖外戚之尊其所由来者尚矣。会自周室降及汉家厥政弥文其制增重崇母后之族贵皇丽之亲庆延祖考宠被存没或追崇名谥建置寝园或茂锡璋大土宇尽饰终之礼以贲於泉扃极加等之荣以光其门阀盖王者展因亲之孝重齐体之道焉然能抑河润之势监肺腑之私时中而行盖可宗也。
周桓王将纳后於纪纪本子爵故先褒为侯一云：天子将娶于纪与之奉宗庙传之无穷故封之百里盖以为天子得娶庶人女以其得专封也。
汉高祖为汉王元年封吕后父吕公为临泗侯文帝即位薄太后母前死葬栎阳北帝乃追封太后父为灵文侯会稽郡置园邑三百家长丞以下使奉守寝庙上食祠如法栎阳亦置灵文夫人园令如灵文侯园仪（又景窦皇后景帝母也。亲早卒葬观津薄太后诏有司追封窦后父安成侯母曰：安成夫人令济河置园邑二）。
武帝即位尊皇太后（帝母景帝王后母也。）母臧儿为平原君追尊皇太后父仲为共侯仲槐里人也。槐里起园邑二百家长丞奉守及平原君薨葬长陵亦置园邑如共侯法。
昭帝即位追尊皇太后（帝母武帝赵婕妤也。）外祖赵父为顺成侯诏右扶风置园邑二百家长丞奉守如法。
上官安上官皇后父祖将军桀子也。初安女入为昭帝婕亻予安为骑都尉月馀立为皇后安以后父封桑乐侯迁车骑将军后母前死葬茂陵郭东追尊曰：敬夫人置园邑二百家长丞奉守如法。
宣帝地节三年求得悼后母王媪制诏御史赐外祖母号为博平君以博平蠡吾两县户万一千邑追赐外祖王乃始谥曰：思成侯诏涿郡治冢百家长丞（本号广明故戾太子传云：皇孙及王夫人葬广明其後以置园邑奉守改曰：奉明）守比灵文园法帝母史皇孙王夫人也。室置园邑四百家长丞奉守如法岁馀博平君薨谥曰：思成夫人诏徙思成侯合葬奉明顾成庙南置园邑长丞罢涿郡思成园。
许广汉宣帝许后王父也。帝即位岁馀封为昌成君後封为平恩侯位特进广汉薨谥曰：载侯葬南园旁置邑三百家长丞奉守如法。
王奉光宣帝皇后父也。后立帝封奉光为邛城侯元帝即位二年奉光薨谥曰：共侯葬长门南园邑二百家长丞奉守如法。
元帝即位以太子母王妃为婕亻予封其父楚为平阳侯後三日婕亻予立为皇后楚位特进永薨谥曰：顷侯。
成帝许皇后父平恩侯嘉元帝舅也。嘉自元帝时为大司马车骑将军辅政八九年矣。及成帝立久之以特进侯就朝位後岁馀薨谥曰：恭侯。
赵临成帝赵后父也。后初入宫为婕亻予帝封临为成阳侯。
哀帝傅皇后定陶傅太后从弟子也。哀帝即位传太后封傅妃父晏为孤乡侯傅氏既盛安尊重。
後汉光武郭皇后父昌真定人仕郡功曹娶真定恭王女虢主（恭王名普景帝七代孙）建武年后母虢主薨帝亲临送葬百官大会遣使者迎昌丧柩与主合葬追赠昌阳安侯印绶谥曰：思侯。
阴隆光烈阴皇后父也。南阳人建武九年追爵谥隆为宣哀侯。
樊重光武外祖也。建武十八年帝南祠章陵过湖阳祀重墓追爵谥为寿张敬侯立庙於湖阳。
章帝窦皇后父勋大司徒融孙也。建初七年追爵谥勋安成思侯。
和帝永元九年追尊贵人（帝母章帝梁贵人也。）为恭怀皇后制诏三公大鸿胪曰：夫孝莫大亲亲其义一也。诗云：父兮生我母兮鞠我抚我畜我长我育我顾我复我出入腹我欲报之德昊天罔极朕不敢兴事览於前世太宗中宗是有旧典（太宗文帝中宗宣帝）追命外祖以笃亲亲其追封皇太后父竦为褒亲愍侯比灵文顺成侯魂而有灵嘉斯宠荣好爵显服以慰母心遣中谒者与慝及扈备礼西迎竦丧诣京师改殡赐东园画棺玉匣衣衾建茔於恭怀皇后陵旁帝亲临送丧百官毕会。
邓训邓皇后父也。为护羌校尉永元二年卒官十四年后立元兴元年和帝以训皇后之父使谒者持节至训墓赐者追封谥曰：平寿敬侯中宫自临百官大会。
安帝永初元年爵号太夫人为新野君万户供汤沐邑。
安帝元初二年立阎贵人为皇后二年以后父侍中畅为长水校尉封北宜春侯食邑五千户四年卒谥曰：文侯延光元年追尊后母宗为荥阳侯。
宋杨女为章帝贵人安帝之祖母也。安帝即位追封谥竦死汉阳狱故西迎也。杨为当阳穆侯。
顺帝梁皇后父商恭怀皇后弟叶氏侯雍子也。为黄门侍郎永建元年袭父封三年选商女及妹入掖庭迁侍中屯校尉阳嘉元年女为皇后妹为贵人加商位特进更增国土赐安车驷马其岁拜执金吾三年以商为大将军固称疾不起四年使太常桓焉奉策就第即拜商乃诣阙受命明年夫人阴氏薨追号开封君赠印绶。
桓帝邓皇后父香和熹皇后从兄子也。后立帝追赠香车骑将军安阳侯印绶封后母宣为昆阳君宣卒赠葬礼皆依后母旧仪。
窦武扶风平陵人桓思皇后父也。延熹八年后初入掖庭为贵人帝拜武郎中其冬立为皇后武迁越骑校尉封槐里侯五千户明年冬拜城门校尉灵帝立拜武为大将军更封武为闻喜侯。
灵帝建宁四年宋皇后立帝拜后父酆执金吾封不其乡侯。
何真南阳宛人灵思皇后父也。后以选入掖庭光和三年立为皇后明年追号真为车骑将军舞阳宣德侯因封后母兴为舞阳君。
献帝伏皇后父完为侍中兴平二年后立完迁执金吾建安元年拜完辅国将军仪同三司。
魏明帝太和元年三月以中山魏昌之安城乡户千追封帝母文昭甄皇后父上蔡令追谥曰：敬
毛嘉河内人明悼毛皇后父也。太和元年后立明帝拜嘉骑都尉进为奉车都尉。又封博平乡侯迁光禄大夫。
卞广文帝母武宣皇后祖父明帝太和四年追谥广曰：开阳君侯后父远曰：敬侯祖母周封阳都君为恭侯夫人皆赐印绶。
郭永安平广宗人文德皇后父也。明帝太和四年追谥永为安阳乡敬侯母董为都乡君青龙三年。又追改封永为观津敬侯世妇董为堂阳君使使者奉策祠以太牢。
齐王甄后文昭皇后兄俨孙女也。后立父已没帝封后母三人乐乡君。
郭满西平人明元皇后父也。齐王即位追封谥满为西都定侯太后母杜为阳君。
高贵乡公卞后父隆武宣皇后弟秉孙也。以后父为光禄大夫位特进封睢阳侯妻王为睢阳乡君追封隆前妻留为顺阳乡君后亲母故也。
陈留王卞后父琳秉弟兰子也。后立时小已殁封大妻留曰：上阳乡君。
晋武帝泰始九年追赠景献羊皇后母汉左中郎将蔡邕女陈留蔡氏为之阳县君谥曰：穆。
王肃妻羊氏武帝母文明王皇后母也。未崇谥号泰始三年下诏曰：昔汉文追崇灵文之号武宣有平原博平之封咸所以奉尊尊之敬广亲亲之恩也。故卫将军兰陵景侯王肃夫人羊氏含章体顺仁德醇备内承世胄出嫔大国三从之行率礼无违仍遭不造频丧统嗣抚育众裔克成家道母仪之教光于邦族诞启攵圣明祚流万国而早世殂殒不遇休宠皇太后孝思永慕罔极朕感存遗训追远伤怀其封夫人为县君依德纪谥主者详如旧典，於是使使持节谒者何融追谥为平阳靖君其後帝追慕不已复下诏曰：外曾祖母故司徒王朗夫人杨氏舅氏尊属郑刘二从母先后至爱每惟圣善敦睦遗言渭阳之感永怀靡及其封杨夫人及从母为乡君邑各五百户太康七年追赠后祖母夏侯氏为荥阳乡君。
杨文宗武元皇后父也。初事魏为通事郎早卒武帝以后父追赠车骑将军谥曰：穆皇后终于明光殿诏曰：皇后逮事先后常冀能终始永奉宗庙一旦殒殂痛惜伤怀每自以夙丧二亲於家门之情特隆入有心欲改葬父祖以顷者务崇俭约初未有言近垂困说此意情益愍之其使领前军将军骏等自克改葬之宜至时主者供给葬事赐谥母赵氏为县君以继母段氏为乡君传不云：乎！慎终追远民德归厚。且使亡者有知尚式嘉之。
杨骏武悼皇后父也。为镇军府司马武帝以后父超居重位自镇军将军迁车骑将军封临晋侯惠帝即位进骏为太傅大都督假黄钺录朝政。
惠帝贾皇后父充为太宰鲁公薨帝即位充庙备六佾之乐母郭氏为宜城君及郭氏亡谥曰：宣特加殊礼。
羊玄之惠帝羊皇后父也。初为尚书郎帝以后父拜光禄大夫特进散骑常侍更封兴晋侯迁尚书右仆射加侍中进爵为公成都王[A13C]之攻长沙王也。以讨玄之为名遂忧惧而卒追赠车骑将军开府仪同三司。
明帝即位追赠元敬虞皇后父故南阳王文学豫为散骑常侍骠骑大将军开府仪同三司平山县侯。又追怀母养之恩赠豫妻王氏为邙阳县君。
庾琛明穆皇后父也。为丞相军谘祭酒卒官明帝以后父追赠左将军妻母丘氏追封乡君子亮陈先志不受咸和中成帝。又下诏追赠琛骠骑将军仪同三司亮。又辞焉。
成帝恭杜皇后父镇南将军预孙袭封当阳侯为丹阳丞卒咸康初追赠金紫光禄大夫谥曰：穆后母裴氏封高安乡君至孝武帝崇进为广德县君裴氏寿考号曰：杜姥。
康帝即位徵拜褚皇后父豫章太守裒为侍中迁尚书封后母谢氏为寻阳乡君穆帝即位尊后曰：皇太后帝幼冲未亲国政太后临朝有司以裒皇太后父议加不臣之礼拜侍中卫军录尚书事永和五年卒赠侍中太傅谥曰：元穆六年正月帝临朝以裒丧故悬而不乐十二年正月帝临朝。又以裒妻皇太后母丧悬而不乐。
穆帝即位徵拜何皇后父准萆骑侍郎不起卒升平元年追赠金紫光禄大夫封晋兴县侯子忄炎以父素行高洁表让不受。
哀帝即位赠王皇后母爰氏为国安乡君。
孝武宁康初追赠简顺王皇后父故光禄勋遐为光禄大夫加散骑常侍。
王蕴孝武定王皇后父也。为吴兴太守定后立蕴以后父迁光禄大夫领五兵尚书封建昌县侯蕴不肯拜乃授都督京口诸军事左将军徐州刺史假节镇于京口徵拜左仆射迁丹阳尹复为都督浙江东五郡镇军将军会稽内史太元九年卒赠左光禄大夫开府仪同三司。
安帝即位追赠王皇后父故中书令献之侍中特进光禄大夫。
恭帝褚皇后父爽为义兴太守早卒帝以后父追赠金紫光禄大夫。
後魏道武慕容皇后立母孟为溧阳君。
文成和平二年追赠母闾后祖父延襄康公成定襄懿王。
冯熙文成冯皇后父为太师内都太官文成母诏熙上书不臣入朝不拜孝文太和十九年薨于代将葬赠假黄钺侍中都督十州诸军事大司马太尉冀州刺史加黄屋左纛备九锡前後羽葆鼓吹皆依晋太宰安平王故事。
宣武立高贵嫔为皇后入座奏封后母王氏为武邑郡君。
高宣武母文昭皇后父也。景明中赠左光禄大夫赐爵渤海公母盖氏追封清河郡君。
于劲宣武于皇后父也。初为征虏将军宣武纳其女为后封太原郡公妻刘氏为章武郡君劲卒赠司空孝明践祚以宣武胡后（帝母也。）父河州刺史国珍为光禄大夫後妻梁为赵平君。
唐高宗王皇后父仁为罗山令高宗为皇太子以仁为陈州刺史永徽初以仁为特进魏国公母柳氏为魏国夫人仁寻卒赠司空。
中宗和思赵皇后父瑰为寿州刺史坐越王真连谋被诛神龙元年赠左卫大将军。
韦玄贞中宗韦庶人父也。为晋州参军庶人初纳为太子妃以玄贞为豫州刺史神龙元年中宗即位追赠玄贞为上洛郡王。
睿宗肃明刘皇后父延景陕州刺史景元年追赠尚书右仆射沛国公。
窦孝谌睿宗昭成窦皇后父也。为润州刺史景元年追赠太尉国公。
玄宗王皇后父仁皎下わ人先天元年以仁皎为太仆卿累加开府仪同三司祁国公。
肃宗张皇后父去逸为太仆卿肃宗即位赠左仆射母窦氏封义帝县主。
代宗宝应二年追赠肃宗章敬吴皇后祖神泉司徒赠后父令太尉赠后母李氏秦国夫人。
德宗建中元年赠代宗睿真沈皇后（德宗母也。）父故秘书监易直太师贞元七年诏赠外祖随今沈琳赠司徒追封徐国公与外祖易直等立五庙以琳为始祖缘祠庙所代宗母也。须官给。
王遇德宗昭德王皇后父也。官至秘书监贞元中赠扬州大都督。
顺宗庄宪王皇后宪宗母也。曾祖思敬试太子宾客祖难得英武军使赠潞州都督父子颜卫尉卿顺宗内禅赠思敬司徒难得太傅子颜太师。
穆宗即位诏皇太后（顺宗母也。）曾祖赠太保追封岐国公敬之赠太傅太后父驸马都骑太国大长公主赠齐国大长公主。
敬宗即位崇重母族赠穆宗恭僖王皇后父故婺州金华令诏卿司空母张氏赠赵国夫人。
文宗即位赠穆宗贞献萧皇后（穆宗母也。敬宗母也。）曾祖亻为太保祖聪为太傅父俊为太师。
●卷一百四十二
○帝王部　弭兵
夫王者之兵本於禁暴圣人之武先乎！不杀用以拯溺岂云：耀威其出征也。慰时雨之望其成功也。思燎原之戒虽有忘战必危之论亦著佳兵不祥之说历观中古以迄後世或因疆理之甫定乘寇之方息以残民蠹财而为念将戢戈弓之是图繇是发明诏深惟远驭示不复用以爱养於群生悉罢以归俾转缘於农作以至厌於远略疲於出师谨守备以息攻战节经费而完物力使夫金革罔试而方夏以宁养老长玄不失其所斯之谓至德矣。
周武王既克商乃偃武文（倒载干戈包以虎皮示不用行礼射设庠序修文教）归马於华放牛於桃林之野示天下弗服（山南曰：阳桃林在华山东皆非长养牛马之地欲使自生自死示天不服乘礼记曰：武王克商济河而西车甲衅而藏之府库而弗复用倒载干戈包之以虎皮将帅之士使为诸侯名之曰：建然後天下知武王不复用兵也。《史记》云：武王灭纣纵马华山之阳於牛於桃林之虚音墟偃干戈振兵释旅示天下不复用也。）。
汉高祖五年十二月既平项羽五月兵皆罢归家帝下令曰：兵不得休八年万民与苦甚前或相聚保山泽不书名数（保守也。安也。守而安之以避难也。名数谓户籍也。）今天下已令各归其县复故爵田宅（复还也。）使之以法教训辨告勿笞辱（辩告者分别义理以晓谕之）。
武帝征和四年封丞相田千秋为富民侯以明休息思富养民也。初帝通西域置校尉屯田渠犁是时军旅连出师行三十二年海内虚耗贰师将军李广利以军降匈奴帝既悔远征伐而搜粟都尉桑弘羊与丞相刺史奏言故轮台东捷枝渠犁皆故国地广饶水草有溉田五千顷以上处温和田美可益通沟渠种五与中国同时熟其旁国少锥刀贵黄金采缯可以易食宜给足不可乏（言以锥刀及黄金采缯与此旁国易食可以给田哀不忧乏粮）臣愚以为可遣屯田卒诣故轮台以东置校尉三人分护各举图地形通利沟渠务使以时益种五张掖酒泉（益多也。）遣骑假司马为斥堠属校尉事有便宜因骑置以闻（骑置即今之马也。）田一岁有积募民壮彳建有累重敢徙者诣田所（累重谓妻子家属也。）就畜积为本业益垦溉田稍筑亭连城而西以威西国辅乌孙为便臣谨遣徵事臣昌分部行边严敕太守都尉明烽火选士马谨斥堠蓄茭草愿陛下遣使使西国以安其意臣昧死请帝乃下诏深陈既往之悔曰：前有司奏欲益民赋二十助边用（二十者每口转增二十钱也。）是重困老弱孤独而今。又请遣卒田轮台西於车师千馀里前开陵侯击车师时（开陵侯匈奴界和王来降者）危须尉犁楼兰六国子弟在京师者皆先归发畜食迎汉军（畜谓马牛羊等也。）。又自发兵凡数万人王各自将兵围车师降其诸国兵便罢力不能复至道上食汉军（食读曰：饣卞）汉军破城食至多然士自载不足以竟师（虽各自载量而在道已尽至於归涂尚苦乏食不足不能终师旅之事也。）︹者食尽畜产羸者道死数千人朕发酒泉驴橐驼负食出玉门迎军吏卒起张掖不甚远然尚厮留众（厮留言其前後虽厮不相连及也。厮音斯）曩者朕之不明以军侯弘上书言匈奴缚马前後足置城下驰言秦人我モ。若（谓中国人为秦人习故言也。モ与也。若汝也。乞音忾）马。又汉使者久留不还故兴师遣贰师将军（兴事而遣之）欲以为使者威重也。古者卿大夫与谋（与读曰：豫参以蓍龟不吉不行（谓公卿大夫谋事尚不专决犹亲问蓍龟）乃者以（驸）马书遍视丞相刺史二千石大夫郎为文学者（视读曰示为文学谓经书之人）乃西郡属国都尉成忠赵破奴等皆以虏自纟专其马不祥甚哉！，或以为欲以见︹（见显示）夫不足者视人有馀（言其夸张也。视亦读曰示）易之卦得大过爻在九五（其繇曰：枯杨生华象曰：枯杨生何可久也。谓匈奴破不久也。）匈奴困败公车方士太史治星望气及太卜龟蓍皆以为吉匈奴必破时不可再得也。（今便利之时後不可再得）。又曰：北伐行将於山必克诸将贰师取吉（上遣诸将而於卦中贰师最吉也。）故朕亲发贰师下山诏之必毋深入今计谋卦兆皆缪（言不效也。缪妄也。）重合侯得虏候者言闻汉军当来匈奴使巫埋羊牛所出诸道及水上以诅军（於军所行之道及水埋牛羊）单于遗天子马裘常使巫祝之纟专马者诅军事也。又卜汉军一将不吉匈奴常言汉极大然不能饥渴（能音耐）失一狼走千羊乃者贰师败军士死略离散（言死及被虏略并自离散也。）悲痛常在朕心今请远田轮台欲起亭隧（队者依深险之处开通行道也。）是扰劳天下非所以优也。今朕不忍闻大鸿胪等。又议欲募囚徒送匈奴使者明封侯之赏以报忿五霸所弗能为也。（五霸尚耻不为况今大汉也。）。且匈奴得汉降者常提掖搜索问以所闻（搜索者恐其私赍文书也。）今边塞未正东出不禁障候长吏使卒猎兽以皮肉为利辛苦而烽火乏失亦上集不得後（言边塞有东出逃亡之人而主者不。又长吏於皮肉多使障候之卒猎兽故令烽火有乏。又其人劳苦因致奔亡凡有此故令失皆不集於上文书既不上书所以当时不知至有降者来及捕生）降者来。若捕生口虏乃知之（口或虏得匈奴人言知乃知此事）当今务在禁苛暴止擅赋力本农修马复令（马复养以免徭）以补缺母乏武备而已郡国二千石各上进畜马方略补边状与计对（与上计者同来赴对也。）繇是不复出军。
宣帝地节三年十月诏曰：朕既不德不能附远是以边境屯戍未息今复饬兵重屯久劳百姓非天下也。其罢车骑将军右将军屯兵。
後汉光武建武六年关东悉平帝积苦兵间以隗嚣遣子内侍公孙述远据边陲乃谓诸将曰：且当置此两子於度外耳因数腾书陇蜀告示祸福。
十二年既平陇蜀帝在兵间久厌武事。且知天下疲耗思乐息肩自陇蜀平後非警急未尝复言军旅皇太子尝问攻战之事帝曰：昔卫灵公问陈孔子不对此非尔所及。
二十七年臧官乃与杨虚侯马武上《书》曰：匈奴贪利无有礼信穷则稽首安则侵盗缘边被其毒痛中国忧其抵突敌今人畜疫死旱蝗赤地役困乏力不当中国一郡万里死命悬在陛下福不再来时或易失岂宜固守文德而堕武事乎！今命将临塞厚县购赏喻告高句骊乌桓鲜卑攻其左发河西四郡天水陇西羌胡击其右如此契丹之灭不过数年臣恐陛下仁恩不忍谋臣狐疑令万世刻石之功不立于圣世诏报曰：黄石公记曰：柔能胜刚弱能胜强柔者德也。刚者贼也。弱者仁之助也。强者怨之归也。故曰：有德之君以所乐乐人无德之君以所乐乐身乐人者其乐长乐身者不久而亡舍近谋远者劳而无功舍远谋近者逸而有终逸政多忠臣劳政多乱人故曰：务广地者荒务广德者强有其有者安贪人有者残残灭之政虽成必败今国无善政灾变不息百姓惊惶人不自保而复欲远事边外乎！孔子曰：吾恐季孙之忧不在颛曳。且北狄尚强而屯田警备传闻之事常多失实诚能举天下之兵以灭大寇，岂非至愿苟非其时不如息人自是诸将莫敢复言兵事者。
魏文帝讨孙权临江而还诏三公曰：三世为将道家所忌穷兵黩武古有成戒况连年水旱士民损耗而功作倍於前劳役兼於昔进不灭贼退不和民夫漏屋在上知之在下然迷而知反失道不远过而能改谓之不过今将休息栖备高山沈权九渊割除摈弃投之画外车驾当以今月中旬到谯淮汉众军亦各还反不猎西归矣。
隋高祖开皇元年正月丙子陈国平四月壬戌诏曰：往以吴越之野群黎涂炭干戈方用积习未宁今率士夫同含生遂性太平之法方可流行凡我臣僚澡身浴德开通耳目宜从兹始丧乱已来缅将十载君无君德臣失臣道父有不慈子有不孝兄弟之情或薄夫妇之义或违长幼失序尊卑错乱朕为帝王志在爱养时有臻道不敢宁息内外职位遐迩黎民家家自修人人克念使不轨不法荡然俱除兵可立威不可不戢刑可助化不可专行禁卫九重之馀镇守四方之外戎旅军器皆宜停罢代路既夷群方无事武力之子俱可学文人间甲仗悉皆除毁。
唐太宗贞观十五年八月职方郎中陈大德使高丽回言於帝曰：其国闻高昌之灭大怀震惧大德封卢三至馆候五接之礼加於常数太宗曰：高丽所居本四郡发卒数万攻辽东诸城其国精兵必来救援。又遣舟师自东莱横海以趣平壤水陆合势此固取之不难但关东诸州户口未复朕意在含育不欲劳之耳。
</div>
    <div class="pagination">
<a href="册府元龟_page116.html">上一页</a><span>...</span><a href="册府元龟_page112.html">112</a><a href="册府元龟_page113.html">113</a><a href="册府元龟_page114.html">114</a><a href="册府元龟_page115.html">115</a><a href="册府元龟_page116.html">116</a><span class="current-page">117</span><a href="册府元龟_page118.html">118</a><a href="册府元龟_page119.html">119</a><a href="册府元龟_page120.html">120</a><a href="册府元龟_page121.html">121</a><a href="册府元龟_page122.html">122</a><span>...</span><a href="册府元龟_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
