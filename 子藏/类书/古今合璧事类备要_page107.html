<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 107 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 107 页/共 111 页</h1>
    <div class="content">





　　古今合璧事类备要外集卷五十一
　　钦定四库全书
　　古今合璧事类备要外集卷五十二
　　宋　谢维新　撰
　　鼎镬门
　　鼎　附　【鼐　鬴　锜　鬵　鬲音厯镜　铛　锉　铫】
　　器用防归【鼎调五味器三足两耳耳谓之铜铁等物为之其类有镬有鼐有鬴　有铏有鬵有鍑音冨有鬲有鼒有翼有铛镬所以煑肉及鱼腊之器既熟乃齐于鼎齐多少之量鼐鼎絶大者鬴无足锜三足鬴铏三足两耳有葢和用之鍑大口鬲鼎豰足实五觳象腹交文三足厚半寸唇寸鬵大上小下苦甑铛无足鼒小鼎圆而弇上者翼又小而附于耳外夫岂一名而已哉它如所谓錪　　所谓锉　　皆小鬴也犹未也铫与　　与与鋞　　与镐　　又皆温器然铫与皆有柄】
　　【今多用之它所罕见矣】
　　事类玉铉【九四鼎折足覆公餗六五鼎黄耳金铉利贞上九丨丨大吉易】金【见上文】和五味【鼎三足两耳丨丨丨之彛鼎也说文】受一斛【牛鼎丨丨丨天子饰以黄金诸侯白金有鼻目以铜为之三足】鼎待人【九丨丨丨而后寳扬子】鼎烹鸡【函牛之丨以丨丨多汁则淡少汁则后邉孙传】神鼎一【昔泰帝伏羲与丨丨丨一者一统天地万物所系象也】寳鼎三【黄帝作丨丨三象天地人并前郊祀志】得寳鼎【黄帝丨丨丨冕俟问于鬼臾区臾区曰黄帝丨丨丨之神策是嵗己酉朔旦冬至得天之纪终而复始于是黄帝迎日推防】铸铜鼎【黄帝采首山铜丨鼎丨成有龙垂胡髯迎黄帝上升因名其处曰鼎湖并同前】铸九鼎【定王使王孙满劳楚楚子问鼎之轻重大小焉对曰昔夏之方有徳也逺方圗物贡金九牧铸鼎象物百物而为之备使民知神奸故民入川泽山林不逢不若魑魅魍魉莫能逢之用能协于上下以承天休桀有昏徳鼎迁于商载祀六百商纣虐鼎迁于周徳之休明虽小重也其奸回昏乱虽大轻也天祚明徳有所底止成王定鼎于郏鄏卜世三十卜年七百天所命也周徳虽衰天命未改鼎之轻重未可问也左宣三】迁九鼎【武王伐商丨丨丨于洛邑义士犹或非之】郜大鼎【宋人以丨丨丨赂公纳于太庙并左桓二】夀梦鼎【鲁侯赂荀偃以乘马加璧束锦先呉丨丨之丨左僖二十】楚问鼎【见前注】秦求鼎【丨师临周以丨九丨显王患之以告顔率率曰请救于齐遂説齐王曰秦无道欲兴师求周之鼎君臣计不若归齐即愿王图之齐王恱发师救之秦师罢】齐求鼎【丨丨丨顔率曰周即献鼎不识何涂之所从王曰涂于梁率曰梁欲求鼎谋诨台之下小海之上梁必不出也王曰从楚率曰楚欲得鼎谋于华亭之上楚必不出矣齐王乃止并后语】没水求【周末九鼎没于泗水彭城下秦始皇兼天下过彭城斋戒祷祠使千人丨丨丨之不得史】有云葢【汉武帝时汾隂巫锦为民祠魏睢后土营旁见地如钩状掊伣得鼎以礼迎鼎至甘泉从行上荐之至中山晏温丨黄丨丨焉有鹿过上自射之因以祭之至长安公卿大夫皆议谓之寳鼎现改元鼎】伊尹负【丨丨丨鼎俎以滋味说汤致于王道东方朔传】乌获扛【丨丨任鄙丨鼎朴牛杨子】孟说举【秦武王与丨丨丨龙文鼎絶膑而死史记】涽王覆【文挚发怒齐丨丨以愈王疾王命生烹文挚三日三夜不死顔色不变文挚曰何不覆鼎以絶隂阳之气丨丨使丨之乃死】葛陵得【汉平中丨丨城东祝黑社下上中丨铜鼎铭曰楚元武王墓】糓城得【晋咸康四年丨丨县门外有光取丨九鼎一枚阳秋】姚璹奏【时九鼎成武后欲用黄金涂之丨丨丨鼎者神器也贵质朴不得外饰臣观其上先有五采杂丽岂待涂金为符矅耶后乃止唐本集】逢尧负【和丨丨武后时丨鼎诣阙下上书自完愿助天子和调百度有司难曰昔桀不道伊尹负鼎于汤今天子圣明百司以和尚何所调逢尧不能荅】六熟鼎【常山王承乾造丨丨丨招士奴盗取人牛马亲视烹燖孔氏帖】常燃鼎【贞元八年呉明国贡丨丨丨量容三斗光防类玉其色纯紫毎修饮食不炽火而自熟香防异常久食之令人反老唐杜阳编】鼎铛有耳【赵普事见宰相门】卫孔悝鼎铭【六月丁亥公假于大庙公曰叔舅乃祖庄叔左右成公成公乃命庄叔随难于汉阳即宫于宗周奔走无射啓右献公献公乃命成叔纂乃祖服乃考文叔兴旧耆欲作率庆士躬恤卫国其勤公家夙夜不解民咸曰休哉公曰叔舅子女铭若纂乃考服悝拜稽首曰对扬以辟之勤天命施于烝彜鼎】正考甫鼎铭【一命而伛命而偻三命而俯循墙而走亦莫余敢侮】叔向谗鼎铭【昧旦丕显后世犹怠】班孟坚东京赋【岳修贡兮川郊珍吐全景兮敲浮云寳鼎见兮色氤氲焕其炳兮被龙文】韩退之三器论【或曰天子坐于明堂执传国玺列九鼎使万方之来矣惕然知天下之人意有所归而太平之阶具矣后王者或阙何如对曰异乎吾所闻归天人之心兴太平之基是非二器之能繋也子不谓明堂天子布政者耶周公成王居之而朝诸侯美矣幽厉居之何如哉子不谓传国之玺帝王所以传寳者耶汉高文景得之而为寳美矣新莽胡石得之何如哉子不谓九鼎帝王之所谓神器耶夏禹铸之周文迁之而为寳美矣桀癸纣辛有之何如哉若然归天人之心兴太平之阶决非三器之所能也夫帝王之圣者卑宫室贱金玉斥无用之器以示天下贻子孙而后王犹弹天下之上才不肯已又安思夸广之尊其为明堂欤若传国玺之狂嬴贼斯童心侈意而为之宗师有之不抵之足矣称其符端则未也若九鼎之死百牢不能膏其腹火万载不能黔其足其烹饪饲之用又足取岂不为分神之器哉尧水滔天人禽鬼神之居相混矣禹导川决水以无壌人之居乃销九金乃铸九鼎仪万有之族露怪异之状其防人已其救人已后王决不如大禹识鬼神之状又无当时汨没之危而徒欲门金大广器物与天垫巾郊郭异名同蔺者岂不逺哉是亦见谬也噫不务其修诚于内而务其盛饰于外匹夫之不可而况帝王哉】韩退之石鼎序【元和七年十二月四日衡山道士轩辕弥明自衡山来旧与刘师服进士衡湘中相识将过大白知师服在京夜抵其居宿有校书郎侯喜新有诗声夜与刘说诗弥明在其侧貌极丑白须黑面长颈而高结喉中又作楚语喜视之若无人弥明忽轩衣张眉指炉中石鼎谓喜曰子亦能与我赋此乎刘往见衡湘间人说云年九十余矣解捕逐鬼物拘囚蛟螭虎豹然不知其实能否也见其老颇貌敬之不知有文也及闻此说大喜即援笔而题其首两句次传于喜喜踊跃即缀其下云云道士哑然笑曰子诗如是而已乎即袖手竦肩倚北墙谓刘曰吾不能世俗书苐子为我书吾句因高吟曰龙头缩蠢豖腹胀膨脝初不似经意诗旨有如讥喜二子相顾慙骇欲以多穷之即又为而传喜喜思益苦务欲压道士毎营度欲出口吻声鸣益悲操笔欲书将下复止竟亦不能竒也毕即传道士道士即高踞大唱曰刘把笔吾诗云云其不用意而工益竒不可附说语皆侵刘侯喜益忌之刘与侯皆已赋十余韵弥明应之如响皆颖脱含讥讽夜尽三更二子思竭不能续因起谢曰尊师非世人所出也某伏矣愿为弟子不敢更论诗道士奋髯曰不然章不可以不成也又谓刘曰把笔来即又唱言四十字为八句既止则读读毕谓二子曰章已就乎二子齐应曰就矣道士曰此皆不足与语此寜为文耶吾就子所能而作耳非吾之所学于师而能者也吾所能者子皆不足以闻也独文乎哉吾语亦不当闻矣吾闭口矣二子大惧皆起立牀下拜曰不敢他有问也愿闻一言而已先生称吾不能人间书请闻此而已道士寂然若无闻也累问不应二子不自得即退就坐道士倚墙睡鼻息如雷鸣二子怛然失色不敢喘斯须曙鼔咚咚二子亦困睡及觉日已出惊顾覔道士不见即问其童奴奴曰天且明道士起出门若将便旋然奴怪久不返即出覔之无有见矣二子惊惋自责若有失者遂诣余言不能识其何道士也常闻有隠君子弥明岂其人耶韩愈序】蘓子瞻汉鼎铭【禹铸九鼎周器也初不以为寳象物以饰之亦非所以使民逺不若也武王迁之洛邑葢已见笑于伯夷叔齐矣方周之盛也鼎为宗庙之观美而已及其衰也为周之患有不可胜言者匹夫无罪懐璧其罪周之衰也与匹夫何异嗟夫孰知九鼎之为周之角齿也哉自春秋时楚庄王以问其轻重大小而战国之际秦与齐楚皆欲之周人惴惴视三虎之垂涎而睨已也絶周之祀足以致冦裂周之地不足以肥国然三国之君未尝一日而忘周者以寳在焉故也三国争之周人莫知所适与得鼎者未必能存周而不得者必碎之此九鼎之所以亡也周显王之四十二年宋太丘社亡而鼎沦没于泗水此周人毁鼎以缓祸而假之神妖以为之说也秦始皇汉武帝乃始万方以出鼎此与儿童之见无异善夫吾丘夀王之说也曰汾隂之鼎汉鼎也非周鼎夫周有鼎汉亦有鼎此易所谓正位凝命者岂三趾两耳之谓哉恨夀王小子方以谀进不能究其义予故作汉鼎铭以遗后世君子词曰惟五帝三王及秦汉以来受命之君靡不有兹鼎鼎存而昌鼎亡而亡葢鼎必先壊而国随之岂有易姓而犹传者乎不寳此器而拳拳于一物孺子之智妇人之仁呜呼悲矣】
　　鬴锜及釡【维丨丨丨诗】鍑火釡【釡大者丨丨白六帖】器可羞【筐筥锜釡之丨丨丨于王公左】人食工【丨丨丨鬴之嵗周礼】溉之鬵【谁能烹鱼丨丨釡丨诗】夺鬵于涂【蔡泽于赵见逐入韩之魏遇丨釡丨丨丨】悬釡而炊【韩子曰智伯围晋阳城襄子决晋阳水灌之城中丨丨丨丨并史记】许子以爨【丨丨丨釡甑丨孟】丘嫂佯轸【许见门注】鱼游釡中【后汉扬州贼率张婴诣太守张纲降曰茍全性命如丨丨于丨丨】鱼生釡中【范舟字史云为莱芜令清贫人歌曰釡中丨丨范莱芜】豫章铛釡【韦坚凿潭以通漕成帝为升楼临观坚豫取小斛舟毎舟着某郡以所产物其上若丨丨力士甆饮器茗丨丨】　井中破釡【五代萧希甫诬奏韦说与隣人争井井有寳货有司推劾丨丨丨丨而已】椎釡盈道【段秀实郭希屯邠州士放纵不法击伤市人丨丨鬲瓮尽丨于丨】以釡炒麦【元宗尝欲真珠数升耿先生曰易致耳即命小麦数升丨银丨丨之食顷匀圆成珠南唐近事】爨釡不沸【丨丨丨丨者有物如豚居之去之　也酉阳杂俎】魏文帝五熟鬴铭【丨丨丨在东宫赐钟繇丨丨丨丨丨曰于赫有魏作汉藩辅厥相钟繇实干心膂】
　　锜
　　鬵
　　鬲
　　鍑【事并见前】
　　铛铛底饭【陈遗至孝母好食丨丨焦丨遗作羣主簿褁一囊贮归后战败带焦饭遂得活时以为纯孝之报南史】金银铛【咸通九年同昌公主出降以丨丨为井拦瓮丨之属唐杜阳】
　　诗集淑气含【丨丨丨公鼎杜】几时烹【互鼎丨丨丨元积】青苔寒【雕螭刻篆相错蟠地中嵗久丨丨丨韦应物】炊熖视【丨丨丨爨鼎柳宗元】笔力扛【龙文百斛鼎丨丨可独丨韩】巧匠斵【丨丨丨山骨刳中事烹煎直柄未当权塞口且吞声龙头缩蠢豖腹胀膨脝外包干藓文中有暗浪惊在冷足自安遭焚意弥贞谬当鼎鼐间妄使水火争秋未落蒂冻芋强抽萌一块元气闭细泉幽窦倾不值输泻处焉知懐抱清方当红炉燃益见小器盈睥睨无刃迹团圆类天成遥疑负图出曝晓正晴旁有双耳穿上为孤髻撑或讶短尾铫又似无足铛可惜寒食毬掷在路傍坑何当出灰地无计离瓶罂陋质荷斟酌狭中愧提擎岂能煑仙药但未汚羊形模妇女笑度量儿童轻徒尔坚重性不过升合盛旁似废毂仰侧见折轴横时于蚯蚓窍防作苍蝇鸣以兹翻溢愆实负任使诚常居顾盻地敢有漏泄情宁依暖热敝不与寒暄井区区徒自効不足呈回旋但兀兀开合唯铿铿全胜瑚琏贵空有口传名岂比俎豆古不为手所撜磨礲去圭角浸润着光晶愿君莫嘲诮此物方施行】世徳调【丨丨丨金鼎孟郊】菽水贤【丨丨丨五鼎坡】
　　鼐当鼎鼐【缪丨丨丨间详见前】行鼎鼐【食家丨丨丨韩】调和新【丨丨鼎鼐丨杜】釡駞峰出【紫丨之丨丨翠釡杜丽人行】
　　铛无足铛【又似丨丨丨韩详见前】
　　锉冷疎烟【土锉丨丨丨杜闻斛斯未归】
　　铫或讶短尾【丨丨丨丨铫韩详见前】要知无脚【铜腥铁澁不宜泉爱此苍然深且寛蟹眼翻波汤已作龙头拒火柄犹寒姜新防少茶初熟水渍云蒸鲜未干自古函牛多折足丨丨丨丨是轻安蘓子瞻次韵周穜惠石铫】
　　甑　附　甗
　　器用防归【甑所以炊饭之具古者甑实二鬴厚半寸唇寸底七穿甗其无底者字从瓦瓦器陶者为之今以木后世之制也其于捧挈尤轻且便】
　　事类黄帝造【丨丨始丨甑釡古史考】陶人为【丨丨丨甑二鬴厚半寸底九】许子爨【丨丨以釡甑丨孟】炲煤落【顔回炊饭于败屋下有尘坠饭中孔子遥见攫食之及回至孔子曰吾向梦先人将祭之回曰不可向丨丨丨丨甑中置之不可弃之则不祥因攫而食之家语】竹筒为【郭文以丨丨丨甑史本传】甑生尘【范丹字史云为莱芜令家贫里歌曰丨丨丨范史云后本传】甑坠地【孟敏字叔达客居大原荷丨丨丨不顾而去林宗见而问其意对曰甑已破矣视之何益林宗以此异之本传】任文公留【丨丨丨值王莽乱时竒物悉卖唯丨铜甑】白乐天炊【丨丨丨舟后有小灶女桐甑而丨唐语林】自称曾元【建中末独孤彦客淮泗间佛寺遇青短衣人丨丨丨丨验之乃甑张续宣室志】
　　甗賔媚人赂【晋伐齐齐使丨丨丨丨以纪甗注无底曰甗有底曰甑左成二】
　　诗集如坐遭炊【丨丨甑中丨蒸炊韩】












　　古今合璧事类备要外集卷五十二
　　钦定四库全书
　　古今合璧事类备要外集卷五十三
　　宋　谢维新　撰
　　镜照门
　　镜　附　【镜匣　镜台镜带】
　　器物总论【镜之为言景也言有光景也所以照形之物用精铜铸为之亦曰鉴葢人短于自见必须假此以观面然设之于前虽物有妖异其形皆不容遁则夫镜之有功于人也多矣然镜易以尘昏不匳以防之则其明易于亏亦所贵乎匳之施也台即所以架镜者带穿鼻以供持挈并及之】
　　事类粉以锡【明镜之始型朦然及丨之丨丨丨摩之以白旃则须眉鬓毛可得而察淮南子】涂以金膏【胡僧云古镜以金膏丨之珠粉拭之举以照日必影彻墙壁又造金烟薫之玉水洗之藏之泥中亦不晦矣王度古镜记】以镜观面【古之人目短于自见故丨丨丨丨智短于自知故以道正已目失镜则无以正须眉身失道则无以知迷惑韩子】用镜自照【丨明丨九寸丨丨有所思存七日即见神仙知千里外事也明镜或用一或用二谓之四窥镜枹朴子】我心匪鉴【丨丨丨丨不可以茹诗】圣心若镜【丨人之用丨也丨丨不将不迎应而不藏故胜物无伤庄子】镜中响应【周穆王时渠国贡火齐镜广三尺六寸暗中视如书人向镜中语则丨丨丨丨之拾遗记】镜中形见【道士以明镜九寸悬于背老魅不敢近若有鸟兽邪物照之其本形皆见丨丨枹朴子】掷镜还汝【鲁相臧氏之妇忽失镜经数日从空中丨下有人言曰还汝丨勿责之迟迟风俗通】窥镜自视【邹忌衣朝衣冠问妻妾曰我何如城北徐公美皆曰美明日徐公来丨丨丨丨始知不如徐公之色逺矣】悬镜照鸾【罽賔王获一鸾丨丨以丨之丨覩影乃悲鸣而舞】顾镜乃鹿【昔张葢二人并精思于蜀云台山石室中忽有一人黄练衣葛巾到其前曰劳乎道士辛苦幽隠于是一人丨视丨中丨丨也云云抱朴子】照见心胆【秦始皇有方镜丨丨丨丨女子有邪心者即胆张心动有然者始皇辄杀之西京杂记】照见肠胃【高祖入咸阳宫得方镜广四尺九寸表里有明人来照之影则倒见以手捧心可丨丨丨五藏厯然无疑西京杂记】负局磨镜【丨丨先生语似燕代人因丨丨辄问主人无有疾苦者若有辄出紫丸赤药与之神仙传】孙引镜【河东丨丨能丨丨为刀属刀为镜并神仙传】览镜恚怒【魏夏侯惇从征吕布为流矢所中伤左目时夏侯渊与惇皆为将军军中号惇为盲夏侯惇怒之毎丨丨丨丨辄扑照着地】视镜自知【张裕晓相术毎举镜视面目自知刑死未尝不扑之于地蜀志】龙驹持月【隋王度有寳镜嵗疫度令仆持镜诣里有疾者照之即愈皆云丨丨丨一月光彩被体清凉而愈异闻集】碧光连日【王度寳镜大业中有胡僧至其家曰宅上常有丨丨丨丨绛气属月此寳镜气也异闻集】镜防已过【魏征薨太宗临朝叹曰以铜为鉴可正衣冠以古为鉴可知兴替以人为鉴可明得失朕常保此三丨内丨丨丨今魏征逝一鉴亡矣】镜况清鉴【唐太宗赐高季辅金背丨以丨其丨丨】拭镜防白【韦表防授监察御史不乐曰爵禄譬滋味也人皆欲之吾年五十丨丨丨丨冐游少年间取一班一级未见其味也】刻鉴为文【厐勋贼首孟敬文欲絶勋自立隂丨丨丨丨曰天口丨丨文尔将军夜瘗之野耕者得之以献众骇乃斋三日授之勋知其谋使人袭杀之】引鉴不乐【韩休同平章事帝尝丨丨黙丨丨左右曰自韩休入朝陛下无一日欢何自戚戚不逐去之帝曰吾虽瘠天下肥矣本传】览镜成字【宋璟未第时因于日中丨丨影丨相丨璟因此自负于相业开元遗事】终身不引【路隋父执虏中毋告以貌类泌者丨丨丨丨镜】既孤不视【韩臯貌类父丨丨丨复丨鉴】题曰夷则【唐天寳中有陈仲躬井中有镜自云敬元颖又曰其本师旷所铸十二镜之第七者仲躬后交战累胜为大官其镜背有二十六字科斗书曰维晋新公二年七月七日午时于首阳山前白龙潭铸成此镜千年后出于背上环书一字管天文一宿依方列之则左有日右有月龙虎雀各依方安焉于鼻下丨丨丨丨之镜博异志】名曰紫珍【龙驹梦一人先冠紫衣曰我镜神丨丨丨丨】剖鲤得镜【元稹登黄鹤楼望江濵有光若星就视得一鲤丨其腹得古镜如钱大背有双龙口中常吐光焉三水小椟】投网得镜【渔者丨丨秦淮觉异常极力举丨一丨照之厯歴见五藏六腑惊惧失坠后万计终不获唐王歆松窻录】寳在蜀中【孟蜀时军校张敌得一古镜模阔尺余镜光照寝处不施灯烛将求磨涤之有贫士见而叹礼曰久知丨丨丨丨一见是然此镜不久当亦归敌益珍藏自得镜无疾病樵牧闲谈】寳出世间【长安任仲宣家素蓄寳镜示之识者谓之三代物后有八字仅可晓仍篆籕云水银隂精百炼成镜询所得云高山樵者石下得之后仲宣南鹜洞庭风涛汹然因泊州梦一道士赤衣乘龙诏仲宣言此镜乃水府至丨丨丨丨有期言当归我矣因持镜去仲宣睡觉亟视箧中已失所在龙城录】解造真龙【唐天寳中杨州进水心镜一面清莹耀目背有盘龙势如飞动元宗览而异之进镜官扬州防军李守泰曰铸镜时有老人自称姓龙名防须眉皓白眉垂至肩衣白衣有小童衣黑衣呼为防至镜所谓镜匠吕辉曰老人丨丨丨丨镜为汝铸之将惬帝意遂令防入炉所扄户三日户开吕辉等摉覔已失龙防及防所在炉前获素书一纸云开元皇帝圣通神灵吾遂降祉斯镜可辟众邪鉴万物秦皇之镜无以加焉歌曰盘龙盘龙隠于镜中分野有象变化无穷兴云吐雾行雨生风上清仙子来献圣聪吕辉等移炉以五月五日于杨子江心铸之后大旱不雨叶法喜善祠镜龙于凝隂殿须臾云气满殿甘雨大防异闻】号为照骨【僯溪石岸石窟有方镜径文余照人五脏秦始皇世丨丨丨丨寳在无劳县山境酉阳杂俎】照二百里【吕文穆公居相有一朝士家藏古鉴自言能丨丨丨丨欲因公弟献以求知其弟伺间从容言之公笑曰吾面不过堞子大安丨丨丨丨闻者叹服以为贤于李卫公逺矣归田录】晋傅咸镜赋【顺隂位于西裔搩秋金之刚精醮祝融以致防命欧冶而是营晞日月之光烈仪厥象乎曜灵不有心于好丑而众形其必详同实录于良史随善恶而是彰猗猗淑媛峩峩后妃眷春荣之零猝惧玉顔之有衰助清阳而自镜竞崇姱以相辉若乃云髻乱于首頳黛渝于色设有之于斯器兮孰厥貌之能饰茍盲瞽而同昧兮近有面而不识君子知貌之不可以不饰则内省而自箴既见前而虑后则祗畏于幽深察明明之待莹则以此而洗心睹目观之有假则稽训于儒林夫然尚何厥容之有慢而厥思之有滛】梁刘缓镜赋【欲啓奁而更饰乃当窻而取镜讶宿粉之犹调笑残黄之不正】唐司空图容成侯传【容成侯金烱者本蜀郡严道人附山而居同族中多见摉采其先因秦时调发诣尚方输作世苦之乃诫子孙易其服色必以清厉自进后徙居上洛防郎中卢生范生皆传修錬之术委质相资因砥磨以致用上闻而鉴器之召见嘉其器局且谓毫发无隠屡顾之厯试台阁号为明达挟奸邪以事上者见之胆栗辄自披露至于妇人女子媚惑之态亦不能掩也其察之如此是虽造物无私圆方不碍然疵陋者终恶忌积毁于上以为背面不相副烱亦自病于狭中不能以尘垢混其迹也竟被摈斥后亟有月蚀之变时官中漏下数刻上临轩念其规益复召俾具道所以然者扣之响应不疲上异焉命以容成侯奉朝请而宗人派别于广陵者饰求售陷为轻薄干权戚中或抚然自喜则狎玩不厌至或被以组綉葢其俯仰取容虽穿鼻服役亦无耻耳既稍进烱又鄙其为人乃复以谗废归老于家太史公曰烱之逺祖当轩辕时以化服祝融氏得荐于山能强记天象地形草木虫介万殊之状皆视诸掌握葢其术亦规模于洪范耳物恠遇之莫不喘息自废后益亲幸上晨兴必先至则与冠冕者偕进号为夀光先生不名也子孙稍下衰然流寓太原者始尚亦以精錬见重观烱虽任用兢兢惟恐失坠不善晦匿果为邪丑所疾几不能免噫大雅君子既明且哲以保其身难哉】
　　镜匣漆奁【晋太子纳妃有着大镜一尺八寸着小镜一尺二寸丨丨盛葢银华金薄】瓮匣【元和初海陵夏乙庭前生百合花大于常数倍异之因发其下得丨丨十三重各匣一镜第七者光不蚀照日花环一丈其余防铜而已酉阳杂俎】置巾奁【蜀王宗夀尝于许间得镜晦不可览屡令工人营之了无所覩置丨丨丨中有日至是忽览之光彩焕发因见市舎中有一青衣小儿丱角独坐宗夀令人访之于是小儿欣然肯来因曰我为铁镜来耳公不见还神物当还去宗夀出镜与之长揖而去九国志】唐姚崇执镜诫【秦楼明镜鉴有余辉色自凝晓光能洞微饰以鞶组匣以珠玑龙绕池卧乌临月飞】镜台银台【镜台出魏武帝宫中宫有纯丨防带镜丨一纯丨七子公主镜丨面魏武杂物疏】玉台【刘聪为丨镜丨温峤辟刘越石长史北征得之后娶姑女下焉刘义庆世说】瑇瑁台【皇太子纳妃有丨丨细镂镜丨一晋东宫旧事】
　　诗集蓝水色【我有古时镜初自壤陵得蛟龙犹泥蟠魑魅幸月蚀磨久见菱蘂青于丨丨丨赠君将照心无使心受惑朱画赠友人古镜】菱花舒【一尺圆潭深墨色篆文如丝人不识耕夫云住赫连城赫连城下亲耕得镜上磨莹一月余日中渐见丨丨丨金膏光拭鉎澁尽黒云吐出新蟾蜍人言此是千年物百鬼闻之形暗栗玉匣曾经龙照来岂宜更鉴农夫质有时霹雳半夜惊中飞电如晦明盘龙鳞胀玉匣溢牙爪触风时有声耕夫不解珍灵异翻惧赫连神作崇十年卖与灵台兄百丈灵湫坐中至溢匣水色如欲倾儿童不敢窥澄寒光照人近不得坐愁雷电湫中生吾兄吾兄须爱惜将来慎勿虚抛掷兴云致雨防有时莫遣红妆秽灵迹薛逢古镜歌】清光发【妾有盘龙镜丨丨常昼丨自从生尘埃有若雾中月愁来试取照坐叹生白发寄语邉塞人如何久离别孟浩然同张明府清镜歌】流尘翳【丨丨丨明镜尘昏鉴不昏纎泥落清水泥滑非水浑人能辨二物相与自忘言二物不能辨悠悠何足论无为舍其内逐外取烦寃司马君实寳镜胎开】鉴古鉴今【百炼镜镕范非常规晨置处灵且竒江心波上舟中铸三月五日午时琼粉金膏磨莹已化为一片秋潭水镜成将献蓬莱宫杨州长史手自封人间臣妾不敢照背有九五飞天龙人人呼为天子镜我有一言闻太宗太宗尝以人为镜丨丨丨丨不鉴容四海安危居掌内百王理乱悬心中乃知天子别有镜不是扬州百链铜白居易百炼镜】照来照去【背如刀截机头录面似胜量涧底泉铜雀台南秋日得丨丨丨丨二三年贾岛方镜】
　　镜匣经龙照【玉匣曾丨丨丨来详见前】慙鳯来【忆昔逢君新纳聘青铜铸出千年镜意怜光彩固无瑕义比恩情永相映毎将鉴面并鉴心鉴来不辍情逾深君非结心空结带结处尚新恩已背开帘揽镜悲难语对面相看孟门阻掩匣翻丨双丨丨悬台欲效孤鸾舞妆成持照尚当时只畏愁多遽变衰昔日照来人共许今朝照罢自生疑镜上有尘犹可拂君恩讵肯无回时长孙辅佐对镜吟】匣藏龙【龙就丨中丨李巨】奁幽鳯【丨镜丨丨尘李贺】为尘垢蚀【沈沈匣中镜丨此丨丨丨辉光何所如月在云中黑南金既彤错鞶带共辉饰空存鉴物名坐使妍蚩惑美人竭肝胆思炤氷玉色自非磨莹工日日空叹息韦应物杂体】开鸾鳯活【轩后洪炉独铸成藓防磨落月轮呈万般物象皆能鉴一个人心不可明匣内乍丨丨丨丨台前高挂鬼神惊百年肝胆真堪比祗怕看频素发生唐僧若灵古镜】盘龙鳞胀【丨丨丨丨玉匣溢详见前】瑶匣开旭日【明月何处来朦胧在人境得非轩辕作妙絶世莫并丨丨丨丨丨白电走孤影澄一尺天彻底防霜景氷辉凛毛发使我肝胆冷忽惊行深幽面落九秋井云天入掌握爽朗神魄静不必负局仙金沙发光烱隂沈畜灵恠可与天地永恐为悲龙吟飞去在俄顷李羣玊古镜】
　　镜台鳯出【丨从台上丨李巨】鸾舞【悬台欲效孤丨丨】明镜无【菩提本无树丨丨亦丨台何劳勤拂拭自不染尘埃六祖】明镜了【丨明金鹊丨丨了玉台前拂拭的氷月光辉何清圆李白】前高挂【台丨丨丨鬼神惊并详见前】
　　镜带灯前自绣【嫁时明镜老犹在黄金镂画双鳯背忆昔咸阳初买来丨丨丨丨芙蓉带十年不开一片铁长向暗中梳白髪今日后牀重照看生死终当此长别玉建老妇镜叹】结处尚新【君非结心空结带丨丨丨丨恩已背详见前】鞶共辉饰【丨带丨丨丨详见前】













　　古今合璧事类备要外集卷五十三
　　钦定四库全书
　　古今合璧事类备要外集卷五十四
　　宋　谢维新　撰
　　灯烛门
　　灯　附　灯檠　烛　烛蛾
　　灯烛总论【灯火也所以续明破暗于暮夜为有功当日沈西海四顾昏黑一有缓急不有以代明则一举足间拟步如漆则不颠且踣者几希此灯之所以为有功于暮夜也然膏沃则光炷尽则烬灭惟益其炷续其膏为主人者时加挑拨眼前光景夜不夜矣釭灯盏檠其架也】
　　事类金釭【丨丨衔壁是为列钱注灯盏列于室有似列钱班西都赋】兰膏【焚丨丨以继晷进学解】烛烬【灯火也灯丨丨曰炧说文炧似也文】膏明【丨以丨自茁汉书】朱烬【辉辉丨丨熖熖红荧庾信赋】青光【烬长宵久光丨夜寒庾信赋】瑞应【樊哙问陆贾曰自古人君受命于天云有丨丨岂有是乎贾曰目动得酒食灯花得钱财干鹊噪而行人至蜘蛛集而百事喜小既有征大亦宜然西京杂记】灵恠【武帝既耽于丨丨尝得丹豹之髓白鳯之膏磨青钖为屑以纯蘓油和之照于神坛夜暴雨火光不灭有双蛾如蜂赴侍者举麟须之拂以驱之洞记】然九灯【汉武帝祈王母于宫中丨丨光之丨内传】建四灯【荀采爽之女为隂瑜妻而夫蚤亡爽逼嫁与太原郭奕入奕家暮乃去惟帐丨丨丨按劒正坐郭不敢通】鬼魅争光【嵇中散灯下弹琴忽有一人面甚小斯须转大遂长尺余单衣革带嵇视之既熟吹其灯灭曰吾耻与丨丨丨丨语林】童子有见【佛图澄预知刘矅之败令童子结斋七日取麻油合燕攴躬自研于堂上举手示丨丨粲然有辉童子惊曰有军马甚众见一人长大白晳以朱绦防其肘澄曰此即矅也勒甚恱遂赴洛拒曜生擒之晋艺术传】防带为炷【皇甫无逸为益州长史尝夜宿人家遇灯炷尽主人将续之无逸袖佩刀丨衣丨以丨丨其亷介如此】减油灭火【沈约孤贫笃志学书一夜必十卷母恐其劳生疾常遣丨丨丨丨画之所读夜辄诵之遂愽诸史本传】囊盛萤火【车武子事见丨集萤注】乞禁松明【唐昭宗时财用窘乏李茂正令防油以助军须俄有司言官油估卖不行多有松明搀夺丨行丨止葢民间然丨丨为灯故也优人张廷范曰更有一利便可并月明禁之茂正大笑松明之禁遂止易齐笑林】篝灯密室【陈彭年幼好学母以一子特所钟爱禁其夜诵彭年辄丨丨丨丨不令母知蒙求】置灯于帐【范文正公门下多延贤士如胡瑗孙复石介李觏之徒与公从游尽夜肄业帐中夜分不寝后公贵夫人犹收其帐顶如墨色时以示诸子孙曰尔父少时勤学灯烟迹也言行录】
　　灯檠作三鴈足【黄山谷与党伯舟书云欲作钖灯檠一枚高七寸盘阔六寸足丨丨丨丨不须高受盏圏径二寸半盏面三寸盏傍作小圏如钗股屈之鴈足灯汉武帝上林中灯制度极佳至今士大夫家有之】见一妇人【宋潜为甘陵巡检故人赵当训其子弟忽见美妇人立灯下唱曰郎行久不归妾心伤亦苦低迷罗箔风泣向西窻雨遂灭灯趍赵就寝曰妾本东方人鬻身彭城郡今郎观光上国孤眠暗室故来相伴明夜又来唱曰一自别来音信杳相思瘦得肌肤小秋夜迢迢更漏长守尽寒灯天未晓后又曰独倚朱扉翠黛颦伤嗟良夜暂相亲如今且伴才郎宿应为才郎丧此身诸生恠赵精神恍惚具告其父潜往观焉见一妇人唱曰向晓临鸾拂黛眉红妖艳冶照罗帏不辞夜夜偷相访只恐傍人又得知宋大呼遽入以手抱之甚细乃一灯檠耳遂焚之云斋广录】高迈灯颂【离娄之目处暗室或不能覩灯处之皎如也澄公之掌在夜或不能照灯在之了如也故大雄氏以方便力救黑暗界借其光诱其人佛所以有燃灯名法所以有传灯义大抵长明灯是其蕴乎夫日主昼太阳之精中则昃昃则没我长明灯不没月主夜太隂之精满则亏亏则尽我长明灯不尽日月尚尔况小光小明哉要自积苦为海举足见溺积邪为山举足见碍竟不能髣髴之或髣髴之不克成就之言之可为长叹我邑中有俊杰主此燃灯精进成就于寳融寺藏经院且夫兰炷爇火吾见其盛未见其防也铁盆盛膏吾见其增未见其减也一笼而四时长花满室而终嵗不夜人见之一作礼眼蒙利作礼心蒙美目自相照了内外由是洞彻然则终日见灯未尝见灯终日未见灯未尝未见灯夫达观者乃如是也意者不独如此直上照一天二天乃至三十三天无门不辟恒沙等人由兹而入直下照一地二地乃至一十八地有狱皆开多刼罪人由兹而出若然者四维上下虚空可思量不可思量邪我长明灯实相功徳亦复如是迈三数年内顾铭颂之间迫贱事未搆斯文一朝染目疾朦胧不自审从何得也遂梦神人语迈曰子于长明灯其有负乎迈应声而寤寤而起起而作颂明日目愈颂曰见外灯长明见内灯长明万恶自光中灭万善自光中生不见一灯百千万亿灯乃至于无穷不见一人百千亿人归之于大同空即是色色即是空弟子作颂允执厥中】宋白灯讃【灼灼灯华耿耿秋夕人爱其财我爱其容】诗集含光【丨丨似烛龙谢眺】生晕梦【觉灯丨谢眺】何太喜【灯花丨丨丨杜】更含辉【灯残犹未灭将尽丨丨丨纪少瑜】灯烬繁【头白丨明夜何须花丨丨杜】灯影照【丨丨丨无寐】排银粟【今夕知何夕花然锦帐中自能当雪暖那肯待春红囊里丨丨丨钗头缀玉虫更烦符喜事来报主人翁韩】似红莲【破暗长明世代深烟和香气两沉沉不知社防人何在只见当年火至今晓丨丨丨开沼面夜如寒月镇潭心孤光自有龙神防雀戯蛾飞不敢侵罗隠长明灯】生寒烬【灼灼丨丨丨终朝照夕明从教古冇验然灭本无情梅尧臣】吐丹荣【回鳞抱双带倒鳯丨丨丨水宇寒生晕风疏动有声烬垂金藕细影透玉荷清斗帐依东壁谁人梦不成石曼卿】怕冷风【一防分明直万金开时唯怕丨丨侵主人若也勤挑拨敢向樽前不尽心古今诗话】愁夜雨【分影由来恨不同绿窻孤馆两何穷荧煌短熖长疑暗零落残花旋委空几处隔帘丨丨丨谁家当户怯秋风莫言明灭无多事曾比人生一世中韩喜】小笼疎四面【丨丨丨丨丨明纸罩孤灯自小共寒热相亲如友朋旧书曾遍照新烛莫相憎几为吟诗苦留光到夙兴张天觉读书灯】半伴三更【老穉都眠我独醒寒灯丨丨丨丨丨双花忽作蜻蜓眼孤熖仍悬玉胆瓶】辉光生满室【昏昏拟步方如漆虚心喜有荣华质主人倘不靳吹嘘防使丨丨丨丨丨并声应】
　　灯檠二尺便【长檠八尺空自长短檠丨丨丨且光】残年债【光卷吾今一字无打包随处野僧如短檠未尽丨丨丨欲问班生试借书陈去非题继室蟠室】
　　烛　附　烛蛾
　　灯烛总论【烛卷帛等物为心四向浇蜡为之笔直防之光辉连属不息然有小大不等亦灯之别名也蛾飞虫明烛宵举则羣然来赴一名慕光】
　　事类燧火【司烜氏掌以丨取丨于日渍供祭祀之明烛周官】兰膏【丨丨明烛注以丨渍丨取其香也宋玉招魂】烛至【侍坐于所尊丨丨起注异昼夜也礼记】烛尽【烛不见跋注跋本也丨丨则去之记】请继以烛【陈公子完与颛孙奔齐使为工正饮桓公酒乐公曰以烛继之辞曰臣卜其昼未卜其夜不敢左庄二十二年】误书举烛【郑人有遗燕相国书者夜书谓持烛者曰举烛而丨丨丨丨举相受书曰举烛高明高明者举贤而任之韩子】日暮烛灭【楚庄王赐羣臣酒丨丨丨丨有引美人衣者美人援絶其冠缨告王王曰人醉失礼奈何欲显妇人之节而辱士乎乃命羣臣皆絶去冠缨然后上烛司马彪战畧】夜雨烛尽【顔叔子曾独居一室夜大雨比屋舎崩有一女投之叔子令女执烛烛尽乃破屋柱续至明不贰史】愿分余光【甘茂亡秦奔齐逢蘓代为齐使秦茂曰臣闻贫人女与冨人女防绩贫人女曰我无以买烛而子之烛光幸有余愿分我余光无损子明而得一便焉今臣困而君方使秦茂之妻子在焉丨以余光振之】何爱余光【齐女徐吾者东海上贫妇与其邻妇李吾合烛夜绩徐吾最贫而烛不属或谓李吾曰徐吾烛如不属请无与夜徐吾曰妾以贫故起常先去常后扫陈席以待来者坐常处不为贫故也今一室之中益一人烛不为益明去一人烛不为益闇丨丨东壁丨丨莫之能应遂复与夜绩】光分邻烛【匡衡勤学家贫无烛邻舎有烛不逮乃穿壁引其光读书】不燃官烛【巴秪为扬州刺史与客坐闇暝之中丨丨丨丨谢承后汉书】举蜡烛掷【周顗字伯仁友爱过人弟嵩饮醉瞠目面谓伯仁曰君才不如弟而横得重名须臾丨丨丨火丨伯仁伯仁笑曰阿奴火攻固出下策耳】以蜡烛炊【石季伦丨丨丨灼丨王恺以饴糖澳釡世说】刻烛赋诗【萧文琰丘令揩江拱并以文称竟陵王夜赋诗约四韵丨丨一寸文琰曰何难之有乃与江拱共击鉢立韵响絶而成王僧孺传南史】燃烛奕棋【后魏甄琛举秀才入都常以奕棋通夜不止手下苍头奴常令执烛或时睡则加杖奴不胜痛楚乃曰郎君若为读书执烛不敢辞罪今愽奕是何事也琛大慙遂研习经史】蜡泪楺纸【柳公权充翰林侍书学士毎玉堂召对继之烛见跋语犹未尽宫人以丨丨丨丨继之】莲炬还院【令狐绹为翰林承防夜对禁中烛尽以　金丨花丨送丨丨吏皆惊本传】谓之烛奴【申王以龙檀木刻童子緑衣束带毎遇夜集列执画烛丨丨丨丨天寳遗事】燃烛十围【五代淮南王渥居丧昼夜酣饮乐然十围之烛以击毬一烛费钱数万续世说】桦烛百炬【本朝京师毎嵗正旦晓漏以前宰相三司使大金吾皆以丨丨丨丨拥马方布象城谓之火城仍杂以衣綉鸣珂焜燿街陌如逢宰相即诸司火城悉皆扑灭国史补】烛燃公须【韩魏公帅定武时夜作书令一侍兵执烛于旁侍兵他顾丨丨丨丨遽以袖挥之而作书如少顷回视已易其人公恐主吏鞭之亟呼曰勿易之渠方解持烛矣军中感服记闻】烛泪成堆【邓州花蜡烛云是防莱公法公自少富贵不油灯虽厠溷间丨丨丨丨杜祁公在官未尝然官烛油灯一炷与客相对二公皆名臣奢俭不同如此然祁公夀考终吉莱公有南迁之祸虽其不幸亦可为戒归田录】夜蛾赴烛【宋傅亮以少帝失徳内懐忧惧直宿禁中睹夜蛾赴烛作感物赋以寄意焉】傅烛铭【煌煌丹烛熖熖飞光取则龙景拟象扶桑照彼夜炳若朝阳焚形监世无隠不彰】诗集秉烛【何不丨丨游古诗】爱烛【更长丨丨红】题诗【丨丨蜡炬红】检书【丨丨烧烛短并杜】金花【庭炬折丨丨唐诗】兰烬【仙漏迢迢出建章宫帘不动透清光金帏露白新裁诏画阁春红正试妆泪滴杯盘何所恨烬飘兰麝暗和香多情更有分明处照得歌尘下燕梁郑谷】丹心【六龙西走入崦嵫寂寂华堂漏转时一寸丨丨如见用便为灰烬亦无辞】












　　古今合璧事类备要外集卷五十四
　　钦定四库全书
　　古今合璧事类备要外集巻五十五
　　宋　谢维新　撰
　　灯火门
　　火　附　火灾　火禁　野烧　薪　炭
</div>
    <div class="pagination">
<a href="古今合璧事类备要_page106.html">上一页</a><span>...</span><a href="古今合璧事类备要_page102.html">102</a><a href="古今合璧事类备要_page103.html">103</a><a href="古今合璧事类备要_page104.html">104</a><a href="古今合璧事类备要_page105.html">105</a><a href="古今合璧事类备要_page106.html">106</a><span class="current-page">107</span><a href="古今合璧事类备要_page108.html">108</a><a href="古今合璧事类备要_page109.html">109</a><a href="古今合璧事类备要_page110.html">110</a><a href="古今合璧事类备要_page111.html">111</a><a href="古今合璧事类备要_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
