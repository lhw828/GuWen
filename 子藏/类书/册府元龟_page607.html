<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 607 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 607 页/共 736 页
  </h1>
  <div class="content">
   优莫赵之优者也。襄子饮酒五日五夜不废酒谓侍者曰：我诚邦士也。夫饮酒五日五夜矣。殊不病优莫曰：君勉之不及纣二日耳纣七日七夜今君五日襄子惧谓优莫曰：。然则吾亡乎！优莫曰：不亡襄子曰：不及纣二日不亡何待优莫曰：桀纣之亡也。遇汤武今天下尽桀也。而君纣也。桀纣并世安能相亡然殆矣。李同赵邯郸傅舍吏子秦急围邯郸邯郸急。且降平原君甚患之同说平原君曰：君不忧赵亡邪平原君曰：赵亡则胜为虏何为不忧乎！李同曰：邯郸之民炊骨易子而食可谓殆矣。而君之後宫以数百婢妾被绮馀粱肉而民褐衣不完糟糠不厌民困兵尽或剡木为矛矢而君器物钟磬自。若使秦破赵君安得有此使赵得全君何患无有今君诚能令夫人以下编於士卒之间分功而作家之所有尽散以享士士方其危苦之时易德耳，於是平原君从之。
    赵良以商君相秦十年宗室贵戚多怨望者良见商君商君曰：鞅之得见也。从孟兰皋今鞅请得交可乎！赵良曰：仆弗敢愿也。昔孔丘有言曰：推贤而戴者进聚不肖而王者退仆不肖故不敢受命仆闻之曰：非其位而居之曰：贪位非其名而有之曰：贪名仆听君之义则恐仆贪位贪名也。故不敢闻命商君曰：子不说吾治秦与赵良曰：反听之谓聪内视之谓明自胜之谓︹虞舜有言曰：自卑也。尚矣。君不。若道虞舜之道无为问仆矣。商君曰：始秦戎翟之教父子无别同室而居今我更制其教而为其男女之别大筑冀阙营如鲁卫矣。子观我治秦也。孰与五大夫贤赵良曰：千羊之皮不如一狐之腋千人之诺诺不如一士之谔谔武王谔谔以昌殷纣默默以亡君。若不非武王乎！则仆请终日正言而无诛可乎！商君曰：语有之矣。貌言华也。至言实也。苦言药也。甘言疾也。夫子果肯终日正言鞅之药也。鞅将事子子。又何辞焉赵良曰：夫五大夫荆之鄙人也。闻秦缪公之贤而愿望见行而无资自粥於秦客被褐食牛期年缪公知之举之牛口之下而加之百姓之上秦国莫敢望焉相秦六七年而东伐郑三置晋国之君一救荆国之祸发教封内而巴人致贡施德诸侯而八戎来服由余闻之款关请见五大夫之相秦也。劳不坐乘暑不张盖行於国中不从车乘不操干戈功名藏於府库德行施於後世五大夫死秦国男女流涕童子不歌谣舂者不相杵（相谓送杵声以音声自劝也。）此五大夫之德也。今君之见秦王也。因嬖人景监以为主非所以为名也。相秦不以百姓为事而大筑冀阙非所以为功也。刑黥太子之师傅残伤民以峻刑是积怨蓄祸也。教之化民也。深於命民之效上也。捷於令今君。又左建外易非所以为教也。君。又南面而称寡人日绳秦之贵公子。《诗》曰：相鼠有体人而无礼人而无礼何不遄死以诗观之非所以为寿也。公子虔杜门不出已八年矣。君。又杀祝忄而黥公孙贾。《诗》曰：得人者兴失人者摧此数事者非所以得人也。君之出也。後车十乘从车载甲多力而骈胁者为骖乘持矛而操（所及反）戟者（一作屈卢之劲矛干将之雄戟）旁车款叩也。而趋此一物不具君固不出。《书》曰：恃德者昌恃力者亡君之危。若朝露尚将欲延年益寿乎！则何不归十五都灌园於鄙劝秦王显岩穴之士养老存孤敬父兄序有功尊有德可以少安君尚将贪商於之富宠秦国之教畜百姓之怨秦王一旦捐宾客而不立朝秦国之所以收君者岂其微哉！亡可翘足而待商君弗从。
    汉召平者故秦东陵侯秦破居长安城东时陈反高祖自将至邯郸而韩信谋反关中吕后用萧何计诛信高祖已闻信诛便拜何相国益封五千户令卒五百人一都尉为相国卫诸君皆贺平独吊谓何曰：祸自此始矣。上暴露於外而君守内非被矢石之难而益君封置卫者以今者淮阴新反於中有疑君心夫置卫卫君非以宠君（恐其为变故守卫之）让封勿受悉以家私财佐军何从其计帝悦。
    东郭先生齐人以方士待诏公车武帝时大将军卫青者卫后兄也。（卫青。《传》曰：子夫之弟也。）封为长平侯从军击匈奴至余吾水上而还斩首捕虏有功来归诏赐金千斤将军出宫门东郭先生当道遮卫将军车拜谒曰：愿白事将军止车前东郭先生旁车言曰：王夫人新得幸於上家贫今将军得金千斤诚以其半赐王夫人之亲人主闻之必喜此所谓奇策便计也。卫将军谢之曰：先生幸告之以便计谨奉教，於是卫将军乃以五百金为王夫人之亲寿王夫人以闻武帝帝曰：大将军不知为此问之安所受计策对曰：受之待诏者东郭先生诏召东郭先生拜以为郡都尉。
    隽不疑渤海人暴胜之为直指使者至渤海请与不疑相见登堂坐定不疑据地曰：窃伏海濒闻暴公子旧矣。（濒涯也。公子胜之字也。旧久也。濒音频。又音宾）今乃承颜接辞凡为吏太刚则折太柔则废威行施之以恩然後树功扬名永终天禄胜之知不疑非庸人敬纳其戒深接以礼位至京兆尹。
    丙吉为光禄大夫与魏相善时相迁扬州刺史考按郡国守相多所贬退吉与相。《书》曰：朝廷已深知弱翁治行（相字弱翁）方。且大用矣。愿少慎事自重藏器於身（易下系辞云：君子藏器於身待时而动不显见其材能）相心善其言为霁威严後汉桓谭字君山哀帝时董贤为大司马闻谭名欲与之交谭先奏书於贤说以辅国保身之术贤不能用遂不与通卒为六安郡丞。
    班彪扶风安陵人性沈重好古年二十馀更始败三辅大乱时隗嚣拥众天水彪乃避难从之嚣问彪曰：往者周亡战国并争天下分裂数世然後定意者从横之事复起於今乎！将承运迭兴在於一人也。愿生试论之对曰：周之废兴与汉殊异昔周爵五等诸侯从政本根既微枝叶强大故其末流有从横之事势数然也。汉承秦制改立郡县主有专已之威臣无百年之柄至於成帝假借外家哀帝短祚国嗣三绝故王氏擅朝因窃号位危自上起伤不及下是以即真之後天下莫不引领而叹十馀年间中外骚扰远近俱发假号合咸称刘氏不谋同辞方今雄桀带州域者皆无七国世业之资而百姓讴吟思仰汉德已可知矣。嚣曰：生言周汉之势可也。至於但见愚人习识刘氏姓号之故而谓汉家复兴疏矣。昔秦失其鹿刘季逐而羁之时人复知汉乎！彪既疾嚣言。又伤时方难乃著王命论以为汉德承尧有灵命之符王者兴祚非诈力所致欲以感之而嚣不悟彪终於望都长。
    李淑豫章人为军师将军更始至长安所受官爵皆群小贾竖淑上疏谏曰：方今贼寇始诛王化未行百官有司宜慎其任夫三公上应台宿九卿下括河海故天工人其代之陛下定业虽因下江平林之势斯盖临时济用不可施之既安宜改制度更延英俊因才授爵以匡王国今公卿大位莫非戎陈尚书显官皆出庸伍资亭长贼捕之用而当辅佐纲维之任唯名与器圣人所重今以所重加非其人望其毗益万分兴化致理譬犹缘木求鱼升山采珠海内望此有以度汉祚臣非有憎疾以求进也。但为陛下惜此举措败材伤锦所宜至虑惟割既往谬妄之失思隆周文济济之美更始怒系淑诏狱自是关中离心四方怨叛诸将出征各自专置牧守州郡交错不知所从。
    王闳王莽叔父平阿侯谭之子也。更始遣闳为琅琊太守张步拒之不得进後步以闳掌郡事时梁王刘永死步等欲立永子纡为天子自为定汉公置百官闳谏曰：梁王以奉本朝之故是以山东颇能归之今尊立其子将疑众心。且齐人多诈宜。且详之步乃止董崇与寇恂同门生光武以恂为河内太守行大将军事崇说恂曰：上新即位四方未定而君以此时据大郡此谗人所侧目怨祸之府也。宜思功遂身退之计恂然其言因病不视事。
    崔る字亭伯为窦宪车骑将军掾窦太后临朝宪以重戚出纳王命る献书诫之曰：る闻交浅而言深者愚也。在贱而望贵者惑也。未信而纳忠者谤也。三者皆所不宜而或蹈之者思效其区区愤盈而不能已也。窃见足下体淳淑之姿躬高明之量意美志厉有上贤之风る幸得充下馆列後陈是以竭其拳拳敢进一言。《传》曰：生而富者骄生而贵者傲生富贵而能不骄傲者未之有也。今宠禄初隆百寮观行当尧舜之盛世处光华之显时，岂可不，庶几夙夜以永终誉弘申伯之美致周召之事乎！语曰：不患无位患所以立昔冯野王以外戚居位称为贤臣近阴卫尉克己复礼终受多福郯氏之宗非不尊也。阳侯之族非不盛也。重侯累将建天枢执斗柄其所以获讥於时垂愆於後者何也。盖在满而自溢位有馀而德不足也。汉兴以後迄于哀平外家二十保族全身四人而已。《书》曰：鉴于有殷可不慎哉！窦氏之兴肇自孝文二君以淳淑守道成名先日安丰以佐命著德显自中兴内以忠诚自固外以法度自守卒享国祚垂祉於今夫谦德之光。《周易》所美满溢之位道家所戒故君子福大而愈惧爵隆而益恭远察近览俯仰有则铭诸几杖刻诸盘盂兢兢业业无怠无荒如此则百福是荷庆流无穷矣。
    傅燮为汉阳太守时刺史耿鄙委任治中程球球为通奸利士人怨之灵帝中平四年鄙率郡兵讨金城贼王国韩遂等燮知鄙失众必败谏曰：使君统政日浅人未知教孔子曰：以不教民战是谓弃之今率不习之人越大陇之阻将十举十危而贼闻大军将至必万人一心边兵多勇其锋难当而新合之众上下未和万一内变虽悔无及不。若息军养德明赏必罚贼得宽挺必谓我怯群恶争势其离可必然後率已教之人讨已离之贼其功可坐而待也。今不为万全之福而就必危之祸窃为使君不取鄙不从行至狄道果有反者先杀球次害鄙。
    邴原北海朱虚人鲁国孔融在郡教选计当任公卿之才乃以郑玄为计掾彭ギ为计吏原为计佐融有所爱一人尝盛嗟叹之後恚望欲杀之朝吏皆请时其人亦在坐叩头流血而融意不解原独不为请融谓原曰：众皆请而君何独不原对曰：明府於某本不薄也。常言岁终当举之此所谓吾一子也。如是朝吏受恩未有在某前者矣。而今乃欲杀之明府爱之则引而方之於子憎则推之欲危其身原愚不知明府以何爱之以何恶之融曰：某生於微门吾成就其兄弟拔擢而用之某今孤负恩施夫善则进之恶则诛之固君道也。往者应仲远为泰山太守举一孝廉旬月之间而杀之夫君人者厚薄何常之有原对曰：仲远举孝廉杀之其义焉在夫孝廉国之俊选也。举之。若是则杀之非也。若杀之是则举之非也。诗云：彼其之子不遂其媾盖讥之也。语云：爱之欲其生恶之欲其死既欲其生。又欲其死是惑也。仲远之惑甚矣。明府奚取焉融乃大笑曰：吾但戏耳原。又曰：君子於其言出乎！身加乎！民言行君子之枢机也。安有欲杀人而可以为戏者哉！融无以答官至五官将长史。
    高顺为吕布督将时泰山臧霸等攻破莒城许吕布财币以相结而未及送布乃自往求之顺谏止曰：将军威名宣播远近所畏何求不得而自行求赂万一不克，岂不损耶布不从既至莒霸等不测往意固守拒之无获而还布性决易所为无常顺每谏曰：将军举动不肯详思忽有失得动辄言误误事，岂可数乎！布知其忠而不能从。
    魏诸葛原字景春为新兴太守管辂饯之原与辂别戒以二事言卿性乐酒量虽温克然不可保宁当节之卿有水镜之才所见者&lt;玄少&gt;仰观虽神祸如膏火不可不慎持卿才游於汉之间不忧不富贵也。辂言酒不可极才不可尽吾欲持酒以礼持才以愚何患之有也。
    蒋班焦彝皆诸葛诞爪牙计事者时诞据淮南反大军围诞於寿春吴将朱异再以大众来迎班彝等言於诞曰：朱异等以大众来而不能进孙杀异而归江东外以发兵为名而内实坐须成败其归可见矣。今宜及众心尚固士卒思用并力决死攻其一面虽不能尽克犹可有全者文钦曰：江东乘战胜之威久矣。未有难北方者也。况公今举十馀万之众内附而钦与全端等皆同居死地父兄子弟尽在江表就孙不欲主上及其亲戚岂肯听乎！且中国无岁无事军民并疲今守我一年势力已困异图生心变故将起以往准今可计日而望也。班彝固劝之钦怒而诞欲杀班彝二人惧。且知诞之必败也。十一月乃相携而降。
    张邈为陈留太守初事袁术时术议称尊号邈谓术曰：汉据火德绝而复扬德泽丰流诞生明公居轴处中入则享於上席出则为众目之所属华霍不能增其高渊泉不能同其量可谓巍巍荡荡无与为二何为舍此而欲称制恐福不盈眦祸将溢世庄周之称郊祭牺牛养饲经年衣以文绣宰执鸾刀以入庙门当此之时求为孤犊不可得也。
    蜀黄权字公衡巴西人少为郡吏州牧刘璋召为主簿时别驾张松建议宜迎先主使拒张鲁权谏曰：左将军有骁名今请到欲以部曲遇之则不满其心欲以宾客礼待则一国不容二君。若客有泰山之安则主有累卵之危可但闭境以待河清璋不听竟遣使迎先主出权为广汉长。
    刘巴字子初刘璋遣法正迎先主巴谏曰：备雄人也。入必为害不可纳也。既入巴复谏曰：若使备讨张鲁是放虎於山林也。璋不听巴闭门称疾备攻成都令军中曰：其有害巴者诛及三族及得巴甚喜後代法正为尚书令。
    吴朱据字子范吴郡吴人有姿貌膂力。又能论难大帝黄武初徵拜五官郎中补侍御史是时选曹尚书暨艳疾贪在位欲沙汰之据以为天下未定宜以功覆过弃瑕取用举清厉浊足以沮劝。若一时贬黜惧有後咎艳不听卒败。
    陆瑁字子璋州郡辟举皆不就时尚书暨艳盛明臧否差断三署颇扬人ウ昧之失以显其讠瑁与。《书》曰：夫圣人嘉善矜愚忘过记功以成美化如今王业始建将一大统此乃汉高弃瑕录用之时也。若令善恶异流贵汝颍月旦之评诚可以励俗明教然恐未易行也。宜远模仲尼之汛爱中则郭泰之弘济近有益於大道也。艳不能行卒以致败後为选曹尚书。
    晋华谭友人袁甫者历阳人少能言议与谭齐名友善景帝大安中入雒谭与甫。《书》曰：诚以枯泽非蛟龙之渊棘林非鸾凤之窟昔食其自匿监门非高祖不长揖孔明躬稼南阳非刘氏不驰驱望霄而矫翮见鸿鹄之轻羽瞻长涂而高鸣知骐骥之迅足官至秘书监。
    皇甫方回谧子避乱荆州刺史陶侃礼之甚厚王敦遣从弟е代侃迁侃为广州侃将诣敦方回谏曰：吾闻敌国灭功臣亡足下新破杜功莫与二欲无危其可得乎！侃不从而行敦果欲杀侃赖周访获免方回徵博士不起。
    ●卷八百三十二
    ○总录部　规讽第二
    宋范晏庐陵王义真故吏义真与谢灵运颜延之匿狎过甚晏从容戒之义真曰：灵运空疏延之隘薄魏文帝云：鲜能以名节自立者但性情所得未能忘言於悟赏故与之游耳。
    沈庆之为车骑大将军时柳元景颜师伯尝诣庆之会其游田元庆等鸣笳列卒满道庆之独与左右一人在田见之悄然改容曰：夫贫贱不可居富贵亦难守吾与诸公并出贫贱因时际会荣贵至此唯当共思损挹之事。《老子》八十之年目见成败者已多诸君炫此车服欲何为乎！，於是插杖而耘不为之顾元景等撤侍褰裳从之庆之乃与相对为欢。
    范泰为侍中左光禄大夫时司徒王弘辅政泰谓弘曰：天下务广而权要难居卿兄弟盛满当深存降挹彭城王帝之次弟宜徵还入朝共参政事弘纳其言成粲为平陵令时王弘辅政彭城王义康为荆州刺史镇江陵粲与弘。《书》曰：仆闻轨物设教必随时制宜世代盈虚亦与之消息夫势之所处非亲不居是以周之宗盟异姓为後权轴之要任归二南斯前代之明谟当今之显辙明公位极台鼎四海具瞻劬劳夙夜义同吐握而总录百揆兼牧畿甸功实盛大莫之与俦天道福谦宜存挹损骠骑彭城王道德昭备上之懿弟宗本归源所应推先宜出据列藩齐光鲁卫明公高枕论道燮理阴阳则天下和平灾害不作福庆与大宋升降享年与松乔齐久名垂万代，岂不美与弘本有退志得粲言由是固自陈请乃降为卫将军开府仪同三司。
    柳元景字孝仁为冠军将军文帝时薛安都从弟道生亦以军功为大司马参军犯罪为秣陵令庾淑之所鞭安都大怒乃乘马从数千人令左右执槊欲往杀淑之行至朱雀航逢元景元景遥问薛公何处去安都跃马至车後曰：小子庾淑之鞭我从弟今特往刺杀之元景虑其不可驻车绐之曰：小子无故宜卿往与手甚快安都既回马复追呼之别宜与卿有所论令下马入车既入车因责让之曰：卿从弟服章言论与寒细不异虽复人士庾淑之亦何由得知。且人身犯罪理应加罚卿为朝廷勋臣宜崇奉法宪云：何放恣辄欲於都邑杀人非唯科律所不容主上亦无辞以相宥因载之俱归安都乃止。
    垣护之元嘉初为殿中将军随到彦之北伐彦之将回师护之为书谏曰：外闻节下欲回师护之窃所不同何者残虏畏威望风奔迸八载侵地不战克复方当长驱朔漠穷扫遗鬼况乃自送无假远劳宜使竺灵秀速进滑台助朱修之固守节下大军进据河北则牢落游魂自然奔退。且昔人有连年攻战失众乏粮者犹张胆争前莫肯轻退况今青州丰穰济漕流通士马饱逸威力无损。若空弃滑台坐丧成业岂是朝廷受任之旨彦之不纳散败而归太祖闻而善之以补江夏王义恭征北将军北高平太守。
    郢有野老带苫而耕时衡阳王义季尝大於郢命左右斥之老人拥耒对曰：昔楚子盘游受讥令尹今阳和扇气播厥之始一日不作人失其时大王驰骋为乐驱斥老夫非劝农之意义季止马曰：此贤者也。命赐之食老曰：吁愿大王均其赐也。苟不夺人时则一时皆享王赐老人不偏其私矣。斯饭也。弗敢当问其名不言而退。
    南齐苟丕颍川人豫章王嶷为荆州时丕献书令减损奢丽王优教酬答尚书令王俭有名当世丕。又与俭。《书》曰：足下建高世之名而不显高世之迹将何以书於齐史哉！
    梁谢郁会稽人也。何敬容为尚书令参掌机密以罪免职寻起为金紫光禄大夫未拜。又加侍中敬容旧时宾客门生讠宣讠华如昔冀其复用郁致书戒之曰：草莱之人闻诸道路君侯已得瞻步宫阙出入禁门醉尉将不敢呵斥然不无其渐甚休甚休敢贺於前。又将吊也。昔流言才作公旦东奔燕书始来子孟不入夫圣贤被虚过以自斥未有婴时[C260]而求亲者也。且曝思之鳞不念杯杓之水霄之翼岂顾笼樊之粮何者所已盛也。昔君侯纳言加首鸣玉在腰回丰貂以步文昌耸高蝉而趋武帐可谓盛矣。不以此时荐才拔士少报圣主之恩今卒如爰丝之说受责见过方复欲更窥朝廷觖望万分窃不为左右取也。昔窦婴杨恽亦得罪明时不能谢绝宾客势交党援卒无後福终益前祸仆之所吊实在於斯人人所以颇犹有踵君侯之门者未必皆感惠怀仁有灌夫任安之义乃戒翟公之大署冀君侯之复用也。夫在思过之日而挟复用之意未可为智者说矣。君侯宜杜门念失无有所通筑茅茨於锺阜聊优游以卒岁见可怜之意著待终之情复仲尼能改之言推子贡更也。之譬少戢言於众口微自救於竹帛所谓失之东隅收之桑榆如此令明主闻知尚有冀也。仆东皋鄙人入穴幸无衔窭之耻天下之士不为执事道之故披肝胆示情素君侯，岂能鉴焉。
    袁敬为太子舍人江陵沦没流寓岭表高祖受禅敬在广州依欧阳卒其子纥据州将有异志敬累谏纥为陈逆顺之理言甚至纥终不从高宗即位遣章昭达率众讨纥纥恨不纳敬言朝廷义之。
    陈虞寄为岳阳王中记室侯景之乱寄随兄荔入台城除镇南湘东王谘议参军加贞威将军京城舀Т还乡里及张彪往临川强寄俱行与彪将郑玮同舟而载玮尝忤彪意乃劫寄奔于晋安时陈宝应据有闽中得寄甚喜高祖平侯景寄劝令自结宝应从之乃遣使归诚承圣元年除和戎将军中书侍郎宝应爱其才以道阻不遣每欲引寄为僚属委以文翰寄因辞获免及宝应结婚留异潜有逆谋寄微知其意言说之际每陈逆顺之理微以讽谏宝应辄引说他事以拒之。又尝令左右诵。《汉书》卧而听之至蒯通说韩信相君之背贵不可言宝应起曰：可谓智士寄正色曰：覆郦骄韩未足称智岂。若班彪王命识所归乎！寄知宝应不可谏虑祸及已乃为居士服以拒绝之尝居东山寺伪称脚疾不复起宝应以为假使烧寄所卧室寄安卧不动亲近将扶寄出寄曰：吾命有所悬避欲安往所纵火者旋自救之宝应自此方信及留异称兵宝应资其部曲寄乃因书极谏曰：东山虞寄致书於明将军使君节下寄流离世故飘寓贵乡将军待以上宾之礼申以国士之眷意气所感何日忘之而寄沉痼弥留忄曷阴将尽常恐卒填沟壑涓尘莫报是以敢布腹心冒陈丹款愿将军留须臾之意少思察之则瞑目之日所怀毕矣。夫安危之兆祸福之机匪独天时亦由人事失之毫差以千里是以明智之士据重位而不倾执大节而不失岂惑於浮辞哉！将军文质兼资英威不世往因多难仗剑兴师援旗誓众抗威千里，岂不以四郊多垒共谋王室佐时报主宁国庇民乎！此所以五尺童子皆愿荷戟而随将军者也。及高祖武皇肇基草昧初济艰难于时天下沸腾民无定主豺狼当道鲸鲵横击海内业业未知所从将军运洞微之鉴折纵横之辩策名委质自宗盟此将军妙远图发於衷诚者也。及主上继业钦明睿圣选贤与能群臣辑睦结将军以维城之重崇将军以列土之封，岂非宏谟妙略推赤心於物也。屡申明诏款笃殷勤君臣之分定矣。骨肉之恩深矣。不意将军惑於邪说遽生异计寄所以疾首痛心泣尽继之以血万全之策窃为将军惜之寄虽疾侵耄及言无足采千虑一得请陈愚算愿将军少戢雷霆赊其晷刻使得尽狂瞽之说披肝胆之诚则死之日犹生之年也。自天厌梁德多难荐臻寰宇分离英雄互起不可胜纪人人自以为得之然夷凶剪乱拯溺扶危四海乐推三灵眷命揖让而居南面者陈氏也，岂非历数有在唯天所授当璧应运其事甚明一也。主上承基明德远被天纲再张地维重纽夫以王琳之强侯之力进足以摇荡中原争衡天下退足以倔强江外雄长偏隅然或命一旅之师或资一士之说琳则瓦解冰泮投身异域则厥角稽颡委命阙庭斯。又天假之威而除其患其事甚明二也。今将军以藩戚之重东南之众尽忠奉上戮力勤王，岂不勋高窦融宠过吴{艹丙}析判野南面称孤其事甚明三也。且圣明弃瑕忘过宽厚待人改过自新咸加叙擢至於余孝顷潘纯ヌ李孝钦欧阳等悉委以心腹任以爪牙胸中豁然曾无纤芥况将军[C260]非张绣罪异毕谌当何虑於危亡何失於富贵此。又其事甚明四也。方今周齐邻睦境外无虞并兵一向匪朝伊夕非刘项竞逐之机楚赵连从之势何得雍容高拱坐论西伯其事甚明五也。且留将军狼顾一隅亟经摧衄声实亏丧胆气衰沮高瑰向文政留瑜黄子玉此数人将军所知首鼠两端惟利是视其馀将帅亦可见矣。孰能被坚执锐长驱深入系马埋轮奋不顾命以先士卒者乎！此。又其事甚明六也。且将军之强孰如侯景将军之众孰如王琳武皇灭侯景於前今上摧王琳於後此乃天时非复人力。且兵革之後民皆厌乱其孰能弃坟墓捐妻子出万死不顾之计从将军於白刃之间乎！此。又其事甚明七也。历观前古鉴之往事子阳季孟倾覆相寻馀善右渠危亡继及天命可畏山川难恃况将军欲以数郡之地当天下之兵以诸侯之资拒天子之命强弱逆顺可得侔乎！此。又其事甚明八也。且非我族类其心必异不爱其亲，岂能及物留将军身縻国爵子尚王姬犹。且弃天属而弗顾背明帝而孤立危急之日，岂能同忧共患不背将军者乎！至於师老力屈惧诛利赏必有韩智晋阳之谋张陈井陉之势此。又其事甚明九也。且北军万里远斗锋不可当将军自战其地人多顾後众寡不敌将帅不侔师以无名而出事以无机而动以此称兵未知其利以汉朝吴楚晋室颍连城数十长戟百万拔本塞源自图家国其有成功者乎！此。又其事甚明十也。为将军计者莫。若不远而复绝亲留氏秦郎快郎随遣入质释甲偃兵一遵诏旨。且朝廷许以铁券之要申以白马之盟朕弗食言誓之宗社寄闻明者鉴未形智者不再计此成败之效将军勿疑吉凶之几间不容方今藩维尚少皇子幼冲凡预宗枝皆蒙宠树况以将军之地将军之才将军之名将军之势而克藩服北面称臣宁与刘泽同年而语其功业哉！，岂不身与山河等安名与金石相弊愿加三思虑之无忽寄气力绵微馀阴无几感恩怀德不觉狂言钺之诛甘之如荠宝应览书大怒，或谓宝应曰：虞公病势渐笃言多错谬宝应意乃少释亦为寄有民望。且优容之及宝应败走夜至蒲田顾其子秦曰：早从虞公计不至今日秦但泣而已宝应既擒凡诸宾客微有交涉者皆伏诛唯寄以先识免祸。
    後魏李平为相州刺史前来台使颇好侵取平乃画履虎尾践薄冰於客馆注颂其下以示戒焉。
    高湖字大渊初为慕容垂散骑常侍垂遣其太子宝伐魏湖言於垂曰：魏燕之与国彼有内难此遣赴之此有所求彼无违者和好多年行人相继往求马不得遂留其弟曲在於此非彼之失政当敦修旧好宁国家而复令太子率众伐远。且魏主雄略兵马精强险阻艰难备尝之矣。太子富於春秋意果心锐轻敌好胜难可独行兵凶战危愿以深虑言颇切厉垂怒免湖官既而宝果败於参合。
    张普惠为步兵校尉时骁骑将军刁整家有旧训将营俭葬普惠以为矫时太甚与整书论之。
    高允为太傅时太武皇帝之子翰为东平王允以翰年少作诸侯箴以遗之翰览之大悦。
    後周庾季才太祖时为车骑大将军其後大蒙宰宇文护执政谓季才曰：此日天道有何徵祥季才对曰：荷恩深厚。若不尽言便同木石顷上台有变不利宰辅公宜归政天子请老私门此则自享期顺而受旦之美子孙藩屏终保维城之固不然者非复所知护沉吟久之谓季才曰：吾本意如此但辞未获免尔隋房彦谦为。若阝州司马黄门郎张衡与彦谦相善于时帝营东都穷极侈丽天下失望。又汉王构逆罹罪者多彦谦见衡当涂而不能匡救以书谕之曰：窃闻赏者所以劝善刑者所以惩恶故疏贱之人有善必赏尊贵之戚犯恶必刑未有罚则避亲赏则遗贱者今诸州刺史受委宰牧善恶之间上达本朝慑惮宪章不敢怠慢国家祗承灵命作民父母刑赏曲直升闻於天寅畏照临亦宜谨肃故文王云：我其夙夜畏天之威以此而论虽州国有殊高下悬邈然忧民慎法其理一也。至如并州[C260]逆须有甄明。若杨谅实以诏命不通虑宗社危逼徵兵聚众非为干纪则当原其本情议其刑罚上副圣主友于之意下晓愚民疑惑之心。若审知外内无虞嗣后纂统而好乱乐祸妄有觊觎管蔡之诛当在於谅同恶相济无所逃罪枭悬孥戮国有常刑其间乃有情非协同力不自固或被逼拥沦舀凶威遂使籍没流移恐为冤滥恢恢天网岂其然乎！罪宜从轻其义安在昔叔向鬻狱之死晋国所嘉释之断犯跸之刑汉文称善羊舌宁不爱弟廷尉非苟违君但以执法无私不容轻重。且圣人大宝是曰：神器苟非天命不可妄得故蚩尤项籍之骁勇伊尹霍光之权势李老孔丘之才智吕望孙武之兵术吴楚连盘石之据产禄承母后之基不应历运之兆终无帝王之位况乎！蕞尔一隅蜂扇蚁聚杨谅之愚鄙群小之凶慝而欲凭陵畿甸觊幸非望者哉！开辟以降书契云：及皇帝之迹可得而详自非积德累仁丰功厚利孰能道洽幽显义感圣祗是以古之哲王昧旦丕显履冰在念御朽兢怀逮叔世骄荒曾无戒惧肆於民上骋嗜奔欲不可具载请略陈之曩者齐陈二国并居大位自谓天地合德日月齐明罔念忧虞不恤刑政近臣怀宠称善而隐恶史官曲笔掩瑕而录美是以民庶呼嗟终闭塞於视听公卿虚誉日敷陈於左右法网严密刑辟日多徭役烦兴左右疲苦昔郑有子产齐有晏婴楚有叔敖晋有士会凡此小国尚足名臣齐陈之强岂无良佐但以执政壅蔽怀私殉躯忘国忧家外同内忌设有正直之士才堪时於己非宜即加摈压傥遇讠舀佞之辈行多秽慝於我有益遽蒙荐举以此求贤何从而至夫贤才者非尚膂力岂系文华唯须正身负载确乎！不动譬栋之处屋如骨之在身所谓栋梁骨鲠之才也。齐陈不任骨鲠信近谗邪天高听卑鉴其淫僻故总收神器归我大隋向使二国祗敬上玄惠恤鳏寡委任方直斥远浮华卑菲为心恻隐是务河朔富强江湖险隔各保其业民不思乱泰山之固弗可动也。然而寝卧积薪宴安鸩毒遂使禾黍生庙露雾沾衣吊影抚心何嗟及矣。故诗云：殷之未丧师克配上帝宜鉴于殷峻命不易万几之事何者不须熟虑哉！伏惟皇帝望就日仁孝夙彰锡社分大成规矩及总统淮海盛德日新当璧之符遐迩佥属缵历甫尔宽仁已布率土苍生翘足而喜并州之乱变起仓卒职由杨谅诡惑诖误吏民非有构怨本朝弃德从贼者也。而有司将帅称其愿反非止诬舀良善亦恐大玷皇猷足下宿当重寄早预心膂粤自藩邸柱石见知方当书名竹帛传芳万古稷契伊吕彼独何人既属明时须存謇谔立当世之大诫作将来之宪范岂容曲顺人主以爱亏刑。又使胁从之徒横贻罪谴忝蒙眷遇辄写微诚野人愚瞽不知忌讳衡得书叹息而不敢奏闻。
    陈孝意大业初为鲁郡司法书佐郡内号为廉平太守苏威尝欲杀一囚孝意固谏至於再三威不许孝意解衣请先受死良久威意乃解谢而遣之。
    高孝基为吏部侍郎时高士廉屏居终南山琴书自娱孝基清鉴士也。谓士廉曰：吾闻不仕谓之无义扬名所以显亲弟富於从政今乃销声隐逸自清高此乃招谤何成避嫌尔士廉感悟方有宦情。
    唐凌敬为窦建德国子祭酒初建德尝破赵州执刺史张志昂邢州刺史陈君宾大使张道源等以侵轶其境建德将戮之敬谏曰：夫犬各吠非其主今邻人坚守力屈就擒此乃忠确士也。若加酷害何以劝大王之臣乎！建德怒曰：我至城下犹迷不降劳我师旅罪何可赦敬。又曰：今大王使大将军高士兴於易水北抗御罗艺兵才至士兴即降大王之意复为可不建德乃悟即命释之。
    陈振鹭客崔门下韦庶人临朝为中书侍郎同中书门下三品睿宗即位出为华州刺史俄为太平公主所引复迁中书侍郎同中书门下三品先天元年拜中书令与刘幽求争权不协舀幽求徙於岭表既私附太平公主时人咸为之惧振鹭献海鸥赋以讽之虽称善而心实不悦也。
    契何力为左骁卫大将军时司稼少卿梁孝仁监造新宫於诸庭院列树何力入中宫纵观孝仁指白杨曰：此木易长不过二三年宫中可得阴映何力不答但诵古。《诗》曰：白杨多悲风萧萧愁杀人意谓此是冢墓间木也。孝仁遽令拔去更植梧桐。
    袁楚客陈郡人也。魏元忠则天时称为清正中宗神龙初重为宰相天下莫不倾属元忠乃亲附权豪抑弃寒竟不能赏善罚恶勉德政议者以此少之楚客尝致书规正元忠曰：今皇帝新服厥德任官惟贤才左右惟其人君为元首臣作股肱可布大化以利朝廷存古道以正天下去邪佞使小人之道消进忠良使君子之道长岂得安其荣宠守其循默者哉！若以此为常非所以爱人治国矣。《传》曰：苟利社稷专之可也。君侯念之哉！昔汉成帝时王氏擅权刘向谏曰：臣闻公族者国之枝叶枝叶落本根无所庇阴方今同姓疏远母党专政排摈宗枝孤弱公族非所以保守社稷安固国嗣也。其言甚切多所称引成帝虽悲伤叹息而不能用此非帝不知知之而不赞者臣之罪也。其後王氏竟假周公之事而起田常之乱此乃大臣循默之失也。惟君侯诫之哉！夫利万物者道也。惟君子能行之害万物者邪也。惟小人固为之以道心济物则上天之虽履危而必安矣。以邪心害物则明神殛之虽居安而必危矣。何则势使之然也。故济物者其心广矣。害物者其心褊矣。心广者所务不专於身心褊者所利不及於物哲人知其。若此必守道以广其心屈已以利其物行道於身而必全其身行道於国而必全其国帝王失道之正大臣必以道化之昔伊尹有言曰：予弗克俾厥后惟尧舜其心愧耻。若挞於市。若览伊尹之说非尧舜之君但以道佐之亦可致之於尧舜也。既食人主之禄而忧人主之事光赞其美规救其恶建功於当年可谓无负於天下惟君侯志之哉！夫欲安天下者先正其本本正则天下必固不正其本则天下必危国之兴亡实在此矣。师丹曰：太子者天下之本也。譬之大树无本则枝叶零瘁国无太子则朝野不安先王必立之者以储君有次立之势故令师保教以君人之道用蕴崇其德所以重宗社而安天下也。今皇子既长而未定嫡嗣是天下无本也。天下无本可谓危矣。犹大树无枝叶何以存乎！愿君侯以清宴之间而尽言於上择其贤者而立之此乃安天下之道也。《书》曰：一人元良万邦以贞斯之谓也。而使春宫久旷岂谓宜乎！此则朝廷之失君侯不正谁正之哉！又闻古之封子弟建侯伯者将以藩屏王室安固邦基垂永代之业为盘石之宗也。又闻女有内则男有外傅男女有别刚柔分矣。内外斯隔阴阳著矣，岂可滥哉！然而幕府者丈夫之职非妇人之事今诸公主并开建府僚悉置官秩。若以女处男职所谓长阴抑阳也。而望阴阳不愆风雨无爽其可得乎！窃谓非致远之计乖久长之策。《书》曰：事不师古以克永世匪说攸闻此之谓也。此则朝廷之二失君侯不正谁正之哉！又闻人之生也。有祸有福有贵有贱此并禀之於前业当受之於此身然崇佛教者特以资彼来生鲜有益於见报。若求之理国恐不在此矣。然三教俱设各有所务而行之者不可过也。行释教者身之本行儒教者理国之源修身是来生之资理国乃即代之务。然则即代至近来生至远舍近求远不亦乖乎！存彼弃此不亦谬乎！今度人既多缁衣满路率无戒行宁有经业空赍重宝专附权门取钱奏名皆有定价昔之卖官也。钱入公府今卖度也。钱入私家以兹入道实非履正诡情不变徒为游食使法侣有失而流俗生厌名曰：度人其实颓矣。今主上虽希心圣教专想冫民空奈社稷何奈苍生何君侯不以中庸之义悟大圣之志但能致一代於仁寿之域斯亦至尊之道也。此则朝廷之三失君侯不正谁正之哉！又闻古人有言曰：唯名与器不可以假人。《书》曰：天工人其代之故知代天工非才不可。若有所滥必失天意而无患祸者未之有也。今不专精於庶政而留心於奇伎至於倡优之辈因其耳目之好遂升之以位授之以官，岂非轻朝廷而乱正法邪然人君无私赏无私怒盖以私怒者恐伤物私赏者恐费财古人此之尤慎岂得私人以官乎！若以此为政何以答皇天之命也。此则朝廷之四失君侯不正谁正之哉！又闻贤者邦家之光也。任之可以致理弃之足能生乱三仁去而殷亡百里入而秦霸有国家者固须择也。昔者战国之代得士者昌失士者亡莫不以求贤为急务霸者仗之以命诸侯况巍巍唐国明天子苟存斯道则三皇五帝可缓步而越也。近者有制搜扬广求贤俊戋戋束帛贲於丘园翘翘车乘访及山谷此我皇勤求之至也。虽有好贤之名竟无得贤之誉非皇情之不眷谅有司之过也。何则圣主求贤访诸草泽及有司选士多是亲党。若非有贿必以势求上失天心下违人望既非为官择吏所谓为人择官蠹政之源败国之甚。《书》曰：治乱在庶官孔安国曰：得人则理失人则乱葛洪曰：举秀才不知书察孝廉浊如泥高第贤良[A092]如蝇古人规职勤诵经今人图家勉营生此之谓也。此则朝廷之五失君侯不正谁正之哉！又阉竖者给宫掖之事供扫除之役上古皆备此职但以奴隶畜之岂及於官次中古以来大道乖丧不重贤哲唯亲近习或委以事或授以权遂使竖刁乱齐伊戾败宋君侧之人众所畏惧葛洪所谓鹰头之蝇庙垣之鼠无拳无勇职为乱阶者也。洎乎！後汉用事尤甚时君既不知其失大臣。又畏罪不言所以害及生灵毒流天下至於晚节竟乱中朝各相党与屠宰良善此时也。忠臣义士睹斯慷慨不得不权行杀戮至於无须而横死者不可胜言，岂非结祸之深自危之速。《易》曰：小人用壮斯之谓也。自大君受命中兴成务独有阉竖坐班秩既无正阙多授员外举其全数向满千人苟绾青紫蚕食府藏既非致理之道实为长乱之阶。《书》曰：人无於水鉴当於民鉴观往古之成败亦可见今之得丧。故曰：前事之验後事之师此则朝廷之六失君侯不正谁正之哉！又闻自古圣帝卑宫菲食茅茨不剪采椽不斫将以俭约遗子孙亦所以爱惜人力也。《书》曰：酣酒嗜音峻宇墙有一於此未，或不亡况於臣下安得以肆奢为务乎！若有僭滥必生患祸患祸之来可翘足而待也。今之公王凡有所赏将以倾府库所造私宅皆是官供观其疏凿池亭崇峻廊宇山无木石必他山以致之木无因近必穷远以采之珍馆出画堂赫日造之竟岁功用不绝自开泰以来未之有也。而行者见之佥曰：非国戚不得如此非尊贵不得。若斯仆每闻此言将以有讥於君矣。何者为君所以养人非所以害人今外戚不助养人反害於人，岂有益於吾君乎！然堂上远於百里君门隔於九重人主既不知之君侯。又不言之岂使人主虚受谤於天下也。此则朝廷之七失君侯不正谁正之哉！又闻官者将以理人将以安人非以乱人非以害人故先王欲人理必选材以理之欲人安必省事以安之不欲人於乱必拨乱以整之不欲人有害必去害以全之。若此诚欲与天下同忧矣。人有乐君共之君有乐人庆之可谓同乐矣。如此则上下无间君臣合德同於一体也。若下有怀忧之人上无同忧之主欲求人理不可得也。今天下困穷海内虚耗复以州牧县宰选授多不得人自馀僚佐鲜有称职不务公谨专於割剥人不聊生安肯惧死既不惧死是能生变下有忧而上不知也。比之马也。必除其害牧状之羊也。必去其乱群此道尚有所阙而反更员外置官所谓助桀为虐足以速祸也。夫人之情自知员外恐人不畏必峻法以惧之恐财之不足必枉道以夺之以有限之物供无厌之用欲其不乱，岂可得哉！古人有言十羊九牧羊既不得食人亦不得息唐虞之代建官惟百夏商官倍亦克用。《书》曰：官不必备惟其人孔子讥管仲曰：官事不摄焉得俭据此虽正员之官犹不欲其备况正员之外更置员外乎！此则朝廷之八失君侯不正谁正之哉！又闻英主开基以定天下者将以传之於万代也。继明之帝岂得隳之哉！有所下废则政出多门政出多门大乱之渐也。近封数夫人者皆先朝之宫女赏其勤劳加之邑号。若备内职则不当知外不备内职自可居外安得出入内外往来宫掖者哉！若下创革内言必出外言必入内外互言禁卫何施必弄君之法纵而不禁非所以重宗庙固国家也。孔子曰：彼妇之口可以出走彼妇之谒可以死败戒之哉！戒之哉！此则朝廷之九失君侯不正谁正之哉！又闻以正道事君者将以安天下也。以非道事君者所以危天下也。若有危天下之臣不可不逐之。若有安天下之臣不可不任之正道者行仁义以补君之过非道者行蛊媚以成君之恶补过者国之也。成恶者国之贼也。今代或有不忠正以事君引鬼神而惑主。然则鬼神之事漠难知故左道之人因此自致其诈售其赂遗必据非材之位必食非德之禄此国贼也。《书》曰：官不及私昵惟其能爵罔及恶德惟其贤。又曰：与治同道罔不兴与乱同事罔不亡。《传》曰：国之将兴听於人将亡听於神岂近是乎！此则朝廷之十失君侯不正谁正之乎！此十失者诚国之巨蠹粗而言之以有言於君侯者将以扶危去蠹救苍生之命愿君侯稍垂意微有所采此亦君侯自安之道也，庶几无忽元忠览而大惭颇引咎自责。
    韦乾庆知盐铁江陵院时裴均为节度使欲请刘辟为判官苻载为从事乾庆牒均去之言其狂狡不宜之幕府均乃止。
    ●卷八百三十三
    ○总录部　词辩
    夫辞不可已言必有中先民之所称也。而中代之後遂有枝叶流宕忘返至於列国御人以口给排难以舌端七雄之世变诈相尚，於是有离坚合异之辩矫尾厉角之谈当是之时讷言寡辞之士盖泥於进取矣。汉氏而下亦曷尝无其人哉！原夫枢机之发荣辱之主美言可市伯阳之所称利口惟贤。《周书》之攸戒自非商确得失弹射臧否发挥治道宣畅德义华实之兼茂枝柱之靡穷使听之者忘倦闻之者信服。又恶足以称哉！
    端木赐字子贡卫人明辩巧辞孔子尝黜其辩宰予字子我鲁人敏给辩辞。
    邹衍齐人其术迂大而闳辩齐使邹衍过赵平原君见公孙龙及其徒綦母子之属论白马非马之辩以问邹子邹子曰：不可彼天下之辩有五胜三至而辞正为下辩者别殊类使不相害序异端使不相乱抒意通指明其所谓使人与知焉不务相迷也。故胜者不失其所守不胜者得其所求。若是故辩可为也。及至烦文以相假饰辞以相悖巧譬以相移引人声使不得及其意如此害大道夫缴纷争言而竞後息不能无害君子坐皆称善初平原君厚待公孙龙以其善为坚白之辩及邹衍过赵言至道乃绌公孙龙。
    淳于髡齐人长不满七尺滑稽（滑音国乱也。稽者同也。）多辩数使诸侯未尝诎辱威王八年楚大发兵加齐齐王使淳于髡之赵求救兵赍金百斤车马十驷淳于髡仰天大笑冠缨索绝王曰：先生少之乎！髡曰：何敢王曰：笑，岂有说乎！髡曰：今者臣从东方来见道旁有禳田者操一犭屯蹄酒一盂而祝曰：瓯窭满篝（篝笼也。音沟瓯窭犹杯楼也。言丰年收掇易可满篝）邪满车（邪下地田也。言下田之中有薪可满车也。）五蕃熟穰穰满家臣见其所持者狭而所欲者奢故笑之，於是齐王乃益赍黄金千镒白璧十双车马百驷髡辞而行至赵赵王与之精兵十万革车千乘楚闻之夜引兵而去威王大悦是时邹衍之术迂大而闳辩驺文具难施淳于髡久与处时有得善言故齐人颂曰：谈天衍雕龙炙毂过髡（刘向。《别录》曰：邹衍之所言五德终始天地广大书言天事。故曰：谈天驺修衍之文饰。若雕镂龙文。故曰：雕龙。《别录》曰：过字作果果者车之盛膏器也。炙之虽尽尤有馀流者言淳于髡智不尽如炙果也。）。
    楚丘先生被蓑带索往见孟尝君孟尝君曰：先生老矣。春秋高矣。多遗忘矣。何以教文楚丘先生曰：恶将使我老意者将使我投石超距乎！追车赴马乎！逐麋鹿搏虎豹乎！吾则死矣。何暇老哉！将使我深计远谋乎！设精神而决嫌疑乎！出正辞而尚诸侯乎！吾乃始壮耳何老之有孟尝君勃然汗出至踵曰：文过矣。文过矣。
    孙卿赵人也。秦昭王问卿曰：儒无益於人之国卿曰：儒者法先王隆礼义谨乎！臣子而能致贵其上者也。人主用之则进在本朝而宜不用则退编百姓而悫必为顺下矣。虽穷困冻馁必不以邪道为贪无置锥之地而明於持社稷之大义叫呼而莫之能应然而通乎！裁万物养百姓之经纪势在人上则王公之才也。在人下则社稷之臣国君之宝也。虽隐於穷阎漏屋人莫不贵之道诚存也。仲尼为鲁司寇沈犹氏不敢朝饮其羊公慎氏出其妻慎溃氏逾境而徙鲁之鬻牛马者不豫贾必早正以待之者也。居於阙党阙党之子弟罔不分有亲者取多孝悌以化之也。儒者在本朝则美政在下位则美俗儒之为人下如是矣。王曰：。然则其为人上何如孙卿对曰：其为人上也。广大矣。志意定乎！内礼节修乎！朝法则度量正乎！官忠信爱利形乎！下行一不义杀一无辜而得天下不为也。此君义信乎！人矣。通於四海则天下应之如ん是何也。则贵明白而天下治也。故近者讴歌而乐之远者竭蹶而趋之四海之内。若一家通达之属莫不服从夫是之谓人师。《诗》曰：自西自东自南自北无思不服此之谓也。夫其为人下也。如彼其为人上也。如此何谓其无益人之国乎！昭王曰：善。
    陈轸者游说之士与张仪俱事秦惠王皆贵重争宠张仪恶陈轸於秦王曰：轸重币轻使秦楚之间将为国交也。今楚不加善於秦而善轸者轸自为厚而为王薄也。且轸欲去秦而之楚王胡不听乎！王谓陈轸曰：吾闻子欲去秦之楚有之乎！轸曰：然王曰：仪之言果信矣。轸曰：非独仪知之也。行道之士尽知之矣。昔子胥忠於其君而天下争以为臣曾参孝於其亲而天下愿以为子故卖仆妾不出闾巷而售者良仆妾也。出妇嫁於乡曲者良妇也。今轸不忠其君楚亦何以轸为忠乎！忠。且见弃轸不之楚何归乎！王以其言为然遂善待之居秦期年秦惠王终相张仪而陈轸奔楚楚使轸於秦秦王曰：子去寡人之楚亦思寡人不陈轸对曰：王闻夫越人庄舄乎！王曰：不闻曰：越人庄舄仕楚执有顷而病楚王曰：舄故越之鄙细人也。今仕楚执贵富矣。亦思越不中谢对曰：凡人之思故在其病也。彼思越则越声不思越则楚声使人往听之犹尚越声也。今臣虽奔逐之楚，岂能无秦声哉！惠王曰：善。
    汉司马季主者楚人也。卜於长安东市宋忠为中大夫贾谊为博士同日俱出洗沐相从论议诵易先王圣人之道术究遍人情相视而叹贾谊曰：吾闻古之圣人不居朝廷必在医卜之中今吾已见三公九卿朝士大夫皆可知矣。试之卜数中以观采二人即同舆而之市游於卜肆中天新雨道少人司马季主间坐弟子三四人侍方辩天地之道日月之运阴阳吉凶之本二大夫再拜谒司马季主视其状貌如类有知者即礼之使弟子延坐坐定司马季主复理前语分别天地之终始日月星辰之纪差次仁义之际列吉凶之符语数千言莫不顺理宋忠贾谊矍然而悟猎缨正襟危坐曰：吾望先生之状听先生之辞小子窃观於世未尝见也。今何居之卑何行之司马季主捧腹大笑曰：观大夫类有道术者今何言之陋也。何辞之野也。今夫子所贤者何也。所高者谁也。今何以卑长者谊曰：尊官厚禄世之所高也。贤才处之今所处非其地故谓之卑言不信行不验取不当故谓之夫卜筮者世俗之所贱简也。世皆言曰：夫卜筮者多言夸严以得人情虚高人禄命以说人志擅言祸灾以伤人心矫言鬼神以尽人财厚求拜谢以私於已此吾之所耻故谓之卑也。司马季主曰：公。且安坐公见夫被童子乎！日月照之则行不照则止问之日月疵瑕吉凶则不能理由是观之能知别贤与不肖者寡矣。贤之行也。直道以正谏三谏不听则退其誉人也。不望其报恶人也。不顾其怨以便国家利众为务故官非其任不处也。禄非其功不受也。见人不正虽贵不敬也。见人有虽尊不下也。得不为喜去不为恨非其罪也。虽累辱而不愧也。今公所谓贤者皆可为羞矣。卑疵而前趋而言相引以势相导以利比周宾正以求尊誉以受公奉事私利枉王法猎农民以官为威以法为机求利逆暴譬无异於操白刃劫人者也。初试官时倍力为巧诈饰虚功执空文以讠罔客旅谓之宾人求长官谓之正主上用居上为右试官不让贤陈功见伪增实以无为有以少为多以求便势尊位食饮驱驰从姬歌儿不顾於亲犯法害民虚耗公家此夫为盗不操矛弧者也。攻而不用弦刃者也。欺父母未有罪而弑君未伐者也。何以为高贤才乎！盗贼发不能禁夷貊不服不能摄奸邪起不能塞官耗乱不能治四时不和不能调岁不熟不能才贤不为是不忠也。不才不贤而官位利上奉妨贤者是窃位也。有人者进有财者礼是伪也。子独不见鸱枭之与凤凰翔乎！兰芷芎弃於广野蒿萧成林使君子退而不显众公等是也。述而不作君子义也。今夫卜者必法天地象四时顺於仁义分策定卦旋式正棋然後言天地之利害事之成败昔先王之定国家必先龟策日月而後乃敢代正时日乃敢入家产子必先占吉凶後乃有之自伏羲作八卦周文演三百八十四爻而天下治越王句践仿文王八卦以破敌国霸天下由是言之卜筮有何负哉！且夫卜筮者扫除设坐正其冠带然後乃言事此有礼也。言而鬼神，或以飨忠臣以事其上孝子以养其亲慈父以畜其子此有德者也。而以义置数十百钱病者，或以愈。且死，或以生患，或以免事，或以成嫁子娶妇，或以养生此之为德岂直数十百钱哉！此夫。《老子》所谓上德不德是以有德今夫卜筮者利大而谢少。《老子》之云：岂异，於是乎！《庄子》曰：君子内无饥寒之患外无劫夺之忧居上而敬居下不为害君子之道也。今夫卜筮者之为业也。积之无委聚藏之不用府库徙之不用辎车负装之不重止而用之无尽索之时持不尽索之物游於无穷之世虽庄氏之行未能增，於是也。子果何故而云：不可卜哉！天不足西北星辰西北移地不足东南以海为池日中必移月满必亏先王之道乍存乍亡公责卜者言必信不亦惑乎！公见夫谈士辩人乎！虑事定计，必是人也。然不能以一言说人主意故言必称先王语必道上古虑事定计饰先王之成功语其败害以恐喜人主之志以求其欲多言夸严莫大於此矣。然欲︹国成功尽忠於上非此不立今夫卜者导惑教愚也。夫愚惑之人，岂能以一言而知之哉！言不厌多故骐骥不能与罢驴为驷而凤凰不与燕雀为群而贤者亦不与不肖者同列故君子处卑隐以辟众自匿以辟伦微见德顺以除群害以明天性助上养下多其功利不求尊誉公之等喁喁者也。何知长者之道乎！宋忠贾谊忽而自失芒乎！无色怅然噤口不能言，於是摄衣而起再拜而辞行洋洋也。出市门仅能自上车伏轼低头卒不能出气居三日宋忠见贾谊於殿门外乃相引屏语相谓自叹曰：道高益安势高益危居赫赫之势失身。且有日矣。夫卜而有不审不见夺糈（音所离骚经曰：怀椒糈而要之注云：糈精米所以享神也。）为人主计而不审身无所处此相去远矣。犹天冠地履也。此。《老子》之所谓无名者万物之始也。天地旷旷物之熙熙或安或危莫知居之我与。若何足预彼哉！彼久而愈安虽曾氏之义（曾一作庄）未有以异也。久之宋忠使匈奴不至而还抵罪而贾谊为梁怀王傅王堕马薨谊不食恚恨而死此务华绝根者也。
    曹丘生辩士也。时季布为河东守曹丘生数招权顾金钱（言招求贵人威权因以请故得他人顾金钱）事贵人赵同等（宦者赵谈）与窦长君善（景帝舅）布闻寄书谏长君曰：吾闻曹丘生非长者勿与通及曹丘生归欲得书诣布（欲得窦长君书与布为巳绍介也。）窦长君曰：季将军不说足下（说读曰悦）足下无往固请书遂行使人先发书（使人先致书於布发视也。）布果大怒待曹丘曹丘至则揖布曰：楚人谚曰：得黄金百斤不如得季布一诺（谚传也。）足下何以得此声於梁楚之间哉！且仆与足下俱楚人使仆游扬足下名於天下顾不美乎！（顾念也。）何足下距仆之深也。布乃大说（说音悦）引入留数月为上客厚送之布名所以益闻者曹丘扬之也。
    袁盎文帝时为中郎将淮南厉王谋反有司请诛之帝弗听迁之蜀盎谏曰：淮南王为人刚有如遇霜露行道死陛下有杀弟名奈何王至雍死帝辍食哭甚哀盎入帝曰：以不用公言至此盎曰：帝自宽此往事，岂可悔哉！且陛下有高世之行三此不足以毁名帝曰：吾高世三者何事盎曰：陛下居代时太后常病三年陛下不交睫不解衣（睫目旁毛也。交睫谓睡寐也。睫音接）汤药非陛下口所尝弗进夫曾参以布衣犹难之今陛下亲以王者修之过曾参远矣。诸吕用事大臣颛制（颛与专同）然陛下从代乘六乘傅驰不测渊（大臣乱乘传而赴之。故曰：不测渊）虽贲育之勇不及陛下（孟贲夏育皆古之勇士也。）陛下至代邸西乡让天子者三南乡让天子者再（乡读曰：乡）夫许由一让（许由古高士也。尧让天下於由由不受也。）陛下五以天下让过许由四矣。且陛下迁淮南王欲以苦其志使改过有司宿卫不谨故病死，於是帝乃解盎由此名重朝廷。
    吾丘寿王为光禄大夫侍中武帝时汾阴得宝鼎帝嘉之荐见宗庙藏於甘泉宫群臣皆上寿贺曰：陛下得周鼎寿王独曰：非周鼎上闻之召而问之曰：今朕得周鼎群臣皆以为然寿王独以为非何也。有说则可无说则死寿王对曰：臣安敢无说臣闻周德始乎！后稷长於公刘大於太王（公刘后稷曾孙也。太王文王之祖则古公父也。）成於文武显於周公德泽上昭天下漏泉（昭明也。漏言润泽下沾如屋之漏）无所不通上天报应鼎为周出故名曰：周鼎今汉自高祖继周亦昭德显行布施恩惠六合和同至於陛下恢廓祖业功德愈盛天瑞并至珍祥毕见昔秦始皇亲出鼎於彭城而不能得天祚有德而宝鼎自出此天之所以与汉乃汉宝非周宝也。帝曰：善群臣皆称万岁是日赐寿王黄金十斤。
    後汉马援为虎贲中郎将闲於进对尤善述前世行事每言及三辅长者下至闾里少年皆可观听自皇太子诸王侍闻者莫不属耳忘倦。
    荀恁光武徵以病不至明帝永平初东平王苍为骠骑将军开东阁招贤俊辟而应焉及後朝会显宗戏之曰：先帝徵君不至骠骑辟君而来何也。对曰：先帝秉德以惠下故臣可得不来骠骑执法以简下故臣不敢不至。
    班超有口辩而涉猎书传後至西域都护射声校尉朱穆南阳宛人也。少有英才年二十为郡督邮迎新太守见穆曰：君年少为督邮因族势为有令德穆答曰：郡中瞻望明府谓如仲尼非颜回不敢以迎孔子更问风俗人物太守甚奇之曰：仆非仲尼督邮可谓颜回也。遂历职股肱举孝廉至尚书。
    郭宏为颍川郡上计吏正月朝觐宏进殿上谢祖宗受恩言辞辩丽专对移时天子曰：颍川乃有此辩士耶子贡晏婴何以加之群公属目卿士叹服。又朝廷问宏颍川风俗所尚地土所出先贤将相儒林文学之士宏援经以对陈事答问出言如浮引义如流苻融游太学师事少府李膺膺风性高简每见融辄绝它宾客听其言论融幅巾奋袖谈辞如膺每捧手叹息公府连辟不应。
    郑玄字康成初袁绍总兵冀州遣使要玄大会宾客玄最後至乃延升上坐绍客多豪俊并有才说见玄儒者未以通人许之竞设异端百家互起玄依方辩对咸出问表皆得所未闻莫不嗟服时汝南应劭亦归於绍因自赞曰：故太山太守应仲远北面称弟子何如玄笑曰：仲尼之门考以四科回赐之徒不称官阀劭有惭色後徵大司农。
    郦炎言论给捷多服其能理州郡辟命不就。
    董扶字茂安广汉绵竹人发辞抗论益部少双故号曰：至止言人莫能当所至而谈止也。後至侍中。
    郑泰字公业为侍御史董卓作乱公业与侍中伍琼卓长史何共说卓以袁绍为渤海太守以发山东之谋及义兵起卓乃会公卿议大发卒讨之群僚莫敢忤旨公业恐其众多益横凶强难制独曰：夫政在德不在众也。卓不悦曰：如卿此言兵为无用邪公业惧乃诡词更对曰：非谓无用以为山东不足加大兵耳如有不信试为明公略陈其要今山东合谋州郡连给人庶相动非不强盛然光武以来中国无惊百姓优逸忘战日久仲尼有言不教民战是谓弃之其众虽多不能为害一也。明公出自西州少为国将娴习军事数践战场名振当世人怀慑服二也。袁本初公卿子弟生处京师张孟卓东平长者坐不堂孔公绪清谈高论嘘枯吹生并无军旅之才执锐之临锋决敌非公之俦三也。山东之士素乏精悍未有孟贲之勇庆忌之捷聊城之守良平之谋可任偏师责以成功四也。就有其人而尊卑无序王爵不加。若恃众怙力将各棋峙以观成败不肯同心共胆与齐进退五也。关西诸郡颇习兵事自顷以来数与羌战妇人犹戴戟操矛挟弓负矢况其壮勇之士以当忘战之人乎！其胜可必六也。且天下强勇百姓所畏者有并凉之人及匈奴屠各湟中义从西羌八种而明公拥之以为爪牙譬驱虎兕以赴犬羊七也。又明公将帅皆中表腹心周旋日久恩信淳著忠诚可任智谋可恃以胶固之众当解合之势犹以劲风扫彼枯叶八也。夫战有三亡以乱攻理者亡以邪攻正者亡以逆攻顺者亡今明公秉国平正讨灭宦竖忠义克立以此三德待彼三亡奉辞伐罪谁敢御之九也。东州郑玄学该古今北海邴原清高直亮皆儒生所仰群士楷式彼诸将。若询其计画足知强弱。且燕赵齐梁非不盛也。终灭於秦吴楚七国非不众也。卒败於荥阳况今德政赫赫股肱惟良彼岂赞成其谋造乱长寇哉！其不然十也。若其所陈少有可采无事徵兵以惊天下使患役之民相聚为非弃德恃众自亏威重卓乃悦以公业为将军使统诸军讨击关东。
    戴宏年二十二为郡督邮曾以职事见诘府君欲挞之宏曰：今鄙郡遭明府咸以为仲尼之君国小人少以宏为颜回岂闻仲尼有挞颜回之义府君异其对即日教署主簿。
    魏郭淮为镇西长史行征羌护军黄初元年奉使贺文帝践祚而道路得疾故计远近为稽留及群臣欢会帝正色责之曰：昔禹会诸侯於涂山防风後至便行大戮今普天同庆而卿最留迟何也。淮对曰：臣闻五帝先教导民以德夏后政衰始用刑辟今臣遭唐虞之世是以自知免於防风之诛也。帝说之擢领雍州刺史封射阳亭侯。
    韩宣字景然为人短小建安中丞相召署军谋掾在邺尝於东掖门内与临侯植相遇时天新雨地有泥潦宣欲避之阂潦不得去乃以扇自障住於道边植嫌宣既不去。又不为礼乃驻车使其尝从问宣何官宣云：丞相军谋掾也。植。又问曰：应得唐突列侯否宣曰：春秋之义王人虽微列於诸侯之上未闻宰士而为下土诸侯礼也。植。又曰：即如所言为人父吏见其子应有礼否宣。又曰：於礼臣子一例也。而宣年。又长植知其枝柱难穷乃释去具为太子言以为辩。
    管辂字公明平原人馆陶令诸葛原迁新兴太守管辂往祖饯之宾客并会原字景春亦学士好卜筮数与辂共射覆不能穷之景春与辂有荣辱之分因辂饯之大有高谈之客知人多闻其善卜仰观不知其有大异之才，於是先与辂共论圣人著作之源。又叙五帝三王受命之符辂解景春微旨遂开张战地示以不固藏匿孤虚以待来攻景春奔北军师摧衅自言吾睹卿旌旗城池已坏也。其欲战之士於此鸣鼓角举梯弓弩大起牙旗雨集然後登城耀威开门受敌上论五帝如江如汉下论三王如翮如翰其英者。若春花之俱发其攻者。若秋风之落叶听者眩惑不达其义言者收声莫不心服虽白起之坑赵卒项羽之塞濉水无以尚之於时客皆欲面缚衔璧求束手於军鼓之下辂犹总干山立未便许之至明日离别之际然後有服心始终一时海内俊士八九人矣。蔡元才在朋友中最有滑才在众人中言本闻卿作狗何意为龙辂言潜阳未变非卿所知焉有狗耳得闻龙声乎！景春言今当远别後会何期。且复共一射覆辂占既皆中景春大笑卿为我论此卦意纾我心怀辂为开爻散理分赋形象言徵辞合妙不可述景春及众客莫不言听後论之美胜於射覆之乐。又邺典农石苞与辂相见问曰：闻君乡里翟文耀能隐形其事可信乎！辂言此但阴阳蔽匿之数苟得其数则山岳可藏河海可逃况以七尺之躯游变化之内散雾以幽身布金水以灭迹术足数成不足为难苞曰：欲闻其妙君。且善论其数也。辂言夫物不精不为神数不妙不为术故精者神之所合&lt;玄少&gt;者智之所遇合之几微可以性通难以言论是故鲁班不能说其手离朱不能说其目非言之难孔子曰：书不尽言言之细也。言不尽意意之微也。斯皆神&lt;玄少&gt;之谓也。请举其大体以验之夫白日登天运景万里无物不及其入地一炭之光不可得见三五盈月清耀烛夜可以远望及其在昼明不如镜今逃日月者必阴阳之数阴阳之数通於万类鸟兽犹化况於人乎！夫得数者&lt;玄少&gt;得神者灵非徒生者有验死亦有徵是以杜伯乘火气以流精彭生水变以立形是故生者能出亦能入死者能显亦能幽此物之精气化之游魂人鬼相感数使之然也。苞曰：目见阴阳之理不过於君君何以不隐辂曰：夫凌虚之鸟爱其清高不愿江汉之鱼渊沼之鱼乐其濡湿不易腾风之鸟由性异而分不同也。仆自欲正身以明道直已以亲义见数不以为异知术不以为奇夙夜研几孳孳温故而索隐行怪未暇斯务也。辂为少府丞卒。
    蜀秦宓绵竹人也。州郡辟命辄称疾不往，或谓宓曰：足下欲自比於巢许四皓何故扬文藻见瑰颍乎！宓答曰：仆闻书不能尽言言不能尽意何文藻之有扬乎！昔孔子三见哀公言成七篇事盖有不可默默也。（孔子三见哀公作三朝记七篇今在大戴礼中经部有孔子三朝八卷一卷目录馀者所谓七篇）接舆行。且歌论家以光篇渔父咏沧浪贤者以章此二人者非有欲於时者也。夫虎生而文炳凤生而五色岂以五采自饰画哉！天性自然也。盖河雒由文兴六经由文起君子懿文德采藻其何伤以仆之愚犹耻棘子成之误况贤於已者乎！（。《论语》棘子成曰：君子质而已矣。何以文为）先主既定益州广汉太守夏侯纂请宓为师友祭酒领五官掾称曰：仲父宓称疾卧在茅舍纂将功曹古朴主簿王普厨膳即宓第宴谈宓卧如故纂问朴曰：至於贵州养生之具实绝馀州矣。不知士人何如馀州也。朴对曰：乃自先汉已来其爵位者，或不如馀州耳至於著作为世师式不负於馀州也。严君平见黄老作指归扬雄见易作太玄见。《论语》作。《法言》司马相如为武帝制封禅之文于今天下所共闻也。纂曰：仲父何如宓以簿击颊曰：愿明府勿以仲父之言假於小草民请为明府陈其本纪蜀有汶阜之山江出其腹帝以会昌神以建福故能沃野千里淮济四渎江为其首此其一也。禹生石纽今之汶山郡是也。昔尧遭洪水鲧所不治禹疏江决河东注於海为民除害生民已来功莫先者。此其二也。天帝布治房心决正参伐参伐则益州分野三皇乘祗车出谷口今之斜谷是也。此便鄙州之阡陌明府以雅意论之何。若於天下乎！，於是纂逡巡无以复答宓後为长水校尉吴遣使张温来聘百官皆往饯焉众人皆集而宓未往丞相亮累遣使促之温曰：彼何人也。亮曰：益州学士也。及至温问曰：君学乎！宓曰：五尺童子皆学何必小人温复问曰：天有头乎！宓曰：有之温曰：在何方也。宓曰：在西方。《诗》曰：乃眷西顾以此推之头在西方温曰：天有耳乎！宓曰：有天处高而听卑诗云：鹤鸣于九皋声闻于天。若其无耳何以听之温曰：天有足乎！宓曰：有诗云：天步艰难之子不犹。若其无足何以步之温曰：天有姓乎！宓曰：有温曰：何姓宓曰：姓刘温曰：何以知之答曰：天子姓刘故以此知之温曰：日生於东乎！宓曰：虽生於东而没於西答问如乡应声而出，於是温大敬服宓之文辩皆此类也。
    吴诸葛恪瑾之子也。为左辅都尉叔父亮为蜀丞相大帝问恪曰：卿父与叔父孰贤对曰：父知所事叔父不知以是为优帝。又大噱命恪行酒至张昭前昭先有酒色不肯饮曰：此非养老之礼也。帝曰：卿其能令公辞屈乃当饮之耳恪难昭曰：师尚父九十秉髦仗钺犹未告老也。今军旅之事将军在後饮酒之事将军在先何谓不养老也。昭卒无辞遂为尽爵後至太傅。
    朱育山阴人仕郡门下书佐太守濮阳兴正旦宴见掾史言次问太守昔闻朱颍川问士於郑召公韩吴郡问士於刘圣博王景兴问士於虞仲翔尝见郑刘二答而未睹仲翔对也。钦闻国贤思睹盛美有日矣。书佐宁识之乎！育对曰：往过习之昔初平末年王府君以渊妙之才超迁临郡思贤嘉善乐采名俊问功曹虞翻曰：闻玉出昆山珠生南海远方异域各生珍宝。且曾闻士人叹美贵邦旧多英俊徒以远於京畿含香未越耳功曹雅好博古宁识其人邪翻对曰：夫会稽上应牵牛之宿下当少阳之位东渐巨海西通五湖南畅无垠北渚浙江南山攸居实为州镇昔禹会群臣因以命之山有金木鸟兽之殷水有鱼盐珠蚌之饶海岳精液善生俊异是以忠臣继踵孝子连闾下及贤女靡不育焉王府君笑曰：地势然矣。士女之名可悉闻乎！翻对曰：不敢及远略言其近者耳往者孝子句章董黯尽心色养丧致其哀单身林野鸟兽归怀怨亲之辱白日报雠海内闻名昭然光著大中大夫山阴陈嚣渔则化盗居则让邻感侵退藩遂成义里摄养车妪行足厉俗自扬子等上书荐之粲然传世太尉山阴郑公清亮质直不畏强御鲁相山阴锺离意禀殊特之姿孝家忠朝宰县相国所在遗惠故取养有君子之谟鲁国有丹书之信及陈宫费齐皆上契天心功德治状记在汉籍有道山阴赵晔徵士上虞王充各洪才渊懿学究道源著书垂藻络绎百篇释经传之宿疑解当世之盘结或上穷阴阳之奥秘下摅人情之归极交刺史上虞綦母俊拔济一郡让爵土之封决曹掾上虞孟英三世死义主簿句章梁宏功曹史馀姚驷勋主簿勾章郑皆敦终始之义引罪免居门下督盗贼馀姚伍隆贸阝（莫侯反）主簿任光章安小吏黄他身当白刃济君於难扬州从事勾章王委身授命垂声来世河内太守上虞魏少英遭世屯蹇忘家忧国列在八俊为世英彦尚书乌伤杨乔桓帝妻以公主辞疾不纳近故太尉上虞朱公天姿聪亮钦明神武策无失谟征无遗虑是以天下义兵思以为首上虞女子曹娥父溺江流投水而死立石碑纪炳然著显王府君曰：是既然矣。颍川有巢许之逸轨吴有太伯之三让贵郡虽士人纷纭於此足矣。翻对曰：先言其近者故耳。若乃引上世之事及抗节之士亦有其人昔越王翳让位逃於巫山之穴越人薰而出之斯非太伯之俦耶。且太伯外来之君非其地人也。若以外来言之则大禹亦巡於此而葬之矣。鄞大里黄公洁已暴秦之世高祖即祚不能一致惠帝恭让出则济难徵士馀姚严遵王莽数聘抗节不行光武中兴然後俯就矫手不拜志凌日皆著於傅籍较然彰明岂如巢许流俗遗谭不见经传者哉！王府君笑曰：善哉！话言也。贤矣。非君不著太守未之前闻也。濮阳府君曰：御史所云：既闻其人亚斯已下书佐宁识之乎！育曰：瞻仰景行敢不识之近者太守上虞陈业洁身清行志怀霜雪贞谅之信同操柳下遭汉中微委官弃禄遁迹黟歙以求其志高邈&lt;玄少&gt;踪天下所闻故桓文遗之尺牍之书比竟三高其聪明大略忠直蹇谔则侍御史馀姚虞翻偏将军乌伤骆统其渊懿纯德则太子少傅山阴阚泽学通行茂作帝师儒其雄姿武毅立功当世则後将军贺齐勋成绩著其探极秘术言合神明则太史令上虞吴范其文章之士立言粲盛则御史中丞勾章任奕鄱阳太守章安虞翔各驰文檄晔。若春荣处士邓卢叙弟犯公宪自杀乞代吴宁斯敦山阴祁庚上虞樊正咸代父死罪其女则松阳柳朱永宁瞿素或一醮守节丧身不顾或遭寇劫贼死不亏行皆近世之事尚在耳目府君曰：皆海内之英也。吾闻秦始皇二十五年以吴越地为会稽郡治吴汉封诸侯王以何年复为郡而分治於此育对曰：刘贾为荆王为英布所杀。又以刘濞为吴王景帝四年濞反诛乃复为郡治於吴元鼎五年除东越因以其地为治并属於此而立东部都尉後徙章安阳朔元年。又徙治鄞或有寇害复徙勾章到永建四年刘府君上书浙江之北以为吴郡会稽还治山阴自永建四年岁在己巳以至今年积百二十九岁府君称善是岁吴之太平三年岁在丁丑育复为东观令遥拜清河太守加位侍中。
    沈友字子正善属文有口辩每所至众人皆默因号曰：谧众咸言其笔之&lt;玄少&gt;刀之&lt;玄少&gt;舌之&lt;玄少&gt;皆绝於人。
    ●卷八百三十四
    ○总录部　词辩第二
    晋陈κ陈国苦人也。辟豫州部从事刺史解结问僚佐曰：河北白壤膏梁何故少人士每以三品为中正κ答曰：诗称维岳降神生甫及申夫英伟大贤多出於山泽河北土平气均蓬蒿裁高三尺不足成材故也。结曰：张彦真以为汝颍巧辩恐不及青徐儒雅也。κ曰：彦真与元礼不协故设过言。《老子》庄周生陈梁伏羲傅说师旷大项出阳夏汉魏二祖起於沛谯准之众州莫之与比结甚异之曰：豫州人士尝半天下此言非虚。
    李仁初仕吴为侍中吴平侍中庾峻问仁曰：闻吴主披人面刖人足有诸乎！仁曰：以告者过也。君子恶居下流天下之恶皆归焉盖此事也。若信有之亦不足怪昔唐虞五刑三代七辟肉刑之制未为酷虐皓为一国之主秉生杀之柄罪人陷法加之以惩何足多罪夫受尧诛者不能无怨受桀赏者不能无慕此人情也。又问曰：云：归命侯乃恶人横睛逆视皆凿其眼有诸乎！仁曰：亦无此事传之者谬耳曲。《礼》曰：视天子繇袷以下视诸侯繇颐以下视大夫繇衡视士则平面得游目五步之内视上於衡则傲下於带则忧旁则邪以礼视瞻高下不可不慎况人君乎！哉！视人君相迕是乃礼所谓傲慢傲慢则无礼无礼则不臣不臣则犯法犯法则陷不测矣。正使有之将有何失。
    裴楷为中书郎武帝初登祚探策以卜世数多少既而得一帝不悦群臣失色莫有言者楷正容仪和其声气从容而进曰：臣闻天得一以清地得一以宁王侯得一以为天下贞武帝大悦群臣皆称万岁。
    胡母辅之字彦国王澄尝与人。《书》曰：彦国吐佳言如锯木屑霏霏不绝诚为後进领袖也。後为杨武将军湘州刺史。
    华谭广陵人爽慧有口辩为邻里所重举秀才博士王济於众中嘲之曰：五府初开群公辟命采英奇於仄陋拔贤隽於岩穴君吴楚之人亡国之馀有何秀异而应斯举谭答曰：秀异固产於外方不出於中国也。是以明珠文贝生於江郁之滨夜光之璞出乎！荆蓝之下故以人求之文王生於东夷大禹生於西子弗闻乎！昔武王克商迁殷顽民於雒邑诸君得非其苗裔乎！济。又曰：夫危而不持颠而不扶至於君臣失位国亡无主凡在冠带将何所取哉！答曰：吁存亡有运兴衰有期天之所废人不能支徐偃修仁义而失国仲尼逐鲁而齐段干偃息而成名谅否泰有时曷人力之所能哉！济甚礼之。又或问曰：谚言人之相去如九牛毛宁有此理乎！谭对曰：昔许由让天子之贵市道小人争半钱之利此之相去何啻九牛毛也。闻者称善後为散骑常侍。
    袁甫字公胄淮南人好学与华谭齐名以辞辩称尝诣中领军何勖自言能为剧县勖曰：惟欲宰县不为台阁职何也。甫曰：人各有能有不能譬缯中之好莫过锦锦不可以为舀中之美莫过稻稻不可以为齑是以圣人使人必先以器苟非周材何能悉长黄霸驰名於州郡而息誉京邑廷尉之才不为三公自昔然也。勖善之。又吕珩问曰：卿名能辩岂知寿阳已东何以常水甫曰：寿阳已东皆是吴人夫亡国之音哀以思鼎足强邦一朝失职愤积成忧忧积成阴阴积成雨雨久成水故其域常涝也。後为淮南国大农郎中令卒於家。
    李密犍为人也。以洗马徵至雒司空张华问之曰：安乐公何如密曰：可次齐桓华问其故对曰：齐桓得管仲而霸用竖刁而虫流安乐公得诸葛亮而抗魏任黄皓而丧国是知成败一也。次问孔明言教何碎密曰：昔舜禹皋陶相与语故得简大与凡人言宜碎孔明与言者无已敌言教是以碎耳华善之。
    王澄衍弟也。衍为司徒惠帝末衍白东海王越以澄为荆州刺史持节都督领南蛮校尉王敦为青州衍因问以方略敦曰：当临事制变不可豫论澄辞义锋出略无方一坐嗟服祖纳为光禄大夫尝问梅陶君乡里立月旦评何如陶曰：善褒恶贬则佳法也。纳曰：未益时王隐在坐因曰：尚书称三载考绩三考黜陟幽明何得一月便行褒贬陶曰：此官法也。月旦私法也。隐曰：易称积善之家必有馀庆积不善之家必有馀殃称家者岂，必是官必须积大善恶乃著公私何异古人有言贞良而亡先人之殃酷烈而存先人之勋累世乃著岂但一月。若必月旦则颜回食埃不免贪盗引步则为清廉朝种暮获善恶未定矣。时陶及锺雅数说馀事纳取困之因曰：君汝颍之士利如锥我幽冀之士钝如槌持我钝槌捶君利锥皆当摧矣。陶雅并称有神锥不可得槌纳曰：假有神锥必有神槌雅无以对。
    刘忄炎字真长尚明帝女庐陵公主以忄炎雅善言理简文帝初作相与王并为忄炎客俱蒙上宾礼时孙盛作易象妙於见形论帝使殷浩难之不能屈帝曰：使真长来故应有以制之乃命迎忄炎盛素敬服忄炎及至便与抗答辞甚简至盛理遂屈一坐抚掌大笑咸称美之後为丹阳尹。
    刘劭为侍中时庾怿以白羽扇献成帝帝嫌其非新反之劭曰：柏梁构大匠先居其下管弦繁奏夔牙先聆其音怿之上扇以好不以新後怿闻之曰：此人宜在帝之左右。
    范宣诏徵太学博士散骑郎并不就家於豫章庾爰之问宣曰：君博学通综何以大儒宣曰：汉兴贵经术至於石渠之论实以儒为弊正始以来世尚老庄建晋之初竞以裸裎为高仆诚大儒然邱不与易。
    顾恺之为荆州刺史殷仲堪参军荆州人问以会稽山川之状恺之云：千岩竞秀万壑争流草木蒙笼。若兴霞蔚桓玄时与恺之同在仲堪坐共作了语恺之先曰：火烧平原无遗燎玄曰：白布缠根树旒仲堪曰：投鱼入泉放飞鸟复作危语玄曰：矛头淅米剑头炊仲堪曰：百岁老翁攀枯枝有一参军云：盲儿骑瞎马夜半临深池仲堪眇目惊曰：咄咄逼人。
    孙盛博学善言名理于时殷浩擅名一时与抗论者惟盛而已盛尝诣浩谈论对食奋掷尘尾毛悉落饭中食冷而复暖者数四至暮忘冫食理竟不定盛。又著医卜及易象妙於见形论浩等竟无以难之繇是遂知名後至秘书省加给事中。
    高崧为侍中谢万为豫州都督疲於亲宾相送方卧在室崧径造之谓曰：卿今疆理西藩何以为政万粗陈其意崧便为叙刑政之要数百言万遂起坐呼崧小字曰：阿酃故有才具邪。
    後秦尹纬为姚兴尚书左仆射纬友人陇西牛寿率汉中流人归兴谓纬曰：足下平生自谓时明也。才足以立功立事道消也。则追二疏朱发其狂直不能如胡广之徒ㄜ隆随俗今遇其时矣。正是垂名竹素之日可不勉欤纬曰：吾之所，庶几如是但未能委宰衡於夷吾识韩信於羁旅以斯为愧耳立功立事窃谓未负昔言兴闻而谓纬曰：君之与寿言也。何其诞哉！立功立事自谓何如古人纬曰：臣实未愧古人何则遇时来之运则辅翼太祖建八百之基及陛下飞龙之始剪灭苻登荡清秦雍生极端右死飨庙庭古之君子正当尔耳兴大悦。
    宋王镇恶为振武将军时讨司马休之镇恶既斩休之将朱襄因停军抄掠诸蛮不时反及至江陵休之已平高祖怒不时见之镇恶笑曰：但令我一见公无忧矣。高祖寻登城唤镇恶镇恶为人强辩有口机随宜守应高祖乃释。
    臧凝之年少时与北地傅僧俱以通家子始为太祖所引见时帝与何尚之论铸钱事凝之便干其语帝因回与论之僧引凝之凝之大言谓僧曰：明主难再遇便应正尽所怀帝与往复十馀反凝之辞韵铨序兼有理证帝甚赏焉後为尚书左丞卒。
    王惠字令明恬静不交游陈κ谢瞻才辩有风气尝与兄弟群从造惠谈论锋起文史间发惠时相守应言清理远瞻等惭而退後为吏部尚书。
    王僧达太保弘少子太祖闻僧达早慧妻以临川王义庆女僧达性好鹰犬与闾里少年相驰逐。又躬自屠牛义庆闻如此令周旋沙门惠观造而观之僧达。《陈书》满席与论文义惠观守答不暇深相称美後为中书令坐诛。
    张畅字少微吴郡人世祖镇彭城以畅为安北长史魏太武南侵太尉江夏王义恭统诸军出镇彭泗太武亲率大众至彭城始至仍登城南亚父蒙於戏马台立毡屋遣使送马貂裘杂饮既至南门门先闭请钥未出畅於城上视之魏使问是张长史耶畅曰：君何得见识魏使答曰：君声名远闻足使我知畅因问魏使姓答曰：我是鲜卑无姓。且道亦不可畅。又问君居何位答曰：鲜卑官位不同不可取道然亦足与君相敌耳魏使复问何为忿忿杜门绝桥畅答曰：二王以魏主营垒未立将士疲劳此精甲十万人思致命恐轻相陵践故。且闭城待休息士马然後共治战场克日交战魏使曰：君当以法令裁初何用废桥复何足以十万夸人我亦有良马逸足。若骑四集亦可以相拒畅曰：王侯设险何但法令而己耶我。若夸君当言百万所以言十万者正二王左右素所畜养者耳此城内有数州士庶工徒犹所未论我本斗智不斗马匹。且冀之北土马之所生君复何以逸足见夸邪魏使曰：不尔城守君之所长野战我之所长我之恃马犹如君之恃城耳城内有。且思者（。且音睢）尝在此国义恭遣视之思识是魏尚书李孝伯思因问李尚书。若行涂有劳孝伯曰：此事应相与共知思答缘共知所以有劳孝伯曰：感君至意既开门畅屏却人仗出对孝伯并进饷物魏使云：貂裘与太尉骆骡与安北蒲萄酒杂饮叔侄共赏魏主。又乞酒并甘橘畅白於世祖而致意於魏云：受命本朝过蒙藩任人臣无境外之交恨不暂息。且城守备防边镇之常但悦以使之故劳而无怨耳太尉镇军得所送物魏主意知复须甘橘今并付如别太尉以北土寒乡皮毛褶脱是所氵页今致魏主螺杯杂粽南土所镇军今以相致此信未去魏主复遣使令孝伯传语曰：魏主有诏语太尉安北近以骑至车两在後今端坐无为有博具可见借畅曰：博具当为申启但向诏二王已非逊辞。且有诏之言正可施於彼国何得称之於此孝伯曰：诏之与语朕之与我并有何异畅曰：若辞以通可如来说既言有所施则贵贱有等向所称诏非所敢闻孝伯。又曰：太尉安北是人臣与非畅曰：是也。孝伯曰：邻国之君何为不称诏於邻国之臣畅曰：君之此称尚不可闻於中华况在诸王之贵而犹曰：邻国之君耶孝伯曰：魏主言太尉镇君并皆年少分阔南信殊当忧邑。若欲遣信者当为护送脱须骑者亦当以马送之畅曰：此方间路甚多使命日夕往来不复以此劳魏主孝伯曰：亦知有水路似为白贼所断畅曰：君著白衣故称白贼耶孝伯大笑曰：今之白贼亦不异黄巾赤眉畅曰：黄巾赤眉似不在江南孝伯曰：虽不在江南亦不在青徐也。畅曰：今者青徐实为有贼但非白贼耳魏使云：向借博具何故不出畅曰：二王贵远启闻难彻孝伯曰：周公握吐哺二王何贵远畅曰：握吐餮本施中国耳孝伯曰：宾有礼主则择之畅曰：昨见众宾至门未为有礼俄顷送博具出因以与之魏主。又遣人云：魏主致意太尉安北何不遣人来至我闻彼此之情虽不可尽要须见我小大知我老少观我为人。若诸佐不可遣亦可使僮来畅入宣旨答曰：魏主形状才力久为来往所具李尚书亲自御命不患彼此不尽故不复遣使孝伯。又曰：君南土膏粱何为著ハ君而著此使将士云：何畅曰：膏粱之言诚为多愧但以不武受命统军戎阵之间不容缓服孝伯。又曰：长史我是中州人久处北国自隔华风相去步武不得致尽边皆是北人听我语者长史当深得我孝伯。又曰：永昌王魏主从弟镇长安今领精骑八万直造淮南寿春久闭门自固不敢相御向送刘康祖头彼之人所见王玄谟甚见所悉亦是常才耳南国何意作如此任使以致奔败自入此境七百馀里主人竟不能一相拒逆邹山之险君家所凭前锋始得接手崔耶利便藏入穴俄间诸将倒曳脚而出之魏主赐其生命今从在此复何以轻脱遣马文恭至萧县使望风退挠耶君家民人甚相忿怨云：清平之时赋我租帛至有急难不能相拯救畅曰：知永昌已过淮南康祖为所破比有信使无此消息王玄谟南土偏将不谓为才但以人为前驱引导耳大军未至而冰河向合玄谟量宜反旆未为失机但因夜回师致戎马小乱耳我家玄谟斗城陈宪小将魏主倾国累旬不克胡盛之偏裨小帅众无一旅始济融水魏国君臣奔迸仅得免脱滑台之师无所多愧邹山小戎虽有微险河畔之民多是新附始慕圣化奸盗未息是使崔耶利抚之而已今没虏手何损於国魏主自以十万师而制一崔耶利方复足言耶闻萧县百姓并依山险聊遣马文恭以十队示之耳文恭谓前以三队出还走後大营嵇玄敬以百骑至留城魏军奔败轻敌至此亦非所衄王境人民列居河畔二国交兵当互加抚养而魏师入境肆行残虐事生意外因彼无道官不负民民何怨人知入境七百无复相拒此自上繇太尉神次在镇军胜略经国之要虽不预闻然用兵有机闻亦不容相语孝伯曰：魏主当不围此城自率众军直造瓜步南事。若办彭城不待围。若不捷彭城亦非所须也。我今当南饮江湖以疗渴耳畅曰：去留之事自彼怀。若虏马遂得饮江便为无复天道各应返命迟复更悉畅便回还孝伯追曰：长史深自爱敬相去步武恨不执手畅因复谓曰：将冀荡定有期相见无远君。若得还宋朝今为相识之始孝伯曰：待此未期孝伯言辞辩赡亦北土之美也。畅随宜应答吐属如流音韵详雅风仪华润孝伯及左右人并相视叹息。
    萧惠开为辅国将军督益宁二州惠开素有大志至蜀欲广树经略善於述事对宾僚及士人说收羊可越以为内地绥讨蛮濮辟地徵租闻其言者以为大功可立。
    南齐周字彦伦音辞辩丽出言不穷宫商朱紫发口成句後为中书郎兼著作郎。
    张融字思光为中书郎尝侍高帝出太极殿西室融入问讯弥时方登阶及就席帝曰：何乃迟为对曰：自地天理不得速时魏主至淮而退帝问何意忽来忽去未有答者融下坐抗声曰：以无道而来见有道而去公卿咸以为捷後至司徒左长史。
  </div>
  <div class="pagination">
   <a href="册府元龟_page606.html">
    上一页
   </a>
   <span>
    ...
   </span>
   <a href="册府元龟_page602.html">
    602
   </a>
   <a href="册府元龟_page603.html">
    603
   </a>
   <a href="册府元龟_page604.html">
    604
   </a>
   <a href="册府元龟_page605.html">
    605
   </a>
   <a href="册府元龟_page606.html">
    606
   </a>
   <span class="current-page">
    607
   </span>
   <a href="册府元龟_page608.html">
    608
   </a>
   <a href="册府元龟_page609.html">
    609
   </a>
   <a href="册府元龟_page610.html">
    610
   </a>
   <a href="册府元龟_page611.html">
    611
   </a>
   <a href="册府元龟_page612.html">
    612
   </a>
   <span>
    ...
   </span>
   <a href="册府元龟_page608.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
