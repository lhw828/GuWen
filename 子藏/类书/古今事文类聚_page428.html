<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 428 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 428 页/共 485 页</h1>
    <div class="content">　　送丁卿李吏部赴召　　　杨廷秀
　　吾州史君五十年不曽召节来日边老去送人作太守不曽送人上九天玉皇去年选丁寛遣来螺浦苏我鳏玉皇今年唤渠还州民遮道不得前文儒佳政万口传近世能吏了不关道渠岂弟父母然凛然氷霜照人寒道渠明断神一般秋毫不扰田里安一州天下孰后先要渠笔槖侍甘泉尚书履声吏接连更进一歩百尺竿紫枢黄阁半武间梅花满枝雪满山雪花能舞梅能言满饯史君金玉船
　　送元厚之待制知福州　　王介甫
　　海隅山谷间人物最多处平旦息相吹连城紞如雾闽主旧宫室丹漆美王度今为大帅府千里来赴愬元侯文章翁更以能吏着峨峨中天阁鸣玉改新歩衔诏出黎岭方为逺人慕旌旗满流水冠盖东门驻四座共咨嗟疑侯不当去张仲称孝友樊侯正求助名城虽为乐行矣未宜遽
　　和吴仲庶出守潭州　　　王介甫
　　吴公治河南名出汉庭右髙才有公孙相望千载后平明省门开吏接堂上肘指防谈笑间静若在林薮连墙画山水隠几诗千首浩然江湖思果得东南守传鼓上清湘旌旗蔽牛斗方今河南治复在荆人口自古楚有材酃渌多美酒不知尊前客更有贾生否
　　送兵部张尚书知建宁府　徐　玑
　　焚罢南坡藁星华接履声艰时曽倚重钩党頼持平仲甫思全衮元崇正夲兵丰仪麟閤贵威重犬戎惊圣主忧遐逺朝端择老成迩臣宣恵化七岭动懽情风俗移刀劒田闾遂凿耕试茶龙井碧开砚凤潭清秋日江沙晴天皷角鸣稲香随使驿桂影伴仙程美玉并蔵韫黄金笑满籯寛和无白发卑逊有嘉名登用唐三世枢机汉九卿鼎司虚正席丹扆待忠诚
　　寄江西裴中丞　　　　　刘禹锡
　　前年初阙守慎简由衮扆临轩弄郡章得人方付此是时左冯翊天下第一理贵臣持牙璋优诏发青纸遡风奸吏免先令疲人喜何武劾腐儒陈蕃礼髙士
　　送赵承之守南阳
　　南阳太守朱两轓朝辞蓬莱暮南辕古来南阳有贤守前称邵父与杜母自从莱公卧镇余二子不复传人口请公作诗歌蔽芾使民歌之偕祀宇年年行乐公不违太守未醉游人醉
　　送吕希道知和州　　　蘓　轼
　　君家连翩三将相富贵未巳今方将凤雏骥子生有种毛骨往往传诸郎观君崛欝负竒相便合剑佩趋明光胡为小郡屡奔走征马未解风帆张
　　送王介甫知毗陵　　　　梅圣俞
　　今君请郡去颇喜民将苏每观二千石结束辞园都丝韀加锦缘银勒以金涂兵吏拥后队剑挝盛前驱君又不如此革辔障泥乌徐行问风俗低意骑瘦驽下情靡不逹略细举其私
　　律诗
　　赠李勉　　　　　　　杜　甫
　　清髙金茎露正直朱丝弦昔在尧四岳今之黄颍川
　　赠升守　　　　　　　　李　白
　　六代帝王国三吴佳丽城贤人当重寄天子惜髙名
　　送李广州　　　　　　　杜　甫
　　斧钺下青楼船过洞庭北风随爽气南斗避文星
　　赠台守　　　　　　　　李　白
　　我家小阮贤剖竹赤城边诗人多见重官烛未曽然
　　江陵送马大卿赴阙　　　杜　甫
　　卿月升金掌阳春度玉墀薫风行应律湛露即歌诗
　　送韦韶州　　　　　　　杜　甫
　　炎海韶州牧风流汉署郎分符新令望同舍有辉光
　　成都诗　　　　　　　　杜　甫
　　诸葛蜀人爱文翁儒化成公来雪山重公去雪山轻
　　送牛僧孺镇扬州　　　　白居易
　　坐移丞相閤春入广陵城红斾拥双节白须无一茎
　　饯漳守髙使君赴任　　　卢蔵用
　　郡筑方山镇安仁外氏乡从来二千石天子命惟良
　　送令狐相公守南梁【二首】　　刘禹锡
　　久镇鹓行重无嫌虎节轻终当持一笔再入福苍生
　　又
　　简命须叟出皇华次第行功成全衮后麟閤着髙名
　　贺农公　　　　　　　栁子厚
　　峻节临行嘱和风满豫章人归父母育郡得股肱良
　　送洛州诗　　　　　　　苏子瞻
　　还将刺史节却冯朱轮轩黄髪方用事白须宜少存
　　赠德安守　　　　　　　范成大
　　安陆号方镇江边无事州民淳词讼少务简官政优
　　泉州诗　　　　　　　　谢　屐
　　闽岭天南表清源第一州朝廷推重镇师帅得贤侯
　　送李侗知陕州　　　　　苏子瞻
　　天骥皆渴云长鸣饱刍禾君独一麾去后尘五袴歌
　　送灵师　　　　　　　　韩　愈
　　韶阳李太守髙歩凌云烟得客輙忘食开囊乞赠钱手持南曺叙文重青瑶编古气参彖系髙标揖太
　　寄杨桂州　　　　　　　杜　牧
　　五岭皆炎热宜人独桂林梅花万里外雪片一冬深对此须相忆为邦复好音江边送孙楚逺寄白头吟
　　寄裴施州　　　　　　　韩　愈
　　西掖梧桐树空留一院隂艰难归故里去住损春心宫殿春门隔云山紫逻深人生五马贵莫遣鬓毛侵
　　送严大夫赴桂州　　　　白居易
　　地压坤方重官兼宪府雄桂林无障气栢署有清风山水衙门外旌旗艛艓中大夫应絶席诗酒与谁同
　　送章伯镇知湖州　　　　司马君实
　　江外饶佳郡吴兴天下希莼羮紫丝滑鲈鲙雪花飞星斗寒相照烟波碧四围栁侯来治牧草树转清辉
　　谢子瞻内翰浙西开府　　钱祈父
　　隽庭鸳鹭集珍羣病翮摧頽下九门罪戾我惭非昼锦回翔公亦暂朱轮龚黄改化知应尔防契谋谟想自存
　　送钱守婺州　　　　　　苏子瞻
　　老手便剧郡髙懐厌承明聊纡东阳绂来濯沧浪缨东阳佳山水未到意已清过家父老喜出郭壶浆迎
　　送张嘉州　　　　　　　苏子瞻
　　少年不愿万户侯亦不愿识韩荆州但愿身为嘉太守载酒时作凌云逰
　　送吴中复镇长沙
　　初登西汉文章府便领吴王第一州绕郭白云衡岳近满帆明月洞庭秋
　　寄刘秀州　　　　　　　杨　亿
　　骑置迢迢阻玉音左鱼江海遂初心郡楼晴日东西望几处棠隂接翠隂
　　送吉州江公着　　　　　苏子瞻
　　奉亲官舍当有择得郡江南差可喜白粲连樯一万艘红妆执乐三千指簿书期防得余闲亦念人生行乐尔
　　寄裴施州　　　　　　　杜　甫
　　庙廊之具裴施州宿昔一逢无此流金钟大镛在东序氷壶玉衡悬清秋尧有四岳明至理汉二千石真分忧
　　寄虞卿知常州　　　　　韩　愈
　　曽主虞书卿刺史今朝自请左符来青云直上无多路却要斜飞取势回
　　送李楚州　　　　　　　刘禹锡
　　缇骑朱旗入楚城士林皆贺振家声儿童但喜迎新守故吏尤应记小名
　　送杨夀州　　　　　　　刘禹锡
　　风猎红旗入夀春满城歌舞向朱轮八公山下清淮水千骑尘中白靣人
　　送程六表弟　　　　　　苏子瞻
　　竹使尤持刺史节尚方行赐尚书舄前年持节发仓廪到处卖刀收茧栗
　　送袁守　　　　　　　　曽南丰
　　名郎元是足风流得郡东南地更幽翠幙管弦三市晩画堂烟满五峰秋
　　赠东坡守杭　　　　　　秦　观
　　十里荷花菡蓞初我公所至有西湖欲将公事湖中了见説官闲事亦无
　　凝香齐诗　　　　　　　曾子固
　　每觉西斋景最幽不知官是古诸侯一尊风月身无事千里耕桑嵗有秋云水醒心鸣好鸟玉沙清耳漱寒流沉烟细细防黄卷疑在香炉最上头
　　送王宣子舍人知明州【二首】　杨廷秀
　　满聼除书好明州胜吉州又为邦伯去政坐治声优过阙端能遇居中定作留新民莫谩喜竹马不须休
　　又
　　碧海翻词笔清霜逼谊风不应盛名下未着玉堂中剰欲公留此其如帝望公从今摩病眼防到火城红
　　送陈行之寺丞出守南劒【二首】
　　甫尔丞农扈翩然牧剑津诸公谁不相有子几何人气节霜余凛辞章玉様新飞腾可轻料渠亦正青春
　　又
　　我召公先到公归我亦行三年如梦尔一笑可怜生野店缘山去春风并辔轻先愁饶水上话别若为情
　　送吉州太守朱子渊造朝【二首】
　　庐陵难做定何如请防黟山朱大夫秋月满懐春满面视民如子吏如奴万艘白粲何曽见百雉金城旧更无归侍玉皇香案了甘棠便是瑞莲图【郡中三瑞堂前生数枝双头莲子渊画以为图】
　　又
　　公在乡邦我在京百书终不慰生平西归一见还倾葢夜坐相防话短檠老去可堪频送客古来作恶是离情云泥隔断从今始肯倩征鸿访死生
　　送顔几圣龙学尚书出守泉州
</div>
    <div class="pagination">
<a href="古今事文类聚_page427.html">上一页</a><span>...</span><a href="古今事文类聚_page423.html">423</a><a href="古今事文类聚_page424.html">424</a><a href="古今事文类聚_page425.html">425</a><a href="古今事文类聚_page426.html">426</a><a href="古今事文类聚_page427.html">427</a><span class="current-page">428</span><a href="古今事文类聚_page429.html">429</a><a href="古今事文类聚_page430.html">430</a><a href="古今事文类聚_page431.html">431</a><a href="古今事文类聚_page432.html">432</a><a href="古今事文类聚_page433.html">433</a><span>...</span><a href="古今事文类聚_page429.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
