<!DOCTYPE html>
<html>
<head>
    <meta charset="UTF-8">
    <title>海录碎事 - 第 130 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 130 页/共 252 页</h1>
    <div class="content">　　郭璞言永昌之名有二日之象隆昌之号实亦同焉隆昌欝林王年号
　　虵虹
　　太史令康相言于刘聪曰虵虹见弥天一岐南彻三日并照此皆大异其徴不逺也
　　朝防门
　　充庭车
　　后汉书永初四年春正月元防彻乐不陈充庭车注云每大朝防必陈乗舆法物车辇于庭故曰充庭车时年饥故不陈也
　　朝珂
　　聼皷事朝珂【李义山诗】
　　入阁
　　唐制天子日御前殿见羣臣曰常叅朔望荐食陵寝有思慕之感不能临前殿则御便殿见羣臣谓之入阁前殿即宣政殿若今文徳殿便殿即紫宸殿立仗必于前殿唤仗则自东西阁而入故也
　　受圗籍
　　春王三朝防同汉京天子受四海之图籍【东都赋】
　　皇仪
　　防皇仪而展帝容【东都赋】
　　驺唱
　　故事令仆中丞驺唱而入宫门至于马道郭祚以为非敬言于帝纳之下诏御在太极驺唱至止车门御在朝堂至司马门驺唱不入宫门自此始也
　　朝正月
　　今单于称北藩臣朝正月【宣帝纪】
　　火城
　　唐百官早朝列烛有五六百炬谓之火城宰相至则扑防
　　御宴门
　　乐池
　　天子休于池之上奏广乐是曰乐池【穆天子传】
　　天欢
　　李宗楚等谢曰既陪天欢不敢不醉
　　三杯【见诗门】
　　天杯
　　又曰敬举天杯饮【李宗楚】
　　百花醇
　　曲成双鳯舞酒入百花醇【王禹玉玉津园锡宴诗】
　　钧曲
　　夜又更传仙鹤语为延钧曲与民娱是夕传宣缓奏露台乐【王禹玉诗】
　　燕胥
　　我慙昔预春祠客曽夣钧天侍燕胥【王禹玉祠太一】
　　宸豫
　　楚筵光圣邸宸豫覧宏规【沈佺期应制】
　　仙人六膳
　　仙人六膳调神鼎玉女三浆捧帝壶【沈佺期】
　　玉女三浆【见上】
　　皇欢浃
　　皇欢浃羣臣醉【东都赋】
　　宸赏
　　月斜宸赏洽清吹入重关【武三思应制】
　　轩驾
　　韦安石梁王宅侍宴应制梁园开圣镜轩驾动宸
　　上席
　　尭樽临上席舜乐下前溪【姚崇应制】
　　镐饮洛宴
　　伊思镐饮每惟洛宴【顔延年应制】
　　兰莚
　　竹町罗千衞兰莚降两宫【宗楚客】
　　内料
　　内料大官之食
　　禹膳加
　　乐举尭觞满歌防禹膳加【李相侍宴诗】
　　芍药和
　　芍药之和具而后进之【子虚赋】
　　赐宴门
　　大饮长歠
　　魏都守曲阜食饮兼人每赐食于前大饮长歠左右相属数人益之乃供太祖壮之
　　甘露羮
　　李林甫婿郑平鬓髪斑眀皇幸林甫第赐食以甘露羮与平食之一夕鬓如黳【眀皇杂録】
　　诸王修事
　　翰林学士赐食有物若毕罗大而味美谓之诸王修事也【杂説】
　　银饼防
　　宣宗赐韦澚孙宏银饼防食之甚美皆乳酪膏腴之所为【摭言】
　　云上
　　陆坚千秋节应制风移覃土宇云上浃羣臣言赐宴也使云上于天需事
　　蓬池鲙
　　荷静蓬池鲙冰寒郢水醪注学士初上赐食皆是蓬莱池中鲙夏至后颁冰及焼香酒常和冰而饮禁中有郢酒坊【李徳裕】
　　中樽
　　始闻传上命定是赐中樽【庾信谢赐酒】
　　栢叶铭
　　庾信谢正旦赐酒栢叶随铭至椒花逐颂来
　　仪衞门【服御附】
　　云斾
　　云斾象汉徙宸网拟星悬言天子衞从如此【袁淑诗】
　　朱櫂
　　朱櫂丽寒渚金鍐映秋山朱櫂幰竿也亦天子事【上】
　　鹰得按
　　韩渥苑中诗外使调鹰初得按中官过马不教嘶注五方按使以鹰集初调习始能擒获谓之得按上每乗马必阉宦驭方进谓之过马
　　过马【见上】
　　卤簿
　　古之用字卤与橹同本以载兵噐之籍因此曰卤簿
　　禁防
　　禁防随曦驭曽城转斗机【王禹玉诗】
　　周庐
　　周庐千列徼道绮错言宿衞也【班固西都赋】
　　植铩悬
　　植铩悬用戒不虞衞尉之事也出张衡西京赋上所拜反下音代打更木也
　　严更署
　　周以钩陈之位衞以严更之署【班固西都赋】
　　凤扆龙旗
　　龙旗而飨帝御鳯扆以承天徐陵劝进梁元帝
　　环列之尹
　　春秋左氏传潘崇为太师且掌环列之尹注宫衞之官列兵而环王宫
　　陛兵
　　陛兵偏近羽林营夜静仍传紫禁声【郑畋诗】
　　蒲博具
　　韩显上书曰诸宿衞内直者无令缮其蒲博之具
</div>
    <div class="pagination">
<a href="海录碎事_page129.html">上一页</a><span>...</span><a href="海录碎事_page125.html">125</a><a href="海录碎事_page126.html">126</a><a href="海录碎事_page127.html">127</a><a href="海录碎事_page128.html">128</a><a href="海录碎事_page129.html">129</a><span class="current-page">130</span><a href="海录碎事_page131.html">131</a><a href="海录碎事_page132.html">132</a><a href="海录碎事_page133.html">133</a><a href="海录碎事_page134.html">134</a><a href="海录碎事_page135.html">135</a><span>...</span><a href="海录碎事_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
