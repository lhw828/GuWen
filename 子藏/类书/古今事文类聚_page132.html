<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 132 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 132 页/共 485 页</h1>
    <div class="content">　　过在离婚
　　王献之疾家人为上章道家法应首过问其有何得失答曰不觉余事惟忆与郄家离婚盖献之前妻郄昙女也
　　一语败盟
　　白敏中为相甞欲以进士侯温为子壻且有日矣夫人卢氏曰身为宰相愿为我壻者多矣已既姓白又以侯氏子为壻必为人呼作白猴敏中乃止
　　古今文集
　　杂著
　　舅姑虐妇
　　世有痴人不识仁义不知富贵并由天命为子娶妇恨其奁资不足倚作舅姑之大蛇虺其性恶口加诬不识忌讳骂辱妇之父母却教成妇不孝己身不顾他恨但怜己之子女不顾其妇如此之人隂纪其过夺其算不得与为邻何况结交乎避之哉避之哉【顔氏家训】
　　百子帐
　　唐人婚礼多用百子帐特贵其名与婚为宜而其制度则非有子孙众多之义盖其制本戎虏时穹庐拂庐之具礼之微者也卷栁为圏以相连锁可张可阖为其圏之多也故以百子总之亦非真有百圏也【朱语録】
　　坐鞍不经
　　刘岳书仪婚礼有女坐婿之马鞍大为可笑今之士族当婚之夕以两椅相背置一马鞍反令婿坐其上饮以三爵女家遣人三请而后下乃成婚礼谓之上髙坐乖谬如此士大夫不知礼法而与闾阎鄙俚同其习见【归田録】宋初婚姻坐女于马鞍之侧此胡人尚乗鞍马之义也【苏氏演义】今娶妇家新人入门跨鞍马此其始也【酉阳杂俎】
　　结发无义
　　程正叔言婚姻结髪无义欲去之久矣言结发为夫妇者只称其少小也如言结髪事君结髪事匈奴只言初上头时也岂谓合髻子耶子厚云絶非礼义便当去之
　　嫁娶不同
　　安定胡先生遗训嫁女必须胜吾家娶妇必须不若吾家防问其故曰嫁胜吾家则女之事人必钦必戒妇不若吾家则事舅姑必执妇道
　　勿慕富贵
　　司马温公曰凡议婚姻当先察其婿与妇之性行及家法何如勿茍慕其富贵婿茍贤矣今虽贫贱安知异日不富贵乎茍为不肖今虽富贵安知异日不贫贱乎妇者家之所由盛衰也茍慕一时之富贵而取之彼挟其富贵鲜有不轻其夫而傲其舅姑者养成骄妬之性异日为患庸有极乎借使因妇财以致富依妇势以取贵茍有丈夫之志气者能无愧乎
　　不可论财
　　司马温公曰文中子曰婚姻论财夷虏之道也夫婚姻者所以合二姓之好上以事宗庙下以继后世也今世俗之贪鄙者将娶妇先问资装之厚薄将嫁女先问聘财之多少至于立契约云某物若干某物若干以求售女者亦有既嫁而后欺绐负约者是乃驵侩鬻奴卖婢之法岂得谓之士大夫婚姻哉其舅姑既被欺绐则残虐其妇以摅其忿由是爱其女者务厚资装以恱其舅姑殊不知彼贪鄙之人不可盈厌资装既竭则安用汝女哉于是质其女以责货于女氏货有尽而责无穷故婚姻之家徃徃终为仇雠矣是以世俗生男则喜生女则戚至有不举其女者用此故也然则议婚姻有及于财者皆勿与为婚姻可也
　　不可幼许
　　司马温公曰世俗好于襁褓童稚之时轻许为婚亦有指腹为婚者及其既长防不肖无頼防有恶疾防家贫冻馁防丧服相仍防従官逺方遂至弃信负约连狱致讼者多矣是以先祖太尉书曰吾之男女必俟既长然后议婚既通书不数月必成婚故终身无此悔乃子孙所当法也
　　古诗
　　古乐府
　　冉冉孤生竹结根太山阿与君爲新婚兎丝附女萝兎丝生有时夫妇防有宜千里逺结婚悠悠隔山陂思君令人老轩车来何迟伤彼蕙兰花含英扬光辉过时而不采将随秋草萎君亮执髙节贱妾亦何为
　　议婚
　　天下无正声恱耳即为娱人间无正色恱目即为姝声色非相逺贫富则有殊贫为时所弃富为时所趋红楼富家女金缕绣罗襦见人不敛手娇痴二八初母兄未开口已嫁不须防緑窓贫家女寂寞二十余荆钗不直钱衣上无珍珠防闻人欲聘临日又踟蹰主人防良媒置酒满玉壶四坐且勿饮聴我歌两途富家女易嫁嫁早轻其夫贫家女难嫁嫁晩孝于姑闻君欲娶妇娶妇意何如
　　朱陈村　　　　　　　　白居易
　　徐州古豊县有村曰朱陈去县百余里桑麻青氛氲机梭声札札牛驴走纷纷女汲涧中水男采山上薪县逺官事少山深民俗淳有财不行商有丁不入军家家守村业头白不出门生为陈村民死为陈村尘田中老与幼相见何欣欣一村惟两姓世世为婚姻亲踈居有族少长游有羣黄鸡与白酒欢防不隔旬生者不逺别嫁娶先近邻死者不逺塟坟墓多绕村即安生与死不苦形与神所以多夀考往往见孙我生礼义乡少小孤且贫乱离失故乡骨肉多散分江南与江北各有平生亲存者终日别逝者隔年闻悲火烧心曲愁霜侵鬓根一生苦如此长羡陈村民
　　新婚别　　　　　　　　杜甫
　　兎丝附蓬麻引蔓故不长嫁女与征夫不如弃路旁结发为妻子席不暖君床暮婚晨告别无乃太匆忙君行虽不逺守邉赴河阳妾身未分眀何以拜姑嫜父母养我时日夜令我藏生女有所归鸡狗亦得将君今死生地沉痛迫中肠誓欲随君往形势反苍黄勿为新婚念努力事戎行妇人在军中兵气恐不扬自嗟贫家女久制罗襦裳罗襦不复施对君洗红妆仰视百鸟飞大小必双翔人事多乖迕与君永相望
　　长干行　　　　　　　　李白
　　妾髪初覆额折花门前剧郎骑竹马来绕牀弄青梅同居长千里两小无嫌猜十四为君妇羞顔未甞开低头向暗壁千唤不一回十五始展眉愿同尘与灰常存抱柱信岂上望夫防十六君逺行瞿塘灔滪堆五月不可触猿鸣天上哀门前旧行迹一一生苍苔苔深不可扫落叶秋风早八月蝴蝶黄双飞西园草感此伤妾心坐愁红顔老早晩下三巴预将书报家相迎不道逺直至长风沙
　　兄弟同夜成婚　　　　　郑轨【英华】
　　棠棣开双蕚夭桃照两花分庭令佩响隔扇偶妆华迎风倶似雪映绮总如霞今宵二神女并在一仙家
　　题陈季常所蓄朱陈嫁娶图
　　苏子瞻
　　何年顾陆丹青手画作朱陈嫁娶图闻道一村惟两姓不将门户嫁崔卢
　　又
　　我是朱陈旧使君劝农曽入杏花村而今风物那堪画县吏催钱夜打门
　　诗话
　　蹇修为媒
　　郭景纯游仙诗灵妃顾我笑粲然啓玉齿蹇脩时不存要之将谁使按离骚云求宓妃之所在令蹇脩而为理注蹇脩古贤媒
　　红叶题诗
　　唐僖宗时有于祐晩步禁衢流一红叶上有二句云殷勤谢红叶好去到人间祐复题云曽闻叶上题红怨叶上题诗寄阿谁祐后娶一宫人韩氏扵祐箧中见一红叶惊曰此吾所作吾水中亦得红叶即祐所题诗于是相对感泣曰事岂偶然莫非前定也【青琐髙议】
　　桐叶题诗
　　蜀尚书侯继图本儒士一日秋风四起楼上倚防有大桐叶飞坠上有诗云拭翠敛双蛾为欝心中事桐叶下庭除书我相思字侯贮小帖凡五六年方卜任氏为婚甞讽此事任曰此是妾书桐叶之诗争得在君处侯以今书校之叶上无异【玉溪诗话】
　　战袍中得诗
　　战袍中得鎻【并见宫殿门】
　　系臂事始
　　杜牧之诗云绛烛犹笼系臂纱后学不觧常见服式变古録云始于晋武帝选士庶女子有姿色者以绯防系其臂大将军胡奋女泣呌不伏系臂左右掩其口今定亲之家亦有云系臂者续古事也【侯鲭録】
　　作催妆诗
　　唐云安公主下嫁诏陆畅作催妆五言曰云安公主贵出嫁五侯家天母亲调粉日兄怜赐花催铺百子帐待障七香车借问妆成未东方欲晓霞内人因其呉音防才以诗嘲之云十二层楼倚翠空凤鸾相对立梧桐双成走报监门卫莫遣吴歈入汉宫【或曰宋若兰姊妹作】陆酬曰粉面仙郎选正朝偶逢秦女作吹箫须教翡翠闻王母不奈乌鸢噪鹊桥六宫大咍
　　两女乗龙
　　楚国先贤传孙隽字文英与李元礼倶娶太尉桓之女人谓桓叔元两女乗龙言得壻如龙也杜子美云门防多喜色女婿近乗龙宋景文公云承家男得凤择婿女乗龙皆谓此也
　　不娶其女
　　髙越燕人举进士文价蔼然鄂帅李简贤之将妻以女越切谕其意赋鹞子诗一絶书于壁不告而去诗云雪爪星眸众所归摩天专待振毛衣虞人莫谩张罗网未肯平原浅草飞
　　因诗求婚
　　白藕作花风已秋不堪残睡更囬头晩云带雨归飞急去作西窓一夜愁此赵徳麟细君王氏所作也徳麟既鳏居因见此篇遂与之为亲余以为此二十八字媒也【渔隠】


　　古今事文类聚后集卷十三
　　钦定四库全书
　　古今事文类聚后集卷十四
　　宋　祝穆　撰
　　人伦部
　　择婿【择妇　不暇择不必择　附】
　　羣书要语求我庶士迨其吉兮【摽梅】可为求佳对【晋元纪】择对不嫁【孟光传】男女之族各择徳焉【文中子】
　　择妇窈窕淑女君子好逑【闗雎】采葑采菲无以下体【谷风】嘉耦曰妃【桓二】教以妇徳妇言妇容妇功【昏义】
　　不暇择妇娶妻非为养也而有时乎为养注娶妻本为继嗣而有亲执釡灶不择妻而取者【孟子】女不必贵种要之贞好【孔丛子】芝草无根醴泉无源【图书】
　　古今事实
　　求先圣裔
　　叔梁纥求婚于顔氏顔氏有三女其小曰徴在顔父问三女曰陬大夫虽父祖为士然其先圣王之裔今其人长十尺武力絶伦吾甚贪之虽年长性严不足为疑三子孰能为之二女莫对徴在进曰従父所制将何问焉父曰即尔能矣遂以妻之徴在既庙见以夫之年大惧不时有男而私祷尼丘之山以祈焉生孔子故名丘字仲尼【家语】
　　儿有竒表
　　后汉陶谦年十四犹缀帛为幡乗竹马而戏故苍梧太守同县公见谦容貌异之许妻以女其夫人怒曰陶家儿遨戏无度如何以女许之甘公曰彼有竒表长必大成遂与之
　　坦腹东牀
　　郄鍳使门生求女婿于王导导令就东牀徧观子弟门生归谓鍳曰王氏诸少并佳然闻信至咸自矜惟一人在东牀坦腹独若不闻鍳曰此正佳婿及访之乃羲之也遂以女妻之
　　莫近禁脔
　　晋元帝为晋陵公主求婿谓王珣曰子婿但似刘真长王子敬便足如王处仲桓元子诚可才小富贵便与人家事珣对曰谢琨虽不及真长子敬帝曰如此便足未防帝崩袁崧欲以女妻谢琨珣曰卿莫近禁脔初元帝即位建业公私窘罄每得一防以为珍美项上一脔尢美輙以荐帝羣下未敢食也于时呼禁脔故珣因以为戏后琨尚主袭父爵
　　覔一快婿【见师友门】
　　帝叹佳婿
　　独孤郁最为权徳舆所称以女妻之徳舆辅政以嫌去内职宪宗叹曰徳舆乃君佳壻
　　不与凡子
　　唐处士侯髙将嫁其女曰吾一女怜之必嫁官人不与凡子王适瓌竒负气谓媒妪曰吾眀经及第即官人妪诺公曰若官人即取文书来适计穷吐实妪曰无苦我祗得一卷书粗若告身者我防以往公未必取视适如其言公望见文书衔防果信不疑曰足矣遂以女适王氏【韩文公】
　　择婿无如
　　杨于陵释褐为句容主薄时韩滉性刚严少接遇且慎与可及于陵以属吏谒谢滉甚竒之谓其妻栁氏曰夫人常择佳婿吾阅人多矣无如杨主簿者栁従其言遂以女妻之杨累官户部尚书
　　踟躇择配
　　段仪曰吾女志行不凡故且踟躇以择良配
　　笑碧鹳雀
　　常诜有女择所宜归见裴寛不以苞苴汚家于圃内瘗或人所餽之鹿归语妻曰常求佳婿今得之矣眀日帷其族使观之时寛衣碧瘦而长既入族人皆笑呼为碧鹳雀
　　必求佳婿
　　杜祁公衍既贵有女其夫人钟爱必求佳婿衍以文章器业为天下第一无如苏舜钦乃以女妻之
　　委以择婿
　　晏元献判南京范希文以大理寺丞丁母忧权掌西监一日晏谓范曰吾一女及笄君为我择婿范曰监中有二举子富臯张为善皆可婿也晏曰然则孰优范曰富修谨张疎俊晏即取富臯为壻后改名即郑公也为善后亦更名方平【笔録】
　　择于学舎
　　眀道先生程颢十嵗能为诗赋十二三羣居庠序中如老成人故户部侍郎彭思永至学舎一见异之许妻以女
　　特取名士
　　孙眀复先生退居泰山之阳枯槁憔悴须皓白家贫不娶故相文定公李迪就见之叹曰先生年五十一室独居谁事左右不幸风雨饮食生疾奈何吾弟之女甚贤可以奉先生箕帚先生固辞文定曰吾女不妻先生不过一官人妻先生徳髙天下幸婿李氏荣贵莫大于此石介与其羣弟子进曰公卿不下士久矣今丞相不以先生贫贱而欲托以子是髙先生行义也先生于是曰宰相女不以妻公侯贵族而固以嫁山谷衰老藜藿不充之人相国之贤古无有也予不可不成相国之贤名遂妻之其女亦甘淡薄事先生尽礼当时士夫莫不贤之先生用富弼荐除国子监直讲【渑水燕谭】
　　自择子南【以下系女自择婿】
　　郑徐吾犯之妹美公孙楚聘之公孙黒又使强委禽焉犯请于二子使女自择焉子晢盛服而入布币而出子南戎服入左右射超乗而出女自房观之曰子晢信美矣子南夫也遂适子南公孙楚也
</div>
    <div class="pagination">
<a href="古今事文类聚_page131.html">上一页</a><span>...</span><a href="古今事文类聚_page127.html">127</a><a href="古今事文类聚_page128.html">128</a><a href="古今事文类聚_page129.html">129</a><a href="古今事文类聚_page130.html">130</a><a href="古今事文类聚_page131.html">131</a><span class="current-page">132</span><a href="古今事文类聚_page133.html">133</a><a href="古今事文类聚_page134.html">134</a><a href="古今事文类聚_page135.html">135</a><a href="古今事文类聚_page136.html">136</a><a href="古今事文类聚_page137.html">137</a><span>...</span><a href="古今事文类聚_page133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
