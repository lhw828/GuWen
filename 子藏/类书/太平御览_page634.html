<!DOCTYPE html>
<html>
<head>
    <meta charset="UTF-8">
    <title>太平御览 - 第 634 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 634 页/共 737 页</h1>
    <div class="content">又曰：龙马者，仁马，河死戤精也。高八尺五寸，长颈，骼上有翼，旁垂毛，鸣声九音，有明王则见。
《吕氏春秋》曰：秦缪公车败失左骖，自往求焉，见野人杀将食之。缪公笑曰：“食骏马肉而不饮酒，余恐其伤性也。”遍饮之而去。
又曰：伯乐学相马，所见无非马者。
又曰：古相马者，有寒风能相口齿，麻朝能相颊，女厉能相口，管青能相唇吻，陈悲能相股脚，秦牙能相前，贲君能相後，并知其见之一也。
又曰：今有千里之马於此，非得良工，犹若弗取。（良工，相马之工。）良工之与马也，相得然後成，譬之若χ之与鼓。夫士亦有千里，高节死义，此士之千里也。能使士行千里者，其惟贤者乎？
又曰：凡为善难，任善易。奚以知之？今与骥俱走，则人不胜骥矣；居於车上而任骥，则骥不胜人矣。
又曰：良剑期乎断，不期乎莫耶；（莫耶，良剑也。取其能断，无取于名也。故曰不期莫耶。）良马期乎千里，不期乎骥骜。（骥，千里马名也。王者乘之游骜，因曰骥骜也。）
又曰：宋人有取道者，其马不进，刭而投之溪水。（刭，杀，投，弃。）又复取道，其马不进，又刭而投之溪水。如此者三，虽造父之所以威马，不过此矣。不得造父之道，而徒得其威，尾於御。人主之不肖有似於此。不得其道而徒多其威，威逾不用。
又曰：饥马盈厩莫然，未见刍也；饥狗盈宫莫然，未槛迩也。槛迩与刍，动不可禁。（动犹争也。）乱世之民莫然，未见贤者也，见贤人则往不可止。
又曰：得十良马，不若得一伯乐；得地千里，不若得一圣人。
又曰：小方，大方之类也。小马，大马之类也；小知，非大知之类也。
又曰：青龙之匹、遗风之乘也，（高诱曰：皆马名。疾若遗风也。）非先为天子，不可得而具。（具，备具也。）
《燕丹子》曰：太子有千里马。荆轲谓太子曰：“千里马肝美。”太子即进肝。
又曰：丹质於秦，秦王遇之无礼，欲求归。秦王曰：“乌头白、马生角，乃许恩彘。”丹仰天而叹，乌即头白，马即生角。秦王乃放归。
《淮南子》曰：圣人掷晡，犹造父之御也。和辑乎衔辔之际，而缓急於唇吻之和；正度乎胸臆掷晷，而执节於掌握之间。内得於中心，而外合於马志，故能取道致远，而气力有馀，诚得其术也。是故执势者，人主之车舆也；大臣者，人主之四马也。体离车舆之安而手失四马之心，而能无危者，古今未之见也。
又曰：天下有道，飞黄服皂。（又曰：黄帝时，飞黄服皂也。皂与皂同。）
又曰：王良、造父之御也，上车摄辔投足，调究韧佚，若一世皆以为工，然而未甚贵也。若夫钳旦、大丙之御也，（钳旦大丙，太一之御。）徐辔衔，去显鞅，车莫动而自举也，马莫使而自走也。日行月动，星耀而玄运，电奔而鬼骇。过归雁於碣石，轶昆鸡於姑馀。（姑余，在吴地。）悲思虑之察、手爪之巧也，嗜欲形於胸中，精神喻於六马，以此弗御之御者也。
又曰：骅骝、绿耳，一日千里，搏兔不如狼、契也。
又曰：戎翟之马，皆可以驰驱，或近或远，惟造父能尽其力。三苗之民，皆可使忠信，或贤或不肖，惟唐虞能齐其美。
又曰：马齿非牛蹄，檀根非椅枝，故见其一本，而万物知。（知犹别也。）
又曰：季秋之月，乃教於田猎，以习五戎，命仆及七驺咸驾载旗。
又曰：易道良马，使人欲驰；饮酒而乐，使人欲歌。是而行之，固谓之断；非而行之，必谓之乱。（断犹治也。）
又曰：夫马之为草驹之时，跳跃扬蹄，翘尾而走，人不能制，咋足以肌碎骨，蹶蹄足以破卢陷匈。及至圉人扰之，良御教之，掩以衡轭，连以辔衔，则虽历险超堑，弗敢辞也。故其马之不可化，其可驾御，教之所为也。马聋虫（聋虫，无知也。）而可以通气志，犹待教而成，又况人乎？
又曰：夫待、飞兔而驾之，则世莫乘车矣；（、飞菟，皆行万里。其行若飞，因曰飞兔也。）待西施、落纂而为妃，则终身不家矣。
又曰：日之行也，不见其移也。骐骥背日而驰，草木为靡，悬峰未簿而日在其前矣。（悬峰，马蹄下鸡舌也。）
又曰：马免人于难者，其死也葬之以帷；牛有德于人者，其死也葬之以大车之荐。牛马有功犹不可忘，又况人乎？
《淮南万毕术》曰：马毛犬尾，亲友自绝。（取马毛、犬尾置朋友若夫妇衣中，自相憎也。）
《说苑》曰：晋平公出田，见乳虎，乳虎伏而不动。平公还，谓师旷曰：“闻之：霸王之君出猎，猛兽伏而不敢起。今者寡人出，乳虎伏而不动，此猛兽乎？”师旷对曰：“鹊食猬，猬食，食豹，豹食驳，驳食虎。夫驳之状，有似驳马，今者吾君必骖驳马以出乎？”平公曰：“然。”
又曰：北塞上之人，其马亡入胡中。人皆吊之，其父曰：“杆何讵知不为福？”居数月，其马将胡骏马而归，人皆贺之，其父曰：“杆何讵知不为祸？”家富马良，其子好骑，堕而折髀，人皆吊之，其父曰：“杆何讵知不为福？”居一年，胡夷大出，丁壮者皆控弦而战，塞上之人死者十九，十人战，九人死。此子独以跛故，父子相保。
《地境图》曰：铜器之精见为马。
《孔丛子》曰：卫公子友馈四乘马于子思，曰：“不以此求交于先生；久降鄙土，为宾至之饩耳。”
又曰：公孙龙以白马为非马，或曰：此辩而毁大道。子高适赵，谓龙曰：“愿受业，久不敢，先者以白马为非马耳。诚能去之，则为弟子。”龙曰：“若使去之，尾教矣。”
《凉州记》曰：吕光麟嘉五年，疏勒王献火浣布、善舞马。
卷八百九十七　兽部九
马五
《古今注》曰：秦始皇有七名马，一曰追风，二曰逐兔，三曰蹑景，四曰追电，五曰飞翮，六曰铜雀，七曰晨凫。
崔豹《古今注》曰：曹真有马，名为惊帆。言其驰骤如烈风之举帆也。
《风俗通》曰：马一匹，俗说马比君子，与人相匹。或曰马夜行目明，照前四丈，故曰一匹。或说度马从横，得一匹。或说马死卖得一匹帛。或云《春秋左氏》说诸侯相赠乘马束帛，束帛为匹，与马之相匹耳。
又曰：疲马不能度绳。俗说马之疲羸，不能复度绳索，言其极也。或云不能度畦塍也。谨案：齐有绳水，裁三四步，马疲不能度此水耳。
又曰：杀君马者，路旁儿也。语云长吏食重禄，刍槁丰养，马肥，希出，路旁小儿观之，却惊致死。案长吏马肥，观者快马之走骤也，骑者驱驰不足，至於瘠死。
《金楼子》曰：鸟与鸟遇则相躅，兽与兽遇则相触，马与马遇则跌蹄相伤。天之生此物，多其力而少其智也。
《傅子》曰：九日养亲，一日饿之，宁可言饱？饱多饥少，同为孝子？九日谷马，一日饿之，马肥不署，於义无伤，非可同之。
《夏侯子》曰：一舟之复，尾毫不湿；一马之走，无一毛不动。故大同，无万物不一也。
又曰：鲁人有善相马者，与余俱游。夜方寝，闻马有行者，鲁人惊曰：“七百里也。”吾恐此暗中耳。
《符子》曰：齐景公呵揄，命画工图而访之，殚百乘之价，期年而不得，像过实也。今使爱贤之君，考古籍以求其人，虽期百年不可得也。
又曰：吾与玄子观东海，释驷而升乎段山，未中路而忘马。符子使人求之不获，使鬼索之而获。符子曰：六合不可忘，故知良马在其中矣，请以六合之观观之也。
《邹子》曰：董仲舒三年不窥园圃，乘马不知牝牡。
《诸葛教》曰：昔孙叔敖乘马，三年不知牝牡，称其贤也。
常璩《华阳国志》曰：神马四匹，出滇（音颠）池河中。
《三国典略》曰：神马者，河之精也。代马，阴之精也。
《西京杂记》曰：文帝自代还，有良马九匹，皆天下骏足也。名曰浮□、赤电、绝群、逸骠、紫燕骝、绿螭骢、龙子、麟驹、绝尘，号为九逸。
又曰：卫将军生子，或有献马者，乃命其子为，字叔马。
《东方朔传》曰：骠骑难诸博士，朔对曰：“麒麟、绿耳、蜚鸿、华骝，天下良马也，将以捕鼠於深宫掷晷，曾不如跛猫。”
《神异经》曰：西南大宛有马，其大三丈，髯至膝，尾委地，蹄如升，可握。日行千里，至日中而汗血。乘者当以絮缠头以避风病，其国人不缠。
扬子《法言》曰：或问治己，曰：“治己以仲尼。”（问治己何用益以用孔子之道。）或曰：“治己以仲尼，奚寡矣？”（言学孔子道多，而成者何少也。）曰：“率马以骥，不亦可乎？”
又曰：希骥之马，亦骥之乘也；希颜之人，亦颜之徒也。
桓谭《新论》曰：颜渊所以命短者，慕孔子，所以伤其年也。若庸马良马相追至暮，共列宿所，良马鸣食如故，庸马垂头不复食，何异颜渊与孔丘优劣？
又曰：卫后园有送葬时乘舆马十匹，吏卒养视善饮不能乘，而马皆六十岁乃死。
又曰：薛翁者，长安善相马者也。於边郡求得骏马，骑以入市，去来人不见也。後劳问之，因请观马，翁曰：“诸卿无目，不足示也。”
《论衡》曰：儒书称：孔子与颜渊俱登鲁东山，望吴昌门，谓曰：“尔何见？”曰：“见一匹练，前有生蓝。”孔子曰：“噫，此白马、卢刍。”使人视之，果然。
《王子年拾遗记》曰：周穆王即位，巡行天下，驭八龙之骏，名曰绝地、翻羽、奔宵、越影、逾晖、超光、腾雾、挟翼。
又曰：曹洪与魏武帝所乘之马，名曰白鹤。时人谚曰：“凭空虚跃，曹家白鹤。”
《洞冥记》曰：修弥国有马如龙，腾虚逐日，两足倚行，或藏形於空中，惟闻声耳。时得天马，汗血是其类也。
又曰：毕勒国有小马，如驹，日行千里，毛垂至地。东王公常骑此马，朝发汤泉，夕饮虞渊，一日一夕，往返七八度。亦言马毛长，於空中自放，则吹之或东或西也。
又曰：东方朔游吉□之地，越扶桑之东，得神马一匹。高九尺，股里有旋毛如日月之状，如月者夜光，如日者昼光。毛色随四时植典。汉朝之马见之，即垂头振毛，一国众兽见皆避之。帝问东方朔：“是何什？”朔曰：“昔西王母乘灵光之辇以东王公之舍，税杆马於滞语，及食芝草，王公怒，弃马於清津天岸。臣至王公之坛，因骑而返，绕日三匝。此马入汉关，关犹未掩。臣於马上睡眠，不觉遂至。”帝曰：“其为名云何？”朔曰：“因事为名则步景。”
《抱朴子》曰：韩子治常以地黄、甘草哺五十岁老马，以生三驹，又百三十岁乃死。
又曰：李南乘赤马行，道逢他人乘白马者。白马先鸣，而南赤马鸣应之。南谓从者曰：“彼马言：汝今当见一黄马左目盲者，是吾子。可为告，使行相及。”从者不信，行二里所，果逢黄马而左目盲。南之马先鸣，而盲马应之。问其主，果向白马子也。
《论衡》曰：广汉翁伟能听鸟兽之音。乘蹇马之野，而田间有放马者，相去数里，鸣声相闻。翁伟谓其御曰：“彼放马目眇。”其御曰：“何以知之？”曰：“骂此辕中马蹇马，蹇马亦骂之曰眇马。”御者不信，使往视之，马目果眇。
《盐铁论》曰：骐骥负盐车，垂头於太行之坂，屠者持刀睨之。
又曰：古者诸侯不秣马，天子有命，以车就牧；庶人之乘马者，足以代劳而已。故行则服轭，止则就犁，一马服枥，当中家六口之食。
孔融论曰：马之骏者，名曰骐骥。壤戤骏者，名曰韩卢。壤戤有韩卢，马之有殡骥，人之圣也，名号等。设使骐骥与韩卢并走，宁能头尾相当，八脚如一，无有先後之觉哉？
《英雄记》曰：公孙瓒每闻边警，辄厉色作气如赴仇。常乘白马，又拣白马数十匹，选骑射之士，号为白马义从，以为左右翼。胡甚畏之，相告曰：“当避白马长史。”
《曹瞒传》曰：吕布有骏马名赤兔，常骑乘之。时人为之语曰：“人中有吕布，马中有赤兔。”
袁准《正书》曰：牛马之为人驾乘者，非乐负千钧掷曦，行千里之险，鞭策痛矣。
桓公《世论》曰：朝鲜之马，被鬣是啮，能使其成骐骥者，习之故也。
《博物志》曰：秽貊国，南与辰韩、北与句丽、沃沮接，东穷大海。海中出班鱼皮，陆出文豹。又出果下马，高三尺，汉时献之，驾辇车。正始六年，乐浪太守刘茂、葱藿太守弓遵领东秽属句丽，伐之，举邑降。
《博物志》曰：唐公有，项羽有轫马。
《华阳国志》曰：天马日行千里，死於蜀，今天马冢是也，县有天马祠。马牧山下，或产骏驹，天马子也。
《长沙耆旧传》曰：虞芝，州命部南阳从事，太守张惠连姻王室，罪名入重，芝依法执案。刺史畏势，召芝，芝曰：“年往志尽，譬如八百钱马，死生同价，且欲立效於明时耳。”遂投传去。
《三辅决录》曰：安陵有项仲山，饮马渭水，先投三钱。
《襄阳记》曰：中卢山，西去襄阳一百三里，有一地道。汉时常有数匹白马出其中，遂名其地为白马穴。陆逊攻襄阳，又值此穴中数十匹马出。战还建业，蜀使有五部兵家滇池者，识其马色，云是己亡父所乘，对之流涕。
《世语》曰：刘备屯樊城，刘表礼焉，惮其为人，不甚信用。曾请宴会，荆越蔡瑁欲因会取备。备觉之，伪如厕，潜遁出行。所乘马名为的颅。骑的颅走，堕襄阳城西檀溪水中，溺不得出。备急曰：“的颅，今日厄，可不努力！”的颅乃一踊三丈，遂得过。
《异苑》曰：符坚为慕容冲所袭，坚驰马堕涧，追兵将及，计无由出。马即踟蹰临涧，垂控与坚。坚不能及，马又跪而授焉，坚攀之，得登岸，西走庐江。
《七贤传》曰：陈众辟州从事，扬州部有贼击之，多死。众请取之，因单车乘白马往，贼束身归降。遂生为立祠，号曰白马从事。
《竹林七贤传》曰：王戎简脱，不持仪形。好乘巴真马。虽为三司，率尔私行，巡省园田，不从一人，以手巾插腰。戎故吏多至大官，相逢戎，辄下道避之。
《搜神记》曰：昔秦人筑城於武州塞内以备胡，城将成而崩者数焉。有马驰走，周旋反复，父老异之，因依以筑之为城，乃定。遂名为马邑。
又曰：吴先主杀武卫兵钱小小，形见大街，顾借赁人吴永，使永送书与桁南庙，借木马二匹。以酒巽之，皆成呵揄，鞍勒全具。
《志怪集》曰：孙弘常自云槛屙神，与其言语委曲，众未之信。镇西将军谢尚常所乘马忽暴死，会弘诣尚，尚爱惜至甚，弘谓尚曰：“我为公活马，何如？”尚常不信弘，答曰：“卿若能令此马更生者，卿真实通神矣。”弘於是便下床，去良久，还，语尚曰：“庙神爱乐君马故耳。向我诣神请之，初殊不许，後乃见听，马即便活。”尚时对死马坐，意甚不信，怪其所言。须臾，其马忽从门外走还，众咸见之，莫不惊惋。既至，马尸应时能动，有顷，奋迅呼鸣。尚於是叹息。
《述异记》曰：东平毕众宝，家在彭城。有一骢马甚快，常乘出入，至所爱惜。宋大明六年，众宝夜梦见其亡兄众庆曰：“吾有戎役，方置艰危，而无得快马，汝可以嫜许见与。”众宝许诺。既觉，呼同宿客说所梦。始毕，乃闻马倒声，遣人视之，裁余气息，状如中恶。众宝心知其故，为试治疗，向晨马死。众宝还卧，如欲眠，闻众庆语云：“向聊求马，汝治护备至，将不惜之，今以相还，别更觅也。”至晓马活，食时复常。
《续搜神记》曰：赵固常乘一匹赤马以征战，甚所袄曦。常所系於看前，忽腹胀，少时死。郭璞从北过，因往诣之，门吏云：“将军马今死，甚爱惜，今盛懊惋。”景缚便语门吏云：“入通，道吾能活此马，则必见我。”门吏闻惊喜，即启固。固踊跃，令门吏走迎之。始交寒温，便问：“卿能活我马不？”璞曰：“马可活。”固忻喜，即问须何方术，璞云：“得卿同心健儿二三十人，皆令持长竹竿，於此东行三十里，当有丘陵林树，状若社庙。有此者便以竿搅扰打拍之，当得一物，便急持归。既得此物，马便活矣。”於是命左右骁勇之士五十人，使去。果如璞言，得大丛林，有一物似猴而非，走出。人共逐得，便抱持归。入门，此物遥见死马，便跳梁欲往。璞令放之，此物便自走往马头间，嘘吸蒲扒。良久，马即起，喷鼻奋迅鸣唤，便不复见此物。固厚资给璞，得过江。
《灵鬼志》曰：陈安为河间王给使，甚壮健。常乐一马，骏非常。後马死，双赤蛇出蒲扒。
《列异记》曰：故司隶校尉上党鲍子都，少时举上计，於道遇一书生，卒得心痛，子都下车为案摩，奄忽而卒。不知姓字，有素书一卷，银什谍。即卖一饼以资殡殓，其馀以枕之，素书着腹上，埋之。谓曰：“子若魂灵有知，当令子家知子在此。”未至京师，有骢马随之，惟子都得近。子都归行失道，遇一关内侯家住宿。侯问曰：“君何以致此马？”钟都因说之。侯乃惊愕曰：“杆吾儿也。”侯迎丧开棺，视银书如言。侯乃举送诣阙，上荐子都，辟够援侍御史豫州牧司隶校尉。至子永、孙昱，俱为司隶。其在公，皆复乘嫜许。故京师歌之曰：“鲍氏骢，三入司隶再入公，马虽瘦，行步工。”
傅玄《乘舆马赋》曰：往日刘备之初降也，太祖赐之骏马，使自至厩选之。历名马以百数，莫可意者。次至下厩，有的颅马，委弃莫视，瘦悴骨立。刘备抚而取之，众莫不笑之。马超破苏氏坞，坞中有骏马百馀匹，自超以下，俱争取肥好者。而将军庞思独取一马，形观既鬼，众亦笑之。其後刘备奔於荆州，马超战於渭南，逸足电发，追不可逮，众乃焚可。
傅玄《驰射马赋》曰：耳小易使，鼻大势怒。来往若鹰鹞，超腾如逸虎。
刘琬《马赋》曰：吾有骏马，名曰骐雄。龙头鸟目，麟腹虎胸。尾如□彗，耳如插筒。
卷八百九十八　兽部十
牛上
《说文》曰：牡，畜父也，从牛土声。冈，（古郎切。）特，牛父也。牝，畜母也，从牛匕声。犊，牛子也。市，（普外切。）二岁牛也。参，（山耽切。）三岁牛也。四，（思贰切。）四岁牛也。，（音戒，又音加。）乘牛也。ζ，（莫江切。）白黑杂毛牛也。京，（力强切。）ζ牛也。厉，（力制切。）牛白脊也。余（达胡切。）黄牛虎文也。荦，驳牛也。，（力拙切。）牛白脊也。平，（匹耕切。）牛文驳如星也。キ，（普表切。）牛黄白色也。享，（而纯切。）黄牛黑唇也。，（音岳）白牛也。，（居羊切。）牛长脊也。殳，（音滔）牛徐行也。，牛息声也。一曰牛名。，（音全）牛纯色也。，（音绕。）牛柔谨也。
《广志》曰：有靡{麻牛}（马家切。）牛，牛出巴中，重千斤。暴（蒲角切。）牛，一曰{封牛}牛，有赤豹，封牛。周留水牛，毛青腹大，状似猪。有牧牛，项上堆肉大如斗。似橐驼，日行三百里。罢（音皮）牛，痹小，今谓之牛，又呼杲下牛，出广州高凉郡。{魏牛}（吾威切。）牛，如牛而大，肉数千斤，出蜀中。夔牛，重千斤，晋时此牛出上庸郡。猎（力涉切。）牛，旄牛也，髀膝间皆有毛。花蹄牛，高六尺，尾环绕角，有四耳，角端有肉，蹄如莲华。堂牛，色黑或黄，日南有之。潜牛，形状似水牛，一名冗牛。麟牛，似鹿，又似羊，肉美。方（音方。）牛，如橐驼，能行。又有牛，《庄子》曰：“其大若垂天之□。”
《易□大畜卦》曰：六四，童牛之牿，玄吉。
</div>
    <div class="pagination">
<a href="太平御览_page633.html">上一页</a><span>...</span><a href="太平御览_page629.html">629</a><a href="太平御览_page630.html">630</a><a href="太平御览_page631.html">631</a><a href="太平御览_page632.html">632</a><a href="太平御览_page633.html">633</a><span class="current-page">634</span><a href="太平御览_page635.html">635</a><a href="太平御览_page636.html">636</a><a href="太平御览_page637.html">637</a><a href="太平御览_page638.html">638</a><a href="太平御览_page639.html">639</a><span>...</span><a href="太平御览_page635.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
