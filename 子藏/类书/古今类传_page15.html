<!DOCTYPE html>
<html>
 <head>
  <meta charset="utf-8"/>
  <title>
   古今类传 - 第 15 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今类传 - 第 15 页/共 20 页
  </h1>
  <div class="content">
   [丽句]通用 【三秋客子游星濑悬魏瓠于九盘十四青儿拜水曹过甘罗之二岁蟾轮未忍缺梧桐叶下飕飕象笏会须分竹木陛前矗矗】 
　　　十七
[集]今夜三更 【[天中记]金楼子七月至荆州亢阳日久月旦虽雨俄而便晴人皆曰月雨额千里赤金楼子曰吾筮十七日当得雨遇坎之比又曰坎者水也其在乎地上有水称之为比其夜果有甘雨】 [杂]一杖 【[报应记]害开元三年是日张政暴卒初见四人来捉行至大江细看水皆血及念金刚经使者变色忽逢一僧长八尺余曰张政是某本宗弟子命数未尽顷之见前四人皆着大枷亦不见前所渡之江僧令闭目以击之遂活】 [诗]云断续 【[师拓中元后二日作]天长风急树离披】 
[丽句]通用 【筮占今雨三更月额俄消千里赤杖指昨宵九地渊眸顿换一江红】 
　　　十八
[集]迎驾 【[玉海]唐玄宗天宝十五载是日次巴西郡守崔涣即日以涣为门下侍郎同中书门下平章事以韦见素为左相】 置簿 【[又]宋神宗熙宁三年是日诏中书门下考察内外官记功过岁终升黜之】 [杂]王母诞 【[列仙传]是日太真西】 韦仙 【[又]是日处元成】 [诗]如对洪涛 【[周必大是日韩尚书风雨中观潮余内直]不赴忽传杰句天边得海上来】 画入诗来 【[董思是日潜庵新诗见示适丘素人以画箑惠投赋赠]维摩妙太白奇】 
丽句通用 【紫台凤小碧海龙娇初降万年年少女玉垒花明珠江锦艳新登三品品中仙】 
　　　十九
[史]黑闼 【[实录]唐高祖武德四年漳南诸将往诣告谋刘欣然从之方种蔬即杀耕牛与之共饮食定计聚众得百人是日称王改元】 [集]圣泉 【[范石湖集]是日石湖至夔子滟滪澈发不可犯是夜水涨及山腹诘旦视滟滪则已在水中土人云此青草齐也可以冒险而入遂鼓棹略其顶而过郡中遣候兵立山上每一舟平安则摇帜以召后即白盐赤甲皆峡口大山黄嵌黑石皆峡中至险入峡西岸有舟人或向之疾呼曰人渴也泉即迸下杯许复干石湖曰余舟过甚急未之试也】 黑狗白象 【[楚通志]禅僧警玄年八十叹无可继者遂作偈并皮履布直掇寄浮山远禅师使求法器偈曰杨广山头草凭君待价焞异苗翻茂处深密固灵根偈尾云得法者潜众十年方可阐扬远拜而受之遂赞师像曰烂银蹄昆仑骑于斯二无碍木马火中嘶宋仁宗天圣五年是日师升座辞众示寂】 [杂]殷太岁诞 【[道书]】 岐仙 【[列仙传]是日平定升】 圣母化生 【[佛书]是日力吉祥国贤劫千佛之日】 [诗]涨痕千丈 【[范成大是日过瞿塘]川灵知我归有程一夜生】 雪霜床 【[周亮工是夜同田无间王望如吴庭发赋]家看清浊酒月认】 
[丽句]通用 【漳南逐鹿而炰牛黑闼争如黑獭梦北嘶龙而跨象银（足虎）合绘银题】 
　　　二十
[史]盘盘国 【[宋起居注]孝武帝孝建二年王是日遣竺伽蓝婆奉献金银琉璃诸香药等】 [集]审雨堂 【[见闻录]卢汾于后魏庄帝永安二年是日将赴洛友人宴于斋中夜阑月出忽闻庭前槐树有笑语声并丝竹音韵讶之俄见青衣绿衣女子出槐中谓汾曰此地非郎君所诣汾曰吾适宴罢故来请见女子笑曰郎君请入汾举目见门户尽开有一女出户谓汾曰娘子命郎君及诸郎相见汾与友人俱入见数十人各年二十余立于大室中其额曰汾与友人历阶而上与紫衣妇人相见紫衣命汾等就宴后有白衣青衣自堂东西出艳丽异常忽闻大风所望梁倾汾与友人惊走乃醒将明见庭中风折大枝连根而堕以火照所折处穴中有蚁又有一二蚯蚓俱死】 废飞仙宫圃 【[玉海]唐太宗贞观十一年是日及明德宫之院以分给遭水之家】 上时 【[天中记]取鹰法七月二十日为内地者多塞外者少八月上旬为次时八月下旬为下时塞外鹰毕至矣】 [诗]青琬琰 【[汪藻是日屏居零陵作以门掩候虫秋为韵]时观自跳鱼冲破】 钗头虫 【[又]昨宵青灯花似坠】 天鸡星 【[又]如何不照湘南州】 
[丽句]通用 【琉璃界玉香药飞珠盘盘国遣朝天使青练迎门绿衣引巷梦梦乡惊审雨堂】 
　　　二十一
[集]六六还珠 【[夷坚志]绍兴五年夏大旱朝廷遍祷山川祠庙不应遣临安守往上天竺迎观世音于法惠寺建道场满三七日又弗应时六月过半矣苦行头陀潘法慧者默祷于佛乞焚右目以施即取铁弹投诸火鍜令通红置眼中然香其上香焰纔起行云满空大雨倾注阖境沾足法慧眼即枯深中洞赤望之可畏然所愿既谐殊自喜也后二日梦白衣女子来欲借一隔珠拒不许二僧在傍曰与伊不妨自令既觉不晓所谓至七月二十一日又梦二僧来请赴六通斋白衣女亦至在前引道法慧问何人僧曰地路自熟稍进则山川蔚然百果皆熟纷纷而坠慧就地拾果食之觉心地清凉非常日比又俯首欲拾间女子忽回面掷一弹正中所然目失声大叫而寤枯眶内巳有物若鹅眼瞻视如初渐大复旧数其再明之日恰三十六日始悟之兆】 御瀛台 【[尤侗集]康熙年是日　上御瀛台　召满汉诸臣泛舟　赐宴兼颁彩币有差仍　赐莲藕群臣恭纪以诗】 御女 【[新书]见前】 [杂]普庵诞 【[佛书]是日祖师生】 [诗]摆叶鸣 【[梅尧臣是夜闻韩玉汝宿城北马铺]暗树秋风桃枝竹簟冷逾清】 丙穴鱼 【[尤侗是日偕满汉诸臣与瀛台　宴恭谢　颁赐彩币莲藕诗]欲知禁苑丝纶美冰碗先尝】 醉淳于 【[又]供奉　御前常鞠??丞??便教一斗】 吹笙曲 【[又]外人若问先是彤弓后蓼萧】 玉节珠房 【[又]采莲歌返木兰舟载两头分付从官携一朿琉璃幢子水晶球】 
[丽句]通用 【铁弹红香此日浙西除旱魃金眸玉爪昨朝塞北出名鹰捧来芍药之羹七臡五味颁出葡萄之锦四照十花】 
　　　二十二
[史]赠仆射 【[旧唐书]元稹河南人八岁丧父其母郑夫人家贫自授书教之九岁能属文二十八应制登第者十八人稹第一后改授越州刺史兼御史大夫浙东观察使会稽山水奇秀稹所辟幕职皆当时文士而诗什动盈卷帙副使窦巩与稹酬唱尤多太和五年是日卒于镇尚书右时年五十三】 [集]梁生芝 【[玉海]唐肃宗上元二年是日殿群臣进灵芝诗以献】 子男邦君之居 【[苏轼元丰元年是日为滕县公堂记]滕古邑也在宋鲁间号难治庭字陋甚莫有葺者非惟不敢亦不暇自天圣元年县令太常博士张君太素实始改作凡五十二年而赞善大夫范君纯粹自公府掾谪为令复一新之公堂吏舍凡百一十有六间高明硕大称而寝舍未治范君非嫌于奉巳也曰吾力有所未暇云云】 [杂]希夷仙 【[群仙录]是日陈先生成】 
[丽句]通用 【上商山草汉灵芝楼阁百千万穗后魏帝孙唐宰相琴歌五十三年】 
　　　二十三
[集]星孛 【[通考]晋成帝咸和四年有于西北至七月是日乃灭占曰为兵乱后郭默杀江州刺史刘胤荆州刺史陶侃讨默明年斩之石勒又始僣号】 芙蓉镜 【[续定命录]元和六年京兆韦词为宛陵廉使是日微雨词于公署寝忽梦一人投刺视之见题其字曰李故言词讶其事为名中少有故字者俄于恍惚间闻空中有人言明年及第状头后果有举人投刺其名一如梦中但故为固耳因曰足下明年必擢第兵部侍郎许孟容知举果擢为榜首初固言尝梦着宋景衣后固言居左拾遗旧例谏官从驾行礼者太常各颁礼衣一袭固言所服衣下有字曰左补阙宋景信乎数皆前定[又酉阳杂俎]固言游蜀遇一老姥与言郎君明年下及第明年果然诗赋有人镜芙蓉之目所遇老姥乃金天神也】 [状]古循吏 【[苏轼元佑元年是日乞（上□下田）刘攽状]伏见朝议大夫直龙图阁刘攽近自襄召还秘省旋以病乞出守蔡州自受命以来日就痊可假以数月必复康强谨按攽名闻一时身兼数器文章尔雅博学强记政事之美如流离困踬守道不回欲望圣慈（上□下田）攽京师更赐数月之告稍加任使必有过人云云】 [诗]蓬窗苇岸 【[张耒是日立秋夜泊林里港]一萤过数蛩鸣】 吞酢瓮 【[杨维桢至正丙申书钱唐是日事]瓠子势方蕲州血不到钱唐[注]瓠子苗氏也人酢瓮地名宋谣云惟有蕲黄两州血至今流不到钱唐】 
[丽句]通用 【荻浦螀吟说尽秋情草下蓼汀萤影照来夜思床头斗首鳌飞芙蓉镜下三生梦干门星孛蟋蟀声中一点灯】 
　　　二十四
[集]观御书 【[玉海]宋仁宗嘉佑三年是日御迎阳门召宰执以下妙法正觉殿额次赴天章阁】 制乐章 【[又]宋高宗绍兴二十八年是日出御郊祀天地宗庙并御札付宰执宣示禁从及馆阁之臣】 御女 【[新书]见前】 [杂]龙树王生 【[藏经]】 [诗]（上□下田）风衔月 【[苏轼是日以久不雨祷磻溪夜宿虢县]深谷终夜响乱山半床明】 
[丽句]通用 【沉若云郁轻若蝉扬凤字洒天章之阁琴耶玉香钟耶金烈鸾音压胥母之山】 
　　　二十五
[集]盘瓠窟 【[武陵记]武溪山高可万仞半有石可容数万人窟中有石似狗形蛮俗相传曰盘瓠每岁是日种类四集于庙扶老携幼环宿其旁凡五日祠以牛彘酒酢椎歌欢饮即还又魏略曰高辛氏有老妇居王室得耳疾挑之乃得物大如茧妇人盛瓠中覆之以盘俄顷化为犬其文五色因名盘瓠】 [杂]五云庐 【[郴阳仙传]刘助唐人即瞻之弟年十三能诗读书惟精于道德经尝结茅舍山林间以不妻为誓瞻曰以子颖秀取青紫如探囊何苦尔尔曰富贵草上霜耳不知养性冢兆累累虽王侯何益忽一日有二道士过访其庐与之谈甚异之二人秘传内养之术兼授餐松服石之法相处近月乡人视之有色笼其又谓助曰吾二人度汝君勿泄吾王屋真人也二人忽不见助大中元年是日尸解去助字符德】 [诗]床床岸岸 【[曾几是日大雨作]不愁屋漏湿且喜溪流深】 千里稻 【[又]花应秀色五更桐叶最知音】 双莲沼 【[苏轼是日与杜几先遇于金山话天台之胜作诗赠之]时从佛顶岩驰下】 
[丽句]通用 【万仞（上山中穴下?）（上山下隆）山半石祀盘瓠于千秋五纹璀璨屋头云薄旌旄于一瞬庚庚琴韵五更惊听碧梧桐落落粳香千里饱看红（禾罢）（禾亚）】 
　　　二十六
[史]一纸书 【[国史异纂]晋平南将军侍中王廙工飞白祖述张法得索靖是日每宝翫之】 [集]老人星 【[玉海]唐玄宗开元四年上封事者言寿星居列宿之长宜置寿星坛敕七月二十六日为千秋节祭】 御女 【[新书]见前】 [杂]张睢阳生 【[道书]】 [诗]霹雳驾 【[苏轼是日五更至磻溪祷雨]安得梦随马上倾倒天飘翻】 石断河奔 【[前人是日自磻溪将往阳平憩于麻田翠麓亭]路穷惊林缺见】 [词]八脚西风 【[陈亮三部乐是日寿王道甫]渐去去来来早三之一】 
[丽句]通用 【月佩星衣无人肯记千秋节鳌头虿尾有客能珍一纸书石溜寒波入梦雄雷摇舞鹤山衔孤月照林炬火落惊猿】 
　　　二十七
[史]堰破 【[魏书]肃宗孝昌二年扬州刺史李宪表云门下督周伏兴以去七月患假还家至十一日梦渡肥水行至草堂寺南遥见七人一人乘马着朱衣笼冠六人从后兴路左而立至便再问兴何人兴对曰李白门下督暂使硖石其人语兴君可回我是孝文皇中书舍人遣语李宪勿忧贼此月矣兴行两步呼兴姓字令兴速白兴寤晓遂还城具言梦状七月二十七日】 京兆兼御史 【[唐书]唐穆宗长庆二年是日以吏部侍郎王播为尹大夫】 降辇颁诏 【[宋史]高宗绍兴十四年新建秘书省七月成秘书少监游掺等援宣和故事请车驾临幸诏从之是日幸秘书省至右文殿手曰盖闻周建外史掌三皇五帝之书汉选诸儒定九流七略之奏文德之盛后世推焉仰惟祖宗建开册府凡累朝名世之士由是以兴而一代致治之原盖出于此朕与学士大夫共宏斯道】 [集]小祀 【[玉海]唐玄宗天宝四载是日敕风伯雨师济时育物谓之】 [札子]钧石铢两 【[苏轼元佑七年是日论仓法札子]仓法者一时权宜指挥天下之所骇古今之所无圣代之猛政也自有刑罚巳来皆称罪立法譬之权衡轻重相报未有百姓造铢两之罪而人主报以钧石之形也今仓法不满百钱入徒满十贯刺配沙门岛岂非以报乎天道报应不可欺罔当非社稷之利云云】 [诗]饥虎惊（上鹿下君） 【[前人是日自阳平至斜谷宿蟠龙寺]风生啸空秋月黑窜修竹】 一奏一万字 【[戴复古是日起居舍人真德秀上殿直前奏边事不顾忌讳一疏万言援引古今铺陈方略忠义感激辞章浩瀚诚有补于国家天台戴复古获见此疏窃有所感敬纪其事]榻前历历写出忠义怀】 
[丽句]通用 【风伯祠前风过看飞风伯雨师坛下雨来听种雨师玉书凤舞宝字鸾惊好咏阶前之药赤棒霜严乌台风峻宁知饭后之钟】 
　　　二十八
[史]车驾至蜀 【[唐书]玄宗天宝十五载以是日郡扈从官吏军士到者一千三百人宫女二十四人而巳】 并加平章 【[又]肃宗至德元年是日以郭子仪李光弼事】 [集]永寿节 【[玉海]周太祖是日生以为】 御女 【[新书]见前】 [颂]火宝 【[苏轼熙宁元年是日元叔设食嘉佑谒长老观油水颂]水在油中见火则起油水相搏水去油住湛然光明不知有火在能内外净故若不经火油水同定非真定故见火复起】 [诗]涨乳 【[前人子遯是日亡于金陵哭之]故衣尚悬架巳流床】 
[丽句]通用 【一千三铁石雄心铁石山前朝饮镞三十四玻璃义甲玻璃江上夜弹（上竹下秦）冬日秋霜若个瑕瑜李郭万金一叶宁分仁达商游】 
　　　二十九
[史]彗星出太微 【[宋书]晋安帝义熙十四年是夜中彗柄起上相星下芒尾渐长至十余丈进扫北斗及紫微中占日天下易政】 御山子 【[宋史]真宗景德六年诏辅臣观粟于后苑观御制文阁御书及嘉禾图赐饮是日皇子从游】 [集]左手支颐 【[七修类稿]陈搏亳州真源人幼尝有青衣媪乳之成道后隐于华山玉泉院后又命弟子贾德升凿石室张超谷既成大笑仙化时元佑二年是日也】 御女 【[新书]见前】 [杂]六壬图 【[道书]是日天皇真人授轩辕皇帝式六甲三元遁甲造式秘经】 [诗]管晏卢王 【[吕祖谦恭和御制是日幸秘书省功利从今卑]浮华自昔陋】 
[丽句]通用 【圉人山子蔟鸾舆盻到赤梁白芑柳叶芝英飞凤札图来墨秬丹禾蝶梦千年僊子鸾冲于华岳彗芒十丈寄奴龙战于彭城】 
　　　三十
[史]大鸲 【[晋书]宣城太守殷佑病庐江韩友善占筮曰七月三十日鸟来集厅事上宜勤伺取若获者为善不获将成祸至期果有垂尾九尺来集厅事上掩捕得之佑乃迁石头督护后为吴郡太守友占消殃转福无不神验】 [集]吊鸟山 【[李雕四部]俗传曰凤死其上每至七月三十日群鸟来集鸣呼】 [杂]三乘 【[道书]孔子是日于太上老君授妙道之旨】 地藏王生 【[藏经]】 [诗]同来人 【[朱熹淳熙年七月二十九日与子晦纯叟伯林同发屏山西登云谷三十日夜乃至而季通德公亦自山北来会赋此]珍重妙语各清整】 白发青瞳 【[杨基是日祖母初度时年八十九]寿者身每逢佳节话咸淳百年未尽四千日来岁还周九十春】 
[丽句]通用 【大鸲尾垂九尺当涂厅畔占蓍众禽翼鼓万音吊鸟山前哭凤妙语妍词清整咏云谷于今宵烟萝云叶跻攀忆屏山于昨日】 
　　八月日次
　　　初一
[史]江涌海溢 【[吴志]太平元年八月一日大风平地水深八尺拔南陵树二千株石碑磋动吴城两门飞落是年孙权薨】 云仗 【[史纂]许逊字敬之居许昌高节不仕颍阳由之后也父肃汉末避地于豫章南昌因家焉赤乌三年母梦金凤衔珠坠于掌中玩而吞之觉而有娠而真君生至晋宁康二年是日忽有自天而下二僊乘辇降于真君之庭真君降阶迎拜一仙曰予乃玉真上公崔子文一仙曰予元真大卿瑕丘仲言毕揖真君乘云车举家四十二口拔宅升仙】 媵兽 【[汉史]是日作饮食为膢其俗曰】 [集]雍熙词 【[玉海]宋太宗淳化三年是日兵部郎中杨徽之进立言六韵凡十章上览而嘉赏依韵和之以赐】 大言赋 【[又]淳化四年是日书赐苏易简赋曰少年盛世兮为词臣古往今来兮有几人云云】 蟹输稻芒 【[樵书]俗传是日百蟹取稻芒两枝长一二寸许东行输送其长】 五彩囊 【[续齐谐记]弘农邓绍入莱山采药是日见一童子执求柏叶露露皆如珠满囊绍问之荅曰赤松先生取之明眼言毕失所在】 六神露 【[风俗通]是日为日以调朱砂蘸小指点去百病】 朱墨额 【[山堂肆考]楚俗是日取露和点小儿为天炙以压疾病】 膢腊 【[音义]冀州北是日作饮食为膢俗名曰】 逐邪斋 【[齐谐记]是日宜修】 [杂]尹仙 【[群仙录]是日太和升】 甘露降 【[郴阳仙传]王钖郴州人生于唐宣宗朝遇异人于山中迎至其家传以秘书曰咸通十二年之秋服之可以上升至咸通十二年八月一日果于竹林中锡日服之不复火食后白日羽化】 微火 【[三元延寿书]八月一日后暖足勿令下冷】 [状]斗子 【[苏轼元佑七年是日乞罢转般仓仓法状]奏论纲稍欠折利害内一事乞罢真扬□泗转般仓仓法并乞扬州转般仓依旧存（上□下田）四十人云云】 [诗]婪尾暑 【[杨万里是日晓起趣办行]破除领略打头清】 万梦一鸡 【[沈周是日病中即事]酣人同迷着唤日劳独鸣】 成就雨 【[又]薄雾斗来浮云终不主张晴】 八月莺 【[岳岱是日至山居]地远千家市山啼】 
[丽句]通用 【膢腊研丹香灼玉螺遶指珠囊承露影摇银海无花赤乌孕玉金凤衔珠铁柱井（上□下田）晋树青芋投筐红莲戴甲水晶宫进吴粳】 
　　　初二
[史]梦杖 【[魏书]周宣字孔和乐安人善卜为郡吏太守杨沛梦人曰八月二日曹公当至必与君杖饮以药酒使宣占之是时黄巾贼起宣对曰夫杖起弱者药治人病八月二日贼必除灭至期贼果败】 [集]一只箭 【[楚通志]僧元安卯年出家问道临济济常对众美之曰临济门下谁敢当锋后辞济寻澧阳洛浦山卜筑居焉唐昭宗光化元年是日午时示寂】 [杂]星月交 【[神枢]是月二日八日十七十九二十等日岁星恶星月建交会有恶风雨】 [诗]鹤翥袍 【[杨慎是日经筵纪事]蚁浮仙酒绿锡红】 
[丽句]通用 【乐安郡内六曹官赤杖青黏占梦临济门中一只箭优花贝叶飞云】 
　　　初三
[史]赐犀带 【[旧唐书]宪宗元和十二年裴度是日发赴行营上敕神策军三百人卫从御通化门劳遣之度望门拜泣而辞回以】 [集]行云雨 【[通考]宋孝宗淳熙十四年京都旱祈岳镇海渎及诸山川能者是日获感应命报谢】 詹天雨 【[占候]白露逢壬便立詹八月三日至二十三日为】 龙会 【[神枢是月三日八日十五日二十七日]神主大风】 [杂]北斗降 【[道书]】 灶神诞 【[又]】 菩提明镜 【[禅宗志]慧能姓卢氏新州人流移南海鬻薪供母年二十四闻人诵金刚经至应无所住而生其心有省乃参五祖忍大师使就舂米之役一日会众传法弟子神秀为偈书壁间曰身似树心如台时时勤拂拭勿使惹尘埃能不识字闻人诵之乃为偈请人书其侧曰本无树亦非台本来无一物何处惹尘埃忍见之遂传法于能先天一年是日能跏趺而化寿七十六】 [诗]河上林间 【[顾况是日望初月简于吏部]入移影蹔透缺】 婵娟影 【[陆弼是日夜月]只看今夕预识中秋一夜长】 
[丽句]通用 【少女风微阿香雷迅甘霖来岳渎山川行营鸟攫神策龙骧犀带锡熊罴（丽?）虎焂河上移焂林间缺逋翁诗咏月如钩非菩提树非明镜台慧老偈传心似水】 
　　　初四
[集]围棋 【[西京杂记]贾佩兰言宫中是日出雕房北户竹林下胜者终年有福负者病取丝缕就北辰求长命乃免】 天际三人 【[冥神记]宋文帝时阆中人马处伯少信佛法元嘉十二年夜梦有长二丈余告曰汝厄在荆楚戊寅年八月四日斋戒可免嗣后当悟道如其言后十五年八月是日病笃遥见有长二丈余前一人垂发后二人姿貌端严去地数仞处伯视之宛前梦者顷之香气袭人病小差处伯所居卑陋是时觉在殿上廊壁辉耀斋戒之验也】 秋雨诗 【[玉海]宋孝宗淳熙四年是日东宫讲毕袖出御制新过书怀】 [诗]乳洞云房 【[陆游是夜梦作]山深药炉冷花发醅瓮香】 蛮童三髻 【[又]邻叟一尊迎谷口拜溪傍】 [词]焦革曹公 【[周必大朝中措以胡季怀宰相自期是日嘲之]良酝倘分早禾休浸[注]季怀近送酒如酰诘之云秫名早禾酸】 
[丽句]通用 【镂户雕房斗棋向万个千章占福缃絇碧繶缠缕从三辰七斗祈年蜧跃鱼噞奎藻写豆花之雨云南梦北天人分巴字之香】 
　　　初五
[史]老人星 【[会要]唐开元年敕有司置寿星坛以八月五日千秋节祭及角亢七宿着之例程寿星南极也尔雅云寿星角亢也注云角亢列宿之长故云寿星】 金鉴录 【[唐书]玄宗千秋节群臣皆献宝镜张九龄述前代兴废之源为书五卷名曰千秋上之】 [集]赛白帝 【[隋唐嘉话]是日百姓祭皆就千秋节名为】 承露囊 【[又]是日群臣上万岁寿王公戚里进金镜绶带士庶结丝更相问遗】 八十三 【[太平广记]蒲州蒋俨年少时袁天纲相之曰子当累年幽禁后大富贵官至刺史年其年八月五日禄绝后俨征辽东没贼囚于地阱高丽平定归得官至刺史矣时谓家人曰袁公谓我八月五日禄绝或其死耶设酒与亲故为别至期果然】 生圣人 【[山堂肆考]是日唐明皇生张说奉诏置千秋节顾况有八月五日歌八月五日天气新昭成太后】 御女 【[幼幼新书]是月宜五日八日十日十三十八二十一二十二二十三二十四二十五二十六等日】 [杂]朱仙 【[群仙录]是日孺子升】 [诗]壬寅露 【[唐玄宗是日诗]瑞表光传甲子霄】 衣冠帟幕 【[又]白露下翠云长】 红蕖白雪 【[杜甫是日千秋节有感]罗袜艳金羁毛】 [词]柳下系船 【[刘过是日安远楼小集歌姬黄姓者乞词赋此]犹未稳能几日又中秋】 
[丽句]通用 【金镜千秋处处月衔花绶镜珠囊百结家家露缀彩丝囊祠看南极老人率土进延龄之酒社赛西州白帝敷天供称意之花】 
　　　初六
[史]天鸣 【[皇明通纪]洪武元年是夜京师十一日大赦与民更始】 [集]试儿 【[颜氏家训]江南风俗儿生一期为制新衣盥浴装饰男则用弓矢纸笔女则刀尺针缕并加饮食之味及珍宝服玩置前观其发意所取以验贪廉智愚名曰亲表聚集致燕飨焉梁孝元帝于是日降诞自后每于是日设斋陈百玩修容薨殁之后此事亦绝】 蕊珠宫 【[玉海]宋仁宗天圣八年是日召辅臣宗室于龙图天章阁观三圣御书元真殿观瑞谷宴宰臣以下赋诗】 选德殿 【[又]宋孝宗干道七年是日召吏部侍郎王之奇詹事陈良翰礼部侍郎周必大同对赐坐从容访以治道久之袖出御笔一通首以魏征答唐太宗德仁功利之问】 水溢堤 【[樵书]天顺壬午科浙江东阳卢楷初为仇家所忌陷入囹圄至是日晚甫得脱系计试事巳无及矣其夜大雨如注涨次早拨船又明日即抵武林遂得应试因书一绝于朝天门上云昨从和步拨船开午过兰江晚钓台今日浙江楼上望半千里路似飞来及发榜乃冠多士斯真所谓风送滕王阁者矣】 [诗]火帝风师 【[韩致光是日作]动炉销剑戟吹雨洗乾坤】 狂猘 【[又]金虎挻灾不复论构成犯车尘】 
[丽句]通用 【谁捋朱三虎须德火动炉销剑戟特攽尺一龙管仁风吹雨洗乾坤金刀玉尺虎仆牛翁晬日试儿兼试女黑秬红菹秋（虫?）春蚓珠宫观谷更观书】 
　　　初七
[史]作乐 【[宋史]真宗咸平元年是日宴群臣于崇德殿】 驾火龙 【[史纂]石泰常州人字得之号杏林遇张紫阳得金丹之道于宋高宗绍兴二十八年是日作颂曰雷破泥丸穴真身不知谁下手打破太虚空尸解去后二年易介复见杏林于罗浮山】 得旨 【[又]丘虚机遣阿里鲜奉表诣金世宗禀论道日期至是日上批答次日即行】 [集]乘槎 【[张华博物志]近世有人居海渚年年八月有去来不失期人有奇志立飞阁于槎上多赍粮而去十余月至一处有城郭状屋舍甚严遥望宫中有织女见一丈夫牵牛渚次饮之牵牛人惊问曰何由至此此人说来意并问此是何处答曰君还至蜀都问严君平即知之后至蜀问君平曰某年月日客星犯牵牛宿计年月正是此人到天河时也杂家以客星犯斗为八月七日事】 [诗]喜欢惶恐 【[苏轼是日入赣过惶恐滩]山忆劳远梦地名泣孤臣】 [词]堆雪 【[陈维崧念奴娇是夜对月示李湘北太史]退直玉鞭过阙下鸳瓦一时】 
[丽句]通用 【贯月查乘犯河鼓蜀严豫识今朝丸泥穴破驾炎龙石泰先知下手滩惊惶恐滞雨千溪蹙石鳞山忆喜欢乘风万尺添帆腹】 
　　　初八
[史]梦圣 【[宋史]是日真宗真降现】 [集]致月 【[山堂肆考]春秋注云古之不在于二立而在于二分不在于二分之望而常在弦者以八月八日与不尽八日者得阴阳之正平故也】 武陵沟 【[搜神记]武陵充县女子李娥病死埋于城外巳十四日娥北舍有蔡仲闻娥死谓殡当有金宝盗发冢剖棺斧数下娥于棺中言曰蔡仲汝护我头蔡仲惊走为吏所见遂收治依法当弃市武陵太守闻娥死复生召见问事状娥对曰谬为司命所召到即遣出过西门适见外兄刘伯文为相劳问涕泣悲哀娥语曰我今遣归不知路又不能独行为我得一伴否伯文曰当为汝问之即遣门卒与户曹相问司命一日误召武陵李娥今遣还不知路当有伴是吾外妹幸为便安之答曰今武陵民李黑亦遣还便可为伴于是娥遂得归与伯文别伯文曰书一封以与儿佗娥与黑归事状如此其伯文书不可晓乃请费长房读之曰佗会府君当以八月八日中时城南水畔待之于是举家如期往候须臾果闻人马隐隐声诣沟水呼曰佗来汝得我所寄李娥书否耶曰得之故至此伯文以次呼家中大小问之悲伤断绝曰死生异路不能数得汝消息良久谓佗曰来春大病与此一丸药以涂门户则辟来年妖厉矣言讫不见至来春武陵大病白日见鬼惟伯文家不敢近】 资政殿 【[玉海]宋真宗祥符二年是日观书龙图阁观瑞物于崇和殿遂宴帝作七言诗从臣皆赋】 瑞圣苑 【[通典]真宗祥符七年是日幸宴射于水心殿帝作五言诗赐近臣】 半闲堂 【[齐东野语]贾似道当国日治湖山作每岁是日生辰四方善颂者数千悉俾翘馆誊考以第甲乙一时纸贵然皆谄辞呓语耳】 竹醉 【[山家清事]是日为日种竹易活】 日忌 【[云笈七签]是买鞋履附足又忌昼眠】 龙会 【[神枢]见前】 御女 【[新书]见前】 [杂]南斗降 【[道经]】 沸星 【[萨婆多论]佛以八月八日出时转法轮又以八月八日出时取般捏盘】 [札子]少年官家 【[苏轼元佑六年是日辩题诗札子]臣今月七日见臣弟辙言赵君锡等言臣于元丰八年五月一日题诗杨州僧寺有欣幸先帝上仙之意臣今省忆此诗臣于是岁三月六日在南京闻先帝遗诏举哀挂服了当迤逦往常州是时新经大变臣子之心孰不忧惧至五月初因往杨州竹西寺见百姓父老相与道旁语笑其间一人以两手加额云见说好个言虽鄙俗然臣实喜闻百姓讴歌吾君之子出于至诚又是时臣初得请归耕常州而淮浙间所在丰熟因作诗云此生巳觉都无事今岁仍逢大有年山寺归来闻好语野花啼鸟亦欣然盖喜闻此语故记之于诗书之壁上臣若有不善之意岂敢复书壁上以示人乎事理明白无人不知而君锡等辄敢挟情公然诬罔伏乞付外施行稍正国法所贵今后臣子不为仇人无故加以恶逆之罪取进止】 [诗]影兔栖鸾 【[董谷士是日赠绣川学博丘绍衣]八月初砧方一声清磬恰】 [词]晴雪 【[陈维崧念奴娇是夜饮纪伯紫寓]谁把银河阶下舄快作西山】 琱弓影 【[夏煜金人捧露盘是夜与谢贞庵候月]星岩月抱独照中台】 玉绳皎 【[又]满地琼台广寒丹桂是谁折得是谁垂】 
[丽句]通用 【银蟾秋半一弦开致月见春官之序玉李更初千弹转沸星环大乘之轮鸦头号袜凤足名鞋纵有千金难买宰我昼眠王猷竹醉应教百世无忘】 
　　　初九
[史]明德殿 【[会要]唐太宗武德九年是日即位于东宫】 元成节 【[宋史]徽宗政和三年以是日青华帝君生辰为】 [集]鄜羸 【[工部年谱]天宝十五载明皇幸蜀肃宗即位于灵武杜甫是日自奔行在为贼所得其夜望月作诗云今夜鄜州月闺中只独看遥怜小儿女未解忆长安香雾云鬟湿清辉玉臂寒何时倚虚幌双照泪痕干】 雨霁 【[玉海]唐宪宗元和元年是日即位于宣政殿先连月霖其日晴人情忻悦】 转运判官 【[事物纪原]宋太祖开宝五年是日以潘美尹崇珂兼领岭南转运使以转运使王明为副使许允言为判官之有始此】 [诗]币玉笙镛 【[杨基是日祀社稷述事]趋宗伯奏瞽师】 五难 【[董师植是夜梦仙侣授养生诀]养生觅得金茎露聊向人问说】 [词]刀环折 【[陈维崧念奴娇是夜饮吴默岩太史寓]一片乡心三更雁叫拌把】 
[丽句]通用 【清辉映臂香雾蒙鬟少陵此夜鄜州月玉果垂旒银丝洗甲宣政今朝唐殿晴】 
　　　初十
[史]叙情 【[晋书]武帝泰始二年诏曰八月十日先帝弃天下日也今巳周年何时一得人子之】 镇星 【[宋书]晋安帝义熙十四年是日入太微占曰亡君之戒】 远游冠 【[宋史]孝宗干道元年是日立皇子邓王（怯去去改耆）为皇太子皇帝御太极殿行册礼皇太子服朱明衣执桓圭习仪】 [集]朱墨额 【[荆楚岁时记]楚俗是日以点小儿为天炙以压疾据山堂肆考载初一日】 赤乌船 【[楚通志]乌山下无水魏末有人掘井五丈得一石函函得一龟大如马蹄积炭五枝于函傍复掘三丈遇盘石下有水流汹汹然遂凿石穿水北流甚驶俄有一船触石而上人窥船上得一杉木板刻字曰吴二年八月十日武昌王子义之】 御女 【[新书]见前】 [杂]玄符 【[集仙录]戚三岁时以疾暴卒父母痛甚有道士过门问曰此可救耶抱出示之曰此儿后必仙衣带中解墨符救之良久遂活父母致拜道士曰我北岳真君也此女可名及为民妻舅姑严酷事惟谨每谓诸女曰得人身生中国尚为女子此亦所阙父母早丧惟舅姑为尊虽棰楚何怨大中十年是日有仙人授灵药飞升】 披发 【[集仙记]贞元十年是日有群仙来传金母令女仙谢自然金母当自降中有一使自言姓崔将一板阔二尺长五尺附自然群仙到墙壁间荧煌似镜群仙各有几案呼自然自然黄云绕身又有七人黄衣戴冠侍于左右】 [诗]小石蓝花 【[王安石是日题景德寺壁]屋东瓜蔓巳扶疏破萼初】 两蜗千兔 【[魏鹤山是日别袁尊固监丞笑看海上]角闲秃山中毫】 闽酒 【[苏轼是夜看月有怀子由并崔度贤良王江陈州道]人去年与君苜蓿盘夜倾赤如丹】 典衣 【[又]自种一顷豆那知积雪生科斗】 贾傅王充 【[康德涵是日仲修见过]世人憎予意得】 罗汉佽飞 【[吴伟业是日小舟夜渡惜别]破除服珥装减损齑盐饷】 苍蝇市虎 【[又]人以污白壁天将试朱颜】 红豆碧梧 【[又]一别正思子双栖终向枝】 [词]霜螯 【[陈维崧念奴娇是夜同吴天章彭中郎周子俶章素文饮汪钝翁寓]饱啖不知前路愁绝】 
[丽句]通用 【函龟蹀躞石水潧汯赤乌船刻银钩字壁镜荧煌身云叆叇金元音传绀鬘仙夜倾闽酒寒典绨袍怪于冰雪生蝌蚪笑看两蜗秃书千兔直须奴仆命离骚】 
　　　十一
[史]五彩见 【[宋书]晋安帝义熙七年是日东南至十二年刘裕北定中原】 含芳园 【[宋史]真宗是日幸习射】 [集]巨鳌出海 【[集异记]唐开元七年裴佃为都督广州使是日夜未阑忽然天晓星月皆没禽鸟尽飞裴公于是衣冠而出召参佐至皆异之因留宾寮于厅良久天色昏暗如初宾僚执烛而归诘旦裴公询问无有辨者忽有商船至谓郡人曰我八月十一日夜舟行忽遇举首北向双目照耀千里毫末皆见久之复没夜色依然征其时则裴公集宾寮时也】 飞衡 【[楚志]怀让姓杜氏金州人于唐仪凤二年四月八日生感白气在安康之分帝问何祥太史对曰国之法器乃敕太守韩偕慰其家家有三子惟让虽小性善推让父乃命名让年十岁乐佛书时有三藏玄静过舍告其父母曰此子若出家必获上乘至垂拱二年辞亲往玉泉寺出家通天二年诣曹溪参六祖祖问甚么处来曰嵩山来祖曰甚么物恁么来师无语遂经八载忽然有省天宝三年是日示寂于岳谥大慧禅师】 混元上德 【[事物纪原]大中祥符六年是日加老子号太上老君混元上德皇帝】 来凤 【[东坡集]元佑八年八月十一日将朝尚早假寐梦归谷行宅遍历蔬圃中巳而坐于南轩见庄客方运土塞小池予取笔作一篇文有数句云坐于南轩对修竹数百野鸟数千既觉思之南轩先君名曰者也】 [诗]中旬夜 【[王建是夜作]半秋初入巳向阶前守月明】 蟋蟀鸳鸯 【[徐树丕是夜秦台山看月]晚烟笼清露湿】 [词]秦时明月 【[陈维崧念奴娇黑窑厂对月龚芝麓先生招饮送董玉虬侍御之秦中]董公健者到秦川正看】 木皮岭 【[又]上雁书休使稀绝】 
[丽句]通用 【星沉月没鸟惊飞谁信巨鳌出海石滑玉潜荆倒树惊传上乘飞衡宋运将开五彩彩成占震出半秋初入一分分见傍轮生】 
　　　十二
[集]纸月 【[太平广记]长庆中有王先生者家于乌江上一日里中火起延烧庐舍先生往视之呼曰火且止火且止于是尽灭弘农晦之闻其术往谒先生隐几而坐风骨清逸晦之愈健慕于是留宿时八月十二日也先生召其女七娘谓之曰汝为吾刻纸状今夕之月置于室东之垣上有顷七娘以施如言忽月光洞然一室毫发尽辨晦之惊叹不测及晓将去先生一杖击之俄而尘起见山谷重迭晦之悸然背汗毛发（上?下立）立先生曰陵谷速迁吾子安所归乎晦之益恐泣曰不知一旦有桑田之变岂仙都瞬息而尘世巳千载乎先生笑曰子勿惧于是持篲扫其庭门乃如旧晦之喜即驰马而去】 [杂]石仙岩 【[神仙录]是日南丰中寂观冷真人昌开登樟木升仙】 [诗]窥发 【[程嘉燧是夜秋水阁初成与孜斋凭阑]平疑素魄来直上青天可泝流】 唳雁眠鸥 【[梁化凤是夜毘陵舟中]云晴远天边夜静闲沙上】 米家船 【[董谷士是夜梅江先生邀游虎丘夜集龚氏别墅]小雨漫留龚遂宅轻风且拂】 [词]一双人月 【[陈维崧念奴娇是夜对月戏柬刘公（勇戈）吏部新纳姬]今朝闲想问谁家画阁】 万枝香雪 【[又]遥忆扫眉驱使处茉莉】 
[丽句]通用 【乱云遮却台东月月看神女旋惊纸翦蟆轮怪石嵌成岭北岩岩坐飞仙更倩樟梯鹤背】 
　　　十三
[集]支机石 【[山堂肆考]西汉张骞是日乘舟游黄河至暮误泛入天河见一女浣纱骞问曰此何地也女人授一石与骞谓曰汝归问成都卖卜严先生骞既归持石问严君平君平曰此织女也汝何得来骞告其故君平曰我见彼月客星犯牛斗之间骞曰是矣正其时也】 御女 【[新书]见前】 [杂]左仙公 【[集仙录]是日太极上升】 衣冠入室 【[神仙传]葛玄字孝先能积薪烈火而坐薪尽而衣冠不灼饮酒一斛入深泉中卧酒解乃出玄游会稽有贾人过神庙庙神语贾人曰欲附一书与葛玄因以一书掷贾人舟中如钉入木中不可取及达会稽贾人报玄玄自取之即得一日语弟子张奉曰吾为上帝所召当八月十三日尸解至期卧而气绝其色不变弟子焚香三日大风折木失玄所在】 [诗]金荷璧月 【[杨万里是夜别友白马山下]长亭更放浅后夜谁同圆】 身在冰壶 【[前人是夜钓雪舟静坐]人间何处冰壶是却道非】 鸦青幕 【[前人是夜望月]挂一团冰】 元不粘天 【[又]忽然觉得今宵月独自行】 [词]赊月词仙 【[潘之藻凤凰台上忆吹箫是夜作]聊乘兴擎杯学个】 
[丽句]通用 【贯月查空文机石杳漫从裙艳识安榴猛火衣完深泉酒解畴向钉书看折木】 
　　　十四
[史]秃鹙 【[魏书]八月十四日获于宫内诏以示崔光本光本曰蒙示所得大鸟此即诗所谓有鹙在梁】 大庆殿 【[宋史]高宗绍兴三十二年诏皇太子即位左仆射陈康伯等请上太上皇帝太上皇后尊号是日文武百僚太傅以下行事官并朝服诣下立班皇帝自内服履袍入御幄服通天冠绛纱袍出至诣册宝前拜在位官皆拜】 [集]含芳苑 【[玉海]宋真宗祥符三年是日御宴射帝中的者再】 [赋]金波璧彩 【[唐中宗景隆元年是夜月重轮潘炎作重轮赋]耀景非悬阚泽之名扬辉不入士衡之手云云】 [诗]紫霞红衬 【[元稹是夜玩月]犹欠一宵轮未满碧云端】 无声露 【[孙明复是夜作]银汉暗垂玉蟾初上欲圆时】 不炷灯 【[王建是夜作]夜深尽放家人睡直到天明】 半璧一轮 【[杨万里是夜作]纔升许巳复高】 将圆夜 【[范仲淹是夜作]天意人心待满时】 黄金舟 【[陆游是夜三乂市观月]清歌空送】 玲珑地 【[冯廷登是夜宿官塔下院]凉月布金】 ?束屋蟾除 【[杨兆杰辛丑是夜滇闱作]月高辉彩笔风细曳霞裙】 [词]千岁一枝 【[向子諲望江南是日]为寿兼有弄璋之庆玉免巳成药桂花更与一枝新】 秋光堆雪 【[陈维崧念奴娇是夜对月示阮亭员外]生不神仙兼将相负此】 月姊风标 【[潘之藻凤凰台上忆吹箫是夜微雨喜晴]迢迢珠光有泪笑一时怎认】 
[丽句]通用 【银船载酒饮阚泽之香名铁鹤翔宫记崔仁之博识清汉有波红壁湿舟送黄金冰轮无辙碧天行镜呈白玉】 
　　　十五
[经]矢箙 【[周礼]司弓矢中秋献】 [史]三鼎 【[史]黄帝采首山之铜铸于荆山之阳八月望鼎成】 霜娥怨 【[古乐府曲名]汉人以中秋无月作此】 吐华 【[晋书]谢尚镇牛渚中秋夕与左右微服泛江会袁宏于别舫自吟咏史诗声韵清朗词意藻拔尚即逆宏达旦】 风烈 【[又]孔坦字君平孔愉之从子中秋日疾笃与庾亮书曰不谓疾苦遂至顿弊修短命也将何所悲但以身往名没朝恩不报所怀未遂若死而有灵潜听俄卒时年五十一追赠光禄勋谥曰简】 马布 【[隋书]新罗国风俗是日设乐令官人射赏以】 撤烛 【[唐书]玄宗朝苏颋与李义府对掌文诰帝顾念之深是夕直宿玩月文酒之宴月色如昼去灯】 试举人 【[宋史]高宗绍兴二十四年诏郡国同以是日】 [集]火龙 【[文林记]黄帝于是日骑上升帝遗宝弓堕地百姓相攀乌号以哭因名其弓曰乌号】 朱旗白马 【[临安志]吴王赐子胥是日死以其尸盛鸱夷之革浮之江子胥因流扬波依潮往来时见在潮头者因立庙每岁是日杭人以旗鼓迓之曰祭潮神因有弄潮之戏】 幔亭彩屋 【[诸山记]武夷山神号武夷君秦始皇二年一日语村人曰汝等以中秋日会山顶是日村人毕集见设宝座施红云紫霞褥器用具设令男女分坐闻空中人声不见其形须臾乐响亦但见乐器不见其人酒行命食味皆甘美惟酒差薄诸仙既去众皆欣喜因名其地曰同亭三水】 胡床 【[世说]庾亮镇武昌诸佐史殷浩之徒是夜乘月登南楼俄而亮至将起避之亮曰诸君且住老子于此兴复不浅遂据与浩等谈咏达旦】 金珠雀 【[说略]王岐公珪在翰苑中秋夕帝于宫中问当直学士左右以对遂召至赐酒对御榻坐语曰天下无事与醉声色何如与学士对饮令宫嫔进酒命各以巾带索诗巳令脱簪其幞头曰须与润笔宴毕醉起谢令扶掖不得拜辍金莲烛送归院明日都下盛传天子请客】 白鸾 【[龙城录]开元六年中秋夜明皇与申天师元之游月宫寒气逼人露下沾衣见一天府在玉光中榜曰广寒清虚之府少前见素娥十余人皆皓衣乘舞于广庭大桂树下音乐清丽无比】 银桥 【[杂说]罗公远中秋夜侍玄宗玩月取拄杖化为请上同登至大城阙曰此月宫也见仙姝数百歌舞及回却步其桥随步而灭】 二丹 【[明皇杂录]中秋夕叶静能邀上游月宫及至寒凛特异上不能禁静能出进上服之寒退】 紫云回 【[怪异录]明皇是夕梦游月宫闻上清之乐因以玉笛制之曲[龙城录]叶法善与明皇游月宫闻奏乐上问曲名曰曲也上密记音调归为霓裳羽衣之曲】 天乐过 【[杂录]是夕上与太真及叶法静游月宫见龙楼雉堞金阙玉屝照耀后西川奏其夕有】 中秋午月馆 【[舆图备放]商州商山即四皓隐处开元时高太素避居山中建六逍遥馆此其一也其外又曰晴夏晚云冬日初出春雪未融暑簟清风夜阶急雨】 百尺台 【[天宝遗事]中秋夕上与贵妃临太液池望月不快遂敕左右于池西别筑来岁望月】 会嵩岳 【[纂异记]元和癸巳中秋夕田璆邓韶与群仙】 金背蟆 【[酉阳杂俎]长庆中有人于是夕见月光属于林间如匹练就视之一虾疑月中者】 绳梯 【[宣室志]唐太和中周生善道术中秋客至周曰我能梯云取月置怀袖中因取箸数百条架之命闭目良久忽天黑仰视无云俄呼曰至矣手举其衣出月寸许一室尽明寒入肌骨】 彩鸾 【[传奇录]锺陵西山有游帷观每至中秋车马喧阗豪贵游多召名姝善讴者握臂连踏而唱太和末有书生文箫往观睹一姝甚丽且歌曰若能相伴陟仙坛应得文箫驾自有绣繻并甲帐琼台不怕雪霜寒生意其神仙植足不去姝亦相盻歌罢秉烛穿大松径将尽陟山扪石冒险而升生蹑其踪姝曰莫是文箫耶相引至绝顶有仙童持天判曰吴以私欲泄天机谪为民妻一纪姝乃与生下山归锺陵】 桂子 【[宋慈云式公月桂诗序]天圣丁卯中秋夜月有秾华云无纤迹天降灵实其繁如雨其大如豆其圆如珠其色白者黄者黑者壳如芡实味辛识者曰此月中好事者播种林中一种即活】 五老图 【[杂记]至和丙申中秋日钱明逸序睢阳祁国公杜衍礼侍王焕农卿毕世长兵侍朱贯郎中冯平诗】 璚楼玉宇 【[杂志]熙宁丙辰中秋苏东坡欢饮达旦大醉作词都下传唱神宗闻高处不胜寒乃曰苏轼终是爱君遂命移汝州】 万里同 【[山堂肆考]中秋天色阴晴皆东坡曰故人史生为余言尝见海贾云中秋之月虽相去万里他日会合相问无不同者公集中有诗云尝闻此宵月阴晴天公自着意此会那可轻】 吹月 【[石林诗话]晏元献留守南郡王君玉时以馆阁带职为佥判宾主相得尝值中秋阴晦君玉密询公已寝亟为诗入曰只在浮云最深处试凭弦管一开公枕上得诗大喜即起召客治具大合乐夜分果出】 玉栊总络头 【[闻见录]见元旦】 天柱 【[三木小牍]赵知微有道术中秋无月知微曰可备酒肴登玩月月既出天开月莹饮至月落方归下山则疾风苦雨阴晦如前】 木雁子 【[冷斋夜话]周贯自号至袁州见李生秀韵欲携归林下李嗜酒色难其行周指煮药铛作偈曰顽钝天教合作铛从初三脚岂能行虽然有耳不能听只爱人间恋火坑后有人见于京师附书与李生云明年中秋夕当上谒至时生以事出贯乃以白土书其门曰今年中秋夕来赴去年约不见折足铛弹指空剥剥】 三字来 【[翰苑名谈]何中正登第求卜于郭从周赠诗云时月正圆一麾从此出秦关何后以中秋日受制诰言边事忤旨遂出知秦州如其言】 龙跳 【[博异志]贾客吕筠卿中秋夜泊舟君山侧命酒吹篴数曲忽一老父挐舟来于怀中出三笛为吹最小者三声风涛而止】 田特香 【[困学杂录]详端午日】 巫山丝竹 【[入蜀记]过巫山凝真观谒妙用真人祠真人即巫山神女也祠正对巫山峰峦上入霄汉山脚直插江中议者谓太华衡庐皆无此奇然十二峰不可悉见惟神女峰最为纤丽奇峭祝史云每中秋月明时有丝竹音往来巫山上猿鸟皆鸣达旦方止】 珊瑚撑月 【[慎蒙名山记]洱海之内每于中秋夜河汉正中有珊瑚树出水面渔人往往见之世传海龙献宝内典云】 九衢生 【[南部新书]长安中秋夜有人闻吟曰天街鼓歇行人绝九衢茫茫空有月又有和者曰何劳劳长安土尽槐根高俗云务本西门是鬼市】 踏八步 【[杂志]南北风俗中秋夜士女出游名以却疾又度桥谓之过运宴饮通宵】 虎丘会 【[吴志]苏州人俗中秋骈集酣达旦笙歌杂沓一年胜事之最】 月岩 【[七修类稿]杭之凤凰山有石如片云拔地高数丈将颠有一窍尺余名曰惟中秋月穿窍而出余时则斜出窍外题咏最多】 兔胎蚌珠 【[参同契]中秋月明之夜深山之结沧海之结[博物志]兔无雄望月而孕中秋无月是岁兔少[安南海贾记]中秋有月是岁多珠】 夺天手 【[通考]永乐中秋上开宴赏月云阴召学士解缙赋诗遂口占落梅风词一阕上览欢甚复命赋诗又成长短句上益喜同缙饮过夜半月复明朗上笑曰子才真可谓假也】 铸鼎剑 【[云笈七签]是日为金精旺日宜】 牡丹生 【[花谱]是日为日宜分移】 莺粟子 【[又]是夜女人手下明年花盛】 狗宝 【[广义]药中用不知所自浙山中有狗中秋望月而戏辄吐宝如团呵舞久而复吞农父知之而窥月下有光不能获取今药中色状不一难以辨真然群狗中秋皆戏月】 竹象 【[统志略]婆罗遮国好服狗头猿面男女无昼夜歌舞中秋日有及透索之戏】 龙泉 【[一统志]南阳府汝州西南有其水莹洁中秋夕阴云蔽月俯观泉中魄形自若诗有我欲观夜月崆峒烟雨阻行人之句】 龙会 【[神枢]见前】 [杂]四十二口 【[神仙传]晋元康二年是日许真君逊举家拔宅上天刘真人湛亦于是日拔宅飞升】 青城仙 【[又]蜀人李班得黄房公丹道改名栖真号太虚诣武夷山潜修七月归经龙虎山先夕雩坛有梦真人者时旱祷弗应次日至其处众弗知也梦者指之群请祷雨应时沾沛后至真州玉虚庵以道授张紫璚嘱曰金丹宜潜修大道当人授入山是日成道升】 月轮 【[修真录]九天先生降王方平宅书尺牍遗龙女曰汝谪以来周围减一寸矣更减其半汝得复还半处幸自努力方平问故先生对月屈指曰自垂象以来至黄帝时减若干自黄帝以至唐尧又减若干自唐尧以至三代渐减至今则愈减矣减之又减以至于无则天地毁云云时中秋夕也】 [七]观涛 【[枚乘七发]将以八月之望相与诸侯并往于广陵之曲江】 [诗]出轮枝 【[李峤中秋月]何人种丹桂不长】 圆魄 【[又]上寒空皆言四海同】 水珠山玉 【[刘禹锡和崔舍人中秋翫月]是还浦成种田】 晶英 【[前人是夜观月]风露发】 端正月 【[韩愈中秋]三秋今夜出东溟】 倾银横玉 【[段克巳中秋]随意谋胜赏谁家调新愁】 练铺江面 【[赵抃中秋]有美堂前如白昼镜须眉】 露表里 【[苏舜钦是夜吴江亭对月]长空无瑕拂拂渐上寒光流】 双璧 【[又]江平万顷正碧色上下清澈浮】 刮破天膜 【[前人和伯镇中秋见月]岂如秋风劲利剧刀剑清光开】 银塘金饼 【[前人和解生]通夜白隔秋明】 银色 【[前人松江新桥对月]佛民解为界仙家多住玉华宫】 香槽歌扇 【[秦观中秋口号]旋滴珠千颗惊围玉一丛】 镜飞天 【[周必大甲申中秋子中兄赋诗有八月分圆二十年句盖叹离别也]世事浑如蚋过前刀头喜对】 怪雨痴云 【[范成大和龚养正中秋无月]去年无端甚今岁亦复然】 费工 【[杨万里中秋]莫言秋色无多巧净洗清光也】 十分秋 【[前人病中不饮]满着玻璃一盆水洗开玉镜】 黄金柈 【[前人]西山走下丹砂丸东山飞上】 银钲 【[又]退尽向来黄】 漆黑雪白 【[又]去年中秋天今年中秋月】 万青壑 【[戴复古中秋谢施婺源爰]从吾所好舍我其谁双白鸥】 红妓涴 【[又]别样主人情重处不将中秋】 云中第一山 【[王庭筠中秋过泥河见雁]凭君为报平安信才是】 珠翠瑶光 【[阎长言中秋应制]块苏尘世三千界十二阑】 玻璃盆 【[王中立中秋]素丸东溟来飞上】 五轮手 【[又]聊挥拨去万里阴】 天地心 【[又]印透山河影照开】 兔停蟾避 【[朱弁中秋不见月]疑杵臼岂风尘】 凤咮剑潭 【[苏轼中秋催试官考较作]堂前野橘香桥畔秋荷老】 狎涛渊 【[前人是日看潮]吴儿生长】 百顷千寻 【[前人]镕银湖挂镜阙】 金丸 【[前人见月寄子由]浮云卷尽流】 千斛水 【[前人和子由]谁为天公洗眸子应费明河】 穿深窥暗 【[高启中秋翫月张校理宅]不遗隙魍魉忌影逃岩嵌】 不尽天 【[唐肃中秋]白白初悬月青青】 修月斧 【[解缙中秋不见月]吾闻广寒八万三千暗处生明缺处补】 甘石书 【[贝琼是夜黄星行]我生不读但见一星明且黄】 琬琰膏 【[钱谦益戊戌中秋天酒告成戏作采花酿酒歌示河东君]之玄碧酒独飨良恐欺人天】 饮树 【[又]劫初地肥失巳久上天谁人取】 烛夜花 【[又]君不闻仙家花叶如缾圆且洼】 蓝桥妹 【[又]琼浆巳扣油囊休贳余杭媪】 圆漾 【[周亮工庚子中秋与田无间王望如吴庭发赋]一心动明分两泪流】 丹山曲 【[毛奇龄中秋友人约观涛不赴独坐却忆久滞梅市]荒台夜冷古市宵寒白苎袍】 濯露生潮 【[施清中秋湖上对酒]珠树秋阴寒澄波月满暗】 第一销愁 【[黄周星中秋好月]唯好月如何对月转添愁】 玉斗香云 【[尤侗中秋焚香望月]渐移鸾佩迥旋绕烛花红】 全身素面 【[姚文燮露月峰作是峰片石如云千寻一窦每年中秋子夜月光全露外此则皆亏也洵为马人绝景]玄铁片云薄千寻一窦悬秋半出镜中圆】 黄山金虎 【[汪文桢中秋雷雨集草堂]恨未峰头坐应虚石上讴】 潋滟葱茏 【[韩纯玉中秋黄鹤楼燕集]澄江通银汉远岫点黛螺】 干鹊湿萤 【[陈学海中秋大石宴集呈丹崖先生]风林有影惊露竹无声堕】 万里清 【[华应昌中秋]月白庭虚敞天高】 红绫白玉 【[董以宁中秋赋月饼]甘分禁内馅圆映天边柈】 然犀取石 【[董嗣成中秋同周服卿钱梦祯集]碧浪湖或许冯鲛室由来见客星】 静夜小山 【[董神骏中秋燕集]锦筵人对酒丛桂月当楼】 兔皎蟾澄 【[董闻京真定中秋]蛩吟细雁字联】 心情手段 【[董谷士中秋同生洲弟对月锦云楼桂下]作客诗共酒坐花雨还时】 冷玉绳 【[董奕相中秋值雨伏枕作]援琴欲鼓闲无力烟锁寒蟾】 万斛声 【[董香龄中秋放歌]乘查两袖】 似水 【[灵原夫人中秋]高秋浑万里正圆明】 停桡却扇 【[闺秀张德蕙中秋]江正阔月初寒】 [词]覆银踏雪 【[侯窴满江红中秋上刘恭甫舍人]万屋清不寐一城寒无迹】 一篇水调 【[又]君不见苏仙翻醉墨锵金石】 人亦团圆 【[赵师使朝中措中秋麦湖舟中]寄语姮娥休笑月圆】 孤光千里 【[叶梦得水调歌头中秋]付与不遣微云点缀为我洗长空】 珠帘挂 【[李之仪水龙吟中秋]闻道水晶宫殿蕙炉熏高】 鸾篦凤朵 【[又]想归来醉里倩何人卸】 素娥恨 【[蔡伸临江仙中秋]端有烟霭等闲遮】 此夜此生 【[张元干水调歌头虎丘中秋]长好明月明年何处归兴在南州】 大家看 【[前人南歌子中秋]飘下桂花开早】 风鹊露蛩 【[史达祖齐天乐中秋宿真定驿]对残枝荒井】 揩磨拏攫 【[前人满江红夜湖]有物金镜净何人银河决】 乾坤一片 【[蒋捷步蟾宫中秋]玉琉璃怎算得清光多少】 收拾山河 【[周邦彦水调歌头中秋]影都向镜中看】 大明镜 【[向子諲洞仙歌中秋]何处飞来】 十分圆 【[又]教夜夜人世待拌却长年醉了还醒】 碧玉梁 【[前人鹧鸪天与杨谨仲曾子明刘曼客待月新桥]驾月新成】 无双树 【[又]广寒宫里无热池边不尽香】 修门人醉 【[前人清平乐与韩叔夏对芗林居岩桂]散入千岩桂树里惟许】 爱香韩寿 【[前人前调再戏叔夏]独喜能来同醉花阴】 妙德毘卢我 【[前人点绛唇中秋与二三禅子对月宝林山中]有谁同坐】 三千银界 【[毛开念奴娇中秋]一时无此奇绝】 难偶 【[曾觌燕山亭中秋诸王席上]拚醉倒参横晓漏】 饮散梦余 【[杨无咎雨中花慢中秋]频羞烛影常怯窗明】 琉璃屋 【[赵彦端念奴娇中秋]携手群仙广寒游戏玉砌】 云梳风掠 【[辛弃疾好事近中秋]想见广寒宫殿正】 凉世界 【[前人满江红中秋寄远]谁做冰壶最怜玉斧修时节】 倩飞廉 【[前人前调]特地为吹开凭谁说】 玉做人间 【[毛滂洞仙歌中秋]看素秋千顷】 阴圆 【[前人踏沙行中秋]碧树绿阶露满】 婵娟千里 【[高观国齐天乐中秋]素景分中冰盘正溢何啻】 云妨 【[苏轼虞美人影中秋]酒贱常愁客少月明多被】 清凉国 【[前人念奴娇]玉宇琼楼乘鸾来去人在】 雾屏云幔 【[吴文英玉漏迟中秋]万里婵娟几许】 妒云第几 【[前人永遇乐中秋雨]问深宫嫦娥正在】 独自圆 【[石孝友鹧鸪天旅中中秋]嫦娥不怕离怨有甚心情】 如冰似水 【[杨恢祝英台近中秋]月天冷浸画阑湿】 雅歌妍态 【[赵鼎人月圆中秋]嫦娥见了应羡风流】 金轮出海 【[前人八声甘州]谁唤不带一云浮】 鸡虫燕鸿 【[京镗贺新郎中秋]平生脚踏红尘处漫纷纷厚薄来去】 九天零粟 【[夏言念奴娇中秋]桂树香生吹欲下疑是】 袁安屋 【[又]万里无尘长空一色处处】 一概平量 【[李雯满庭芳中秋]破镜半衔云树九秋恨】 兔掩蟾遮 【[钱谦益永遇乐中秋大雨]任凄凉免照半床愁发】 嫦娥环佩 【[吴伟业木兰花慢中秋]问在何峰】 玉人衣薄 【[邹祇谟水调歌头中秋]又怕香裹夜珠寒】 庾楼人 【[梁清标桂枝香中秋]坐冰壶里】 水仙管领 【[陆求可齐天乐中秋泛舟]此夕清光能】 闲闲圃 【[毛重倬解语花中秋]林影参差秋在】 人意吾心 【[陈闻沁园春中秋]算事常八九不如月当三五雅会】 曲子霓裳 【[张草河满子中秋]铁笛几声今夜起记来】 小字鸳鸯 【[龚鼎孳念奴娇中秋得南鸿]颠倒认凭仗晶盘凝碧】 磨天糁地 【[张锡怿绮罗香中秋]飞镜浓香】 通天障碍 【[赵维烈水调歌头中秋无月]欲把吴刚刚斧斫破扶上碧云头】 南箕舌 【[徐倬贺新郎中秋月食]怨无端投壶笑巧扁】 红檐 【[顾贞观满江红中秋]静拂金波浴】 兔儿桂子 【[尤侗贺新郎中秋]待挹酒浆倾北斗吞尽】 铜街泼雪 【[陈维崧念奴娇中秋]燕市且须谋一醉难得】 桂轮晶饼 【[前人木兰花慢同既庭赋]天上人间玉臂云鬟】 临街帘子 【[前人月当厅虎丘柬蘧庵]漾销金】 地下一轮 【[潘云赤御街行中秋对雨]若教明也得照他青鬓】 拥玉 【[严允弘换巢鸾凤中秋]看冰轮碾破茫茫】 清丽无对 【[潘之藻莺啼序中秋闳览斋感旧]慢提起当日银桥素娥】 金鹅蕊 【[又]向秋风餐尽】 月妒月顾 【[董谷士东坡引中秋无月]想前宵望来宵】 生香真色 【[董志林满庭芳中秋访桂]愿留取早折向银蟾】 
[丽句]通用 【九十日之清光此夜平分其半八千秋之皓月何人独领其全玉作人间碧洗四天一色银开天上清凌万里无埃朱弦玉管开云惊破晏君之梦蕊阙珠宫庆曲如同公远之游三百六十冰壶几如秋色一万三千月户独绝金天】 藩王 【[银船夜泛银潢万里无云银世界玉叶宵沾玉水九天有露玉山川千八百国武穆文昭共翰屏于明月亿万斯年桂宫兰阪映枝（艼去丁改喿）于冰轮】 衍圣公 【袚兆桓圭衮冕丹书铁券烂银盘派流赤芾葱珩凫绎?蒙摇兔窟青藜红杏青飞红舞九秋红露湛青霄玉铎金唇玉振金声万里金天开玉夜】 宰相 【金字贮金瓯金背蟆光蜚匹练玉羹调玉铉玉轮兔彩辊圆球万二千户蕊宫珠追风后于万二千载千八百邦蟾阁镜忆赵公于千八百年】 翰林 【丝纶阁草一人兰省平分银汉山水屏开六幅薇廊都入冰壶挽若木于芸台清辉却照黄盘锦浴素娥于蓬馆冷艳偏分玉鼻騧】 吏部 【金风璧月正相逢今夕止谈风月玉尺银刀方竞爽群公共仰尺刀秋香矫矫木中犀知疾风之劲草良夜澄澄天上镜照玉山之璧人】 户部 【臣心似镜当空何必栽篱插棘天汉有波润世底须减水开河皎皎神龙二妙郎香裛黄金之桂翩翩大历十才子光侔白玉之盘】 礼部 【千寻瑞锦玉巢窠南艳做成玉夜万顷颇璃冰世界西辉先射冰厅碧汉琼田金镜飞照彻冲天羽翼赤城晶弹银湾挂澄清架海丝纶】 兵部 【一轮万里浸冰天照地三千金甲七萃六花开玉帐烛天十二璚楼虎啸龙咆参差沙鸟惊银魄鱼丽豹变的皪冰蟾漾素秋】 刑部 【赤棘森森草空犴狴开金粟白云皜皜雾散桁杨露玉蟾水晶灯现翡翠帘疏不觉赭衣人远云母屏开琉璃径滑真令贯索星沉】 工部 【司空谁唤司平睹天空水平于此夜掌田还兼掌泽瞻玉田珠泽于今宵碧天如水夜云轻水部更逢水镜凉月非冬宵露重冬官又拜冬郎[注]冬郎韩偓小名唐光启中曾作小司空】 都察院 【（角虎）冠威跨神羊银兔光中一声鹤驺驭风生仗马金蟆轮外半天乌云开白简皁囊埽尽碧城纤翳风展绿绨赤棒打空银阙浮埃】 各道 【耻作呈身御史爽分万顷冰壶岂求识面台官冷浸一天秋碧铁柱铁肝衣绣胸中洗柏寺明珠赤囊赤胆书丹笔底舄兰台澄练】 各科 【黄门独发天香月华正吐青琐浑成片玉秋色方中见事风生柳箧扑天中金粟回天草布程笏光秋半山河】 通政 【银院珥貂快看银阙天如镜黄麻批凤直扫黄埃海掣云何人揩镜行冰九重帝座通呼吸有路叫云横玉万里君门达肺肝】 大理 【桂木当风犀甲健人惊撼木丰棱骊珠出海兔华圆世颂委珠节峻杖惊侯氏笔矜尹氏松针金甲起清风袜系张公驷拥于公菱鉴玉篦悬古月】 太常 【赤轮碾破冰轮天半听霓裳三迭苍玉佩摇寒玉秋中看瑶镜千寻百尺初登望省楼金饼烂晶英撤烛三秋新遇移花日翠旍摇靓彩临风】 太仆 【石家数马琉璃镜底六虬飞潘叔扶舆玛瑙鞭前千里现秋到今朝三五半歌騋牝之三千月来此夜十分圆照飞黄之十二】 光禄 【酒吐孟宗清德遥同水镜鱼升武库奇锋直射金蟆冷卿清节当秋碧落银河冰玉夜鼎相和羹承露金齑银鲙水精柈】 鸿胪 【锺纪矜严金粟叶棱犀甲健常林清白冰辉轮满兔华寒百城图画月平分分映九宾石鹿万国光华天半吐吐辉一疏韦彪】 国子监 【灵沙劘切玉之锋江上天成玉夜藻鉴试悬冰之镜宵中秋浸冰壶修竹锋铦碧汉团圞槐市月美玑光莹长风迅埽璧池云】 中书 【凤巢清迥玉池凉浸冰蟾鸡木深严金粟香沾瑞柳三五夜月摇珠紫左貂涣汗紫泥书九万里天染帝青小凤回翔青琐闼】 行人 【云中八万三千户声通九译之天海内一千八百邦先共十分之月沙送明驼风迎天马奉使须乘八月查疏传乌昧诗咏皇华揽香先采三山桂】 京兆 【银兔领封畿之郡界银汉而无声玉麟居表则之官飞玉球而不夜江上团团帖菱鉴似孙宝之严霜山间煜煜舄骊珠想袁安之爱日】 督抚 【兔杵芒凝画戟六衣腾金鹊之华蟾轮彩射彤牙万里照玉麟之瑞千步千行清道北门锁钥挹天香乌衣乌府开牙南国山河成片玉】 学院 【别牝牡而采骊黄遥映一轮兔影歌菁莪而咏棫朴平分五夜天香金鉴高悬麟而角凤而毛共掖云霄之上冰壶炯照牛之溲马之渤齐光药笼之中】 总漕 【遥空如昼红莲照万舰千艘碧汉无声玉杵射三江七省鹦鹉粒香渝桂子零玉露以瀼瀼鱼龙舸影浸冰天澹银湾而皓皓】 总河 【三五方圆照沧海安澜之水九十平半烂银河砥柱之波具舟楫之长材似镜胸襟平水土肩胼胝之巨任夺天手段奠山川】 盐院 【岂同刀尺鱼盐之利繁雾皆披似得冰壶秋月之掺寒空共朗财渊主筴特来福曜三百六十余旬珍海熬波遍照广寒八万二千零户】 布政 【藩宣四履秋霜万井嬉游歌夜月岳牧一天冰玉百寮俛仰挹清仪鹤绣犀鞶作朕股肱岂止清辉十道麟祥凤彩惟公屏翰共看浮练千寻】 按察 【八谳洞聪明玉臬敞八窗之玉杵五刑走精锐冰心濯五夜之冰壶照旆石以纠绳设金科而金鸡肆放澄法星于列柏悬清鉴而清露流甘】 太守 【符新樊子玉麟与银兔光分潋滟辙继郭侯筱骑偕金蟆影浸琉璃金粟花第一香传香惹书屏第一蕊珠殿无双月满月迎蔽芾无双】 知州 【神州瞻凤集鸾翔耀晶轮于蔀屋牧伯看马迎鹿夹飘金粟于花封掺玉镜而展骥于三刀玉漏三更成玉界握冰心而化鳀于五马冰辉五夜漾冰天】 知县 【鸾绫月射清光到处皆圆凫舄云骞赤社有谁能并花县夺珠宫金粟扬秋馥而播清芬弦歌分蕊阙霓裳舄冰壶而澄皓魄】 天师 【倒骑鹤背看青天九万里山川一色斜倚龙腰飞碧海四千年风露无尘鸿龙玉狗开天门海上查来银色界孔盖霓旍朝帝所仙家楼在玉华宫】 武职 【并万里之长城烽尘尽洗银河净蹑千秋之飞将兵气全销璧月芒气肃天高万里铺银银有焰令严夜寂千城踏雪雪无声】 男寿 【帖月筵前凤首宝枝枝未汗吹云座上鸠头玉杖杖初颁未当绛老春秋琼兔巳成千岁药自具洪崖骨相银蟾元阅万年霜】 女寿 【桂馥兰蕤风姨正劝延龄酒兔澄蟾皎月姊还呈称意花云幕水晶帘钗簪白燕朝珠馆玉砌琉璃屋月舞丹鸾按羽衣】 男姻 【月围八尺银屏孔雀钿深金飐艳露湿三重翠幕毕鸾声细玉珑松鲽海舞今宵天如翡翠无双碧鹣山歌此夜水似玻璃一色秋】 女姻 【镜里何郎粉似万枝茉莉炉边荀令香于十里芙蓉听雁花前花好郎成双好牵丝月下月圆人亦团圆】 生子 【水拍银盘曾记郑兰千载梦花开犀角更当（邿去寺改□）桂一枝新掷烛翫冰轮尽识苏瑰得苏颋观涛留雪句谁知枚乘产枚皋】 生孙 【光射金蟆锦（纟朋）正好歌麟定彩飞碧兔绣褓还闻说凤毛天中一碧当天袚还吐袚夜半双清此夜环复探环】 
　　　　中秋秋分
[词]平分秋色 【[万树满江红是日]白露将寒刚此际】 金轮 【[又]白帝风拥到素娥玉佩云扶出】 
[丽句]通用 【掷杖成桥苍玉扪天秋正割梯云取月白银界地夜初分请观子午之涛时到今朝九旬半抑揽招摇之柄焰于此夜十分明】 
　　　　闰中秋
[诗]又盈头 【[汪文桢是夜卧疾]钩帘好月】 簪萸 【[前人是日草堂燕集]采菊问古丘】 芙蓉老 【[董奕相是日和八弟]横塘波映】 助婵娟 【[又]岂为词人愁隔岁故教余闰】 [词]月姊重来 【[侯寘玉楼春是日作]今秋仲月逢余闰风露静】 整蟾宫 【[又]未劳玉斧又见冰轮浮桂影】 表里玻璃 【[陈泌满江红]最爱洞庭天际水分明色】 两圆时 【[向子諲鹧鸪天是日]一年秋半】 月重光 【[前人三字令]年重月万瓦千林白似霜】 第二番 【[前人思佳客]丹桂花开东篱展却宴期宽】 宝镜僊查 【[又]人间离仍合海上去复还】 闲剩婵娟 【[又]分不尽半凉天可怜此】 又倚阑 【[又]素娥未隔三秋梦嬴得今宵】 嫦娥新颊 【[严允弘贺新郎休]怪前番风雨重洗出】 五更再闰 【[又]漏促花阴愁易晓倩休教歇】 细认姮娥 【[董谷士一七令]教余故使清光迭迭】 
[丽句]通用 【玉柈再帖冰天白帝初分前度月金饼复开银汉碧翁先假来年秋合浦明珠去复还双八月人间几度碧城瑶镜分仍合万千户天上重修】 
　　　十六
[史]观仪仗 【[宋史]仁宗景佑五年是日御大庆殿门南郊法物宰臣两制预焉】 [集]出御书 【[玉海]宋高宗绍兴二年是日孝经诗书篇章宣示宰执曰朕瞻仰古圣王之治以为规戒】 羲和谣 【[事文类聚]杨廷秀中秋夜宿辟邪市至十六日早起晓星巳上日欲出而月未落光景万变天下奇观乃作以纪之曰羲和梦破欲启行紫金毕逋啼一声声从天上落人世千村万路鸡争唱素娥西征未归去嵌弄银盘浣风露一丸玉弹东风来打落桂林雪毛兔谁将红锦幕半天赤光绛气贯山川须臾却驾丹砂毂推上寒空碾苍玉诗翁巳行十里强羲和早起道无双】 [杂]掠刷神 【[道书]天曹掠刷真君是日降[搜神记]掌财蓄之有余者咸刷而掠之谓生人贫富有定分勿越命以强求】 宝扬现 【[佛经]是日南无清净惠德观世音菩萨示】 [诗]玉斧修 【[曾几是日]明时谅费银河洗缺处应须】 风摩露洗 【[孔平仲是夜翫月]非常洁】 百尺曹亭 【[又]吾独有】 半分圆 【[杨万里是日登清心阁]如何一日隔更减】 跃银丸 【[陆师道是夜同文太史诸公待月行春桥作]画鹢翩翩凌广寒俯看碧浪】 半江明 【[王稚登是夜孤山看月]干顶寒波看月生半江微暗】 缺犹圆 【[沈大声是夜西湖玩月]昨夜蟾宫圆未缺今宵兔窟】 霞飞秋澹 【[董嗣成是夜同诸君再集蔡宕]五夜光别岭千家色孤城】 [词]冰雪容 【[高观国思佳客是夜作]一分乍阙婵娟影二八尤宜】 十分娇 【[曹溶临江仙是夜]银蟾静看】 金元院本 【[陈维崧念奴娇是夜仍听诸君弦索]月明今夜重作】 昨宵圆月 【[前人前调对月]喜举头仍见】 敞璇闺 【[前人贺新郎]假使羿妃知此意应也愁蛾聚】 
[丽句]通用 【秋中未远金丸弦猛削分铢月半初过瑶镜奁深遮一线珠弹追风晶柈弄雪辟邪高韵隔宵盈银河洗魄玉斧修轮黄鹤清光今夜好】 
　　　十七
[集]飞红振血 【[玉海]唐太宗贞观二十一年是日骨利干遣使贡良马百匹中有十匹尤骏因各制名曰喷沫则千里流汗则三条云云】 [杂]长庚下 【[道经]】 南斗降 【[又]】 井眼 【[神仙感遇传]唐寿州刺史张士平夫妇俱患瞽疾祷醮星辰祈佑岁久精诚不懈至元和七年是日有书生请谒家僮曰主公夫妇瞽不能接宾客书生曰予亦知医家僮入报士平接见书生曰不假药饵开一自愈书生选一胜地穿井以水洗眼实时明净如初夫妇感而谢之遗以金帛书生曰吾太白星官非尘市中人也以子精诚感五帝星君使我下降答子修奉岂受金帛为】 [诗]潜虬宿鸟 【[杜甫是夜对月]光射动明翻频】 破（被去皮改戒）练裙 【[苏轼是日天竺山送桂花分赠元素]山僧怜耿介溪女斗清妍】 轮仄光分 【[朱弁是夜对月]初经汉半隐城】 白璧红云 【[于慎行是日万寿圣节赐白金文币及镂金万寿福禄篆字银书黄朱灵符等物岁以为常]函加来天上锦散出日边】 蝇母寒唇 【[徐渭是日登冈背观潮]识残腥聚秋草】 龙（虫?）马雀 【[王国玺是日燕集报国寺松下]浮杯侧起影施食欣看堆】 一分万里 【[汪文桢是夜对月]总圆巳缺影不夜偏迟秋】 凉侵明倍 【[董嗣成是夜]偏午夜转中秋】 [词]笑吟吟地 【[辛弃疾踏莎行是夜带湖小酌]夜月楼台秋香院宇人来去】 鹍弦鹅笙 【[钱芳标鼓笛慢集寓斋]喜宛转浏亮】
  </div>
  <div class="pagination">
   <a href="古今类传_page14.html">
    上一页
   </a>
   <span>
    ...
   </span>
   <a href="古今类传_page10.html">
    10
   </a>
   <a href="古今类传_page11.html">
    11
   </a>
   <a href="古今类传_page12.html">
    12
   </a>
   <a href="古今类传_page13.html">
    13
   </a>
   <a href="古今类传_page14.html">
    14
   </a>
   <span class="current-page">
    15
   </span>
   <a href="古今类传_page16.html">
    16
   </a>
   <a href="古今类传_page17.html">
    17
   </a>
   <a href="古今类传_page18.html">
    18
   </a>
   <a href="古今类传_page19.html">
    19
   </a>
   <a href="古今类传_page20.html">
    20
   </a>
   <a href="古今类传_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
