<!DOCTYPE html>
<html>
<head>
    <meta charset="UTF-8">
    <title>册府元龟 - 第 237 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 237 页/共 736 页</h1>
    <div class="content">    淮南忠壮王允武帝子为赵王伦子虔所害允三子皆被害齐王ぁ上表以息超继允後ぁ败超被幽金墉城後更以吴王《晏子》祥为嗣。
    代哀王演武帝子演薨无子以成都王[A13C]子廓为嗣改封中都王。
    清河康王遐武帝子永康元年薨子覃嗣覃为皇太子以弟新蔡王还封清河王。
    会稽思世子道生字延长简文之子也。以幽废卒无後及孝武帝即位尝昼见道生及临川献王郁郁曰：大郎饥乏辛苦言竟不见帝伤感因以西阳王玄孙之为後。
    临川献王郁简《文子》年十七薨宁康初追封郡王以武陵威王曾孙宝为嗣。
    会稽文孝王道子简《文子》出後琅邪孝王及恭帝为琅邪王道子受封会稽国後为桓玄所害义熙元年以临川王宝子修之为道子嗣是为悼王。
    ●卷二百八十四
    ○宗室部　承袭第三
    宋长沙景王道怜高祖中弟也。永初三年薨子成王义欣嗣元嘉十六年薨子悼王瑾嗣瑾为元凶所杀瑾子粲早夭粲弟纂嗣。
    桂阳恭侯义融长沙景王子元嘉十八年卒子孝侯觊嗣觊为元凶所杀无子弟袭以子晃继封。
    临澧忠侯袭桂阳恭侯子泰始六年卒於中护军子嗣明二年改封东昌县侯。
    新喻惠侯义宗长沙景王子元嘉二十一年卒子怀侯嗣为元玄所杀无子弟秉以子承继封。
    兴安惠侯义宾长沙景王子元嘉二十五年卒子惠侯综嗣综卒子宪嗣。
    营道僖侯义纂长沙景王少子建元二年卒子长猷嗣。
    临川烈武王道规高祖少弟义熙八年薨无子以长沙景王第二子义庆为嗣是为康王初太祖少为道规所养高祖命绍焉咸以礼无二继太祖还本而定义庆为荆州庙主当随往江陵义庆幼为高祖所知尝曰：此我家丰城也。年十三袭封南郡公永初元年袭封临川王元嘉二十一年薨子哀王烨嗣为元凶所杀子绰嗣。
    庐陵孝献王义真高祖子景平二年罪诛无子太祖以第五子绍为嗣元嘉九年袭封绍无子以南平王铄第三子敬先嗣是为恭王无子泰始元年以世祖第二十一子晋熙王子舆为绍嗣封庐陵王未拜为太宗所杀後更以桂阳王休范第二子德嗣绍元徽二年与休范俱伏诛国复绝三年复以临沣忠侯袭第三子继绍是为元王。
    彭城王义康高祖子元嘉二十八年赐死子泉陵侯允等为元凶所杀永光元年太宰江夏王义恭。表曰：臣闻忝祖远支犹或虑亲降霜省序义重令戚故严道疾终嗣启方宇阜陵愆屏身<辶Ф>晚恩窃惟故庶人刘义康昔昧奸回自贻非命沈魂漏籍垂诫来典运革三朝岁盈三纪天地改朔日月再升陶形赋气咸蒙更始义康妻息漂没早违盛化众女孤弱永沦黔首即情原[C260]本非已招感事哀茕俯增伤咽敢缘陛下圣化融泰春泽覃被慈育群生仁被泉草实希洗宥还齿帝宗则施及陈根荣加幽壤臣特凭国私冒以诚表尘触灵威伏纸悲悸诏曰：太宰表如此公缘情追远览以增怀昔淮楚推恩胙流支裔抑法引亲古今成准便以公表付外依旨奉行故泉陵侯允横罹凶虐可特为置後。
    江夏丈献王义恭世子为元凶所害孝武大明二年以第四子子绥继封食邑二千户追谥曰：宣王子绥死後太宗以第八子跻继义恭为孙封江夏王食邑五千户。
    南丰王朗江夏文献王子长子为元凶所害孝建元年以宗室祗长子歆继封祗伏诛歆还泰始三年更以宗室韫第二子铣继封与韫俱死顺帝明二年复以宗室琨子绩继封。
    衡阳文王义季高衤。且子元嘉二十四年薨子恭王嶷嗣大明七年薨子伯道嗣。
    南平穆王铄文帝子孝武即位初薨子敬猷嗣为前废帝所杀太宗即位追赠敬猷侍中谥曰：怀改封孝王武帝第十八子临贺王子产为南平王继铄後未拜被杀泰始五年立晋平王休第七子宣曜为南平王继铄後宣曜被废还本後废帝元徽元年立衡阳恭王嶷第二子伯玉为南平王继铄後。
    建平宣简王宏文帝子大明二年薨子景素先以罪伏诛孝武封长沙成王义欣子勰第三子恬为秭归侯食邑千户继宏後。
    晋熙王昶文帝子景和中被害二子长曰：思远次曰：怀远寻并卒泰始六年以第六皇子燮继昶封为晋熙王。
    始安王休仁文帝子泰始六年遇害子伯融废徙丹阳县後废帝元徽元年还京邑袭封。
    鄱阳哀王休业文帝子孝建三年薨大明六年以山阳王休次子士弘嗣封。
    临庆冲王休倩文帝子孝建元年始九岁封东平王未拜薨大明七年立第二十七皇子子嗣为东平王绍休倩後太宗泰始二年还本国绝六年以第五皇子智丹为东平王继休倩未拜薨其年追改休倩为临庆王以临贺郡为临庆国立第八皇子跻为临庆王食邑二千户继休倩後明年还本国太祖所爱故前後屡加绍门嗣。
    巴陵哀王休。若文帝子泰始七年赐死子冲袭封。
    始平孝敬王子鸾孝武帝子为前废帝所害明帝即位诏以建平王景素息延年为嗣追改子鸾封为始平王食邑千户延年泰始四年薨时年四岁谥曰：冲王明年复以长江王纂子延之为始平王绍子鸾後武陵王替明帝子泰始六年生其年诏曰：世祖孝武皇帝虽恃尊堕惠勋狭政弛乐饮无餍事因於宁泰任威纵费义缘於务寡故以积怨动天流殃裔嗣景和肇[C260]义嘉成祸世祖继体氵舀宪无遗昔皇家中圮含生惧灭赖英孝感奋扫雪冤耻勋缵坠历拯兹穷氓继绝追远礼训攸尚况既帝。且兄而缺斯典今以第九子智随奉世祖为子武陵郡大明之世事均代邦可封智随武陵王食邑五千户寻世祖一门女累不少既无总义须防闲诸侯虽不得祖称天子而事有一家之切。且归宁有所疾相营得失是任闺房有禀朕应天在位恩深九族庶此足申追睦之怀敷爱之旨。
    南齐衡阳元王道度太祖长兄卒於宋世建元元年追加封谥无子太祖以第十一子钧继道度後隆昌元年遇害明帝即位以永阳王子珉仍本国继元王为孙子珉世祖第二十子永泰元年见害年十四复以武陵昭王晔第三子子坦奉元王後。
    曲江康公遥欣衡阳元王子宣帝兄西平太守奉之无後以遥欣继为曾孙建武元年封闻喜县公寻改封曲江公。
    始安贞王道生太祖次兄宋世卒建元元年封谥长子凤早卒明帝建武元年追封始安王谥曰：靖子遥光嗣遥光生有疾太祖谓不堪奉拜祭祀欲封其弟世祖谏乃以遥光袭爵遥光反诛以江陵公宝览为始安王奉靖王後安陆昭王缅始安贞王子初封安陆侯建武元年追封安陆王子宝至嗣永元元年以安陆郡边魏改封湘东王。
    南丰懿伯赤斧太祖从祖弟武帝时卒于家子[A13C]胄袭爵豫章。
    文献王嶷太祖第二子武帝时薨世子子廉早卒子元琳嗣。
    竟陵王子良世祖子隆昌中薨子昭胄嗣。
    梁长沙宣武王懿高祖长兄天监元年追封子元王业袭封业薨子章王孝俨嗣俨薨子睿嗣。
    永阳昭王敷高祖次兄天监元年追封子恭王伯游嗣。
    衡阳宣王畅高祖弟天监元年追封子孝王元简袭封十八年卒子俊嗣。
    桂阳简王融高祖次弟天监元年追封无子诏以长沙宣武王第九子象嗣袭封爵是为敦王大同二年薨子忄造嗣。
    临川靖惠王宏高祖弟普通七年薨子正仁早卒谥曰：哀世子无子高祖诏宏子罗平侯正立为世子繇宏意也。宏薨正立表让长兄正义为嗣高祖嘉而许之封正立千户侯。
    建安敏侯正立临川靖惠王子薨子贵嗣。
    安成康王秀高祖弟普通元年薨世子机嗣是为炀王机薨子操嗣後梁文宣践位复以机子欣袭封南平元襄王伟高祖弟大通四年薨世子恪嗣是为靖节王。
    鄱阳忠烈王恢高祖弟普通七年薨世子范嗣。
    始兴忠武王忄詹高祖弟普通三年薨长子亮嗣。
    吴平忠侯景高祖从父弟天监末卒于扬州刺史子光侯励嗣。
    南康简王绩高祖子大通三年薨子会理嗣。
    庐陵威王续高祖子大同二年薨子安嗣。
    豫章安王忄昭明太子长子大通三年封位江州刺史薨子栋嗣。
    陈始兴昭烈王道谈高祖兄即位初追封道谈有二子为文帝顼为宣帝高祖以宣帝袭封及文帝入纂时宣帝在周未还帝以本宗乏飨其年十月下诏曰：日者皇基肇建封树枝戚朕亲地攸在特启大邦弟顼嗣承门祀虽土宇开建荐飨莫繇重以遭家不造闵凶夙遘储贰遐隔彗车未反偎以眇身膺兹景命式循龟鼎冰谷载怀今既入奉大宗事绝藩始兴国庙蒸尝无主瞻言霜露感寻恸绝其徙封嗣王顼为安成王封第二子伯茂为始兴王以奉昭烈王祀赐天下为父後者爵一级庶申罔极之情永保山河之祚光大二年以罪诛後主太建元年立弟叔敦为始兴王奉昭烈王祀。
    永定侯拟高祖从子天嘉元年卒子党嗣。
    遂兴侯详高祖从子天嘉五年战死子正理嗣。
    衡阳献王昌高祖子天嘉元年自长安还都渡江船坏而卒无子文帝以第七皇子伯信为嗣。
    南康愍王昙朗高祖母弟忠壮王休先之子昙朗为质於齐天嘉元年诏曰：南康王昙朗出隔齐庭反身莫测园庙方奠飨须主可以长男方泰为南康世子继南康王後及闻昙朗薨，於是袭封。
    衡阳献王昌高祖子初与宣帝俱迁长安天嘉元年自周还朝於道薨其年文帝立第七皇子信为衡阳王奉献王祀。
    桂阳王伯谋文帝子至德元年薨子丰阝嗣。
    河东康简王叔献宣帝子太建十二年薨子孝宽嗣後魏上谷公纥罗神元帝曾孙纥罗卒子题赐爵襄城公後进爵为王题卒子悉袭降爵为襄阳公。
    高凉神武王孤平文帝子孤薨子斤失职斤子真乐频有战功後袭祖封明元初改封平阳王薨子礼袭本爵高凉王礼薨谥懿王子那袭坐事伏法献文即位追那功命子纥绍封纥薨子大曹孝文时改封太原郡公卒无子国除宣武。又以大曹从兄子洪威绍松滋侯度高凉神武王孙度卒子乙斤袭爵襄阳侯乙斤卒子平袭世爵松滋侯以军功赐艾陵男卒子苌孝文时袭爵松滋侯例降侯赐艾陵伯苌卒子华袭爵後与弟子思俱赐死苌弟珍字金省袭爵艾陵男。
    上党王天穆松滋侯平子天穆卒子俨袭。
    西河公敦平文帝曾孙敦卒子拨袭。
    河间宣公兴都平文帝之後兴都卒子提袭父侯爵河间敬公齐烈帝之玄孙齐卒长子陵袭爵。
    文安公泥国之疏族泥卒子屈袭。
    卫王仪秦明王翰子道武时赐死子良明元时追录仪功封南阳王以绍仪後。
    阴平熹王烈卫王仪弟明元时薨子裘袭。
    秦愍王觚阴平王烈弟道武时追谥封子夔为豫章王以绍觚。
    常山王遵昭成帝孙天赐四年坐醉乱失礼赐死葬以庶人礼子素明元从母所生特见亲宠太武初复袭爵是为康王。
    暨阳子可悉陵常山康王子可悉陵卒弟陪斤袭城阳宣公忠常山康王子忠卒子盛袭爵。
    河间公德常山康王子卒於镇南将军德子（王钦。若等曰：失记其名）卒於光州刺史谥曰：恭子嶷薨於州刺史谥曰：靖懿忠子晖袭谥曰：文宪。
    陈留桓王虔昭成帝孙道武时追封。又封其子悦为朱提王悦赐死太武诏弟崇令袭桓王爵是为景王崇薨子建袭。
    蒲城侯觊昭成帝孙太武时卒子仑袭爵以功进封陇西公卒谥定公子琛袭爵。
    武遂子拔干昭成帝曾孙拔干卒子受洛袭进爵武邑公。
    彭城公勃昭成帝孙勃卒长子粟。
    袭阳丰公库汗彭城公孙库汗卒子古辰袭。
    阳平王熙道武子泰常六年薨长子靖王他袭他薨世子吐万早卒吐万子僖王显袭祖爵薨子康王世遵袭孝昌元年薨子敬先袭敬先为元颢所害子宣洪袭可公比陵阳平王熙子为安远将军卒子天琚袭卒子延伯袭。
    河南王曜道武子泰常七年薨长子提太武时袭改封[A13C]川王後改封武昌太安元年薨年四十七谥曰：成王长子平原袭爵卒谥曰：简王平原有五子长子和为沙门舍其子显以爵让其次弟鉴鉴固辞诏许鉴身终之後令显袭爵鉴乃受之鉴薨之後和与鉴子伯宗竞求承袭尚书令高肇奏和太和中出为沙门让爵於鉴鉴後以和子显年在弱冠宜承基绪求逊王爵以归正裔先朝诏终鉴身听如其请鉴既薨逝和求袭封谨寻诏旨听传子显不许其身和先让後求有乖道素请令伯宗承袭宣武诏曰：和初以让鉴而鉴还让其子交让之道，於是乎！著其子早终可听和袭和正光四年薨子谦袭庄帝初遇害子袭河间王道武子泰常元年薨无子太武诏河南王曜子羯儿袭爵改封略阳。
    广平王连道武子始光四年薨无子太武以阳平王熙第二子浑为南平王以继连後浑太和十一年从驾巡方山道薨子飞龙袭後赐名霄太和十七年薨谥曰：安王子纂袭景明元年薨於平城子伯和袭永平三年薨谥曰：哀王伯和无子以弟文华子仲固袭王封後为萧宝寅所害谥曰：武真子承宗袭早卒以纂弟安平子仲略继。
    京兆王黎道武子神元年薨子根袭改封江阳王薨无子献文以南平王霄第二子继为根後继袭封江阳王永安二年薨谥曰：武烈长子义以罪死义子亮袭祖爵乐平戾王丕明元子後坐事以忧薨子拔袭爵。
    乐安王范明元子後坐事暴薨长子简王良文成时袭王爵永昌。
    庄王健明元子健薨子仁袭。
    东平王翰太武子翰为宗爱所害子道符袭爵。
    临淮宣王谭太武子谭薨子提袭提以贪纵削除卒孝文时追封长乡侯宣武时谥曰：懿提子昌复封临淮王未拜而薨谥康王追改封济南王其子绍封薨谥文穆王无子弟孝友袭爵。
    广阳简王建闾太武子建闾薨子哀王石侯袭石侯薨子定王遣兴袭无子石侯弟懿烈王嘉袭嘉薨子忠武王深袭爵深为诸葛荣所害子文献王湛袭封湛薨子法轮坐叔父瑾谋杀齐文襄事泄合门伏法齐王矜湛覆灭乃启原之复其爵土。
    阳平幽王新成景穆长子新成薨长子安寿袭爵孝文赐名顺。
    义阳王子孝阳平幽王子後降为公卒子ど嗣。
    京兆王子推景穆子薨子太兴袭後为沙门太和二十二年终子昴袭薨子文王琮袭。
    汝阳王暹京兆王太兴子仲景弟也。孝静时薨子冲袭。
    济阴惠王小新成景穆子薨子郁袭位以黩货赐死爵除诏以郁弟偃子诞立为嫡孙特听绍封是为静王薨子抚袭先是郁长子弼以世嫡应袭先爵为季父尚书仆射丽因于氏亲宠遂夺弼王爵建义元年弼子晖业诉复王爵永安三年谥弼为文献王初弼尝梦人谓之曰：君身不得传世封其绍先爵者君长子绍远也。弼卒即语晖业终如其言。
    汝阴灵王天赐景穆子孝文时以罪削除及卒复本爵子威王逞嗣逞薨弟文王义嗣义薨子均入西魏封安昌王薨谥平王子则袭封。
    乐浪厉王万寿景穆子以忧薨子康王乐平袭乐平薨子长命袭坐杀人赐死子忠孝明时复前爵。
    广平殇王雒侯景穆子和平二年薨无子後以阳平幽王第五子匡後之匡初为度支尚书表引乐陵章武之例求绍雒侯封诏付尚书议尚书奏听袭封以明兴绝之义後加镇东将军诏曰：故广平殇王雒侯体自恭宗茂年薨殒国除祀废不祀忽诸匡亲同。若子私继岁久宜树维城永兹盘石可特袭王爵後改封东平郡王卒改济南王第四子献袭献薨子祖育袭任城康王云   景穆子云   薨长子文宣王澄太和中袭封澄薨第四子文王彝袭彝卒子度世袭。
    高平刚侯嵩任城康王子为苍头李太伯所害第二子世俊袭爵除给事中薨子景远袭。
    南康惠王桢景穆子桢薨子英改封中山王英累迁尚书仆射薨谥献武王次子熙好学有文才然轻躁浮动英虑非保家之王尝欲废之立第四子略为世子宗议不听略。又固请乃止延昌二年袭封时领军于忠执政熙忠之胥也。骤迁平西将军熙薨谥之曰：文庄王长子景献次仲献次叔献并与熙同遇害叔献弟叔仁以年幼获全袭先爵除征虏将军後复遇害子琳袭熙弟诱亦被诛子始伯袭诱弟略为尔朱荣所害谥曰：文贞子景式袭略弟纂与熙俱死子献袭。
    武邑王义兴南安惠王子义兴薨子述袭。
    城阳康王长寿景穆子长子多侯早卒次子鸾始继叔父章武敬王及兄卒还袭父爵鸾薨子徽宣武时袭封後为尔朱兆所杀出帝初子延袭爵徽兄显死於晋阳刺史子彦昭袭。
    章武敬王太雒景穆诸子皇兴二年薨无子孝文初以南安惠王第二子彬为後袭爵彬卒长子融死王事子景哲袭景哲弟朗即後废帝子黄头袭封安定王改封安平王融弟凝永熙二年终安东将军兖州刺史子彦友袭武定中为光禄大夫凝弟湛位至少卿遇害子俊袭。
    乐陵康王胡儿景穆子薨无子献文诏胡儿兄汝阴王天赐之第二子永全後之袭封後改名思誉正始四年薨谥密王子景略宣武时袭封位至幽州刺史薨谥惠王子霸袭。
    安定靖王休景穆子休薨长子安幼早卒次子燮袭燮薨子超袭时以胡国珍封安定公改封北平王後复本封遇害子孝景袭。
    乐安厉王长乐文成子以罪赐死於家子诠袭诠薨谥曰：武康子鉴袭。
    广川庄王略文成子太和四年薨子谐袭谐薨谥曰：刚子灵道袭。
    河涧孝王。若文成子年十六薨诏京兆康王子太安为後太安于。若为从弟非相後之义废之以齐郡王子琛继。
    安丰王猛献《文子》太和中薨於营州刺史子延明袭咸阳王禧献《文子》以罪赐死正光中复禧王爵子坦袭改封敷城王永安初复本封咸阳郡王。
    赵郡灵王献《文子》薨长子谧宣武初袭封谧薨谥曰：贞景子毓袭庄帝初遇害谥曰：宣恭无子诏以谧弟谳子为後袭爵。
</div>
    <div class="pagination">
<a href="册府元龟_page236.html">上一页</a><span>...</span><a href="册府元龟_page232.html">232</a><a href="册府元龟_page233.html">233</a><a href="册府元龟_page234.html">234</a><a href="册府元龟_page235.html">235</a><a href="册府元龟_page236.html">236</a><span class="current-page">237</span><a href="册府元龟_page238.html">238</a><a href="册府元龟_page239.html">239</a><a href="册府元龟_page240.html">240</a><a href="册府元龟_page241.html">241</a><a href="册府元龟_page242.html">242</a><span>...</span><a href="册府元龟_page238.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
