<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 307 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 307 页/共 485 页</h1>
    <div class="content">　　覔巧了不可得拙从何来打破砂盆一问狂子因此眼开防巧成拙为画蛇足何况头上安头屋下架屋毕竟巧者有余拙者不足
　　飬拙堂记　　　　　　　洪景卢
　　人必有所飬以直飬气以蒙飬正以知飬恬以寡欲飬心以静飬生以义方飬子以善飬民以学飬士以法制飬兵以节飬财飬木于山飬禾于田飬牛羊于牢飬鸡于埘飬鱼于渊飬龙于江海飬万物于天地繇书契以还亘古徃今来之归理具是矣一失所以飬则位飬禄势飬交敖侮飬高酒食飬口体飬奸以夸飬盗以窃飬虎以贻害飬莠以蠧谷飬防以齧飬虮虱以蕃瘙飬痈疽以戕身观其所飬孰得孰失葢无待于卜而烛炤独未闻以拙自飬者也今朱君先觉以飬拙名堂吾诚不知其説拙于用大乎拙于作伪乎拙于政乎拙于巧乎拙于谋已乎拙于官乎不手之药不免于洴澼絖夫固有所不用也与人无防级安事伪奉职非追科固不落道州之下考浮湛里闾间望望若营四海妻子满室灶突或过中不烟居官得餐钱漫不作明日计巧而谋者若是乎春秋五十六堕儒衣冠秩禄未脱八品擢财从事外防居之泊如称意自得岂所谓优防以飬拙亦颇有概于潘安仁者乎杜子羙之诗云度堂匪华丽养拙异考槃先觉葢出诸此既又作诗五百二十言道所以赋名之意予不暇续也故极引其义而畅之先觉其勉防毋轻用拙
　　古诗
　　咏拙　　　　　　　　　白乐天
　　所禀有巧拙不可改者性所赋有厚薄不可移者命我性拙且惷我命薄且屯问我何以知所知良有因亦呼学两足学人踏红尘从兹知性拙不解转如轮亦曽奋六翮漫飞到青云从兹知命薄摧落不逡廵慕贵而厌贱乐富而恶贫同出天地间我岂异于人性命茍如此反则成苦辛以此自安分虽穷毎欣欣葺茅为我庐编蓬为我门缝布作袍被种谷充盘飱静读古人书闲钓清渭濵优哉复防哉聊以充吾身
　　奸邪【谀佞阿附】
　　羣书要语崇信奸回【防誓】乃有不吉不廸颠越不恭暂遇奸宄我乃劓殄防之【盘庚】去其滛怠与其竒衺之民【天官】阿附有鸟于此架巢于葭苇之颠天风则葭折而巢壊所托者弱也稷蜂不攻社防不熏其所托者然也【庄子】谀佞非谄则谀【贾防】阿谀顺防要领絶【严光书】友善柔友便佞损矣【语】诸公贵人既志得皆乐熟软媚耳目者不喜闻生语一见輙戒门以絶【韩文王君志】
　　诗句猖狂百怪起冠裾稔囬慝【曽】孟徳黠老狐奸言嗾鸿豫【坡】人间所谓好男子我见妇女留须眉奴顔婢膝真乞丐反以正直为狂痴【陆】万事称好司马公【山谷】古今事实
　　顺防进防
　　周堪张猛为恭显等所譛元帝无所取信时长安令杨兴以材能幸称举堪上欲以为助乃问兴曰朝臣断断不可光禄卿何耶兴者倾巧士也谓上疑堪因顺指曰堪非独不可于朝廷自州里亦不可也上由是疑之
　　误天下苍生
　　王衍尝造山涛涛嗟叹良乆既去目而送之曰何物老妪生寜馨儿然误天下苍生者未必非此人也
　　不觉奸邪
　　唐徳宗从容与李泌论即位以来宰相曰卢杞清忠强介人言杞奸邪朕殊不觉其然泌曰如陛下觉之岂有建中之乱乎
　　防其问病【见疾病门】
　　内实狡黠
　　以范阳平卢节度使安禄山兼御史大夫禄山体貎充肥腹垂过膝尝自称重三百斤外若痴直内实狡黠在上前应对敏给杂以诙谐上益信爱之也
　　教蛊君心
　　仇士良请老中人与送还第谢曰诸君善事天子能听老夫语乎天子不可令闲暇闲暇必观书见儒臣减玩好省防幸吾属恩且薄而权轻矣莫若殖财货盛鹰马日以毬猎声色蛊其心使不得息则万机在我【云　云】众再拜
　　论事爽约
　　赵憬之入相陆贽实引之既而有憾于贽以贽所讥弹延龄事告延龄故延龄益得为计帝由是信延龄而不直贽已而贽与憬约至上前极论延龄帝怒形于色憬黙然无一言贽罢为太子賔客
　　为高丽舞
　　杨再思为宰相阿合取容兄同休请公卿宴其寺酒酣戯曰公面似髙丽再思欣然剪縠缀巾上反披紫袍为髙丽舞举动合节满座鄙笑昌宗以姿貎伟再思每曰人言六郎似莲花非也正莲花似六郎耳其巧谀无耻类如此
　　词头丑诋
　　曽布以翰林学士权三司使坐言市易事落职知饶州舍人许将当制颇多斥词制下将徃见曽曰始得词头深欲缴纳又思之衅隙如此不过同贬耳于公无所益也遂黾勉为之然其中语言颇经改易公他日当自知也曽曰君不闻宋子京之事乎昔晏元献公当国子京为翰苑晏爱宋之才雅欲旦夕相见遂税一第于旁近延居之其亲宻如此遇中秋啓宴召宋出妓饮酒赋诗达旦方罢翌日罢相宋当草词颇极诋斥至有广营产以殖私多役兵而规利之语方子京挥毫之际余酲犹在观者亦骇叹葢此事由来乆矣何足较耶许亦慨然而去【东轩笔録】
　　言荆公奸
　　嘉祐初王介甫名始盛党友倾一时欧阳修亦善之劝苏眀允与之逰而介甫亦愿交于眀允眀允曰吾知其人矣是不近人情者鲜不为天下患安石之母死士大夫皆吊眀允独不徃作辨奸一篇以讥之
　　言荆公奸
　　吕献可中丞于熈寜初荆公拜叅知政事日力言其奸每指荆公曰乱天下者必此人也又曰天下本无事庸人扰之耳温公初不以为然至荆公虐民乱政公怅然曰吕献可之先见余不及也然眀允先生其知荆公又在献可之前十余年矣岂温公不见辨奸也【闻见録】
　　防痔【见疾病门以下系阿附】
　　问病独留【见疾病门】
　　阿附为累
　　窦宪既平匃奴威名太盛以耿防任尚等为爪牙邓叠郭璜为心腹班固傅毅之徒皆幕府以典文章刺史守令多出其门宪败固死狱中
　　正直所羞
　　马融初应大将军邓隲辟乃上广成颂忤邓氏后惩于邓氏不敢复违忤于世家遂为梁兾草奏李固又作大将军西第颂以此颇为正直所羞时吴祐谓融曰李公之罪成于卿手李公诛卿何面目见天下之人乎
　　出五侯家
　　娄防字君卿为京兆史王氏五侯兄弟争名防尽入其门咸得驩心
　　能驾驭卿
　　晋士浮虚无实用然其间亦有不然者如孟嘉平生无一事然桓温谓嘉曰人不可无势我乃能驾驭卿温平生轻殷浩岂妄许人者哉乃知孟嘉若遇当作谢安安不遇不过如孟嘉
　　郭尖
　　后魏郭景尚迁太尉从事中郎善事权贵时呼为郭尖
　　海市蜃楼
　　张昌仪兄弟恃易之昌宗之宠请托如市甲第奢侈李湛曰此海市蜃楼比耳岂长乆计耶未防祸及【隋唐遗事】
　　冰山
　　杨国忠权倾天下进士张彖者力学有大志或劝谒国忠以速荣显彖曰尔軰谓杨公之势可倚如泰山耶吾所见乃冰山耳皎日大眀误人必矣后果如其言
　　向火乞儿
　　张九龄见朝士趋附杨国忠以求官语人曰此曹皆向火乞儿一旦火尽灰冷当冻裂肌肤暴骨沟中矣【天寳遗事】
　　尝粪【见疾病门】
　　因巫得相
　　赵彦昭本以权幸进中宗时有巫赵挟鬼道出入禁掖彦昭以姑事之常衣妇服乗车与妻皆谒其得宰相巫力也
　　为奉溺器
　　宋之问传张易之等宠甚之问与阎朝隠沈佺期刘允济倾心媚附易之所赋诗篇尽之问朝隠所为至为易之奉溺器
　　帘外教婢
　　宋之悬为连州叅军刺史闻其善歌使教婢日执笏在帘外唱吟自如
　　不欲冷语
　　孟蜀时潘在廷以财结权要或戒之乃曰非是求援不欲其以冷语冰人耳【外史梼杌】
　　一网打尽
　　苏舜钦监奏院因十月赛神防舘中司列御史刘元瑜弹击下狱坐监主自盗削籍同防社皆坐斥刘谓时宰贾昌朝曰为相公一网打尽【张师正】
　　古佞人【以下系谀佞】
　　蜚亷恶来【纣时佞人】皆作伪巧言利口以进其身【东方朔传】雷开佞人阿顺于纣乃赐之金玉而封之【楚词注】
　　望尘雅拜【见迎送门】
　　满座皆悦
　　王导为相只周旋人过一生尝有坐客二十许人逐一称讃独不及一胡僧并一台州临海人二人皆不悦导徐顾临海人曰自公之来临海不复有人矣又谓胡僧曰兰奢兰奢乃胡语之褒誉者也于是二人亦悦也【朱子语録】
　　每言輙佳
　　司马徽字徳操括嚢畏谨有以人物问者不辩其高下每言輙佳其妇谏之曰人质疑问君一皆言佳岂咨君之意乎徽曰如君言亦复佳【世説】
　　哭贵妃悲【见国哀门】
　　果为佞人
　　唐太宗尝止树下爱之宇文士及从而誉之上正色曰魏徴尝劝我逺佞人为谁意疑是汝今果不谬士及叩头谢
　　模棱両端
　　苏味道为鳯阁侍郎同平章事味道前后在位数嵗作阿取容尝谓人曰处事不冝明白模棱持两端可矣时谓之苏模棱
　　代牺祷疾
　　武后有疾诏遍祭神庙以求福消灾阎朝隠诣少室山时为给事中因亲撰祝文以身代牺沐浴伏于爼盘令僧道迎至神所观者如堵防后疾愈特加赏赉左司郎中张元一画代牺图以进后大笑虽厚赐然鄙其为人【易斋笑林】
　　善佞
　　大歴中荆州有冯希乐者善佞见人家防穴亦佞尝到长林谒县令留宴语令云仁风所感猛兽出境昨初入县界见虎狼相尾西去有顷村吏来报昨夜大防食人令戏诘之冯遽曰是必掠食便过
　　为时相放生
　　光禄卿巩申佞而好进老为省判趋附不已王荆公为相毎遇生日朝士献诗颂僧道献功徳防以为夀皂吏走卒皆笼雀鸽就宅放之谓之放生申不闲诗什于是以大笼贮雀鸽诣客次搢笏开笼每一鸽一雀叩齿祝之曰愿相公一百二十嵗时有邉寨之主妻病而虞割股以献者天下骇之曰或对曰虞为县君割股大卿与丞相放生【东轩笔録】
　　为宰相拂须【见须门】
　　妄认舅甥
　　故相魏仁浦在中书陶仆射谷自言出于魏氏遂拜仁浦为舅毎见仁浦望尘輙拜其便佞如此
　　愿相公逺佞
　　王荆公初为叅政因读晏元献小词曰为宰相而作小词可乎平甫曰彼亦偶然自喜而为耳其事业岂止如是吕吉甫为舘职亦在坐曰为政必先放郑声况自为之乎平甫正色曰放郑声不若逺佞人吕自是与平甫相失【东轩笔録】荆公与吕恵卿论新法平甫吹笛于内荆公遣人喻曰请学士放郑声平甫即应声曰愿公逺佞人恵卿深衔之【闻见録】
　　古今文集
　　杂著
　　辨奸　　　　　　　　　苏洵
　　山巨源见王衍曰误天下苍生者必此人也郭汾阳见卢杞曰此人得志吾子孙无遗类矣自今言之其理固有可见者以吾观之王衍之为人也容貌言语固足以欺世而盗名者然使晋无恵帝虽衍百千何从而乱天下乎卢之奸固足以败国然不学无文非徳宗之鄙暗亦何从而用之由是言之二公之料二子亦容有未必然也今有人口诵孔老之言身履夷齐之行収拾好名之士不得志之人相与语言私立名字以为顔渊孟轲复出而隂贼狠险与人异趣是王衍卢合而为一人也其祸可胜言哉夫靣垢不防洗衣垢不防澣此人之至情也今也不然衣臣虏之衣食犬彘之食囚首丧靣而谈诗书此岂其情也哉凡事之不近人情者鲜不为大奸慝以盖世之名而济其未形之恶虽有愿治之主好贤之相犹当举而用之则其为天下之患必然而无疑者非特二子之比也
　　运命论　　　　　　　　李萧逺
　　凡浮世茍合之士籧篨戚施之人俯仰尊贵之顔逶迤势利之间意无是非讃之如流言无可否应之如响以窥看为精神以向背为变通势之所集从之如归市势之所去弃之如脱遗其言曰名与身孰亲也得与失孰贤也荣与辱孰珍也故遂洁其衣服矜其车马冐其货贿滛其声色脉脉然自以为得矣葢见龙逢比干之亡其身而不惟飞防恶来之灭其族也葢知伍子胥之属镂于吴而不戒费无忌之诛夷于楚也葢讥汲黯之白首于主爵而不惩张汤牛车之祸也葢笑萧望之防踬于前而不知石显之绞缢于后也
　　丐论　　　　　　　　　元结
　　天寳戊子中元子游长安与丐者为友或曰君友丐者不太下乎对曰古人乡无君子则与云山为友里无君子则与松栢为友座无君子则与琴酒为友出逰于国君子则友之丐者今之君子吾恐不得与之友也丐者丐论子能听乎吾既与丐者相友谕求罢丐友相喻曰子羞吾为丐耶丐宗属于人丐嫁娶于人丐名位于人丐顔色于人甚者则丐权家奴齿以受邪佞丐权家婢类以容媚惑有自富丐贫自贵丐贱于刑丐命命不可得就死丐时就时丐息至死丐全形而终有不可丐者更有甚者丐家仆于仆圉丐性命于臣妾丐宗庙而不敢丐妻子而不辞有如此者不为羞哉吾所以丐人之弃衣丐人之弃食提甖荷杖在于路傍且欲与天下之人为同类耳不然则无顔容行于人间夫丐衣食贫也以贫乞丐心不惭迹与人同示无异也此君子之道君子不欲全道耶幸不在山林亦冝具甖杖随我作丐者之状貎学丐者之言辞与丐者之相逢使丐者之无耻庶防时世始能相容吾子无骄然取不容也于戯丐者言语如斯可以编为丐论以补时规
　　诗话
　　诗刺奸邪
　　熈寜初有人自常调上书迎宰相意遂承御史苏长公戏之曰有甚意头求富贵没些巴鼻便奸邪某公用事排斥端士矫餙伪行范蜀公咏假山诗倐忽平为险分眀假夺真【后山诗话】
　　诗刺阿附
　　晁以道后来亦附梁师成有一人以诗嘲之曰早赴朱张饭随赓蔡子诗此回休崛强凡事且从冝【朱语録】古今事文类聚别集卷十九
<子部,类书类,古今事文类聚>
　　钦定四库全书
　　古今事文类聚别集卷二十
　　宋　祝穆　撰
　　性行部
</div>
    <div class="pagination">
<a href="古今事文类聚_page306.html">上一页</a><span>...</span><a href="古今事文类聚_page302.html">302</a><a href="古今事文类聚_page303.html">303</a><a href="古今事文类聚_page304.html">304</a><a href="古今事文类聚_page305.html">305</a><a href="古今事文类聚_page306.html">306</a><span class="current-page">307</span><a href="古今事文类聚_page308.html">308</a><a href="古今事文类聚_page309.html">309</a><a href="古今事文类聚_page310.html">310</a><a href="古今事文类聚_page311.html">311</a><a href="古今事文类聚_page312.html">312</a><span>...</span><a href="古今事文类聚_page308.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
