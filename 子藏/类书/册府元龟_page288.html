<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 288 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 288 页/共 736 页
  </h1>
  <div class="content">
   杨В行建州事东魏遣太保尉景攻陷正平复遣行台薛循义率兵与斛律俱会，於是敌众渐盛禁以孤军无援。且腹背受敌谋欲拔还复恐义徒背叛遂伪为太祖书遣人。若从外送来者云：已遣军四道赴援因令人漏泄使所在知之。又分土人义首令领所部四出抄掠拟供军费В分遣讫遂於夜中拔还邵郡朝廷嘉其权以全军即授建州刺史。
    史宁为西魏凉州大都督宕昌叛羌獠甘逐其王弥定而自立宁击走之弥定遂得复位宁以未获獠甘密欲图之乃扬声欲还獠甘闻之复招引叛羌依山起栅欲攻弥定宁谓诸将曰：此羌入吾术中当进兵擒之耳诸将思归咸曰：生羌聚散无常依据山谷今。若追讨恐旷日无成。且弥定还得守藩将军功已立矣。獠甘势弱弥定足能制之以此还师策之上者宁曰：一日纵敌数世之患，岂可舍将灭之寇更烦再举人臣之礼知无不为以此诸君不足与计事也。如更沮众宁，岂不能斩诸君邪遂进军獠甘众亦至与战大破之生获獠甘犭旬而斩之并执巩廉王送阙。
    贺。若敦为西魏骠骑大将军讨陈将侯于湘州时土人亟乘轻船载米粟及笼鸡鸭以饷军敦患之乃伪为土人装船伏甲士於中兵人望见谓饷船之至逆来争取敦甲士出而擒之敦军数有叛人乘马投者辄纳之敦。又别取一马牵以趣船令船中逆以鞭鞭之如是者再三马便畏船不上後伏兵於江岸遣人以招军诈称投附便遣兵迎接竞来牵马马既畏船不上敦发伏掩之尽殪此後实有馈饷及亡命奔者犹谓敦之设诈逆遣击并不敢受以故粮援既绝人怀危惧敦，於是分兵抄掠以充资费恐等知其粮少乃於营内多为土聚覆之以米集诸营军士人各持囊遣官司部分。若欲给粮者因召侧近村民阳有所访问令於营外遥见随即遣之等闻之良以为实乃据守要险欲旷日以老敦师敦。又增修营垒造庐舍亦以持久湘罗之间遂废农业等无如之何。
    权景宣为西魏车骑大将军镇荆州与开府杨忠拔安陆随郡久之随州城民吴士英等杀刺史黄道玉因聚为寇景宣以英等小贼可以计取之。若声其罪恐同恶者众与英书伪称道玉凶暴归功英等英果信之遂相率而至景宣执而戮之散其党与。
    陆腾为骠骑大将军江州刺史陵州木笼獠恃险粗犭广每行抄劫诏腾讨之獠既因山为城攻之未可拔腾遂於城下多设声乐及诸杂伎示无战心诸贼果弃其兵仗或携妻子临城观乐腾知其无备密令众军俱上诸贼惶惧不知所为遂纵兵讨击尽破之斩首一万级俘获五千人後为隆州总管铁山獠抄断内江路使驿不通腾乃进军讨之欲至铁山乃伪还师贼不以为虞遂不守备腾出其不意击之应时奔溃一日下其三城斩其魁帅俘获三千人招纳降附者三万户。
    韦孝宽为骠骑大将军镇玉壁建德之後武帝志在平齐孝宽乃上疏陈三策其第一策曰：臣在边积年颇见间隙不因际会难以成功是以往岁出军徒有劳费功绩不立由失机会何者长淮之南旧为沃土陈氏以破亡馀烬犹能一举平之齐人历年赴救丧败而反内离外叛计尽力穷傅不云：乎！雠有[C260]焉不可失也。今大军。若出轵关方轨而进兼与陈共为掎角并令广州义旅出自三亚。又募山南骁锐沿河而下复遣北山稽胡绝其并晋之路凡此诸军仍令各募关河之外劲勇之士厚其爵赏使为前驱岳动川移雷骇电激百道俱进并趋虏庭必当望骑奔溃所向摧殄一戎大定实在此机其第二策曰：若国家更为後图未即大举宜与陈人分其兵势三亚以北万春以南广事屯田预为贮积选其骁悍立为部伍彼既东南有敌戎马相持我出奇兵破其疆埸彼。若兴师赴援我则坚壁清野待其去远还复出师常以边外之军引其腹心之众我无宿舂之费彼有奔命之劳一二年中必自离叛。且齐氏暴政出多门鬻狱卖官唯利是视荒淫酒色贼害忠良阖境嗷然不胜其弊以此而观覆亡可待然後乘间电扫事等摧枯其第三策曰：窃以大周土宇跨据关河蓄席卷之威持建瓴之势太祖受天明命与物更新是以二纪之中大功克举南清江汉西戡巴蜀塞表无虞河内底定唯彼赵魏独为榛梗者正以有事二方未遑东略遂使漳滏游魂更存馀晷昔勾践亡吴尚期十载武王取乱犹烦再举今。若更存遵养。且复相时臣谓宜还崇邻好申其盟约安人和众通商惠工蓄锐养威观[C260]而动斯则长策远驭坐自兼并也。书奏武帝遣小司寇淮南公元卫开府伊娄谦等重币聘齐尔後遂大举再驾而定山东卒如孝宽策後为徐州总管尉迟迥反於相州诏孝宽伐之以小司寇叱列长文为相州刺史先令赴邺孝宽续进至朝歌迥遣大都督贺兰贵赍书候孝宽孝宽留贵与语以察之疑其有变遂称疾徐行。又遣人至相州求医药密以伺之既到汤阴逢长文奔还孝宽兄子魏郡守艺。又弃郡南走孝宽审知其状乃驰还所经桥道皆令毁撤驿马悉拥以自随。又勒驿将曰：蜀公将至可多备饣肴酒及刍粟以待之迥果遣仪同梁子康将数百骑追孝宽驿司供设丰厚所经之处皆辄停留繇是不及时或劝孝宽以为京雒虚弱素无守备河阳城内旧有鲜卑八百人家并在邺见孝宽轻来谋欲应迥孝宽知之遂密造东京官司诈称遣行分人诣雒受赐既至雒阳并留不遣因此离解其谋不成。
    齐王宪武帝建德五年为前锋东伐宪守雀鼠谷帝亲围晋州宪进兵克洪洞永安二城更图进取齐人焚桥守险军不得进遂屯於永安齐主闻晋州见围乃将兵十万自来援之时柱国陈王纯屯千里径大将军永昌公椿屯鸡栖原大将军宇文盛守汾水关并受宪节度宪密谓椿曰：兵者诡道去留不定见机而作不得遵常汝今为营不须张幕可伐柏为示有形势令兵去之後贼犹致疑也。齐主分军万人向千里径会被敕追还率兵夜返齐人果谓柏为帐幕不疑军退翌日始悟。
    李雄领左後军从太子西征吐谷浑雄率步骑二千督军粮於洮河为贼所持数日雄患之遂与伪和虏备稍解纵奇兵击破之赐奴婢百口封一子为侯。
    隋宇文弼初仕後周为侯莫陈昶监军率兵击突厥弼谓昶曰：黠虏之势来如激矢去如绝弦。若欲追蹑良为难及宜选精骑直趋祁连之西贼。若收军必自蓼泉之北此地险隘兼复下湿度其人马三日方度缓辔追讨何虑不及彼劳我逸破之必矣。若邀此路真上策也。昶不能用之西取合黎大军行迟虏已出达奚长孺初仕後周为左前军勇猛中大夫与乌丸轨围陈将吴明彻於吕梁陈遣骁将刘景率劲勇七千来为声援轨令长孺逆拒之长孺，於是取车轮数百系以大石流之清水连毂相次以待景军景至船舰碍轮不得进长孺乃纵奇兵水陆俱发大破之俘数千人及获吴明彻以功进位大将军。
    张威初仕後周为京兆尹高祖辅政时王谦作乱高祖以威为行军总管从元帅梁睿击之军次通谷谦守将李三王拥劲兵拒守睿以威为先锋三王初闭垒不战威令人詈侮以激怒之三王果出阵威令壮士奋击三王军溃大兵继至，於是擒斩四千馀人进至开远谦将赵俨众十万连营三十里威凿山通道自西岭攻其背俨遂败走追至成都与谦大战威将中军及谦平进位上柱国。
    于仲文初为後周大将军尉迟迥之乱仲文大破迥将檀让军进攻梁郡迥守将李子宽Т走初仲文在蓼堤诸将皆曰：军自远来士马疲弊不可决胜仲文令三军趣食列阵大战既而破贼诸将皆请曰：前兵疲不可交战竟而克胜其计安在仲文笑曰：吾所部将士皆山东人果於速进不宜持久乘势击之所以制胜诸将皆以为非所及也。迥将席毗罗众十万屯於沛县将攻徐州其妻子在金乡仲文遣人诈为毗罗使者谓金乡城主徐善净曰：檀让明日午时到金乡将宣蜀公令赏赐将士金乡人谓为信然皆喜仲文简精兵伪建迥旗帜倍道而进善净望见仲文军。且至以为檀让乃出迎谒仲文执之遂取金乡诸将多劝屠之仲文曰：此城是毗罗起兵之地当宽其妻子其兵可自归如即屠之彼望绝矣。众皆称善，於是毗罗恃众来薄官军仲文背城结阵去军数里设伏於麻田中两阵才合伏兵发俱曳柴鼓噪尘埃涨天毗罗军大溃仲文乘之贼皆投洙水而死水为之不流获檀让槛送京师河南悉平毗罗匿荥阳人家执斩之傅首阙下。
    宇文忻为後周豫州总管从韦孝宽讨尉迟迥迥背城结阵与官军大战官军不利时邺城士女观战者数万人忻与高李询等谋曰：事急矣。当以权道破之，於是击所观者大嚣而走转相腾籍声如雷霆乃傅呼曰：贼败矣。众军复振齐力急击之迥军大败而走。
    梁睿为益州总管高祖开皇初突厥方︹恐为边患乃陈镇守之策十馀事上书奏之曰：窃以戎狄作患其来久矣。防遏之道自古为难所以周无上算汉收下策以其倏来忽往云   屯雾散︹则骋其犯塞弱。又不可尽除故也。今皇祚肇兴宇内宁一唯有突厥种类尚为边梗此臣所以废寝与食寤寐思之昔匈奴未平去病辞宅先零尚在充国自劾臣才非古烈而志追昔士谨条安置北边城镇烽候及人马粮贮战守事意如别谨并图上呈伏惟裁览高祖嘉叹久之答以厚意。
    王长述为信州总管开皇初献平陈之计修营战舰为上流之师高祖善其能频加赏劳下《书》曰：每览高策深相嘉叹命将之日遂以公为元帅也。
    高为左领军大将军开皇初高祖尝问取陈之策曰：江北地寒田收差晚江南土热水田早熟量彼收获之际徵士马声言掩袭彼必屯兵御守足得废其农时彼既聚兵我便解甲再三。若此贼以为常後便集兵彼必不信犹豫之顷我乃济师登陆而战兵气益倍。又江南土薄舍多竹茅所有储积皆非地窖密遣行人因风纵火待彼修立复更烧之不出数年自可财力俱尽帝行其策由是陈人益弊。
    长孙晟为左勋卫车骑将军开皇中护突厥染干於朔州时别部有达头恐怖。又大集兵诏晟部领降人为秦州行军总管取晋王节度出讨达头与王相抗晟进曰：突厥饮泉易可行毒因取诸药毒水上流达头人畜饮之多死，於是大惊曰：天雨恶水其亡我乎！因夜遁晟追之斩首千馀级俘百馀人畜数千头贺。若弼为吴郡总管开皇中大举伐陈以弼为行军总管先是弼画七策其一请广陵顿兵一万番代往来陈人初见设备後以为常及大兵南伐不复疑也。其二使兵缘江射猎人马喧噪及兵临江东人以为猎也。其三以老马多买陈船而匿之买弊船五六十艘於渎内陈人觇以为国内无备其四积苇荻於扬子津其高蔽舰及大兵将渡乃卒通渎於江其五涂战船以黄与枯荻同色故陈人不预觉之其六先取京口仓储速据白土冈置兵死地故一战而克其七臣奉敕兵以义举及平京口俘五千馀人便悉给粮劳遣付其敕书命别道宣喻是以大兵渡江无不草偃十七日之间南至林邑东至沧海西至象林皆悉平。
    杨素开皇中为伐陈行军元帅时陈南康内史吕仲肃屯岐亭正据江峡於北岸凿岩缀铁锁三条横截上流以遏战船素与大将军刘仁恩登陆俱发先攻其栅仲肃军夜溃素徐去其锁仲肃复据荆门之延洲素遣巴蛋卒千人乘五牙四艘以拍竿破贼千馀舰遂大破之俘甲士二千馀人仲肃仅以身免仁寿中。又以左仆射为行军元帅出击突厥于云   中连破之突厥退走率骑追蹑至夜而及之将复战恐贼越逸令其骑稍後，於是亲将两骑并降突厥二人与虏并行不之觉也。候其顿舍未定趣後骑掩击大破之白屯碛南无复虏庭矣。
    来护儿为上开府开皇中高智慧据江南反以子总管统兵随杨素讨之贼据浙江岸为营周亘百馀里船舰初渡江鼓噪而进言於素曰：吴人轻锐利在舟戢必死之贼难与争锋公。且严阵以待之勿与接刃请假奇兵数千潜渡江掩破其壁使退无所归进不得战此韩信破赵之策也。素以为然护儿乃以轻船数百置登江岸袭破其营因纵火烟焰涨天贼顾火而惧素因是一鼓破之智慧将逃於海护儿追至闽中馀党皆平。
    何稠为员外散骑侍郎开皇末桂州俚李光仕聚众为乱诏稠召募讨之师次衡岭遣使者谕其渠帅洞主莫崇解兵降款桂州长史王文同锁崇以诣稠所稠诈宣言曰：州县不能绥养致使边民扰叛非崇之罪也。乃命释之引崇共坐并从者四人为设酒食而遣之崇大悦归洞不设备稠至五更掩入其洞悉发俚兵以临馀贼象州逆帅杜条辽罗州逆帅庞靖等相继降款。
    周法尚仁寿中为行军总管讨遂州叛獠平之州乌蛮反攻陷州城诏令法尚便道击之军将至贼弃州城散走山谷间法尚捕不能得，於是遣使慰谕假以官号伪班师日行二十里军再舍潜遣人觇之知其首领尽归栅聚饮相贺法尚选步骑数千人袭击破之获其渠帅数千人虏男女万馀口捷闻赐奴婢百口物三百段蜀马二十匹後为定襄太守大业初炀帝幸榆州法尚朝於行宫内史令元寿言於帝曰：汉武出塞旌旗千里今御营之外请分为二十四军日别遣一军发相去三十里旗帜相望钟鼓相闻首尾连注千里不绝此亦出师之盛者也。法尚曰：不然兵亘千里动间山川卒有不虞四分五裂腹心有事首尾未知道阻。且长难以相救虽是故事此乃取败之道也。帝不怿曰：卿意以为如何法尚曰：结为方阵四面外拒六宫及百姓家口并住其间。若有变起当头分抗内引奇兵出外奋击车为壁垒重设勾阵此与据城理亦何异。若战而捷抽骑追奔或战不利屯营自守臣谓牢固万全之策也。帝曰：善。
    杨义臣仁寿末为朔州总管炀帝即位汉王谋作乱并州时代州总管李景为汉王将乔锺葵所围诏义臣救之义臣自以兵少悉取军中牛驴得数千头复令兵数百人人持一鼓潜驱之涧谷出其不意义臣晡後复与锺葵战兵初合命驱牛驴者疾进一时鸣鼓尘埃涨天锺葵军不知以为伏兵发因而大溃纵击破之。
    李子雄为骠骑大将军後坐事免炀帝初汉王谅乱帝疑幽州总管窦抗有贰拜子雄为冀州刺史驰至幽州止傅舍召募得千馀人抗恃素贵不时相见子雄遣人谕之後二日抗从铁骑二千来诣子雄所子雄伏甲请与相见因擒抗遂发幽州兵步骑三万自井陉以讨谅时谅遣大将军刘建略地燕赵正攻井陉相遇於抱犊山下力战大破之。
    史祥为右卫将军炀帝即位汉王谅发兵作乱遣其将綦良自滏口徇黎阳塞白马津余公理自大行下河内帝以祥为行军总管军於河阴久不得济祥谓军吏曰：余公理轻而无谋才用素不足称。又新得志谓其众可恃恃众必骄。且河北人先不习兵所谓拥市人而战以吾筹之不足图也。乃令军中攻具公理使谅知之果屯兵於河阳内城以备祥祥，於是舣船南岸公理聚甲以当之祥乃率精锐於下流潜渡公理率众拒之祥至沮水两军相对公理未成列祥纵击大破之东趣黎阳讨綦良等良列阵以待兵未接良弃军而走，於是其众大溃祥纵兵乘之杀万馀人。
    唐李仲文武德初为行军总管击刘武周于雀鼠谷为其将黄子英所擒因诈危笃守者不以为意子英牧竖本关中人思欲西归阴结仲文仲文因谓守者曰：吾疮臭君幸一扶我出营洗之守者数人扶之至水向牧竖以子英骏马数匹来诣仲文所仲文洗讫将入营人。又扶之仲文曰：鬼君相扶诈。若不自安者牧竖因曰：公可乘马去仲文佯为不敢牧竖固请之仲文与牧竖各乘一马将至营门遂鞭马而遁营中大嚣贼竞追之行数十里迷逆失道追人。且至，於是弃马窜林莽间会暝追骑各去仲文遂得还西京上表请罪高祖慰谕之复令帅师以拒贼。
    盛彦师武德初为行军总管与史万宝镇宜阳以拒东寇及李密之叛将出山南万宝以密威名不敢拒谓彦师曰：李密骁贼也。又辅以王伯当决策而叛其下兵士思欲东归。若非计出万全则不为也。兵在死地殆不可当彦师笑曰：请以数千之众邀之必枭其首万宝曰：计将安出对曰：军法尚诈不可为公说之便领众逾熊耳山南傍道而止令弓弩者夹路乘高刀者伏於溪谷令曰：待贼半渡一时齐发弓弩据高纵矢刀即乱出薄之或问之曰：闻李密欲向雒州而公入山何也。彦师曰：密声言往雒实走襄城就张善相耳必当出人不意。若贼入谷口我自後追之山路险隘无所展力一夫殿後必不能制今吾先得入谷擒之必矣。李密既度陕州以为馀不足虑遂拥众徐行果逾山南渡彦师击之密众首尾断绝不得相救遂斩李密追擒伯当以功封葛国公拜武卫大将军。
    罗士信武德中为新安道行军总管及大军至雒阳士信以兵围王世充千金堡其中人大骂之士信怒夜遣百馀人将婴儿数十从南而来至於堡下诈言从东都来投罗总管也。因令婴儿啼噪既而佯惊曰：此千金堡吾辈错矣。忽然而去堡中谓是东都逃人遽出兵追之士信伏五千人於路侧候其开门奋击遂破之无遗类。
    任瑰武德中为河南道安抚大使至宋州属徐圆朗据兖州反曹戴诸州咸应之副使柳劝瑰退保汴州瑰笑曰：柳公何怯也。老将居边甚久自当有计非公所知圆朗俄。又引兵将围虞城瑰遣崔枢张公谨自鄢陵领诸州豪右质子百馀人守虞城以拒之。又谏曰：枢与公谨并世充之将及诸州质子父兄皆反此必为变瑰不答枢至则分配质子并与土人合队居守贼既稍近质子有叛者枢因斩其队帅城中人惧曰：质子父兄悉来为贼贼之子弟安可城守枢因纵诸县各杀质子枭首于门外遣使报瑰瑰阳怒曰：遣诸将去者欲招慰耳何罪而杀之退谓曰：固知崔枢办之既遣县人杀贼质子冤隙已大吾何患焉枢果拒却圆朗事平迁徐州刺史。
    杨武通武德三年为将军击王行本于河东乃掘围以逼之武通谓掘围者曰：若见贼但退走以避之行本果出兵掘围者走行本奔趋之武通率骑横出击之贼众溃因纵兵乘胜杀七百人自此兵势渐弱河间王孝恭武德三年以赵郡王为总州总管时萧铣据江陵孝恭献平铣之策高祖嘉纳令大造舟楫教习水战以图铣孝恭召巴蜀首领子弟量材授用致之左右外示引擢而实以为质也。寻授荆湘道行军总管统水陆十二总管发自硖州进军江陵攻其水城克之所得船散於江中诸将皆曰：虏得贼船当藉其用何为弃之无乃资贼邪孝恭曰：不然萧铣伪境南极岭外东至洞庭。若攻城未拔援兵复到我则内外受敌进退不可虽有舟楫何所用之今铣缘江州镇忽见船舸乱下必知铣败未敢进兵来去觇伺动淹旬月因缓其救吾克之必矣。铣救兵至巴陵见船被江而下果狐疑不敢轻进既内外阻绝铣，於是出降。
    李靖为开府武德三年萧铣据荆州高祖授靖行军总管兼摄河间王孝恭行军长史高祖以孝恭未更戎旅三军之任一以委靖其年八月集兵於夔州铣以时属秋潦江水涨三峡路险必谓靖不能进遂休兵不设备九月靖乃率师而进将下峡诸将皆请停兵以待水退靖曰：兵贵神速机不可失今兵始集铣尚未知。若乘水涨之势倏然至城下所谓疾雷不及掩耳此兵家上策纵彼知我仓卒徵兵无以应敌此必成擒也。孝恭从之进兵至夷陵铣将文士弘率精卒数万屯清江孝恭欲击之靖曰：士弘铣之健将士卒骁勇今新失荆门尽兵出战此是救败之师恐不可当也。宜。且泊南岸勿与争锋待其气衰然後奋击破之必矣。孝恭不从留靖守营率师与贼合战孝恭果败奔于南岸贼委舟大掠人皆负重靖见其军乱纵兵击破之获其舟舰四百馀艘斩首及溺水计万馀人辅公┙之反也。诏赵郡王孝恭东讨敕追靖入朝面受方略令靖副赵郡王其东道副元帅李任瑰等并受节度公┙遣水军总管冯惠亮率舟师三万顿于当涂栅断江口筑城。又遣陆军总管陈正通有众二万据当涂南路亦造栅自固并蓄力养锐以抗大军孝恭乃集诸将会议皆云：惠亮正通并握︹兵为不战之计城栅既固卒不可攻请直指丹阳丹阳既破惠亮等可不战而擒孝恭欲从其议靖曰：公┙精兵虽在水陆二道然其自统之兵亦是劲勇惠亮等城栅尚不可攻公┙既保石头岂应易拔。若我师至丹阳留停旬月进则石头未平退则归路已绝此便腹背受敌恐非万全之计然惠亮正通皆是百战馀贼必不惮於野战止为公┙立计令其持重今。若攻其城栅乃是出其不意灭贼之机唯在此举靖乃率李黄君汉等水陆俱进苦战破之惠亮等奔走杀伤及溺死者万馀人靖率轻兵先至丹阳公┙馀众虽多不战拥兵东走并相次擒获。
    庞玉武德中为梁州总管遇巴州山獠相聚为乱玉进兵讨之枭其魁帅王多馨馀党皆散移兵集州其苻阳白石二县反獠据自守兵不得进军粮。且尽其二县熟獠与反者先为州里互有亲戚皆言贼不可击请玉班师玉徐云：知之扬言曰：秋将熟百姓不得收刈一切供军非平贼吾不返也。闻者大惧因谓曰：大军不去食吾尽吾徒皆饿死矣。何得措手耶其中壮士入贼营各求其所亲与相要结斩贼渠帅众遂分散玉随而捕之无往不克高祖嘉之赐以名马。
    刘世让武德中为广州总管将之任高祖问以备边之策世让答曰：突厥南寇徒以马邑为其中路尔如臣所计请於崞城置一智勇之将多储金帛有来降者厚赏赐之数出奇兵略其城下芟践禾稼败其生业不出岁馀彼当无食马邑不足图也。高祖曰：非公无任此者乃使驰驿往经略之。
    刘兰为夏州都督府司马武德中梁师都以突厥之师顿於城下兰偃旗卧鼓不与之争锋贼徒宵遁兰追击破之。
    柴绍为右骁卫大将军武德中吐谷浑与党项俱来寇边命绍讨之虏据高临下射绍军中矢下如雨绍乃遣人弹胡琵琶二女子对舞虏异之驻弓矢而相与聚观绍见虏阵不整密使精骑自後击之虏大溃斩首五百馀级。
    薛万均为幽州礻卑将武德中窦建德率众十万来寇范阳总管罗艺逆拒之万均谓艺曰：众寡不敌今。若出门百战百败当以计取之可令羸兵弱马阻水背城为阵以诱之观贼之势必渡水交兵万均请精骑百人伏於城侧待其半渡击之破贼必矣。艺从其言建德果引军渡水万均邀击大破之。
    杨恭仁为梁州总管武德中突厥颉利可汗率众数万奄至州境恭仁随方备御多设疑兵颉利惧而退走属瓜州刺史贺拔威拥兵作乱朝廷惮远未遑征讨恭仁乃募骁勇倍道兼进贼不虞兵至之速克其二城恭仁悉放俘虏贼众感其宽惠遂相率执威而降。
    张长逊武德初为五原太守封范阳郡公时高祖遣使者高世静致重币於始毕可汗路经长逊所会可汗死世静奉诏停留不进处罗可汗闻而大怒将入寇骑已至河长逊令世静出塞申国厚礼处罗乃意解解兵而去。
    ●卷三百六十六
    ○将帅部　机略第六
    唐张公谨太宗贞观元年为代州都督其後李靖经略突厥以公谨为副公谨因言突厥可取之状曰：颉利纵欲肆情穷凶极暴诛害良善昵近小人此则主昏於上其可取一也。又其别部同罗仆骨回纥延陀之类并自立君长将图反噬此则众叛於下其可取二也。突利被疑轻骑自免拓设出讨匹马不归欲谷丧师立足无地则兵挫将败其可取三也。塞北霜早饣侯粮乏绝天降之灾因以饥馑其可取四也。颉利疏其突厥亲委诸胡胡人翻覆是其常性大军一临内必生变其可取五也。华人入北其类多比闻自相啸聚保据山险师出塞垣自然有应其可取六也。太宗深纳之。
    李为并州都督贞观三年为通漠道行军总管至云   中与突厥颉利可汗兵会大战於白道突厥既败屯营於碛口遣使请和诏鸿胪卿唐俭往赦之时与定襄道大总管李靖军会与议曰：颉利虽败人众尚多。若走渡碛口保於九姓道遥阻深追则难及今诏使唐俭至彼其必弛备我等随後袭之此不战而平贼矣。靖扼腕喜曰：公之此言乃韩信灭田横之策也，於是定计靖将兵逼夜而发勒兵继进靖军既至贼营大溃颉利与万馀人欲走渡碛屯军於碛口颉利至不得渡碛其大酋长率其部落并降於虏五万馀口而还乾封二年为辽东行军总管拔高丽之新城遣副将契何力引兵守之初渡辽谓诸将曰：新城是高丽西境镇城最为要害。若不先图馀城未易可下遂引兵於新城西南据山筑栅。且战。且守，於是城中人扶仇等纟专其城主开门请降遂引兵进破一十六城。
    侯君集为兵部尚书参议朝政贞观九年将讨吐谷浑伏允命李靖为西海道行军总管以君集及任城王道宗并为之副师次鄯州君集言於靖曰：大军已至贼虏尚未走险宜简精锐长驱疾进彼不我虞必有大利。若此策不行潜遁必远山障为阻讨之实难靖然其计乃简精锐轻赍深入道宗追及伏允之众於库山破之伏允轻兵入碛以避官军靖乃中分士马为两道并入靖与薛万均李大亮趣北路使君集道宗趣南路历破逻真谷逾汉哭山经途二千馀里行空虚之地盛夏降霜山多积雪转战过星宿川至於柏海频与虏遇皆大克获北望积玉山观河源之所出焉乃旋师与李靖会于大非川平吐谷浑而还骆弘义为处州刺史永徽三年阿史那贺鲁寇庭州攻陷金岭城诏左武候大将军梁建方等讨之弘义上言臣闻安中国以信驭夷狄以权理有变通事无常准今有降胡来言贺鲁独据一城深沟高垒用以自固云：今正祁寒积雪汉兵必不远来诚宜乘其此便一举可以除。若迁延待春恐事久生变纵不能结援诸国必应远迹遁逃。且兵马此行不诛贺鲁处密已许款诚处木昆等各思免祸皆知大兵欲至庶望安全淹留不至虑更乌合然严冬风劲马瘦兵寒堕之忧难量进退。又不可久停兵马虚费边粮见我不前成其党附伏望。且宽处月处密之罪以诛贺鲁为名除祸务绝其原未可先取其枝叶但此两姓见其坐夺不示招携必自深据如弃而西过则近有後忧先事诛夷未可即克舍而勿问则感义前驱事定从宜徐申吊伐此乃威恩兼举远慑迩安向使兵马早来贺鲁久已悬首前机虽失须为别图望请於射脾部落及发处月处密契等兵六千人各赍三十日粮往掩袭大军顿於凭水秣马畜兵以为声势此则驱率戎狄攻彼豺狼失则无损国家利则功归社稷。且番人行动须约汉兵东西掎角。又资&lt;走羽&gt;翼简胡骑以率其前率汉兵以蹑其後贺鲁进退无路理即可擒百胜之谋在斯一举臣恐建方至日为计不同军谋乖舛後悔无及帝从其言乃制弘义与梁建方相知经略之。
    苏定方为左武候中郎将永徽中率兵讨突厥贺鲁大雪平地三尺军中咸请停兵候晴定方曰：虏恃雪深谓我不能前进必当憩息追之可及。若缓以纵之则渐远难追省日兼功在此举也，於是勒兵陵雪昼夜兼进所经收其人众遂至双河去贺鲁所居一百馀里布阵长驱径至金牙山贺鲁牙帐时贺鲁集众欲猎定方纵兵击之尽破其牙帐生擒数万人贺鲁脱走投石国定方令副将萧嗣业往石国定方追贺鲁擒归于京师。
    刘仁轨龙朔三年为带方州刺史与熊津道行军总管右威卫将军孙仁师熊津都督刘仁愿大破百济馀众及贼於白江拔其周留城百济伪王扶馀丰走投高丽初仁愿与仁轨既拔百济之真岘城诏仁师率兵浮海以为之援扶馀丰南引倭贼以拒官军仁师迎击破之遂与仁轨之众相合兵士大振，於是诸将会议，或曰：加林城水陆之冲请先击之仁轨曰：加林险固急攻则伤损将士固守则用日持久不如先攻周留城周留贼之巢穴群凶所聚除恶务本须拔其源。若克周留城则诸城自下，於是仁师仁愿及新罗王金法敏帅陆军以进仁轨乃别率杜爽扶馀隆率水军及粮船自熊津江往白江以会陆军同趋周留城仁轨遇倭兵於白江之口四战皆捷焚其舟四百艘烟焰涨天海水皆赤丰脱身而走获其宝剑伪王子扶馀忠志等率士女及倭众并降百济诸城皆复归顺至麟德元年仁轨上。表曰：臣蒙陛下曲垂天奖弃瑕录用授之刺举。又加连帅材轻职重忧责更深常思报效冀酬万一智力浅短淹滞无成久在海外每从征役军旅之事实有所闻具状封奏伏乞详察臣今睹见在兵士手脚沉重者多勇健奋发者少兼有老弱衣服单寒唯望西归无心展效臣闻往在海西见百姓人人投募争欲征行乃有不用官物请自办衣粮投名义征何因今日兵士如此亻宁弱皆报臣云：今日官府与往日不同人心亦别贞观永徽年中东女耕切困也。西征役身死王事并蒙敕使吊祭追赠官职亦有回亡者官爵与其子弟从显庆五年以後征役身死更不惜问往前度辽海者即得一转勋官从显庆五年以後频经渡海不被纪录州县发遣百姓充兵者其身少壮家有钱财赂与官府任自东西藏避即并得脱无钱用者虽是老弱推背即来显庆五年破百济勋及向平壤苦战勋当时将军号令并言与高官重赏百方购募无种不道洎到西岸唯闻枷锁推禁夺赐破勋州县追呼求住不得公私困弊不可尽言发海西之日已有自害逃走非独海外始逃。又本为征役蒙授勋级将为荣宠频年征役唯取勋官牵挽辛苦与白丁无别百姓不愿征行特繇於此陛下再兴兵马平定百济留兵海外经略高丽百姓有此议论难为成就功业臣闻琴瑟不调改而更张布政施化随时取自非重赏明罚何以成功臣。又问见在兵士旧留镇五年尚得支济尔等始经一年何因如此单露并报臣道发家来日唯遣作一年装束自从离家已经二年在朝阳瓮津。又遣来去运粮涉海遭风多有漂失臣勘责见在兵士衣裳单露不堪度冬者给大军还日所留衣裳。且得一冬充事来年秋後并无准拟陛下。若欲殄灭高丽不可弃百济土地馀丰在北馀勇在南百济高丽旧相党援倭人虽远亦相影响。若无兵马还成一国既须镇压。又置屯田事藉兵士同心同德兵士既有此议不可胶柱因循须还其渡海官勋及平百济向平壤功效除此之外更须褒赏明敕慰劳以起兵士之心。若依今日以前处置臣恐师老。且疲无所成就臣。又见晋代平吴史籍具载内有武帝张华外有羊祜杜预筹谋策画经纬谘询王之徒折冲万里楼船战舰已到石头贾充王浑之辈犹欲斩张华以谢天下武帝云：平吴之计出自朕意张华同朕见耳非其本心是非不同乖背如此平吴之後犹欲苦绳王赖武帝拥护始得保全不逢武帝圣明王不存首领臣每读其书未尝不抚心长叹伏惟陛下自既得百济欲取高丽须内外同心上下齐奋举无遗策始可成功百姓既有此议更宜改调臣恐是逆耳之事无人为陛下尽言自顾老病日侵残生能几奄忽是逝衔恨九泉所以披露肝胆昧死奏陈帝深纳其言遣右威卫将军刘仁愿率兵渡海与旧镇兵交代仍授扶馀隆熊津都督遣归本国共新罗和亲以招集其馀众扶馀勇者扶馀丰之弟也。时走在倭国以为扶馀丰之应故仁轨表言之。
    刘仁愿龙朔中为熊津都督与带方州刺史刘仁轨大破百济馀贼於熊津之东初苏定方之军还也。仁愿仁轨等尚在百济之熊津城帝与敕《书》曰：平壤军回一城不可独固宜就拔新罗共其屯守。若金法敏藉卿等留镇宜。且停彼。若其不须即宜泛海还也。将士咸欲西归刘仁轨曰：春秋之义大夫出疆有可以安社稷便国家专之可也。况在沧海之外密迩豺狼者哉！。且人臣当进思尽忠有死无二公家之利知无不为主上欲吞灭高丽先诛百济留兵镇守制其腹心虽妖孽充斥而备预甚严宜励戈秣马击其不意彼既无备何攻不克战而有胜士卒自安然後分兵据险开张形势飞表奏上更请兵船朝廷知其有成必当出师命将声援才接凶逆自歼非唯不弃成功实可永清海外今平壤之军既迥熊津。又拔则百济馀烬不日更兴高丽逋薮何时可灭。且今以一城之地居贼中心如其失脚即为亡虏拔入新罗。又是坐客脱不如意悔不可追况福信凶暴（福信扶馀旧将无始）残虐过甚馀丰猜惑外合内离鸱枭共处势必相害唯宜坚守观变乘便取之不可动也。众从之时扶馀丰及福信等以仁愿等孤城无援遣使谓曰：大使等何时西还当遣相送也。仁愿遂与仁轨掩其不备出击之拔其支离城及尹城大山沙井等栅杀获甚众仍分兵以镇守之福信等以真岘城临江高险。又当冲要加兵守之仁轨伺其稍怠引新罗之兵乘夜薄城四面攀草而上比明而入据其城遂通新罗军粮之路仁愿乃奏请益其兵诏发淄青莱海之兵七千人赴熊津以益仁愿之众。
    裴行俭为秦州镇抚右军总管仪凤二年讨西突厥擒其十姓可汗阿史那都支及别帅李遮匐以归初都支遮匐与吐蕃连和侵逼安西议者欲发兵讨之行俭上言曰：吐蕃叛扰干戈未息敬玄审理失律丧师安可更为西方生事今波斯王身没其子泥涅师师充质在此差使往波斯册立即路繇二蕃便宜从事可不劳而有功也。高宗从之因命行俭册送波斯王仍为安抚大食使至西州人吏郊迎行俭召其豪杰子弟千馀人随已而西扬言绐其下曰：今正炎蒸热坂难冒俟秋凉之後方可渐行都支觇知遂不设备行俭徐乃召四镇诸蕃酋长谓曰：昔任西州长史忆此从禽未尝厌倦虽还京辇无时暂忘今因是行欲寻旧赏谁能从我猎也。蕃酋子弟投募者仅万人行俭假为畋游校试部伍数日遂倍道而进去都支部落十馀里先遣都支所亲问其安否外示暇似非讨袭续。又使人趣召相见都支先与遮匐通谋秋中拟拒汉使卒闻军到计无所出自率子侄首领等五百馀骑就营来谒遂擒之是日傅其契箭召诸部酋长悉来请命并执送碎叶城简其精骑赍粮晓夜前进将掩遮匐匐闻都支就擒遽诣行俭降，於是将吏已下立碑於碎叶城以纪其功调露元年为定策道行军大总管大破突厥於黑山擒其首领初行俭率众行至朔州谓其下曰：兵法尚诈者谓以权谋制敌也。若御其下则非诚信不可行也。萧嗣业运粮被抄兵多馁死所以败也。狡寇忸忄犬不可以不备乃诈为粮车三百乘每车伏壮士五人各赍陌刀劲弩以羸兵数百人援车兼伏精兵居险以待之贼果大下羸兵弃车散走贼驱车就泉井解鞍牧马方拟取粮车中壮士齐发伏兵亦至杀获殆尽馀众奔溃自是续遣粮运莫敢近之者。
    王方翼为安西都护时突厥车簿反叛围弓月城方翼引军救之至伊丽河而贼众来拒纵击大破之斩首千馀级俄而二姓咽面悉发众与车簿合势以拒方翼方翼屯兵热海与贼连战流矢贯臂徐以佩刀截之左右莫有觉者既而所将蕃兵谋执方翼以应贼方翼密知之悉召会议佯出军资以赐之续引出斩之会大风。又振金鼓以乱其声遂诛七千馀人分遣礻卑将袭车簿咽面等贼既无备因是大溃擒首领三百人西域遂定。
    唐休为左武卫右金吾二卫将军则天长安中西突厥乌质勒与诸蕃不和举兵相持安西道绝表奏相继则天令休与宰相商度事势俄顷间草奏便遣施行後十馀日安西诸州表请兵马应接程期一如休所画则天谓休曰：恨用卿晚已迁夏官尚书同凤阁鸾台三品。又谓魏元忠及杨再思李峤姚元崇李迥秀等曰：休谙练边事卿等十不当一也。郭元振中宗景龙中为金山道行军大总管先是娑葛与阿史那阙啜忠节不和屡相侵掠阙啜兵众寡弱渐不能支元振奏请追阙啜入朝宿卫移其部落入於瓜沙等州安置制从之阙啜行至播仙城与经略使右威卫军周以悌相遇以悌谓之曰：国家以高班厚秩待君者以君统摄部落下有兵众故也。今轻身入朝是一老胡耳在朝之人谁复喜见非唯官赏难得亦恐性命在人今宰相有宗楚客纪处讷并专权用事何不厚赂二公请留不行仍发安西兵并引吐蕃以击娑葛既得报雠。又存部落如此与入朝受制於人岂复同也。阙啜然其言便勒兵攻陷于阗坎城获金宝及生口遣人间道纳贿於宗纪元振闻其谋遽上疏曰：往者吐蕃所争唯论十姓四镇国家不能舍与所以不得通和今吐蕃不相侵扰者不是愿国家和信不来直是其国中诸豪及泥婆罗门等属国自有携贰故赞普躬往南征身殒寇庭国中大乱嫡庶竞立将相争权自相屠灭兼以人畜疫疠财力困穷人事天时俱未称惬所以屈志。且共汉和非是本心能忘情於十姓四镇也。如国力殷足之後则必争小事方便绝和纵其鬼徒来相吞扰此必然之计也。今忠节乃不论国家大计直欲公为吐蕃作乡导主人四镇危机恐从此启顷年缘默啜凭陵所应处兼四镇兵士岁久贫羸其势未能为忠节经略非是怜突骑施也。忠节不体国家中外之意而别求吐蕃吐蕃得志则忠节在其掌握。若为复得事汉往年吐蕃於国非有恩有力犹欲争十姓四镇今。若效力树恩之後或请分于阗疏勒不知欲以何理抑之。又其国中诸蛮及婆罗门等国见今携背忽请汉兵助其除讨亦不知欲以何词拒之是以古之贤人皆不愿受夷狄妄惠非是不欲其力惧後求货无厌故臣愚以为用吐蕃之力实为非便疏奏不省楚客等既受阙啜之贿遂议遣摄御史中丞冯嘉宾持节安抚阙啜以牛师奖为安西副都护便领甘凉以西兵募兼徵吐蕃兵以讨娑葛娑葛进马使娑腊知楚客计驰还报娑葛是日发兵五千骑出安西五千骑出拨换五千骑出焉耆五千骑出疏勒时元振在疏勒於河口栅不敢动阙啜在计舒河口候见嘉宾娑葛兵掩至生擒阙啜杀嘉宾等。又杀牛师奖放火烧城遂陷安西四镇路绝楚客。又奏请周以悌代元振统众徵元振将陷之使阿史那献为十姓可汗置军焉耆以取娑葛娑葛遗元振《书》曰：与汉本来无恶只雠於阙啜而宗尚书取阙啜金枉拟破奴部落冯中丞牛都护相次而来奴等岂坐受死。又闻史献欲来徒扰乱军州恐未有宁日乞大使商量处置元振以娑葛状奏於朝廷楚客怒奏元振有异图元振使其子鸿间道具奏其状以悌竟得罪而流于白州复以元振代以悌赦娑葛罪册为十四姓可汗。
    王玄宗时为太仆少卿陇右群牧使开元二年吐蕃精甲十万寇临洮军诏与陇右防御使薛讷击之率所部二千人卷甲倍程与临洮两军合势以拒之吐蕃於大来谷口遣其将坌达延率兵继後乃出奇兵七百人衣蕃服夜袭之相去五里分为二队使前队遇寇大呼而後队击鼓以应之蕃众大惧疑有伏兵自相杀伤死者万计会薛讷率众至武阶谷去大众二十里为贼所隔率兵迎讷之军贼置兵於两军之间连数十里夜出壮士衔枚击之蕃贼大溃乃与讷合军掩其馀众追奔至洮水杀获不可胜数尽收其所掠牛马而还明年突厥默啜为九姓所杀其下酋长多款塞投降置之河曲之内俄而小杀继立降者渐叛上疏曰：突厥时属乱离所以款塞降附其与部落非有雠嫌情异北风理固明矣。养成其[C260]虽悔何追今者河曲之中安置降虏此辈生梗实难处置日月渐久奸诈逾深窥边间隙必为患难今有降者部落不受军州进止辄动兵马屡有伤杀询问胜州左侧被损五百馀人私置烽铺潜为抗拒公私行李颇实危惧北兵如或南牧降户必与连衡臣问没蕃归人云：却逃者甚众南北信使委曲通傅此辈降人翻成细作傥收合馀烬来逼军州北骑凭陵胡兵应接表里有敌进退无援虽复韩彭之勇孙吴之策令其制胜其可必乎！望至秋冬之际令朔方军盛陈兵马告其祸福以缯帛之利示以麋鹿之饶说其鱼米之乡陈其畜牧之地并分配淮南河南宽乡安置仍给程粮送至配所虽复一时劳弊必得长久安稳二十年外渐染淳风将以充兵皆为劲卒。若以北狄降者不可南中安置则高丽俘虏置之沙漠之曲西域编散在青徐之右唯利是视务安疆场何独降胡不可移徙近者在边将士爰及安蕃使人多作谒词不为实对或言北兵破灭或言降户安静志欲自言功效非有以徇邦家伏愿察斯利口行兹远虑边荒清晏黎元幸甚臣料留住之议谋者云：遵故事必言降户之辈旧置河曲之中昔年既得康宁今者还应稳便但时异事变先典攸傅往者颉利破亡边境宁谧降户之辈无复他心所以多历岁年此类皆无动静今虏见未破灭降户私使往来或畏北人之威或怀北人之惠。又是北人戚属夫，岂不识亲疏将比昔年安可同日臣料其中颇有三策。若盛陈兵马散令分配内获精兵之实外黠寇之谋劳永安上策也。若多屯士卒广为备拟亭障之地蕃汉相策费甚人劳此下策也。若置之朔塞任之来往通传信息结成祸胎此无策也。伏愿察斯三者详其善恶利害之状长短可寻纵因迁移或致逃叛但有移得之者即是今日良图留待河冰恐即有变臣蒙天泽叨居重镇逆耳利行敢不尽言疏奏未报降虏果叛敕帅并州兵西济河以讨之後为朔方道行军大总管时突厥跌部落及仆固都督勺磨等散在受降城左右居止谋引突厥共为表里陷军城而反密请诛之八年秋诱跌等党与八百馀人於中受降城宴乐酒酣勒兵尽杀之突厥降者繇是遂尽还迁兵部尚书复充朔方军大总管。
    张守为左金吾员外将军吐蕃陷瓜州以守为瓜州刺史墨离军使领馀众修筑州城板堞才立贼。又暴至城下城中人相顾失色虽相率登陴略无守御之意守曰：彼众我寡。又创痍之後不可以矢石相持须以权道制之也。乃於城上置酒作乐以会将士贼疑城中有备竟不敢攻城而退守纵兵击败之，於是修复廨宇收合流亡皆复旧业。
    王君为河西陇右节度使判凉州都督事开元十六年冬吐蕃大将悉诺逻率众入寇大小谷。又移攻甘州焚烧市里而去君候其兵疲整士马以掩其後会大雪贼徒冻死者甚众贼遂取积石军西路而还君令副使马元庆礻卑将车蒙追之不及君先令人潜入贼境於归路烧草悉诺逻还至大非山将息甲牧马而野草皆尽马死过半君与秦州都督张景顺等率兵袭其後入至青海之西时海冰合将士并乘冰而渡会悉诺逻已渡大非山辎重及疲兵尚在青海之侧君纵兵尽俘获之及牛马羊数万。
    王忠嗣天宝初为河东节度使每军出即各召本将付其兵器令给士卒虽一弓一箭必书其名姓於上以记之军罢却纳。若遗失即验其名罪之故人人自劝甲仗充刃後为朔方节度每至互市时即高估马价以诱之诸蕃闻之竞来求市来辄买之故蕃马益少而汉军益壮。
    哥舒翰天宝六年为河源军使先是吐蕃每至麦熟时即率部众至积石军获取之共呼为吐蕃麦庄前後无敢拒之者至是翰使王难得杨景晖等潜引兵至积石军设伏以待之吐蕃以五千骑至翰於城中率骁勇驰击杀之略尽馀或挺走伏兵邀击匹马不还。
    李光弼为北京留守肃宗至德二年正月安禄山贼将史思明蔡希德高秀岩牛庭等四伪帅众十馀万来攻太原光弼所部将士闻之皆惧议欲修城以待之光弼曰：城周四十里贼垂至令兴功役是未见敌而自疲矣。乃躬率士卒百姓於城外掘壕以自固作堑数十万众莫知所用及贼攻城於外光弼即令增垒於内坏辄补之贼有城外诟詈戏侮者光弼令穿地道一夕而擒之自此贼将行皆视地不敢逼城强弩发石以击之贼骁将劲卒死者十二三城中长幼咸服其勤智乾元二年七月加天下兵马副元帅是年逆贼史思明寇陷雒阳光弼令许叔冀守汴州战不胜与董秦梁浦刘从谏等降思明其将李详留守汴州思明。又使梁浦刘从谏田神功等数千人下江淮南谓之曰：收得其地之日每人任取两船钱帛思明乘胜而西光弼整众至东京谓留守韦陟曰：贼乘邺下之胜遂犯王畿难与争锋雒城无粮。又不可守公计。若何陟曰：加兵陕州退守潼关据险以待之亦足以自固光弼曰：此盖兵家常势非用奇之策也。夫两军相寇贵进尺寸之间耳今委五百里而不顾是张贼势也。若移军河阳北阻泽潞三城以抗胜即擒之败则自守表里相应使贼不敢西侵此则犭爰臂之势也。夫辩朝廷之礼光弼不如公论军旅之事公不如光弼陟无以应光弼遂移牒留守及官吏悉从回避令军士运油铁等以为战守之备思明至偃师光弼悉令将士赴河阳判官韦损曰：东京帝宅侍中何不守之光弼曰：令守东京汜水领伊阙各须人守子为兵马判官令判官分守得否既而迟回未出城贼已至故城矣。光弼引兵趋河阳行至石桥天暮令秉炬徐行与贼相随亦不敢来击乙夜方入河阳城贼。又於墙南掘壕堑筑月城以拒光弼但屯於白马寺不敢居东京，於是汝郑滑等州相次陷没於贼史思明攻河阳光弼谓李抱玉曰：将军能为我守南城二日乎！抱玉曰：过期。若何光弼曰：过期而救不至任弃城也。抱玉受命勒兵守南城贼帅周挚领安太清徐璜玉等先攻南城将陷之抱玉乃绐之曰：吾粮尽明日当降贼众大喜敛军以俟之抱玉因得缮完设备明日坚壁请战贼怒见欺急攻之抱玉出奇兵表里夹攻杀伤甚众挚领军却退光弼自将於中沾城城外置栅篱篱外掘大堑阔二丈深如之周挚舍南城力攻中沾光弼命荔非元礼出劲卒於羊马城以拒贼光弼於城东北角树一小红旗下望贼军贼恃众直逼其城以车二乘载木鹅蒙冲斗楼撞车随其後勒兵填城下堑三面各八道过其兵。又当堑开栅各置一门光弼遥望贼填堑开栅过兵逼城使人语荔非元《礼》曰：中丞看贼填堑过兵居然不顾何也。元礼报曰：太尉拟守乎！拟战乎！曰：战曰：若战贼为我填堑太尉复何怪也。光弼曰：吾智不及汝也。汝其勉之元礼候栅门开遂勒兵出战一逼贼军退走数百步元礼料贼众阵坚虽出入驰突不足以破贼遂傅令收军却退光弼遥望军退大怒使人唤元礼欲按军令元《礼》曰：战正忙唤作何物元礼遂退入栅中贼亦整军不敢逼良久元礼令军中鼓讠出栅门徒搏齐进冲贼大溃挚。又整军压北而下将攻北城光弼亦领众入北城救之登城望贼曰：彼虽众乱而嚣不足惧也。当为公等日午而破之遂命将士战日午不决谓诸将曰：向来贼何处最坚而难犯曰：某处令郝廷玉以五百骑当之。又问更向何处坚命伦惟贞率三百骑以当之光弼令之曰：尔等望吾旗而战。若麾旗缓任尔观便宜而进退吾旗连麾三至地则万众齐入生死以之军退者斩玉等策马赴贼有一将援枪刺贼洞马腹连刺数人一将逢贼不战而退光弼召不战者斩之乃命援枪者以绢五百匹赏之令赴战须臾廷玉奔归光弼望之惊曰：廷玉退吾事不成矣。命使者取玉头来玉见使者曰：马中箭非敢败也。使者驰报光弼令换马复入玉等决死往战光弼连麾三军望旗而俱进声动天地一鼓而破之仆固怀恩为李光弼右厢兵马使光弼守河阳命怀恩收怀州城官军频不利怀恩设策潜通地道取贼号诈嵌号令贼军乱遂收怀州城生擒伪刺史安太清及军将杨希文送阙下初河朔人唐希俊为贼所役官军得之光弼将按军令怀恩救免及是通地道获贼号皆希俊自地道先入与怀恩期於州东门登墙以呼怀恩遂梯城而上甲士继登斩贼六七千乃擒太清等。
    《郭子》仪为朔方节度使乾元元年十月破逆贼安庆绪十万众生擒其弟庆和初子仪自杏园渡济河背水而阵设壁以待庆绪而安泰清率众以拒官军庆绪闻卫州围逼悉师而南分为三军以崔乾将上军安雄俊王福德为佐田承嗣将下军荣敬超为佐庆绪自将中军以孙孝哲薛嵩为佐初子仪之列阵也。又使善射者三千人伏於垒垣之上令其众曰：吾师阵於外。若小退尔当登垒鼓噪而悉众攒射。又先建高木为三楼以望庆绪之进退贼军纤尘所起此皆尽知及明日战锋刃接子仪麾其属伪奔於垒庆绪果逐之善射者万弩齐发贼军溃走奔相州子仪乘胜收卫州代宗永泰初子仪出镇河中是时仆固怀恩诱吐蕃回纥来寇子仪亲谕回纥皆舍兵下马拜曰：是吾父也。子仪招首领等各饮其酒与之重锦欢言如初子仪因说回纥曰：吐蕃本吾舅甥之国无负而至是无亲也。若倒戈乘之如拾芥耳。且其羊马蔽地数百里是谓天赐不可失之也。今能逐戎以利举与我继好而凯旋不亦善乎！会怀恩暴死於灵州群虏无所统遂许诺吐蕃知之其夕奔退回纥逐之子仪分众军以接其後吐蕃大败而回纥逐之至灵台再破之大历九年子仪入朝代宗召对延英语及西蕃充斥苦战不暇言发涕零既退复上封论备吐蕃利害曰：朔方国之北门西御犬戎北虞猃狁五城相去三千馀里开元天宝中战士十万战马三万才敌一隅自先皇帝龙飞灵武战士从陛下收复两京东西南北曾无宁岁中年以仆固之役。又经耗散人亡三分之二比於天宝中有十分之一今吐蕃充斥势︹十倍兼河陇之地杂羌浑之众每岁来近郊以朔方减十倍之军当吐蕃加十倍之骑欲求制胜岂易为力近入内地称四节度每将盈万每贼兼乘数四臣所统将士不当贼四分之一所有征马不当贼百分之二诚合固守不宜与战。又得马牒贼拟涉渭而南臣。若坚壁恐犯畿甸。若过畿内则国之大恐诸道易摇外有吐蕃之︹中有易摇之众外畏内惧将何以安臣伏以陛下横制胜之术力非不足但虑简练未精进退未一时淹师老地阔势分愿陛下更询谠议慎择名将俾之统军於诸道各抽精卒成四五万则制胜之道必矣。未可失时臣。又料河南北山南江淮小镇数千大镇数万空耗月饩曾不习战臣请抽赴关中教之战阵则军声益振攻守必全亦长久之计也。臣猥蒙任遇垂二十年今齿已衰愿避贤路止足之诫神明所鉴诏曰：卿忧深虑远殊沃朕心始终倚赖未可执辞也。
    ●卷三百六十七
    ○将帅部　机略第七
    唐王甫代宗时武将也。广德元年十月吐蕃犯长安甫诱长安恶少数百人集六街鼓於朱雀街大鼓之吐蕃闻之震慑乘夜而遁初吐蕃既立广武王承宏将劫京城士女工匠整队伍还蕃及是闻鼓声谓有变乃狼狈奔溃。
    段秀实代宗大历初为宁节度马都虞候既奉诏徙镇泾州其士众尝自四镇北庭赴难中原侨居骤移颇积劳怨刀斧将王童之因人心摇动以为乱或告其事。且曰：候严禁鼓为约矣。秀实乃召鼓人阳怒失节。且戒曰：每更筹尽必来报每白之辄延数刻四更毕而曙筹既差互童之乱不能作明日告者复曰：今夜将焚藁场期救火者同作乱秀实便严加警备夜半火发乃使令於军中曰：救火者斩童之居外营请入救火不许明日斩之捕杀其党凡十馀人以徇曰：敢後徙者族，於是迁泾州。
    张光晟为振武军使德宗建中元年八月光晟杀回纥之归国者初回纥前後继至有九姓胡杂之通名回纥凡千馀人纳马于唐而徵其悬估留京师或十数年资产极厚尝为暴横有司不能禁止大历十一年回纥袭振武使攻东陉越代及忻至于太原大杀掠以还十四年复旧好使其帅突董统还其国赀货甚殷及振武留数月厚求给养日食肉千斤他费称是光晟苦之（一云：回纥突董梅录领众并杂种胡等自京师还国舆载金帛相属於道光晟讶其装橐颇多潜令驿吏以长锥刺之则皆引致京师妇人也。）会可汗顿莫贺新立尽杀九姓胡人皆恐惧不敢还多道亡突董部之益峻群胡迫急乃密献计於光晟请尽杀回纥之种。若以兵临则胡人拱手不敢相抗光晟喜诺焉乃表献策曰：回纥本人非多比助其︹者群胡耳今闻其国方乱顿莫贺新立未得众移地彳建有孽子及宰相梅录各将数千人方相图未服。且兵非利不往人非财不聚虏无财利一乱不可定夫抚弱攻昧取乱侮亡者圣人之道陛下不以此时乘之而复归其人奉其币此真所谓借寇兵而赍盗粮者也。请尽杀之光晟乃使将校过其门阳不为礼突董果怒执而鞭之光晟乃勒兵围拥回纥并群胡皆杀之收马数千缯锦十馀万独留二胡为证。且告曰：回纥扌失辱大将乃谋陷振武胡有密言者故先事诛之帝徵光晟还以彭合芳代焉。且使中官王嘉祥与迥纥使聿达午偕往致其意。
    朱滔为幽州留後建中初成德军李宝臣死其子惟岳谋袭父位滔与成德军节度使张孝忠征之大破惟岳於束鹿滔命偏帅守束鹿进围深州惟岳乃统万馀众及田悦援兵围束鹿惟岳将王武俊以骑三千方阵横进滔绘帛为狻猊象使猛士百人蒙之鼓讠奋驰贼马惊乱随击大破之惟岳焚营而遁。
    嗣曹王皋为江南西道节度观察建中初李希烈反贼树堡栅於蔡山皋度峻险不可攻乃声言西取蕲州理战舰分兵傍南涯与舟师溯江而上贼以老弱守栅引军循江随战舰南北与皋兵相直去蔡山三百里贼亦随之乃令徒兵悉登舟回舟顺流东下不一日乃拔蔡山栅贼亦还兵救栅间一日方至。又大破之因进攻蕲遂拔之降其将李良复至黄州斩首千馀级军益振。
    马燧为河东节度使建中三年加魏博招讨使讨田悦悦求救於淄青恒冀燧军次於漳水悦遣将王光进以兵守长桥筑月城以为固军不得渡燧乃於下流以兵车数百乘维以铁锁绝中流实以土囊以遏水水稍浅诸军毕渡是时粮少悦深壁不战欲老燧师燧令诸军持十日粮进次仓口与悦等夹洹水而军李抱真等问曰：粮少深入何也。燧曰：粮少利速战兵法善於致人而不致於人今田悦与淄青恒三军为首尾计欲不战以老我师。若分军击其左右兵少未可必破悦。且来救是前後受敌也。兵法所谓攻其必救固当战也。燧为诸公合而破之燧乃造三桥逾洹水日挑战悦不敢出恒州兵自以军少惧为燧所并引军合於田悦燧。又令於军中曰：悦死伤之馀安敢出战彼所恃者淄青军尔吾当先破纳军则田悦坐受降也。淄青军闻惧亦引军合於田悦悦谓燧明日复挑战乃伏兵万人欲邀之燧乃令诸军半夜皆食先鸡鸣时击鼓鸣角潜师傍洹水径趋魏州令曰：闻贼至即止为阵。又令百骑鸣鼓角留於後仍抱薪持火待军毕发止鼓角匿其傍伺悦军渡毕焚其桥军行十数里悦乃率淄青二州兵步骑四万馀逾桥掩其後乘风纵火鼓讠而进燧乃坐军前除草斩榛棘广百步以为阵募勇士得五千馀人分为前列以俟贼至比悦军至则火止气乏力少衰乃纵击之悦大败时神策昭义河阳军小却河东军胜诸军还斗合击。又大破之迫洹水悦军走桥桥已焚矣。悦军乱赴水斩首二万杀贼大将孙晋卿安墨啜生获三千馀人溺死者不可胜数淄青军殆尽死者相枕藉三十里悦收兵得千馀人夜走至魏州。
    伊慎为蕲州刺史充江南西道节度都知兵马使建中末车驾在梁洋盐铁使包佶以金币溯江将进献次於蕲口贼已屠汴州遣骁将杜少诚将步骑万馀来寇蕲黄以绝江道慎兵七千遇於永安戍慎列树三栅相去才数里偃旗卧鼓於中栅少诚至分兵而围之军伍未定中栅声鼓三栅悉兵以击贼军大乱少诚脱身以免斩级不可胜数江路遂通。
    浑建中末从德宗幸奉天为行在都虞候朱Г至乃出军战于城东王师不利贼遂乘胜奔突将入官军与贼隔门相持自卯至午杀伤颇甚门内有草车数乘乃令虞候高固等推车塞门焚之以御乘火力斗贼众遂退然重围已合大攻具以僧法坚为匠师造云   桥成阔数十丈下以拒轮为脚推之使前施湿毡生牛革多悬水囊以为障直指城东北隅两傍构木为庐覆以牛革回环相属负土运薪於其下以填壕堑矢石不能伤城中忄匈惧相顾失色与防城使侯仲庄揣云   桥来路先凿地道下可深丈馀上积马粪深五六尺次二日即令火次一日复下柴薪夜烧之平明火焰高於城垒是时北风正急贼乃随风推桥以薄城下贼三千馀人相继而登城上士卒皆久寒馁。又少甲胄但感激诫厉之以饥弱之众当剧贼之锋虽力战应敌人忧不济公卿已下仰首祝天贼徒至地道所桥脚偏陷不能进须臾风回焰转云   桥焚为灰烬贼焚死者数千城中欢声振地马勋为梁州礻卑将兴元元年二月德宗在奉天欲移幸梁洋时山南西道节度使严震遣兵五千至以俟南幸其将张用诚阴谋背叛输款李怀光朝廷忧之会勋至帝临轩与之谋勋曰：臣请计日至山南取节度符召之即不受召臣当斩其首以复命帝喜曰：几日当至勋克日时而奏帝勉劳而遣之勋既得震符及壮士五人偕行既入骆谷用诚以为未知其叛以数百骑迓勋勋与俱之傅舍用诚左右森然勋曰：天寒。且休军士军士皆退勋乃令人多焚草以诱之军士皆争附火勋乃从容出怀中符示之曰：大夫召君用诚惶骇起走壮士自背束其手而擒之不虞用诚之子居後引刃斫勋勋左右遽承其臂刀不甚下微伤勋首遂格杀其子而仆用诚於地令壮士跨其腹以刃拟其喉曰：声则死之勋即驰就其营军士已被甲执兵矣。勋大言汝等父母妻孥皆在梁州一朝弃之从人谋反将欲灭汝族耶大夫使我取张用诚不问汝辈乃何为乎！众伏，於是纟专用诚送洋州震杖杀之拔其贰使总其众勋以药自封其来复命愆约半日帝颇忧之及勋至甚悦。
    李晟为神策行营节度使兴元元年德宗在梁洋晟令判官张摄京兆尹权知府事权署官吏四十馀人徵敛刍粟数日山积号令军士以收复宫阙为志自銮驾南幸河中李怀光胁夺诸军士马颇众朱Г兵亦未衰晟以孤军中立财力未集恐为二盗所并乃卑词厚意伪致诚於怀光外示推崇之实内辑兵赋以济其志旬日之後军用整备怀光患之稍移军泾阳与朱Г约同灭晟晟致书怀光冀其感寤怀光得书虽惭惧然凶愎之性终不能悛晟惧为所并乃密疏请徙军东渭桥帝不许怀光为乱益急时坊节度使李建徽神策将杨惠元及晟与怀光联营晟以事迫会有中使过晟营乃令军曰：奉命徙屯渭桥乃为阵而行至渭桥不数日怀光果逐建徽惠元而劫其兵建徽走免惠元死於好晟军东渭桥大陈兵告以收复之事众皆奋跃会将吏数辈自贼逃来言朱Г分离可灭之状军士增气先是贼将姚令言及伪中丞崔宣咸使人来觇发军之期悉为候骑所得及是晟陈师引觇者示之谓曰：尔报诸贼勉力自固无不忠於贼也。各饮之酒给钱而遣之仍遗宣书令其善守乃移牒浑骆元光尚可孤等克期齐进初晟将收复会诸将议其方略皆欲先收外城既有府县坊市以助军威然後北清宫阙贼既失众心必摇动乘其危变不劳而克晟独曰：先收外城则街衢隘狭人家骈比贼必设伏与王师格战如此则兵有胜负贼退守宫城。又须攻击贼利则薄吾军不利则害及百姓吾未见其利。且贼重兵精甲皆在苑中当须先抵苑墙冲其巢穴贼既败散吾则鼓行驱除彼救死不暇安能为患於宫阙如此贼擒而百姓免於惊扰矣。议者皆伏晟後为凤翔节度使贞元二年九月以吐蕃侵轶遣其将王亻必夜袭贼营率骁勇三千人入阳城戒之曰：贼之大众当过城下慎无击其首尾首尾虽败其中军力全。若合势攻汝必受其弊但俟其前军已过见五方旗虎豹衣则其中军也。突其不意可建奇功亻必如言出击之贼众果败副将史庭玉力战死之辛亥吐蕃二万馀寇凤翔城下晟出兵御之一夕而退。
    刘玄佐德宗贞元中为汴宋节度善用智计每李纳遣使至玄佐必厚重赠之饰以美女恣其游娱故多得其阴事常先为之故纳深惮之。
    李为唐邓节度使元和十二年冬讨淮西围蔡州吴房县斩首千馀级贼众遂退或劝曰：乘其退可遂拔吴房曰：取之则贼必合势而固其穴不如留之使分其力初高霞寓袁滋相次贬逐乃以为唐邓节度至唐州，或以其下不肃为言曰：贼方安袁尚书之宽易吾不欲使其改备也。又以其覆败之馀人皆惧战乃绐其下曰：天子知柔而忍耻故使抚养尔辈战者非吾事也。军众信而乐之。又归散其优乐未尝举宴士卒伤夷者亲自抚之贼以常败辱二帅。又以名位非所畏惮者不甚增其备沉勇长算推诚待士故能用其卑弱之势出贼不意居半岁知人可用乃谋袭蔡州表请济师诏以河中坊骑士三千以益之会贼将吴秀琳以文成栅三千人请降独出至栅下与之语亲释其纟专署为都将秀琳感恩因吐诚言於曰：若欲破贼须李某无能为也。者贼之骁将有胆计尝侮易官军去来不可备召其将史用诚诫之曰：今以众来获麦於张柴尔可以三百骑伏旁林中。又使摇旆於前示将焚其麦者素易我军必轻而来逐尔以轻骑搏之必获祜诚如计擒而还官军尝苦皆请速杀之不听。又解其缚而客礼之初李之入蔡州自张柴行七十里比至悬瓠城夜半雪愈甚城傍有鹅鸭池令惊击之以杂其声。
    梁氏叔琮唐末为晋州节度使初太祖屯军於岐下晋军潜袭绛州前军不利晋军恃胜而攻临汾叔琮严设备御乃於军中选壮士二人深目虬须貌如沙陀者令就襄陵县牧马於道周蕃寇见之不疑二人因杂其行间俄而伺隙各擒一蕃兵而来晋军大惊。且疑有伏兵遂退据蒲县时太祖遣朱友宁兵数万赴应悉委叔琮节制既至诸将皆欲休军叔琮曰：。若。然则贼。又遁矣。遁则何功焉因夜出潜师截其归路遇晋军游骑数百尽杀之遂攻其垒拔之後为保大军节度使围晋阳诫众曰：有病者杀而焚之三军咸称不病因选精卒殿後徐而退之至石会关留数马及旌旗虚设于高冈之上晋人疑有伏兵遂不敢追时皆服其谋也。
    刘唐末为淄州刺史淄青行军司马袭取兖州遣细人诈为鬻油者觇兖城虚实及出入之所视罗城下一水窦可以引众而入遂志之乃告青帅王师范请步兵五百宵自水窦衔枚而入一夕而定末帝时为开封尹遥领镇南军节度使朝廷分相魏为两镇遣率大军屯南乐寻以精兵万人自洹水移军魏县晋王来觇设伏於河曲丛木间俟晋王至大讠而进围之数匝杀获甚众晋王仅以身免乃潜师繇黄泽西趋太原将行虑为晋军所追乃结刍为人缚旗於上以驴负之循堞而行将数日晋人方觉军至乐平会霖雨积旬师不克进即整众旋。
    王重师唐末为颍州刺史从太祖攻濮州纵兵坏其墉濮人因屯火塞其坏垒烟焰亘空人莫敢越重师方苦金疮卧于军次诸将或勉之乃跃起命将士悉取军毡投水中掷於火上重师然後率精锐持短兵突入诸军踵之濮州乃陷。
    密王友伦唐末为右武卫将军太祖征兖郓友伦勒所部兵收聚粮以济军须幽沧军至内黄友伦以前锋夜渡河击贼夺马千匹擒斩甚众因引兵往八议关卒逢晋军万馀骑友伦乃分布兵士多设疑军因声鼓誓众士伍奋跃追斩数十里。
    刘仁恭镇幽州素知契丹军势情伪选将练兵乘秋深入逾摘星岭讨之霜降秋暮即燔塞下野草以困之马多饥死即以良马赂仁恭以市牧地。
    刘守光戍平州契丹舍利王子率万骑攻之守光伪与之和张幄幕於城外以飨之群蕃就席伏甲起擒舍利入城群蕃聚哭请纳马五千以赎之不许钦德乞盟纳赂以求之自是十馀年不敢犯塞。
    後唐李嗣昭为昭义军节度天七年从庄宗南伐胡柳之役周德威军不利师无行列至晚方集汴人五六万登土山众惧形於色庄宗欲收军据营诘旦决战嗣昭曰：贼无营垒去临濮数舍日已晡晚皆有归心但以精骑挠之无令反旆晡後进击破贼必矣。我。若收军据寨贼入濮州俟彼整缉复来殆难与敌帝曰：微兄言几败吾事乃与军校主。
    王建及为犄角大破贼军俘斩万级由是我军复振王建及为卫军都校天七年王师攻魏州魏人夜出犯我营建及设伏待之扼其归路尽殪之汴将刘之营莘县月馀不出忽一旦出急兵攻镇定之营军中腾乱建及率银枪劲兵千人赴之击败汴军进奔至其垒十七年梁军围德胜城百道齐攻。又以蒙冲战舰断其津渡庄宗阵於北岸津路不通守将氏延赏告矢石将尽庄宗积钱帛於军门募能破贼船者，於是献伎者数十或言能吐火焚舟或言能游水破舰或言能禁咒兵刃悉命试之卒无成效城中危急所争晷漏虎臣不能勇智士不能谋庄宗忧形於色建及擐甲而进曰：贼帅倾巢昧死冀兹一举如我师不南则彼为得计今，岂可限一衣带水而纵敌忧君今日胜负臣当效命遂以巨索联舟十艘选效节勇卒三百人持斧被铠鼓而行中流击之贼楼船三层处蒙以牛革县板如睥睨之制我船将近流矢雨集建及率持斧者入贼蒙冲间斩其竹缚破贼悬以槊刺之因於上流取瓮数百以木夹口竹笮维之。又以巨索牵制积刍薪於其上灌脂沃膏火发亘天别维巨舰中实甲士乘烟鼓讠贼断绁而下沉溺者大半我军繇是得渡帝曰：周瑜得黄盖而挫曹公吾有建及卒破贼舰奇才猛将何代无之。
    周德威为振武军节度使天七年汴将王景仁军八万次柏乡镇州王告难庄宗遣德威赴之德威率骑兵致师於柏乡设伏於村坞间令三百骑以压汴营王景仁悉其众结阵而来德威转战而退汴军因而乘之於高邑南时步军未成列德威陈骑河上以抗之亭午两军皆陈庄宗问战时德威曰：汴军气盛可以劳逸制之造次校力殆难与敌古者师行不逾一舍盖虑粮饷不给士有饥色今贼远来决战纵挟糗粮亦不遑食晡晚之後饥渴内侵战阵外逼士心既倦将必求退乘其劳弊以生兵制之纵不大败偏师必丧以臣所筹利在晡晚诸将皆然之时汴军以魏博之人为右广宋汴之人为左广自未至申阵势稍却德威麾军呼曰：汴军走矣。尘埃涨天魏人收军渐退庄宗与史建瑭安金全等因冲其阵夹攻之大败汴军杀戮殆尽王景仁李思安仅以身免十年冬汴军刘乘虚寇太原时德威在幽州径以五百骑驰入土门闻军至乐平不进德威径至南宫以候汴军初欲据临清以扼镇定转饷之路行次陈宋口德威遣将擒数十人皆亻事刃於背絷而遣之既至谓刘曰：周侍中已据宋城矣。德威其夜急骑扼临清刘乃入贝州是时德威。若不至则胜负未可知也。十五年我师营麻口渡将大举以定汴州德威自幽州率本军至十二月二十三日军次胡柳诘旦骑报曰：汴军至矣。庄宗使问战备德威奏曰：贼倍道而来未成营垒我营栅已固守备有馀既深入贼疆须决万全之策此去大梁信宿贼之家属尽在其间人之常情孰不以家国为念以我深入之众抗彼激愤之军不以方略制之恐难必胜王但按军保栅臣以骑军疲之使彼不得下营际晚粮爨不给进退无据因以乘之破贼之道也。庄宗不从德威遂战没符存审为蕃汉马步都指挥使天九年庄宗讨刘守光於幽州梁太祖因此北伐至于{УУ}︹存审以骑军三千屯于赵州初梁军声言五十万存审以兵少不敌心颇忧之谓礻卑将赵行实曰：朱公傥以五十万来义军少我作何御待行实曰：诚如是走入土门为上策存审曰：贼军未至难便从公之上策但得老贼在东别将西来尚可从容画策不旬日杨师厚攻{УУ}强贺德伦寇县攻城甚急存审谓赵行实史建瑭曰：吾王方事北面南鄙之事付我等数人今西道无兵县危急我等坐观其弊何以自安老贼既下城必西寇深冀不预为方略则滋蔓难图与公等轻骑而行侦其所向乃选精骑八百急趋信都扼下博桥道存审令史建瑭李都督分道擒生建瑭分麾下五百骑为五军一军之衡水一军之南宫一军之信都一军之阜城自将一军深入各命俘贼讨刍粮者十人而会于下博桥翊日诸军所至皆获贼刍荛者数百聚而杀之内缓絷一人令其逸去或教其去者云：可以报朱公礻马尔战地砺尔戈矛晋王大军至矣。诸军逸去者皆教以是言贼闻大骇李都督史建瑭各领百馀骑为贼旗帜服色与刍粮者相杂而行至暮及贺德伦营门杀其门者纵火大呼俘斩而旋其刍荛者断手臂得归皆言我兵大至朱温大骇遂命夜遁趋於贝郡人持锄白梃追击汴军收其辎车铠仗不可胜计朱温先气痼发动因是愈甚留贝州旬日不能乘肩舆疾作暴怒其将张正言许从实朱彦柔皆斩於军门以其亡师县故也。十七年七月梁将刘尹浩寇同州先是河中节度使朱友谦以兵收复同州以其子令德主留务时友谦貌顺友贞请同州节友贞怒其侵已不时与之遂绝友贞请麾节於我因授之友贞乃遣刘与华州节度使尹浩帅兵寇同州堑其城友谦力不能救请师于我帝遣蕃汉马步总军李存审昭义节度使李嗣昭代州刺史王建及帅师赴援九月王师大集於河中朝至夕渡时汴人不意王师速至刘曰：蒲人事晋心异貌恭假有乞师宁无猜审至於师行次舍倍道兼程计其行途未能及此李存审闻之笑谓军吏曰：兵法有出奇无穷者兵。若自天而坠刘善将何其昧哉！汴人素轻蒲兵每遇游骑挑战必穷追袭存审初至率精甲千人内选二百处蒲人之间直压贼垒贼出千骑结阵而追之遽见我师大骇而走获贼骑五十而旋自是贼军惮战明日进军朝邑时蒲中刍粟暴贵粮饷不给驻军浃旬人皆思战李存审欲徐图胜负不时听从存审谓嗣昭曰：我率偏师入寇境蒲中久为贼有人心尚怀两端事一差跌则吾属无类。且蒲人羸懦不可驱以争锋惟悉我师。又众寡不敌持久则资粮不足求战则胜负难知每一揣谋令人须白公方略如何嗣昭曰：我数千里兴兵与人解斗傥无成绩则失属亡师今日良图无逾急战存审曰：予所料度非不至此但同州南距渭河。又数十里连接华州。若逼动贼军夹河结垒持久不战以逸待劳俟我馈运不充蒲人离贰事生不测吾辈安归不如示弱按兵侈其斗志观其进取然後决机军士口谭未可取信嗣昭曰：善。又旬日望气者言夜见西面黑气如斗鸡之状必有战阵存审曰：吾方欲决战而形於气象得非天赞我欤召嗣昭友谦聚谋下令军中诫示所向迟明进军距於贼垒贼罄垒而出蒲人在南我师在北骑军既接蒲人小退贼呼曰：冀王走矣。为贼所蹑嗣昭以精骑抗之大军继逼贼遂奔溃追斩二千级值夜刘以馀众保营自是闭壁不出居半月存审谓嗣昭曰：予所料者惧刘据渭结营持久待我今精兵亡败退走无门战穷抟人勿谓无事不如开其走路然後追奔因令王建及牧马于沙苑刘知之遂宵遁我师追及渭河弃铠投仗相蹈藉所收辎重不可胜计刘尹浩单骑获免。
    李存贤权典沁州天九年正月汴人将袭州城伏於城下存贤意其奸变迟明命守陴者皆鼓讠如攻战之势贼谓我掩袭伏兵大骇因四面攻吾门分兵御捍至午贼退。
    阎宝为天平军节度使天十四年从明宗援幽州败契丹指陈方略多中事机十五年胡柳之役诸军逗挠汴军登无石山其势甚盛庄宗望之畏其不敌。且欲保营宝进曰：王深入敌境偏师不利王彦章骑军已入濮州山下唯列步兵向晚皆有归志我尽锐击之败走必矣。今。若引退必为所乘我军未集更闻贼胜即不战而自溃也。凡决胜料势决战料情情势已得断在不疑今王之成败在此一战。若不决战设使馀众渡河河朔非王有也。王其勉之庄宗闻之耸听曰：微公几失计即引骑大讠奋槊登山大败汴人郭崇韬同光末为招讨使伐蜀军入大散关崇韬以马指山险谓魏王继岌曰：朝廷兴师十万已入此中傥不成功安有归路今岐下飞免才及旬日必须先取凤州收其储积方济吾事乃令李严康延孝先驰书檄以谕伪凤州节度使王承捷及大军至承捷果以城降得兵八千军储四十万次至故镇伪命屯驻指挥使唐景思亦以城降得兵四千。又下三泉得军储三十馀万自是师无匮乏军声大振其招怀制置官吏补署师行筹画军书告谕皆出於崇韬继岌承命而已。
    康延孝为保义军节度使四川行营先锋使延孝既收绵州蜀主王衍断绵江浮梁而去水深无舟戢可渡延孝谓招抚使李严曰：吾悬军深入利在急兵乘王衍破胆之时人心离沮但得百骑过鹿头关彼即迎降不暇如俟缮津梁便留数日。若王衍坚闭近关折吾兵势傥延浃旬则胜负莫可知也。宜促骑渡江因与李严乘马浮江于时得济者仅千人步军溺死者亦千馀人延孝既济长驱过鹿头进据汉州居三日部下後军方至伪蜀六军使王宗弼令人持牛酒币马归款旬日间两川平定。
    晋范延光初仕後唐为宣徽使明宗幸夷门至荥阳闻朱守殷拒命延光曰：若不急攻则贼城坚矣。请骑兵五百臣先赴之则人心必骇明宗从其请延光自酉时至夜星驰二百馀里奄至城下与贼交斗翌日守陴者望见乘舆乃相率开门延光乃入与贼巷战至厚载门尽歼其党明宗嘉之。
    汉赵晖乾初除凤阳节度使属王景崇盗据岐山期不受代朝廷即命晖为西南面行营都部署统兵以讨之时李守贞叛於蒲赵思绾据于雍景崇皆援之及引蜀军出自大散关势不可遏晖领兵数千数战而胜然後堑而围之晖屡使人挑战贼终不出晖乃潜使千馀人於城南一舍之外擐甲执兵伪为蜀兵旗帜循南山而下诈令诸军声言川军至景崇乃令数千人溃围而出以为应援晖设伏而待一鼓而尽殪之自是景崇胆破无复敢出明年拔之。
    ●卷三百六十八
    ○将帅部　攻取
    夫用师伐叛有攻取之道所以摧坚垒而克敌成奇功而定霸者也。盖夫梯冲之备钩援之设竭机械之智冒矢石之难先登以励勇气长围以纵兵力皆所以振威武而宁祸乱焉三代而下本兵柄者或奉乱致讨誓众以进盖以乘墉傅堞以恣其攻击树梯鸣角以奋其势固乃麾城有振槁之易略地成益国之美茂功举集威名震赫图锺石而兼著誓河山而不朽者曷尝不繇是哉！。
    楚斗廉帅师及巴师围，邓养甥聃甥帅师救，三逐巴师不克（二甥皆邓大夫）斗廉衡陈其师於巴师之中以战而北（衡横也。分巴师为二部斗廉横陈於其间以与邓师战而伪北走也。）邓人逐之背巴师而夹攻之（楚师伪走邓师逐之背巴师巴师攻之）邓师大败斗廉楚大夫人宵溃。1111
    郄叔虎晋大夫也。晋献公田见翟。且之氛（。且国名氛气象也。凶曰：氛吉曰：祥）归寝不寐（欲伐翟。且也。）郄叔虎朝公语之（语以寝不寐）出遇士曰：今夕君寝不寐必为翟。且君。若伐之可克也。子必言之士以告公说乃伐翟。且郄叔虎将乘城（乘升）其徒曰：弃政而役非其任也。（政职也。役戌役）郄叔虎曰：既无老谋而。又无壮事何以事君（壮事力役也。言已无谋。又耻无功）被羽先升遂克之（羽鸟羽系於背。若今军将负毛）。
    公子婴齐字子重为楚令尹鲁成公九年十一月帅师伐莒围渠丘渠丘城恶众溃奔莒戊申楚入渠丘莒人囚楚公子平楚人曰：勿杀吾归而俘莒人杀之楚师围莒莒城亦恶庚申莒溃（月六日月十八日）楚遂入郓莒无备故也。
    荀晋大夫将中军士モ佐中军荀偃将上军鲁襄公十年夏四月戊午会于。且（经书春书始行也。戊午月一日）荀偃士モ请伐Τ阳而封宋向戌焉（以宋常事晋向戌有贤行故欲封之为附庸）荀曰：翟城小而固胜之不武弗胜为笑固请丙寅围之弗克诸侯之师久於Τ阳荀偃士モ请於荀曰：水潦将降惧不能归（向夏恐有久雨从丙寅至庚寅二十五日。故曰：久）请班师（班还也。）知伯怒（知伯荀）投之以机出於其间（出偃モ之间）曰：女成二事而後告余（二事伐Τ阳封向戌）余恐乱命以不女违（既成改之为乱命）女既勤君而兴诸侯牵帅老夫以至于此既无武守（无武功可执守）而。又欲易余罪曰：是实班师不然克矣。（谓偃モ将言耳）余羸老也。可重任乎！（不任受女此责）七日不克必尔乎！取之（言当取女以谢不克之罪）五月庚寅（月四日）荀偃士モ帅卒攻Τ阳亲受矢石（躬在矢石间）甲午灭之。
    荀吴晋大夫帅师伐鲜虞围鼓（鼓白狄之别种下曲阳县有鼓亭）甚急鼓人或请以城叛荀吴弗许使敌杀叛人增守备围鼓三月鼓人告食竭力尽而取之灭鼓而返不戮一人。
    高发齐大夫帅师伐莒初莒有妇人莒子亡其夫已为妇及老於纪鄣纺焉以度而去之（田纺纟卢连所纺以度城而藏之）及师至则投诸外（投绳城外）或献之子占子占使师夜纟追而登（缒绳登城）登者六十人悬绝师鼓讠城上之人亦讠莒共公惧启西门出齐师入纪。
    秦白起为将攻韩拔九城斩首五万。
    田单为齐上将兴师十馀万将以攻翟往见鲁仲连子仲连子曰：将军之攻翟必不能下矣。田将军曰：单以五里之城十里之郭复振齐国何为攻翟不能下也。及攻翟三月不下齐之童儿谣曰：大冠如箕长剑拄顺攻翟不能下累於吾兵，於是田单恐骇往见仲连子曰：先生何以知单攻翟不能下也。仲连子曰：夫将军即墨之时坐则织蒉立则杖锸为士卒唱日恐宗庙亡失故将军有死之心士卒无生之气今将军东有掖邑之封西有淄上之宝黄金横带驰乎！淄渑之间有以乐生而恶死也。田单明日结袒于矢石之间乃援桴而鼓之翟人下之。
    赵襄子晋大夫简子子也。简子死未葬中牟入齐（中牟自入臣於齐也。）已葬五日襄子起兵攻之围未合而城自坏者十纟追绳登城丈襄子击金而退之（军法鼓以进众钲以退之）军吏谏曰：君诛中牟之罪而城自坏是天助我何故去之襄子曰：吾闻之叔向曰：君子不乘人於利不迫人於险使之治城城成而後攻之中牟闻其义乃请降。
    汉周勃以中涌从沛公下胡陵方与（音房豫。）攻丰复攻砀破之下下邑先登赐爵五大夫攻兰虞取之略定魏地攻辕戚东纟昏以往至栗取之攻桑先登下蕲城攻都关定陶攻开封先至城下为多（多谓功多）。又攻东郡尉於成武破之攻长社先登攻颍阳缑氏南攻南阳守破武关攻秦军於蓝田。
    樊哙以舍人从沛公攻胡陵方与击泗水监丰下破之（泗水郡名监谓监郡破之丰县下）尝从沛公军濮阳攻城先登斩首二十三级从攻阳城先登下户牖後攻圉都尉（陈留围县）东郡守尉於成武。又从攻秦军出亳南（今河南偃师汤亭是）河间守军於杠里破之（杠音江）从攻破杨熊於曲遇攻宛陵先登斩首八级捕虏四十四人从攻长社に辕绝河津东攻秦军尸乡南攻秦军於攻宛城先登攻武关至霸上从入汉中还从攻雍城先登击章平军好攻城先登迁为将军攻赵贲下槐里柳中咸阳（柳中即细柳地）灌废丘最（以水灌废丘也。）从攻项羽屠煮枣攻邹鲁瑕丘薛。
    彭越为魏相国项王与汉王相距荥阳越攻下睢阳外黄十七城。
    郦商以所将四千人属沛公於岐从攻长社先登从攻缑氏绝河津从下宛穰定十七县别将攻旬关（汉中旬水上之关）受梁相国印从击项羽攻胡陵。
    夏侯婴为太仆常奉车从攻胡陵降赐爵五大夫东攻济阳下户牖从攻南阳。
    灌婴为中谒者攻下外黄西收军於荥阳韩信已定齐地使婴别将攻博阳前至下相以东南僮取虑徐（僮虑徐三县名）度淮尽降其城邑。又攻苦谯（二县名）追项籍至东城历阳度江破吴郡长吴下得吴守遂定吴豫章会稽还定淮北五十二县。
    靳歙从沛公攻济阳别西击章平军定陇西六县。
  </div>
  <div class="pagination">
   <a href="册府元龟_page287.html">
    上一页
   </a>
   <span>
    ...
   </span>
   <a href="册府元龟_page283.html">
    283
   </a>
   <a href="册府元龟_page284.html">
    284
   </a>
   <a href="册府元龟_page285.html">
    285
   </a>
   <a href="册府元龟_page286.html">
    286
   </a>
   <a href="册府元龟_page287.html">
    287
   </a>
   <span class="current-page">
    288
   </span>
   <a href="册府元龟_page289.html">
    289
   </a>
   <a href="册府元龟_page290.html">
    290
   </a>
   <a href="册府元龟_page291.html">
    291
   </a>
   <a href="册府元龟_page292.html">
    292
   </a>
   <a href="册府元龟_page293.html">
    293
   </a>
   <span>
    ...
   </span>
   <a href="册府元龟_page289.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
