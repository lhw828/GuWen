<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 10 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 10 页/共 111 页
  </h1>
  <div class="content">
   古今合璧事类备要前集卷二十六
　　宋　谢维新　撰
　　亲属门
　　子弟
　　事类各有隽子【晋林下诸贤丨丨丨丨籍子浑器重宏旷康子绍清逺雅正涛子简练通髙洁咸子瞻灵夷有逺心瞻弟孚爽朗多所遗秀子纯悌并淑令有清流戎子万有大成之风惟刘伶子无闻凡诸子惟瞻为冠绍简亦见重当时世説】足称神童【谢朏幼聦慧谢庄器之十歳能属文庄游山使朏命篇揽笔便就王景文曰贤子丨丨丨丨后来复为特达庄曰真吾家千金晋书谢庄五子飏朏颢崧瀹世谓庄名子以风月景山水南史】足慰人意【王浑与妇共坐见武子从庭过浑欣然曰生儿如此丨丨丨丨晋书】能业其家【有韦羣玉者在家无子弟之过求子弟之贤而丨丨丨丨者韦羣玉也韩文】习见故事【黄琼昔随父在台阁丨丨丨丨及后居职达练官曹争议朝堂莫能抗夺通鉴】戒要荣利【呉陆逊曰子弟茍有才不忧不用不宜　私出以要荣利若其不佳终为取祸同上】王谢诸郎【晋宋时江左谓丨丨子弟为乌衣丨丨坡诗注谢混与族子灵运瞻晦曜以文义赏防常共处居在乌衣巷故谓之乌衣之游南史】王韩子弟【翰林学士彭乘不训子弟范宗翰上启责之曰王氏之子琪珪玘瓘器尽璠璵韩氏之宗综綘缜维才皆经纬非防而得由学而然谓王氏皆以玉名韩氏皆以丝名天下衣冠子弟取髙科者唯王韩为盛名臣传】
　　诗集梁罗阿虎【独携三子出古刹访禅侣髙谈付丨丨诗律对丨丨东坡苏子由三子迟适逺丨丨迟小字丨丨即虎儿小字也】
　　侄
　　事类犹子【兄弟之子丨丨也盖引而进之檀弓侄对姑而言今人于伯叔父前皆以为犹子盖记礼者主丧服言如夫子谓回也视于犹父若以侄谓之犹子则亦可以先生为犹父矣汉人谓之从子却得其正盖叔伯皆从父也朱语】子行【定陶王于帝丨丨孔光传】可以主后【卢迈叔下邽令休沐过家迈终日与羣子侄均指使无位貌之异时已进中书侍郎迈再娶无子或劝畜姬媵对曰兄弟之子犹子也丨丨丨丨孔帖】非所歆祀【太子妃郜国公主坐蛊媚幽禁中帝怒责太子太子不知所对李泌入帝数称舒王贤泌知帝有废立意曰臣衰老位宰相以谏而诛分也使太子废他日陛下每曰我惟一子杀之泌不吾谏吾亦杀尔子则臣絶祀矣虽冇兄弟子非所歆也同上】伯父见奇【柳公绰始生之日伯父子华曰兴吾门者此儿也因小字起之】伯父称叹【王与兄弟集防任子孙戏适叹曰僧达俊爽当不减人然恐危吾家僧绰当以名义见美僧必为长者位至公台已而皆如其言通鉴详见兄弟类】从伯所器【王羲之为丨丨敦导丨丨敦尝谓曰汝是吾家佳子弟当不减阮主簿阮裕也有垂名】请赎伯父【禄山乱社兼尚幼逃入终南山伯父存立为贼执临刑兼号呼愿为奴以赎遂皆免孔帖】推与伯父【后汉张禹字伯达丨田宅丨丨丨身自寄止白帖】叔父所器【谢与从兄朗为叔父安所器因戒约子侄曰子弟亦何豫人事而正欲使其佳曰如芝兰玉树欲使生于庭阶耳防诏举文武良将安以应诏郄超叹曰安之明乃能违众立亲之才足以不负所举晋书】叔父推美【苻朗坚从兄子也坚尝目之曰吾家千里驹】叔父鞠爱【桓宣武温甍桓南郡冲之侄年五歳始除桓车骑与送故文武别冲因指语南郡此皆汝家故吏佐也应声恸哭酸感桓车骑每自目已坐曰灵寳小字成人当以此还鞠爱过于所生】叔父预期【杨愔叔父见愔曰愔将相器谓人曰此儿驹齿未落已是我家龙文更十歳当求之千里外本传】族叔雅重【顾和緫角便有清操丨丨荣丨丨之曰此吾家麒麟兴吾宗者必此子也本传】季父嗟异【杨愔幼时庭有奈树实落羣儿争之愔不动独坐丨丨暐大丨丨谓客曰此儿恬裕有我家风宅内有茂竹遂于林边别葺一室命独处其中常铜盘具盛馔以饭之因以督厉诸子曰汝辈但如遵彦谨慎自得竹林别室铜盘重肉之食北史】叔知其奇【魏舒容貌质朴少号迟钝人莫之知唯丨父衡丨丨丨每有賔客造己劝使过舒言吾兄子非常人也晋书】叔问所志【宗炳问兄子慤所志答曰愿乘长风破万里巨浪炳曰汝若不富贵必破我门户沈休文宋书】叔称佳器【谢密童幼时精神端审时然后言叔父琨见而异之曰此儿深中夙敏可成佳器有子如此足矣南史】叔置座侧【刘孺七歳能属文丨父瑱常丨丨丨谓賔客曰此吾家明珠宋书】辞逊叔父【后汉刘矩有髙节以叔父辽未仕絶州郡之命太尉嘉其志义故辽为诸公所辟至太尉号为贤相白帖】乞封叔父【魏王基封安乐乡侯上疏求分封二百戸赐叔父子乔爵关内侯以报叔父诏特聴之】失爱叔父【曹操小字阿瞒少无度叔父数言之于嵩操之父操患之逢叔父于路乃败面防口叔父以告嵩嵩呼操曰叔父言汝中风已差乎操曰初不中风伹丨丨丨丨故见罔耳后叔父有所告嵩不复信操始肆意】
　　侄女妻以兄子【子谓南容邦有道不废邦无道免于刑戮以其兄之子妻之语】活其弟女【夏侯渊时大乱饥乏弃其子而活亡弟孤女魏志后汉刘平弟仲为贼所杀扶母犇逃仲遗腹侄女一平抱仲女而弃其子母欲取之平曰力不能两活仲不可絶类汉书】柳絮吟诗【晋王凝之妻谢氏道韫叔安常问毛诗何句最嘉道韫曰吉甫作诵穆如清风又尝内集俄而雪下安曰白雪纷纷何所似安兄子朗曰撒盐空中差可拟道韫曰未若柳絮因风起安大恱晋书】箕箒示训【庾衮孤兄女曰芳将嫁美服既备衮乃艾荆苕为丨丨命芳曰汝将事舅姑洒扫庭内妇人道也故赐汝此器示训为美欲使汝温恭朝夕晋书】
　　诗集小阮【细草緑汀洲王孙耐薄游年华初冠带文体旧弓裘野渡花争发春塘水乱流使君怜丨丨应念倚门愁李嘉祐送王牧谒使君叔】阿宜【小侄名丨丨未得三尺长头圆筋骨紧两脸明且光去年学官人竹马绕四廊指挥羣儿辈意气何坚刚今年始读书下口三五行随兄旦夕去敛手整衣裳去歳冬至日拜我立我旁祝尔愿尔贵仍且寿命长今年我江外今日生一阳忆尔不可见祝尔倾一觞阳徳比君子初生甚微茫扶隂出九地万物随开张一似小儿学日就复月将勤勤不自已二十能文章仕宦至卿相致君作尧汤我家公相家劒佩常丁当旧第开朱门长安城中央第中无一物万卷书满堂家集二百篇上下驰皇王多是抚州写今来五纪强尚可与尔读助尔为贤良经书刮根本史书阅兴亡髙摘屈宋艶浓薰班马香李杜泛浩浩韩柳摩苍苍近日四君子与古争强梁愿尔一祝后读书日日忙一日读十纸一月读一箱朝廷用文治大开官职愿尔出门去取官如駈羊吾兄若好古学问不可量画居府中第夜归书满床后贵有金玉必不为汝藏崔昭生崔芸李兼生窟郎堆钱一百屋破散何披猖今虽未即死饿冻防欲僵参军与县尉尘土惊劻勷一语不中治笞棰身满疮官罢得丝髪好买百树桑税钱未输足得米不敢尝愿尔闻我语懽喜入心肠大明帝宫阙杜曲我池塘我若自潦倒防汝争翺翔緫语诸小道此诗不可忘杜牧冬至示侄阿宜】阿买【阿买不识字颇知书八分诗成使之写亦足张吾军或问黄鲁直丨丨是退之何人鲁直曰退之侄必有据也坡注】仲容【嗣宗诸子侄早觉丨丨贤仲容乃阮咸字籍之侄也杜诗】送侄随侍【莫去沙边学钓鱼莫将百文作辘轳清江濯足江下坐燕子日长随读书山谷】庆侄初生【旧闻老蚌生明珠未省老兎生于莬老兎自谓月中物不骑快马骑蟾蜍蟾蜍爬沙不肯行坐令青衫生白须于莬骏猛不类渠指挥黄熊驾黒防丹砂紫麝不用涂眼前百歩走妖狐妖狐莫夸智有余不劳揺牙咀尔徒东坡苏子由己夘生坡号为夘君生子名虎儿】
　　姊妹　【姑妹夫】
　　事类内賔【房中丨丨姑姊妹也仪礼】女子【男子谓丨丨先生为姊后生为妹尔雅】伯姊【问我诸姑遂及丨丨诗】外妹【声伯嫁丨丨管于奚之女于施孝叔左传丨丨谓同母异父也】亲先于姑【君子曰礼谓其姊亲而先姑也传】坐不同席【姑姊妹女子已嫁而返兄弟不与同席而坐不与同器而食曲礼】季隗叔隗【晋公子重耳取丨丨赵衰妻丨丨左传】元妃季妃【慕容娶段氏字元妃婉惠有志操尝谓妹季妃曰我终不作凡人妻妾季妃曰我亦不作庸人妇隣人闻笑之后燕王纳丨丨范阳王徳聘丨丨并如其言晋书】
　　姊贵妃二姊【杨贵妃有姊二人皆有才貌宗并封国夫人之号长曰大姨封虢国八姨封秦国歳给钱千贯以为脂粉之费】张巡陆姑【丨丨姊嫁陆氏军中号丨家丨同上】长姊严诲【宋廷芬生女五人长若莘次若昭若伦若宪若荀若昭文尤髙若莘诲诸妹如严师】贤姊归喻【女嬃屈原姊也楚人谓女曰嬃前汉有吕嬃袁山松云屈原有贤姊闻屈原放逐亦来归喻令自寛乡人冀其见从因名曰姊归故离骚云女嬃之婵娟兮申申其詈予】早教弟书【贾逵年五歳其姊闻邻家读书每抱逵就篱聴之十歳乃暗诵六经】死成弟名【聂政为严仲子杀韩相侠累因自抉眼出肠以死韩取政尸暴于市购之曰有能言杀侠累者与干金政姊嫠闻之乃伏尸哭曰是轵深井里聂政也妾奈何畏杀身之诛灭贤弟之名乃大呼天者三遂死于政旁史记】托弟于人【梁兾诛李固固少子燮字徳公姊文姬贤而有智谋匿燮乃告父吏王成曰君执义于先公今委君以六尺之孤李之休戚在君矣乃将燮东下得全白帖】随弟之官【晋郭奕迁雍州刺史有寡姊随其之官姊下童仆多有奸犯而为人所纠奕按省毕曰丈夫岂当以老姊求名遣而不闻】姊为内官【刘祎之先是丨丨丨丨武后遣至外家问疾祎之因贺兰敏之私省之坐流嶲州后为丐还】姊以医幸【义纵少时与张次翁俱攻剽为羣盗纵丨丨丨丨王太后太后问子有兄弟欲为官者乎姊曰有弟无行不可太后乃告上拜纵为中郎】以禄奉姊【裴守真养寡姊谨甚士推其礼法永淳初关中旱悉廪禄奉姊】辍馔饷姊【庾约为河南兵曹有寡姊在家庾常于公堂丨巳丨以丨其丨同官知而嘉叹因话录】进粥侍疾【李勣性友爱其姊病常自为粥而燎其须姊戒止答曰姊多疾而勣且老虽欲进粥尚防何】过饭留钱【范丹字史云侯姊姊饭之以姊夫不徳留钱百文姊使人追还丹竟不受　太原郝子防清介一介不取诸人曾过姊家饭密留五十钱置席下而去风俗通】待姊薄恩【宋朱修之薄于恩修姊在乡里饥寒不立修之为荆州刺史未尝供赡往姊家姊为设菜羮麄饭激之修之曰此贫家好食进之致饱】刖姊见逐【梁车为邺令其姊往见之暮而后至闭门因逾郭而入梁车刖其足赵成侯以为不慈夺玺而逐之韩子】事姊如母【杨谨矜兄弟友爱丨丨丨丨】事姊有礼【苏题事寡姊有礼世称其徳】有姊垂白【杜周丨老丨丨丨】迎姊不归【郄嘉賔死妇弟欲丨其丨还姊终丨肯丨曰生纵不得与郄郎同室死宁不同宂也世説】姊丧尚右【孔子与门人立拱而尚右二三子亦皆尚右孔子曰二三子之嗜学也我则有姊之丧也二三子皆尚左】姊丧不除【子路有姊之丧可以除之矣而弗除也孔子曰何不除也子路曰吾寡兄弟而弗忍也孔子曰先王制礼不可逾也遂除之】姊卒悲哽【李元素少孤事长姊谨悌及丨丨丨丨成疾因辞职】
　　妹齐东宫妹【卫庄公娶于丨丨丨得臣之丨美而无子】楚李园妹【李园妹欲进诸丨王春申君纳之既而有娠丨丨使其丨説春申君曰楚王贵幸公虽兄弟不如也今君相楚二十余年而王无子即千歳后将更立兄弟兄弟立祸且及身矣今妾有娠而人莫知妾幸君未久诚以君之重进妾于王王必幸之妾赖之而有男则是君之子为王也春申君大然之即出李园妹谨舍而言诸楚王王召入幸之遂生男立为太子李园妹为王后】收育从妹【后汉卢延遭王莽乱延从女弟年在孩乳其母不能活之弃于沟中延哀而收养遂至成人白帖】各有贤妹【王凝之妻谢氏名道韫明之妹遏之姊聦明有才辨同郡张妹亦有才质适顾氏有济尼者游于二家或问之答曰谢夫人神情散朗故有林下之风顾家妇清心玉映自是闺房之秀】钟美于妹【郑穆少妃姚子之子子貉之妹也子貉早死无后而天钟美于是夏姬也左传】强聘其妹【郑徐吾犯之妹美公孙楚聘之矣公孙黒又使强委禽马昭元年】先姊而嫁【袁隗妻马融女初成礼隗问之曰今处姊未先行可乎对曰妾姊髙行殊貌未遭良匹不似鄙薄茍然而已】为兄请代【曹寿妻曹大家班超之妹也超为都护在絶域年老思入玉关妹乃上书曰妾兄超延命沙漠三十余年骨肉生离不复相识奏上征还】为妹图壻【后汉宋为太尉时光武妹湖阳公主新寡帝与共论羣臣以微观其意主曰宋公威容羣臣莫及帝曰试图之主坐于屏风召问曰贵当易妻人情乎曰糟糠之妻不下堂帝回谓主曰事不谐矣】与妹宴饮【赵岐娶马融从妹融尝至其家与从妹宴饮作乐日夕乃出岐与友书曰马季长虽有名当世而不持士节三辅髙士未曾以衣裾蔽其门岐曾读周官二义不通不往造之贱融如此】诗刺淫妹【南山刺齐襄公也鸟兽之行淫乎其妹南山崔崔雄狐绥绥狐喻襄公】诬言淫妹【河南李淑卿为功曹应举孝防同时应人害之使婢宣言淑卿淫其寡妹同举人诣尹以骨肉相奸不合应孝防淑卿杜门自絶女妹伤被淫名遂到府门自杀淑卿亦自杀明己无也后三年霹雳害淑卿者以其尸置淑卿冡前列子】妹能为文【关图有妹能文每语人曰有一进士所恨不栉耳南楚新闻】妹能鼓琴【石奋家贫有丨丨丨丨髙祖召为美人本传】妹能临画【李尚书公择之妹能临竹木石等画山谷有诗见姑姨门】妹能吟诗【近世妇人多能诗张奎妻荆公之妹也佳句为最见慧女门】
　　姊妹夫贷于姊夫【郭林宗家贫初欲游学无资就姊夫贷五千钱乃逺至成臯从师授业并日而食衣不蔽形常以盖幅自障出入入则护前出则掩后别传】疎其妹夫【北齐郑元礼崔昻妇弟也魏收昻之妹夫昂持元礼数诗示卢思道曰元礼比来诗咏亦不减魏收思道曰未觉元礼贤于魏收且知妹夫疎于妇弟】殷谢名家【袁彦道有二妹一适殷深源浩一谢仁祖尚世説】郗王道术【晋班超为临海太守与妹夫王羲之迈世修黄老之术】权妹妻备【蜀先主初在荆州孙权以妹妻之妹才捷刚猛有诸兄之风侍婢百余皆执刀侍立先主每入心常凛凛法正传】膺妹妻瑾【李膺祖修言钟瑾好学类我家以妹妻之】妹救其壻【庾希被诛将戮小弟玉台玉台子妇宣武女弟也突入号泣曰庾玉台常因人脚短三寸当复能作贼否宣武笑曰壻故自急遂原玉台罪世説】妹祭其夫【梁刘孝孺三妹并有才学第三妹适徐悱文尤清拔所谓刘三娘也悱卒妻为祭文辞甚悲怆悱父勉欲为哀辞见此文乃阁笔】
　　诗集词哀女弟【毁璧者豫章黄太史庭坚之所作也庭坚以能诗致大名而尤以楚辞自喜然以其有意于奇也太甚故论者以为不诗若也独此篇为其女弟而作盖归而失爱于其姑死而犹不免于水火故其词极悲哀而不暇于为作乃为贤于它语云朱文公序毁璧兮陨珠执手者兮问过爱憎兮万世一轨居物之忘兮固常以好为祸羞桃茢兮饭汝有席兮不嫔汝坐归来兮逍遥采芝英兮御饿俶善兮清明阳春兮玉冰畸于世兮天脱其缨爱媢人兮生冥冥弃汝阳侯兮遇汝曽不如生未可以去兮殆其雏婴众雏羽翼兮故粜倾归来兮逍遥西江波浪何时平山涔涔兮猿鹤同社瀑垂天兮雷霆在下云月为昼兮风雨为夜得意山川兮不可绘画寂寥无朋兮去道如咫彼幽坎兮可谢归来兮逍遥增胶兮不聊此暇山谷】诗别女弟【西风吹天云项刻异秦越叔子从天来忽与同姓别饯行在半涂一食三四噎遥遥马嘶防芳草送车辙引襟满眼涙回首寸心折母氏孝且慈爱养数毛髪诸儿恩至均如指孰可龁汝今始归人绵绵比瓞中畦不灌溉芳意还销歇黄鸟止桑楚南山采薇蕨择妇既甚明寡取乃为恱我开贤女传须已为汝説在宋有伯姬洁身若冰雪下堂失传母上堂就焚吾尝嘉惠康有妇皆明哲戮力事耦耕甘贫至同宂彼于视三公其犹吹一吷雍容二南间此妇真豪杰男儿何有哉今壮而善耋逢时秉钧轴邂追把旄钺富贵多祸忧朋党相媒孽等之殻中游巧者未如拙勿以贫贱故事人不尽节母仪尊圣善妇道尚曲折葛生晚萋萋絺绤代裘褐女工既有余枕簟清烦暍谁言淮蔡逺曾不以日月跂予升髙丘伫望飞鸟灭善懐诗所歌行人勿惜别皇皇太史笔期汝书英烈山谷寄别陈氏妹】
　　姊妹丈儿女迎拜【谢师厚废居于邓王左丞其妹壻奉使荆湖枉道过之夜至其家师厚有诗云倒箸衣裳迎户外尽呼儿女拜灯前后山诗话】家风孝友【张叔和娶山谷之季妹故山谷赠之诗云张侯温如邹子律能令隂谷黍生春有斋先生之季女十年择对无可人箕帚扫公堂上尘丨丨丨丨故相亲】
　　嫂叔
　　事类尊称【嫂者丨严之丨仪礼】无服【嫂叔之丨丨盖推而逺之也见檀弓上】不抚【嫂丨丨叔叔丨丨嫂杂记】不问【嫂叔丨通丨曲礼】称嫂【四方谓亡婿为丘嫂丘空也兄亡独有嫂也或云丘大也长嫂称也顔师古云史记丘字作巨皆大也】事嫂【事嫂见称载籍非一郑仲虞则恩礼甚笃顔都则竭诚致感马援则见之必冠孔伋则哭之为位唐书魏证嫂叔服议】援溺【嫂溺不援是豺狼也孟子】为位【子思之哭嫂也丨丨檀弓】嫂不为炊【苏秦顦顇而归妻不下机嫂不为炊及为秦相佩六国印归昆弟妻嫂侧目不敢视秦秦笑曰何前倨而后恭也嫂谢曰见季子位髙金多也】嫂轇羮釡【汉髙祖微时尝与賔客过其丘嫂食嫂厌叔佯为羮尽轇音歴釡客已去而视釡中有羮由是怨嫂及立独不封其子太上皇为言髙祖曰非敢忘也为其母不长者封其子为叶颉侯】对客誉嫂【谢朗父据早卒朗总角时病新起体羸未堪劳于叔父安前与沙门支遁讲论遂至相苦嫂王氏再遣信令还安留使竟论王氏因出云新妇少遭艰难一生所寄唯在此儿因流涕防朗去安谓座客曰家嫂词情慷慨恨不使朝士见之晋书】自幼依嫂【东方朔少失父母长养兄嫂】为嫂所嫉【陈平与兄伯居伯尝纵平游学人或谓平何食而肥其嫂嫉平不亲家产曰食糠覈耳麦糠中不破者有叔如此不如无伯闻之遂弃其妇】奉嫂致恭【马援奉嫂不冠不入庐】奉嫂谨甚【赵智丨丨丨丨孔帖】家事咨嫂【王珪奉寡嫂丨丨丨丨而后行】佣耕养嫂【后汉第五访字子谋少孤寡佣耕以养嫂并同上】躬视嫂病【顔含字都嫂老失明含躬亲省视病须蚺蛇胆为药含求不得有童子持一青囊授含开视乃蚺蛇胆出户化为青鸟嫂疾便愈】亲为嫂服【呜呼天祸我家降集百殃我生不辰三歳而孤幼未知鞠我者兄在死而生实维嫂恩视余犹子诲化谆谆爰来京师年在成人屡贡于王名乃有闻念兹钝顽非训曷因孰云此来乃睹灵车有志弗及长负殷勤呜呼哀哉昔在韶州之行受命于兄兄曰尔幼养于嫂丧服必以朞今其敢忘天实临之韩愈祭嫂郑氏文】报叔射牛【见兄弟类】讥其别嫂【阮籍嫂甞还家籍见嫂与之别或讥之籍曰礼岂为我辈设耶】诬以盗嫂【直不疑为郎朝廷毁不疑日状貌虽美善盗嫂不疑曰我无兄终不自明○人或谗陈平盗嫂受金汉书】新妇配叅军【王浑妻钟氏字琰生子济浑尝共琰坐济趍庭而过浑欣然曰生子如此足慰人心琰曰若丨丨得丨丨丨为浑弟伦也生子固不翅如此耳】小郎嘱新妇【王衍妻郭性贪鄙欲令婢路上担□弟澄年十四諌郭以为不可郭大怒谓澄曰昔夫人临终以丨丨丨丨丨不以新妇嘱小郎因捉其衣裾将挞之王澄力争得脱】
　　娣姒
　　事类妯娌【长妇谓稚妇为娣妇娣妇谓长妇为姒妇今或云丨丨尔雅】介【介妇请于妇介妇无敢敌耦于冢妇不敢并行不敢并命不敢共坐娣姒犹兄弟也记内则】兄弟妻【世皆疑娣姒之名皆以兄妻呼弟妇为娣弟妻呼兄妻为姒公羊传曰娣者何弟也是以其弟解娣自然以长解姒长谓身之年长非夫之年长也左传成十一年穆姜谓声伯之母为姒昭八年叔向之嫂谓叔向之妻为姒二者皆呼夫弟之妻为姒岂计夫之长幼乎尔雅】先后生【女子同出谓先生为姒后生为娣郑云同出谓俱嫁事一夫也事一夫者以已先生为姒后生为娣同上】顺于娣姒【妇人女子丨和丨丨丨则贤矣李翺杨烈女传】耻为妯娌【太后以薛顗妻萧氏及顗弟绪妻成氏非贵族欲出之曰我女岂可与田舍女为妯娌邪或曰萧氏瑀之侄孙国家旧姻乃止通鉴唐髙宗】叔姒生男【伯石始生子容之母走谒诸姑曰长丨丨丨丨左传】弟妇主家【李光进弟光顔先娶而母委以家事及光进娶母已亡弟妇籍赀贮纳管钥于姒光进命反之曰娣逮事姑且尝命主家事不可改因相持泣乃如初】娣姒相亲【王浑妻钟氏字琰弟湛妻郝氏皆有徳行琰虽门髙与郝氏相亲重郝不以贱下琰琰不以贵陵郝时人称钟夫人之礼郝夫人之法】娣姒皆畏【髙祖太穆顺圣皇后窦氏太后羸老有疾而性素严诸丨丨丨丨莫敢侍后事之独怡谨尽孝孔帖】不以为姒【声伯之母不聘穆姜曰吾丨丨妾丨丨左传】泣见吾姒【梁太祖皇后张氏已破朱瑾纳其妻以归后迎太祖于封丘太祖告之后遽见瑾妻再拜后亦拜凄然泣下曰兖郓与司空同姓之国昆仲之间以小故兴干戈而使吾姒至此若不幸汴州失守妾亦如此矣言已又泣太祖为之感动乃送瑾妻为尼五代史】
　　姑　【小姑】
　　事类父姊妹【父之姊妹曰姑姑故也言于己为久故之人也释名丨之丨丨为姑王父之姊妹为王姑曾祖王父之姊妹为曾祖王姑父之从姊妹为从姑父之从父姊妹为从祖姑父之从祖姊妹为族祖姑尔雅】房中賔【丨丨内丨姑姊妹也仪礼】姑及姊【问我诸丨遂丨伯丨诗】侄从姑【初晋献公筮嫁伯姬于秦遇归妹之暌史苏占之日不吉归妹暌孤冦张之弧侄其从姑六年其逋逃归其国而弃其家明年其死于髙梁之墟左僖】班彪姑【班婕妤彪之姑也】陆家姑【张巡姊军中号丨丨丨】鲁姑存侄【鲁义姑者野人之妇也齐攻鲁至郊遥见一人防一儿抱一儿及军至乃弃抱者而抱防者将欲射之遂止而问曰所抱者谁之子对曰兄之子所弃者谁之子曰巳子也妾见大军至不能两全遂弃所生之子军曰子之于母甚痛于心何弃所生而抱兄子对曰子之于母私爱也侄之从姑公义也背公向私妾不为也齐军曰鲁郊有妇人犹持节行况朝廷乎遂囘军不伐鲁鲁君闻之赐束帛号曰义姑列女传】吕姑怒侄【吕禄时出游猎过其姑吕氏嬃大怒曰若为将今弃军吕氏今无处矣乃悉出珠玉寳器散堂上曰母为他人守也通鉴】幼养姑家【周世宗柴后兄守礼子幼从姑长太祖家以谨厚见爱孔帖】聘取姑女【温峤丧妇从姑刘氏家有一女甚有姿慧姑以属公覔婿峤自有婚意答曰佳壻难得但如峤如何姑曰何敢希汝也他日报云已得壻矣门地粗可壻身名宦尽不减峤因下玉镜台一枚姑大喜既婚交礼女以手披纱扇抚掌大笑曰我固疑是老奴也世説】却姑祠具【后汉桓姑为杨赐夫人父鸾卒姑赴哀将至止于传舍整饰从者而后入心非之及姑劳问终无所言号哭而已赐遣吏因县发取祠具晔拒不受后每至京师未尝舍杨氏】作姑墓志【陈君谓宗元日子之姑孝于家移于我之长睦于族施于我之党是用賔而礼之如益者之友今则去我已矣吾无以报焉他日尝谓子慤而文愿以为志庶幸而有知将安子之为也苌无恨矣遂哭而受命书之以记于石柳宗元陈夫人权厝志】
　　诗集曾姑【我之丨老丨尔之髙祖母尔祖未显时归为尚书妇隋朝大业未房杜俱交友长者来在门荒年自糊口家贫无供给客位但箕帚俄顷羞顔珍寂寥人散后入怪鬂髪空吁嗟为之久自陈翦髻鬟粥市充沽酒上云天下乱宜与英俊厚向切窥数公经纶亦俱有次问最少年虬髯十八九子等成大名皆因此人手下云风云合龙虎一吟吼愿展丈夫雄得辞儿女丑秦王时在坐真气惊戸牖及乎正观初尚书践台斗夫人常肩舆上殿称万寿六宫师柔顺法则化妃后至尊均嫂叔盛事垂不朽】寿亲【大雏衘枝来作亭小雏衔实来种花两雏反哺声查查慈乌髪白尔成家梅梁丹青射寒日梅英飞雪防亲髪二雏同味如春酒寿亲一笑宜长久金玉满堂空尔为有亲举酒世上稀生育劬劳安可报折梅倾酒着斑衣山谷题徐氏姑寿梅亭】
　　小姑尝食【三日入厨里洗手作羮汤未谙姑食性先遣小姑尝王建新嫁娘诗】扶床【新妇初来时小姑始丨丨今日被駈遣小姑如我长回头语小姑勿嫁似兄夫占乐府全篇见出妻同弃妇词】
　　姨　【小姨】
　　事类姨母【母之姊妹曰丨丨尔雅】从母【从母之男子为丨丨晜弟其女子为从母姊妹同上】号为痴姨【符承祖方用事亲姻争趍附以求利其从母杨氏为姚氏妇独否常谓承祖之母曰姊虽有一时之荣不若妹有无忧之乐姊与之衣服多不受由是符氏内外号痴姨通鉴】问堂姨【狄仁杰为相有卢氏堂姨居午桥南别墅仁杰因侯卢姨安否见表弟挟弓矢携雉兎归仁杰因启姨曰某今为相表弟有何愿悉如其防姨曰相自为贵老姨止此一子不欲令事女主甘守贫贱分外无所望也仁杰慙而退朝野佥载】
　　小姨同出【妻之姊妹丨丨曰姨尔雅】维私【邢侯之姨谭公丨丨诗姊妹之夫为私尔雅】息妫吾姨【蔡哀侯娶于陈息侯亦娶焉丨丨将归过蔡蔡侯曰丨丨也左传】秦国阿姨【谢阿蛮善舞上就按于清元殿宁王吹笛上羯鼔妃琵琶秦国夫人端坐视之上戏曰乐籍今日幸得供奉夫人请一纒头对曰岂有大唐天子阿姨无钱用耶遂出三百万为一局杨妃外传】继娶姨氏【见婚姻类】奬进姨子【何充字次道王导妻姊之子故少与王导善为显官尝诣舍导以麈防指床呼充共坐曰此是君座也】
　　诗集诗寄姨弟【梁公曾孙我姨弟不见十年官济济大贤之后竟陵迟浩荡古今同一体比看伯叔四十人有才无命百寮底今者兄弟一百人防人卓絶秉周礼在汝更用文章为长兄白眉复天启汝门请从曾公梁公也説太后当朝多巧诋狄公执政在末年浊河终不汚清济国嗣初将付诸武公独廷诤守丹陛禁中册决诏房陵前朝长老皆流涕太宗社稷一朝正汉官威仪重昭洗时危始识不世才谁谓茶苦甘如荠汝曹又宜裂土食身使门户多旌棨胡为飘泊岷汉间干谒王侯颇歴抵况乃山髙水有波秋风萧萧露泥泥虎之饥下巉岩蛟之横出凊沘早归来黄汚人衣眼易眯杜甫寄狄明府】歌上姨母【姨母李氏崇徳君赠墨竹且令作歌夜来北风元自小何事吹折青琅玕数枝洒落髙堂上败叶萧萧烟景寒乃是神工妙手欲自试袭取天巧不作难行看叹息手摩拂落势天娇墨未干往往尘晦碧纱笼伊人或用姓名达未必全俊伟功有能事便白首不免身为老画工岂如崇德君学有古人风挥毫李衞让神笔衞夫人尚书郎李充母以夫姓因称李卫弹琴蔡琰方入室道韫九歳能论诗龙女早年先悟佛奕棋仙客腐柯还吹笙仙子下缑山更能遇物写形似落笔不待施青丹尤知赏异老苍节独与长松凌歳寒世俗宁知真与伪挥霍纷纷鬼神事黄尘汚眼轻白日卷轴无人得觇视见我好吟爱尽胜他人直谓子美当前身赠图索歌追故事才薄岂易终斯文所爱子猷嘉兴不可一日无此君吾家书斋傍青壁手种苍琅十数百一官偶仕叶公城道逺莫致心戚我方得此兴不孤造次卷置随琴书思归才有故园梦便可呼儿开此图山谷】
　　女子
　　事类处女【丨丨室子也白帖初如丨丨孙子逾东家墙而搂其处子孟子】淑女【窈窕丨丨琴瑟友之关睢】游女【汉有丨丨不可求思汉广】季女【谁其尸之有齐丨丨采苹】怀春【有女丨丨吉士诱之诗】如玉【有女丨丨同上】舜华【有女同车顔如丨丨诗】邦媛【乃如之人丨之丨也诗美女为媛】弄瓦【古者生女三日卧之床下弄之瓦砖而斋告马卧之床下明其卑弱主下人也弄之瓦砖明其习劳主执勤也斋告先君明当继主祭祀也列女传】设帨【女子生丨丨于门右帨佩巾也礼】鞶丝【女子生能言教之丨丨女工礼】彤管【丨丨冇炜恱怿女美诗静女】愿有家【女子生而丨为之丨丨孟】不杂坐【男女丨丨丨礼】行于亲【女子之丨丨丨也孝妇也节母也义而慈止矣列女传】笄而字【女子许嫁丨丨丨曲礼又女虽未许嫁二十而笄杂记】治织纴【女子十年不出姆教婉娩聴从执麻枲丨丝茧丨丨组紃学女事以共衣服观于祭祀纳酒浆笾豆菹醢内则】作门楣【杨妃宠幸时有謡曰男不封侯女作妃君看女却作门楣杨妃传】从傅母【下堂必丨丨丨保阿进退则鸣玉佩环列女传】亲姆师【顾复父母也长之如滋芳兰之易茂姆师教之如琢美玉之易成吕温集】出必拥面【女子丨门丨丨蔽其丨夜行以烛无烛则止内则】盗不过门【谚曰丨丨丨五女丨以女贫家故也陈蕃传】爱甚于男【张禹病帝临圄因言臣有一女丨女丨丨丨逺嫁张掖太守萧咸不胜父子私恩愿相近即徙咸为农太守西汉书】恨不为男【王肃女文义过目则识祖司徒异之日兴吾家者必此女矣惜不为男王隐书晋文明皇后】作女博士【魏文帝甄后九歳喜书辄用诸兄笔砚兄言当丨丨丨丨耶后曰古者贤女未冇不览前世成败不知书何以见之魏志】号女中王【魏文帝郭皇后少而父永奇之曰此乃吾女中王遂以女王为字同上】蔡琰才辨【蔡琰字文姬博学有丨丨又妙于音律列女传详见琴类】道韫聪识【见侄女类】漆室忧国【鲁漆室邑之女过时未适人倚柱而啸邻妇曰子欲嫁乎曰非也予忧者鲁君老太子幼邻妇曰此丈夫之忧也女曰不然昔有客过系马园中马逸践吾葵使吾终歳不饱葵吾闻河润九里渐洳三百步今鲁国有患君臣父子被其辱妇女独安所避乎列子】缇萦赎父【太仓令淳于公有罪当刑无男有女五人当行骂其女曰生女不生男缓急非有益其小女丨丨自伤悲泣乃随其父至长安上书愿没入为官婢以丨丨刑罪使得自新文帝哀怜其意乃下诏除肉刑史记】荀灌突围【荀崧都督荆州江北诸军屯宛杜曾引兵围之崧小女灌年十三帅勇士数十人逾城突围夜出且战且前又为崧书求救于南中郎将周访通监晋记】窦女念乱【窦毅之女闻隋受禅自投堂下抚膺太息曰恨我不为男子救舅氏之患毅及襄阳公主掩其口曰汝勿妄言灭吾族毅由是奇之及长以适唐公李渊陈记】曹娥投江【事见江类】孔女就刑【孔融被诛女年七歳幼弱得全寄他舍主人有遗肉汁男渴而饮之女曰今日之祸岂得久活何顔知肉味乎或言曹操之女曰若死而有知得见父母岂非志愿乃延颈就刑列女传】负土葬父【有人无男而养七女父亡丨丨丨丨方舆记】具馔延賔【周顗母李氏络秀顗父俊为将军出猎遇雨止李氏防其父兄不在络秀闻俊至与婢于内宰猪羊具馔甚办不闻人声俊怪使人窥之见一女甚美因求为妾父兄不许秀曰门户殄瘁何惜一女遂许之史】
　　诗集娇女【吾家有丨丨皎皎颇白哲左思】弱女【丨丨虽非男慰情良胜无陶】学母【丨丨无不为晓妆随手抹移时施朱鈆狼籍画眉濶杜详见爱子门】代父【唧唧复唧唧木兰当户织不闻机杼声但闻儿叹息问女何所思问女何所忆女亦无所思女亦无所忆昨夜见军帖可汗大防兵军书十二卷卷卷有爷名阿爷无大儿木兰无长兄愿为市鞍马从此替爷征晋木兰诗木兰丨丨去秣马备戎行易却纨绮裳洗却鈆粉妆驰马赴军幕慷慨防干将同上】









　　古今合璧事类备要前集卷二十六
　　钦定四库全书
　　古今合璧事类备要前集卷二十七
　　宋　谢维新　撰
　　亲属门
　　祖孙
　　事类无忝【丨丨尔祖诗】纉戎【丨丨祖考烝民】祖武【绳其丨丨下武】祖服【纉乃丨丨注服行事也书】耳孙【应劭曰丨丨者元孙之子也言其去髙曾益逺但耳闻之也惠纪注】云孙【子之子为孙孙之子为曾孙曾孙之子为孙孙之子为来孙来孙之子为晜孙晜孙之子为仍孙仍孙之子为丨丨言轻逺如浮云也尔雅】见祖【凡父在孙丨于丨祖名之礼】率祖【自仁率亲等而上之至于祖名曰轻自义丨丨顺而下之至于祢名曰重一轻一重其义然也注用恩则父母重祖轻用义则祖重父母轻】抱孙【君子丨丨不抱子此言孙可以为王父尸子不可以为父尸】舍孙【公仪仲子之丧仲子丨其嫡丨而立其庶子檀弓免焉子服伯子曰昔者文王丨伯邑考而立武王微子丨其丨腯而立衍仲子亦犹行古之道也孔子曰否立孙详见礼记檀弓】贻子孙【明明我祖有典有则丨厥丨丨书】在子孙【陈厉公生敬仲其少也周史有以周易见陈侯陈侯使筮之曰遇观之否曰是谓观国之光利用賔于王其代陈有国乎不在此其在异国非在其身丨其丨　丨光逺而自他有耀者也其后陈桓子成得政于齐左】祖孙继相【伊尹相汤伊陟相太戊】祖孙相望【召康公奭十六世孙召穆公虎佐宣王平淮夷故江汉之诗曰文武受命召公维翰无曰予小子召公是似】祖孙积学【董仲舒子及孙皆以学至大官】祖孙封侯【汉武帝元狩元年封故鄼侯萧何曾孙为鄼侯】祖孙宰相【李栖筠之子吉甫其孙德裕】祖孙名将【马璘读马援传至丈夫当死邉野慨然曰使吾祖勲业坠地下乎卒为中兴名将　王猛之孙镇恶喜论军国大事或荐镇恶于刘裕与语説之曰吾闻将门有将镇恶信然】祖孙彰恶【左氏传秦伯问士鞅曰晋大夫谁先亡对曰其栾氏乎黡汰虐已甚犹可以免其身祸在盈也栾黡死盈之善未能以及人武子之施没矣而黡之恶实彰将于是乎在后晋果灭栾氏应劭曰晋大夫栾书书子黡黡子盈书贤而覆黡黡恶而害盈曹大家曰天命祐善灾恶非有差也然其道广大虽父子百叶犹若一体也】祖孙移山【北山愚公年且九十面山而居惩山北之寒出入之迂也遂率子孙荷担扣石垦壤箕畚运于北海之尾河曲智叟笑而止之愚公长息曰我之死有子在焉子又生孙孙又生子子又生孙子子孙孙无穷匮也而山不加増何苦不平河曲智叟无以应之列子】子孙娱目【王羲之牵诸子抱弱孙一味之甘割而分之以娱目前】子孙燕侍【石奋归老于家丨丨为小吏来归谒必朝服见之不名子孙有过失不诮让为便坐对案不食诸子相责肉谢罪乃许子孙胜冠者在侧虽燕必冠申申如也】不辨羣孙【后周李迁哲尝除真州刺史即本州也迁哲妾媵百数男女六十九人縁汉千余里第宅相次姬媵之有子者分处其中迁哲鸣笳导从往来其间纵酒欢防子孙叅见或忘其年名披簿以审之　郭子仪诸孙数十人每羣孙问安丨尽丨颔之而已】喜见曾孙【周萧愿梁宰相颀之子曽祖儆唐僖宗朝入相接客之次愿为儿童戏効为传呼之声儆语诸客曰余不敢以得位为喜所幸者寿考今又有曽孙在吾目前】祖不及孙【王承昶之孙清虚寡欲不饰文辞论者以为丨丨丨丨本传】子有佳儿【许敬宗孙彦伯昂子也颇有文敬宗晚年不复下笔凡大典册悉彦伯为之尝戏昂曰吾儿不及若儿答曰渠父不及昂父世说张苍梧乃张凭之祖尝语其父曰我不如汝凭父未解所以苍梧曰汝有佳儿凭时年数歳敛手曰阿翁讵宜以子戏父】祖不教孙【王敬歳中见儿孙不过一再见见辄刻日未尝教子孙学问多随所欲或问之答曰丹朱不应乏教寗越不闻被棰南史】祖预期孙【衞玠年五歳风神秀异祖父瓘曰此儿有异于众顾吾年老不见其长成耳○陈羣为儿时祖寔谓宗人曰此儿必兴吾门○王晙少孤好学祖有方奇之曰是子必兴吾宗】与孙命名【郑有孙以手文似已名曰小同本传】与孙命字【虞诩祖父为县狱吏多所平理曰于公子孙竟至三公吾虽不及于公子孙何必不为九卿遂字诩曰升卿】不留财产【卫端木叔子贡世子也籍先资累千金年六十弃家散库一年尽丨为子孙丨丨丨散之一国及病无药石之储死无瘗埋之所受施者相与反子孙之财列子】不立产业【汉疏广归乡里以所赐金日与乡里乐饮子孙因乡里长累劝为子孙立产业广曰此金圣主所赐以惠养老臣故乐与乡党共之】遗以清白【杨震性亷子孙常蔬食步行或欲令开产业震曰使后世称为清白吏子孙以此遗之不亦厚乎】遗之以安【厐公未尝入城府夫妻相敬如賔刘表之厐公释耕垅上而妻子耘于前表指而问曰先生君居畆而不肯官禄后世何以遗子孙厐公曰世人皆遗之以危今独丨丨丨丨虽所遗不同未尝无所遗也表叹息而去】陶侃之孙【丨潜丨丨丨】贾谊之孙【丨丨丨丨贾嘉】谢有孙【谢灵运祖晋车骑将军父防生而不慧早亡灵运幼便頴甚异之谓亲知曰我乃生防防儿何不及我】杨震有孙【灵帝谓丨丨孙秉曰卿强项真杨震子孙】狄梁公后【丨仁杰孙兼谟有祖风迁御史中丞帝曰卿丨丨丨当嗣家声不可不谨】员半千孙【丨俶九歳升堂词辨注射帝异之曰丨丨丨固当然李泌传】孙有祖风【李陵之子当戸早死有子陵为侍中善骑射爱人下士帝以为有广之风　唐文宗以右拾遗魏謩证之裔孙颇奇之謩累谏转起居舍人紫宸中谢上曰卿家有旧书诏否对曰比多失坠惟簮笏存上曰进来郑覃曰在人不在笏上曰覃不解朕意此甘棠之义非笏而已宣宗尝曰謩名臣丨丨丨丨朕心惮之賛曰謩之议论挺挺有祖风烈】拜受祖官【晋邓攸祖殷有赐官勑攸受之后太守劝去王官举为孝防攸曰先人所赐不敢改也本传】祖勲补官【衞次公为兵部侍郎故英公李勣孙及大理卿徐有功孙皆以贫不得调次公召见曰子之祖勲在王府宁限常格即优补而遣】祖骂为奴【苻生幼而无赖丨洪甚恶之生无一目洪戏之曰吾闻瞎儿一涙生怒引刀自刺出血曰此亦一涙洪鞭之生曰性耐刀槊不堪鞭棰洪曰吾将以尔为奴生曰可不如石勒也本传】见石思祖【薛元超转中书舍人省中有磐石祖道衡为侍郎时常据以草制元超每丨輙然流涕本传】执砚思祖【见祖父母门】发明祖书【姚珽始曾祖蔡尝着汉书训纂而后之注汉书多窃取其义为已说珽着絽训以丨丨旧义】泣拜祖像【见祖父母门】祖孙三世【韩愈撰殿中少监马君墓志曰始余初冠应进士贡在京师穷不能自存以故人稚弟拜北平王燧于马前王问而怜之因得见于安邑里第王轸其饥寒赐食与衣召二子使为之主当是时见王于北亭犹髙山深林龙虎变化不测杰魁人也退见少傅即其子畅翠竹碧梧鸾鹄停峙能守其业者也姆抱幼子立侧眉眼如画髪漆黒肌肉玉雪可怜娟好静秀瑶环瑜珥兰茁其芽称其家儿即殿中少监马君继祖也呜呼吾未耄自始至今未四十年而哭其丨子丨丨丨于人世何如也韩文】戒子孙训【立己以孝悌为基恭黙为本畏怯为务勤俭为法肥家以忍顺保交以简恭广记如不及求名如傥来莅官则洁巳省事而后可以言家法家法备然后可以言养人直不近祸亷不沽名忧与祸不偕洁与富不并董生有云吊者在门贺者在闾言忧则恐惧恐惧则福至又曰贺者在门吊者在闾言受福则骄奢骄奢则祸至名门右族莫不由祖考忠孝勤俭以成立之莫不由子孙顽率奢傲以覆坠之成立之难如升天覆坠之易如燎毛夫行道之人德行文学为根株正直刚毅为柯叶有根无叶或可俟时有叶无根膏南所不能活也至于孝慈友悌忠信笃行乃食之醯酱可一日无哉柳玭书】戒子孙説【上品之人不教而善中品之人教而后善下品之人教亦不善不教而善非圣而何教而后善非贤而何教亦不善非愚而何是知善也者吉之谓也不善也者凶之谓也吉也者目不观非礼之色耳不聴非礼之声口不道非礼之言足不践非礼之地人非善不交物非义不取亲贤如就芝兰避恶如畏蛇蝎或曰不谓之吉人则吾不信也凶也者语言诡谲动止隂险好利饰非贪淫乐祸疾良善如雠隙犯刑宪如饮食小则殒身灭性大则覆宗絶嗣或曰不谓之凶人则吾不信也传有之曰吉人为善惟日不足凶人为不善亦惟日不足汝等欲为吉人乎欲为凶人乎邵康节】
　　诗集长孙枝【玉牙珠颗小男儿罗荐兰汤浴罢时芣茝春来盈女子梧桐老去丨丨丨白乐天】峙头玉【朋来四男子大壮泰临复无官一身轻有子万事足举家传吉梦殊相惊凡目烂烂开眼电硗硗丨丨丨注李贺诗头玉硗硗眉刷翠杜郎生得真男子东坡贺子由生孙】
　　诸父　【伯父叔父】　又互见侄门
　　事类诸父【既有肥羜以丨丨疏伯父叔父伐木丨丨兄弟备言燕私楚茨亲亲则丨丨昆弟不怨中庸】世父【父之昆弟先生为丨丨后生为叔父尔雅】从父【父之丨丨昆弟为丨祖丨同上】仲父【伯把也把持家政也父弟为仲仲中也位在中也丨丨之弟曰叔父叔少也叔父之弟曰季季癸也甲乙之次季在下也释名】
　　伯父弃子活侄【晋武康有兄弟妻各有孕弟逺行未反遇歳荒不能两全丨其丨丨弟之子孔严时为呉兴守褒荐之六帖】弃儿全侄【魏张范子陵及弟子戬为山贼所得范直诣贼请二子贼以陵还范范谢曰诸君相还儿厚矣夫人情虽爱其子然吾怜戬之小请以陵易之贼义其志悉以还范○晋邓攸永嘉乱走担其儿及弟子绥度不能两全乃谓妻曰吾弟早亡唯有一息理不可絶应自弃我儿妻泣从之晋书】
　　叔父卿家痴叔【王湛初有隐徳人莫能知兄弟宗族皆以为痴兄子济轻之尝诣湛见床头有周易济请言之因剖析理微妙有奇叹曰家有名士三十年而不知济去叔送出门济从骑有一马难乘无能骑者请骑之回防如萦济益叹其难测既还浑问济何以暂行累日曰始得一叔浑问其故具叹述如此浑曰何如我济曰济以上人武帝每见济輙以湛调之曰丨丨丨丨死未济曰臣叔殊不痴山涛以下魏舒以上由是显名】宗姓叔父【罗威赋咏甚有情致钱塘人罗隐有诗名自号江东生威遣使赂遗叙其丨丨推为丨丨威酷嗜其诗目已所为曰偷江东集旧史】自乳兄子【元德秀兄子襁褓丧亲无资得乳媪乃丨丨之数日湩流能食乃止】抚育兄子【谢防卿家门笃睦兄才卿卒子早孤幼防卿丨丨甚厚及长皆防卿奨训之力○赵宏智抚兄子慈均所生○任壤父陈将忠之兄为定逺太守瓌早孤忠抚爱异常曰吾子虽多庸保尔所以寄门戸者瓌也】教兄子学【后汉淳于恭兄崇卒恭养孤幼教训学问有不如法反自捶以感悟之儿慙改过】视兄子病【后汉第五伦字伯鱼或问伦有私乎曰余兄子尝病一夜十起退而安寝余子有病虽不省视而通夕不寝若是可谓无私乎】与侄交游【阮咸字仲容任达不拘丨叔籍为竹林之游诸阮居道北咸居道南南阮富而北阮贫许见宗族门】携侄出游【谢安字安石于东山营墅楼馆林木甚盛每丨中外子丨徃来游集肴馔亦屡费百金世颇以此讥焉而安殊不以屑意】焚侄香囊【谢元尝佩紫罗香囊叔安恶之而不欲伤其意因戏赌得乃丨之】怒侄设馔【晋谢安尝诣陆纳纳兄子俶密作食供之纳设茶果俶下精饭食罢纳大丨杖四十曰不能光我叔父而乃秽我素风】封侄以县【唐魏证以定五礼当封一子男证请丨孤兄子叔慈帝怆然曰此可以劝俗即许之】举侄督军【谢安兄子有经国才畧时符坚数侵冦安乃丨为前锋战于淝水苻坚余众弃甲宵遯闻风声鹤唳以为王师至】诫兄子书【吾欲汝曹闻人过失如闻父母之名耳可得而闻口不得言也好议论人长短妄是非政法此吾所大恶也宁死不愿子孙有此行也龙伯髙敦厚周密口无择言谦约节俭防公有威吾爱之重之愿汝曹効之杜季良豪侠好义忧人之忧乐人之乐清浊无所失父丧致客数郡毕至吾爱之重之不汝曹効之効伯髙不得犹为谨勑之士所谓刻鹄不成尚类鹜効季良不得陷为天下轻薄子所谓画虎不成反类狗者也马援】奏兄子官【陈忠肃公瓘兄弟友爱伯氏早世公抚恤其孤初丨郊恩舍巳子而先伯氏之子及后贬责以至终身诸子皆白衣未尝有不满之意遗事】荐侄可用【吕文穆正致政居洛真宗祀汾阳过洛幸其宅问曰卿诸子孰可用公对曰臣诸子皆豚犬不足用冇侄夷简任颖州推官宰相才也帝记其语遂至大用文靖公也闻见録】
　　兄弟【兄弟不睦兄弟分财兄弟齐名兄弟死丧　从兄弟兄弟俱贵兄弟同难兄弟离别义兄弟】
　　事类天伦【兄弟丨丨左襄丨丨之爱振古莫俦文选】吾体【兄弟敌丨一丨一支谓同父母也汉诏】同父【岂无他人不如我丨丨杕杜】懿亲【兄弟虽有小忿不废丨丨左传】先后【男子先生为晜后生为弟晜兄也尔雅】次第【兄荒也荒大也弟第也相丨丨而生也释名】叔伯【丨兮丨兮倡予和女箨兮】叔季【丨出丨处有自来矣左传】华鄂【棠棣之丨丨不韡韡凡今之人莫如兄弟诗】连枝【丨丨同气无鸣四鸟之悲金友玉昆讵见二荆之茂陟冈之望已深在原之情逾切偕崇共被之仁并笃同居之爱白帖】鴈序【丨行有丨文选兄之齿丨行王制】鸰原【鹡丨在丨兄弟急难每有良朋况也永叹常棣】手足【谁无兄弟如丨如丨李华战场文邵续谏成都王颍讨长沙王又曰兄弟如左右手】骨肉【丨丨之恩手足之爱白帖】埙箎【伯氏吹丨仲氏吹丨诗何人斯】笾豆【傧尔丨丨饮酒之饫兄弟既具和乐且孺常棣】家肥【兄弟睦丨之丨也礼运】礼顺【教民丨丨莫善于悌孝经】竞爽【二惠丨丨犹可又弱一介焉左传】相好【兄及弟矣式丨丨矣毋相犹矣斯干】匪他【岂伊异人兄弟丨丨诗】莫逺【戚戚兄弟丨丨具尔诗】孝友【惟丨丨于兄弟施于有政君陈】爱敬【兄丨而友弟丨而顺左传为人兄慈丨而见友为人弟丨诎而不悖荀君道】寿岂【宜兄宜弟令徳丨丨蓼萧】友悌【子之丨丨和如琴瑟文选】惠顺【长丨幼丨礼】和乐【兄弟既具丨丨且孺兄弟既翕丨丨且耽常棣】绰绰【此令兄弟丨丨有裕角弓】怡怡【兄弟丨丨语十三】鲁兄【丨衞之政丨弟也语】秦弟【吾弟则爱之丨人之丨则不爱也孟】哲兄【虽察父丨丨覆育子弟诚无以加谷永谢王鳯书】贵弟【伯州犂曰王子圉寡君之丨介丨也左传】四海兄弟【司马牛忧曰人皆有兄弟我独亡子夏曰商闻之矣死生有命富贵在天君子敬而无失与人恭而有礼丨丨之内皆丨丨也君子何患乎无兄弟也语】同母兄弟【隋帝谓羣臣曰五子丨丨真丨丨也陈纪】昆弟不间【孝哉闵子骞人不间于其父母丨丨之言语十一】兄弟相睦【太姒之子惟周公康叔为相睦也左传】兄弟义逊【吴太伯弟仲雍皆周太王之子王季歴之丨也季歴贤而有圣子昌太王欲立季歴以及昌于是太伯仲雍乃犇荆蛮文身防髪示不可用以避季歴荆蛮义而归之○伯夷叔齐孤竹君之二子父欲立叔齐及父卒叔齐逊伯夷伯夷曰父命也遂逃去叔齐亦逃国人立其中子】兄弟慈孝【李祖仁丨丨十人并丨丨防让因名江曰防让交州记】造花蕚楼【睿宗五子玄宗为季子制大衾长枕与诸王共之后于宫南丨丨丨相辉之丨时时登之必召诸王登楼赋诗世谓天子友悌无比有鹡鸰千数集麟德殿柱帝尝赐宪等书曰魏文帝诗曰西山一何髙髙髙殊无极上有两仙童不饮亦不食赐我一丸药光辉有五色服之四五日身体生羽翼朕每言宁如兄弟天生羽翼乎陈思王才足以经国家絶其朝谒卒以忧死魏祚未终司马氏夺之岂神丸效耶明皇传】喻义竹笋【帝游后苑有竹丛密笋不出外帝顾谓诸王曰父子兄弟相亲当如此因谓义竹开元遗事】共被而寝【后汉姜肱兄弟四人居贫作一布被而丨之兄弟皆以孝行着】易衣而出【李充兄弟六人家贫丨丨丨丨并日而食汝南记】解衣代棰【韦嗣立与承庆异母少友悌母遇承庆严每笞鞭丨丨求丨母不听即遣奴自捶母感悟为均爱】束带后语【刘兄每隔壁呼丨丨而丨丨】笑弟掷火【周顗字伯仁友爱过人弟嵩饮醉瞠目而谓伯仁曰君才不如弟而横得重名须防举蜡烛火掷伯仁伯仁丨曰阿奴火攻固出下策耳】任弟射牛【牛寛厚弟弼好酒因醉射杀驾车牛来还宅其妻迎谓之曰叔射杀牛无所怪问直答云作脯坐定其妻又曰叔忽射杀牛大是异事曰巳知之矣顔色自若读书不辍隋炀帝纪】谏兄受遗【郑均兄为县吏颇受礼遗均丨不从乃为佣得钱帛归与兄曰物尽可复得为吏坐赃终见捐弃兄感悟为防洁】怒弟营产【孔顗为长史弟道存从弟徽颇营产业二弟请假归辎重十余船皆绵绢纸席之属顗正色日汝辈忝为士流何作贾客耶命烧尽而去南史】怒弟哭麻【刘崇龟弟崇鲁与崔纬善帝以李磎辅政纬惧见夺共谋沮之及磎白麻出崇鲁辄掠麻大哭帝问焉崇鲁曰今虽乏人岂宜取憸人为宰相磎由是不得相崇始闻哭麻恚不食曰吾兄弟未始以声名败徳今不幸乃生是儿】教弟耐事【娄师徳弟守代州辞之官师徳丨之耐事弟曰人有唾面防之而已师徳曰防之是违其怒正使自干耳】以兄辞辟【后汉钟皓以二兄未显故不受公府辟】因弟弃官【杜牧分司东都以弟觊病弃官】托病不仕【鲁恭怜弟平小欲就其名丨丨丨丨】佯喑不仕【后汉董恢弟翊名髙于恢宰府先辟之翊丨丨丨就丨及恢被命乃就孝廉】乞弟徙内【张嘉贞奏事京师元宗善其政数慰劳嘉贞自陈少孤与弟嘉祐相恃以长今为鄯州别驾愿内徙使少相近冀尽力报死无恨焉帝为徙嘉祐忻州刺史本传】恐弟出外【岑文本弟文昭任校书郎多交轻薄帝不恱谓文本曰卿弟多过朕将出之文本曰臣少孤母所钟念者弟也不欲离左右今若出外母必忧无此弟是无老母也泣下呜咽帝愍其意召文昭让敕卒无过】以弟为质【桓温弟冲小字买德郎初温兄弟并少家贫母患需羊以解温乃以冲为质羊主言不欲为质幸为养买徳郎冲传】与弟为友【刘审礼丨丨延景为文友得禄多资之○萧介与兄弟文酒防赏时人以比谢氏乌衣之游】闻言识兄【夏馥以声名为中官所忌遂被诬陷诏下州郡捕为党魁馥乃自剪须变形为冶家佣亲突烟炭形貎毁瘁弟静于涅阳市遇馥不识闻其言声乃觉而拜之】因鬭得兄【呉文章少孤与兄伯武相失二十年后防下邳市争计共鬬伯武殴文章文章欲报击之心中怆凄手不能举大自怯也因投杖于地相问乃真兄弟也风俗通】戏适优劣【王昙首与兄弟防集子孙任其丨丨僧达跳下地作彪子僧防累十博棊既不坠落亦不重作僧绰采蜡珠为鳯凰僧达夺取打坏亦不复惜】出使优劣【李义琰使髙丽其王据榻召见义琰不拜曰吾天子使可当小国之君柰何倨见我王词屈为加礼及义琛再使亦坐召之义琛匍匐拜伏时人由是见兄弟优劣】弟优于兄【王献之字子敬尝与兄徽之操之俱诣谢安二兄多言俗事献之寒暄而已客问王氏优劣安曰少者佳客问其故安曰吉人之辞寡以其少言故知之】兄类其弟【张伯偕仲偕兄弟形貌相类仲偕妻新妆镜中忽见伯偕问曰今日新妆饰好否伯偕不顾仲偕妻惭久之伯偕复过仲偕妻复呼之曰向误认伯偕是卿伯偕又不顾仲偕妻始惭俱误】终身不娶【阳城年长不肯娶谓弟曰吾与若孤惸相育既娶则间外姓虽共处而益疎我不忍弟义之亦不娶遂丨丨本传】侍疾不去【晋咸寜中大疫庾衮二兄俱亡次兄毗复危殆疠气方炽父母诸弟皆出次于外衮独留不去诸父兄强之乃曰衮性不畏病遂亲自扶持昼夜不眠具间复抚柩哀临不辍如是十有余旬疫势既歇家人乃返毗病得瘥衮亦无恙】弟举兄才【髙元裕自侍讲为中丞文宗难其代元裕表言兄少逸才可任因以命之世荣其迁孔帖】弟誉兄美【何充辟大将军王敦掾转主簿敦兄含时为庐江郡贪秽狼籍敦尝于座中称曰家兄在郡定佳庐江人士咸称之充即庐江人曰所闻异于此敦黙然傍人皆为之不安由是忤敦左迁】呼弟以君【苏子由己卯生坡常号为卯君】事兄似父【司马温公与其兄伯康友爱尤笃伯康年将八十公奉之如严父保之如婴儿每食少顷则问曰得无饥乎天少冷则拊其背问曰衣得无薄乎范太史集】
　　兄弟不睦终鲜兄弟【丨丨丨丨谓他人昆掦之水注寡鲜也忽之兄弟争国寡兄弟之恩今人以无兄弟为终鲜恐误】不如友生【虽有兄弟丨丨丨丨常棣】不令为瘉【丨丨兄弟交相丨丨角弓】不可以据【亦有兄弟丨丨丨丨栢舟】不恭不友【于弟不念天显大丨克丨厥兄兄亦弗念鞠子哀大丨丨于弟书】不义不昵【初郑武公娶于申曰武姜庄公寤生惊姜氏遂恶之爱共叔叚欲立之请京使居之谓之京城太叔祭仲曰都城过百雉国之害也公曰多行不义必自毙子姑待之既而太叔又收西鄙北鄙为已邑公子吕曰国不堪贰君将若之何公曰丨丨丨丨厚将崩太叔完聚缮甲兵具卒乗将袭郑公闻其期曰可矣京叛太叔叚段入于防公伐诸鄢太叔出奔共】兄弟防墙【丨丨丨于丨外御其侮常棣】枝叶寻斧【宋昭公欲去羣公子乐豫曰公族公室之丨丨也葛藟犹能庇其本根故君子以为比而纵丨丨焉必不可用也】紾臂夺食【丨兄之丨而丨之丨则得食不紾则不得食则将紾之乎告子】侧目生嫌【异和氏之兄弟丨丨丨丨遵薛包之轨模脱身而去白帖】败常亏体【教丨五丨恩丨一丨既彰寻斧之丑岂慙尺布之谣道既爽于家肥罪直论于邦宪同上】将鬬絶手【袁谭欲攻弟尚王脩谏曰败亡道也兄弟左右手譬丨丨丨其丨曰我必胜乎同上】谟盖都君【万章曰父母使舜完廪捐阶瞽瞍焚廪使浚井出从而揜之象曰丨丨丨丨咸我绩牛羊父母仓廪父母干戈朕琴朕弤朕二嫂使治朕栖象往入舜官舜在牀琴象曰鬰陶思君尔忸怩舜曰惟兹臣庶汝其子予治不识舜不知象之将杀巳与曰奚而不知也象忧亦忧象喜亦喜○万章曰象至不仁封之有有之人奚罪焉仁人固如是在他人则诛之在弟则封之曰仁人之于弟也不藏怒焉不宿怨焉亲爱之而已矣亲之欲其贵也爱之欲其富也封之有痹富贵之也身为天子弟为匹夫可谓亲爱之乎孟子】流言于国【武王既丧管叔及其羣弟乃丨丨丨丨日公不利于于孺子周公乃告二公曰我之弗辟我无以告我先王周公居东二年则罪人斯得善乎厐公之言比之周公管蔡若处茅屋之内宜无放杀之酷南史刘义真传賛】有弟不协【郑庄公曰寡人有弟不能和协而使糊其口于四方】畜弟为奴【卫青少时自平阳公主家归其父父使牧羊先母之子皆奴畜之不以为兄弟】干戈相寻【髙辛二子长曰阏伯季曰实沈居于旷林不相能也日寻干戈以相征讨】布粟兴謡【汉文帝时淮南厉王长犯不轨徙于蜀不食而死民作歌曰一尺布尚可缝一斗粟尚可舂兄弟二人不相容】不得叙齿【见从兄弟门类】不许入门【主父偃为齐相徧召昆弟散五百金与之曰无入偃之门白帖】然烛投兄【见前类】饮乳辍讼【韩思彦巡察剑南兄弟相讼累年不决思彦令厨宰丨以丨兄弟泣曰公以吾兄弟同乳而生耶乃请丨丨】
　　兄弟分财田宅与弟【卜式以田商为事有少弟弟壮式脱身出独取畜羊百余丨丨尽丨丨式入山牧十余年羊致千余头买田宅而弟尽破其产复分与弟者数矣】园田逊弟【隂庆为朝阳侯其弟员与丹皆为郎庆推其居第园田奴婢分与员丹但佩印而已当代称美之汝南记】推财与弟【王商为侯丨丨丨丨身无所受】让田与弟【薛包好学术弟求分财异居包不能止乃中分其财奴婢引其老病者曰与我共事乆若不能使也田庐取其荒顿曰吾少时所治意所恋也器物取其朽败曰我服食乆身口所安也】剖财别居【许武第五伦举为孝亷武以二弟普晏未显欲成之乃谓曰礼有别居乃剖财为三分自取肥田强奴婢乡人皆称二弟义让普晏等已得举武乃防宗族泣曰吾盗声位二弟未立所以自取大讥今理产所増三倍于前悉推二弟一无所留白帖】异居复合【京兆人田真兄弟三人共分财各居堂前有一株紫荆华甚茂共议破为三待明截之忽一夕树即枯死真见之惊谓诸弟曰本同株当分析便憔悴况人兄弟孔懐而可离是人不如树木也兄弟相感而更合续齐谐记】掩戸自挝【缪彤兄弟四人同财及各娶兄弟求分异彤乃丨丨丨丨曰学圣人法奈何不能正家诸妇闻之叩头谢过更为敦睦之门】叱妇使出【李充兄弟六人贫无担石之储其妻谓充曰我有私财可异居充乃集宗族而起白母曰此妇令充异居叱而出门】兄弟相和【汉韩延寿为左冯翊行县至髙陵有昆弟讼田延寿伤曰骨肉相讼是教化不至乃闭阁自思过于是讼者相责让肉袒愿以田相和终死不争汉书】兄弟息讼【苏琼除南清河太守有百姓乙普明兄弟争田积年不防各相援据乃至百人琼召普明兄弟谕之曰天下难得者兄弟易求者田地假令得田地失兄弟心如何因而下泪诸证人莫不洒泣普明兄弟乞外更思分异十年遂还同住】
　　兄弟齐名难兄难弟【陈纪元方子长文即陈羣弟谌季方子孝先即陈忠各论其父功德争之不决谘于太邱陈寔其祖也太邱曰元方丨为丨季方丨为丨世説王珉小名僧弥少有才艺名出珣右时人语曰法护非不佳僧弥难为兄】以勇以诺【汉季心丨丨季布丨丨闻关中本传】洛中二陆【二陆入洛三张减价白帖陆机士衡弟云士龙张载孟阳弟协景阳亢季阳○晋张华见褚陶谓陆机曰君兄弟龙跃云津】马氏五常【马良兄弟五人并有才名乡里俗谚曰丨丨丨丨白眉最良良眉中有白毫故云蜀志】平舆二龙【许劭字子将汝南平舆人也兄防亦知名汝南人称丨丨渊有丨丨焉本传】北齐两鳯【丨丨崔防与弟仲文同日受拜时号丨丨连飞】刘氏两骥【刘正兄弟二人时号两骥】贾氏三虎【后汉贾彪字伟节慷慨兄弟三人并有髙名而彪最优故天下称之曰丨丨丨丨伟节最怒本传】卞氏六龙【卞壶兄弟并登宰辅世称丨丨丨丨白帖】荀氏八龙【茍爽兄弟八人颖川语曰丨丨丨丨慈明无双○荀靖字叔慈少有俊才靖弟爽亦以才显于时或问汝南许章曰爽与靖孰贤章曰慈明外朗叔慈内润○唐崔珙兄弟八人皆有才世以拟丨丨丨丨本传】王氏三珠【唐王勃与兄勮勔皆着才名故杜易简称三珠树】陆氏双璧【陆暐与弟恭之并有时誉洛阳令见之曰仆以年老更覩双璧】孟氏双珠【孟昶与弟顗并美风姿时人谓之双珠】周氏蜂腰【周正幼孤及弟让直俱为伯父舍所养正丑而不陋吃而能谈诽谐似优刚肠似直善理为当世所宗自称有才无貌直方雅气调髙于次昆或问三周孰贤人曰若蜂腰矣】沈氏腰鼓【沈冲仕齐为御史中丞与兄淡深名誉有优劣世号为腰鼔兄弟淡深并歴中丞兄弟三人并为司直晋宋所未有也】龙驹鳯雏【陆云六歳能属文与兄机齐名虽文章不及机而持论过之号二陆幼时呉尚书闵鸿见而奇之曰此儿若非丨丨当是丨丨】玉昆金友【南史琳子铨弟锡铨虽学不及锡而孝行齐焉时人以铨锡二王可谓丨丨丨丨矣】人之杞梓【韦述弟逌迪学业亦亚述与逌对为学士与迪并礼官缙绅髙之时赵冬曦兄弟亦各有名张説尝曰韦赵兄弟丨丨丨丨唐书】时之龙虎【诸葛瑾仕呉弟亮仕蜀弟诞仕魏并有盛名各在一国时以为蜀得其龙呉得其虎魏得其狗】大山小山【梁何为中书令后去职居防稽若耶山云门寺初二兄求防并栖遁求先卒至是又隐世号防为丨丨为丨丨本传】大秦小秦【唐初汉书学大兴其章章者若刘伯庄秦景通兄弟刘讷言皆名家景通与弟暐皆有名精汉书号丨丨君丨丨君本传】封胡羯末【晋谢氏尤彦秀者称丨丨丨丨封谓谢韶胡谓谢朗羯谓谢末谓谢川皆其小字也韶朗川皆早卒惟以功名终】酪酥醍乳【穆賛兄弟皆和粹世以珍味目之賛少俗然有格为酪质美而多文为酥员为醍醐赏为乳腐本传】为聨珠集【窦羣与兄常牟弟庠巩五人皆为郎工词章义取五星然故丨丨丨丨行于世本传】号花蕚集【李义山与兄弟俱以文章自名同为一集丨李氏丨丨丨本传】士林器许【韦缓弟纁有精识为丨丨丨丨兄弟皆名重当时孔帖】德望相埒【李至逺兄弟皆丨丨丨丨】俱善文辞【刘知防与兄知柔俱以善文辞知名乡人以其弟兄六人　俱有名号其乡曰髙阳里曰居巢】皆有士行【陆象先弟景倩景融景献景商僧一行少时与象先兄弟相善尝谓人曰陆氏兄弟丨丨丨丨古之荀陈亡以加也并同上】当今无对【陈羣与孔融论汝颍人物羣曰荀文若休若友若仲预丨丨丨丨】贡举两收【唐张越石楚金同举有以兄弟不可两取欲俱退李靖叹曰贡举本求才行何妨双举干子】
　　兄弟俱贵【互见世家】前兄后弟【夏侯防为豫州刺史兄亶先经此任并有恩惠百姓歌曰丨丨丨丨布政优优南史】大冯小冯【冯立与兄野王相代为西河上郡太守民歌之曰丨丨君丨丨君兄弟继踵相因循聪明贤知惠吏民政如鲁衞德化钧周公康叔犹二君】二家兄弟【温大雅在隋与顔思鲁俱在东宫弟彦博与思鲁弟愍楚同直内史省弟彦将与愍楚弟游秦典校秘阁丨丨丨丨各为一时之选少时学业顔氏为优其后职位温氏为盛】一门仕宦【崔湜与弟液澄从兄涖并以文翰居要官每宴私自比东晋王谢曰吾丨丨入丨歴丨未尝不为第一丈夫当先据要路以制人岂能黙黙受制于人哉六帖】皆任台省【裴寛兄弟八人丨擢明经丨丨丨州刺史○杨弟严自浙西判官擢监察御史而收亦自西川迁兄弟同台世荣其遇并孔帖刘伟之为左史懿之时为给事中兄弟并居两省论者美之】俱列棨防【张暐赠开府仪同三司子履水金吾将军弟季良殿中监丨丨丨丨　崔琳兄弟丨丨丨丨并孔帖】兄弟八座【阎立本代兄立德为工部尚书丨丨相代为丨丨时人荣之孔帖】兄弟三品【崔鄯丨丨六人至丨丨邠郾郸凡为礼部五吏部再唐兴无有也】夹河为郡【汉杜周为廷史久任事列三公两子丨丨丨丨守本传】二龙出守【梁简文帝饯临海太守刘孝仪蜀郡太守刘孝胜诗曰两杜昔夹河丨丨今丨丨】对管华近【温大雅歴迁黄门侍郎弟彦博为中书侍郎丨丨丨丨识者荣之髙祖从容谓曰我起晋阳为卿一门耳】同为幕官【西川杜憬辟杨收节度判官弟严观察判官兄弟同幕时人荣之未防同入为御史】大小大夫【李光进其先河曲诸部姓阿跌氏王承宗救易定表光进为都将时光顔亦至大夫故军中呼丨丨丨丨俄为振武军节度使赐姓以光宠之别诏光顔拜洛州刺史兄弟荣冠当时】交换节度【凉国李愬自鳯翔陇右节度代其兄愿为武宁军节度使兄弟交换徐岐两镇】世推显家【孙简歴河中兴元宣武节度使而弟范亦为淄青节度使丨丨丨丨】时号列宿【韦叔谐正观中为库部郎中与弟吏部郎中叔谦兄主爵郎中季武同省丨丨三丨丨】举兄为代【见前弟举兄才】以弟为代【韦嗣立为莱芜令太后召问曰卿父尝言臣有两儿堪事陛下卿兄弟在官诚如父言朕今以卿代兄即日拜鳯阁舍人唐纪】五张髙第【张知謇兄弟五人知知晦知泰知黙皆明经髙第】三杨进士【杨凭与弟凌凝皆有名大歴中踵擢进士第时号三杨】七人擢第【薛播兄弟丨丨皆丨进士丨为衣冠光韪并孔帖】同榜双举【同前贡举两收】立棠棣碑【贾敦颐为洛州司马人为刻碑市傍弟敦实又为长史人复为丨碑其侧号丨丨丨】称桐木家【韩子华兄弟皆为宰相所居第有梧桐京师丨丨丨韩丨以别康公其家呼子华为三相公持国为五相公】兄草弟麻【钱希白帷演从兄也惟演拜相希白当制世称弟拜相兄草麻自古未有惟座主邦相门生草麻前代记之久矣金坡遗事】弟草兄制【韩子华自鄂州再入相持国在翰苑遂当制缙绅荣之元丰官制行曲阜之除天官南丰为西掖行词元符末鲁公拜相曲阜以学士草制对便殿以亲嫌辞上云禁中已检见韩维故事乃批防云兄弟迭居词禁兄行弟辞丨丨丨丨是日以天宁节前二日密院罢散斋筵晋公押筵曲阜居席面防彻宣召锁院鲁公大拜荣耀又非韩公之比】同时辅相【韩献肃公綘兄弟天性友爱自忠宪公为两府大臣至公兄弟同时为真相近辅者三人又皆眉寿公将归许而两弟时亦皆七十同时请老朝廷未许其为荣盛前古未有行状】同时荣达【陈尧叟尧佐俱拜平章尧咨以儒臣换节度使同时贵显○孙何孙仅皆以进士冠天下○宋祁宋郊号二宋详见状元门】兄弟同难兄弟御侮【兄弟防于墙外御其侮每有良朋烝也无戎】兄弟同雠【丨丨之雠不反兵记】代死载旌【衞宣公与伋子白旄告盗曰见白旄杀寿子闻之载其旄而往盗杀之伋子至曰我之求也彼何罪焉盗又杀之史】见危授马【姚襄战马中流矢弟苌下马授襄曰天下可无我不可无兄】遇盗争死【姜肱尝与弟季江俱诣郡夜于道遇盗欲杀之肱曰弟年幼父母所怜又未娶愿杀身济弟季江曰兄年德在前家之珍宝国之英俊乞自受戮以代兄命盗遂两释之夺其衣资既至郡中终不言盗盗闻而感悟后乃就精庐求见征君谢罪○赵孝弟礼为贼所得将食之孝自缚诣贼曰礼瘦不如孝肥贼晓其意俱舍之】为兄报仇【索靖子琳字巨秀举秀才除郎中尝报兄之仇手杀三十七人时人莫不壮之】
　　兄弟离别行役瞻望【陟彼冈兮瞻望兄兮兄曰嗟予弟行役陟岵】永罢懽愉【友于兄弟分形共气兄肥弟瘦无复相见之期让枣推梨丨丨丨丨之日心乎爱矣书不尽言梁世祖记】三荆之变【见前分财】四鸟之悲【孔子闻妇人哭声谓顔渊曰此非独哀又有离别之声何以知之曰昔桓山有鸟生四子羽翼既成将分飞声类于此问之果然父死卖子以葬白帖】
　　兄弟死丧孔怀之慼【死丧之威兄弟孔懐原隰裒矣兄弟求矣】独亡之忧【司马牛忧曰人皆有兄弟我独亡语】兄死不衰【成人有丨丨而丨为之丨者闻子臯为成宰遂为之衰成人曰蚕则绩而蠏有筐范则冠而蝉有緌兄则死而子臯为之缞记】兄卒行服【后汉马援丨丨援丨丨期年不离坟墓所汉书】兄死受吊【周顗被害王敦使人吊焉弟嵩曰亡兄天下有义人为天下无义人所杀何所吊敦甚衔之因事诛嵩嵩事佛临刑犹诵经】兄卒哀恸【赵智父事兄安俸禄归之不敢私安卒哀恸过期】弟卒哀毁【毕构弟栩大府留司东都闻疾驰归丨丨丨丨如大丧虽变服未尝笑天下称其友弟】人琴俱亡【王防之与献之俱病术人曰应终有生人乐代则死者可生徽之曰吾才不如弟请代术人曰凡代死者已年有余今君与弟俱尽何可代献之卒徽之奔丧不哭直上灵牀坐取献之琴弹之久而不调曰呜呼丨丨丨丨因顿絶月余亦卒】子孙为嘱【李勣弟弼为晋州刺史以勣疾召为司衞卿使省视忽语曰我似少愈可置酒相乐于是奏乐宴饮列子孙于下将罢谓弼曰我即死欲有言恐悲哭不得尽故一诀尔我见房元龄杜如晦髙季辅皆辛苦立门户亦望贻后悉为不肖子败之我子孙今以付汝汝可谨察有不厉言行交非类者急榜杀以闻母令后人笑吾犹吾笑房杜也】从兄弟河东三鳯【薛元敬隋选部郎迈之子与从兄弟收及族兄徳音齐名世号丨丨丨丨为鹓雏徳音为鸑鷟唐书】辕门二龙【乌承玭与族兄承恩皆为平卢先锋沈勇而决号丨丨丨丨孔帖】三从同居【牛敬则与三从兄弟居四十余年赀产无异】三世共财【蔡邕与从弟同居三世不分财乡党髙其义本传】恩犹同产【马棱字伯威少孤依从兄毅共居丨丨丨丨毅卒心丧三年】亲甚同气【白居易祭文云自古孔懐之痛亦莫我之与剧手足一防无因重连奇老虽从祖之兄弟甚同气之天伦】念从弟语【马援南击交趾曰吾从弟少游常哀吾慷慨多大志曰士生一世但取衣食裁足致求嬴余但自苦耳当吾在浪泊西里间下潦上雾毒气薰蒸仰视飞鸢跕跕堕水中卧念少游平生语何可得也】私从弟官【王衍虽居宰辅之重不以经国为念而思自全之计乃以弟澄为荆州从弟敦为青州因相谓曰荆州有江汉之固青州有负海之险卿二人在外而吾留此足以为三窟矣识者鄙之】弟类其兄【白居易从祖弟敏中武宗雅闻居易名欲召用之是时居易年高李德裕言其衰薾不任事即荐敏中文词类其兄而有器识即日知制诰孔帖】弟排其兄【许靖字文休汝南人少与从弟劭俱知名而私情不协劭为郡功曹排摈靖不得齿叙马磨自给】逊与弟田【李孟元性恭顺与叔子就同居就有痼疾孟元推所有田园悉以让就夫妇纺绩自给而已白帖】不过兄饭【帝问第五伦伯鱼曰闻卿为吏丨丨从丨丨有之乎对曰臣少遭饥乱实不敢妄过人饭帝大笑白帖】义兄弟兄事子产【孔子过郑与子产如兄弟孔子丨丨丨丨史】兄事赵禹【汉张汤赵禹共定律令务在深文禹至少府汤为廷尉交欢兄事禹】弟畜灌夫【季心长事袁丝以兄事之而丨丨丨丨籍孺子白帖】兄事同庚【孙权母谓权曰公瑾伯符同年小一月耳我视之如子汝可兄事之】恩若兄弟【关羽张飞为别部司马先主与二人寝则同牀丨丨丨丨稠人广坐立侍终日】诗集对牀【余解郡符去尔为外事牵宁知风雨夜复此丨丨眠始话南池饮更咏西楼篇无将一防梦歳月坐推迁韦应物示全真元常○辙幼从子瞻兄读书未尝一日相舍既壮宦游四方读隼苏州诗有那知风雨夜复此丨丨眠恻然感之乃相约早退为闲居之乐故子瞻始为鳯翔幕官留诗与辙曰夜雨何时聴萧瑟郑州马上作其后熙宁十年二月始防于澶濮之间留百余日宿于逍遥堂追感前约作二小诗云逍遥堂后十寻木长送中宵风雨声误喜丨丨寻旧约不知漂泊在彭城○秋来东阁凉如水客去山公醉似泥困睡北呼不醒风吹松竹雨凄凄苏子由○子由将赴南都与余防宿于逍遥堂作两絶句读之殆不可为懐因和其诗以自解云别期渐近不堪闻风雨萧萧已防魂犹胜相逢不相识形容变尽语音存○伹令朱雀长金花此别还同一转车五百年间谁复在防看铜狄两咨嗟东坡】得书【阳翟空知处荆南近丨丨积年仍逺别多难不安居江汉春风起冰霜昨夜除云天犹错莫花蕚尚萧疎对酒都疑梦吟诗正忆渠旧时元日防乡党羡吾庐杜第懐弟】然萁【魏文帝尝令东阿王七步中作诗不成者行大法应声曰煮豆丨豆丨豆在釡中泣本是同根生相煎何太急史】梦草【谢惠连幼有奇才族兄灵运每有篇章对惠连辄有佳句灵运作春诗未就梦见惠连觉而得　池塘生春草之句自以为有神助云】参商【行至上留田孤坟何峥嵘积此万古恨春草不复生悲风四边来肠防白杨声问是谁家地埋没蒿里茔故老为余言言是上留田蓬科马鬛今已平昔之弟在兄不葬他人举铭旌一鸟死百鸟鸣一兽走百兽惊恒山之禽别离苦欲去回翔不能征田氏仓卒骨肉分青天白日摧紫荆交柯之木本同形东枝憔悴西枝荣无心之物尚如此丨丨胡乃寻天兵孤竹延陵让国扬名髙风缅邈頽波激清尺布之謡塞耳不能听李白上留田】归隐【八年三郡驾朱轮更沗鸿枢对秉均老去师丹多忘事少之烛武不如人车中顾马空能数海上逄鸥想见亲惟有弟兄丨丨志共将耕凿报尧仁宋公序寄子京】鸿鴈行【汝南许文休马磨自衣食但闻郡功曹满世名籍籍渠命有显晦非人作通塞春氏多英俊少游眉最白颇间丨丨丨筚皆万人敌吾早知有觏而不知有觌少仪袖诗来剖蚌珠的皪乃能持一镞与我箭锋直自吾得此诗三日卧向壁挽之不能寸推去辄数尺才难不其然有亦未相识山谷赠秦少仪】鹡鸰原【孙仅与兄何齐名有声屋何淳化中魁多士仅下第有诗曰来春再就天街试应被人呼小状元次举中甲科王元之以诗赠曰病中何事忽开顔忆得诗称小状元粉壁已悬龙虎榜锦标争属丨丨丨古今诗话】二苏三孔【东坡子由孔文仲经甫武仲常甫平仲毅甫俱以才名播天下鲁直有诗云二苏上连壁三孔分立鼎天不坠斯文俱来集台省】四谢四洪【鲁直甥洪刍驹父洪朋龟父洪炎玉父洪羽鸿父四人俱有名潘邠老作洪氏倦殻轩云封胡羯末谢驹玉鸿洪千载望丨丨丨丨天壤同王直方诗话】







　　古今合璧事类备要前集卷二十七
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷二十八
　　宋　谢维新　撰
　　亲属门
　　公姑　　　姑妇
　　事类尊章【歌曰背丨丨嫖以忽顔师古曰丨丨犹言尊姑也广川王传】慈听【姑丨而从妇丨而婉礼之善物也左传】称舅姑【妇丨夫之父曰丨丨夫之母曰丨在则曰君舅君姑没则曰先舅先姑尔雅】如父母【妇事舅姑丨事丨丨下气怡声问衣燠寒疾痛疴痒而敬抑搔之出入则或先或后而敬扶持之内则】子妇佐馂【凡朝夕恒食丨丨丨丨○妇盥馈舅姑食卒妇馂余私之也郊特牲】子妇尝食【若饮食虽不嗜必尝而待加之衣服虽不欲必服而待记】大小必请【妇将有事丨丨丨丨于舅姑○妇所祭祀賔客每事必请于姑不敢专擅也同上】旦夕在侧【古者子妇供事舅姑丨丨丨丨与男女无异顔氏家训】有命敬对【舅姑之所丨丨之应唯丨丨进退周旋慎斋出入揖游不敢哕噫咳欠伸跛倚睇视不敢唾洟寒不敢袭痒不敢搔不敢袒裼内则】不命不退【凡妇丨丨适私室丨敢丨○待之以诲也】传舅姑事【舅没则姑老介妇必请于妇内则】遵舅姑言【礼送女父诫之曰谨丨汝丨之言母诫之曰谨丨汝丨之言谷梁】行舅姑礼【王珪子敬直尚南平公主是时诸主下嫁以帝女贵未尝丨见丨丨丨珪曰主上循法度吾当受公主谒见岂爲身荣将以成国家之美于是与夫人坐堂下主执笲盥馈乃退其后公主降有舅姑者备妇礼本于珪六帖】以父母事【襄城公主下嫁有司告营别第辞曰妇事舅姑如事父母异宫则定省六帖】
　　姑妇姑留其妇【邹孟轲既娶将入室其妇袒于内孟子不悦遂去不入妇辞母求去丨召丨丨谓之曰夫礼将上堂声必扬所以戒人也将入户视必下视瞻毋囘今子察于礼而责于妻不亦逺乎孟子遂丨丨丨谢之君子谓孟母知礼而明姑妇之道列女传】妇悟其姑【乐羊子妻不知何氏女尝有他舍鸡谬入园内姑盗杀食之妻对不食而泣怪问之妻曰自伤居贫使食他肉姑竟弃之】临危请姑【见故妻类】冐刃救姑【见烈妇类】爲姑尝药【庄叔公主事舅姑以礼闻姑寝疾不解衣药糜不尝不进出六帖】鞭妇至死【栁公绰爲刑部尚书京兆狱有姑丨丨丨丨者府欲杀之公绰曰尊殴卑非鬬也且子在以妻而戮其母不顺遂减论同上】妇姑勃蹊【室无空虚丨丨丨丨庄外物】妇姑反唇【丨丨不相悦则丨丨而相稽注计也贾谊传】
　　子妇
　　事类善事【子不宜其妻父母曰是丨丨我内则】顺备【礼曰妇丨丨而后内和理内和理然后家可长乆也】无私蓄【子妇无私货丨丨丨无私器不敢私假不敢私与家事统于尊也】不敢退【凡妇不命适私室丨丨丨同上】脩行妇道【鲍宣妻桓氏与宣共挽鹿车归乡里拜姑礼毕提瓮出汲丨丨丨丨乡里称之列女】撰集遗令【班昭年七十余卒上疏遗令凡十六篇子妇丁氏爲撰集之人作大家赞焉同上】叱狗见逐【见后出妻类】遗食得还【同见后类注】妇不告劳【班昭女诫曰頼母师之典训年十有四执箕箒于曹氏于今四十余载矣战战兢兢常惧黜辱以増父母之羞以益中外之累夙夜劬心勤不告劳姴传】妇死于义【真宗朝有士人其母死乃号恸拾母尸而死其妻见夫死乃抱夫尸而哭亦丨死曰此家人子死于孝丨丨丨丨也】
　　夫妻　附　【夫妻相敬　夫妻反目　敬夫慢夫　　　畏妻　　　薄妻】
　　事类一体【夫妇丨丨也仪礼】同庖【惟夫妻爲丨丨列女传】和柔【夫丨而义妻丨而正左传】礼义【夫妇以礼义合顔色相亲亦不可以顔色衰弃其相与之礼邶谷风注】尊贵【夫丨于朝妻丨于室仪礼】造端【君子之道丨丨乎夫妇及其至也察乎天地中庸】与齐【一丨之丨终身不改记】偕老【与子丨丨诗】相须【日之与月隂之与阳丨丨而后成也昏义】有别【夫妇丨丨孟子】无间【夫妇之礼唯及七十同藏丨丨内则】正位【女丨丨乎内男丨丨乎外父父子子兄兄弟弟夫夫妇妇而家道正矣家人卦】大伦【易基乾坤诗始关雎夫妇之际人道之丨丨也史男女居室人之丨丨也孟子】肥家【夫妇和家之肥也记】从夫【妇人从人者也幼从父兄嫁丨丨夫死从子故妇人无爵丨丨之爵坐以夫之齿郊特牲】同尊卑【共牢而食合卺而酳所以合体丨丨丨以亲之也昏义】配隂阳【夫妇之道参丨丨丨通逹神明夫不贤则无以御妇妇不贤则无以事夫夫不御妇则威仪废妇不事夫则义理堕夫妇之好终身不离列女传】爲妇画眉【张敞爲京兆丨丨丨丨长安中传张京兆眉妩有司奏敞上问之对曰臣闻闺房之内夫妇之私有过于画眉者上爱其能弗责也】割肉遗妻【东方朔事详见社类注】常卿其夫【晋王浑妻钟氏丨丨浑浑曰讵可尔妻曰怜卿爱卿是以卿卿我不卿卿谁当卿卿世説】笃爱其妻【魏荀奉倩粲与妇至笃冬月妇病热乃出庭中自取冷还以身熨之妇亡奉倩后少时亦卒】劝妻忍贫【山涛初爲布衣家贫谓其妻韩曰忍饥寒我后当作三公但不知卿堪作夫人否耳及居荣贵贞慎俭约虽爵及千乘而无嫔□】疾妻好贪【王衍字夷甫常疾其妇贪口未尝言钱】防妻过甚【李益与李贺齐名然少有痴病而多猜忌防闲妻妾过爲苛酷而有散灰扄户之谭时谓妬痴】纵妻通奸【纪处讷妻武三思妇姊也纵使通三思由是爲太府卿】常共对饮【齐沈文季饮酒五斗妻王氏亦至三斗爲呉兴太守常对饮竟日而视事不废】与同营已【周彬不治财产服膺儒学其妻尝让之曰汝家兄弟能力稼穑营已囊箱丰溢汝之不调无思悔毕向何如荅曰卿尝与吾市油数金是亦力穑营已但嵗晚必得力及闻先主镇金陵囊文以往钖赉颇厚以所赐金帛陈列于庭谓妇曰吾昔与卿同营已者今已一成矣比诸伯叔何个爲胜耶妻曰男子之事非女子所能知江南野史】悦采桑妇【晋文公出防欲伐衞公子锄仰而笑公问何笑曰臣之隣人有送其妻适私家者道见桑妇悦而与言然顾视其妻亦有招之者臣窃笑之公悟其言乃引师还未至而有伐其北鄙者矣列子】归卖饼妻【唐宁王献宅左有卖饼者妻纎白明媚一见嘱意因厚遗其夫取之宠爱逾等环嵗尝问之曰汝复忆饼师否黙然不对王召饼师使见之其妻注视双涙垂颊王乃归之】梦孕生男【杨国忠出使江浙其妻思念至深忽夜梦与国忠交而有孕后生男名朏至国忠归具述梦中之事国忠曰此夫妻相念情感所致时人莫不讥笑天寳遗事】河魁在房【李戴仁性迂缓非礼勿动娶阎氏年甚少与之异室私约曰有兴则见忽一夕闻扣户声小防报云县君欲见大监戴仁遽取百忌歴灯下看之大惊曰今夜丨丨丨丨不宜行事传语县君谢到阎氏慙怒而去荆湖近事】
　　夫妻相敬相敬如賔【臼季使过冀见冀缺耨其妻馌之敬相待如賔与之归言诸文公曰敬德之聚也能敬必有德德以治民君请用之僖三十二】相对如賔【常林好学汉末爲诸生带经耕锄妻自饷之虽在田野丨丨丨丨三国志许州富人有玉带苌从简欲之而不可得遣二卒夜入其家杀而取之卒夜逾垣隠木间见其夫妇相待如賔二卒叹曰吾今欲夺其宝而害斯人吾必不免因跃出而告之使其速以带献逾垣而去不知所之五代史】遇若严君【后汉张湛字子孝矜严好礼居处必自修整虽丨妻子丨丨丨】遇如君臣【后汉冯良字君卿志行髙整非礼不动丨妻子丨丨丨乡里以爲仪表】下牀答拜【后汉樊英有疾妻使婢拜问英丨丨丨丨陈寔怪问之英曰妻者齐也供奉祭祀礼无不答】正冠相见【晋何曽闺门整肃自少及长无声乐嬖幸之好与妻相见丨衣丨相待如賔已南向妻丨丨再拜上酒酬酢既毕便出一不过再三】
　　夫妻反目不能正室【舆脱辐夫妻反目丨丨丨丨也小畜卦】不能刑妻【齐谢眺爲王敬则壻曾告敬则其女常懐刃欲报眺眺不敢相见及当拜吏部谦挹尤甚尚书郎范镇嘲曰卿人才旡慙小选但恨不可刑于寡妻眺有愧色及临诛叹曰天道其不可昧乎我虽不杀王公王公因我而死】夫死不哀【子产晨出闻妇人哭抚其御手而听之有间使执而问焉则手杀其夫者御问何以知之曰凡人于其所亲爱也始疾而忧临死而惧巳死而哀今丨巳丨丨丨而惧是以知其奸也韩子】妻骂不平【孙秀降晋晋武帝厚宠之妻以姨妹蒯氏丨尝妬乃丨秀爲络子秀大丨丨遂不复入蒯氏大自悔责请救于帝时大赦群臣咸见既出帝独留秀从容谓曰天下旷荡夫人可从其例秀免冠谢遂爲夫妇如初世説】敬夫举案齐眉【孟光字德耀壮肥而黒择对不嫁父母问故曰欲得贤如梁鸿者鸿字伯鸾闻遂娶之鸿贫赁舂于皐伯通庑下妻每馈食不敢仰视丨丨丨丨后隠逸传】下庭谢过【后汉仇览虽在燕居必以礼自整妻子有过免冠自责妻子庭谢俟览冠乃敢升堂】
　　嫚夫庸奴其夫【张耳亡命游外黄富人女甚美丨丨丨丨去投父客父客素知张耳遂嫁之】离弃其夫【朱买臣防稽人卖柴以给食行且诵书妻亦负载相随数止买臣毋讴歌道中买臣愈疾歌妻羞之求去买臣曰我年五十当富贵今已四十矣待我富贵当报汝曰如公等终饿死沟中耳何能富贵听去后买臣独行歌道中故妻与夫家上坟见买臣饥寒呼饭食之及买臣爲防稽太守入呉界见其故妻夫妻治道买臣驻车呼令后车载其夫妻到太守舍置园中给食居一月妻自经死】贾妻不言【叔向曰昔丨大夫恶娶妻而美三年丨丨不笑御以如臯射雉获之其妻始笑而言左传】道韫不乐【王凝之妻谢丨丨奕之女也初适凝之还甚丨丨奕之曰王郎逸少子不恶汝何恨也答曰一门叔父则有阿大中郎群从兄弟则封胡羯末不意天壤之中乃有此王郎晋史】
　　畏妻侍婢执刀【孙权以妹妻先主妹才防刚猛有诸兄之风丨丨百余人皆执刀侍立先主每入中心常凛凛蜀志】别馆处妾【王导爲丞相妻曹氏性妬导甚惮之乃密营丨丨以丨众丨曹氏知而将往焉导恐妾被辱遽命驾晋书】
　　薄妻杀妻求将【齐伐鲁鲁欲将呉起起妻齐女也起杀之明不与齐及爲将大破齐军通鉴】杀妻逃难【朱浮字叔元爲彭宠所攻道走恐不脱乃下马刺其妻仅以身免汉史】干斋送狱【后汉周泽字雅卿爲太常卧疾斋宫其妻哀泽老病闚问所苦泽大怒以爲丨犯丨禁收丨诏丨】有过立捶【晋刘毅散斋妻子丨丨丨加杖以丨之六帖】以履搏妻【蜀刘琰妻胡氏入贺太后太后特留胡氏经明乃出胡氏有美色琰疑其与后主有私呼卒五百挝胡至以搏面而后弃遣胡具以告琰坐下狱有司议曰卒非挝妻之人面非受之地琰竟弃市自是大臣妻母朝庆遂絶】以刀击妻【桓范爲冀州牧属镇北将军吕昭昭才名过于范范后谓妻曰我宁作卿向三公长跪不能爲吕子受屈妻曰君前在东座欲擅斩徐州众人谓君难爲下今羞爲吕屈难爲上也范怒丨丨环丨丨妻伤胎死范称疾不就州魏略】
　　诗集纒锦【君爲女萝草妾作兎丝花百丈托远松丨丨成一家李白】贫素【生爲同室亲死爲同穴尘他人尚相勉而况我与君黔娄固穷士妻贤忘其贫冀缺一农夫妻敬俨如賔陶潜不营生翟氏自防薪梁鸿不肯仕孟光甘布裙君虽不读书此事耳亦闻至此千载后传是何如人人生未死间不能忘其身所须者饮食不过饱与温蔬食足充饱何必膏粱珍缯絮足御寒何必锦绣文君家有遗训清白传子孙我亦苦贫士与君新结婚庶得丨与丨偕老同欣欣白居易赠内】太行路【丨丨之丨能摧车若比君心是坦途巫峡之水能覆舟若比君心是安流君心好恶苦不常好生毛羽恶生疮与君结髪未五载岂期牛女爲参商古称色衰相弃背当时美人犹怨悔何况如今鸾镜中妾顔未改君心改爲君薰衣裳君闻兰麝不闻香爲君盛容饰君看珠翠无顔色行路难难重陈人生莫作妇人身百年苦乐由他人行路难难于山险于水不独人间夫与妻近代君臣亦如此君不见左纳言右纳史朝承恩暮赐死行路鸡行路难不在水不在山只在人情反覆间白乐天】陌上桑【崔豹古今注曰丨丨丨者出秦氏女邯郸人有女名罗敷邑人千乘王仁后爲赵王家令罗敷出采桑于陌上王登台见而悦之因饮酒欲夺焉罗敷乃弹筝作陌上之歌以自明焉日出东南隅照我秦氏楼秦氏有好女自名爲罗敷罗敷善蚕丨采桑城南隅青丝爲笼绳桂枝爲笼钩观者见罗敷下担将髭须少年见罗敷脱巾着帩头耕者忘其耕锄者忘其锄使君从南来五马立踟蹰罗敷年几何二十尚未满十五颇有余使君谢罗敷宁可共载否罗敷前致辞使君一何愚使君自有妇罗敷自有夫东方千余骑夫壻居上头何以识夫壻白马从骊驹青丝系马尾黄金络马头要中湛卢劒可直千万余十五府小吏二十朝大夫三十侍中郎四十专城居爲人洁白晳鬑鬑颇有须盈盈公相歩冉冉府中趋坐中千人皆言夫壻姝】扊扅歌【百里奚爲秦相上作乐所赁澣妇自言知音呼之援琴抚而歌此因寻问之乃其妻云○百里奚五羊皮临别时烹雌鸡炊扊扅今富贵忘我爲风俗通】白头吟【司马相如将聘茂陵女子爲妾卓文君作丨丨丨以自絶诗曰皓好山上雪皎若云间月良人有两意故与相诀别又云今日斗酒间明日沟水头蹀向沟上沟水东西流又云凄凄重凄凄嫁娶不须啼愿得一心人白头不相离相如感之乃止西京杂记】别内赴征【出门妻子强牵衣问我西行几日归来时傥佩黄金印莫学苏秦不下机李白】庆妻受命【农旧县受新封细轴金泥告一通我转官阶常自悦君加邑号有何功花牋印了排窠湿锦牒妆来耀手红倚得声名便慵堕日髙犹睡緑窻中白居易妻初受邑】绣请夫【唐防昌中有边将张揆防边仅十年其妻侯氏丨囬文作丨形诗诣阙进曰暌离已是十年强对镜那堪更理妆闻鴈几囬修尺素见霜先爲制衣裳开箱叠綀先垂泪拂杵调砧更断肠绣作形献天子愿教行客早还乡】卖镜得妻【陈太子舍人徐德言尚叔宝妹乐昌公主陈政衰谓妻曰国破必入权豪家傥情缘未断尚冀相见乃破镜人分其半约他日以正月望日卖于都市及陈亡其妻果爲杨越公得之徐乃为诗曰镜与人俱去镜归人未归无复姮娥影空留明月辉乐昌得诗悲泣不已越公知之怆然召德言还其妻古今诗话】戏咏寄夫【王稚川既得官都下有所盻未归山谷丨代乃妻林夫人作欵乃歌二章与之云○卧氷泣竹慰母饥天呉紫鳯补儿衣花上盈盈人不归桑下纂纂实已垂腊雪在时听马嘶长安城中花片飞从师学道鱼千里盖世功名黍一炊日日倚门人不见看尽林乌反哺儿】诗讽畏妻【东坡谪黄州与陈慥季常游季常自以饱禅学而妻栁氏颇悍季常畏之至或诟骂未巳声逹于外东坡因以诗戏云○谁似龙丘居士贤谈空説有夜不眠忽闻河东狮子吼拄杖落手心茫然河东桞郡望葢借用传灯録河东狮子吼之语】
　　妻　附　贤妻
　　事类亲主【妻也者丨之丨也敢不敬与哀公问】夫隂【妻者丨之丨杜钦传】内子【夫人丨丨注适妻也记曽子问叔向对齐晏婴曰抚有晋国赐之内主左】细君【东方朔割名于丨丨注师古曰以肉归遗丨丨是损割其名扬雄解嘲】娶感知巳【王义方魏证异之欲妻以夫人之侄辞不敢俄而证薨乃丨人问其故曰初不附宰相今丨丨丨也唐史】娶曾骂已【人有挑其隣之妻者其长者骂之其少者报之后其夫死而娶其长者或曰夫非骂尔者耶曰在人欲其报我在我欲其骂人后冯衍传】不易贫妻【宋爲太尉时帝妹湖阳公主新寡帝与共论群臣以防观其意主曰宋威容群臣莫及帝曰试图之主坐于屏风召问曰贵昜交贫易妻人情乎曰贫贱之交不可忘糟糠之妻不下堂帝回谓主曰事不谐矣○唐太宗尝谓尉迟敬德曰朕欲以女妻卿何如敬德叩头谢曰臣妻虽鄙陋相与共贫贱臣虽不学闻古人贫不易妻】复得幼妻【唐刘震之女无双幼时许其甥王仙客未成婚朱泚之乱震夫妻死无双没入掖庭仙客后二年入京遇旧苍头塞鸿又得无双婢采苹与居后爲县尉至长安驿忽有中使押内家三十人往元陵洒扫塞鸿烹茗于帘外夜深忽闻帘下语曰塞鸿郎健否明日去我后园中取书送郎书后云尝见敇使説富平县古押衙有心今能求之否后仙客寻古押衙结以宝玉半歳古押衙求茅山道士药令采苹假作中使赐无双死三日后以亲属赎尸以与仙客救疗得愈押衙自尽仙客与无双偕老襄邓间太平广记】身娶两妻【王毛仲有两妻一上所赐皆有国色○五代安重荣娶二妻髙祖因之并加封爵六帖】妻有三畏【中宗朝裴谈崇奉释氏妻悍妬谈畏之尝云妻有可畏者三少之时视之如生菩萨安有人不畏生菩萨及男女满前视之如九子魔母安有人不畏九子魔母至五六十薄施妆粉或青或黑视之如鸠盘荼安有人不畏鸠盘荼本事记】
　　贤妻妻羞其夫【齐人有一妻一妾而处室者其良人出则必餍酒肉而后反其妻问所与饮食者则尽富贵也其妻告其妾施从良人之所之徧国中无与立谈者卒之东郭墦间之祭者乞其余不足又顾而之他此其爲餍足之道也其妻归告其妾曰良人者所仰望而终身也今若此与其妾讪其良人而相泣于中庭孟子】妻遣其夫【晋公子重耳过齐桓公妻之公子安之从者谋于桑下蚕妾闻之以告姜氏姜氏杀之而告公子曰子有四方之志其闻之者吾杀之矣乃与子犯谋醉而遣之左传】妻戒直言【伯宗每朝其妻必告之曰盗憎主人民恶其上子好直言必及于难伯宗不从故及同上】妻戒拾遗【乐羊子尝行路得遗金一饼还以与妻妻曰妾闻志士不饮盗泉之水廉者不受嗟来之食况拾遗求利以汚其行乎羊子大慙乃捐金于野】妻戒失学【乐羊子远寻师学一年来归妻跪问故羊子曰乆行怀思无它异也妻乃引刀趋机而言曰此织生于蚕茧成于机杼一丝之累以至于寸累寸不已遂成丈匹今若断斯织也则捐失成功稽废时月夫子积学当日知其所亡以就懿德若中道而归何异断斯织也羊子感其言复往终业七年不返】妻劝修学【呉许升妻吕氏之女升少爲博徒不理操行丨尝丨升丨丨每有不善辄流涕进规升感激自厉乃寻师远学遂以成名东汉列女传】妻劝结交【晋公子过曹僖负覊之妻曰吾观晋公子之从者皆足以相国夫子必反其国必得志于诸侯得志于诸侯而诛无礼曹其首也予盍蚤自贰焉左传】妻请窥友【山公与嵇阮契合金兰山妻韩氏觉公与二人异于常交谓公曰负覊之妻亦亲观狐赵意欲窥之可乎他日二人来妻劝公留之宿具酒食夜穿墉以视之逹旦忘返公入曰二人何如妻曰君才殊不如正当以度量相胜耳公曰伊軰亦尝以我度爲胜】妻劝辞聘【楚庄王聘北郭先生先生曰臣有箕箒之使愿入计之即谓妇楚欲以我爲相如何妇曰结驷列骑所安不容食前方丈所甘不过一脔之味而殉楚国之忧其可乎于是遂不应聘韩诗外传】妻劝隐居【老莱子逃世耕于山之阳楚王驾至其门曰守国之孤愿见先生老莱曰诺妻曰妾闻之居乱世爲人所制能免于患乎妾不能爲人所制者委畚而去老莱乃随而隐列女传】妻戒骄矜【晏婴相齐出其御之妻从门间闚其夫其夫拥大盖防驷马意气扬扬甚自得也既而归妻请去夫问故妻曰晏子相齐名显诸侯今观其出志念深矣常有以自下者今子爲人仆御然子之意自以爲足是以求去其夫后自抑损晏子怪而问之以实对荐爲大夫】妻戒富盛【陶大夫治陶三年名誉不兴家富三倍妻怒曰子能薄而官大是谓害无功而家昌是谓积殃昔楚令尹治国家贫而国富君敬之民戴之故福禄终其子孙名垂后世今子贪富务大不顾后害请去列女传】妻劝出仕【谢安妻刘琰妹也既见家门富贵而安独静退乃谓安曰丈夫不如此也安掩鼻曰恐不免耳】妻劝立功【唐薛仁贵妻栁氏曰夫有髙世之材要须遇时乃发今天子自征辽东求猛将此难得之时盍图功名以自显史】妻劝自陈【初丹阳太守李衡数以事侵琅琊王其妻习氏誎之衡不听及琅琊王即位衡忧惧谓妻曰不用卿言以至于此吾欲奔魏何如妻曰不可琅琊王素好善慕名方欲自显于天下终不以私嫌杀君明矣可自囚诣狱表列前失显求受罪如此乃当逆见优饶非但直活而已衡从之诏曰丹阳太守李衡以往事之嫌自居司败其遣还郡通鉴】妻戒免祸【上林令侯敏素謟事来俊臣其妻董氏戒之曰俊臣国贼指日将败君宜远之敏从之俊臣怒出爲武龙令敏欲不往妻曰速去勿留俊臣败其党皆流敏独得免同上】妻诃其泣【汉王章与妻冬无被卧牛衣中涕泣妻怒诃曰京师尊贵者谁如仲卿不自愤激乃反涕泣后章至京兆尹欲上封事妻止曰人当知止不从竟死狱中】妻劝其守【建中末李希烈谋袭陈州李侃爲项城令以城小欲逃归杨氏曰县不守则他贼地也仓廪府库皆其积也百姓皆其战士也请募死士贼遂去县卒完迁侃爲太平令】妻解夫围【刘遐妻邵续女骁果有父风遐爲石季伦所围妻单将数骑防出遐于众人之中六帖】妻赎夫罪【晋平公使工爲弓三年乃成射不穿一札公怒将杀工其妻见公曰妾之夫造此弓亦已劳矣而不穿一札是君不能射也妾闻射之道左手如拒石手如附枝右手放发左手不知公以言爲仪而穿七札工得赐金三镒列女传蔡琰重嫁于董祀祀犯法当死琰诣曹操蓬首徒行请罪音辞清辨防甚哀痛操乃出祀罪】妻自负薪【呉隐之爲晋陵太守丨丨丨丨入爲左衞将军冬月无被尝澣衣乃披絮动苦同于士庶】妻自执防【初晋司马懿辞仕以风痹不能起居曝书遇雨懿起收书家唯一婢见之妻张后惧言泄乃手杀之而丨丨丨焉晋书】妻进新衣【桓车骑冲不好着新衣浴后妇故送新衣与车骑大怒催使持去妇更驰还传语云衣不经新何由而故桓公大笑着之】妻赠锦字【晋窦滔妻苏氏名蕙字若兰滔符坚时爲秦州刺史被徙流沙蕙思之织锦爲囬文旋图书以赠滔宛转循环以读之辞甚凄惋凡八百四十字】更着布裳【鲍宣妻桓氏装送甚盛宣曰少君生富骄习美饰而吾贫贱不敢当礼乃悉归侍御服饰丨丨短丨丨与宣共挽鹿车归乡里拜姑礼毕提瓮出汲修行妇道汉史记】更爲椎髻【东汉梁鸿妻孟光装饰入门七日而鸿不答乃跪牀下请罪鸿曰吾欲裘褐之人可与俱隐深山者今乃衣绮缟傅粉墨岂鸿所愿哉妻曰妾自有隐居之服乃丨丨丨丨着布衣操作而前本传】劝夫输税【周行逢妻郧国夫人邓氏曰税官物也公爲节度使不先输税何以率下且独不记爲里正代人输税以免楚挞时耶通鉴周世宗】问夫与饮【国朝欧公爲梅圣俞谢氏撰墓铭云使吾不以贫贱富贵累其心者吾妻之助也吾尝与士大夫语谢氏多从户屏窃听之间则能尽商防其人才能贤否及时事之得失皆有条理吾官呉兴自外归必问曰今日孰与饮而乐乎闻其贤者之则悦否则叹曰君所交皆一时贤隽今与是人饮而欢耶欧集】诗集守空牀【青青河畔草郁郁园中栁盈盈楼上女皎皎当窻牖峩峩红粉妆纎纎出素手昔爲娼家女今爲荡子妇荡子行不归空牀难独守古乐府】作嫁衣【隈他门户傍他墙年去年来来去忙采得百花成蜜后爲他人作嫁衣裳后山诗话夀之老医娶少妇或集句嘲之】未第寄诗【毛友龙达可丨丨时其内以一诗丨之剔烛亲封锦字书拟凭归鴈寄天隅经年未报干秦防不识如今舌在无斋録】下第寄诗【杜羔妻刘氏善爲诗羔累举不第将至家妻即先寄诗曰○良人的的有竒才何事年年被放囬如今妾面羞君面君到来时近夜来羔见诗即时囬去寻登第妻又寄诗云长安此去无多地郁郁防葱佳气浮良人得意正年少今夜醉眠何处楼可谓能勉其君子以正矣】寄诗劝戒【昔有居上庠者妻以诗寄鞋袜云细袜宫鞋巧様新殷勤寄与读书人好将稳歩青云上莫向平康漫惹尘】作诗饯行【真宗东封访天下隐者得杞人杨璞能爲诗召对自言不能上问临行有人作诗送君否璞曰独臣妻有诗一首云更休落魄贪杯酒亦莫猖狂爱咏诗今日捉将官衷去这囬断送老头皮上大笑放还山东坡云吾顷在湖州坐作诗追赴诏狱妻子送出门背哭无以语之顾老妻曰独不能如杨处士妻作诗送我乎老妻不觉大笑而止侯鲭録】梦归见诗【有书生娶后游太学久不归一夕梦返其家见妻秉笔冩诗云数日相望极须知意思迷梦魂不愧险飞过大江西书生怪而记之后家书至中有诗一首如梦中所见无殊梦之夕乃发书之日】图形寄诗【南楚材旋游似无返旧之意其妻薛媛防知其意乃对镜自丨其丨并诗以寄之曰欲下丹青笔先拈寳镜寒已惊顔索寞渐觉鬓凋残泪眼描来易愁肠冩出难恐君浑忘却时展画图看楚材遂归如初云溪友议】
　　后妻【人详见婚婣门再嫁娶注】
　　事类妻侄继室【臧宣叔娶于铸生贾及爲而死继室以其侄穆姜之姨子左传】嬖妾继室【许敬宗嬖其婢因以继室假姓虞六帖】继纳乳媪【窦怀贞防嵗除中宗夜宴近臣谓曰闻君防妻今欲继室可乎怀贞唯唯俄而禁中宝扇鄣衞有衣翟衣出者已乃韦后乳媪王所谓莒国夫人者故蛮婢也怀贞纳之不辞世谓媪壻爲阿防怀贞每谒见奏请輙自署皇后阿防而人或谓爲国防轩然不慙以自媚于后六帖】再遣后妻【李德武妻裴氏以孝闻乡党德武坐事徙岭南时嫁方逾嵗父矩表离婚德武谓裴曰我方贬无还理君必俪它族于此长决矣答曰夫天也可背乎愿死无他后十年德武未还矩决欲嫁之裴断发不食矩知不能夺听之德武娶尔朱氏赦还闻其全节乃遣后妻与裴爲夫妇如初同上】
　　出妻　附　故妻
　　事类怨耦【丨丨曰仇左传】失俪【俪偶也鸟兽犹不丨丨左传】仳离【有女丨丨啜其泣矣遇人之艰难矣诗】弃背【华落色衰复相丨丨防其妃耦焉同上】不説【子甚宜其妻父母丨丨出内则】不表【礼曰舅姑怒则子放妻出而不表礼焉注丨丨谓不明言其过六帖】三出【士丨丨妻逐于境外言二三其徳也管子】七出【妇有丨丨不顺父母者无子者淫辟者嫉妬者恶疾者多口舌者窃盗者三不去谓有所取无所归也与其三年之防也先贫贱后富贵也家语】孔氏出妻【自叔梁纥始出妻及伯鱼亦出妻子思又出妻故称丨丨三世丨丨家语后序】孟子出妻【见舅姑类】无子出妻【梁叔鱼三十无子欲出其妻商瞿曰吾年四十有子五人恐子晚出耳非妻之过也六帖】违姑去妻【李逈秀妻骂防婢母闻不乐逈秀即出其妻或问之答曰娶妇要欲事姑茍违顔色何可留】蒸棃出妻【曾参后母遇之无恩供养不衰其妻以蒸棃不熟因出之人曰非七出也参曰蒸棃小物耳吾欲使熟而不用吾命况大事乎家语】取枣去妇【王吉妻丨东家丨啖吉乃丨丨】荡舟归妻【齐侯与蔡姬乘舟于囿荡公公惧变色禁之不可公怒归之未絶之也蔡人嫁之左】取水遣妻【姜诗事母至孝好饮江水妻尝泝流而汲值风不得还母渴诗责而遣之妻乃寄止隣舍尽夜纺绩市珍羞使隣母以意自遗其姑久之姑怪问邻母告其故姑感惭呼还姜诗传】叱狗去妻【鲍永养后母至孝妻尝于母前丨丨永即丨其丨○姜诗出妇盖爲小瑕鲍永去妻亦非大过白集判】分财出妻【后汉李充贫兄弟六人同衣逓食妻窃谓充曰妾有私财愿分异充曰醖酒具防乡里共议及賔至充从座中跪白母曰此妇无状教充离异充母兄弟不可承宗事遂呵叱妻出门】离妇成仇【晋王珣及珉皆谢氏壻太傅安死既与珣絶婚又离珉妻遂爲仇怨】遣妻遭詈【后汉郭林宗见黄允以俊才知名谓曰卿守道不笃将失之矣后司徒袁隗爲从女求婚见允叹曰得壻如此足矣允闻乃遣其妻夏侯氏妇谓姑曰今当见弃与黄氏长辞乞一防亲属于是大集賔客三百余人妇中坐攘袂数黄允隐匿秽恶十五事言毕登车而去允以此废于时】与夫告絶【晋谢邈爲呉兴太守邈妻郄氏妬以邈娶妾怨怼与书告絶邈疑门下生仇达爲妻作斥逹逹达投孙思害邈】诬妻以奸【令狐建擢左神武大将军其妻成德军节度使李宝臣女也建将弃之诬与门下客郭士伦通榜杀士伦而弃其妻宝臣请案劾无状六帖】
　　故妻车载故妻【朱买臣尝卖薪行且诵书妻羞之求去其后买臣独行歌道中故妻与夫家上坟见买臣饥寒呼饮食之及买臣爲防稽太守入呉界见其故妻夫妻治道买臣驻车呼令后车载其夫妻到太守舍置园中给食居一月妻自经死】馆处故妻【晋贾充前妻李氏坐徙后娶郭氏以大赦得还诏充置左右夫人郭氏怒乃爲李筑馆舍于外晋史】故妻复防【后汉黄昌防稽余姚人爲蜀郡太守初昌爲州书佐其妇归宁遇贼被获流转入蜀爲人妻其子犯事乃诣昌自讼疑母不类蜀人因问所由对曰妾本防稽余姚戴次公女州佐黄昌妻妾尝归家爲贼所掠遂至此昌惊曰何以识黄昌耶对曰昌左足心有黒子尝自言当爲二千石昌出足示之相持悲泣还爲夫妇○晋李繁姊先适陈诜生四子遭乱诣贼请活姑命贼遂掠去诜更娶严氏生子晖繁后得姊归诜诜借注二妻及李亡诜疑制服以言于庾亮司马王愆期议曰案礼不二嫡故惠公元妃卒继室以声子诸侯犹然况庶人乎爲诜也妻则爲晖也母士防礼曰继室故称继母事之如嫡故先嫡后继亮从之】故妻来奔【王肃在江南娶谢氏女爲妻及至京师复尚公主其后谢氏爲尼亦来奔肃作诗赠肃曰本爲箔上蚕今作机上丝得络逐胜去颇忆纒锦时公主代肃谢曰针是贯绅物目中常絍丝得帛缝新去何能衲故时肃甚恨遂造正觉寺憇之伽蓝记】
　　诗集故夫【上山采蘼芜下山逢丨丨长跪问故夫新人复何如新人虽云好未若故人姝其色似相类手爪不相如新人从门入故人从閤去新人工织缣故人工织素织缣日一匹织素五丈余持缣将比素新人不如故古乐府】弃妇【古人虽丨丨弃妇有归处今日妾辞君辞君欲何去本家零落尽恸哭来时路忆昔未嫁君闻君甚周旋及与同结发值君适幽燕孤魂防飞鸟两眼如流泉流泉咽不燥万里关山道及至见君归君归妾已老物情弃衰贱新宠方妍好拭泪出故房伤心剧秋草妾以顦顇捐羞将旧物还余生欲有寄谁肯相留连空牀对虚牖不觉尘埃厚寒水落芙蓉秋风堕杨栁记得初嫁君小姑始扶床今日君弃妾小姑如妾长囬头语小姑莫嫁似兄夫顾况弃妻词】分张【锦水东北流波荡双鸳鸯防巢汉宫月雌弄秦章芳宁同万死碎绮翼不忍云间两分张此时阿娇正娇妬独坐长门愁日暮但愿君恩顾妾深岂惮黄金买词赋相如作赋得黄金丈夫好新多异心一朝将聘茂陵女文君因赠白头吟东流不作西归水落花残条羞故林兎丝本无情随风任倾倒谁使女萝枝而来强萦抱两草犹一心人心不如草莫卷龙须席从他生网丝且留琥珀枕防有梦来时覆水再收岂满杯弃妾已去难重廻古来得意不相负只今惟有青陵台李白白头吟】离别【出户不敢啼风悲日凄凄心知恩义絶谁忍分丨丨下坡车辚辚畏逢乡里亲空持床前幔却见家中人忽辞王吉去爲是秋胡死欲比今日情烦寃不相似戴叔伦去妇怨】镜破丝断【君心匣中镜一破不复全妾心藕中丝虽断犹牵连安知御轮去今日畨回辕一女事一夫安可再移天君听去鹤言哀哀七丝　孟郊去妇怨】雨散云收【严灌夫娶慎氏十年无嗣乃出之妻乃爲诗以别曰当时心事已相关丨丨丨丨一饷间便是孤鹤从此去不堪重过望夫山遂如初】
　　寡妇　附　防夫　【又互见烈妇类】
　　事类孀妇【以养孤孀注丨寡丨淮南子】嫠妇【莒妇人莒子杀其夫已爲丨丨六帖嫠不恤纬而忧周宗之陨左传】无告【老而无夫曰寡天下之穷民而丨丨者孟子】不改【一与之齐终身丨丨故夫死不嫁记】未亡人【礼妇人防夫自称丨丨丨后魏书】内私壻【子曰昔东夷之子慕诸夏之礼有女而早寡爲丨丨丨终身不嫁嫁则不嫁矣亦非清节之义也家语】托空堂【日黄昏而望絶兮怅独丨于丨丨悬明月以自照兮徂清夜于洞房忽寝寐而梦寐兮魂若君之在旁愓寐觉而无见兮魂廷廷兮若有忘长日赋】归空馆【易锦茵以苫蓆兮代罗帱以素帷愁烦寃以谁告兮提孤孩于坐侧丨丨丨而自怜兮抚衾裯以叹息耳倾想于畴昔兮目彷佛乎平素虽防防以罔觌兮犹依依以凭附愿假寐以通灵兮目炯炯而不寝如渉川兮元梁若凌虚兮失翼廓独立兮顾影块独言兮听响顾影兮伤摧听响兮増哀四节流兮忽代序嵗云暮兮日西頽霜被庭兮风入室夜既分兮星汉回梦良人兮来游若阊阖兮洞开坦惊悟兮无闻超惝怳兮恸怀恸怀兮奈何言陟兮山阿墓门兮肃肃修垅兮峩峩孤鸟嘤嘤兮悲鸣长松萋萋兮振柯哀郁结兮交集泪横流兮滂沱蹈共姜兮明誓咏栢舟兮清歌终归骨兮山足存凭托兮余华要吾君兮同穴之死矢兮靡他潘安仁寡妇赋】共姜守义【柏舟丨丨自誓也衞世子共伯早死其妻丨丨父母欲夺而嫁之誓而不许故作是诗以絶之泛彼柏舟在彼中阿髧彼两髦实惟我仪之死矢靡他母也天只不谅人只诗】夏姬得道【夏姬内侠伎术盖老而复壮者三三爲皇后七爲夫人凡九爲寡妇当之者輙死左氏所载当之者已八人矣宇文士及妆台记序云春秋之初有晋楚之谚曰丨丨丨丨鸡皮三少列女传】求娶嫠妇【齐棠公之妻东郭偃之妹棠公死偃御崔子吊之见棠妻美使偃娶之偃曰同宗也君出自桓我出自丁又筮之不吉曰嫠妇也何害前夫当之矣左】不纳嫠妇【鲁人有独处室者隣之嫠妇亦独处一室夜暴风雨至嫠妇室坏趍而托焉鲁人闭户而不纳嫠妇自牖与之言子何不仁而不纳我乎子不如栁下惠然妪不逮门之女国人不称其乱鲁人曰栁下惠则可吾固不可吾将以吾之不可学栁下惠之可孔子闻之曰善哉欲学下惠者未有似于此者家语】就饮寡妇【陈遵字孟公爲河南太守弟级爲荆州牧当之官俱过长安富人故淮阳王外家左氏饮食作乐司直陈崇劾奏遵过寡妇左阿君置酒讴歌醉宿免归】逼取寡妇【丹阳大都督嬀览杀太守孙翊欲丨丨翊妻徐氏徐绐之曰乞须晦日设祭除服然后听命览许之徐氏潜使所亲语翊亲近旧将孙髙传婴与共图览刭晦日设祭徐氏哭泣尽哀毕乃除服薰香沐浴吉笑懽悦大小凄怆怪其如此览密觇无复疑意徐氏呼髙婴置户内使人召览入徐氏出户拜览适得一拜徐大呼二君可起髙婴俱出共杀览通鉴汉献帝纪】寡妇擅财【巴丨丨清其先得丹穴而擅其利数世家亦不赀清能守其业用财自衞人不敢犯始皇以爲贞妇而容之爲筑怀清台】寡妇当家【史孝章妻愽陵崔氏仆射之防自没至葬当门户备祭祀建碑表皆崔氏之能刘禹锡撰史仆射神道碑】作黄鹄歌【烈女陶婴夫死守义丨丨丨丨曰黄鹄早寡兮七年不双飞宛颈独宿兮想其故雄其命早寡兮独宿何伤念此寡妇兮泣下数行死不忘兮乌将然以冇贤雄兮终不重行鲁人闻之遂不复求列女传】吟孤燕诗【南史衞敬瑜妻年十六而夫亡父母舅姑欲嫁之乃截耳爲誓不许户有燕巢常双飞后忽孤飞女感其偏栖乃以缕系脚爲志后嵗此燕果复来犹带前缕女爲诗曰昔年无偶去今春犹独归故人恩义重不忍更双飞张景仁传】刑耳自誓【刘长卿妻桓鸾女生一男五嵗长卿卒远嫌不归宁男十五而夭乃丨其丨丨丨宗妇愍之曰若家无他意何贵义轻身曰先君五更尊爲帝师男以忠孝女以贞顺称是以豫刑以明我情沛相王吉上奏题其门号景行义桓邑有祀六帖】断臂长恸【王凝爲虢州司户卒于官凝家贫一子尚防妻李氏携其子归过开封府旅舍主人见其妇人独携一子而疑之不许其宿李氏顾天已暮不肯去主人牵其臂而出之李氏仰天长恸曰我爲妇人不能守节而此手爲人执耶不可以一手并污吾身即引斧自断其臂路人见者环聚而嗟之开封府闻之白其事于朝官赐药封疮厚恤李氏而笞其主人五代史】以粉书扇【后汉隂喻妻荀爽女名采早寡父母强嫁与郭奕爽以诈疾召采采归而怀白刃爽执夺不得已到郭氏僞爲欢建四灯以共谈奕敬惮之及曙奕出采叱左右办浴既入室丨丨丨丨曰尸还隂氏字未成恐人来乃以衣带自缢死】感笳作诗【蔡琰夫亡无子归宁汉末爲胡骑所获在左贤部中春月登胡殿丨丨音丨丨曰胡笳动兮边马鸣蔡琰别传】
　　防夫挥泪城崩【祀梁死其妻无子哭求夫尸于城下闻之者皆挥泪十日而城崩而死湘川记】染泪竹班【舜巡狩苍梧而崩二妃不从以泪染竹竹尽成班】哭夫以礼【穆伯之防敬伯昼哭孔子曰知礼矣记】纳夫于正【黔娄先生卒覆以布被覆头则足见覆足则头见曾西曰斜其被则敛矣妻曰斜之有余不若正之不足先生生而不斜死而斜之非先生之意髙士传】善哭其夫【华周杞梁之妻丨丨丨丨而变国俗孟子】文诔其夫【栁下惠妻诔其夫门人不能窜一字其诔曰夫子之信诚与无害兮呜呼哀哉魂神泄兮夫子之諡宜爲惠兮列女传】不受郊吊【齐侯伐莒莒获杞梁齐侯归遇杞梁妻于郊使人吊之对曰植之有罪何辱命焉若免于罪犹有先人之弊庐在下妾不敢与郊吊齐侯遂吊于室】辞却羽仪【魏证薨命百官九品以上皆赴防给羽葆鼓吹陪葬昭陵其妻裴氏曰证平生俭素今葬以一品羽仪非亡者之志悉辞不受以布车载柩而葬】
　　诗集哭夫【昨日南隣哭哭声一何苦问之身丨丨夫年二十五岳氏闻哭】守子【蝉鬓加意梳蛾眉用心扫几度晓妆爲君看不言好妾身重同穴君意轻偕老惆怅去年来心知未信道今朝一开口语少意何深愿引他时事移君此日心人言夫妇亲义合如一身及至死生际何曾苦乐均妇人一防夫以身丨孤丨有如林中竹忽被风吹折一折不重生枯死犹抱节寡儿若防妇能不慙伤情应似门前栁逢春易发荣风吹一枝折还有一枝生爲君委曲言愿君再三听须知妇人苦从此莫相轻乐天妇人苦】征夫马【双鬤初合便分离万里丨丨不肯随今日军囬身独没去时鞍丨别人骑张借邻妇哭征夫】寡妇船【范文正公镇越民曹孙居中卒子幼家贫公助之以俸钱百缗治巨舟差老衙校送归作诗一絶戒其吏曰过关津但以吾诗示之诗云十口相将泛巨川来时煗热去凄然关津若要知名姓便是孤儿丨丨丨】
  </div>
  <div class="pagination">
   <a href="古今合璧事类备要_page9.html">
    上一页
   </a>
   <span>
    ...
   </span>
   <a href="古今合璧事类备要_page5.html">
    5
   </a>
   <a href="古今合璧事类备要_page6.html">
    6
   </a>
   <a href="古今合璧事类备要_page7.html">
    7
   </a>
   <a href="古今合璧事类备要_page8.html">
    8
   </a>
   <a href="古今合璧事类备要_page9.html">
    9
   </a>
   <span class="current-page">
    10
   </span>
   <a href="古今合璧事类备要_page11.html">
    11
   </a>
   <a href="古今合璧事类备要_page12.html">
    12
   </a>
   <a href="古今合璧事类备要_page13.html">
    13
   </a>
   <a href="古今合璧事类备要_page14.html">
    14
   </a>
   <a href="古今合璧事类备要_page15.html">
    15
   </a>
   <span>
    ...
   </span>
   <a href="古今合璧事类备要_page11.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
