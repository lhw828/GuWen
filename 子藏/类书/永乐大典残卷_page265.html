<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 265 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 265 页/共 331 页
  </h1>
  <div class="content">
   轩翥
　　【楚辞】
　　鸾鸟轩翥而翔飞。
　　腾翥
　　【唐韩昌黎集】
　　金鸦既腾翥，六合俄清新。金鸦，日也。
　　【三国志】
　　孙策曰：龙欲腾翥，先阶尺木。
　　螭蟠凤翥
　　【元王恽秋涧集】
　　祭中丞王公文，曰：史曰张，曰姚，曰许。交口荐揄，螭蟠凤翥。凤翥行
　　【宋北涧禅师集】
　　凤翥行奇钱氏破兴不窗帘不旌，短长后先白四丁。旋牵毳衲里秋鬓，月露点滴垂青冥。平明驱人三家市，市人惊见左右视。笑云非病亦非狂，不与人同与人异。抑非湖海空橘陈，不老不死亦不灵。不然天台石桥寺，丹碧剥落泥应真。须史一棹修门去，却遣破舆归凤翥。谓言只借此样僧，非此样僧莫借与。
永乐大典
卷之一万四千五百七十四
卷之一万四千五百七十四
　　六暮铺
　　急递铺
　　【事物纪原】
　　盖自三代有也。《国语》曰：晋以传召伯宗。又吴王曰：徒遽来告。注云：徒，步。遽，傅车也。孟子曰：德之流行，速于置邮而传命。皆周事也。然则迎盖起于周，宋朝急递铺：凡十里设一铺，每铺设铺长一名；铺兵要路十名；僻路或五名，或四名。出职掌。
　　【左传】
　　有楚子乘，，驿马也。则马迎之制。已见于周矣。汉文帝乃诏太仆，见马，余皆给传置也。
　　【笔谈】
　　曰：驿传，旧有步、马、急迎三等。急迎最遽，日行四百里，唯军兴用之。熙宁中，又有金字牌急脚迎，如古羽檄也。以朱漆木牌金字，日行五百里，军前机速处分则速御前发下，三省枢密莫得与也。
　　【宋会要】
　　太祖建隆二年五月十七日，诏诸道州府以军卒代百姓为迎夫。先是天下邮传率役平民，至是帝知其弊，始尽易之。三年正月二十三日，诏郡县起，今不得差道路居人，充迎军脚力。太宗太平兴国三年六月三日，诏自今乘驿者，皆给银牌复旧制也。五代已来，凡乘迎马奉使于外，止枢密院给牒，至是以李飞之诈，始复用焉。
　　八年十二月六日，诏自京至广州传置卒，月别给百钱。端拱二年二月七日，诏先是驰驿使臣给篆书银牌，自今宜罢之，复给枢密院牒。淳化三年四月二十一日，荆湖北路转运司张咏，请罢峡州至归州界水迎人夫。从之。真宗咸平三年，八月十四日，诏应文武臣僚、三班使臣、内臣、御前忠佐、天章待诏、诸伎术官等，今后差出勾当公事，所请走马头子，回日画时，于所辖处送纳。赴任即到本任送纳，并缴纳枢密院。访闻差往四川广南等处，知州通判都监监押，及勾当事，朝臣有例乘迎马者多请走马头子，乘骑迎马，即慢程进发。今后除急程赴任，及勾当紧切公事，即得乞乘马，余不得更。乞支借。如违犯并勘罪严断。五年七月十二日，省自京至广南驿迎军士，及使臣计六千一百余人，先是以广南市舶，陆运艰费，议自南安军路，泛舟抵京师，命户部判官凌策与逐路转运司计度，至是省之，人以为便。六年七月，枢密院言马迎宣敕付外，别无文簿拘辖，纵有失坠，无由尽知。欲别置司，以簿发遣。帝曰：“虽别置司，至逐房宣敕，不知到发，恐难照会。可照诸州军，具逐月承受马迎宣敕事目，及月日实封于次月五日已前入迎闻奏，候至逐房以文历对会。”景德元年二月，诏川峡路州军监县镇等吏卒，乘马迎报公事者，自令禁止之。先是以川峡州郡，多驰骑往来，传送官文书。及报公事，人或惊疑，故禁止之。二年三月，诏河北两路急脚铺军士，除迎送镇定总管司，及雄州文书外，佗处文书不得承受。帝以急脚军士晨夜驰走甚为劳止，故有是诏。四年闰五月，诏诸道州府逐处使世，多以细碎不急事驿迎以闻。自今非机密军马事，不得辄遣驿骑驰奏。七月十日，增置自京至宜州马迎铺。大中祥符元年十月，诏沿路所置急脚迎铺，盖今传送文书，如闻有近上臣僚，并往来中使，多令赉特物色，负重奔驰，咸不堪命。自今非宣敕，并不得应副。三年三月，河北沿边安抚司，奏河北诸州军马迎铺兵士，有父母骨肉，散在诸铺者，乞配在一处。从之。五年十一月十二日，令诸州迎铺兵士，有子孙同在军籍者，许同营居。时有言铺兵子孙皆异居者，帝悯之，特有是命。九年三月二十二日，置梓州至绵州迎铺，先是命民丁传送，今革之也。天禧元年十月，令枢密院诸房副承旨邵文昭管勾支散迎铺旧例，驿马有阙，令群牧司左右骐骥院，配定进呈。又命枢密院承旨张质管勾支散，至是质卒，命文昭代之。三年五月，屯田员外郎上官言诸处巡辖马迎铺，使臣多权差勾当职外公事，望自今免废本职。从之。四年七月七日，遣使市小车给凤翔府至绵州迎铺，仍为增葺铺屋，以道险且远故也。五年十月，淮南江浙荆湖制置发运使司周实言：“自今辖下如有仓场库务纲运为弊，及水火损败。令急速差官点检，非常程公事，许给迎马一疋。”从之。乾兴元年七月，仁宗即位未改元都进奏院言诸道州府往来迎角内，所少诸般文字物色，元降条贯，专牒巡辖马迎铺，使臣驱逐根寻，缘使臣惧遭勘责、牙相推注。欲望自今巡辖使臣地分内，有人偷拆迎角，根究得实，即更不问罪。或乞理为劳绩，如却为佗处根逐得实，即取勘批上历子，得替日第降差遣。从之。
　　仁宗天圣元年五月二十六日，诏内臣诸司，使副供奉已下，于诸处投送金龙玉简。及建道场斋醮，不得占使舟舡往来，迎马不得过三疋。如违并科违制之罪。八月八日，诏诸道州军马迎铺兵士，如有作过罪至杖六十已上，情理重及频犯者，并配隶本城下军。如无本城兵士，即勒令役。二年三月二十二日，河北沿边安抚都监张淡成言：“伏见天雄军地分马铺，阙马长行，皆抽差诸般杂役，有妨本铺祗应。乞降条约，诏自今诸路马铺兵士，不得抽赴佗处功役。”七年闰二月，诏自今应系乘迎马文武使臣，请到头子勾当了日画时，于合系去处送纳，缴连赴枢密院，仰都进奏院指挥在京诸门马铺，每起供迎马。如京朝官使臣，三日内非次实有事故，即具缘由于枢密院纳换，仍令置簿拘辖。逐旋勾销有不纳到者，勘会元给月日计程数催促，及取问住滞。因依闻奏。六月监察御史王嘉言言：昨承迎马往信州勘鞫公事，窃见蕲黄州界，多差配到杂犯军人充马迎铺祗应，别我人员钤辖，多接便为非，剽窃行旅。欲望自令诸路马迎铺兵士，并于本城差无过犯军人充，其配到杂犯军人，只勒在营。有人员部辖处役使，诏转运司相度。如无妨碍，即依奏施行。八月都进奏院言：自来马迎铺转迎文字物色，逐铺交割，封头皮纸角，但有损动破污，下铺便具状验认所损去处，令前路据状照会交割，迎角既称封印不全，即沿路任便偷折，至投下处，或点检文字特色数少，只是勾追元供状人根勘。并不见得偷拆损动去处归着，欲请转迎皮纸角物色等。如封头裹角破损无凭交割者，即本铺与元转送军人，同赉于所到处，知州县或都监押及地分巡辖使臣处。画时重添封印，仍别出引批凿交割，如鲁经偷拆，即官员躬亲拆开，将内引数日点对，据见在文字物色，重封交割前来。其所少名件，即就便根勘行遣，牒报逐处，如止是外引破损，不忏封角者，即令逐铺人员曹司，具公状随迎照会前来，或到投下处点检数少，即挨排住滞时辰地分根勘。从之。八月十一日，权三司使公事胡则言诸州军马迎铺，多差本城指挥使，或员僚提举。访闻所差军员，尽作优饶，于兵士处乞取钱物，是致转加贫困，况逐铺有节级部押及使世巡辖。欲望自令更不差军员提举，诏诸路转运司勘会有使臣巡辖处，即依奏施行。如无使臣处，仰依旧存留仍钤辖，不得乞觅钱物，违者当行重断。十二月诏广南福建江淮京浙路巡马迎铺使臣，内有兼巡捉私茶盐勾当去处，自今令三班院选经历事任人差充。庆历四年正月十一日，以大雪，赐河北京西河东迎铺军士特支钱。皇元年正月二十一日，诏允有边警，而敢盗发迎角者斩。十月二十三日，诏马铺每一昼夜行五百里，急脚迎四百里。四年七月九日，诏自京至广州增置马迎铺，仍令内臣一员提举。至和元年七月九日，诏陕西转运司，自永兴军至益州迎铺军士，方冬苦寒，挽运兵器不息。其各赐缗钱有差。嘉八年英宗已即位未改元九月二十二日，诏迎铺住滞文字违一时辰并半时辰，各杖六十，一时半杖七十，两时辰并两时辰半杖八十。移配重难迎铺，三时辰半杖一百，移配重难迎铺，八时辰半徒二年。神宗熙宁元年正月十八日，枢密院上新定到文武官合乘迎马条贯，诏可。先是诸色人给迎马太滥，所在马不能充足，以致急迎稽留故也。二年六月九日，诏京朝官差川峡勾当，审官院依旧例出给人马公凭，大使臣差川峡差遣，即仰开封府出给讫奏，更不申枢密院。四年三月七日，枢密院吏房言：勘会所给迎马头子内自京差往外任，住城官员虽于头子内书填候到日于本处送纳缴连枢密院，其间多有不鲁缴到者。窃虑因循别生奸弊，乞下进奏院遍牒诸路州府军监，今后官员到任，仰取索有无迎马头子，如有立便勾抽缴连于枢密院送纳。如有稽违，令所在申举，乞行朝典。诏令都进奏院遍牒施行，其应短使，及诸般差遣内臣大小使臣等，所给迎马头子，令于阁门并在京所辖处送纳，令尚书刑部遍牒在京诸处，应系差出官员所辖人才候到京朝见，或公参日，并取索鲁与不鲁乘骑迎马诣实文状。如鲁请领迎马头子，即便具状缴连于枢密院送纳，如违当行朝典。八月三日，点检陕西路马迎铺赵约之言：乘迎马者，如到州县未发间止许占一匹，候行日方许差拨州府公用等物，不许令迎铺推般。从之。七年四月十二日，诏乘迎马者，于水行州县听乘舟，官以役钱雇。八年十二月二十一日，诏自京至广西邕桂州已来沿边置急迎铺，仍令入内省差使臣一人点检。元丰元年五月二十八日，上批日者广西凡有边事五六处交奏，不惟过涉张皇，深恐沿路习为常事，或真有边机当速者，反致稽迟。可速下转运提点刑狱经略邕州安抚都监司，自今非紧切边事，母得擅发急迎。及经略司已奏者勿重复，如逐司自有所见，及经略司处置未尽，不拘此令。二年三月十七日，太原府路走马承受全惟几言：马迎铺兵，穷困冻馁，乞加宽恤。上批久闻铺兵艰勒之状，深可伤恻。今因惟几到阙，面审其实，亟宜拯恤。可委河东都转运使陈安石，速具措置以闻。七月三日，上批陕西马迎铺，人马多阙，方军兴飞书遣使，此最先务。宜令两路提点刑狱文臣，点检补填数足，申明条约开封府界委提举官。八月十二日，诏入内省选差使二人，自京分诣陕西沿边麟府等路，于迎铺内选可充急脚迎铺兵级，对换不堪走传文字之人，仍相度铺分地里遥远去处置腰铺。二十九日，诏自京至陕西河东，用兵路分迎铺，各赐特支钱。四年十一月二十三日，西京左藏库副使邓继宣言：差提举编排环庆府路马迎急脚铺等，窃见韦州至清远军驻札将官潘定刘清，日逐搜山道路通活，别无阻节。其南州至韦州驻札官将刘仅乐进，虽差下未至，即令灵州至韦州，向上粮道阻节不通，乞差近上臣僚，多发厢军，自新界柴沟每十里置一铺，及荆堡塞，以便运粮转送文书。诏令胡宗回详继宣所奏，展转移牒指挥刘仅等，速赴所分地巡绰通道。令宗回具析，见权本路帅领兼职在馈运，道路梗涩，并不措置，因依以闻。五年三月二十一日，诏陕西五路，自大军入寨之后，沿路马迎铺，甚失编排，有妨转送文字，专委官整葺，陕西差胡宗回王钦臣，京西差梁焘。五月二十六日，蒲宗闵乞自秦州至熙州，量地里远近险易，置车子铺二十八，招刺兵士。从之。六年九月二十五日，诏延路令母辄出兵，令枢密院更不送门下省，止用金字牌发下。牌长尺余，朱漆刻以金书，御前文字，不得入铺，犹速于急迎。
　　七年八月三日，权河北转运判官张适言：已遣第十五副将王文景领兵捕杀澶州界群贼，权令选来马铺马七疋，诏张适不当差马铺马给将下，特释罪。哲宗元六年四月七日，刑部大理寺言：赦降入马迎，日行五百里。事干外界，或军机，及非常盗贼文书入急脚迎，日行四百里，如无急脚迎及要速并贼盗文书入马迎，日行三百里。违不满时者，笞五十，一时杖八十，一日杖一百，二日加一等，罪止徒三年。致有废阙事理，重者奏裁，从之。徽宗建中靖国元年正月九日，都省札子访闻诸路马迎铺人例皆额阙，致见存应办役使，倍有劳苦，往往不能依铺分交替，因致铺兵盘缠阙乏，多饥冻僵殍，或逋逃聚为盗贼。迎马刍艹秣失时，枉有死损。诏令兵部行下逐路监司，疾速经画措置，申严条约，裁损泛溢差役，及责立日限，委当职官，招填投换阙额人兵。并量增价和买迎马，并早令敷足元额，相兼应副役使，仍每月具招填过人兵，及买到马数，申尚书省。三月二十七日，中书省尚书省检会元符职制敕诸巡辖马迎铺使臣，私役所辖兵级铺夫，罪轻者徒二年，不以赦降原减。看详元以前，编敕并无遇赦降不与原减之法，乞止科徒二年罪。从之。崇宁元年六月十四日，敕鼎州龙阳县永安铺与陵名相犯，改为龙潭铺。七月十八日，都省批送下成都府路转运提举司奏勘会本路诸州军，每年差衙前管押上供，及别路年额衣赐，并坊场钱买到物帛纲运不少，多是沿路阙少迎铺，积压住滞。虽有本条，如迎铺阙人，许差厢军，及和雇人夫，沿路州军往往不为便行应副，盖是自来未有立定罪名，不任其责。今欲乞今后川路，诸般纲运至州县，阙少铺兵，承受申报，不为依条差那厢军，或和雇人夫，点铺迎送，以致住滞，许押纲人经本州及逐路监司次第陈诉，或至卸纳州军，申陈移牒所属，根治施行。其干系官吏，并依纲运无故稽留，敕条一等科罪。所贵各公共协力应副，黄帖子称乞县无厢军处，如少迎铺，便行和雇人夫。及遂县作料次，预先请领封椿阙额迎铺厢军请受钱，在县椿管准备文遣，如无或不足，即于转运司钱内依此椿拨。伏乞下有司于元条内修立施行。兵部驾部勘当欲依所乞，仍令逐州量度，立定每料钱数应副。及川路诸般纲运所至州县，阙少铺兵，依条差那厢军，或和雇人夫贴补，即难将诸般纲运一例差厢军或和雇外。欲令外县承受到上供钱物，及应副别路额衣赐纲运申报阙少铺兵，具合差人数申州，及差厢军，如阙便令本州行下本县，依旧和雇施行，户部右曹金部度支看详施本部别无违碍。从之。十二月二十二日，兵部状，点检编排自京至荆湖南北路马迎急脚铺所状：今点检得鼎州敖山铺，至辰州门铺，人马除传送文字外，其余人马多缘应副军兴差出，勾当官员诸色人打过，体访得上伴铺分，盖是役多人少。自来铺兵传送不逮，多作打过名目，影占身后，见别作擘画外，检会元符令诸急脚铺兵，不得令传送官物，盖缘上项法意未尽，致官员诸色人等，无所畏惮。欲乞下有司立法，应官员诸色人，合破迎铺檐擎辄役急脚铺兵士，或曹司者，以违制论，诏依兵部所申。二年正月二十日，驾部员外即陈赐状：窃见诸路迎马，近来兵级养饲不切如法，多是死损，以致阙马。欲乞令州国记籍死数，至年终将逐铺马数，各以三分为率。无上件致死者，管辖节级优立酬赏；若有及五厘以上，即科重罪，及一分以上，仍移降重难去处，其巡辖使臣至界终。降依条比较，分数殿降外，更与加赏罚节级。自来未有赏罚，兵部勘当，欲依本官所乞事理施行。内马铺节级，每至年络如无月鹿减致死者，与支赏钱壹贯五伯文；若有及五厘科笞五十；及一分以上科杖七十。诏依兵部所申。
　　四年九月十八日，尚书省奉御笔，旧条事干外界，或军机并支拨借兑急切备边钱物，非常盗贼之类文书，方许入急脚迎转送。擅发急迎，自有立定刑名。近来官司申请，许发急迎司局甚多。其间有将私家书简，并不依条入步迎遣发，却旋寻闲慢关移。或以催促应入急脚迎文书为名，夹带书简，附急脚迎遣发，致往来转送急脚迎角繁多，铺兵疲乏，不得休息。可参酌立定断罪刑名，今立下条诸文书，虽应入急迎而用以为名，辄附非急文书者徒一年，附私书之类者加一等。从之。
　　大观二年三月十四日，诏秦凤路凤州凤翔府宝鸡诸县，当川陕之会，邮传人卒，月给钱粮，钱轻物贵，而粮多坐仓，收籴食用不足，以故逃逸者众。招募不行，遂差雇百姓运致官物，监司恬不措置，而州县利于差科配扰良民，不给雇直，阻滞纲运。可令提举常平官，体究事实具弛慢官吏闻奏。三年二月七日，荆湖北路计度转运副使李偃言：本路日有朝省急速迎角往来，续承朝旨，如有住滞急速文字，其提举官一例重行黜责。今日近朝省发来急迎，动经三四十日，马步迎经及五七十日，至三两月以上，方始迎到。全然违滞。盖为迎角自都下经由府界，京西湖北路界内，积留稽滞。本路文字无缘点检根催，深虑阙误。乞令具弛慢不职因依，一面申闻朝廷。重行黜责。从之。政和三年二月二十九日，尚书省送到札子，勘会急脚及马迎铺，昨措置私拆盗毁亡失留滞约束法令备具，近来所属官司，并不检举觉察，近奉圣旨措置，令欲依下项契勘。昨为巡辖所管地分内，有千里以上，地分广阔去处，例皆检察不遍，且如江西路虔州等处，使臣一员，见管地分三千八百余里，显是不能依限巡遍，致铺兵作过。今欲每及千里，差置一员，旧额多寡处自依旧。仍仰逐处路提举官，将所添使臣以州军远近，道路顺便接连去处，重别均定，具合以某处窠名，申吏部差注。所有不曾添置去处，如见管地里轻重未均，亦仰重行均定。其使臣廨宇，仍于所管地分中路安置。梓州路七千四百余里，管辖使臣四员，欲添置三员，夔州路六千五百余里，管巡辖使臣三员。江西路七千三百里，管巡辖使臣三员，欲添置四员。湖南路除潭衡邵州武冈军，各置巡辖使臣一员外，永全道郴州桂阳监三千八十五里，共管巡辖使臣二员，欲添置一员。河北东路四千八百余里，管巡辖使臣五员。河北西路四千五百余里，管巡辖使臣五员。河东路九千六百余里，管巡辖使臣九员。京畿三千八百余里，管巡辖使臣六员。熙州兰湟路四千六百余里，管巡辖使臣八员。广东路五千一百余里，管巡辖使臣七员，欲更不添置。广西海北二十三州，计一万二千六百余里，管巡辖使臣六员，欲添置六员。广西、海南、琼州、昌化军、万安军、朱崖军共四州军，自来只是巡检兼管巡铺、未曾专置巡铺使臣、欲专置巡辖使臣一员。京东路五千九十余里，管巡辖使臣四员，欲添置一员。利州路四千一百二里，管巡辖使臣六员，欲更不添置。勘会迎角稽迟，在法止是县尉，巡辖使臣有立定赏罚条格，而县官皆不任责，亦无劝赏，遂使巡辖使臣巡历未至去处，坐视违滞，并不检察。欲马迎铺并令知县县丞主簿同共管辖检察，任满及岁终，以所管界内急脚马迎铺承送迎角赏罚。内知县丞比县尉各减一等，即无可减，降及主簿。并同县尉法检会令文诸急脚马迎铺。州县铺寨兴废，或道路更移，及官移文书随事多寡，而铺兵迎马有余，或不足者，听巡辖使臣申州量事那移，更不得抽差他役。今诸路并不曾依上条施行，致铺兵转送官物文字，劳逸不均。欲令提举马迎铺官，委巡辖使，臣逐一参详。若依上条有合行移铺分，及添减人兵去处，仰重行均不定讫。申尚书省勘会巡辖使臣，今已立定每及千里一员，然所居地分，亦不下三五州军。虽比旧巡辖稍频，缘终是不得专一契勘急脚马迎铺。除依旧每二十人，差置节级一名外，并无将校等催促转送部辖。欲令逐路转运司，除旧人数差置节级外，诸州每及百人置十将一名；每二百人仍置都头一名；五百人更置将校一名。部辖及往来催赶迎角官物，其合置人数，仰转运司将逐铺见管人兵，立定合如何排转，具状申兵部，类聚措置，合转阶级申尚书省。未转补间，令先次且于本城内差拨，候有转补到人，逐旋替换。诏依拟定。四年十一月三日，京西北路提举常平司奏：欲乞本司应奉西幸事务，往来迎角权入急脚迎转送，诏应西幸事内急速者，并入急迎。六年十一月十八日，诏访闻诸路马迎铺传送文字，多有住滞沉失，并偷拆等事。昨降指挥措置差补将校部辖，可检会申明，行下所属，限十日须管差置了当，申尚书省，类聚闻奏。七年六月十五日，宣义郎殿中丞李奏：蒙差自都至陕西点检急迎，历陕西六路沿边州县，将御前金字牌等处迎角，遂一驱磨，尽已了当。并催督纲运津遣，并无遗误，诏李转一官。重和元年十二月十五日，兵部奏承权发遣提点淮南西路刑狱公事兼提举马迎铺所俞向状：准批送下淮南西路兵马钤辖司状，讲究得诸军兵如有逃亡之人，不即申发，隐避诡名，请领衣粮等，欲立定刑名告赏等事，送兵部勘当，申尚书省。本部契勘巡辖使臣任内逃亡铺兵责罚，已有条令。任满比较，自合导依，见行条贯。所乞将兵官，岁终以所管铺兵，比较推赏。及乞觉察诡名，及冒名承代请受，立定分数推赏事节。乞下本路提举马迎铺官相度，今相度下项，淮西钤辖司所乞巡辖使臣，比较逃亡及二分，展磨勘二年。今相度欲比附前项，敕条候任满不及一分，减磨勘二年。从之。诸路依此。
　　宣和元年四月十一日，朝奉郎直秘阁权知洪州徐惕奏：检会近缘去年五月以后，颁朔布政，诏书并急迎等文字，迎铺住滞，过期方到。已奏御笔，令转运司体究巡转迎铺使臣先次冲替与当职官，并勘罪奏。今来正月颁朔布政，诏书系十二月二十一日入迎，沿路住滞，经及三十四日方到，虽在本月内，已是下旬，然当月止有五日，兼契勘逐时都进奏院，遣来急迎朝廷文字，亦多是经及四五十日，诏书依御笔指挥日行五百里，常程急迎日行四百里。其沿路迎马铺，尚敢仍前违慢。臣今体问得，多是曹级容令铺兵售雇与往来人担擎，或肆为答趁，积聚公角三百件，方差一二名贫乏者负担承传。似此抄转名件既多担夯例皆负重，何缘依应条限，巡铺使臣略不点检，虽已移文逐路催促，缘系别路，终是催趁不前。兼虑有朝廷急速报应文字，往来有失期会，欲望特降睿旨，立法措置。仍下逐路提举马迎铺。所督责巡铺使臣当职官铃束铺兵，依条限传送，免致违滞。奉御笔可措置立法，将上取旨。八月十六日，权发遣京畿提点刑狱公事许奏：方今州府县镇驿舍亭辅，相望于道以待宾客。其法固已具备，然吏习弗虔，不以时察梁桷挠折，或墙壁纪坏，岁月既久，多致摧榻，使道路无所宿息，为行役者之患。臣职之所领，近在畿甸，目所亲见，有若此者，四方万里之远，从可知矣。欲望特降睿旨，俾诸路各行修整，严责州县，常切检察，使出于涂者有所依，上亦足以裨盛时仁政之万一。工部供到政和令诸营缮廨宇馆驿马迎铺桥道，及什物之类，一就检计。谓如馆驿有损，即一驿之。凡有损坏处皆是。三十贯以下，转运提举常平司分认，从所属支修讫，申逐司诸营造材料所支钱。及百贯，或创造三十间，每间不及四椽者，以四椽准一间。申转运司。创造及三十间者，仍申尚书工部。县创造三间，或缮修十间，并应支转运司钱者，申所属相度行。应申者，检计仍委官覆检。其创造及百间，具奏听旨。诸营造材料并官给，阙官，差军工采官山林，又无以转运司钱买，若不足听于中等以上户税租内，随等第依实直科折。诏坐条申明行下。十月五日，中书省言检会政和敕马迎承传文书，违一时杖八十；二时加一等；一日徒一年；二日加一等，配五百里；罪止徒三年，配千里；并重役处急脚迎加二等。其法已严。近来急脚迎文书，尚多住滞，盖是所至不肯即时交割，或行用钱物使令越过，人力不胜，因致违滞。令参酌事，立告赏断罪，庶不可惩革。检修下条，诸急脚迎承传文书所至，无故不即时交割，或行用钱物令越过者，徒一年，受财而为越过者减二等。并许人告，诸告获急脚铺无故不即交割文书，或行用钱物令越过，及受财而受越过者，钱三十贯。诏从之。八日，利州路转运司提举马迎铺所奏，勘会川陕路之官罢任准条，并破铺兵，各有立定人数。访闻近来得替赴任官员，有自前路迎铺曹级，取受情嘱，增差铺兵前来泊至本界。若曹级欲取文书看照，多是辄鞭挞勒，令依数差换，动经五七铺，方今交替。铺兵缘此逃窜，阙人般发纲运。乞专立法禁，兵部看详法禁，修润下项，诸初供马铺兵处，及所至州界首铺曹司节级取文书验实。巡检使臣在铺者并呈验。诸马迎铺应取文书验实而不出文书，使照验不得供差人马，诸因差迎马铺兵，辄欧缚曹级铺兵者，加斗殴罪一等。诏从之。二年七月十日，河北路转运使李孝昌奏：近奉圣旨差提举河北东西路马迎铺，契勘本路密接虏境，每年国信往还，应办上供纲运等，迎角浩瀚，全藉有心力巡辖使臣，往来巡察，方免稽滞。近来他司却将不公不职使臣，与本路巡辖使臣对移，深恐别致误事。乞令后巡辖马迎铺使臣，不许他司对移，充别职任，所有本路见对移巡辖使臣，乞许令依旧归任。元对不公不职使臣，令别行对移施行。诏依并诸路依此施行。九月二十六日，诏监司守臣等，许发入内侍省迎角，并仰以千字文号记。如有沉匿，庶可根治检察。三年三月二十八日，勘会近缘捕贼诸处迎铺传送文字，显有劳役，仰巡辖使臣具经由铺分曹级兵士姓名，申转运司，特与量行犒设。三月十三日，入内内侍省武节大夫充睿思殿供奉权殿中省尚辇局司圉典御梁忻奏：臣奉御笔差自京至淮南，往来催促驱刷迎角。臣窃见本路急脚迎所传文字名色冗并，角数浩瀚。铺兵唯知承送，难为区别。访闻他路，类皆似此。于马迎铺敕条明有法令，诸急脚迎不应发者徒二年。缘有司奉行灭裂，略无畏忌，虽许巡辖使臣具奏，但人微官卑，莫敢谁何？兼赏封文字不能窥测，积习滋久，浸以成弊。究其本源，往往多是因公及私，欲其速达，更不契勘条令，即入急迎前去。当此军期之际，遂马奏报交错。是致以一昼夜为率，动辄数百。铺兵晓夕承传，尚或不前，显属未便。虽非军期路分，亦宜禁止。乞诏有司申严法令，载在本敕，庶几冗迎减绝，人力易胜。诏急脚迎所传文字，有不应发而发者，致角数浩瀚，人力不胜。有误军期，可申明条禁，遍行诸路。如有犯者，并不以赦原。廉访使者，常切觉察。四月二十三日，中书省尚书省言检会下顷政和格，给迎马人兵数。武功至武翼大夫二匹一十人，武功至武翼郎二匹七人，敦武修武郎二匹五人，内侍官二匹三人。政和令：诸朝廷非次差官出外，应纳迎马及补兵两应给者听从多。宣和三年二月十四日，敕修立到入内内侍省传宣抚问使臣格，迎马铺兵官二匹三人，取到驾部状，称传宣抚问内侍官，差破迎马铺兵，如本官系修武郎以上，合依政和令从多给。若有押赐夏药等官物，差破铺兵，每人约檐官物六十斤，合随所押赐物，多寡斤重，差破从之。二十五日，秦凤路经略安抚使郭思奏：迎角曹级盗拆罪名不轻，却有大小官员使臣，道逄迎角，或安下处门首以借看为名，或妄托诸监司，及州府差来根刷迎角为名，直于道中转迎人处取，入安下等处盗取所迎文书，抽看前后，转到前铺。或至地头验出拆损，封头去失文字，不少契勘。尚书省枢密院宣抚使司，发与本司迎角，及本司发去迎角，莫非御前与朝廷边防机密文字。今来辄敢拆开观看，泄潜事节，焉知不是奸细！欲乞于盗拆迎角下，更添入诈欺邀往偷看在道迎角，并迎铺兵士檀便依从。将迎角文书与上件人者重立刑赏，许诸色人告捉，庶几可以止绝！从之。八月十二日，德音应自京至军前，急脚马迎铺兵士等，如有因公死于道路者，仰所属量事优恤其家。又应自京至逐路急脚马迎铺，近因转送军期文字违滞，避罪逃窜之人，可自今来指挥到，限一季许令首，身并与免罪，依旧收管。勘会捕贼之际，承发文字迎送，访闻铺兵人力不胜，间有稽留，仰所属子细取验住滞文字，如委非紧速，不失机会者，持免推究。五年五月四日，臣僚上言：契勘迎角文字，实封遣发，其不应入急迎而辄发者，虽有断罪刑名，除许抽摘折验外，别无关防觉察，欲乞应承受迎角官司，将所受迎角置簿抄上元发遣去处、月日时辰、系是何事目、元发甚迎分明籍记监司廉访使者，出巡所至，取索点检。若有违法，按劾施行。契勘马迎铺兵，请受微薄，盖是州县从来不曾依条豫请口食，借给越过，铺兵既食用不足，必致逃窜。欲乞应逐路所管马迎铺州县，须管豫支口食草料，付逐铺节级收管。遇别铺人马越过，或虽非越过，而地里远，亦斟量即时借给。若州县不为应副，即乞立定罪名。及委提举官，常切觉察，按劾施行。诏坐条，申明行下。七月十四日，知成都府席贡奏：契勘诸路设置急迎铺兵，承受往来文书，皆有程限，不容违滞。或私拆盗匿，及有损失，官司点检封印传发，条法备具。近缘迎角损破，铺兵经官申陈，多不受理。以次铺分不肯交承，遂致铺兵打过，直至本府，往回数千里，沿路并无口食，乞丐前来。本府已一面根究，及别出给铺兵口食历，并公文遣回外，欲乞自朝廷立法约束，奉御笔，尚书省勘当立法。本省今参酌增修下条，诸急脚马迎铺所迎文书，并验封印，及外引牌子交受传送，如有损失，所至铺分押赴本辖使臣，或所属州县究治。即时封印具公文迎行亡失文书者，速报元发迎官司，即传送官物，无人管押，而裹角封记损动，并准此以上因封印之类，有损失而辄遣越过者，因损失，而妾诈阙人越过同。听铺兵经本辖使臣，或随逐州县陈告，仍听所至官司觉察点检，申本路所属监司究治犯处。非本路者，具事因申尚书兵部。从之。六年五月六日，入内内侍省奏：勘当本省承受诸路州军，帅司监司守臣廉访等，转发到奏状迎角，欲乞遇有转到诸处优下字号奏状，并不全筒角，依例本省闻奏。牒尚书驾部一面计程，责限下巡辖马迎铺使臣逐一驱刷，根逐送所属依条施行，庶得迎报机速文字，不致稽违失坠。诏从之。令申尚书省。七月十九日，诏辄以承受发下迎角为名，差占铺兵，依私役禁军法，发遣者徒一年。七年二月十六日，诏置邮以传命令，近来铺兵衣粮不给，逃亡不补，迎马刍艹豆茂有存者，违慢至此！巡辖官并罢，别差能吏，仰提刑司分按支给衣粮草料，修缮营铺，补足兵马，廉访司实以闻。三月二日，京西路转运判官吏徽奏：昨奏旨兼提举京西北路马迎铺，缘本路西京河阳郑滑州，系当三路之冲，最为浩繁，铺兵劳苦，理宜存恤。自来差出使臣，一概号为走马奉使，不遵大观条法，往往殴伤人兵，打过迎马，乞取钱物。州县观望，不敢绳治，及当州县当职官，公为占破，私自役使，或以假人，自来未有法令禁止。诏逐路提刑司，根勘私役去处闻奏，今后大有差破，及作名目占使，抑勒出备钱物之类，并计庸坐赃论，令尚书省立法。四月二日，翊卫大夫安德军承宣使直睿思殿李彦奏，臣窃见近降处分京东路提举马铺所自后迎马铺兵，不得更似日前非理，勾集拘留，所有人马请给草料，除合坐仓数外，并按月备本色支给倒塌损坏营房。支破官钱，疾速修盖，见逃亡人兵，多方招诱，立限两月，许令首身，见阙迎马，疾速依条。
永乐大典
卷之一万四千六百八
卷之一万四千六百八
　　六暮簿
　　都水监主簿
　　【郑樵通志】
　　晋水衡都尉有之，为左右前后中五水衡。令悉皆有之，梁大舟卿亦有之。至隋又置，唐因之。掌印勾检稽失，凡连漕及渔捕之有程者，会其月日，而为之举。宋史元官品，今从八品，置一人。以京朝官克掌内外河渠，津梁堤堰疏凿浚治之事。
　　【汪藻浮溪集】
　　萧伦都水监主簿制水失其行，繇不息。虽勾稽之官，有不得而废者。今以命汝往服朕恩。
　　【曾半樽斋集】
　　通广东漕使黄监簿启：久劳填拊，遄擢输便道之官。咫尺入潮阳之路，涓辰视事；须曳回岭表之春，山岳动摇，军民鼓舞。恭惟某官，学得师友，志为圣贤，蚤擅科名，气习犹如攻苦之旧；亟登朝列，声容不改抗尘之初。方快奋扬，遽闻恬退，谓得州亦可行志。虽去国何尝介怀！由来清漳，凡几太守，独尔寇恂之借留一年。余信乎召伯之思，自今日始。荣升一节，驰按百城。兹乘轺传而来，乃过侯蕃之旧，江山草木，迎送改观，父老儿童见闻失喜来慰，已恨其暮。诏归复疑共遄，顾偏方之计，孰愈于上京而重内之人，奚容于久外。某官不辞卑游难避，一克台掾，两易岁华，岂图满考之将书而获大贤之是托，虽百勤不补其一拙，然终事敢渝其初心，转漕关中，鲍生安有为萧相国之助，罗致幕下乌公辛母厌石处士之留。
　　【张孝祥于湖居士集】
　　与曹监簿启：一麾假守，自愧非才，千里贻书，过勤盛意。伏惟某官，英声夙著，德器自将，乡容文辞，亟简朝廷之听，积习名教，益增伐阅之光。方径席於清高，尚不忘於畴昔，有怀谦眷，莫喻鄙。
　　【周益公大全集】
　　与王监簿庭启：数父执于慈恩之塔，疏若星晨；访耆英於通德之乡，凛然霜干。虽千里犹当命驾，岂同州而废驰辞，恭惟某官，儒行配乎先民，诗名闻於四海。一行作吏，非无意於致君，再转为丞，乃不容於当路。惟薰浓浸涵，而道弥广，故敲撼挫揠，而身益尊。盍不归来，适逢西伯之善养；辄思免去，俄遂曼容之自修。其廉清可以师乡里，其进退可以厉风俗，是为全美。宁待谀言，顾方注想于九重，即召陪于五叟。某遥深闻足之喜，适困采薪之忧，想鸠杖之从容，独妨先睹；望龙门之岌业，敬卜后期。区区所怀，喋喋秆费。
　　【卫后乐先生集】
　　回王监簿衡仲启十乘元戎，强颜再至。一乡善士委汗相先，喜甚发函，情同倾盖。某官璧雍宿学，玉名流，生龙剑之墟；斗缠紫气，任虎符之地。涧拥红泉，聿高知止之标，旋赋亲居之乐。钧轴有旧，除命将新。某稔听月评，式钦风谊，驰於员檐，弟瞻橘隐之清。及未治行，犹见蒲轮之召。
　　【扬诚斋集】
　　答王监簿启某伏以即辰春事强半，寒气未归，恭惟判府监簿契文。至孝饮承，几筵天，永思孝履，支持万福。某老病余生，牛衣僵卧，长为农夫以没世矣。柴门寂寂，无雀可罗，而况长者车辙乎？敢图荀龙薛凤伯仲之间，尚未遗忘先相国翘材长铗之下，客先之以一介行李之书礼，申之以式之，玉季之见临，劳苦之缄弥勤，加遗之仪益腆。父老惊怪，泉石耀。自顾一黄冠野人，莫测其所以得之之繇，第极其所以感之之初，多言为谢，万此有足耶。未见君子，愿言念门户重大之寄，佩圣贤毁瘠之箴。古有韦平今有范吕，皆父子钧轴后先衮绣，兹老友所望於门下者。其勿与庶人之孝兢一概之苦。某恭承介弟旆旌，惠然照临，袖出伯氏尺素之书，面授相国言行之实，付之以纪述，诡之以铭章，自视浅陋之学久矣。就绝涸之思槁乎，将落烛之武所谓少也。犹不如人今老矣，无能为也已，亦安能词振藻以颂盛德大业之万分，写高勋鸿烈於千载，使与皋伊先鞭周召上风乎！欲披襟则在芜拙为已僭，欲避席则在交情而已疏。三省九思，日不决而介弟，言之而不置，迫之而不释，闵免援简惴惴靡宁，然尚有愚者千应之一。吾家子云不云乎水辟碍则通诸海，人避碍则通诸理。昔六一先生作范文正铭，其间书文正与吕申公事，极有典则，务从忠厚，是范氏子弟不知六一之深肯，往往不怿此意，已托介弟口传於听下矣。十月之交，可遣便了来取也，某皇恐再拜，僭易敬问相门玉倦，即日恭惟尊尊幼幼，茂介春祺，令弟府判郎中，判县直阁，府判司令，鄂八龙，孙枝九凤，受祉山则庐陵有委不外颁贶，笔墨香茗，属图石器，北果腊麋，拜赐珍感之至。慰程监簿启某伏以王春正月，雨赐时若，恭惟大孝监簿契文孝诚动天。天神感格，教履支持万福。某伏自壬子之春，春诏决谳死囚於上饶，道出休宁之西郊，仰豪先文华学给事，笃密事契，契文承志，承命远出山驿，冲泥班荆，绝叹谊风，永怀意气，至今不忘。惟是老病之余，是岁八月移疾还家。人事都废，姓名不入於修门，书问不至於亲旧。深交厚契，如吾契文，亦复作疏，非意也势也。至若出尘绝俗之标，登峰造极之谈，则夜梦昼思，了了长在目中也。兹以奉吊，乃得修敬，未占再晤，愿言俯就，丧礼节抑痛，以当门户之重寄。某上镜之役，初志以王事，不敢一登宅里，瞻拜先文华学给事，谓归涂当遂此愿。既而惩于羊肠之险，舟东下，遗恨至今。恭惟先文高文大册，范模士流，旧学耆英蓍蔡，昭代谓宜百年如卫武，千岁若广成，以重邦家。亦闻上下严壑步履如飞，与客争棋申旦不寐，不知迩日何恙靡，已，遂至大故闻讣鹭呼一恸欲绝。嗟乎天乎！世岂秒有斯人乎！某以山居僻左，闻之也后，吊之也缓，负我知已，言之丑怩，且以老病不得骏奔，会哭敬遣骑持奠章，致不腆之仪，写一哀之痛。伏惟财幸。某皇恐再拜，敬问契家台眷，恭惟哀苦同之。含弟判县朝议，附此致慰，有庐陵委愿细大间之。答程监簿启某伏以春意澄穆，即日恭惟监簿契文。大孝哀疚深切，天相至性教履支福。某卧疴山野庇焉以免，未占良觌愿言以礼制情趾美续闻恪遵圣人哀毁之戒，此朋友所望者。某山居。苦无端便小疏问讯，独有景行之勤，厮亦剥啄诲帖下逮，惊喜不胜。命戒先文阁学铭诗，某受知不浅，其何敢辞！自视然其如固陋，恐斐文不足传远耳。今月十五日夜，拜领行状，明日撰成。又明日刊落，其甚缪者，又明日送似益公求是正，并为求题。盖臂痛不能多写，凡四日乃书丹毕。不知襄事之日此文到否？盖行状逼期，乃至，非敢作鲁人之皋也，如莆田陈丞相、叶丞相，皆前期一年送行状，来庶得小从容，文字较子细耳。仰惟幸察
　　【启渊源】
　　陈让贺吴都大监簿启显膺。宸，肃拥星轺，分千里於日畿，已著民庸之茂，总诸道之泉柄，遂膺使指之降，风采一新，缙绅交度，共惟某官，才无数器、让照万微。洪锺在悬自有铿锵之韵，干将淬锷，初无盘错之难，蚤以声献，自结明圣，路朝典，事无匦于上闻。戎监鸠工，器咸精於能事。须就辅藩之最，果荡节之恩。眷言图府之攸司，实佐大农之至计。其本澹则其事举其权重，则其青专允赖通明。伫奏流钱之效，嗣膺宠渥，入联持橐之班。某顷缀基游，最叨异顾，兹马承乏。复与同寅，六辔载驰，方切皇华之咏，万间大芘，知无凌雨之虞。贺胡监簿启：伏审疏渥宸廷，跻荣胄学，簿正清简，与他监以悬殊。师道尊严，喜真儒之方用，除目初播，欢颂交腾。某辱眷最深，赞喜尤切，亟驰笺椟，不知传者之讹，仰服钧衡，允得抡材之当。自惟衰谬，第剧兢惭。余崇龟贺杨监簿启伏审疏恩凤检，列属雉工，技巧咸精，暂屈勾稽之任，清华立致，径跻献纳之联。某久托亲重，尤深距跃。方九迁而未已，讵一贺之能周。容躬造於仞墙，庶面伸於下悃。贺吴监簿启伏审迪简名流，勾稽戎监，替修攘之政，正资借器之能，跻禁近之联，即听所纶之宠。某夙叨事契，喜听除音，即容修谒者之恭，先此寓笺人之敬。余日华贺郑监簿窃以绪风初转，爱景潜舒，共惟某官，玉立鸳行，贤望卓伟，圆灵荐休，台候动止万福。某谨斋明拜手，进椟涓人引月豆仞厂啬，末由詹近，伏祁视小往大来之宜，谨鼎食坤裳之奉，亟登禁近，式副倾依。某共审涣奉纶言，晋列华监，师言允穆，枋用攸基，敬以某官，以论议则刚正。以学问则醇粹。贯松柏之坚直，扈芷兰而佩饰。周行布武，茂实益腾，循次而升，未足多贺。侍玉皇之香案，从属车之清尘。此有识所共瞩目者，愿少须之。某曩不自揆，久客京华，恃在郑乡晚生，洁已求进。台仁善下，俯垂温顾一世龙门，得所登造过蒙燕衔，稠叠复辱，鼎言提撕，遂使不振之孤迹，侥幸得阙。藉手还侍，伏穷隐，口诵心惟，仁哉此恩！当於古人中求之，一感不足言谢。逖去风度，修脾仲冬，绪使所牵，遂稽修敬，非兰尊也。高山仰止，徒有此心，伏想融明，必垂开贷。某奇蹇连颠之迹，川浮陆走。中秋前三日平达先庐奉菽永，侍偏亲，读父书，守先训。养蒙宇，下友渔樵，得失升沉时，付之度外。还依芘赖，不足荐闻，某乡蒙付下，令兄通守，抵金安讯，到即送似，北盟集补，近方呈纳。伏丐矜照，紫府德眷，近天尺五，雨露恩深，溢为休祥，上燕下裕，仙游马丘委，悉愿禀听。
　　【许景衡横塘集】
　　论罢李景云等除寺监丞簿制臣仰惟神考，肇新官制。凡省台寺监之官，无有小大闲剧，皆极一时之选。比年以来，其选寝轻，间有躐等，滥进未足，以副仁圣继述之意者，此不可不论也。伏睹近降指挥迪功郎李景云，孙恕江大一，或以应奉有劳，或以拟进御题试策，各与改合入官，除寺监丞主簿。骤从初等选人，入为寺监之属。命下之日，闻者惑焉。今士大夫服勤州县，积累考任无虑二三十年，仅得为郡守贰，然而睥睨寺监丞佐，有终身不可得者。孰为初等选人姓名艺能，素未有闻，考第为举，犹未应格而遽得为之哉！且应奉有劳，近例止於改秩，未尝有为职事官者。而拟试御题，乃是在二六二六
　　外著撰。就使文字稍工，亦非我士造廷，亲奉清问之比也。而改官除职，度越累朝，片旁首恩例其寅缘，侥幸迁进之速，皆前此所未有也。乃者卿监尚书郎，或出於戚里势家，或系监当资序，皆自宸笔简汰冗滥。且诏继自今非历寺监丞以上，不除郎官。少监名器增重，士论悦服。夫省曹监贰选格之严，如彼而寺监丞簿冒进之易如此，则是今日之冒进，又将为他日之当得者矣。澄源正本，实在今日，其李景云、孙恕、江大一，与寺监丞簿指挥，伏望圣明详酌特赐诏罢，改用真才以待卿监省郎之选。且契前日手诏丁宁之意，取进止奉御笔，李景云、孙恕、江大一并罢别与差遣。
　　【赵孟坚斋文编】
　　同诸暨县官祭江阴史君赵监簿文孟坚等仕通德里，仰乔木家，钦止令闻，玉粹无瑕、所积者厚，所骛必暇，么侯衮衮，大纛高牙指日可诣，谁谓一麾竟止斯耶！识与不识，莫不为之痛悼而咨嗟者也。礻至率寅僚诱申，酹奠跪敷陈词，有泪斯泫。而孟坚者丁年，学校行艺尤钦，择交不苟，义同断金。彼轻且犹错立如林；人闹我鼠，未始竞心，泾泾渭渭，允有知音，清灯相对，夜漏沈沉。拥炉促膝，吾伊苦吟。岁寒高节，属望允深。方图依倚，怆判古今。溯念畴昔，心攒万针。此孟坚所以出位，摧顿俯仰未艾，不知涕泗之横襟。矢词弗翦，一写真忱，九泉有知，于兹鉴歆。 
　　【赵清献公集】
　　送杨监簿南归诗数随乡荐始登科，清白门中所得多。伯氏文章天下望，家风原是老维摩。
　　【文同丹渊集】
　　送张正夫监簿归汉川诗知已非不遇，其如才命违。官名疑在梦，亲禄只徒归。道路盘危栈，农山指落晖，好将绵竹颂，重拂八关衣。潞公门客奏不出官
　　【梅圣俞宛陵集】
　　送滕监簿归宁岳王诗乃翁守西鄙，胡骑敢凭陵。抚士无馀赀，吏以文法绳。向闻来三堂，今复走巴陵。沂流几千里，云梦苦炎蒸。风樯易阵马，犹使勇气增。子今送归省，寄谢余岂能。江山可留咏，燕许昔尝曾。
　　【徐棋野先生集】
　　送畏斋何监簿添悴解替东归诗春风行李万篇诗，明月归舟几片碑。千载岫云佳话木秉，两年怀玉淡生涯。已闻壮阙飞丹诏，早趁南薰度赤墀。历历口开天下事，直声元是九重知。
　　【江湖集】
　　杨诚斋送王监簿民瞻南归诗潮头打云，云不留月。波泼窗，窗欲流。夜寒报晴岂待晓，天公端为庐溪老。庐溪在山不知年，庐溪出山即日还。黄纸苦催得高卧，青霞成癖谁能那。诏谓先生式国人，掉头已复烟林深。路旁莫作雨疏看，老儒不用橐中金。
　　【宋比涧集】
　　送朱监簿诗：才解比归骖，锋车又指南。致身当重镇，掩耳谢空谭。山佥欠层层齐，江平曲曲蓝。拈将桃柳恨，留民退这忝。
　　【苏颖演集】
　　次韵汪琛监簿见赠诗连宵暑雨气如秋，过客不来谁与游。赖有澹台肯相顾，坐令彭泽未能休。琴疏不辨弹新曲，学废谁令致束修。惭愧邑人粼病懒，共成清净劝迟留。
　　【刘公是先生集】
　　雨中赠徐监簿诗明暗云移影，萧骚雨送凉。远林寒起雾，清蕈润浮霜。小隐交游绝，微吟杖履妨。奕棋还偃几，幽趣亦杂忘。
　　【谢翰稀发集】
　　寄王监簿英孙诗天柱西南隅，开窗见雪初。野泉过湿竹，仙鸟下巢樗。草长平新堑，站间闭旧居。他年宾从在，谁得入鸥书。
　　【江湖绩集】
　　胡仲亏寄赵春谷监簿诗敲碎吟扉杳不闻，数声犬吠谷中云。几番欲去重回首，立尽斜阳不见君。
　　【刘后村集】
　　再和仲晦监簿诗少狂蕴奇志，探索删画前。安能一措辞，何止三绝编。俚音和薰风，短梦游钧天。竟无鱼水分，姑了萤雪缘。比扉失脚坠，南窗抱膝眠。宁为英雄笑，不受儿女怜。徐侯金闺彦，岁晚铁砚穿。掊击群疑亡，发乐沉疴痊。鲸浪怒喷簿，蚁对妙回旋。精博昔骑省，奇逸今师川。望古多慨慷，感时常忧。肯羡萧文荣，甘保樗栎年。君有论绝文，吾无书辩颠。米老与时相书，自辨非颠世，谓之辩颠帖。倡和诳饥腹，聊与好事传。送陈监簿造朝诗君昔闲三纪，朝今聚众贤。居然峙鸾鹄，不似袭貂蝉。训俭无叙泽，遗忠有笏传。将何告明主，事事法降乾。
　　【姚成雪坡集】
　　和杨监簿诗不知年换山无历，日短著书阴自惜。月翟仙谁与伴清孤，竹里梅花破幽寂。月窗看影嗔晓夺，雪径寻花惊夜失。绝怜一点清谈意，不作群芳妖艳质。梦寒翠羽真恐，香远细腰何敢即。广平亦作软媚语，可笑铁心轻变易。梅州参彻梅花髓，句中有味供细绎。冰瓯涤笔想更奇，试为此花重请益。
　　【孙灯湖先生集】
　　雪中次甄云卿监簿韵屋头鹊夜深擎，羽卫琼仙下紫清。群玉殿开春未暖，六花阵合战无声。难教小草呈新翠，可恨疏梅半落英。卧病表安自愁绝，履穿谁与问先生。和甄云卿诗肝食延英责太平，小臣忧国思茫冥。千秋铿在开元录，十渐书留正观屏。莫笑戆愚如汲黯，无宁龌龊自陶青。何时再见东都会，万国衣冠拱帝廷。谁贪上党误长平，白日尘沙万里冥。死骨不应仇未雪，哀歌长觉气如屏。经生未减公孙董，边将何如去病青。安得君侯提八阵，春风犁篇漠南廷。
　　【崔敦舍人集】
　　和甄监簿述怀诗：一鸣当日众具惊，鲁天庭赋太清。宦路喜君方晚遇，文场推我是虚声。短材漫饱支离粟，藻思宜粲沆瀣英。近喜和光成莫逆，嘉名洋溢鲁诸生。
　　【冯太师集】
　　答王载监簿惠诗依韵梓士多好学，独君用心苦。始策万里足，相期一言遇。茬苒去岁月，差池晚途路。清节挠不变，鸡鸣任风雨。一日起仕进，光华照门户。谓予当游从，复此再会聚。清谈语言约，老笔文字古。新诗忽持赠，病目骇观睹。兰芷得远思，从兹谙贤矩。草木变秋节，悲风袭原卤。自可追赋咏，何须倦贫穷。感慨无俗音，虹睨俟重吐。
　　【胡铨澹庵集】
　　答单监薄诗贤哉洛城翁，尘甑每贷粟。饥来睨书案，臭味清可掬。独抱古遗经，凛凛一川玉。唯知耕宽闲，未暇井衍沃。萧然跨酉录，破漏数间屋。谏议真可人，着意向幽独。赠之三百月，采照鲸目。闭门子自煎，飒爽对修竹。先生如玉川，诗书实其腹。顾我亦何幸，此客良不俗。新篇忽入手，阔蹑李杜迹。华衮褒虽荣，溢美论非笃。何时玉壶山，复得后所欲。三浇枯肠，勿赋饭不足。
　　【吕净德先生集】
　　次韵答何爽监簿诗十年勤苦学诗骚，拟向篇章运短毫。废井心情伤汲绠，沉舟气象怯惊涛。参谋可法无如杜，常侍难攀独有高。自是土风忘不得，南音莫讶楚囚操。清才何事爱清吟，从古诗人误此心。按剑莫投隋氏宝，骑驴难和有虞琴。赋成物外云无着。搜到天涯海不深。自顾巴词终鄙俚，愿从邻友听纯音。
　　【韩涧泉集】
　　未敬之监簿求泉南添差卒去泊灵芝诗经筵虽旧事犹新，以续中朝入荐绅。便赋泉山六百石，重光唐石八千春。从来力量非他意，到了工夫只此身。六月灵芝湖上寺，风凉相与洗车尘。
　　【苏洞冷然齐集】
　　吴赵监簿诗昔我离家日，今皇即位年。同时辞比极，共载入西川。雪果赓诗句，江边醉酒船。重来一访旧，风景故依然。
　　【虞俦尊白堂集】
　　羡监簿先出院诗：青荧灯火小窗前，自笑醯鸡难舞天。涉笔谩随斯立尾，着鞭蚤觉祖生先。一觞独进何由醉，四鼓相将底未眠。珍重梅枝为老伴，摩挲病眼向渠怜。
　　【姜特立梅山绩葶】
　　次洪监簿惠诗韵相逢可恨十年迟，咸芥相投更不疑。从此诗筒数来往，不须千里寄相思。新诗三复用功深，始信今人有古心。斗叶丽花儿辈事，唱高庙瑟有遗音。自古诗人失意多，偶然岁晚慰蹉叱。如今世味都如蜡，水际林间自日哦。三洪文字照乾坤，小谢风流笔力存。悟解向人难举似，见花微笑自忘言。草嗟宦路昧通津，举世滔滔岂识真。早晚青云如直上，正须文字为藩身。
  </div>
  <div class="pagination">
   <a href="永乐大典残卷_page264.html">
    上一页
   </a>
   <span>
    ...
   </span>
   <a href="永乐大典残卷_page260.html">
    260
   </a>
   <a href="永乐大典残卷_page261.html">
    261
   </a>
   <a href="永乐大典残卷_page262.html">
    262
   </a>
   <a href="永乐大典残卷_page263.html">
    263
   </a>
   <a href="永乐大典残卷_page264.html">
    264
   </a>
   <span class="current-page">
    265
   </span>
   <a href="永乐大典残卷_page266.html">
    266
   </a>
   <a href="永乐大典残卷_page267.html">
    267
   </a>
   <a href="永乐大典残卷_page268.html">
    268
   </a>
   <a href="永乐大典残卷_page269.html">
    269
   </a>
   <a href="永乐大典残卷_page270.html">
    270
   </a>
   <span>
    ...
   </span>
   <a href="永乐大典残卷_page266.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
