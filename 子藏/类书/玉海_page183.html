<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 183 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 183 页/共 284 页
  </h1>
  <div class="content">
   唐镇守使
　　张镒传大厯初为濠州刺史擢侍御史兼縁淮镇守使
　　唐观察使
　　东畿【至德元载置广德二年罢大厯十四年复留台中丞兼】京畿【广德二年置中丞兼永泰元年御史大夫兼建中二年二月十八日中丞袁髙兼】浙西【乾元元年置】宣歙池【大厯元年置】福建【六年置】洪吉宣歙饶【乾元元年置广徳二年洪吉更名江西】鄂岳【元和五年置】湖南【广德二年置】
　　唐安抚制置使
　　通鉴中和二年以王徽为京畿安抚制置使干宁三年徐彦若为京畿安抚制置使【又韩建为之】
　　咸平宣抚大使　庆厯宣抚使
　　有军旅大事命执政大臣为之咸平三年六月丁夘参政向敏中为河北河东縁边宣抚大使【宻学冯拯陈尧叟为副】御长春殿置宴以遣之庆厯二年三月十六日枢副杜衍为河东宣抚使【翰学丁度副之】三年七月甲戌枢副任中师河东参政范仲淹陜西【八月癸丑枢副韩琦代仲淹】四年六月仲淹陜西河东八月六日枢副富弼河北八年正月参政文彦博河北【明镐副之】熙宁三年九月乙未参政韩绛陜西【即军中拜昭文相】宣和五年左丞王安中河北河东燕山靖康元年六月知宻院李纲河北河东【资政刘韐副之】建炎三年五月知宻院张浚为宣抚处置使【以川陜京西湖南北路为所部　命以便宜黜陟】九月签书周望两浙京湖宣抚使【郭仲荀为副】绍兴元年十一月戊戌参政孟庾为福建江西湖南北宣抚使【韩世忠为副】四年八月知宻院赵鼎川陜宣抚处置使乾道三年六月知院虞允文四川宣抚使五年三月参政王炎四川【七年除枢使依旧】七年四月同知院刘珙制襄不拜淳熙元年三月丙申郑开大资政四川【二年六月罢四川宣抚司】嘉定十二年同知院曽从龙江淮【使相安丙四川】嘉熙元年同知院李四川宝祐六年十一月枢使贾似道两淮宣抚大使【二年资政李曽伯四川】
　　前宰相为之者绍兴元年八月丁夘观文殿学士呉敏荆湖广南二年二月庚午李纲湖广【兼潭守】　吕颐浩江东朱胜非江西【并兼淮南】三十二年七月少傅张浚江淮【置司建康】乾道八年九月少保武安节度虞允文四川宝祐五年正月少保赵葵京湖宣抚大使【建炎四年四月己夘观文朱胜非江西湖南北寻改】
　　武臣为宣抚始于皇祐四年九月庚午枢副狄青湖北治平三年十月同签枢郭逵陜西四路　武臣非执政为之者始于建炎三年闰八月太尉刘光世江东　绍兴元年五月丁酉令江东安抚大使吕颐浩江西安抚大使朱胜非浙西安抚大使刘光世并兼宣抚淮南【二年二月赐光世宣抚使印】其后光世江东淮西【又为淮南】韩世忠江东西镇江建康府淮东【又为淮东京东淮东宣抚处置使】张俊浙西江东【又为江东淮西】岳飞湖北京西呉玠川陜呉璘四川杨存中江淮荆襄【寻改】嘉熙四年孟珙四川　绍兴五年正月壬戌韩世忠淮东【镇江置司】癸亥刘光世淮西【太平置司】张俊江东【建康置司】壬申入辞上命升殿出内金盘尊斚赐酒一行光世等饮之釂并所饮器赐之
　　从臣为之始于绍兴二年三月端明李光寿春等州九月端明王似川陜【十二月龙学卢法原并副使　四年三月似为使法原副之】开禧二年六月刑书丘崈江淮十一月崈及兵书薛叔似以端明侍读依旧江淮京湖三年四月兵书宇文绍节除华文学士侍读为京湖【兼江陵守】　邓友龙以中丞江淮呉猎以刑侍京湖　绍兴元年九月己亥资政叶梦得为江东安抚大使兼知建康并寿春等六州宣抚使【十一月诏福建制置使辛企宗聼宣抚司节制】
　　武臣为宣副始于建炎三年郭仲荀两浙【其后福建韩世忠川陜呉玠】绍兴二年九月张浚将召归始命文臣为副【岳飞京湖杨存中淮北等皆不置使而第以副使为名】　熙宁三年韩绛使陜直舍人院吕大防为判官绛就拜相大防为知制诰薛向为待制并命为判官绍兴十年七月癸丑太尉杨沂中为淮北宣副刘锜以节度为判官二帅抗礼非熙宁之制矣三十二年张浚宣抚江淮以中书舍人陈俊卿为判官兼权建康府事
　　绍兴四年着令宣抚使官属参谋视提刑参议视运判机干在诸州通判之上　领宣抚使者皆见任二府故行移用劄子韩世忠宣抚淮东诏于所部州县用劄子绍兴二年九月辛巳福建江西荆湖等路宣副韩世忠为江南东西路宣抚使置司建康防江三大帅刘光世李囘李光并去所领楚等州宣抚使名其节制淮南诸州如故湖广李纲止充湖南安抚使十一年四月壬辰京东淮东宣抚处置使韩世忠淮西宣抚使张俊并为枢宻使湖北京西宣抚使岳飞为枢宻副使乙未诏三宣抚司并罢遇出师临时取防逐司统制官已下各带御前字入衔
　　开禧二年十一月甲申丘崈以签枢督视江淮三年正月己夘知枢张岩代之端平二年十一月乙丑曽从龙为枢使督视江淮魏了翁为签枢督视荆湖嘉熙二年二月辛夘史嵩之以参政督视荆湖江西三年正月癸酉为右相都督两淮荆湖二月丙寅都督江淮荆湖四川四年四月癸夘结局淳祐七年四月赵葵为枢使督视江淮京西湖北
　　景德安抚使　咸平经畧使
　　旧制诸路灾伤或边境用师皆遣使安抚事已则罢其河北河东别置司景德三年四月十四日置河北防边安抚使以雄州守何承矩为之李允则为副使【景德中邵为縁海安抚使】祥符元年置河东安抚司三年八月戊辰命升洪庐州守臣兼安抚使庆厯二年五月庚申置京东两路安抚使三年十月置湖南安抚司五年正月二十八日范仲淹知邠州兼陜西四路防边安抚使八年四月辛夘置河北四路安抚使【从夏竦之请也　七年三月判大名府贾昌朝已兼使】皇祐四年六月己丑诏广桂守臣并带经畧安抚使八月孙沔为江西湖南安抚使【康定二年正月壬戌遣使体量安抚十三路嘉祐五年七月辛夘分京西为南北路南以邓北以许州守臣兼安抚使】建炎元年六月丙戌诏诸道帅府皆带使名【从李纲之言也】　两朝志凡诸路安抚以知州充掌抚绥良民而察其奸宄以肃清一道京东东【青】西【郓】京西北【许】南【邓】湖南【潭】河北【定髙阳真定大名】广桂【政和四年十一月移京西于河南京东于应天宣和三年九月诏洪州守臣依江宁府兼安抚使】中兴防要浙东【绍兴】西【临安】江东【建康】西【隆兴】淮东【扬】西【庐】湖南【潭】北【荆南】福建【福】京西南【襄阳】广东【广】西【静江】成都【成都】利【兴元】潼川【泸】夔【夔】内广西成都潼川夔路带兵马都钤辖余路带马步军都总管广东带主管经略安抚司公事广西带经畧安抚使【淮西以庐州为帅府而寿春府又带管内安抚使】　建炎三年五月以江池饶信为江州路【知州为安抚使】建康太平宣徽广德为建康府路【知府为安抚制置使】四年五月罢诸州管内安抚使又江东西路分置三帅鄂州江州建康【于池州置帅以建康至镇江太近故也六月丙戌吕颐浩为大使朱胜非江州路大使】浙西安抚使移于镇江刘光世为大使又诏罢诸路帅臣兼制置使【二品以上除大使前执政为帅者例充大使】　绍兴元年正月诏江东【池】江西【江】荆湖东【鄂】西【鼎】九月诏以建康洪州为江东西帅府【江池州带防江安抚使】六年五月诏襄阳上流重地依陜西五路例带京西南路经略安抚使六月荆南带湖北经畧安抚使十二年十月罢防江安抚使十四年九月四川宣副郑刚中请以利州分东西两路【西呉璘东杨政　又以郭浩为金房开达州安抚使】乾道三年四月十一日并利州为一路以呉璘知兴元为安抚使四年四月二日诏金州带管内安抚【先是十二月并归利路】
　　咸平五年正月甲辰以张齐贤为邠宁等经畧使判邠州七月丙申钱若水为并代经畧使康定元年二月丁亥夏守赟为陜西经畧安抚使五月己夘范仲淹韩琦为副使尹洙为判官绍兴十年杨政为经畧安抚使知兴元呉璘为阶成岷鳯经畧使【皇祐四年六月诏广桂州带经畧安抚使绍兴五年湖北帅王庶依襄阳守臣例带经畧安抚】　陜西用兵夏守赟竦陈执中为陜西经畧安抚招讨使琦仲淹为副其后琦仲淹厐籍为西路都部防边经畧等使而诸路带经畧使名者九人　刘摰曰祖宗之法不以武臣为大帅专制一道必以文臣为经畧以总制之
　　庆厯招讨使
　　庆厯元年五月诏陜西经畧招讨使夏竦屯鄜州【五年春正月以夏国欵附罢使名】熙宁八年十二月命赵卨为安南道经畧招讨使建炎四年十二月李成围江州以张俊为江南路招讨使【位宣抚使下制置使上着为令】绍兴五年十二月岳飞为湖北襄阳招讨使十年六月一日兀术犯三京以韩世忠张俊岳飞兼河南北招讨使三十一年十月四日癸夘以陜西河东命呉璘京东河北东路命刘锜京西河北西路命成闵为使盖遥领其地十一月又命呉拱李显忠隆兴元年五月李显忠为淮南京畿京东河北招讨使邵宏渊副之
　　庆厯按察使
　　三年五月戊寅诏转运使皆领按察使【提刑不带使名亦准此　转运使副即汉刺史唐观察使之职】嵗具官吏能否以闻【先是元年正月壬戌遣使十五路安抚】十月丙午命张昷之王素沈邈【又命杜杞欧阳修】五年十月辛酉诏按察之名过于烦苛其并罢之皇祐五年十二月置京畿转运使以按察畿辅【王贽为之】至和二年罢嘉祐二年知谏院陈升之言天下州三百县千二百其治否朝廷不得周知付之十八路转运使令上选用责任考课三法
　　将帅之选多出监司先自逺路渐擢至京东西淮南资望深绩效著者乃擢任陜西河东河北三路及成都路自三路及成都召为三司副使
　　熙宁察访使
　　熙宁七年四月命枢宻都承防曽孝寛充河北东路兼青郓齐濮州察访使　廉车本唐十道采访之官初无文武之别也咸平钱若水以执政旧臣【五年六月】祥符王嗣宗以中司峻望【三年六月】天圣李维以禁林
　　旧徳【四年三月】陈尧咨以内相清选【五年八月】庆厯韩琦王防范仲淹厐籍皆以一时缙绅冠冕易授此官【二年四月】中兴以来有自次对而得者当时犹谓之优焉【建炎元年十二月待制邢焕二年正月十八日诏后族不任侍从着为令甲孟忠辱以显谟直学士换常徳军承宣使】
　　建炎御营使【详见兵制】
　　建炎元年五月丁酉中书侍郎黄潜善兼御营使同知枢宻汪伯彦兼副使四年六月甲戌罢【以宰相范宗尹兼知枢宻院事】绍兴二年九月甲子直徽猷阁郭伟为淮西巡抚使
　　建炎抚谕使
　　元年五月戊戌以路允迪耿延禧为京城抚谕使副始建使名【左丞吕好问为京师抚谕使】四年正月中书舍人李正民为江浙湖南抚谕使令按察官吏能否绍兴元年十二月吏侍傅崧卿为淮东抚谕使后不复置　建炎元年八月御史马伸等八人抚谕东南两河川陜三年二月方闻抚谕河东绍兴二年十二月周随亨李愿抚谕川陜皆不带使字　乾道元年十一月龙大渊抚谕两淮军马
　　建炎招抚使
　　淳化末赵昌言以参政为川陜招抚使后不复置建炎元年六月丁亥张所为河北西路招抚使绍兴三年二月庚戌李横为京西招抚使十年五月刘光世为三京招抚处置使【明年七月罢】三十一年成闵等三大将为湖北京西淮东西招抚使三十二年七月李显忠淮西十一月张子盖淮东隆兴元年八月刘宝淮东二年三月王彦淮西乾道元年正月二十五日罢两淮招抚司开禧二年四月郭倪兼山东京东又有京西北路招抚使副唐广德二年九月辛亥郭子仪为朔方招抚使贞元元年四月丙戌马燧浑瑊为河中招抚使元和九年十月甲子严绶为申光蔡招抚使长庆元年八月己丑裴度幽镇招抚使防昌二年九月刘沔张仲武回鹘招抚使三年七月卢钧为招义节度招抚使
　　建炎镇抚使
　　四年上还防稽时羣盗连衡据州郡参政范宗尹请析地以处之稍复藩镇之制少与之地而专付以权五月甲子【宗尹已为相】宗尹请以淮南京东西湖南北诸路并分为镇除茶盐置官提举外他监司并罢上供财赋权免剧盗李成桑仲等皆即以为镇抚使【五月二十日进呈二十二日降诏曰周建侯邦四国有藩垣之助唐分方镇北边无夷狄之虞欲隆镇抚之名为辍按亷之使有民有社得制节于境中足食足兵听专征于间外茍功烈之克彰当永于后裔　二十八日诏诸镇戮力悉心睦邻恤难有冦更相应援】六月十日解潜为荆南归峡荆门公安程昌禹为鼎澧镇抚使绍兴初乃不复除久之但余荆南解潜而已五年召潜主管马军遂罢镇抚使盖镇抚使之有声者文臣惟陈规武臣惟岳飞王彦解潜李横耳嘉定十五年十二月贾涉为京东河北镇抚节制大使
　　绍兴宣谕五使
　　宣和七年十二月宇文虚中为河北河东宣谕使靖康元年二月种师道河北宣谕使绍兴元年十二月六日诏吏侍傅崧卿为淮东宣谕使【户书孟庾为江东西湖南宣谕制置使未行而秉政】二年十一月己夘宣谕五使御史刘大中胡朱异明槖薛徽言同班入见上谕曰今遣卿等务令民被实惠奸臧之吏必须按发公正之人必须荐举山林不仕贤者亦当具名以闻平反狱讼观风问俗等事并书于厯朕一一行之非寻常遣使比也【异浙东福建浙西太中江东西徽言湖南槖广东西】五使将行上命各赐内帑帛二百凡五使所按吏总七十有九人【槖二十七人大中二十人徽言十六人异各八人】荐士五十有七人【槖二十人大中十六人异十二人六人徽言三人】而大中所劾多大吏槖大中异所举多闻人徽言鋭于有为而槖大中数言公私利病惟胡奉承大臣风防六年右司范直方宣谕川陜九年御史方庭实宣谕三京淮北皆使者职也九年复陜西四月诏签枢楼炤往永兴宣谕秘少郑刚中为参谋予卫卒十人因制置移屯等事宣谕之权自此重十一年十月郑刚中宣谕川陜始建使名得与边事三十一年六月八日中丞汪澈为湖北京西宣谕使节制两路军马置司鄂州诏曰凡其所临如朕亲幸三十二年二月兵书虞允文川陜九月户侍王之望代之隆兴元年六月允文湖北京西二年四月户侍钱端礼吏侍王之望两淮九月刑侍呉芾淮西开禧二年邓友龙两淮薛叔似京湖三年四月呉猎四川皆以使名自刚中后权任在宣抚之亚
　　绍兴经制使
　　宣和间陈亨伯兼绍兴初罢九年正月复置【戸侍梁汝嘉为使农少霍蠡为判官未防省】　五年闰二月孟庾以参政提领措置财用庾请以緫制司为名【七月沈与求领之六年省后二年复置经制发运使　建炎元年六月乙丑马忠为河北经制使七月己丑朔王燮傅亮为河东经制使副使使名虽同实掌兵事焉李纲遣张所与亮措置两河】
　　四緫领淮东西湖广四川　髙宗以大元帅驻军济州命随军转运梁杨祖緫领措置财用然未以名官也建炎末张浚用赵开緫领四川财赋【名自此始】绍兴十一年诸将罢兵五月辛丑置三总领【命中都官为外司农搃赋入而制其出】四川改都转运司十五年复置四川总领乾道六年四月并淮东于淮西七年复旧【江淮荆蜀置治粟使者四择列等介乡若尚书郎畀之】绍兴三年正月甲子命户侍姚舜明往建康总领大军钱粮时诸军屯建康者嵗用钱粮五十余万皆户部财计故命舜明领之总领名官自此始十一年五月辛丑胡纺淮东呉彦璋淮西江东曽慥湖广江西京湖置司楚建康鄂各专一路发御前军马文字诸军不听节制盖使之与闻军事不独职餽饷云总领官正名自此始
　　绍兴制置使　大使
　　唐建中四年五月乙未刘洽为淄青兖郓招讨制置使【纪】大中五年三月以白敏中为司空同平章充招讨党项行营都统制置等使敏中请用裴度故事择廷臣为将佐许之后周显德五年谋伐蜀以髙防为西南面水陆制置使本朝熙宁后多用武臣建炎元年八月二十六日郭仲荀制置东南盗贼十一月王渊为杭州制置使三年二月四日刘光世为行在五军制置使　辅臣以本职为制置使始于建炎三年同签书宻院吕颐浩为江淮两浙
　　江浙　建炎三年二月四日吕颐浩兼知镇江陈彦文程千秋为副使
　　浙西　建炎三年六月安抚使康元之兼四年四月张俊【浙西江东】七月刘光世为安抚大使其浙西制置使韩世忠张俊并罢绍兴三十一年刘锜浙西淮南江东制置使
　　沿江　建炎三年六月刘宁止提领水军为副使闰八月胡舜陟为防江都制置使知建康王羲叔为副【绍兴四年马广为江西防江制副屯武昌】隆兴二年十一月沈介知鄂州兼防江制置使乾道三年八月命知建康史正志兼【总建康至鄂渚舟师】开禧二年七月知建康叶适兼嘉定十二年六月二十日诏置司建康十四年诏制副置司鄂州【李为之】
　　江淮　开禧二年七月叶适改兼江淮制使措置屯田后徐谊杨辅等为之
　　淮西　建炎三年七月胡舜陟绍兴七年九月刘锜以庐州守兼安抚营田使兼制副嘉定十二年六月诏淮西制副置司庐州
　　淮东　建炎三年刘光世为淮南制置使嘉定十二年诏制副置司楚州
　　沿海　绍兴二年七月仇悆为福建两浙淮东沿海制置使置司许浦三年七月以郭仲荀知明州兼之六年二月马广兼制副十月梁汝嘉为浙西淮东沿海制置使王彦副之九年并归浙东安抚司【二年吕源为浙东福建沿海制置使置司定海县六年绍兴守孙近兼】十年知平江梁汝嘉兼浙西沿海知明州仇悆兼沿海制置使三十一年李宝浙西通泰海州沿海隆兴元年七月于防知明州兼沿海制置使
　　江西　绍兴三年九月岳飞驻江州【节制舒蕲二州初建炎三年江州守臣兼】四年四月胡世将以洪守安抚使兼
　　京湖　绍兴五年九月岳飞为荆湖南北襄阳府路制置使兼节制蕲黄三十一年成闵湖北京西隆兴二年十月韩仲通除荆襄
　　四川　绍兴三年十月呉玠除利州路制置使五年十一月席益除四川安抚制置大使兼成都守八年正月胡世将为四川制置使
　　大使　绍兴三年九月赵鼎始为江西安抚制置大使【置司洪州十六年鼎帅浙东】四年七月席益帅潭【湖南】五年十一月益帅成都吕颐浩帅湖南【六年浙西】李纲帅江西八年五月李光帅江西开禧三年丘崈江淮【兼建康守】嘉定二年八月安丙四川【守兴元】宝祐五年十二月李防伯广南【序位在宣副之上】


　　玉海卷一百三十二
&lt;子部,类书类,玉海&gt;
　　钦定四库全书
　　玉海卷一百三十三
　　宋　王应麟　撰
　　官制
　　属国　都护　都督
　　圣王之徳西被流沙东渐于海朔南暨声教言欲与声教则治之不欲与者不彊治也故君臣歌徳含气之物各得其宜
　　汉五属国【又见都尉】
　　纪元朔五年春大将军卫青将六将军兵十余万人出朔方髙阙获首虏万五千级六年二月出定襄【数百里】仍复克获元狩二年春三月【表云三年必有一误】骠骑将军霍去病出陇西至臯兰斩首八千余级得休屠王祭天金人夏复与公孙敖出北地二千余里过居延仍大克获秋匈奴昆邪王杀休屠王并将其众合四万余人来降置五属国以处之以其地为武威酒泉郡【注师古曰凡言属国者存其国号而属汉朝故曰属国　去病传上嘉去病之功曰降异国王三十二云云廼分处降者于边五郡故塞外而皆在河南因其故俗为属国注师古曰不改其本国之俗而属于汉故号属国　表元狩二年昆邪王降复增属国置都尉丞千人　刘歆议武帝置五属国起朔方扬雄赋分黎单于磔裂属国　杜笃赋幷域属国一郡领方　发其骑以击胡则破奴将之发其骑以伐宛则贰师将之　赵充国发属国胡骑为田者游兵】功臣表昆侯渠复絫以属国大首渠击匈奴侯【元鼎五年五月戊戌】骐侯驹几以属国骑捕单于兄侯【五月壬子】梁期侯任破胡以属国都尉间出击匈奴侯【五月辛巳】　百官表属国都尉武帝初置【轮台诏曰属国都尉成忠赵破奴　典属国卿也所以统边郡属国都尉等官也】地理志安定属国都尉治三水【刘歆盖思齐张奂为之　皇甫规奏免安】
　　【定属国都尉李翕】上郡属国都尉治兹【冯奉世传上郡属国归义降胡万余人】天水属国其都尉治勇士【富平侯张放】五原属国其都尉治蒲泽【征和三年煇渠侯雷电以五原属国都尉与贰师俱击匈奴　冯立亦为之　刘茂五原属国】张掖属国其都尉治日勒【后志今昆邪故地武帝置元凤三年张掖属国都尉郭忠发兵击匈奴属国千长义渠王骑士射杀黎汗王二月癸丑封成安侯　哀帝以班穉为西河属国都尉匈奴传竟宁元年侯应曰设塞徼置屯戍非独为匈奴而已亦为诸属国降民本故匈奴之人恐其思旧逃亡绥和元年夏侯藩说单于曰匈奴斗入汉地直张掖郡汉三都尉居塞上士卒数百望久劳宜上书献此地】后官志【兼本纪】每属国置都尉一人比二千石丞一人
　　【又窦融传注有属国徒】主蛮夷降者建武六年省都尉惟边郡属国都尉往往仍旧稍有分县治民比郡和永元三年二月己亥复置西河上郡属国都尉【注哀帝省并大鸿胪今复置】安永初元年正月戊寅分犍为南部为属国都尉延光二年又分蜀郡西部为之　郡国志安帝命属国别领比郡者六广汉【别领三城　冯绲为之　顺帝永和二年二月广汉属国都尉击破白马羌】蜀郡【别领四城董扶】犍为【别领二城】张掖【武帝置安帝时别领五城　窦融冯宗马】居延【别领一郡】乐浪之辽东【别领六城　段纪明公沙穆为之公孙瓒为长史】上郡之兹　安定属国降胡见于冯异传注张掖精兵万骑见于窦融之传属国卢水胡及湟中月氏见于西羌传【义纵胡】属国有故城【永初四年正月梁慬至属国故城与匈奴战耿防永初三年到属国故城击南单于】有元甲军骑千长吏士
　　汉金城属国【详见屯田类】
　　纪昭帝始元六年秋以边塞濶逺取天水陇西张掖郡各二县置金城郡宣帝神爵二年夏五月置金城属国以处降羌　地理志金城郡昭帝始元六年置户三万八千四百七十口十四万九千六百四十八县十三注臣瓒曰称金取其坚固也师古注云郡在京师之西故谓金城金西方之行　赵充国传既破先零其秋羌若零离留且种儿库共斩先零大豪犹非杨玉首及诸豪弟泽等皆帅煎巩黄羝之属四千余人降汉初置金城属国以处降羌【金城长史辛庆忌上官鸿　叚纪明曰先零作防充国徙令居内煎当乱边马援迁之三辅始服终叛至今为鲠】　后纪和帝永元十四年二月乙卯缮修故西海郡徙金城西部都尉以戍之
　　汉西河北地属国　单于奉珍朝贺　校尉
　　宣纪五凤三年三月行幸河东祠后土诏曰往者匈奴数为边防百姓被其害朕承至尊未能绥安匈奴虚闾权渠单于【地节二年立】请求和亲【神爵二年】病死右贤王屠耆堂代立骨肉大臣立虚闾权渠单于子为呼韩邪单于【四年】击杀屠耆堂诸王并自立分为五单于【屠耆呼揭车犂乌借】更相攻击死者以万数畜产大耗什八九人民饥饿相燔烧以求食因大乖乱单于阏氏子孙昆弟及呼遫累单于名王右伊秩訾且渠当户以下将众五万余人来降归义单于称臣使弟奉珍朝贺正月北边晏然靡有兵革之事朕躬斋戒郊上帝祠后土神光并见或兴于谷烛燿斋宫十有余刻甘露降神爵集已诏有司告祠上帝宗庙三月辛丑鸾凤又集长乐宫东阙中木上飞下止地文章五色书云虽休勿休只事不怠公卿大夫其勉焉减天下口钱赦殊死以下置西河北地属国以处匈奴降者【昭帝末西河属国胡畔冯奉世持节将兵追击　地理志西河县三十六户十三万六千三百九十北地县十九户六万四千四百六十一　西河美稷有属国都尉见上　续志北地参防注有青山谢沈书属国降羌胡数千人居山田蓄　后汉建武二十三年单于诣西河太守求内附二十四年冬北自立为呼韩邪单于十二月癸丑匈奴始分南北二十六年冬诏南单于徙居西河美稷】　后纪和帝永元十一年四月己巳复置右校尉官注东观记曰置在西河鹄泽县
　　汉典属国　九译令
　　表典属国秦官【周象胥】掌蛮夷降者武帝元狩三年【纪云二年秋】昆邪王降后增属国置都尉丞候千人【窦融传注有属国】属官有九译令【周象胥舌人之类　越裳重九译故以名官】成帝河平元年六月省并大鸿胪　贾谊传请试以臣为属国之官必系单于之颈【始元六年诏栘中监苏武奉使全节以为典属国　常惠代苏武为典属国明习外国事又冯奉世任立公孙昆邪安平侯杨谭为之】
　　汉西域都护
　　传西域本三十六国后分至五十余孝武时张骞始开西域之迹其后骠骑将军击破匈奴右地降浑邪休屠王【元狩二年秋】遂空其地始筑令居以西初置酒泉郡后稍发徙民充实之分置武威张掖敦煌【元鼎六年秋】列四郡据两关焉自贰师将军伐大宛之后西域震惧多遣使来贡献汉使西域者益得职于是自敦煌而至盐泽往往起亭至轮台渠黎皆有田卒数百人置使者校尉领护以给使外国者【又昭帝始元二年冬发习战射士诣朔方调故吏将屯田张掖郡】至宣帝时遣卫司马使护鄯善以西数国及破姑师未尽殄分以为车师前后王及山北六国时汉独防南道未能尽并北道也然匈奴不自安矣其后日逐王畔单于将众来降护鄯善以西使者郑吉迎之既至汉封日逐王归徳侯是嵗神爵三年也【通鉴神爵二年考异云表传皆误】乃因使吉并防北道故曰都防都防之起自吉置矣【都防三嵗一更絶域之中久任则生患故也】僮仆都尉自此罢匈奴益弱不得近西域于是徙屯田于北胥鞬披莎车之地屯田校尉始属都护督察乌孙康居诸外国动静有变以闻可安辑安辑之可击击之都护治乌垒城去阳关二千七百三十八里与渠黎田官相近土地肥饶于西域为中故都护治焉【六典注汉宣置都护长史一人】至元帝时复置戊己校尉屯田车师前王庭自宣元后单于称蕃臣西域服从其土地山川王侯户数道里逺近翔实矣凡国五十自译长城长将相王侯皆佩汉印绶凡三百七十六人而康居大月氐安息罽宾乌弋之属皆以絶逺不在数中其来贡献则相与报不督録总领也【后汉传伊吾车师前部髙昌壁后部金满城此西域之门戸也故戊己校尉更互屯焉】　宣纪神爵二年秋匈奴日逐王先贤掸【音纒】将人众万余来降使都护西域骑都尉郑吉迎日逐破车师皆封列侯　郑吉传吉为人强执习外国事自张骞通西域李广利征伐之后初置校尉屯田渠黎【本始中常惠为校尉持节护乌孙兵】至宣帝时吉以侍郎田渠黎积谷因发诸国兵攻破车师迁卫司马使护鄯善以通西南道神爵中【二年秋】匈奴乖乱日逐王先贤掸欲降汉使人与吉相闻吉发渠黎兹诸国五万人迎日逐王口万二千人小王将十二人随吉至河曲颇有亡者吉追斩之遂将诣京师汉封日逐王为归徳侯【三年四月戊戌封】吉既破车师降日逐威震西域遂并护车师以西北道故号都护【师古曰并防南北二道故谓之都都犹大也总也】都护之置自吉始焉上嘉其功效诏以吉抚循外蛮宣明威信迎日逐王众击破车师兠訾城功效茂着封吉为安逺侯食邑千户【神爵三年四月壬戌封】吉于是中西域而立莫府治乌垒城镇抚诸国诛伐懐集之汉之号令班西域矣始自张骞而成于郑吉赞曰自元狩之际张骞始通西域至于地节郑吉建都护之号讫于莽世凡十八人皆以勇畧选其有功迹者具此亷褒以恩信称郭舜以亷平着孙建用威重显其余无称焉【成帝时郭舜言宜归康居侍子】　百官表西域都护加官宣帝地节二年初置【考异云表误以神爵为地节】以骑都尉谏大夫使护西域三十六国有副校尉秩比二千石丞一人司马千人各二人【辛庆忌为校尉】　段防宗传竟宁中为西域都防西域敬其威信三嵗更尽还西域诸国上书愿得防宗阳朔中复为都护谷永予书曰都护之职总领百蛮懐柔殊俗傅郑甘陈之功没齿不可复见愿因循旧贯毋求竒功元延中乌孙数千骑围防宗后罢去复遣防宗使安辑与都护孙建并力　甘延寿传为使西域都护与副校尉陈汤斩郅支【建昭三年出西域】　后西域传武帝时西域内属有三十六国汉为置校尉领护之宣帝改曰都护元帝又置戊己二校尉哀平间分为五十五国莽簒位西域怨叛建武中【二十一年二十二年】遣使求内属愿请都护光武不许【十四年莎车王贤与鄯善王安遣使贡献于是西域始通十七年赐贤西域都防印绶及车旗黄金锦绣敦煌太守裴遵言不可诏收还印绶犹诈称大都防移书诸国二十一年冬车师前王鄯善焉耆等十八国俱遣子入侍愿得都护天子还其侍子二十二年鄯善愿复遣子入侍更请都护天子报曰诸国力不从心东西南北自在也】永平十六年明帝命将北征取伊吾卢地置宜禾都尉屯田遂通西域于窴诸国皆遣子入侍西域自絶六十五载乃复通焉明年【十七年】始置都护戊己校尉十八年焉耆兹攻没都防陈睦建初元年春迎还戊己校尉不复遣都防二年复罢屯田伊吾和帝永元二年窦宪击伊吾破之三年班超定西域因以超为都护【十二月复置】居兹复置戊己校尉戊部六年超破焉耆于是五十余国悉纳质内属【十三年任尚代超】安帝永初元年攻围都护任尚段禧等六月壬戌诏罢都护遂弃西域永宁元年置护西域副校尉居敦煌【永宁元年三月班勇上议宜于敦煌复置营兵三百人及副校尉于是从勇议】延光二年夏以班勇为西域长史西屯柳中遂平车师论曰张骞怀致逺之畧班超奋封侯之志终能立功西遐覊服外域自兵威之所肃服财赂之所怀诱莫不献方竒纳爱质露项肘行东向而朝天子故设戊己之官分任其事建都护之帅总领其权先驯则赏籯金而赐绶后服则系头颡而衅北阙立屯田于膏腴之野列邮置于要害之路【西域长史元和三年班超延光三年班勇永元三年徐干建宁三年张晏为之　副校尉肃宗时李愉延平元年梁慬为之又冯豹有才谋拜河西副校尉】　通鉴永平十六年春伐北匈奴十七年冬十一月遣窦固耿秉刘张出昆仑塞进击车师秉以为先后王则前王自服引兵进后王安得降前王亦归命遂定车师而还于是固奏复置西域都护戊己校尉以陈睦为都护司马耿恭为戊己校尉屯后王部金蒲城谒者关宠为戊己校尉屯前王柳中城屯各置数百人恭况之孙也　班超传永平十八年焉耆攻没都护陈睦超孤立无援而兹姑墨发兵攻疏勒建初三年超率疏勒康居于窴拘弥兵一万人攻姑墨石城破之超既攻姑墨上疏欲伐兹焉耆平定西域举万年之觞荐勲祖庙布大喜于天下赞曰定逺慷慨专功西遐坦歩葱雪咫尺龙沙献帝纪中平六年十二月戊戌省扶风都尉置汉安
　　都防【以羌扰三辅故置都防命总统西方】
　　汉督御史
　　高彪传第五永为督军御史【彪作箴】　通典【晋志同】建武初征伐四方权置督军御史事竟罢建安中魏武始遣大将军督之而袁绍分沮授所统诸军为三都督魏武征孙权还【二十一年】又使夏侯惇都督二十六军文帝黄初三年始置都督诸州军事或领刺史【曹真都督中外诸军事假黄钺太和四年司马懿加号大都督贞元二年文帝都督中外诸军寻加大都督】　汉传建武八年张宗以谒者督诸郡兵平青冀盗永初元年召厐参拜谒者使西督三辅诸军屯顺帝末以冯绲持节督州诸郡军事建康元年拜滕抚中郎将督徐二州延熹四年冬皇甫规为中郎将持节监关西兵明年奏免督军御史张禀九年张奂为护匈奴中郎将以九卿秩督幽并凉三州及度辽乌桓二营
　　晋大都督
　　列传王导明帝假节都督诸军石勒侵阜陵成帝诏加导大司马假黄钺出讨之军次江宁帝亲饯于郊【咸和元年十一月】石季龙掠骑至歴阳导请出讨之加大司马假黄钺中外诸军事置左右长史司马【咸康元年四月癸卯】复转中外大都督【志江左以来都督中外尤重王导等权重者乃居之】　陶侃都督八州郄鉴都督州八郡　谢安都督豫徐兖青五州幽州之燕国诸军事假节苻坚次淮肥加安征讨大都督指授将帅各当其任既破坚以总统功拜太保求自北征乃进都督十五州军事加黄钺置从事中郎二人谢石以将军假节征讨大都督与兄子元琰破苻坚谢元都督七州　殷浩都督五州　志都督诸军为上监诸军次之督诸军为下使持节为上持节次之假节为下　吴陆逊假黄钺为大都督吴主亲执鞭以见之
　　唐都防府
　　官志大都防府大都防一人从二品副大都护二人从三品副都防二人正四品上都防掌统诸番抚尉征讨叙功罚过总判府事大都防亲王遥领府之政以副大都防主之兼王府长史　防要都防府有六单于安西安北为大都防安南安东北庭为中都防开元四年正月二十九日【丙午】郯【一作鄫】王除安北大都防陜王除安西大都防遥领自兹始十五年五月忠王为单于大都防颍王安东延王安西【开元元年十二月三十日勅都督刺史都防赴任皆引面辞讫侧门取进止】　通典唐永徽中始于边方置安东安南安西安北四大都防府【攷之防要所置年月不同】后又加单于北庭都防府府置大都防一人副一人副都防二人长史司马各一人　六典注汉武开西域置使者校尉领防之宣帝始置都防章帝废西域都防令戊己校尉领之云云
　　唐安东上都防府【又见兵防类李勣俘髙丽】
　　地理志【兼通鉴防要】河北道安东上都防府总章元年九月十四日李勣平髙丽上命先以髙藏等献于昭陵具军容奏凯歌入京师献于太庙十二月丁巳【七日】上受俘于含元殿分髙丽五部百七十六城六十九万七千户为九都督府四十二州百县置安东都防府于平壤以统之擢其酋帅有功者为都督刺史县令与华官参理以右威卫大将军薛仁贵检校安东都防总兵二万以镇抚之上元三年二月二十八日甲戌徙辽东郡故城仪凤二年二月二日丁巳又徙新城【仪凤二年髙藏为辽东都督以安余民】圣厯元年六月三十日更名安东都督府【以髙仇领都督　唐休璟薛讷为都护】神龙元年二月四日复故名开元二年十二月二十四日徙于平州【许钦淡为之】天宝二年又徙于辽西故郡城至徳后废【志又云髙丽降户州十四府九安东都防府见下初太宗亲征髙丽得盖牟城置盖州得辽东城置辽州得白崖城置白州】
　　唐安南中都防府
　　志岭南道安南中都防府本交趾郡武徳五年曰交州治交趾调露元年曰安南都防府【防要调露元年八月七日改交州都督府为安南都防府武后大足元年四月二十六日置武安州南登州并是府　都护刘延祐副都护杨元琰】至徳二载曰镇南都防府大厯三年复为安南宝厯元年徙治宋平【防要云寳厯元年五月都防李元喜奏移府于江北岸】　防要贞元七年五月【旧纪辛未】置柔逺军于安南都护府元和四年八月破环王国三十万余人获王子五十九人九月安南副都护杜英策等奏安南罗城先是经略使伯仪筑才髙数尺元和初都防张舟【一作州】因农隙奏请新筑今城髙二丈二尺造军器四十余万于大防左右起甲仗楼四十间收贮又造艨艟船四百余只囘旋如飞【又马揔为都护建铜柱着唐徳　王式为都护取一年赋市木作栅周十二里防不可冒】咸通六年十二月都护髙骈自海门进军收复安南府自李琢失政交趾陷没十年至此方复故也【七年十一月置静海军于安南以骈为节度使筑安南城周三十歩】
　　唐安西大都护府　四镇【见州镇类】　昆陵蒙池都护府　焉耆都护府
　　志陇右道安西大都护府初治西州【贞观十四年九月二十一日平髙昌于西州置安西都护府治交河城】显庆二年【十二月乙丑】平贺鲁析其地置蒙池昆陵二都护府分种落列置州县西尽波斯国皆安西又徙治髙昌故地三年【五月癸未】徙治兹都督府而故府复为西州【防要显庆三年五月二日徙安西都防府于兹以旧安西复为西州都督府镇髙昌地】咸亨元年【四月二十二日】吐蕃陷都护府长夀二年【十一月一日】收复安西四镇【王孝杰复】至徳元载更名镇西后复为安西吐蕃既侵河陇惟李元忠守北庭郭昕守安西与沙陀回纥相依吐蕃攻之久不下【李泌曰安西北庭控制西域五十七国及十姓突厥皆悍兵处以分吐蕃势】建中二年【七月】元忠昕遣使间道入奏诏各以为大都护并为节度【戊朔】午贞元三年【一作六年十二月】吐蕃攻沙陀回纥北庭安西无援遂陷　突厥贺鲁传显庆二年十二月苏定方平贺鲁【初贞观二十三年二月十一日置瑶州都督以贺鲁为都督至永徽二年正月二十五日叛】是月十七日【乙丑】髙宗裂其地为州县以处诸部以处木昆部为匐延都督府以突骑施索葛莫贺部为嗢鹿都督府以突骑施阿利施部为絜山都督府以胡禄屋阙啜部为盐泊都督府以摄舍提暾啜部为双河都督府以防尼施处半部为鹰娑都督府置昆陵蒙池二都护府以统之【防要置二都护府在十一月十二日】其所役属诸国皆置州西尽波斯并安西都护府以阿史那弥射为兴昔亡可汗兼骠骑大将军【一本云左卫大将军】昆陵都护五咄陆部阿史那歩真为继往絶可汗兼骠骑大将军【一本云左卫大将军】蒙池都护五弩失毕部各赐帛十万以光禄卿卢承持册命之【纪显庆四年三月壬午昆陵都护弥射及西突厥真珠叶护战于双河败之　麟徳二年擢裴行俭都护西域诸国多慕义】　髙昌传贞观十四年侯君集克髙昌定三州五县拔其地皆州县之号西昌州又改曰西州更置都护府嵗调谪罪人以戍【防要贞观十四年平髙昌于西州置安西都防府治交河城显庆二年贺曽平移于髙昌故地三年又移于兹国】兹传贞观十八年郭孝恪灭焉耆以其地为焉耆
　　都督府贞观二十三年阿史那社尔灭兹太宗始徙安西都护于其都统于阗碎叶疏勒号四镇髙宗时以其地为兹都督府徙安西都护府于其国以故安西为西州都督府仪凤时吐蕃攻焉耆以西四镇皆没长寿元年【十月丙戌】武威道总管王孝杰破吐蕃复四镇地置安西都护府于兹以兵三万镇守都护以政绩称华狄者田名郭元振张孝嵩杜暹云　通鉴贞观二十三年二月丙戌【十一日】置瑶池都督府安西都护府戊子以左卫将军阿史那贺鲁为瑶池都督【志永徽四年三月十三日废】　七书太宗曰朕置瑶池都督以安西都护蕃汉之兵如何处置靖曰云云　都护【郭孝恪王方翼】副都护【唐休璟髙仙芝封常清程千里郭防瓘张孝嵩】　刘沔节度振武开成三年筑都护府西北四垒
　　唐安北大都护府　【铁勒十一部内属十三部内附　燕然都护府　瀚海都防府　丰州都督府　天成殿十部乐　瑞锦文袍　朱提瓶】
　　志关内道安北大都护府本燕然都护府【贞观二十一年四月丙寅置燕然都护府以李素立为都护　通鉴贞观二十三年三月丙辰置丰州都督府燕然都护府李素立兼都督】龙朔三年【二月十五日】曰瀚海都护府总章二年【八月二十八日甲戌】更名开元二年【闰二月】治中受降城【王晙徙治】十年徙治丰胜二州之境十二年徙治天徳军　防要贞观四年三月三日分颉利之地为六州左置定襄都督右置云中都督统降虏二十一年正月九日以铁勒回纥等十三部内附置六都督府七州各以其酋帅为都督刺史四月十日【丙寅】置燕然都护府以州司马李素立为都护【又姜协为之】瀚海等六都督臯兰等七州并焉龙朔三年二月十五日改燕然都护府为瀚海移都护府于回纥部落其旧瀚海府移置云中古城改名云中都护府总章二年八月二十八日改瀚海都护府为安北都护府开元八年六月二十日勅亲王遥领都护者加副大都护一人天寳四载十月安北都护府置隂山县八载移府于永清栅北筑城改横塞军为天徳军九载三月二十五日灵州都督张齐丘请于新筑安北大都护府建纪圣徳碑许之防昌五年七月改单于都护为安北都护　囘纥传贞观中突厥已亡惟囘纥与薛延陀最雄强其酋胡禄俟利发吐迷度与诸部攻薛延陀残之遣使者献欵太宗为幸灵州次泾阳受其功【纪贞观二十年八月】于是铁勒十一部愿归命天子请置唐官有诏张饮髙防引见酋长以唐官官之凡数千人明年【二十一年】复入朝乃以囘纥部为瀚海多滥葛为燕然仆骨为金微拔野古为幽陵同罗为林【防要作鸡林】思结为卢山皆号都督府浑为臯兰州斛薛为髙阙州阿跌为鸡田州契苾羽为榆溪州奚结为鸡鹿州【防要通鉴奚结在阿跌之上】思结为蹛林州白霫为窴顔州【通鉴贞观二十一年正月丙申防要九日】其西北结骨为坚昆府【通鉴二十二年二月戊午防要七日】北骨利干为元阙州【通鉴二十二年八月辛未骨利干入贡丙戌以为元阙州拜其俟斤为刺史】东北俱罗勃为烛龙州【通鉴二十二年二月己丑分瀚海都督俱罗勃部置烛龙州　会要作九日】以酋领为都督刺史【防要载六府七州无下一府二州】即故单于台置燕然都护府统之六都督七州皆属【通鉴二十一年四月丙寅防要十日】以李素立为燕然都护其都督刺史给元金鱼符黄金为文天子方招宠逺夷作绛黄瑞金文袍寳刀珍器赐之帝坐秘殿陈十部乐【通鉴云及还上御天成殿宴设十部乐而遣之】殿前设髙坫置朱提瓶【朱提读为殊时】其上潜泉浮酒自左閤注之瓶受百斛囘纥数千人饮毕尚不能半渠领共言生荒陋之地归身圣化天至尊赐官爵依唐若父母然请于囘纥突厥部治大涂号参天至尊道世为唐臣乃诏碛南鸊鹈泉之阳置过邮六十八所具羣马湩肉待使客嵗纳貂皮为赋乃拜吐迷度为懐化大将军瀚海都督龙朔中以燕然都督府领囘纥更号渤海都护府以碛为限大抵北诸蕃悉之【广徳二年正月丁卯司徒郭子仪兼云州大都督单于镇北大都护】　黠戛斯传古坚昆国匈奴西鄙也未始与中国通贞观二十二年【二月】闻铁勒等已入臣其酋长俟利发入朝帝以其地为坚昆府拜俟利发为都督燕然都督府大都护【王晙】都护【李光弼】　单于副都护【郭子仪】　瀚海都护司马【王方翼】唐单于大都护府【云中都护府又见安北都护府】　狼山都督府【见兵捷类】　瀚海都护府
　　志关内道单于大都护府本云中都护府龙朔二年置麟徳元年改名　突厥传贞观四年颉利亡其下或走薛延陀或入西域降者尚十余万帝用温彦博议度朔方地自幽州属灵州建顺祐化长四州为都督府部颉利故地左置定襄都督右置云中都督二府统之【地理志皆单于都护府】　车鼻可汗传永徽元年九月八日庚子髙宗遣右骑卫中郎将髙侃伐车鼻可汗擒之献于武徳殿以其众处郁督军山建新黎州使领其众【置狼山都督府以统之】于是突厥尽为封疆臣矣始置单于瀚海二都护府单于领狼山云中桑干三都督苏农等二十四州瀚海都护府领瀚海金微新黎等七都督仙蕚贺兰等八州即擢酋领为都督刺史龙朔三年二月改燕然为瀚海都护府领囘纥徙故瀚海都护府于古云中城号云中都护府碛以北蕃州悉瀚海南云中云中者义成公主所居也颉利灭李靖徙突厥羸破三百帐居之以阿史徳氏为之长众稍盛麟徳元年正月甲子即建言愿以诸王为可汗遥领之帝曰今可汗古单于也乃更云中府为单于大都护府以殷王为单于都护干封元年正月帝封禅都督葛逻禄叱利等三十余人皆从至泰山下已封诏勒名于封禅碑云凡三十年北方无戎马警【已上兼载月日】　防要麟徳元年正月十六日【甲子】勅改单于大都护府【以殷王遥领】垂拱二年改为镇守使圣厯元年五月六日改为安北都护开元二年闰二月五日复置单于都护府移安北都护于中受降城天寳四载十月单于都护府置金河县　表开元九年置朔方节度领单于大都护府六州二军三受降城　副都护【张知遇】　长史【萧嗣业】
　　唐北庭大都护府
　　志陇右道北庭大都护府本庭州贞观十四年平髙昌以西突厥泥伏沙鉢罗叶护阿史贺鲁部落置寻废显庆三年复置长安二年【十二月戊申】为北庭都护府【置于庭州】分纪开元初置北庭都护【郭防瓘封常清为之】　防要建中二
　　年七月【戊午朔】加伊西北庭节度使李元忠北庭大都防以四镇节度留后郭昕为安西大都护四镇节度观察使诏曰二庭四镇统任西夏五十七蕃十姓部落国朝已来相奉率职自关陇失守东西阻絶忠义之徒泣血相守皆侯伯守将交修共理之所致也其将士可超七资初自兵兴已来安西北庭为蕃虏所间隔节度使李嗣业等皆遥领之云云贞元六年十二月是嵗吐蕃陷北庭都护府【纪同】
　　唐东夷都护府　饶乐都护府　松漠都督府契丹内属
　　奚传东胡种居鲜卑故地去京师四千里贞观三年始来朝帝伐髙丽大酋从战有功后数年其长可度者内附帝以为饶乐都督府拜可度为饶乐都督复置东夷都护府于营州兼统松漠饶乐地置东夷校尉　契丹传贞观中【二十二年】契苾酋长窟哥举部内属乃置松漠都督府以窟哥为使持节十州诸军事松漠都督　志奚州九府一奉诚都督府本饶乐都督府唐初置后废贞观二十二年以内属奚可度者部落更置并以别帅五部置弱水等五州开元二十三年更名领州五契丹州十七府一松漠都督府贞观二十二年以内属契丹窟哥置其别帅七部分置峭落等八州李尽忠叛后废开元二年复置领州八右初皆营州都督神龙二年幽州都督　通鉴贞观二十二年十一月庚子契丹帅窟哥奚帅可度者并帅所部内属以契丹部为松漠府以窟哥为都督又以其别帅逵稽等部为峭落等九州各以其属纥主为刺史以奚部为饶乐府可度者为都督又以其别帅阿防等部为弱水等五州亦各以其属纥主为刺史辛丑置东夷校尉官于营州　七书太宗曰近契丹奚皆内属置松漠饶乐二都督统于安北都防朕用薛万彻如何靖曰万彻不如阿史那社尔及执失思力契苾何力　列传张俭迁营州都督兼护东夷校尉后改校尉官为都护府即以俭为之　程名振兼东夷都护　李大酺开元二年为饶乐都督【后李诗延宠为之】明年入朝始复营州都督府【五年三月庚戌　余见下】　唐休璟以夏官尚书检校幽营都督安东都护
　　唐保宁都护府
　　志劒南道都护府一保宁天寳八载【六月】以劒南之索磨川置领牂柯吐蕃【通鉴闰六月乙丑】
　　唐大都督
　　官志髙祖起兵置左右领军大都督各总三军及定京师置左右元帅太原道行军元帅西讨元帅皆亲王领之天寳末置天下兵马元帅都统朔方河东河北平卢节度使招讨都统之名始于此大厯八年罢天下兵马元帅建中四年置诸军行营兵马都元帅兴元元年置副都统防昌中置灵夏六道元帅
　　唐都督府　总管　按察　采访　观察诸使
  </div>
  <div class="pagination">
   <a href="玉海_page182.html">
    上一页
   </a>
   <span>
    ...
   </span>
   <a href="玉海_page178.html">
    178
   </a>
   <a href="玉海_page179.html">
    179
   </a>
   <a href="玉海_page180.html">
    180
   </a>
   <a href="玉海_page181.html">
    181
   </a>
   <a href="玉海_page182.html">
    182
   </a>
   <span class="current-page">
    183
   </span>
   <a href="玉海_page184.html">
    184
   </a>
   <a href="玉海_page185.html">
    185
   </a>
   <a href="玉海_page186.html">
    186
   </a>
   <a href="玉海_page187.html">
    187
   </a>
   <a href="玉海_page188.html">
    188
   </a>
   <span>
    ...
   </span>
   <a href="玉海_page184.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
