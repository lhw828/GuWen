<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 59 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 59 页/共 86 页</h1>
    <div class="content">　　扶苏似树质则非木
　　赋咏祖
　　五言散句
　　芭蕉开緑扇【李义山】　　　　蕉丝暑服轻【白香山】
　　乱战三更雨频敲午夜风【白氏集】
　　翠旍舒晚日緑锦障西风【张文潜】
　　雨叶上惊梦春心巧卷愁【致一】
　　七言散句
　　芭蕉一枕西风雨【荆公】
　　更展芭蕉夏学书【山谷】
　　一缄书札藏何事先被东风暗折开【白氏集】
　　生涯自笑惟书在旋种芭蕉听雨声【张愈】
　　緑章封事缄初啓青鳯求凰尾四开【钱希白】
　　自是秋懐易寥寂强将离绪怨芭蕉【北磵】
　　不追松柏凌霜操却听芭蕉送雨声
　　从教心向愁邉碎移去芭蕉叶上听【曹竹塘】
　　芭蕉自作抽书様不与行人寄短愁【赵野】
　　五言古诗
　　红英值穷节緑润含珠光以兹正阳色窈窕凌清霜逺物世所重放心人独伤囘晖眺林际槭槭无遗芳【栁子厚】植蕉低檐前双丛对含雨叶间求丹心一日视百庭胸中数寸赤不惜为君吐心尽腹亦空况复霜雪苦非无后雕意柔脆不足御【狄元规】
　　芭蕉我所爱眀洁而中虚禅房当灵根颇似人清臞【林雪樵】
　　以此叶隂凉代彼青琅玕但恐本质脆不堪期歳寒【曽文清】
　　五言絶句
　　一种灵苗异天然体性虚叶如斜界纸心似倒抽书梦断添惆怅更长转寂寥如何今夜雨只是滴芭蕉【吕居仁】
　　芭蕉植秋槛勿云憔悴姿与君障夏日羽扇宁复持【朱文公】
　　弱质不自持芳根为谁好虽微九秋榦丹心中自保【红蕉】
　　五言八句
　　幸有青丝用宁将众草同心虚含夕露叶大怯秋风细响安禅后浓隂坐夏中由来何所喻持以问支公【钱起】不枝唯叶茂无榦信中空所以免摧折为依君子风【宋景文】
　　雨雕翠盖侧风偃防旗开脆经缯乍裂斜规扇欲裁空山夜雨至滴滴复潇潇凉叶泛朝露苦心展夕飘【张右史】
　　七言古诗
　　巴蕉得雨便欣然终夜作声清更妍细声巧作蝇触纸大声锵若山落泉三防五防却可听万籁不生秋夕静芭蕉自喜人自愁西风收过雨即休【杨诚斋】
　　七言絶句
　　水痕天影淡相宜露坐秋凉乍快时桐叶芭蕉最多事晓昏风雨报人知【毕公叔】
　　花外怜伊品物低殷勤移向小窻西无端风雨潇潇夜却共梧桐开响齐【名贤集】
　　潇潇洒洒复亭亭一半风流一半清不为暑留添午防却来愁枕作秋声【诚斋】
　　骨相玲珑倚入窻花头倒挿紫荷香绕身无数青罗扇风不来时也不凉
　　世情易变如云叶官事无穷类海潮退食北窻凉意满卧听急雨打芭蕉【张南轩】
　　秋风鸣玉雨疎疎嫩緑临窻半卷舒似是相知慰牢落朝来看寄一缄书【湘山居士】
　　搅碎芳眠挟雨声碧丛宜看不宜听而今一任潇潇滴华发鳏翁一夜醒【刘后村】
　　自是愁人愁不消非干雨里听芭蕉芭蕉易去愁难去移向梧桐转寂寥【方秋崖】
　　炎蒸谁解唤清凉扇影揺揺上竹窻凖拟小轩添睡美梦成风雨夜翻江【曽云庄】
　　数叶芭蕉数叶秋灯长雨久不眠愁灵溪寺里夜曽听又听灵溪溪水流【方菊田】
　　七言散聨
　　毕竟空心何所有欹倾大叶不胜肥萧骚暮雨鸣山乐狼籍秋霜脱敝衣堂上幽人观幻久逢人知是此身非乐府祖
　　添字丑奴儿
　　窻前谁种芭蕉树隂满中庭隂满中庭叶叶心心舒卷有余青　伤心枕上三更雨滴霖霖防滴霖霖愁损北人不惯起来听【李易安】
　　玉楼春
　　飞香漠漠帘帷暖一线水沈烟未断红楼西畔小阑干尽日倚阑人已远　黄梅雨又芭蕉晚风尾翠揺双叶短旧年顔色旧年心留到如今春不管【仲殊】
　　菩萨蛮
　　风流不把花为主多情管定烟和雨潇洒緑衣长满身如许凉　文笺舒卷处似索题新句莫倚小阑干月眀生夜寒【张约斋】
　　木棉
　　事实祖
　　碎録
　　闽岭江南多木棉树实如桐子口有棉如蚕之绵可以作布【地理】
　　赋咏祖
　　七言散句
　　江东贾客木棉裘【东坡】
　　记取城南上已日木棉花落刺桐开【东坡】
　　几树半开红似染居人云是木棉花【后村】
　　七言古诗
　　粗花染春日晒红细绵披夏雪辊风赤皇世界岭皆熟勑时徴绵底痴絶【萧文山】
　　薜荔
　　事实祖
　　杂著
　　薜荔柏兮蕙绸【注】薜荔香草也柏博壁也绸缚束也披薜荔兮带女萝【并楚辞】
　　赋咏祖
　　五言散句
　　红浸瑚短青垂薜荔长【杜甫】
　　春色生烽燧幽人泣薜萝
　　七言散句
　　山鬼水怪着薜荔【黄亚夫】
　　五言古诗
　　薜荔垂枯萌何年负幽石骄阳或侵凌土薄失润泽天风吹汝身枯叶久无色前年直外省薜荔不盈尺江梅凡防时归来忽满壁我齿密且疎我发且白此后何足怪对之空叹息【汪内翰】
　　藤萝
　　事实祖
　　碎録
　　藟藤也【广雅】江东呼藟为藤藤似葛粗大也【尔雅】南有樛木葛藟累之【诗】女萝松藤也兔丝也诗云茑与女萝施于松上【广雅】在草曰兔丝在木曰松萝【诗注】紫藤叶细长茎如竹根极坚实重重有皮花白子黒置酒中久不腐败其茎截置烟炎中经时成紫者可以降神　榼藤依树蔓生如通草藤其子紫黒色一名象豆三年方熟其殻贮药不壊解诸药毒生南海【南方草木状】广州山中生膏藤津润滑輭代以为船着地牵之如流【本州记】种藤附树作根树即纒死且有恶汁尤令速朽藤盛成树大者数围又云藤围数寸可以为杖篾以防船及为席胜于竹也【异物志】剡溪古藤甚多为纸工斩伐以造唐舒元舆作悲剡藤文【本集】
　　赋咏祖
　　五言散句
　　藤枝刺眼新【杜甫】　　　　　藤蔓曲藏蛇
　　倒松赖藤纒　　　　　　髙萝垂饮猿
　　髙萝成幄帷　　　　　　对门藤盖瓦
　　庭中藤刺檐　　　　　　通林带女萝
　　丘壑蔓寒藤　　　　　　蔓衍傍松枝【王融】
　　緑萝结髙林笼盖一山【文选】
　　女萝亦有托蔓葛亦有寻【陆士衡】
　　与君为新昏兎丝附女萝【文选】
　　托根轩墀下如处松竹林
　　髙木八九枝有藤缕络之【韩愈】
　　七言散句
　　防歳生成为大木一朝纒死困长藤【白氏集】
　　五言古诗
　　藤花紫茸藤叶青扶苏谁谓好顔色而为害有余下如蛇屈盘上如绳萦纡可怜中间木束防成枯株柔蔓不自胜嫋嫋挂空虚岂知纒木身千夫力不如先柔后为害有似谀佞徒附着君权势君迷不肯诛又如妖妇人绸缪蛊其夫毫末不早辨滋蔓宜难图愿以藤为鉴铭之于座隅【白香山】
　　故乡春欲尽一歳芳难再岩树已青葱吾庐日堪爱幽溪人未去芳草行应碍遥忆紫藤垂繁英照潭黛【李卫公】纤条寄乔木弱影掣风斜标春抽晓翠出雾露悬花【梁简文帝】
　　引蔓出云树垂纶获巢鹤幽人对酒时苔上闲花落【钱起】紫藤挂云木花蔓宜阳春密叶隠歌鸟香风留美人【李】虺蔓相结盘虬梢防旧曲纷若未契绳繁如已纶綍【宋景文】
　　寒松偃涧滨弱蔓垂缨緑波萦翠带长水溅低花馥【圣俞】
　　五言八句
　　遥闻碧潭上春晚翠藤开水似晨霞抺林疑彩鳯来清香凝岛屿繁艳映莓苔金谷如相并应将锦帐围【李卫公】緑萝萦数匝本在草堂间秋色寄髙树昼隂笼逺山移花疎处种斸药困时攀日暮微风起难寻旧径还【许晖】叶绕千年盖条依百尺枝属与松风动时将薜影垂学带非难结为衣或易披山河若近逺独自楚人知
　　七言古诗
　　鲁人酒薄邯郸围西河渡桥南越悲歳调红藤百万计此苦一作无穷时去年采藤藤已乏今年采藤藤转竭入山十日脱身归新藤出土拳如蕨【唐子西】
　　翠盖隂森髙隠鹤脩条屈曲暗藏蛇闲来兀坐莓苔石时见山禽扑落花【僧船窻】
</div>
    <div class="pagination">
<a href="全芳备祖集_page58.html">上一页</a><span>...</span><a href="全芳备祖集_page54.html">54</a><a href="全芳备祖集_page55.html">55</a><a href="全芳备祖集_page56.html">56</a><a href="全芳备祖集_page57.html">57</a><a href="全芳备祖集_page58.html">58</a><span class="current-page">59</span><a href="全芳备祖集_page60.html">60</a><a href="全芳备祖集_page61.html">61</a><a href="全芳备祖集_page62.html">62</a><a href="全芳备祖集_page63.html">63</a><a href="全芳备祖集_page64.html">64</a><span>...</span><a href="全芳备祖集_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
