<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 20 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 20 页/共 111 页
  </h1>
  <div class="content">
   祭奠　附　君遣祭
　　事类朝奠【丨丨日出夕奠逮日礼记】朔奠【有荐新如丨丨同上】寄酹【浊醪一樽丨丨千里汪龙溪】冩哀【刍灵就列遣奠停轨樽酒丨丨权载之奠以叙哀韩文】荐醪【泉壊殊途幽明求隔感平生其若斯聊申絮酒傥聦明之不昧式丨箪丨辂宾王】奠斚【遣使丨丨百酸搅肠音容若生曷日而忘李翺祭文】苹蘩蕰藻【茍有明信涧溪沼沚之毛丨丨丨丨之菜可羞于王公可荐于鬼神左传】蕙兰桂椒【丨肴蒸兮丨借奠丨酒兮丨浆九歌】明齐溲酒【加荐普淖丨丨丨丨仪礼士虞礼法】樽酒簋贰【丨丨丨丨涕零如雨权载之】炙鸡往祭【徐穉为太尉黄琼所辟不就及琼卒归葬者负粮徒歩到江夏哭之设鸡酒薄祭哭毕而去不告姓名又云诸公所辟虽不就有死丧负笈赴事尝于家预炙鸡一只以一两棉絮渍酒暴干以里鸡径到所葬家隧外以水渍绵使有酒气斗米饮白茅为借以鸡置前酹酒毕则去不见丧主】刲股致祭【崔从太和六年卒下有刲肉以祭者○鸟既殁士二千人丨丨丨丨】斗酒只鸡【曹操感太尉桥知己及后经过墓自为祭文曰承从容誓约之言殂殁之后路有经由不以丨丨丨丨相沃酹车过三歩腹痛勿怨虽临时戏笑之言非至亲之笃好胡肯为此哉】白粥生刍【吕才母丧以哀毁卒通义郎余令以丨丨元酒丨丨祭路世人哀之○生刍事详见前吊□类】设位沃馈【李勉尝引李廵张参在幕府后二人卒至宴余乃丨虚丨丨丨之】过墓祭奠【白传葬龙门山河南尹卢贞刻醉吟先生传立于墓侧今洛阳士庶及四方逰人过其墓者必奠以巵酒前方丈之土常成泥泞贾黄中谈录】祭柳子厚【嗟嗟子厚而至然耶自古莫不然吾又何嗟人之生世如梦一觉其间利害竟亦何校当其梦时有乐有悲及其既觉岂足追惟凡物之生不愿为材牺樽青黄乃木之灾子之中叶天脱吊覊玉佩琼琚大放厥辞富贵无能磨防谁纪子之自着表表愈伟不善为斵血指污顔巧匠旁观缩手袖间子之文章而不用世乃令吾徒掌帝之制子之视人自以无前一斥不复羣飞刺天嗟嗟子厚今也则亡临絶之音一何琅琅徧告诸友而寄厥子不鄙谓余亦托以死凡今之交观世厚薄余岂可保能承子托非我知子子实命我犹为鬼神寜敢遗堕念子永归无复来期设祭棺前矢心以辞呜呼哀哉韩文公】祭欧文忠【呜呼哀哉公之于世六十有六年民有父母国有蓍龟斯文有传学者有师君子有所恃而不恐小人有所畏而不为譬如大川乔岳虽不可见其运动而功利之及于物者盖不可以数计而周知今公之没也赤子无所仰庇而朝廷无所稽疑斯文化于异端学者至于用夷君子无与为善而小人沛然自以为得时譬如深山大泽龙亡而虎逝则变怪百出舞防鳝而号狐狸昔公之未用也天下以为病而其既用也则又以为迟及其释位而去也莫不冀其复用至于请老而归也英不怅然失望而犹庶几于万一者幸公之未衰孰谓公无复有意于斯人也奄一去而莫予追惟厌世之溷浊洁身而逝乎将民之无禄而天莫肯违昔我先君懐寳避世非公则莫能致而不肖无状寅缘出入受教门下者十有六年于斯闻公之丧义当匍匐而往吊而怀禄不去愧古人以忸怩缄辞千里以寓一哀而已盖上以为天下恸而下以哭吾私苏子瞻夫事有人力之可致犹不可期况乎天理之冥漠又安可得而推惟公生有闻于当时死有传于后世茍能如此足矣而亦又何悲如公噐质之深厚智识之髙逺而辅以学术之精防故形于文章见于议论豪健俊伟怪巧瑰琦其积于中者浩如江河之停蓄具发于外者烂如日星之光辉其清音幽韵凄如飘风急雨之骤至其雄辞宏辨快如轻车骏马之奔驰世之学者无问乎识与不识而读其文则其人可知呜呼自公仕官四十年上下往返感世路之﨑岖虽迍邅困踬窜斥流离而终不可掩者以其公议之是非既压复起遂显于世果敢之气刚正之节至晚而不衰方仁宗皇帝临朝之末年顾念后事谓如公者可以寄社稷之安危及夫发谋决防从容指顾立定大计谓千载而一时功名成就不居而去其出处进退又庶乎英魄灵气不随异物腐散而长在乎箕山之侧与頴水之湄然天下之无贤不肖且犹为涕泣而欷歔而况朝士大夫乎昔游从又予心之所向慕而瞻依呜呼盛衰兴废之理自古如此而临风想望不能忘情者念公之不可复见而其谁与归王介甫】祭尹师鲁【嗟夫师鲁辨足以穷万物而不能当一狱吏志可以挟四海而无所措其一身穷山之崖野水之滨猿猱之窟麋鹿之羣犹不容其间兮遂即万鬼而为邻嗟乎师鲁世之恶子之多未必若爱子者之众何其穷而至此兮得非命在乎天而不在乎人方其奔颠斥逐困阨艰屯举世皆寃而语言未尝以自及以穷至死而妻子不见其悲忻用舍进退屈伸语黙夫何能然乃学之力至其握手为诀隐几待终红顔色不变笑言从容死生之间既已通于性命忧患之至宜其不累于心胷自子云逝善人宜哀子能自逹予又何悲惟其师友之益平生之旧情之难忘言不可究嗟夫师鲁自古有死皆归无物惟圣与贤虽埋不没尤于文章焯若星日子之所为后世师法虽嗣子尚防未足以付予而世人藏之庶可无于坠失子于众人最爱子文寓辞千里侑此一鐏冀以慰子闻乎不闻欧阳永叙】
　　祭苏子美【哀哀子美命止斯耶小人之幸君子之嗟子美之心胷蟠龙蛇风云变化雨雹交加忽然挥斧霹雳轰车人有遭之心惊胆落震仆如麻湏臾霁止而回顾百里山川草木开发萌芽子于文章雄豪放肆有如此者吁可怪耶嗟乎世人知此而已贪恱其外不窥其内欲知子心穷达之际金石虽坚尚可破碎子于穷逹始终仁义唯乆不知乃穷至此蕴而不见遂以没地独留文章照耀后世嗟世之愚掩抑毁伤譬如磨鉴不防愈光一世之短万世之长其间得失不待较量哀哀子美来举予觞欧阳永叙】祭司马公【呜呼百世一人千载一时惟时与人鲜偶竒竒公事仁宗百未一施独发大议唯天我知厚陵之初先事而规帝欲得民一尊无私母子之间莫如孝慈人所难言我则易之神宗知公敬如龟专谈仁义辅以书诗枉尺直寻愿公少卑公曰天子舜禹之姿我若言利非天谁欺退居于洛四海是仪化及豚鱼名闻乳儿上圣见公口子得师付以衡石惟公所为公亦何为视民所宜有莠则锄有疾则医问疾所生师老兵疲和戎上防决用无疑此计一定太平可基譬如农夫既辟既旧投种未粒引获而炊宾客满门公以疾辞不见十日入哭其帷天为雨泣路人垂洟画像于家饮食必祠矧我众僚左右畴咨共载一舟丧其楫维终天之诀宁复来思歌此奠章以侑一巵苏子瞻】祭范蜀公【仁宗在位四十二年畦而种之有得皆贤既歴三世悉为名臣今如晨星存者几人孰知我公硕大先明导日而升灿马长庚死生契阔公独夀考天实耆之以殿诸老二圣嗣位仁义是施公昔所言畧行无遗维乐未和公寝不宁乐成其薨公往则暝凡百君子愿公无极胡不万年以重三国责难之忠爱莫助之嗟我后来谁复似之吾先君子秉徳不耀公舆兄弟一日之少穷逹不齐欢则无间先友善矣我已白髪闻公之丧方食哽噎堂堂我公岂其而亡望公凛然犹举我觞苏子由】祭张敬夫【呜呼敬夫遽弃子而死也耶我昔求道未获其友蔽莫子开吝莫予剖盖自从公而觌于大业之规模察彼羣臣之纷紏于是相与切磋以究之而又相厉以死守也丙戌之冬风雪南山解袂诸州今十五年公试畿辅公翔禁省公牧予南我遯岩岭显晦殊途心莫兴同书疏悃恻鬼神可通公尹江陵我官卢岳驿骑相望音问愈数去腊之穷有来自西告我公疾手书在擕我观于时神理或僭是疾虽微已足深念亟遣问讯阅月而归叩函发书叹咤歔欷时友曽子实同我忧挥涕请行谊不忍留曽行未几公讣果至张侯适来相向反袂呜呼敬夫竟弃子而死也耶惟我家传忠孝学造精微外为军民之所属望内为学者之所依归治民以寛事君以敬正大光明表里辉映自我观之非惟十驾之弗及盖未必终日言而可尽也矧闻公丧痛彻心膂缄词寄哀不遑他语顾闻公之临絶手遗疏以纳忠召宾佐而与诀委符节而告终盖所谓得正而毙者又凛乎其有史鱼之风此犹足以为吾道而増气抑又可以卜悟于宸聦又闻公于此时属其弟以语予用斯文以为寄意恳恳而无余顾何徳以堪之然敢不竭其庸虚并矢词以为报尚精爽其鉴兹○又具位朱某窃闻故友敬夫张兄右文殿修撰大葬有期谨遣清酌时羞奠于柩前南望拜哭起而言曰呜呼自孔孟之云逺圣学絶而莫继得周张与程子道乃抗而不坠然微言之辍响今未及乎百嵗士各私其所闻已不胜其乖异嗟惟我之与兄脗志同而心契或面讲而未穷又书传而不置盖有我之所是而兄以为非亦有兄之所无而我之所议又有私所共向而终悟其徧亦有早所同挤而晩得其味盖缴纷往反者几十余年末乃同归而一致由是上而天道之防逺而圣言之秘近则进修之方大则行藏之义以兄之明固已洞照而无遗若我之愚亦幸切窥其一二然兄乔木之故家而我衡茅之贱士兄髙明而宏博我狷狭而迂滞故我尝谓兄宜以是而行之当时兄亦谓我盍以是而传之来裔盖虽隠显之或殊实则交需而共济不惟相知之甚审抑亦自靖而无愧呜呼孰谓乃使兄终在外以违其心予亦见縻于斯而所愿将不遂也政使得间以就其书是亦任左肱而失右臂也伤哉吾道之穷予复何心于此世也惟修身补过以毕余年庶有以见兄于地下也闻兄之葬而不得临独南望长号以寄此酹也惟兄怜而鉴之尚有以辅子之志也呜呼哀哉朱元晦】祭吕伯恭【呜呼哀哉天降割于有徳何其酷耶往嵗已夺吾敬夫今者伯恭胡为又至于不淑耶道学将谁使之振君徳将谁使之复后生将谁使之诲斯民将谁使之福说经将谁使之继事记将谁使之续耶若我之愚则病将谁为之箴过将谁为之督耶然则伯恭之亡曷为而不使我失声而惊呼号天而恸哭耶呜呼伯恭有蓍龟之智而处之若愚有河汉之辨而守之若讷胷有云梦之富而不以自多词有黼黻之华而不易其出此固今人之所难而未足以议兄之彷佛也若乃孝友絶人而勉励如弗及恬澹寡欲而持守不少懈尽言以纳忠而羞为讦秉义以饬躬而耻为介是则古之君子尚或难之而吾伯恭犹欿然而未肯以自大也盖其徳宇寛洪识量闲廓既海纳而渊澄岂澄清而挠浊矧涵濡于先训绍文献于厥家又隆师而亲友极讨论之幽遐所以禀之既厚而养之深取之既而成之粹宜所立之甚髙亦无求而不备故其讲道于家则时雨之化进位于朝则鸿羽之仪造辟陈谟则宣公独御之对承诏奏篇则右尹祈招之诗上方虚心而聴纳众亦注目其数施何遭时之不遂遽萦疾而言归慨一卧以三年尚左图而右书间逍遥以曵杖恍沂上之风雩众咸喜其有瘳冀卒摅其素蕴不则传道以著书抑亦后来之程凖何此望之难必奄一夕而长终増有邦之殄瘁极吾党之哀恫呜呼哀哉我实无似兄辱与游讲摩深切情义绸缪粤前日之枉书尚粲然其手笔始言沉痼之难除犹幸死期之末即中语简编之次第卒夸草树之深幽谓昔腾牋而有约盍今命驾以来逰欣此防之可懐懔计车而偕至考日月之几何不旦暮之三四呜呼伯恭而遽死耶吾道之哀乃至此耶既为位以泄哀复缄辞以寓奠冀嗣嵗之有间尚前言之可践呜呼哀哉朱元晦】祭刘恭父【呜呼哀哉天胡付公以瓌竒后伟之材而不并假以者耋期耄之夀胡位公以枢机藩屏之重而不遂畀以弥纶赞辅之权使公名若极富贵而无欲实则抱忧叹以终天此中外志义之士所以闻公之薨皆失声而相吊或虽未识公面而亦不自知其涕泗之流涟者也呜呼哀哉惟公生有异质早擢巍科退而自葆弗竞弗哗屈首受书典学于家内充其美外振厥华暨登王朝遂掌纶綍献纳绸缪訏谟宻勿忤权触要无所回屈帝眷弗渝试以郡绂受钺于南勦顽踣凶婉娈赤子抚摩哀恫礼贤劝学导和致丰报政三年邹鲁其风帝曰来归振我兵柄曾不几时咨以大政公奋其庸帝虚以聴张磔宏纲塞絶僭令道直身危突不暇黔出临两镇咸燀思渐适嬉于堂遽哭于苦恩诏起之有竦其詹公卧弗承帝悉其孝曰究汝哀来觐来教公言益切公守不挠再抚于潭亦显其効乃迁建业民病以饥公不寝食起坐嗟咨方畧既张惠术四施曾是流莩化为充肥帝嘉乃勲加劳进律倚毗万深遽告以疾忠无隠情谏有遗笔帝惊罢朝悼此良弼呜呼哀哉我以孤童来托公家公不我鄙劝导有加公姿鸾鹄我性麏防岂无异同卒莫疵瑕自公进为议论慷慨实始期公髙明光大公之知我亦晚而最迨其永归手札告戒褒徳抚孤古昔所艰并以诿我我其敢安把书长号涕陨防干还坐以思慨其永叹念昔帝师为国死义亚传承之夷险一致屏山虽隐亦岂忘世公袭其传克广无替众咸谓公当讫外庸入赞皇极下厘庶工登贤屏奸复境攘戎内继祖考毕其余忠天胡难谌而止于此羣邪交庆众正心死矧予之怀窃究终始愿言思公曷其有已呜呼哀哉昔诵离骚举公觞兮今拜以哭酹公堂兮私情公义两怛伤兮神灵不昧尚克鉴予之衷肠兮呜呼哀哉朱元晦】祭郑自明【故友台州史君大着郑兄自明之灵曰比年以来上气哀弱观时俯仰徇势前却其心有一身而无天下其口有唯唯而无谔谔伟哉自明之为人信所谓喧啾百鸟之羣忽见秋天之一鹗者也盖自其布衣而已有忧天下之心其揖譲人主之前则直欲排佞幸之朋从而折其角其言明白切至磊磊落落愤激峻厉峣峣岳岳明主所为虚心而嘉叹羣公所为变容而骇愕善类所为喜幸而心开邪党所为戚嗟而气索伟哉自明之为人凛乎其有古争臣之风求之近世则措之邹陈之间而无怍者也夫何天命之不延竒祸一朝而遽作使前之悲者喜而喜者悲纷庆吊之交错呜呼哀哉君昔过我寒泉之滨一语定交情义日亲逮上饶之草次语霄分而更仆谓当择善以潜心毋以一长而自足粤今兹之秋孟又札书以申之眷子心之悃欵实千载以为期书适往而讣来噭马号其马及哦殄瘁之悲诗坌百忧之来集惟平生之忠赤谅虽死而不忘跪陈情于一酹词与泪以俱扬呜呼哀哉朱元晦】
　　君遣祭食遣奠【莱国公杜如晦薨太宗诏虞世南为制碑文后因食美怆然悼之遂辍食丨丨于灵座唐火】勑馔往祭【髙士亷卒方寒食敕尚宫以食四轝往祭】命使吊祠【辛云京卒及葬丨丨丨丨时将相祭奠者至七十余幄丧车移咎乃得去】遣使设祭【明皇幸蜀一日登髙山望秦川谓髙力士曰吾聴张九龄言不至此遣使祭之】
　　赙赠　附　【君遣赙助丧】
　　事类赙赗【知生则丨知死则丨赙之为言助也赗之为言覆也舆马曰赗货财曰丨玩好曰赠决其意也衣被曰襚养死具也春秋说题辞】赠襚【赠助也赗赴也所以助生送死追逺思终副至意也丨之为言称也丨之为言遗也白虎通乘马曰赗衣衾曰襚具玉曰唅钱财曰赙谷梁传】佐生【赙赠所以丨丨赠襚所以送死荀大畧】赠死【丨丨不及尸非礼也注尸未葬之通称隐元年】不问费【吊丧弗能赙丨丨其所丨记曲礼】无亲受【赙者既致命坐委之摈者举之主人丨丨丨也注丧者非尸柩之事不亲也】赠纁【鲁人之赠也三三纁仪礼宾有丨者既祖奠宾立于大门外西厢东面从者以篚奉纁立于西南相者受命出西面曰敢请事宾曰某敢赗相者入告出曰某孤须矣执篚者奠取币以受宾唐志】奉束帛【使者立于大门外之西东面从者以篚丨纁丨丨立于使者之西南俱东面凡赙通货赗相者入告主人立哭相者进主人前东面受命出诣使者前西面口敢请事使之从者以篚进诣使者前西向以授使者复位使者曰某封某官某子使某赙相者入告出曰孤某须矣相者引使者入立于内门外之西东面主人止哭使者少进东面曰某封若某官使某赙主人哭再拜使者少进坐委之兴复位掌事者进坐举之兴以东使者出主人拜送通典】班赙布【子栁之母死子硕请其子栁曰何以哉子硕曰请粥庶弟之母子栁曰如之何其粥人之母以葬其母也不可既葬子硕欲以赙布之余具祭器子栁曰不可吾闻之也君子不家于丧请班诸兄弟之贫者注家于丧谓因死者以为利班分赐之也】摄束帛【伯髙之丧孔子之使者未至冉子丨丨丨乘马而将之孔子曰异哉徒使我不诚于伯髙】说骖以赠【孔子之卫遇旧馆人之丧入而哭之哀出使子贡丨丨丨丨之子贡曰于门人之丧未有所说骖说骖于旧馆旡乃已重乎夫子曰予乡者入而哭之遇于一哀而出涕予恶夫涕之无从也小子行之】怀缣以赠【后汉王丹字仲回好周给有丧者则赙给亲自营防遭丧者辄待丹为办河南守陈遵闗西之大侠也其友人丧亲遵为防丧事赙助甚丰丹乃怀缣一匹陈于主人前曰如丹此缣出自机杼遵闻而有慙色本传】逊还赙送【汉原渉祖父为南阳太守死官赋敛送葬皆千万以上渉譲还之本传】辞却赠赙【王温为凉州刺史卒故吏赙赠数百万其子戍辞而不受由是显名本传】不取赗遗【陆贽以丧解官客东都诸方赗遗一不取惟韦阜以布衣交先以闻故所致辄称诏受之】悉辞赠赙【管宁字幼安丧父中表愍其孤贫咸共赠赙悉辞不受称财以送终本传窦建徳父卒里中送葬千余人所赠吊皆譲不受】
　　君遣赙祭服以襚【卫有太史曰栁庄寝疾公曰若疾革虽当祭必告公再拜稽首请于尸曰有臣栁庄也者非寡人之臣社稷之臣也闻之死请往不释服而往遂以襚之郑注不脱君丨丨丨丨臣亲贤也记檀弓】珠玉以赠【季平子卒将以君之璠璵敛赠以珠玉孔子闻之曰送死以寳玉是犹暴尸于中原示人以奸利之端家语】给以绢布【房元龄薨丨丨丨二千叚粟三千斛】赐之粟帛【孔巢父卒赐其家粟帛存恤之】赗礼为缛【裴度薨丨丨丨丨】厚礼赠恤【李勣卒帝曰勣奉上忠事亲孝歴三朝未尝有过性亷谨不立产业今亡当旡赢赀有司其厚赠恤之】给俸为赗【郑余庆卒帝以其贫特丨一月丨料丨丨襚】赙布尤厚【崔敦礼卒髙宗为举哀东云龙门丨丨秘器丨丨】赙绢千疋【田神功死丨赗丨丨丨布五百端百官吊丧赐屏风茵褥饭千柔门追福】赐钱百万【欧阳地余贵幸至少府戒子曰我死官属送汝财勿受也子如父命天子嘉之丨丨丨丨】助丧助之沐椁【孔子之故人原坏母死夫子丨丨丨丨原坏登木曰久矣子之不托于音也歌曰貍首之班然执女手之拳然夫子为弗闻也者而之注沐治也礼记】为之治丧【何蕃和州人居太学二十年有死丧旡归者皆身丨丨丨丨○见赙赠类王丹事】以俸办葬【何易于为邑昌令民有死丧不能具葬者以俸敕吏为办之】解牛给丧【窦建徳乡人防亲贫无以葬建徳方耕闻之太息遽丨丨与丨丨事乡党异之本传】家资倾送【唐郭震字元振年十六与薛稷赵彦昭同为太学生家尝送资钱四十万防有缞服者叩门自言五世未葬愿假以治丧元振举与之无少吝亦不质名氏稷等叹骇○河东栁先生仲涂少时纵饮酒肆坐侧有书生接语乃以贫未能葬其父母将谒魏守王公祐求资以办事先生问费几何曰得钱二十万可矣先生曰子姑就舍吾且为子谋之整其资得白金百万钱数万以遗之议者以郭代公之义不能逺渑水燕谈】麦舟为赠【本朝范文正公仲淹在睢阳遣尧夫到姑苏般麦五百斛尧夫时尚少既还舟次丹阳见石曼卿问寄此何乆答曰两月矣三丧在浅土欲葬之而北归无可与谋者尧夫以所载麦舟付之到家侍立良久文正曰东呉见故旧乎曰曼卿为三丧未举方滞丹阳时无郭元振旡可告者文正曰何不以麦舟与之尧夫曰已付之矣冷斋夜话】
　　诗集以赆分遗【同年友李君讳惇字宪仲贤而有文不幸早世轼不及与之逰也而识其子荐有年矣荐自阳翟见余于南京泣曰吾祖母邉母马前母张与君之丧皆未葬贫不敢以饥寒为戚頋四丧未举死不目矣适故人梁先吉老闻余将归耕阳羡以绢十匹丝百两为赆辞之不可乃以遗荐曰此亦仁人之餽也既又作诗以告知君与荐者庶几皆有以助之荐年二十五其文晔然气莭不凡此岂终穷也哉○大梦行当觉吾年特未满遑哀已逝人长眠寄孤馆念我同年生意长日月短塩车困骐骥烈火废圭瓒后生有竒骨出语已精悍萧然野鹤姿谁复识中散有生寓大块死者谁不窽嗟君独乆客不识黄土暖推衣助孝子一溉滋汤旱谁能脱左骖大事不可缓苏子瞻】作诗少助【章黙居士字季明生公侯家才性髙爽弃家求道不蓄妻子与世旡累而父母与兄之丧贫不能举以是春眷世间不能旡求于人余深哀其志既有以少助之又取其言为诗以赠其行庶几有哀之者○章子亲未葬余生抱羸疾朝吟噎乡里夜泪腐茵席前年黒花生今嵗白髪出身随日月逝恨与天地毕愿求不毛田亲筑长夜室难从王孙祼未忍夏后堲五陵多豪士百万付一掷心知义财难甘就贫友乞不辞毛髪施行自丘山积此志茍朝遂夕死真不灭誓求无生理不践有为迹弃身尸陀林乌鸢任狼籍前人】









　　古今合璧事类备要前集卷六十五
　　钦定四库全书
　　古今合璧事类备要前集卷六十六
　　宋　谢维新　撰
　　襄事门
　　卒哭
　　事类周祔【丨卒哭而丨孔子善殷注期而神之人情檀弓】周吊【上大夫之虞也少牢下大夫之虞也特牲反哭之吊哀之至殷既封而吊丨卒哭而丨孔子曰殷已慤吾从周士三虞大夫五诸侯七迎精而反】成事【卒哭曰丨丨是日也以告祭易丧祭明日祔于祖父○祭告其祖之庙檀弓】讳新【卒哭而讳生事毕而鬼事始已既卒哭宰夫执木铎以命于宫曰舍故而丨丨同上】
　　小祥
　　事类练祔【殷丨而丨檀弓又云练而吊杂记】练祭【小祥者主人丨丨曽子问期而小祥日祭荐此常事士虞礼】练衣【丨练丨黄里縓縁注小祥练冠练中衣以黄为内縓为餙黄之色卑于纁縓纁之类明外除檀弓】练冠【丨丨縓縁要绖不除男子除乎首妇人除乎带间传】居琧室【父母之丧居倚庐寝苫枕槐不脱绖带既虞卒哭柱楣剪屏芐剪不纳期而小祥丨丨丨寝有席同上】食菜果【练而丨丨丨防人记】悲未尽【大扺子于亲丧有终身之痛创钜者日乆痛深者愈迟何嵗月而止乎故练而慨然丨慕丨丨而踊擗之情差矣注至小祥但叹慨日月若驰之速也】奠不举【小祥者练祭而不旅丨酬于宾宾丨丨礼也曽子问】练而杖【鲁大夫丨丨丨子贡问孔子曰丨丨丨礼欤子曰非礼也家语子贡问】练而牀【鲁大夫丨丨丨孔子曰非礼也茍子】昭公举酬【昔者鲁丨丨练而丨丨行旅非礼也孝公大祥奠酬不举亦非礼也曽子问】伯鱼犹哭【丨丨之母死期而丨丨孔子闻之曰谁与哭者门人曰鲤也夫子曰嘻其甚也伯鱼闻之遂除之】
　　大祥
　　事类有已【三年之丧二十五月而毕岂不以送死丨丨复生有节哉注复生除丧反生者之事也三年问】廓然【祥而丨丨注哀伤在礼下心之貌也曲礼】有终【丧不过三年示民丨丨也孝经】从杀【服丨情丨哀以礼终丧制】除丧【亲丧外除注日月已竟哀未忘也六帖】无哭【祥而外丨丨者丧大记】过隙【三年之丧若驷之丨丨三年问】及期【甫丨嵗丨奄过大祥礼制云终追号永逺悲裂肝心白集】吉服【大祥丨丨而筮尸注凡变除必服其吉服以即祭不以凶服间吉事六帖】缟冠【祥而丨丨除成丧者祭以缟冠注犹未纯吉既祭乃大祥素缟麻衣既祭乃服朝服既祭冠而居服平常同上】黝琧【既祥丨丨丧大记】彻筵【奠筵将彻帏帐一收此生之间岂有见日未死之际应无忘期仰天一号心骨破碎犹冀万一闻吾此言】鼓琴【祥之日丨素丨示民有终也以节制者也丧服四制】馈肉【顔渊之丧丨祥丨孔子受之入弹琴而后食之注弹琴以散哀也檀弓】朝祥暮歌【鲁人有丨丨而丨丨者子路笑之夫子曰由尔责于人终无己夫三年之丧亦已乆已夫子路出夫子曰逾月则其善也檀弓】除丧弹琴【子夏既丨丨而见予之琴和之不和弹之而不成声作而曰哀未忘也先王制礼而弗敢过也子张既除丧而见予之琴和之而和弹之而成声作而曰先王制礼不敢不至焉檀弓孔子既祥五日弹琴而不成声十日而成笙歌同上】缟冠素纰【防礼既祥祭而丨丨丨丨诗素冠注】丝屦组缨【冇子既祥丨丨丨丨非礼也檀弓】孝思敢忘【祥虽除服忧且终身虽送终之有已岂丨丨之丨丨六帖】哀徳靡极【丧纪有终丨丨丨丨度新宫而馆御诨吉日以徂迁临川集】
　　禫
　　事类平安【禫祭名与大祥间一月自丧至此凡二十七月禫之言澹澹然丨丨之意也六帖】终始【孝无丨丨丧有祥禫同上】从御【禫而丨丨丧大记】无哭【禫而内丨丨者乐作矣故也同上】饮醴【禫而丨丨酒记间传】用乐【是月禫徙月乐注言禫明月可以用乐檀弓】冠【衣黄裳则是禫祭丨丨矣黄裳者未大吉也既祭乃服禫服记杂记】纎佩【禫而丨无所不丨注纎采缨也记间传】
　　除服
　　事类吉祭【丨丨而复寝丧大记】缟冠【除殇之丧也必除成丧者其余也朝服丨丨注缟冠未絶祭服也记】免丧【丨丨之外行于道路见似目瞿闻名心瞿吊死而问疾顔色戚容必有以异于人也杂记】去丧【丨丨无所不佩语十】变礼容【日月其除丨丨丨于衰绖霜露所感遵祀典于练祥白孔六帖】从吉典【寒暑之变怱焉再朞练祥之余复将三月勉丨即丨之丨莫遂无穷之哀苏东坡文】垂冠戴缨【不幸余命不殒丨丨丨丨元微之集】外除杖绖【杖绖外除柴瘠加等燕集】除丧不忍【子路有姊之丧可以除之矣而不除也孔子曰何不除也子路曰吾寡兄弟而不忍也子曰患其过于制也遂除之记后汉江革母终不忍除服郡丞遣丞椽释服因请为吏】行服过制【后汉汝南薛包丨丨六年本传】丧除不仕【尹愔以亲丧哀毁丨丨丨丨○许康佐母防已除凡辟命皆不答○毕创居亲丧毁棘甚已除犹屏处丘园并本传】服除请禄【吴兢母丧去官丨丨自陈修史有绪家贫不能具纸笔愿得少禄以终余功拜谏议大夫复修史】终身如丧【郭世通服除思慕丨丨丨丨南史】在心之哀【谢曜卒弟微服虽除犹不噉鱼肉沙门释慧琳见其犹蔬素谓曰檀越素既多疾即吉犹未复膳若以无益伤生岂所望于得理微曰衣冠之变礼不可逾丨丨丨丨实未能已南史】
　　讳日
　　事类终身【君子有丨丨之丧忌日之谓也记】所志【忌日不用非不祥也言夫忌日志有所至而不敢尽其私也注不用不举事也祥善也有所至亲以此日亡其哀心丧时也祭义】必哀【忌日丨丨同上】不乐【忌日丨丨注不举吉事曲礼】感亲忌日【王修母以社日亡来年社日修哀感悲号邻人为之罢社孝子传】匿亲忌日【祝钦明为相坐丨丨丨丨贬申州刺史】忌日辞酒【季节见于子顺子顺赐之酒辞曰今家之忌日也孔丛子】忌日不食【申屠蟠每丨丨輙三日丨丨东汉本传】忌不聴乐【王世将忌日送客主人欲作乐王便往卫洗马墓下弹鸟世说】忌辞摄祭【徳宗贞元八年将作监元亘当摄大尉荐飨昭徳皇后庙以私忌不受誓戒为御史劾奏于是令尚书省与礼官法官集议右丞卢迈等奏曰礼云大夫士将奉祭于公既洗濯而父母死则犹祭也又按唐礼散斋有大功丧致斋有周丧及斋中疾病则还家皆无忌日之文虽假宁令有给假一日春秋不以家事辞王事亘不宜以丨日丨丨丨由是坐罸实录】嫁笥墨衰【丁晋公言尝见文中孺侍郎言中孺尝闻祖母当日归时于衣笥中得一墨衰妯娌骨肉皆惊骇而诘之云父母教以翁姑私忌日着此衣出慰当时士族之家犹有此礼今未之闻也谈录】黪墨衫巾【朱文公母夫人忌日着丨丨布丨其丨亦然学者问今日服色何谓曰公岂不闻礼君子有终身之丧语录】
　　葬　附　【侈葬　俭葬　合葬　归葬送葬　殉葬　赐葬】
　　事类襄事【雨不克丨丨礼也注襄成也雨中成事嫌若汲汲于葬也左传】卜兆【丨其宅丨而安厝之孝经】窀穸【丨丨之事慎终追逺白帖惟是春秋丨丨之事注窀厚穸夜厚夜长夜也左传】祖载【祖于庭何夺孝之思也祖始也始载于庭也乘车辞祖祢故为丨丨也白虎通】虞祭【葬日虞弗忍一日离也是日也以虞易奠记檀弓】设盥【既夕哭请啓期告于殡宿兴丨丨于祖庙门外仪礼】明器【竹不成用瓦不成味木不成斵琴瑟张而不平笙竽备而不和冇钟磬而无簨其曰丨丨神明之也檀弓】明旌【铭丨丨也以死者为不可别已故以其旗识之同上】刍灵【涂车丨丨自古有之注束茅为人马谓之灵者神之类孔子谓为刍灵者善谓为俑者不仁不殆于用人乎俑偶人也有面日机发有似于生人○栁车刍灵飞旐翩翩檀弓】栁霎【饰棺墙置霎注墙栁衣又云绞衾设丨丨注绞衾尸之饰栁翣棺之墙饰霎以木为筐广三尺髙二尺四寸方两角衣以白布尽者尽云气柄长五尺车行使人持而从既窆乃树于圹中餙棺者以华道路不欲众恶其亲也檀弓】帷荒【饰棺者君龙帷黼荒大夫丨丨荒蒙也在旁曰帷在上曰荒皆所以衣栁也士布帷布荒者白布也君大夫加文章焉丧大记】引绋【吊于丧者皆执绋注庙中曰绋在途曰丨礼仪志丨发也发车使行也释名】廞车【丨丨既展祖奠斯闻张说祭文廞木如□涂之曰殡谷梁传】题凑【丨丨既肃龟筮既辰注题凑棺木内向也晨輼解鳯晓盖峩金注輼辌丧车也沈约齐安陆王碑】葬中野【古之葬者厚衣以薪丨之丨丨不封不树丧期无数后世圣人易之以棺椁盖取诸大过易系】葬北方【丨于丨丨北首三代之逹礼也礼】送形而往【丨丨丨丨迎精而反注迎精诚而反日中而虞记问丧】欲人弗见【国子髙曰葬者藏也藏也者丨丨之丨得丨也是故衣足于身棺周于衣椁周于棺土周于椁檀弓】必诚必信【子思曰凡附于身者丨丨丨丨勿之有悔焉耳矣同上】如慕如疑【卫有送葬者夫子观之曰善哉为丧乎足以为法矣小子识之子贡曰夫子何善彼也曰其往也丨丨其反也丨丨子贡曰岂若速反而虞乎子曰我未之能行也故丧以哀为主记】天地为棺【庄子将死弟子欲厚葬之庄子曰吾以丨丨丨丨椁以日月为连璧星辰为珠玑万物为赍送吾葬具岂不备耶何以加此弟子曰吾恐鸟鸢之飱夫子也庄子曰在上为鸟鸢食在下为蝼蚁食夺彼与此何其偏也以不平二其平也】日月有期【公孙文子卒其子戊请谥于君曰丨丨丨丨将葬矣请所以易其名者也】葬妻犯禾【季子臯丨丨丨人之丨申祥请更之子臯曰孟子不以是罪予朋友不以是弃予以吾为邑长于斯也买道而葬后难继也】葬子习礼【延陵季子丧长子于嬴博之间孔子曰季子吴之习于礼者往而观之其坎深不至于泉其敛以时服广轮揜坎其髙可隐也既窆右旋左袒其封且号者三日骨肉归复于土命也若防气则无不之也】择地而葬【成子髙曰生无益于人吾何以死害于人乎我死则丨不食之丨丨丨我焉檀弓】指山为葬【李白至姑熟恱谢家青山欲终焉及卒葬东麓○刘悟大将郭谊者兖州人兄岌事悟山为牙常乐防山秀峻曰我死必葬此六帖】弗许毁室【郑简公卒将为葬除及游氏之庙子产使辟之司墓之室有当道者子太叔请毁之子产弗毁左昭十二】预知建宫【樗里子且死曰葬我必于渭南章台东后百年当有天子宫夹我墓及汉兴长乐宫在其东未央宫在其西武库直其上刘向说苑】葬近前贤【梁鸿病告主人曰慎勿令我子持丧归及卒王伯通葬于要离列士伯鸾请宜相近○魏田豫戒子曰葬我必于西门豹边妻子曰豹古之神人那可葬其边日豹履行与我适等死有灵当与我善也六帖】葬祔先茔【张曲江丁内忧奔丧驰讣祔葬先茔白雀黄莺号噪庭茔素鸠紫燕巢植庐垅唐文】更葬朽骨【周文主作灵台掘地得死人之骨王曰更葬之吏曰此无主矣文王曰有天下者天下之主也有一国者一国之主也寡人固其主又安求之主遂丨丨之天下皆曰文王贤矣泽及丨丨况于人乎新序】殡葬鳏寡【汉黄霸为颖川守鳏寡孤独有死旡葬者覇为区处】收葬骨【后魏宋世良以御史使河北还过汲郡见城傍多骸骨移文州郡悉令収瘗其夜甘雨滂沱后周贺兰祥为荆州刺史境内亢旱见发掘吉冡露骸骨者命收葬之即日澍雨】掩葬枯骨【陈宠为广汉守先洛阳城南每隂雨常有哭声宠使使按行多骸骨不葬者勑县尽收葬哭声自絶○于頔为胡州刺史州地库薄葬者不掩柩頔坎瘗枯骨千余人頼以安】葬以报徳【罗士信齐州人初为仁基所礼及东都平出家财殓丨北邙丨丨丨且曰我死当墓其侧至是如其志】葬以行志【吴保安与郭仲翔善仲翔母葬服除喟曰吾頼吴公生吾死今亲殁可行其志乃求保安于时保安以彭山丞客死其妻亦殁丧不克归仲翔为服缞经囊其骨徒跣负之归葬魏州庐墓三年而去】王果得铭【唐左卫将军丨丨被责出为雅州刺史于江中泊船仰见岩腹中有一棺临空半出乃縁崖而观之丨丨曰欲堕不堕逢王果五百年重収我果叹曰吾合葬此今被责雅州固其命也乃収窆而去广记】沈彬留篆【丨丨将八十近居阜上有一大树可数拱未殂前尝指示家人曰吾死可葬于是既葬穴其处乃古塜尔觌其间俨然复见一古灯台上有一盏圹头获一铜牌上有防篆文曰佳城今已开虽开不葬埋漆灯犹未爇留待沈彬来江南野史】庾亮埋玉【晋庾亮位司空薨将葬何充防之叹曰丨丨树于上中使人情何能已本传】刘伶荷锸【晋丨丨放情肆志常以细万物齐宇宙为心每乘鹿车擕一壶酒使人丨丨随之曰死便埋我】贵妃香囊【唐杨丨丨死裹尸以紫茵瘗于侧宗至自蜀过其所使祭之宻遣中使具棺椁他葬焉启瘗故紫丨丨犹在中人以献帝视之流涕】太子玉鱼【髙宗营太明宫每夜见数十骑行殿左右乃使术者刘明奴问故曰我汉楚王戊之太子明奴诘问汉书楚王与七国谋反夷宗覆族安有遗嗣曰王起兵畱吾在长安王诛天子念我不杀养宫中死葬此天子怜我殓以玉鱼一双今在殿东北角史臣遗略不书今在宫中颇见拘限乞改葬髙敞无夺玉鱼发其处果然乃勅以礼改葬玉鱼随之西京杂记】卖金办葬【王忳路行遇书生病下车省之生云我腰下有金请取之鬻以葬我未及问姓名而絶忳丨丨葬之余金亦埋之】夺山为葬【潘兊朱勔里人不登其门兊字恱之吴门人仕裕陵为侍从时郡民朱勔以幸进宠眷无比父冲殂勔防丧归乡间倾城出迓而潘独不徃潘之先茔适有山林形势近冲新阡勔欲得之乃修敬于潘二杜门不纳勔恃恩自恣遣人讽之且席以薰天之势潘一切拒之勔归京师果防于上降御笔夺之已而又假御史诬之以罪褫潘之职挥尘録】司马葬论【葬者藏也孝子不忍其亲之露故敛而藏之赍送不必厚厚者有损无益古人论之详矣今人葬不厚于古而拘于隂阳禁忌则甚焉古者虽卜宅卜日盖先谋人事之便然后质诸耆庻无后艰耳旡常地亦无常日也今之葬书乃相山川冈垅之形势考嵗月日时之支干以为子孙贵贱贫富寿夭贤愚皆系焉非此地非此时不可葬也举世惑而信之于是丧亲者往往乆而不葬问之曰嵗月未利也又曰未有吉地也又曰游宦逺方未得归也又曰贫未能办具也至有终身累世而不葬遂弃失尸柩不知其处者呜呼可不令人深叹愍哉人所贵于身后有子孙者为能藏其形骸也其所为乃如是曷若无子孙死于道路犹有仁者见而殣之耶先王制礼葬期逺不过七月今世着令自王公以下皆三月而葬又礼未葬不变服食粥居倚庐哀亲之未有所归也既葬然后渐有变除今之人背礼违法未葬而除丧从官四方食稲衣锦饮酒作乐其心安乎人之贵贱贫富寿夭系于天贤愚系于人固无闗预于葬就使皆如葬师之言为人子者方将哀穷之际何忍不顾其亲之暴露乃欲自营福利耶昔者吾诸祖之葬也家甚贫不能具棺椁自太尉公而下始有棺椁然金银珠玉之物未尝以锱铢入于圹中将葬太尉公族人皆曰葬者家之大事奈何不询阴阳此必不可吾兄伯康旡如之何乃曰询于隂阳则可矣安得良葬师而询之族人曰近村有张生者良师也数县皆用之兄乃召张生许以钱二万张生野夫也世为师为野人所得不过十钱闻之大喜兄曰汝能用吾言吾俾尔不用吾言将求他师张师曰惟命是聴于是兄自以已意处嵗月日时及圹之浅深广狭道路所从出皆取便于事者使张生以葬书縁饰之曰大吉以示族人皆悦旡违异者今吾兄年七十九以列卿致仕吾年六十六忝僃侍从宗族之从仕者二十有三人视他人之谨用葬书未必胜吾家也前年吾妻死棺成而敛装办而行圹成而葬未尝以一言询隂阳家迄今亦无他故吾尝疾隂阳家立邪说以惑众为世患于丧家尤甚顷为陈官尝奏乞禁天下葬书已时执政莫以为意今着兹论庶俾后之子孙葬必以时欲知葬具之不必厚视吾祖欲知葬书之不必信视吾家元豊七年月日司马光述】伊川葬说【卜其宅兆卜其地之美恶也非隂阳家所谓福祸者也地之美者则其神灵安其子孙盛若培防其根而枝叶茂理固然矣地之恶者则反是然则曷谓地之美者土色之光润草木之茂盛乃其验也父祖子孙同气彼安则此安彼危则此危亦其理也而拘忌者惑其择地之方位决日之吉凶不亦泥乎甚者不以奉先为计而专以利后为虑尤非孝子安厝之用心也惟五患者不得不谨须使异日不为道路不为城郭不为沟池不为贵戚所夺不为耕犂所及一本谓五患者沟渠道路避村落逺井窑五患既谨则又凿地必四五尺遇石必更穿之防水润也既葬则以松脂涂棺椁石灰封墓门此其大畧也若夫精画则又在审思虑矣其火葬者出不得已后不可迁就同葬矣至于年祀寝逺曽髙不辨亦在尽诚各具棺椁葬之不须假梦寐蓍龟而决也葬之宂尊者居中左昭右穆而次后则或东或西亦左右相对而啓穴也出母不合葬亦不合祭弃女还家以殇穴葬之程正淑】濠梁殡宫【客有自丨丨来者余讯之曰濠梁之政何如客曰夷俗好巫而信鬼死者其亲戚不敢穿斸事葬相传立小屋号曰丨丨焉虽在城郭而为之有上木隳槖棺榇巍然者有棺榇分折骸骨纵横者不独庶人而士大夫之家有焉刘公恻然曰非礼也吾忍不导之耶下令曰某月有限限别其家不阙地葬者笞二十鳏寡惸独力不任者絶嗣无主傍无近亲者刺史以俸钱为营之讫事人无犯令野旡殡宫焉卢子曰理乎哉刘公今日能以礼导邦人且夫葬者藏也欲人之不得见也奈何宿昔濠之人不藏其父子昆弟耶又曰生事之以礼死葬之以礼奈何夙昔濠之人不以礼葬其父子兄弟耶又曰延陵季子葬其子仲尼观之曰其坎深不至于泉其敛以时服奈何夙昔濠之人丧其父母昆弟不葬于土中耶又曰防气归于天形归于地奈何夙昔濠之人不归其父子昆弟之形于地耶今刺史彭城刘公教生者以礼示之日月信也恤死者以仁除其露义也合此智以成之难乎哉余耳得客之言不浃旬适至濠上因书以偹太史氏采録焉卢子骏濠州刺史刘公善政述】漳州义塜【人死曰归葬曰藏归者复其所也藏者欲人之不得见也故先王制礼丧葬有期下至于士则逾月而已何漳之为子若孙者乃有不之俗耶其亲死往往举其柩而置之僧寺是盖始于茍简中则因循乆则忘之矣呜呼已则忘之矣而不知虚廊冷殿之间寒声泣霜弱影吊月其望于子孙一旦之兴念者犹未已也盖尝命官僚覈其事近城之五里乃有十瓦棺合二千三百有竒爰择于城之西南北髙燥地立为义塜三每所大为之域既封覆以青莎使如旧垅前涂白琧书其有名氏者庻防子孙犹来祭享也讫事郡人合辞以请记余曰义之名立其死于不义而后见也此其不义果起于谁乎曰僧人其作俑者也是间层山叠林梵宇无数廊庑间率不置门若此类为土室其入如窦黯然无光斯皆诱愚俗以来殡者也彼棘人者举其亲而即安于彼死者一入杏无葬期使其子若孙良心防溺不复知有天理之正人道之终此有识者之所深恨也原道曰不塞不流不止不行近因为令下诸浮图必使尽改其室以为民房不改则鞭其人而俗之籍其田而公之盖治盗之法治其藏者此法常存则诱者始有所畏死者始有所归矣是为记危稹义阡记】
　　侈葬孟轲美棺【孟子自齐葬于鲁反于齐止于嬴充虞请曰前日不知虞之不肖使虞敦匠事严虞不敢请今愿窃有请也木若以美然曰古者棺椁无度中古棺七寸非直为观美也然后尽于人心不得不可以为恱无财不可以为恱得之为有财古之人皆用之吾何为独不然且比化者无使土亲肤于人心独无恔乎吾闻之君子不以天下俭其亲公孙丑】司马石椁【宋桓丨丨自为丨丨三年不成子曰若是其靡也死不如速朽之为愈也记】蜃炭瘗圹【宋文公始厚葬用丨丨烧蛤为灰以丨丨】榆沈设拨【孺子之丧哀公欲设拨问于有若有若曰其可也三臣犹设之顔栁曰天子龙輴以椁帱诸侯輴而设帱为丨丨故丨丨三臣废輴而设拨废礼之不中而君何学焉注拨可发輴车也榆沈以榆汁浇地利其滑易进也】金银鳬鹤【秦始皇葬骊山起坟髙丨五十丈下周三泉周廻七百歩以明月珠为日月人鱼膏为灯烛水银为大海丨丨为丨丨三辅故事】玉匣蛟龙【汉帝及侯王送葬者皆珠襦丨丨形如铠甲连以金缕匣上皆缕以丨丨鸾鳯龟麟之象时谓交龙玉匣西京杂记】大治冡舍【汉原涉字巨先父为南阳太守死让还南阳赙赠千万以上涉后自以身得其名而令先人坟墓俭约非孝也廼丨丨丨丨周阁重楼初武帝时京兆尹曹氏葬茂陵人谓其道为京兆阡渉慕之买地开道立表曰南阳阡人不肯从谓之原氏阡】多治丧车【楼防出入五侯之门咸得欢心母丧送葬治丧车三千辆人谓曰五侯治丧楼君卿】得古冢器【齐书曰始兴王铠镇蜀于州园地丨丨丨珍宝甚多金银为蚕形者数十又以朱砂为阜水银为池】发圹中藏【张侍中耆遗言厚葬晏丞相殊遗言薄葬二公俱葬阳翟元祐中同为盗所发侍中圹中金玉犀珠充塞盗不近其棺所得已不胜慰皆列拜而去丞相圹中但瓦器数十盗怒不酬其劳斵棺取金带亦木也遂以斧碎其骨厚葬免祸薄葬致祸杨王孙之计防矣闻见录】
　　俭葬称财为礼【子路曰伤哉贫也生无以为养死无以为葬子曰敛手足形还葬而无椁丨其丨斯之谓礼】以俭自全【杜预遗令言形山上有冡云是郑大夫祭仲或云子产墓隧道惟塞其后而空其前不填之示藏无珍寳不取于重深也山多美石不用必取水中自然之石以为冡示不劳工功而此石不入世用也君子尚冇情小人无利可动吾自表营洛阳城东首阳之南将来域兆仪制取法郑大夫欲丨丨丨丨耳】非茍为俭【仲尼孝子延陵慈父其葬骨肉皆微薄矣丨丨丨丨诚便于体徳弥厚者葬弥薄知愈深者葬愈微丘垅弥髙发掘必速汉成纪】何用徇侈【夫厚葬之家流于俗以侈靡为孝令死者戳尸骨可不痛哉死者无知自同粪土岂烦奢葬使其有知神不在柩丨丨破赀丨丨乎姚崇传】载以牛车【汉张汤自杀兄弟欲厚葬母曰汤为天子大臣被恶言而死何厚葬为丨丨丨丨有棺无椁】借以黄壌【东汉赵咨将终告其故吏朱祗箫建等曰薄敛素棺丨丨丨丨欲令速朽且归后土不聴子孙改之本传】不用棺椁【后汉卢植字子榦临卒勑其子俭葬于上宂丨丨丨丨】勿起坟垅【晋王祥为睢陵公疾笃遗令曰西邙土自坚贞乃甓石丨丨丨丨】葬以幅巾【后汉皇甫规遗命曰地底冥冥长无晓期而复纒以纩绵牢以钉漆为不喜耳幸有前窀朝殒夕下措尸灵牀幅巾而已奢非晋文晋文公请隧王不许以臣而请王礼奢也俭非王孙惟情从意庶旡咎吝诸子从之】敛以常服【姚崇遗令吾亡丨丨丨丨四时衣各一】尧典狥葬【后汉周磐坚伯云命终之日桐棺足以周身外椁足以周棺敛形悬封濯衣幅巾冩尧兴一篇置棺前示不忘圣道学者以为知命焉】孝经为殡【梁元帝金楼子曰吾之亡也可以一卷孝经一帙老子陶华阳劔一口以自随外此珠玉不入铜钖勿藏也田国譲求葬于西门豹侧杜元凯求葬于祭仲冡邉曹子藏求葬于蘧伯玉侧梁伯鸾求葬于要离之傍彼四子者异乎吾之意也金蚕无吐之实瓦鸡无司晨之用谨母以血膻膋腥为祭也棺椁之造起自轩辕周室有廧翣之饰晋文公请隧桓司马石椁甚亡谓也○又见后皇甫谥事】布车载柩【唐书魏征陪葬昭陵妻裴氏曰证平生俭素今以一品礼葬羽仪甚盛非亡者之志悉辞不受竟以丨丨丨丨无文采之饰】桐瓦为棺【杨行宻卒遗令谷葛为衣丨丨丨丨夜葬山谷人不知所在】杂木为棺【杨震临死曰不能诛患身死丨丨丨丨布单盖形勿归冡次勿设祭祀也】聚沙为牀【赵岐字邠卿遗令子曰墓中丨丨丨丨布簟白衣散髪其上覆以单被即日便下】戒使周棺【太山太守严望终于家遗言以身服敛棺周于身土周于棺也】戒勿立碑【唐司勲致仕李建勲且死戒家人曰时事如此吾得良死幸矣勿封土立碑聴人耕种于其上免为他日开发之标及江南亡也诸贵人髙大之冢无不发者惟建勲莫知其处】作臝葬书【杨王孙者孝武时人家业累千金厚自奉养生亡所不致及病且终先令其子曰吾欲臝葬以反吾真必亡昜吾志则为布囊盛尸入地七尺既下从足引脱其囊以身亲土其子不忍廼往见王孙友人祁侯祁侯与王孙曰子欲臝身先人于地下乎王孙报之以书曰盖闻古之圣王縁人情不忍其亲故为制礼今则越之吾是以臝葬将以矫世也夫厚葬诚亡益于死者而俗人竞以相髙靡财殚币腐之地下或廼今日入而明日发此真与骸于中野何异且夫死者终生之化而物之归者也归者得至化者得变是物各反其真又曰精神者天之有也形骸者地之有也精神离形各归其真故谓之鬼鬼之言归也其尸块然独处宁有知哉褁以币帛鬲以棺椁交纒络束口含玉石欲化不得鬱为枯腊千载之后棺椁朽腐乃得归土就其真宅由是言之焉用乆乎昔帝尧之葬也窽木为柜葛藟为缄其穿下不乱泉上不泄殠故圣王生易尚死易葬也杨王孙】着笃终论【生不能保七尺之躯死何故隔一棺之土然则衣衾所以秽尸棺椁所以隔真故桓司马不如速朽季孙璠璵比之骸文公厚葬春秋以为华元不臣汉王孙亲土汉书以为贤于秦始皇夫葬者藏也藏也者欲人不得见也而大为棺椁备存器物无异埋金路隅而书表于上也吾气絶之后便即时服幅巾故衣以籧篨里尸择不毛之地穿坑下尸平生之物皆无自随惟赍孝经一卷示不忘孝籧篨之外便以亲上若不如此则寃悲没世长为恨鬼皇甫谧】
　　合葬合葬非古【季武子成寝杜氏之墓在西阶之下请丨丨焉许之入宫而不敢哭武子曰合葬丨丨也自周公以来未之有改也吾许其大不许其细何居命之哭记】祔葬不筮【丨丨者丨丨宅注谓祔先茔不改卜墓也】鲁人合祔【卫人之祔也离之丨丨之祔也合之善夫注祔合葬也离谓棺中间之合谓棺中无间善夫善鲁也】孔氏合葬【孔子少孤不知其墓问于郰曼父之母然后得合葬于防记】同坟异藏【后汉樊重遗令使与吏人丨丨丨丨】招防合葬【后汉邓晨娶世祖妹新野公主遇害后晨卒诏令招公主防与晨合葬】
　　归葬愿得归葬【韦成嗣封扶阳侯初父贤葬平陵成后徙杜陵病且死因使者自白曰不胜父子恩愿乞骸骨归葬父茔上许焉】梦求归葬【后汉温序为防羗校尉为隗嚣将所拘伏剑而死主簿从事持尸归殓光武闻而怜之命送葬到洛阳赐城旁为冡长子寿梦序告曰乆思客乡里寿即弃官上书乞骸骨归葬帝许之乃返旧茔○李徳裕贬死朱崖见梦于令狐绹曰公幸哀我使我归葬绹曰卫公精爽可畏不言祸将及乃白于帝得以防还言】责不归葬【晋王褒与管彦许为婚彦葬父河南褒更嫁其女谓彦弟馥曰贤兄葬父洛阳则京邑人也非结好本意馥曰嫂齐人也当还齐褒曰安有葬父河南而随嫂还齐用意如此何婚之有】坐不归葬【陈夀为治书御史母遗言葬洛阳寿不遵其防夀巴西安汉人丨丨以母丨丨沉累数年】令勿还葬【后汉崔瑗临终命子曰人终归精于天归骨于地不可不藏形勿归乡里子寔字太真奉遗令葬于洛阳】各欲为葬【晋王祥二子芬烈将死烈欲还葬旧乡芬欲葬京邑祥泣曰不忘乡土仁也不恋本逹也唯仁与逹二子有焉】托遣丧归【后汉范式字巨卿受业太学长沙陈平子病谓妻曰吾闻山阳有巨卿烈士也可以托吾没后但以尸埋巨卿戸前乃裂素书以遗巨卿时式出还省书凄怆向坟悒哀哭甚以为死友营防平子妻儿自送丧于临湘未至四五里委素书于棺上而去其兄弟闻之寻求不复见】助归葬费【栁子厚之得归葬也费皆出观察使河东裴君行立行立有节槩重然诺与子厚结交子厚竟頼其力墓志】
　　送葬送车千乘【西汉剧孟葬母自逺方丨葬盖丨丨丨本传】缟服数百【崔日用御井州长史卒井人懐其惠吏民皆送防丨丨者丨丨】四方来会【陈蕃窦武为阉人所害林宗哭之于野悦然而叹曰人之云亡邦国殄瘁瞻乌爰止不知于谁之屋耳明年卒丨丨之士千余人皆丨丨葬】百官拜哭【李晟及葬帝御望春门临送遣谒者宣诏于柩车丨丨丨丨于道】吹箫防葬【周勃丨丨来丨丨】停柩候送【范式字巨卿张劭字元伯相与为友元伯寝疾而卒式怱梦元伯呼曰巨卿吾以某日死以某时葬子未我忘岂能相及式便服朋友之服驰往赴之式未及到而丧已发引既至圹将窆而柩不肯进其母抚之曰元伯岂冇望耶遂丨丨移时乃见有素车白马号哭而来母曰是必巨卿也式因执绋而引柩于是乃前本传】
　　殉葬宋公用殉【丨文丨卒始丨丨君子谓华元乐举于是不臣左传】陈妻谋殉【陈子车死于卫其妻与其家大夫谋以殉乃告陈子亢曰夫子疾莫养于下请以殉葬子亢曰以殉非礼也虽然则彼疾当养者孰若妻与宰不得已则吾欲以二子者为之于是不果用礼】三良为殉【秦穆公卒以子车氏三子奄息仲行鍼虎为殉皆秦之良也国人哀之为之赋黄鸟】二婢夹殉【陈干昔寝疾属其兄弟而命其子尊已曰如我死则必大为我棺使丨丨子丨我其子曰以丨葬非礼也况又同棺乎不果杀左传与魏颗事相类见前遗言】
　　赐葬御赐輼辌【孔光薨上赐辒辌及副各一乗挽送车万余辆道路皆举音以过丧本传】特给防车【韦杭歴职以清俭及终无以葬元宗闻之丨丨丨丨】令给班劔【魏徴薨给羽葆鼓吹班劔四十人陪葬昭陵余见前薄葬下房元龄薨给班劔羽葆鼔吹绢布二千叚粟二千斛陪葬昭陵】诏给仪仗【太和初王承元祖母丧诏曰武俊当横流时极定奔溃功在史官母李不幸赠恤宜加厚且给仪仗以葬】赐以寿器【梁商薨丨丨东园朱丨之丨银镂黄肠注器棺也以朱饰之以银镂之前汉音义曰以栢木黄心为郭曰黄肠也及葬赐轻车介士注云轻车兵车介士甲士也】赐与坟茔【唐髙宗诏赐英国勣坟茔一所时勣犹在】命官建塜【唐刘昌节度泾原初城平凉当吐蕃劫盟后将士骸骨不藏昌命瘗之夕梦若原谢者昌具以闻徳宗下诏哀痛出衣数百称官为赛具敛以棺椁分建二冡大将曰旌义冡士曰怀忠冡于浅水原诏学士为铭】具礼收葬【李怀光据河中帝令孔巢父宣慰众害巢父帝闻震悼诏丨丨丨丨】













　　古今合璧事类备要前集卷六十六
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷六十七
　　宋　谢维新　撰
　　墓地门
　　寿藏
　　事类取其远【寿藏谓冢坟也称寿者丨丨乆丨之意汉书注】知所息【子贡倦于学告于仲尼曰愿有所息仲尼曰生无所息望其圹睾如也宰如也坟如也鬲如也则丨丨丨矣荀子】乐斯丘【公叔文子升于瑕丘蘧伯玉从文子曰丨哉丨丨也死则我欲葬焉蘧伯玉曰吾子乐之则瑗请前注刺其欲害人良田记檀弓下】归于宅【陶子将辞逆旅之馆永丨丨故丨羞以嘉蔬荐以清酌渊明自祭文】树槚东门【季孙为已丨六丨于蒲园丨丨之外欲自为榇也左传】治茔平陵【张禹年老自丨丨起祠堂好丨丨肥牛亭部处地又近延陵奏请求之上以赐禹】为寿藏图【后汉赵跂汉帝时为太仆副太仆马日防抚慰天下歧老病留荆州就拜太常建安六年卒先自丨丨丨丨季札子产晏婴叔向四像居宾位又自其象居主位皆为讃颂勅其子曰我死之日墓中聚沙为牀布簟白衣散髪其上覆以单被即日便下下讫便掩坎本传】定古葬地【安定真善筭术成帝时真常自筭其年七十三至期果死又曰北邙青垅上孤槚之西四丈所凿之七尺吾葬地也真死依言往掘得古时空椁即以葬焉西京杂记】登临得墓【曹植登鱼山临东阿喟然有终焉之心遂营为墓遗令薄葬】瞻望卜宅【传永字修期尝登北邙山于平坵处奋矛跃马回旋丨丨欲祔葬于祖墓遂买左右地数亩遗勑子叔伟此吾之永宅也】酌酒赋诗【唐司空圗豫为冡棺遇胜日引客坐圹中赋诗酌酒客或难之图曰君何不广耶生死一致吾宁暂游此中哉】设榻为寝【李适勒其子曰霸陵原西视京师吾乐之可营墓树十松焉及未病时衣冠往寝石塌上置所譔九经要句及素琴时士贵其逹○卢照邻预为墓偃卧其中】自署寂居【姚崇孙朂丨为寿藏于万安山麓祖茔之傍○兆曰丨丨冗坟曰复真堂中剟土为台曰化台新唐史】预营茧室【本朝王樵淄川人自号赘世翁预卜为名茧室中置石榻刻石其上曰生前投躯以虞不备没后寄魄以备不虞渑水燕谈】
　　诗集郑冡【宻迩松楸地一隅防心何必问青乌亢宗虽愧镇公子没世尚存先大夫京兆汉阡贤问望邢山丨丨旧规模家庭遗训焄蒿在不学邠卿尽古图范至能得夀蒇先垅旁感慨而作】首丘【家山随处可松楸荷锸擕壶似醉刘纵有千年铁门限终须一个土馒头三轮世界犹灰劫四大形骸强丨丨蝼蚁乌鸢何厚薄晚风拊掌菊花秋范至能重九行夀蔵】
　　坟墓　附　吉地　凶地
　　事类宅兆【卜其丨丨而安厝之孝经】墟墓【丨丨之间未施哀于民而民哀檀弓】树槐【天子坟髙三仭树以松诸侯半之树以柏大夫八尺树以栾士四尺丨以丨庶人无坟树以扬栁白虎通】有草【朋友之墓丨宿丨而不哭焉曲礼】不登【适墓丨丨垅】不歌【适墓丨丨并同上】即逺【葬于墓所以丨丨也檀弓】永安【窀穸既终丨丨体魄通鉴】隂堂【丨丨是夜古木非春杨盈川集】神宅【感慕之所丨防之丨吕才传】连堈【丨丨隐干状如乱云望之刿刿絶而复连小顿大起千里相牵寿期頥世世登仙图墓书】潜闼【窈窈宇三光不入丨丨一扄尊灵永蛰曹植诔】牛冈【丨丨得兆马鬛将封栁集】马茔【青乌升十白丨临丨晏类要】羡门【丨丨盖中之门西京杂记】神道【墓门前开道建石柱以为梁乃谓之丨丨后汉中山王传日月照临于佳城烟云变态于丨丨文粹】大宵宅【沦于无形之中其丨丨之丨淮南子】　长夜宫【东首茔园即宫丨丨文选齐安陆碑】一棺土【生有七尺之形死有丨丨之丨淮南子】万鬼隣【托丨丨之丨居千年之屋六帖】蝼蚁隣【丨丨丨乌鸢食祭李商隐表】狐兎宂【雍门周以琴见孟尝君曰臣切恐千秋万嵗外坟墓生荆棘丨丨丨其中樵儿牧竖踯躅而歌其上行人见之怆凄曰孟尝君之尊贵如何成此乎孟尝君喟然叹息涙下承睫桓谭新论】狐首丘【太公封于营丘比及五世皆反葬于周君子曰乐乐其所自生礼不忘其本古之人有言曰狐死正丘首仁也】马鬛封【孔子之丧有自燕来观者舍于子夏氏子夏曰昔者夫子言之曰吾见封之若堂者矣见若坊者矣见若覆夏屋者矣见若斧者矣从若斧者丨丨丨之谓也今一日而三斩板而已封尚行夫子之志乎哉注封筑土为垄斧形旁杀刃止而长孔子以为刃上难登狭又易为功马鬛封俗间名也檀弓】坎不至泉【延陵李子长子死葬于嬴博之间其丨深丨丨于丨既葬而封广轮揜坎其髙可隐也祥见葬类葬子事】墓不生棘【孔子葬鲁城北泗上注云冡茔百亩冢茔中树以百数皆异种鲁人旡能名其树者民传言弟子异国人各持其方树来种之茔中不生荆棘及刺人草孔子世家孔子当泗水而葬水为之却流下不冲其墓晏类要】挂劔于树【李札将过徐徐君欲季子所佩劔口不言而色欲之季子以有上国之事未献心已许之李子还而徐君死矣遂丨丨丨墓丨】封墓于防【孔子少孤不知具墓父邹叔梁纥殡于五父之衢问于曼父之母然后得合葬于防曰吾闻之古也墓而不坟今丘也东西南北之人也不可以弗识也于是封之祟四尺檀弓】宰木将拱【秦伯袭郑百里子与蹇叔子谏秦伯怒曰若尔之年者宰上之木拱矣公羊僖二十二年宰也拱可以手对抱】墓槚可材【子胥赐属镂死将死曰树吾丨丨槚丨丨也吴其亡乎三年吴始弱矣左哀十一年】下马过坟【胶西相董仲舒坟在长安人为致敬过者必丨丨名下马陵后人语讹为虾蟆非是西京杂记】负土成塜【杨子卒葬安陵坂上柏君山弟子侯芭丨丨作坟号曰冡家谍】营墓旁地【韩信葬母行营髙燥地令旁可置万家者本传】买墓前田【宋郭原平父母坟前冇数十亩田不属原平每农月耕者祼袒原平不欲使人慢其坟墓乃货家赀贵买此田三农之月輙束带垂泣躬自耕垦】佳城石椁【汉滕公夏侯婴死送葬至东都门外驷马不行踣地悲鸣即掘马蹄下得石椁其铭云丨丨鬱上三千年见白日于嗟滕公居此室乃葬斯地谓之马冡博物志与前卷葬类沈彬事略同】古塜篆文【见前葬类沈彬事】布囊盛土【范训母亡以丨丨丨丨负以成坟谢承后汉书】涕泪着树【晋王衰父仪为司马文王所杀衰尝至墓下拜跪悲号丨丨丨丨树为之枯】不知父墓【杜羔父死河北丨丨丨丨昼夜哀恸它曰舍佛祠观柱间有文字乃其父临死记墓所在羔奔往亦有耆老识其垅因是乃得葬六帖赵矜歴防阳丞客死桞州十七年子来章始壮始求其丧不得野哭再阅旬卜人秦谢为筮曰金食其墨而火以贵其墓直丑在道之右南有贵神冡土是守宜遇西人深目而髯乃得其实明日有老人过其所问之得矜墓直社北遂归葬同上】求得母墓【吕向少丧母失所在将葬巫者求得之】一夕坟髙【宗承宇世材父葬旧茔负土作坟不役僮仆丨丨之闲土壌自髙五尺松竹生焉】万日坟成【韦温痬生于首谓其婿曰予作秘书日梦黄衣摄去道逢人告曰彼坟至大功须丨丨遂寤今万日矣果不起】过鸟泣墓【后汉杨震将葬日有大鸟髙丈余集丧前俯伏泣下葬毕飞去遂立鸟象于墓前】孤燕寻坟【宋末有女姚玉京室冇防燕一为鸷鸟所获其一孤飞不离庭戸凡六七嵗玉京死燕来周回姚氏族泣语坟在南郭燕至坟所亦死】燕衔坟土【汉临江王荣征请中尉府自杀葬蓝田燕数万衔土置冡上百姓怜之】鹿触墓松【晋许孜亲殁负土成坟植松栢五六里时有丨丨其松防孜悲叹曰鹿独不念我乎明日怱见鹿为猛兽所杀置所防松下】古冡得书【晋太康二年汲郡人盗发魏襄王墓或云安厘王冡得竹书数十车其中与经传大异者云夏年多殷益于啓位启杀之太甲杀伊尹文王杀季歴自周受命至穆王百年非穆王寿百嵗也幽王既亡共伯和者摄行天子事非三相共和也初发者烧防照取寳物及官收之多烬简断防束哲传】邻墓金椀【卢充家西有崔少府墓一日见一府舍门进见少府与崔小女为婚三日崔曰君可归女生男当以相还居四年三月三日临水忽见崔氏并少府抱儿还充又与盌并赠诗一首充取儿益及诗女忽不见充诣市卖盌崔女姨曰我妹之女嫁而亡赠以金椀着棺云】反间发墓【田单行丨丨令燕人劓所得齐卒又掘城外塜墓即墨人望见皆涕泣怒自十倍田单因而用之史】因隙发墓【唐郭子仪为鱼朝思所忌使人发其父墓盗未得子仪来朝中外惧冇变人见代宗唁之号泣曰臣乆主兵不能禁士残人之墓人今发先臣墓此天谴非人力也】发墓葬母【晋世王公贵人多葬梅岭及叔陵所生母彭氏卒啓求梅岭乃发故太傅谢安旧墓弃去安柩以葬其母陈始兴王叔陵传】发墓斩臂【王谟从弟象位下邳大守好发冡墓时人闻桓内有小冡或告象墓上见一女子近视则亡便命发之冇一棺上有金蚕铜人以百数一女子可三十资质若生卧而言曰我东海王家女应资财相奉幸勿见害女臂冇王钏斩臂取之于是女复死末书】求禁樵采【唐武后幸洛阳至阌乡县车骑不进召巫问之曰晋龙骧将军王濬之墓在道南每为樵采所苦闻大驾至哀求后诏百歩墓外不得樵采○杜甫诗送韦尚书榇云墓待龙骧诏】不禁刍牧【栁子厚谪永州与许孟容书曰先墓在城南旡异子弟为主惧便毁伤松柏刍牧不禁以成大戾】讼禁斫坟【熈宁初有人知河中府薛少卿为盗斫坟茔之松槚少卿投牌乃判其状曰周文王之苑囿尚得刍荛薛少卿之坟茔乃禁樵采洎宅编】劝免发墓【韦蔡同肆罗织迁谪元祐诸公蔡率章以奏乞发司马光墓门下侍郎许将独无言蔡等退朝哲宗留将问曰卿不言何也将曰发人之墓非盛徳事也哲宗曰朕与卿同乃不从邵伯温办诬石介作圣徳颂孙复曰子之祸自此始矣未几介病卒防山东举子孔直温谋反或言直温尝从介学于是夏英公言于仁宗曰介实不死北走胡矣出中使与京东部刺史发介棺以验实是时吕居简为转运使谓中使曰万一尸在即是朝廷无故剖人坟墓何以示后世耶遂令介亲属及门人姜潜以下各结状保证中使持以入奏仁宗亦悟竦之奸有防赦介妻子还乡东轩录】
　　吉地位极人臣【晋周访微时与陶侃结友侃丁艰家中忽失牛遇一老父曰前岗见一牛眠山洿中其地若葬丨丨丨丨又指一山云此亦其次当世出二千石言讫不见侃寻牛得之因葬其母以所指别山与访之父葬焉访果为刺史著称于益自访三世为益州】世为三公【袁安父卒母使安访求葬地道逢三书生问安何之为言其故生廼指一处云葬此地当丨丨丨丨须叟不见安异之遂葬于其所占之地后登司徒子孙昌盛四世五公幽明录】有帝王气【晋羊祐时有善相墓者言祜祖墓所丨丨丨之丨若凿之则旡后祜遂凿之相者曰犹出折臂三公而旡嗣祜遂堕马折臂位至三公而无子】致天子问【郭璞尝为人葬明帝微服往观之因问主人何以葬龙角此法当灭族主人曰郭璞云此葬龙耳不出三年当致天子也帝曰出天子耶答曰能丨丨丨丨耳帝甚异之○郭璞以母忧去职卜葬地于暨阳去水百许歩人以近水为言璞曰当即为陆矣其后沙涨去墓数百里皆为桑田】道士审地【唐智兴防时尝为徐州门子有道士居门侧智兴每日一扫道必扫道士之门智兴母死丨丨曰吾善丨墓丨他日引智兴以竹防表一处曰必定此两世方伯智兴再往竹防冇枝丛生遂葬焉后至方伯太平广记】过僧论地【李太尉在中书舒元舆自侍御史辞归东都迁李太尉言近有僧自东来云有一地葬之必至极位何妨取此元舆辞以家贫不办遂归别覔葬地他日僧又经过复谓太尉曰前佳城已有用之者询之乃元与也元舆自刑部侍郎平章事感定录】
　　凶地葬母妨子【梁昭明太子丨其丨丁贵嫔遣人求墓地之吉者葬毕有道士云此地不利长子若厌之或可申延髙祖纪】害兄福地【唐温大雅改葬祖父卜人占其地曰丨丨而丨丨大雅曰若家弟永康我将含笑入地嵗余果卒】预定斵棺【唐李勣卜葬地繇曰朱雀和鸣子孙盛荣张景藏曰占者过也所谓朱雀悲哀棺中见灰后孙敬业反则天斵英公棺焚之见其灰也　唐郝处俊死葬讫有书生过其墓叹曰葬压龙角其棺必斵其后象贤坐不道果斵处俊信焚其尸朝野佥载】逆知伤目【闽越黄拨沙善视墓画地为图即知体咎故号拨沙婺人有世患左目者问之曰祖坟有本根伤害葬者之目必发墓以去之既发有根贲其左目出之而愈后山丛谈】
　　诗集白骨【洛阳北门北邙道丧车辚辚入秋草车前齐唱薤露歌髙坟新起白峩峩朝朝暮暮人送葬洛阳城中人更多千金立碑髙百尺终作谁家柱下石陇头松栢半旡主地下丨丨多于土寒食家家送纸钱防鸢作巢衔上树人居朝市未解愁请君暂向北邙逰张籍比印山昔嵗不我与飒然凉风生繁华扫地歇蟀蟋充堂鸣感物增忧思奋衣出游行行值古墓林丨丨下纵横田坚鞭髑髅村童埽精灵精灵无奈何像设安所营石人徒瞑目表柱烧无声试读牌上文乃是昔时英位极君诏葬勲髙盟忠贞宠终禁樵采立嗣修坟茔运否前政缺羣盗多蚊虻即此丘垅坏鐡心为霑缨当其崇树日岂忧侵辱并冥汉生变故凄凉结幽明悲端岂自我外物纷相萦所适非所见前登江上城倚楼临緑水一望解伤情顔胄适恩】黄泉【驱车上东门遥望郭北墓白杨何萧萧松栢夹广路下有陈死人杳杳即长暮潜寐丨丨下千载永不寤浩浩隂阳移年命如朝露人生怱如寄寿无金石固万嵗更相送贤圣莫能度服食求神仙多为药所悮不如饮美酒被服纨与素古乐府】白杨【去者日以踈来者口以亲出郭门直视但见丘与坟古墓犂为田松栢搉为薪丨丨多悲风萧萧愁杀人思还故里闾欲归道无因同上】玉树【行路一孤坟路成坟已毁空疑年嵗积不知陵谷徒几经秋叶飞骤见春流弥金蚕不可织丨丨何曾蘂陌上驱驰人笑语自侈靡今日非明口可怜讵隣此何逊】蒿草【北邙山头少闲上尽是洛阳人旧墓旧墓人家欲葬多堆着黄金无处买天涯悠悠葬日促冈坂崎岖不停谷髙张素幙绕铭旌和唱挽歌山下宿洛阳城北复城东防车灵马长相逢车辙广若长安路丨丨少于松栢树山头洞底石渐稀尽向坟前作羊虎谁家石碑文字防后人重取书年月朝朝车马送葬回还起大宅与髙台王建北邙行】棠棃【君不见马侍中气吞河朔称英雄君不见韦太尉二十年前镇蜀地一朝冥汉归下泉功业声名两憔悴奉诚园里蒿棘生长兴街南沙道平当日带砺在何处今日子孙无地耕或闻覊旅职常调簿尉文参各天表清明修办専使来一把纸钱风树杪碑文半缺碑堂摧祁连塜象狐兎开野花似雪落何处丨丨树下香风来马侍中韦太尉盛去哀来片时事人生倐忽一梦中何必深深固权位薛逢】如厦屋【茫茫野田平极目歴歴古坟丨丨丨碑版无文荆棘深石兽沉沦松柏秀问人虽不知姓名昔皆髙官仍厚禄子孙流落何所之凶吉当年非不小我来正值寒食天祭膰不设无人哭司马公】成聚尘【朱顔苦留不肯住白髪政尔欣得人婵娟去作谁家妾意气都丨一丨丨今口牛羊上丘垅当时近前丞相嗔花开鸟啼荆棘里谁与平章作好春山谷送客过故人墓】黄鹂飞【离宫路逺北原斜生死恩深不到家云雨今归何处去丨丨丨上野棠花窦巩宫人斜】晩莺怨【草树愁烟似不春丨丨哀丨问何人须知一种埋香骨犹胜昭君作虏尘陆龟防宫人斜】赓竹风诗【郑交谒友人于陈蔡路逢一冡有竹二竿郑为诗曰冡上两竿竹风吹常袅袅冡中人赓之曰下有百年人长眠不知晓】赋棃花韵【于襄阳在镇时选人刘某入京逢一举人年二十诗言语盟唔意甚相得刘因邀借草同饮日暮举人指支迳曰弊止数里能左顾乎刘辞以程期举人因赋诗云流水涓涓芹吐芽织鸟双飞客还家荒村无人作寒食殡宫空对棠棃花至明年刘归襄州寻访举人殡宫存焉】
　　旌坟墓
　　事类封比干墓【武王克啇丨丨丨之丨】祭孔子墓【明皇开元十三年幸孔子宅以太牢祭其墓本纪周太祖如曲阜谒孔子祠帝曰孔子百世帝王之师敢不敬乎遂弭之又拜孔子墓禁孔林樵采本纪】禁兵樵采【顔蝎曰昔秦王攻齐令曰有敢去桞　下季垅五十歩樵采罪死不赦战国防】置家奉祀【髙祖微时数闻魏公子信陵君无忌贤及即位每过大梁常祠公子及击黥布还为公子丨五丨世守冡以四时丨丨公子信陵君传】象祁连山【霍去病至祁连山捕酋虏甚多益封五千四百户及薨上悼之为冡丨丨丨丨】立思贤碑【徐孺子墓在郡南白社牧守除兴于墓隧种松太子谢景立碑太守夏侯嵩于碑邉丨丨丨丨豫章记】命官行礼【汉宣诏祀百辟卿士有益于民者蜀都以文翁九江以召父应诏嵗时郡二千石率官属行礼】遣掾修墓【魏太祖北征栁城过涿郡令告太守曰故中郎将卢植名著海内孤到此州嘉其余风敬丨丞丨丨坟丨并致薄酸以彰厥徳】祠功臣垅【后汉和帝幸长陵祀髙祖诏曰髙祖功臣萧曹为首有传世不絶之义曹相国后客成侯无嗣朕望长陵东门见二臣之垅每有感马可遣使者以中牢祠】式功臣墓【汉明帝西廵狩幸长安遣使者以中牢祠萧何霍光帝谒陵园过式其墓】祭前贤墓【唐太宗幸洛阳宫祭汉文帝亲讲武于郑之郊遣使祭郑大夫国侨汉太丘长陈寔墓】祭旧臣墓【唐太宗贞观七年狩于少陵诏以少牢祭杜如晦杜淹墓】筑阙象山【李靖其妻卒诏坟制如卫霍故事丨丨丨铁丨积石山以旌其功】择原起冡【李翰所善张廵死节翰传廵功表上之曰廵身首分裂将士骸骼不掩宜于睢阳相丨髙丨丨大丨招防而葬旌善之义也】树阙表孝【安城县有孝子孝闻天下太守王府君丨双土丨以丨墓】琢石旌功【秦叔寳陪葬昭陵太宗诏有司丨丨为人马立墓前以丨战丨　丘行恭贞观中诏丨丨为人马象防箭状立昭陵阙前以丨武丨】封坟祭墓【介士送葬即封征虏之坟单于入朝当祭度辽之墓燕集】式墓象山【丨丨表文终之徳丨丨昭去病之勲郭子仪赠诏】为禁刍牧【袁滋先世坟墓在蔡吴少阳时丨丨丨丨】为立门墙【朱文公守南康访屯田刘公凝之墓丨丨丨丨以限樵牧】
　　庐墓
　　事类庐冡三年【汉原渉先丨丨丨丨由是显名京师】庐冡弥年【崔衍居父丧跣护柩行千里道路为之流涕丨丨丨丨】捧土涕濡【丨丨涕濡顿首成坟防膺腐防寒暑在庐栁宗安豊孝阙铭】偃庐柴毁【胶东郡王道彦父丧荷上就坟躬莳松柏丨丨丨丨虽亲友不复识】手植松柏【蒋挺之卒列兄弟庐墓侧丨丨丨丨】泣惨松柏【晋王裒父丧庐墓侧泣涕松柏为之色惨本传】居废栉沐【元譲母终庐墓次废栉沐饭蔬饮水】借无茵席【元徳秀母亡庐母墓侧食不塩酪丨丨丨丨】穿圹为门【梁文贞少从军守邉逮还亲已亡即丨丨丨丨晨夕洒扫庐墓左防官改新道出文贞庐前行旅见之皆为流涕冇甘露降茔木白驯扰县令刋石记之】埏甓作冡【林攅泉州莆田人母亡丨丨丨丨庐其右有白乌甘露降】兎循其室【后汉蔡邕母卒庐于墓侧动静以礼有丨丨挠其房丨又木生连理】兽循其旁【晋夏方庐墓侧猛丨丨丨丨】白鹊上庐【支叔才母亡庐墓有丨丨丨丨傍】白兎循茔【许法谨仓州清池人母丧常庐于茔有甘露嘉木连理白兎之祥并六帖】羣鹿循扰【褚旡量母丧庐墓左鹿犯所植松栢旡量号防曰山林不乏忍犯吾茔树耶自是丨丨丨丨本传】双鹤飞吊【陶侃丁母忧在墓下忽有客来吊仪服鲜异礼毕遣人寻之但见丨丨丨天而去世说】杀触松鹿【见前墓类】刃盗树人【李充母丧服行墓次有人盗其树者充手刃之】表异其门【薛万备有志行居母丧庐墓前太宗诏丨丨丨丨】诏表其庐【刘知柔居亲丧庐墓侧诏筑阙表之】居庐生子【见居防类】居丧割乳【五代之际民苦于兵往往因亲疾以割股与既丧而割乳庐墓以规免州县赋役五代史】
　　省墓
　　事类反国展墓【子路去鲁谓顔渊曰何以赠我曰吾闻之也去国则哭于墓而后行丨其丨不哭丨丨而入　檀弓展省祝也】过家上塜【后汉彭岑传有诏丨丨丨丨】四时上饭【古不墓祭始皇起寝墓侧汉因不改丨丨丨丨汉官仪】寒食上墓【丨丨丨丨礼经旡闻近代相尿浸以成俗士庶有不合庙祭者何以用展孝思宜许上墓同拜扫礼于茔南门外奠祭彻膳唐明皇诏】巵腊祷墓【卢越之东有扁鹊冡元魏时针药之士常以丨丨丨之所谓卢扁酉阳杂爼】负笈醊墓【徐穉传黄琼辟不就及琼薨穉丨丨徒步三十里丨黄琼丨致其哀伤髙士传】祀延陵冡【皇览曰延陵季子冡在毗陵县暨阳乡至今吏民皆祀事史记呉世家】酹园内冡【梁何黙隐居园内有卞忠贞冡黙植花卉于侧每饮必酹之】礼重拜扫【近世丨丨丨丨今已阙者四年矣每遇寒食则北向长安号以首顿地田野道路士女遍满皂庸丐皆得上父母丘墓焉马医夏畦之鬼旡不受子孙追养者栁宗元书】祭名破散【奉先之礼旡寒食野祭之礼近代庄宗每年寒食出祭谓之破散五代防要】祭以麦饭【刘知逺杀从益王淑妃曰何不留吾儿使每嵗寒食以盂麦饭酒明宗陵乎通鉴五代汉髙祖】祭用纸钱【寒食野祭而焚纸钱五代周本纪序】
　　诗集郭外【丘墟丨门丨寒食谁家哭风吹旷埜野纸钱飞古墓累累春草緑棠棃花映白杨树尽是死生离别处冥汉重泉哭不闻萧萧暮雨人归去白居易】塜头【拜扫无过骨肉亲一年惟此两三辰丨丨莫种有花树春色不阙泉下人唐熊持登】









　　古今合璧事类备要前集卷六十七
　　钦定四库全书
　　古今合璧事类备要前集卷六十八
　　宋　谢维新　撰
　　哀挽门
　　挽章
　　事类绋讴【丨丨所生必于斥苦注绋引柩索也斥疏缓也苦用力也引绋所以有讴歌者为人有用力不齐故促急之也庄子】丧乐【防歌者丨家之丨执绋者相和之吉捜神记】歌虞殡【公防吴子伐齐将战公孙夏命其徒丨丨丨注送歌曲元必死左传】寄哀音【今有挽歌者髙帝召田横至千戸乡自毙奉首从者挽至宫不敢哭故为之歌以丨丨丨谯周法训汉高帝时田横死吏不敢哭但随柩叙哀后代相承以为挽歌通典】延年二曲【汉武时李丨丨分为丨丨薤露送王公贵人以蒿里送士大夫庶人亦曰挽歌事物纪原】思道八羙【文宣帝丧朝士多作挽歌十首择其善者用之魏收阳休之等不过一二篇唯卢思道得八篇故时号八羙卢郎北史】揺铃自歌【武陵王晞未败四五年中喜为挽歌自丨大丨使左右倡和续阳秋】道上行殡【晋袁崧少有才名善音乐旧歌有行路难曲辞踈质崧好之乃文其辞句婉其节奏每因酣醉继歌之听者流涕初羊昙善唱桓伊能挽歌及崧行路难继之时谓之三絶时张湛好于斋前种松栢而崧出游好作挽歌人谓湛屋下陈尸崧丨丨丨丨裴啓语林】挽士唱词【承天皇帝倓追号迎丧既至李泌为挽词二觧述倓志命丨丨丨之】州人歌挽【公之薨也汴州人歌之曰浊流洋洋有关其乳阗道欢呼公来之初令公之归公在丧车韩文董公行状】自制挽歌【卫国文懿公主薨帝素所爱丨丨丨丨羣臣毕和】令歌挽词【代宗皇后独孤以薨诏羣臣为挽词帝择其尤悲者令歌之】
　　诗集薤露【丨上朝丨何易晞露晞明朝更复落人死一去何时归】蒿里【丨丨谁家地聚敛精魄无贤愚鬼伯一何相催促人命不得少踟蹶干宝搜神记右二章皆田横门人作】长夜【卜择考休贞嘉命咸在兹夙驾警徒御结辔顿重基龙被广桞前驱矫轻旗殡宫何嘈嘈哀响沸中闱中闱且勿讙听我薤露诗死生各异伦祖载当有时舎爵两极位啓殡进灵輀饮饯觞莫举出宿归无期惟衽旷遗影栋宇与子辞周亲咸奔凑朋友自逺来翼翼飞轻轩骎骎防素骐按防遵长薄送于丨丨台呼子子不闻泣于子不知叹息重榇侧念我畴昔时三秋犹足收万世安可思殆没身易忘救子非所能含言言咽挥涕涕流离陆士衡】大
　　暮【阙　　　　　　卧观天井悬广霄何寥廓丨丨安可惺人往有反歳我行无归年昔居四民宅今托万鬼隣昔为七尺躯今成灰与尘金玉素所佩鸿毛今不振豊肌飨蝼蚁妍骸求夷冺寿蔵延魑魅虚无自相賔蝯蚁尔何怨魑魅我何亲拊心痛茶毒永叹莫为陈同上】丹旐【寒日蒿土明凄凄郭东路素车谁家子丨丨引得去原下荆棘丛丛邉有新墓人间痛伤别此是长别处旷野何萧条青松白杨桞赵防诗】黄泉【生时游国都死没弃中野朝发高堂上暮宿黄泉下白日入虞渊悬车息泗马造化虽神明安能复存我形容稍歇防齿髪行当随自古皆有然谁能离此者缪熈伯】穷泉【万里谁家地松门何代丘百年三万日一别九千秋返照寒无影穷泉东不流居然周物化何处欲藏舟骆賔王裴大夫挽歌】孤垅【日夜役神多损寿先生下世未中年撰碑纵托登仙伴营奠应支卖鹤钱丨丨隂风吹细草空牕湿气渍残篇人间别更无寛事此事谁能与问天与于笑喻亮】雕玉芝【一夜清风丨丨丨苍生絶望士林悲空怀济世安民防不见男婚女嫁时刘禹锡】摧揺树【王家碧瑶树一树忽先摧海外故人泣天涯吊鹤来未成霖雨用先失济川材一罢广陵散鸣琴终不开李太白】声名在【身死丨丨丨多应万古传寡妻无子息破宅帯林泉塜近登山道诗随过海船故人相吊后斜日正寒天贾岛哭孟郊】贤豪殁【四海齐名白与刘百年交分两绸缪同贫同病退闲日一死一生临老头杯酒英雄今与操文章防婉我知丘丨丨虽丨精灵在应共防之地下游白居易哭刘梦得】埋寳玉【今日哭君吾道孤寝门泪满白髭须不知箭折弓何用兼恐唇亡齿亦枯窅窅穷泉丨丨丨骎骎落景挂桑榆夜台暮齿期非逺但问前头相见无同上】薜萝【交朋来哭我来歌喜傍山河丨丨丨四海十年人杀尽似君埋少不埋多见鹤哭目录】故人吊【扬子津头昔共迷一为京兆隔云泥故人昨日同时吊旧马今朝别处嘶向壁愁眉无复尽扶床稚齿已能啼也知世路多堪叹谁信庄周论物齐张祐】路人悲【京口年来耆旧衰高人沦丧丨丨丨空开韦叟一经在不见恬侯万石时贫病只知为善乐逍遥却恨弃官迟七年一别真如梦犹记萧然瘦鹤姿东坡挑姚庄田】墨池荒【谈柄寂寥尘乆暗丨丨丨废草空青三昭不见山巾湿拟尽轩昂大白星林通】佳城闭【小堰门头柳系卿吴山堂上月侵筵潮声半夜于门响诗句明朝万口传岂意日斜庚子后忽惊嵗在己辰年丨丨一丨无穷事南望题诗涙洒牋东坡挽孔长源】隣笛悲【昨夜舟还浙水湄今朝丹旗欲何为才收北浦一竿钓未了西斋半局棊洛下已传平子赋临川争冩谢公诗不堪里经行处风木萧萧丨丨丨郡□雅谈】尘榻挂【布衣驰誉入京都丹旐俄闻反旧闾诸老谁能先贾谊君王犹未识相如三年弟子行丧礼千里乡人防车独我空斋挂丨丨遗编时阅子云书欧阳公挽老泉】絶来诗【天丧我良知无言双泪垂唯求相见梦永丨寄丨丨应有异人吊从兹雅道衰春风古原上新冡草离离潘若中】繙遗藁【天上新除黄纸诏人间已度白难年赤虬控御迎长吉明月心胷洗谪仙他日西州难重只今北院已萧然相思甲乙丨丨丨万斛珠玑得贯穿李彭年】一场梦【军门半掩槐花宅每过犹闻哭临声渐穷老仆慵防马着惨佳人懒按筝诗侣酒徒消散尽丨丨春丨越王城卢多逊】两行泪【高才本出朝庭右能事方推徳业余每见便申曹植句至今传寳魏华书济南名士新凋丧劒外生祠已洁除欲寄西风丨丨丨依然乔木郑公庐坡挽张文潜】追思遗像【挺然直节庇峨岷谋道从来不计身属纩家无十金产过车巷哭六州民尘埃辇寺三年别樽酒岐阳一梦新他日丨贤见丨丨不才宁不更沾巾东坡】拜新阡【衣冠南渡塞螺川始识蓬莱主自然舌卷风雷翻海岳学穷精祲出人夭归来元亮荒三径老去扬雄有一防斗酒只鸡思欲吊无因下马丨丨丨炉溪】贾岛坟【一簇草平秋欲白数声鸦噪日将曛终烦取去仙灵骨近司苍丨丨丨潘问】滕公室【早扈六飞依日月晓辞三事作神仙马啼忽记丨丨丨鸡梦那逢谢传年一品直王封异杂功名今不数凌烟江彦章】蔡邕碑【周南滞登封日鲁国逍遥曵杖时海内时流今略尽不知谁作丨丨丨李彭】安仁诔【上帝深居闭九阁巫咸不下问御寃广陵别后春涛隔湓浦书来秋雨翻只有丨丨能作丨何曽宋玉觧招魂平生风义兼师友不敢同君哭寝门李又川吴刘蕡】奠生刍【鬱欝高阳里生才世不孤八龙归月旦三鳯继大衢诏瓌吾安屈人亡道固空舍湖海士愁絶丨丨丨□鲁直挽椊□璛】送灵輀【心期自与众人殊骨相知非浅丈夫独干斗杓环帝座亲扶日毂上天衢锄耰万里山无盗衮绣三朝国有儒爽气怱随秋露尽慢慿陈近在跌○两朝身与国安危典防哀荣此一时木稼早闻达宜怕山頺果见哲人萎英姿爽气归图畵茂徳元勲在鼎彛幕府少年今白髪伤心无路丨丨丨士介甫挽忠献】空畵像【功名烜赫在三朝经术从容辅汉条儒术早纡丞相绂戎冠再挿侍中貂开仓六塔流民复出甲甘陵叛党销东第秪今丨丨丨当时于此识风标王介甫挽贾魏公】恸佳城【元祐开皇极功归用老成推深万物表不命四时行日者倾三接天乎奠两楹堂堂寕复有埋玉丨丨丨接司马公】拟作挽诗【有生必有死早终非命促昨暮同为人今且在鬼录魂气散何之枯形寄空木娇儿索父啼良友抚我哭得失不复知是非安能觉千秋万嵗后谁知荣与辱但恨在世时饮酒不得足陶潜在昔无酒饮今但湛空觞春醑生浮蚁何时更能尝肴案盈我前亲旧哭我傍欲语口无音欲视眼无光昔在高堂寝今宿荒草乡一朝出门去归来夜未央○荒草何杳杳白杨亦萧萧严霜九月中送我出逺郊囘靣无人居高坟正嶣嶤马为仰天鸣风为目萧条幽室一以闲千年不复朝千年不复朝贤达无奈何而来相送乆各自还其家亲戚或余悲他人亦已歌死去何能道托体同山阿并同上】自制挽词【婴衅徒荒域茹哀与世辞官来録我槖吏来验我尸藤束木皮棺藁路傍陂孤魂不敢归惴惴防犹兹家乡在万里妻子天一涯弱孤东堪事归骨走何时昔忝柱下史通籍黄金闺一朝竒祸发飘流至干斯修涂缭山海未免从阁维荼毒复荼毒彼苍焉得知秋晚瘴江急鸟兽鸣声悲○宫生苍藓纸钱挂枯枝蒙蒙寒雨零惨惨隂风吹无人致薄奠谁与饭黄缁更无挽歌者但有挽歌词秦观自作挽词东坡云嵗在庚辰六月二十五日予与秦少游相别于海康意邑白若与平日不少异但自作挽词一篇人或怪之予以谓少游齐生死了扵我戱出此语其言过矣此言惟渊明可以当之少游因迁漏而作此词岂真若是乎】妇人月防歌扇【海鹍三山路香轮足不归帐添闲翡翠佩冷失珠玑明丨丨丨丨残云散舞衣都门送车返宿草自春菲御制】尘入罗衣【春风寒鲁服明月断秦箫丨丨丨丨暗香随玉篆消○歌钟虽不舘桃李不成春水折空迁沚楼高亦隔秦神考挽公主】霜飘寒菊【奔月嫦娥魂已清锦暑空贮诰封荣穆家酥酪盈门贵谢氏芝兰满砌生风散采云吹碧落丨丨丨丨坠红英佳城万古凄凉地珑水东流猿作声泸溪】风吹棘薪【栢舟高节冠卿隣绛帐清风耸缙绅岂似凡人但慈母能令孝子作忠臣当年织屦随方进晚节称觞见伯仁囘首悲凉便陈迹凯丨丨尽丨成丨东坡】赋怆板舆【寿母膺芝诰召节戯防衣凯风方欲报朝露忽先晞仙行三千满人生七十稀闲居他日丨应丨丨丨非汪彦章】隂夷房栊【结褵记初欢同穴欺晩嵗择夫得和峤生子胜王济高风双賔友古义仍兄弟从君吏隠中穷达初不计云何抱水疾俯仰便一世幽丨丨丨丨苦泽在巾袂百年纵得满此路行亦逝那将有限身长防亦益涕君文照今古不比山石脆当观千字诔宁用百金瘗东坡挽毅文妻】哀歌丹旐【剪髻賔筵盛齐眉妇礼阑谓冝俱白发忽去作青山大梦惊胡蝶何时识佩环丨丨行欲絶丨丨雨斑斑山谷】泪洒莱裾【闺庭兰玉照乡闾自昔虽贫乐有余岂独佳人在中馈却因麟趾赋闗雎云骈忽已归仙府乔木依然拥旧庐忽把还乡千斛丨一时丨向老丨丨东坡】梦作挽歌【沈亚之梦为秦公防女弄玉婿公主死作挽歌应教曰泣一枝红生同死不同金钿坠芳草香綉满春风旧日闻箫处高楼明月中黎花寒日夜深闭翠防宫○姚合谓沈亚之曰吾玉女生者元和初夕梦逰吴侍吴王乆闻宫中出辇鸣笳箫击鼓言西施王悲悼不止立诏问客作挽歌词生应教为词曰西望吴王阙云书鳯字牌连江起珠帐择地塟金钗满地红心草三层碧玉堦春风无处所凄恨不胜怀词进王甚嘉之及寐能记其事广异记】代赋挽辞【主象十二楼一身当五千古来妾命薄事主不尽年起舞为主寿相送南阳阡忍着主衣裳为人作春奸有声当彻天有泪当彻泉死者恐无知妾身长自怜叶落风何厉山空花自红捐世不待老恵妾无其终一死尚可忍百嵗何当穷天地岂不寛妾身自不容死者如有知杀身以相复向来歌舞地夜雨鸣寒蛩后山为南丰作】
　　铭志　附行状　碑碣
　　事类论徳着功【铭之义称羙而不称恶此孝子孝孙之心也铭者论著其先祖之有徳善功烈勲劳庆赏声名于天下礼记】系世传名【铭丨丨丨其丨也荀子礼论】石椁得铭【卫灵公死卜沙丘掘数仭得丨丨洗视之有铭焉庄子】佳城留篆【见及坟墓类滕公沈彬事】题季札墓【昔季札孔子题其墓曰呜呼延陵季子之墓又有吴季子墓铭自前世相传以为孔子所书挍之从绅记云旧石堙防开元中宗命殷仲容模搨其书以传然则开元之前已有本矣至大厯中萧定又刋其石则转相传模失其真逺矣按孔子平生未尝至吴以史记世家考之其歴聘诸侯而不逾楚推其嵗月踪迹未尝过吴不得亲铭季子之墓又诸字特大非古简牍所容第以其名传之乆不少遂废故锓之以俟慱识君子集占録防】识孔子丧【孔子之丧公西赤为识焉子张之丧公明仪为识焉注识名志也六帖】求公权书【桞公权书书当时大臣家碑志非其笔人以为不孝外夷入贡皆别署货具曰此购桞书唐书】需张说文【姚崇张说同位宰辅崇病戒诸子曰张相与吾相忌甚深然其人稍奢侈吾没后同僚当来吊汝盛陈服玩寳器于帐前若张不顾举族危矣彼若寓目当致此玩以神道碑请得其文即时録进仍先砻石使速镌刻张料事迟我数日后必追悔姚没张果至目其服玩者数四诸子悉依教戒碑文时谓梧笔曰八柱承天高明之位列四时成嵗亭毒之功存后数日果取其本欲重删改诸子引使者视之碑已攻毕说悔恨曰死姚崇犹算生张说明皇杂録】必求韩记【张季友曰薄而不得韩君记犹不也韩愈作张府君铭】必须孙文【温郊王庾诸公之薨丨丨丨绰为碑丨然后刋石焉】崔氏能任【史孝章妻愽陵崔氏仆射之丧自没竟至当门戸备祭祀建碑表皆崔氏之能且命其家老具事功来乞辞刘禹钖集】女奴请铭【有丨丨抱婴儿来致其主夫人之语曰妾张圎之妻刘氏也妾夫尝语妾云吾尝获私交于夫子恐死遂冺敢以稚儿汴儿见先生赐之铭韩文张法曹碑】自为墓志【传奕尝醉卧蹶然起曰吾其死矣因丨丨丨丨曰传奕青山白云文人也因酒醉死呜呼哀哉○李栖筠杜牧丨丨丨丨】自撰墓铭【桞子华预知其终丨丨丨丨○裴度临终自为铭志○白乐天自作醉吟先生墓铭】令刻姓名【后汉赵岐曰吾死后立一圆石于墓侧刻曰汉有逸人姓赵名嘉有志无时命也奈何本传】戒着日月【卢水庆临终戒其子曰碑志着官号日月无用虚文】谀墓得金【刘义持韩愈金数斤去曰此谀墓中人得耳不若与刘君为寿愈不能止本传】请志防琴【崔元亮晦叔遗诫云吾玉磬琴防别乐天请为墓志】持缣为赠【唐韦贯之裴均子尝丨万丨请贯之撰先铭贯之曰吾寜饿死岂能为是哉】赍金徃请【李华晩不甚著书惟天下士大夫家传墓版及州县碑颂时时丨丨帛丨丨乃强为应　六帖】铭无愧色【蔡邕谓卢植曰吾为碑丨多矣皆铭有慙色唯郭有道丨丨丨丨耳】传有遗恨【韩愈与吴郡张籍阅家中旧书得李翰所为张巡传翰以文章自名为此传颇详宻然不为许逺立传又不载雷万春事首尾逺与巡俱守死先后异耳两家子弟材智下不能通知二父志以为廵死而逺就虏疑畏死而辞服于贼逺诚畏死何苦守尺寸之土食其所爱之肉以与贼抗而不降乎韩文】梦为墓铭【太和初沈亚之之邠出长安城客櫜泉邸舎春时昼梦秦穆公曰寡人有爱女容而仁欲与大夫备洒可乎后一年春公主如平居时忽无疾卒公追伤不已使亚之作墓志独忆其铭曰白杨风哭兮石甃髯莎杂英满地兮春色烟加朱愁粉瘦分不至绮罗深深埋玉兮其恨如何异梦録】购求志文【作文受谢自晋以来有之至唐始盛李邕传邕尤长碑颂中朝衣冠及天下寺观多赍特金帛徃来其文前后所制凡数百首受纳鐀遗亦至钜万时议以为自古鬻文获财未有如邕者故杜诗云于谒满其门碑版照四裔丰屋瑚钩麒麟织成紫骝随劒几义取无虚嵗又有送斛六判官诗云故人南郡去去索作碑身本卖文为活翻今室倒悬盖笑之也韩愈撰淮西碑宪宗以石本赐韩寄绢五百匹作主用碟用男寄鞍马非白玉巡刘义持愈金数斤去曰比谀墓中人得耳不若与刘君为夀愈不能止刘禹钖祭愈又云公鼎碑志隧来阡一字之价辇金如山皇甫湜为裴度作福先寺碑度赠以车马缯防甚厚湜大恕曰碑三千字字三缣何遇我薄耶度笑酬以绢九千匹穆宗诏萧悗撰成徳王十真碑俯辞曰王承宗事先可书义撰进之后例得贶遗若黾勉受之则非平生之志帝从具请文宗时长安中争为碑志若市买然大官卒其门如市至有喧竞争致不由丧家裴均之子持方缣诣韦贯之来移贯之曰吾寜饿死岂忍为此哉白居易修香山寺记曰予与示防之定交于生死之间征之恃薨以墓志文见托既而元氏之老状其藏获舆马绞帛泊银鞍玉带之物价六七十万谢文为之当贽予念平生分贽不当纳徃反再三讫不得已回施兹寺凡此利益功应防防之栁玭善书自御史大夫贬泸州刺史东川节徳度使顾彦晖请书徳政碑玭曰若以润笔为赠即不敢从命容斋随笔】志文本始【齐太子穆妃将议立石志王俭曰石志不出礼经起顔廷之为王弥作墓志以其素无铭诔故也遂相祖习魏侍中缪袭埋文父母墓下将以千载之后陵谷迁变欲后人行封但记姓名歴官祖父姻娅而已若有徳业则为铭文王戎墓铭有数百字然则魏晋以来有墓志也汉社子反子夏临终伯文妲刋石埋坟前厥后墓志恐因此】志文体制【前軰云铭妇人墓当详于家世议行取法于韩退之退之所作盖出于硕人之诗观至铭元积妻韦夫人墓可见矣魏志韩退之作墓志多篇篇各有体制未尝相袭迃斋文诀韩文千变化无心变欧阳有心万变杜祁公墓志一件才说未了又一件韩董晋行状尚稍长权徳舆作宰相神道碑只一板许欧苏便长了宋语録】不忍辞责【富韩公之薨也讣闻神宗对辅臣甚悼惜之曰富某平生强项死矣志其墓亦必强项人也卿等试揣之已而自曰方今强项者莫如韩维必维为之矣时持国方知汝州而其弟玉汝丞相以同知枢宻院预奏事具闻此语汗浃背于是亟遣介走报持国于汝州曰虽其家以是相嘱谨勿许之不然且获罪先是书未到冨果以墓志事嘱持国既诺之矣乃复书曰吾平生受冨公厚思尝恨未有以报今其家见托义无以辞且业已许之不可食言虽因此获罪所甘心也卒为之初持国年几四十犹未出仕防冨公镇井州以帅幕辟之遂起其相知如此却扫编】更相为传【熈寜元丰间士大夫于天下贤者必曰君实景仁其道徳风流足以师表当世其议论可否足以荣辱天下二公盖相得欢甚皆自以为莫及曰吾与子生同志死当同传而天下之人亦无敢优劣之者二公既约丨丨丨丨而后死者则志其墓故君实为景仁传其略曰吕献可之先见景仁勇决皆予所不及之也墓志】不顾时忌【神宗即位擢吕诲至谏院一日早朝献可待对于崇政殿司马温公为翰林学士侍读延英阁亦趋賛善堂待诏相遇朝路并行而北温公宻耳曰今賛请对所言献可举手曰防中弹文乃新参也温公曰王介甫素有学行君何劾之献可正色曰安石好执偏见轻信奸囬置之宰辅天下必受至祸及安石变祖宗旧法天下骚然温公退居于洛常慨然曰吕献可之先见吾不及也献可病温公康节曰就卧内问疾献可所言皆国家之事未尝一语及其私一日手书托温公以董志温公亟省之已瞑目矣温公呼之曰更有以见嘱乎献可复张目曰天下事尚可为君实勉之故温公董河南志献可为中丞时有侍臣弃官家居者朝野称其才天子引大政献可抗章条其过失曰误天下苍生者必此人也志未成河南监牧使刘航仲通自请书石既见至文仲通复迟囘不敢书时安石在相位也仲通之子安世曰成吾父之羙可乎代书之仲通又隂祝献可诸子勿摹本恐非三家之福时用小人蔡天申为京而察访置司西都天申厚赂镌工得书以献安石天申初欲中温公安石得之挂壁间谓其门下士曰君实之文西汉之文也开见録】不怀旧怨【欧阳公初以希文事得罪于吕相坐党人逺贬三峡沦落累年比吕公罢相公始被进擢及后为范公作神道碑言西事时吕公丨丨丨文盛称公之贤屏释私憾而共戮力于国家希文子纯仁大以为不然刻古则輙削去此一节云我父至死未尝觧仇公叹曰我亦得罪于吕丞相者惟其言公取信于后世也吾尝闻范公自言平生无怨恶于人兼与吕公觧仇书见在范集中岂有父自言无怨恶于人而其子不使觧仇于地下父子之性相逺如此遗事范文正为开封府作百官图以献因指其迁进迟速次序曰某为超迁其为左迁如是而为公如是而为私意颇在丞相吕夷简夷节不乐由是落聀出知饶州未几吕亦罢后吕公再入元昊方犯邉乃以范为经略西事公亦乐为之用尝奏记吕公云相公有汾阳之心之徳某无临淮之才之力后欧阳公为范公神道碑有驩然志相得戮力平贼之语公之子尧夫不以为然乃刋去之欧公见之甚不乐也范公平日胷襟豁达毅然以天下国家为己任既为吕公而出岂复更有匿怨之意况公尝自谓平生无怨恶于人此言尤可验忠宣固是贤者然其规模广狭与乃翁不能无间朱语録】文不妄称【欧阳公作尹师鲁铭文不深辨其获罪之寃但称其为文章简而有法或以为不尽公怒至诒书他人深数责之曰简而有法惟春秋可当之修相师鲁之文不薄矣又过其誉曰通知古今此语若求其可当者惟孔孟也而世之无识者乃云此文所以慰吾亡友尔岂恤小子軰哉闻见録】文不可改【王荆公为前辅铭母夫人蒋氏墓不称公辅甲科但云子右于朝丰显矣里巷之士以为太君荣后云孙人皆防不书其名公辅意不满以书言之公复书曰比蒙以铭文见属輙为之而不辞不图乃犹未副所欲以有所増损鄙文自有意义不可改也宜以见还而求能如足下意者为之如得甲科人为通判何足为太夫人之荣哉故铭以谓闾巷之士以为太夫人荣明天下有同者不以置荣辱也至于诸孙亦不足列孰有五子而无一孙者乎同上】却馈不受【范文正公为人作铭文未尝受遗后作范忠献铭其子欲以金帛谢拒之乃献以所藏书盖公悉不收独留道徳经而还书戒之曰此先君所藏世之所寳仲淹窃为宗家措之毋为人得之】得金以【梅圣俞尧臣与刘公敞亲且旧既卒其家不能自存公哀之未有以助也圣俞尝许书程丞相神道碑病不果刘公为成之程氏喜饷白金五百两公发封尽以赙梅氏行状】不苟为文【东坡祭张文定文云轼于天下未尝铭墓独铭五人皆盛徳故以文集者今凡一篇若冨韩公司马温公赵清献公范蜀公并张公坡所自作此外赵康靖滕元发二志乃代张公者故不列于五人之数眉州小集有元祐中奏藁云臣近凖勑差撰故同知枢密院事赵赡神道碑并书者臣平生为撰行埋铭墓碑士大夫所共知因近日撰司马光行状盖为光曽与臣云毋撰碑铭又为范镇撰墓志盖为范与先臣某平生交契至深不可不撰及奉诏撰司马光冨弼等墓碑不可固辞然终非本志况臣老病癈学文词鄙陋不称人子所欲显其亲之意伏望圣慈别择能者特许辞免观此一奏可印心迹公杭本奏议十五卷中不载容斋随笔】因发巳意【坡公作温公神道碑叙事甚畧其作冨公碑甚详温公是他己为行状若冨公则异是冨公在朝不甚喜坡公其子弟求为此文恐未必得而坡锐然许之自今观之盖坡公欲得此题目以发明己意耳其首论冨公使虏岂苟然哉盖坡公因熈寜元丰间用得兵卒狼狈故假此说以发明其议论耳朱语録】
　　行状指事说实【凡人之事迹非大善大恶则众人无由知也故旧例皆访问于人取行状以为依防今之作行状者非其门生而即其故吏莫不虚加仁义礼智妄言忠肃恵和或言盛徳大业远而愈光或云正道直言殁而不朽曽不能直叙其事故善恶混然不可相至如许敬宗李义府李林甫国之奸臣也其使门生故吏行状既不指其事实虚称道忠信以加之则可以侈于龄魏征裴炎徐有功矣此不惟其虚心不实苟欲虚美于所受恩之地而已由是事失其本文害于理而行状不足以取信若使指事书实不餙虗言则又有人知其真伪不然者纵使门生故吏为之亦不可以谬使徳善之事而加之矣今请作行状者不要虚说仁义礼智忠肃恵和盛徳大业正言直道芜秽简册不可取信但丨丨丨丨直载其词则善恶功迹皆防事足以自见矣假令传魏征但记其谏诤之辞自足以为正直矣如传叚秀实但记其倒用司农寺印以追逆兵又以象笏击朱泚自足以为忠烈矣今之为行状者都不指其事率以虚词称之故无魏征之谏诤而加之以正直无秀实之义勇而加之以忠烈者皆是也其何足以为据李翶百官行状奉】以弟状兄【程伊川先生文集序云先生既没昔之门人高弟多已先亡无有能形容其徳者然先生尝谓张绎曰我昔状明道先生之行我之道盖与明道同异时欲知我者求之于此文可也于端中作序】
　　碑碣立碑穿隧【丨丨丨丨以彰盛美杨集】作石表碣【乃丨丨以丨丨桞文】碑有圆孔【古丨皆丨丨丨盖碑者悲也本虚墓间者毎墓有四初穿防相孔以下棺乃古悬空之礼礼曰公室裾豊碑三家视桓楹因纪其徳遂有碑表后世徳政碑亦说圎孔不知根本甚矣尚书收实】形如大楹【公室视丰碑三家视桓楹注斵大木为之形如石碑于椁前后四角柱穿之中为辘轳下棺以防天子四碑诸侯士二士无桓楹者言僣诸侯也斵之形如大楹耳四植谓之桓楹檀弓】龟趺之制【唐令五品以上螭首丨丨降五品为碣方趺圆首其髙四尺桞文】鹿牲之碑【以志官业书于丨丨丨丨白居易作李公家庙碑】读曹娥碑【后汉杨修字徳祖太尉震之元孙好学有俊才为丞相曹操主薄语林曰脩至江南丨丨丨丨碑背上有八字曰黄绢防妇外孙韲臼操不解问修曰卿知否修曰知之操曰且勿言待朕思之行三十里乃得之令脩解脩曰黄绢色丝絶字防妇少女妙字外孙女子好字韲臼受辛辞字操曰一如朕意俗云有智无智较三十里】记蔡邕碑【祢衡与贯祖子射共读蔡邕所作碑曰吾虽一覧犹能识之惟其中石蝧二字更不明耳因书之射冩碑校不差莫不叹服○王粲读道邉碑与人同行使百诵之不失一字】元凯二碑【杜丨丨好为身后名尝言高岸为谷深谷为陵刻丨丨纪平吴功一况岘山江下一建立岘山上】鲁山四絶【元丨丨墓有碑唐建中立李华文顔真卿书李阳水篆额时人谓之丨丨】望碑坠泪【晋羊祐守防阳后百姓于其平生逰憇处建碑立庙丨其丨者莫不流涕因名为丨丨碑晋书】见碑下拜【扶风王骏西士为树碑长老丨丨无不丨丨其遗爱如此】刻碑纪功【郭知运卒帝诏中书令张说纪其功于墓碑】立碑表行【晋庾衮叔褒清白异行不降志及卒宗族乡闾莫不崇重门人感慕为丨丨丨】天子立碑【魏证薨晋王奉诏致祭帝作文子碑遂出之后人言证尝録前后谏诤语证若在吾无此行命复立碑唐史】天子题墓【韩思复卒丨丨亲丨其丨曰有唐忠孝韩长山墓○张说尝自为其父碑宗书其额曰呜呼积善之墓】帝为制碑【张说卒丨丨丨丨】官为立碑【庐怀谨帝经其墓碑表未立停跸临视然流涕诏丨丨丨丨令中书侍郎苏颋为文帝自书】金生于碑【郭璞谓庾翼曰碑生金庾氏大忌后碑果生金○晋永嘉五年贾达碑生金所谓金不从革羣盗起也】鹊巢其碑【黄晋卿自为父碑文有丨丨丨丨】徒作镇石【隋秦王俊薨王府僚位请立碑文帝曰欲求名一巻史书足矣何用碑为若子孙不能保家丨与人丨丨丨耳】妄认古冡【后周熊安生学为儒宗在山东时或诳之曰生村古冡是晋河南将熊光去熊安生七十二世旧有碑为村人埋匿安生掘地求之不得连年讼焉冀州刺史郑讙判曰七十二世乃是羲皇上人河南将军晋无此号安生犹率族人向墓而哭】
　　谥
  </div>
  <div class="pagination">
   <a href="古今合璧事类备要_page19.html">
    上一页
   </a>
   <span>
    ...
   </span>
   <a href="古今合璧事类备要_page15.html">
    15
   </a>
   <a href="古今合璧事类备要_page16.html">
    16
   </a>
   <a href="古今合璧事类备要_page17.html">
    17
   </a>
   <a href="古今合璧事类备要_page18.html">
    18
   </a>
   <a href="古今合璧事类备要_page19.html">
    19
   </a>
   <span class="current-page">
    20
   </span>
   <a href="古今合璧事类备要_page21.html">
    21
   </a>
   <a href="古今合璧事类备要_page22.html">
    22
   </a>
   <a href="古今合璧事类备要_page23.html">
    23
   </a>
   <a href="古今合璧事类备要_page24.html">
    24
   </a>
   <a href="古今合璧事类备要_page25.html">
    25
   </a>
   <span>
    ...
   </span>
   <a href="古今合璧事类备要_page21.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
