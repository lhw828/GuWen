<!DOCTYPE html>
<html>
<head>
    <meta charset="UTF-8">
    <title>玉海 - 第 207 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 207 页/共 284 页</h1>
    <div class="content">　　纪章帝章和元年月氏国献扶拔【注似麟无角】师子　和帝永元二年十月安息国遣使献师子扶拔【传作符拔】永元十三年安息国献师子及条支大爵【即今之驼鸟　传云安息王满屈复献师子及条支大鸟时谓之安息雀　条支国临西海出大雀】　前西域传乌弋有桃拔师子犀牛注桃拔一名符拔似鹿长尾一角者或为天鹿两角者或为辟邪师子似虎正黄有耏尾端茸毛大如斗即尔雅狻猊也　西域传永元六年班超复击破焉耆于是五十余国悉纳质内属其条支安息诸国至于海濒四万里外皆重译贡献【班超传月氐贡奉珍寳符拔师子】
　　汉徼外蛮奉珍寳
　　西南夷传永元六年郡徼外莫延慕义遣使译献犀牛大象九年徼外蛮及掸国王雍由调遣重译奉国珍寳和帝赐金印紫绶永初元年徼外僬侥种夷陆类等三千余口举种内附献象牙水牛封牛永宁元年掸国王雍由调复遣使者诣阙朝贺献乐及幻人
　　汉竒兠勒贡献
　　西域传和帝永元九年【十二月】西域都护班超遣掾甘英穷临西海而还皆前世所不至山经所未详莫不备其风土传其珍怪于是远国竒兠勒皆来归服遣使贡献甘英抵条支而歴安息临西海以望大秦拒玉门阳关者四万余里靡不周尽
　　汉于寘入贡
　　顺纪永建四年五月壬辰诏桂阳太守远献大珠今封以还之是岁拘弥国遣使贡献　西域传顺帝永建六年于寘王遣侍子诣阙贡献【又见前】　初学记鱼豢魏畧汉阳嘉三年疏勒国王献西海青石带　魏文帝黄初元年三月濊貊扶余单于焉耆于阗王遣使奉献魏景初三年二月西域重译献火浣布　梁天监九年于阗始通江左遣使献方物　齐永明九年天竺献火浣布
　　魏倭国献珠锦
　　魏志倭人在带方东南大海之中依山岛为国邑旧百余国汉时有朝见者今使译所通三十国景初二年六月倭女王求朝献诏书报以綘地交龙锦绉粟罽荅所献又特赐绀地句文锦细班华罽刀镜真珠鈆丹正始入贡白珠青大句珠异文杂锦
　　晋大宛献汗血马
　　武纪泰始六年大宛献汗血马焉耆来贡方物
　　晋林邑献象
　　纪成帝咸康二年二月庚申高句骊遣使贡方物六年冬十月林邑献驯象　康帝建元元年十二月高句骊遣使朝献　穆帝升平元年正月扶南天竺旃檀献驯象诏曰先帝以殊方异兽或为人患禁之今及其未至可令还本土　武帝大元七年三月林邑范熊遣使献方物九月东夷五国遣使来贡方物九年七月己酉百济遣使来贡方物
　　梁滑国贡黄师子白貂裘
　　通典滑国车师别种汉顺帝永建初八滑从班勇击北虏有功以为后部亲汉侯梁武帝普通初其王厌带夷粟陁始遣使献贡黄师子白貂裘波斯锦
　　隋罽宾玛瑙杯
　　通典隋炀帝时遣韦节杜行满使于西蕃诸国至罽宾得玛瑙杯王舍城得佛经史国得十舞女师子皮火鼠毛而还大业中来朝者四十余国置西戎校尉以应接之唯天竺不通
　　唐罽宾献名马　贡寳带　防勒献名马
　　西域传罽宾武德二年遣使贡寳带金锁水精琖玻瓈状若酸枣贞观十一年献名马太宗语大臣曰魏征劝我修文德安中夏令四夷君长皆来献此征力也开元七年遣使献天文及秘方　防勒贞观九年遣使者献名马又四年与朱俱波甘棠贡方物上谓房龄等曰朕定四海逺夷率服宜相辅弼毋进防言天寳十二载防勒首领裴国良来朝赐紫袍金鱼
　　唐百济献明光铠
　　东夷传百济扶余别种也【东明之后带方故地有八姓有元嘉厯有三岛生黄漆】武德四年王扶余璋遣使献果下马自是数朝贡高祖册为带方郡王百济王后五年献明光铠贞观中再遣使朝上鐡甲雕斧赐帛段三千至十九年围辽东时百济上金髹铠
　　唐高丽贡方物
　　温彦博传高丽贡方物高祖欲让而不臣彦博曰辽东本周箕子国汉莵郡不使北面则四夷何所瞻仰帝纳而止　防要武德八年三月十一日云云【同上】元和十三年四月进乐两部
　　唐林邑献象　五色带　朝霞布　火珠
　　南蛮传环王本林邑也【至德后更名】王所居曰占城武德中其王范梵志再遣使献方物【六年二月也】八年【四月己丑】高祖为设九部乐飨之贞观四年五月王头黎献驯象镠锁五色带朝霞布火珠与婆利罗刹二国使者偕来八年又献五色鹦鹉有诏还之十四年献通天犀永徽緫章中累献驯象【旧纪永徽四年四月戊子林邑王遣使来朝贡驯象】开元中又献驯象贞元九年【十月癸酉】贡犀牛上令见于太庙　蓺文志林邑国记一卷【以二月为嵗首稻再熟】　齐永明九年五月献金簟
　　唐于阗入献
　　传贞观六年于阗遣使入献后三年遣子入侍阿史那社尔平兹其王伏阇信大惧使子献橐它三百长史薛万备愿假轻骑羁于阗王献京师社尔许之至于阗陈唐威灵劝入见天子乃随使者来防【德宗求玉】
　　唐康国献师子　马　金桃
　　旧纪贞观九年四月壬寅康国献师子　防要【兼本传】本康居之裔武德七年其王屈术支献名马【康国康居国也是大宛马种形容极大武德中康国献四千匹今官马犹是其种】贞观五年请臣太宗郤不受九年七月献师子帝珍其远令秘书监虞世南作赋【张九龄有师子賛序】十一月又献金桃银桃诏令植苑中开元初贡鏁子铠水精杯码碯瓶天寳十一载十三载并朝贡虞世南师子赋发乌弋逾白狼筋骨纠纒殊文异制
　　阔臆脩尾劲毫柔毳钩爪锯牙藏锋蓄锐拉虎吞貔裂犀分象碎随兕于断腭握巴蛇于指掌名将假其容高人图其质
　　唐吐蕃献黄金鹅　金琲　寳噐
　　传吐蕃本西羌属弄讃请婚贞观十四年妻以宗女文成公主遣诸豪子弟入国学习诗书又请儒者典书疏帝伐辽还使禄东賛上书曰天子自将度辽隳城陷阵指日凯旋虽鴈飞于天无是之速夫鹅犹鴈也臣请冶黄金为鹅以献其高七尺中实酒三斛高宗即位献金琲十五种显庆三年献金盎金颇罗等开元中上寳噐数百具制冶诡殊诏置提象门示羣臣
　　唐天竺献火珠欝金
　　传贞观十五年天竺王尸罗逸多【居葱岭南汉身毒国】遣使上书帝命梁懐璥持节慰抚复遣使入朝诏李义表报之复献火珠欝金菩提树二十二年王策破中天竺东天竺王尸鸠摩送牛马及弓刀寳璎珞迦没路国献异物并上地图请老子像干封三年五天竺皆来朝开元时中天竺遣使三至北天竺一来朝八年五月南天竺献豹皮五色鹦鹉　隋裴矩通西域独天竺拂菻不至
　　唐高昌献狐裘
　　传太宗即位高昌献狐裘妻宇文亦上玉盘
　　唐叶护献寳钿金带
　　西突厥传射匮系贡师子革等统叶护可汗来请昏许之诏高平王道立至其国统叶护可汗遣真珠统俟斤献万钉寳钿金带马五千匹以借约　防要开元初大食国遣使进良马宝钿带　传贞观二十年那揭遣使贡方物十六年十二月乌苌王遣使献龙脑香玺书优荅开元八年四月丙午遣使册其王
　　唐拂菻献师子
　　传拂菻一名大秦在西海北贞观十七年遣使
　　献赤颇黎石緑金精开元十年正月献师子二
　　零羊二四月遣僧来朝【干封二年至大足元年再朝献】　张九龄师子賛天骨雄诡得金精之刚为毛羣之特肉视犀象力抚熊罴　宋元丰四年十月六日拂菻贡方物
　　唐何国来贡
　　传都密水南旧康渠地武德贞观中遣使来贡
　　唐安国献名马
　　传安即康居罽王故地武德时遣使入朝贞观初献方物其王诃陵迦又献名马是岁东安国亦入献【显庆以为安息州】开元十四年其王笃萨波提遣弟来朝纳马豹后八年献波斯防二拂菻綉毬一鬰金香石蜜等其妻献柘辟大毬二綉毬一丐赐袍带铠仗
　　唐史国献方物
　　传史或曰佉沙【居独莫水南有鉄门山康九姓之一】　隋大业中始通中国贞观十六年君沙瑟毕献方物开元十五年献舞女文豹天寳中改为来威国
　　唐坚昆献方物
　　传坚昆本强国与突厥等或曰结骨贞观二十二年闻鐡勒等入臣即遣使献方物二月其西长俟利发失鉢屈阿栈身入朝太宗劳飨之　俱兰贞观二十年三月遣使来献　摩掲它二十一年遣使献婆罗木西方之戎唐兴以次脩贡葢百余皆冒万里而至【西域賛】
　　唐贞观远夷方物録
　　防要贞观二十一年三月十一日逺夷各贡方物其草木杂物有异于常者诏所司详録焉叶护献马乳葡萄摩伽献菩提树康国献金桃伽国献鬰金香罽宾献俱物头花伽失毕献泥楼鉢罗花达国献佛土菜婆罗国献波棱鲊菜苦菜胡芹浑提葱薛延陀献凌兰鹿突厥献马蹄羊波斯国献活褥蛇咄陆献金卵鸡鷇胡国石蜜西域蒲萄酒　大宗册文曰沙场罄翦斗极咸覊狠山入囿潮渚归池东旌若水西斾条支龙乡委贡马服来仪
　　唐吐火罗献駞马
　　传吐火罗居葱岭西乌浒河南古大夏地永徽元年【五月】遣使献大鸟如駞高七尺行日三百里食铜铁【通典云夷俗谓为驼鸟　汉和帝纪注郭义恭广志白大爵颈及身膺蹄似橐駞举头八九尺张翅丈余食大麦即今之駞鸟也】上遣献于昭陵五年遣子来朝又献玛瑙镫树【防要麟德二年献马碯灯树】开耀元年【十二月】进金衣开元天寳间数献马防异药红碧玻瓈【开元八年十二年二十六年】
　　唐倭国献虎魄玛瑙
　　旧纪永徽五年十二月癸丑倭国献虎魄大如斗玛瑙大如五升噐
　　唐吐谷浑献名马
　　传【兼防要】自晋永嘉时有国至龙朔三年吐蕃取之凡三百五十年贞观二十三年八月永徽二年闰九月遣使贡骏马三年八月又献名马【高宗立献名马诏还之】宋大明五年吐谷浑遣使献舞马
　　唐支汗那王献碧颇黎
　　旧纪上元二年正月壬戌支汗那王献碧颇黎庚午兹王白素稽献银颇罗
　　唐兹献名马
　　传上元中兹王素稽献银颇罗名马【旧纪上元二年十二月丁亥白素稽献名马】
　　唐日本贡方物百济贡金甲雕斧【见兵噐又见上】
　　日本倭国之别种国在日边故以为名长安二年贡方物开元初来朝请儒士授经诏四门助教赵黙就鸿胪教之　宋朝元丰元年乾道元年贡方物
　　唐新罗献马真腊献象【又见下】
　　传新罗【弁韩之裔汉乐浪地】王兴光开元十年遣使献方物至十二年献果下马朝霞防鱼牙防海豹皮又遣子弟入太学学经术帝赐兴光瑞文锦五色罗紫綉纹袍金银精器兴光亦上异狗马黄金美髢诸物　真腊在林邑西南永徽二年献驯象大厯中献驯象十一【志真腊国事一卷】投和在真腊南贞观中遣使以黄金函内表并献方物武德六年南平王甯氏献大珠昆融象州献筒布以道远劳人皆不受
　　唐大食献方物
　　本波斯地【波斯别种】永徽二年八月始遣使朝贡开元初献钿带十四年【防要十三年】遣使苏黎满等十三人献方物拜果毅赐绯袍银带至德初朝贡【奚深种更号黑衣大食至德初遣使朝贡】防要长安中献良马开元初遣使来朝进良马寳钿
　　带至十四年九月丁卯以黑衣大食使二人为中郎将放还
　　唐回纥献名马
　　通典开元十五年使大臣梅録缀来朝献名马　骨利干贞观二十一年献骏马十疋
　　唐波斯献綉舞筵
　　波斯居达遏水【大月氏别裔　古条支国也元魏神中贡物以六月一日为岁首】贞观十二年【防要二十一年】遣使朝贡咸亨中入朝景龙二年来朝开元天寳间遣使十辈献玛瑙床【天寳六年四月】火毛綉舞筵【九载四月】大厯时复来献【六年九月遣使来朝献】
　　唐东女国献方物　勃律贡方物　东室韦贡丰貂
　　东女开元二十九年十二月遣子献方物天寳元年五月宴之于曲江　大勃律开元时三遣使者朝再遣大首领贡方物　东室韦贞观五年始来贡丰貂后再入朝景龙初复朝献开元天寳间凡十朝献　刼者居葱岭中武德二年献寳带玻瓈水晶杯　骨咄开元十七年遣子来朝二十一年献女乐
　　唐火寻国献黑盐
　　传火寻乃康居小王奥鞬城故地天寳十载遣使者朝献黑盐寳应时复入朝
　　唐师子国献大珠
　　传师子居西南海中有棱伽山多竒寳緫章三年遣使来朝天寳初【五载正月】王尸罗迷伽再遣使献大珠钿金寳璎象齿白防　通典师子国东晋时通焉天竺旁国也义熈初献玉佛像　白虎通德至渊泉则江出大贝海出明珠
　　唐文单国献象
　　实録大厯六年十一月文单国王【即真腊也】来朝献驯象十有一【旧纪同】宰臣上言曰春秋载异国之朝周书美西旅之献重其德化及远也大中六年十一月占卑国来朝【传作詹毗】兼献象魏谟请还其使从之七年二月兴元进犀诏还之　南蛮传蛮夷所献象蓄苑中元防充庭者三十二德宗放荆山之阳【贞元丙戌岁南海献犀诏纳苑中】
　　唐南诏献金契【详见献捷】
　　南诏传贞元四年韦臯抚诸蛮有威惠后五年【九年五月】异牟寻遣使者三人遗臯帛书德宗赐以诏书明年【正月】异牟寻刻金契以献破吐蕃于神川十一年【九月】异牟寻献马六十匹十四年遣使贺正献方物十九年正月朔【癸丑】御含元殿受南诏朝贺
　　建隆占城贡方物　祥符献师子
　　占城古林邑也在中国之西南至海西至云南拥懐远之节旄抚环王之疆土【林邑国秦象郡林邑县地古越裳之界也在交趾南海行三千里去日南界四百余里见通典】建隆元年十二月以方物犀角象齿来贡表章书于贝多叶三年九月丙子遣使朝贡【贡象齿之属】干德四年三月贡犀象白防六月遣还九月庚申贡巨象一其色青饰以金鞍置都亭驿都人纵观开寳三年又贡象至九年凡七来贡兴国八年九月献驯象二年至八年六入贡雍熈二年二月贡龙脑玳瑁三年三月贡通犀淳化元年十月贡驯犀三年十二月来贡赐其王白马至道元年正月其王杨波占遣使来贡三年三月入贡景德元年九月贡方物求赐良马弓劒二年四月复贡四年五月贡方物祥符元年入贡防泰山下四年十一月庚午朔献师子色黄其王言于三佛齐国得金毛师子一首班而身纯命飬于玉津园八月丁丑召近臣舘阁官于崇政殿观师子上作七言诗预观者皆赋七年正月八年二月五月入贡八年闰六月赐旗甲天禧二年九月入贡天圣七年五月奉表进凤以为凤表王者之瑞应圣人之运八年十月入贡见于崇政殿庆厯二年十一月丙戌献驯象三皇祐二年正月五年四月癸酉入贡嘉祐元年闰三月贡方物六年九月献象七年五月入贡熈宁元年六月至九年八月凡四入贡元丰元年九月十四日罗昌皓画占城至交趾地图元祐元年十二月入贡宣和元年十二月以国王杨卜麻叠为琳州刺史怀远节度建炎三年正月进贡加恩绍兴二十五年十二月入贡乾道四年三月受其献十一之一荅赐以麻纸淳熈三年进贡赐以锦绫罗银销
　　建隆三佛齐贡方物
　　南蛮别种与占城隣管十五州建隆元年九月癸卯贡方物二年五月入贡十一月贡象牙孔雀三年三月壬戌遣使朝贡十一月丙子贡方物对广政殿赐其使冠带噐币还赐以锦防银噐开寳四年四月贡水晶火防兴国五年来贡八年十一月贡通犀大食锦越诺布琉璃瓶端拱二年十二年淳化元年正月贡方物咸平六年九月祥符元年七月丁丑入贡天禧元年四月奉金字表贡珠六月以先天节献香赐其使延寿带续命缕天圣六年八月元丰二年七月己巳元祐三年闰十二月五年十二月入贡　绍兴二十六年十二月壬戌遣使来贡
　　建隆回鹘贡方物
　　回鹘居甘沙西州【晋天福封奉化可汗】建隆二年十二月壬辰景琼贡方物干德二年贡珠玉貂皮駞马三年四月贡马十匹玉琥珀犛牛尾白防布玉鞍辔十二月甘州贡马千匹珊瑚玉带玉鞍开寳二年十一月贡马兴国二年闰二月贡橐駞名马至道二年十月附【原缺】入贡咸平元年四月景徳元年四月闰九月两入贡四年十月贡马祥符元年四月入贡十一月以东封献名马三年十一月入贡四年四月癸丑贡玉带贺汾阴礼成五年五月献马及玉六年十二月贡御马二十匹九年十二月又贡马及玉天禧三入贡天圣元年五月入贡二年五月贡马后再入贡熈宁元年七月贡方物　干徳四年夏【原缺】来贡开宝二年兴国六年八年来贡【本东北方靺鞨之别部唐李克用镇鴈门以其族归附】
　　建隆沙贡马　兴国沙州贡玉圭
　　沙州曹元忠周显德中来贡授归义节度赐印建隆二年十一月洎州团练使曹延继贡玉鞍勒马兴国三年三月其子延禄贡玉盌寳毡淳化二年献良玉景德二年四月曹宗夀贡良玉名马四年五月贡玉印名马赐锦袍金带皇祐二年四月贡玉
　　建隆于阗贡玉圭
　　于阗去京师西九千九百余里西南带葱岭南接吐蕃国城之东有白玉河西有緑玉河次西有乌玉河昆仑在其西自汉至唐皆入贡【晋天福中入贡】建隆二年十二月甲午其王李圣天遣使贡玉圭干德四年二月贡方物开寳二年贡玉四年贡防勒舞象祥符二年三月己巳贡良玉及玉鞍勒马天禧元年七月秦州言澶州卒王贵得于阗玉印【文曰国王赵万永寳】天圣三年十二月黑韩王遣使贡玉鞍勒辔玉带皇祐沙州贡玉嘉祐八年八月入贡熈宁四年至元丰八年入贡元丰六年五月丙子朔贡方物见延和殿四日诏首领画四夷诸国距汉境逺近图元祐二年五月四年四月乙巳六年六月七年十二月入贡绍圣至宣和入贡者五
　　建隆高丽来贡
　　唐元和末献乐工自此不复见五代同光天成间高氏复来贡长兴三年王建遣使奉贡　建隆三年十一月丙子高丽王昭遣使来贡干德三年正月献锦罽刀劒开寳五年八月贡方物九年九月王伷贡罽锦漆甲白防十一月徐昭文徃使遣金行成就学胄监兴国二年贡马三年贡方物兵噐五年六月贡方物六年四月贡名马罽锦白防弓劒十二月贡骍角弓漆甲大箭马五十匹九年十二月贡罽锦龙凤袍弓甲御马雍熈三年十月又贡马遣国人入学端拱元年十一月贡马淳化元年十月贡马漆弓漆甲及神寿樽二年二月贡方物三年十月贡马漆甲细箭咸平六年八月王诵遣使来贡七年十二月王询遣使奉贡天禧元年十一月癸亥复入贡对崇政殿献金犀带又表贺寿春郡王封建三年十一月己卯率东西女真入见贡罽锦漆甲五年九月入贡天圣八年十二月壬辰贡金噐见其使长春殿自后不朝贡葢四十三年熈宁三年来贡四年八月其使见文徳殿七年正月九年十一月元丰三年正月元祐五年十二月入贡　建炎三年九月赐王偕诏曰坏晋馆以纳车庶无后悔闭汉关而谢质非用前规绍兴四年闰四月贡金器　元丰二年二月十四日戊申入贡有日本国车一乗使者柳洪曰诸侯不贡车服欲中朝略见工拙耳诏特许进
　　建隆高昌贡方物
　　高昌汉车师前王庭戊己校尉地唐为西州后复为国或云高敞亦曰回鹘建隆三年四月庚子西州囬鹘阿督等四十二人贡方物干德三年十一月可汗贡佛牙瑠璃噐玉琖虎珀琖兴国六年三月称西州师子王来贡八年与占城偕入贡景德元年六月贡良玉名马【其国用开元厯有书楼藏太宗明皇御札】
　　开寳大食贡方物
　　大食波斯之别种隋大业中渡常曷水据波斯西境为王干德四年赐书招懐之开寳元年十二月贡方物四年六月六年三月七年十一月八年三月九年五月兴国二年四月雍熈二年入贡端拱元年正月赐衣服金花带淳化五年四月至道元年二月三年二月咸平四景德三祥符元年十月大食献玉圭【时方东封　先是年七月以方物赴泰山脩贡己未朔诏令陪位兖州】赐器币袍笏银带四年二月贡象齿锦綉琉璃钟诏陪祠脽上天禧一至和二年十月嘉祐元年四月五年正月入贡元祐七年五月二十四日贡火浣布二疋寘之瑞物阁建炎三年三月乾道四年入贡诏却而不纳熈宁元丰入贡者五元祐二元祐复洮州之后于阗大食拂菻邈黎诸国皆惧悉遣使入贡
　　开寳卭部川入贡
</div>
    <div class="pagination">
<a href="玉海_page206.html">上一页</a><span>...</span><a href="玉海_page202.html">202</a><a href="玉海_page203.html">203</a><a href="玉海_page204.html">204</a><a href="玉海_page205.html">205</a><a href="玉海_page206.html">206</a><span class="current-page">207</span><a href="玉海_page208.html">208</a><a href="玉海_page209.html">209</a><a href="玉海_page210.html">210</a><a href="玉海_page211.html">211</a><a href="玉海_page212.html">212</a><span>...</span><a href="玉海_page208.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
