<!DOCTYPE html>
<html>
<head>
    <meta charset="UTF-8">
    <title>山堂肆考 - 第 218 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 218 页/共 632 页</h1>
    <div class="content">　　唐文宗太和二年举贤良方正帝引诸儒百余于廷防之是时考官冯宿见刘蕡对嗟伏以为防过晁董而畏中官睚眦不敢取
　　摘抉细隐
　　唐宪宗元和元年防试制举之士于是元稹独孤郁白居易萧俛沈传师辈出焉史断制防之法其来最久得人亦多至于末流应科者既非英才而发问之目徃徃摘抉细隐穷所难知而直言极諌之风替矣
　　指陈阙失
　　唐宪宗元和三年防试贤良方正直言极諌举人牛僧孺皇甫湜李宗闵皆指陈时政阙失无所回避考官杨于陵韦贯之署为上第李吉甫恶其直言泣诉于上且言湜翰林学士王涯之甥也涯与裴垍覆防而不自言上不得已贬于陵等僧孺等久之不调各从辟于藩府
　　举席建侯
　　唐席豫字建侯举贤良方正及第开元中韩休举以自代拜吏部尚书典选六年当时以休为知人
　　举张柬之
　　唐张柬之字孟将以贤良召时年七十余矣对策者千余人柬之第一擢拜监察御史
　　举蒋頴叔
　　宋蒋之竒字頴叔仁宗朝举贤良方正试六论拜监察御史
　　举秦少游
　　宋秦观字少防号太虚公元祐初东坡以贤良方正荐于朝除太学博士黄山谷诗少防五十防其言明且清以初应制科进防五十篇也
　　父子制科
　　宋钱易字希白昆之弟也与其子明逸彦远皆登制科故彦逺谢啓曰两朝之间相继者父子十年之内竝进者弟兄又希白从孙藻以皇祐五年登进士第后十年复登制科其谢啓曰十年二第屡玷于主司一门四人无慙于祖烈
　　兄弟制科
　　蘓东坡兄弟同年制防入等故蘓轼谢啓曰兄弟竝窃于贤良衣冠或以为盛事
　　大科名世
　　闻见録宋富弼初游塲屋穆修谓之曰进士不足以尽子之才当以大科名世公果以礼部试下第时公官耀州西归陜范文正遣人追公曰有防以大科取士可亟还公复还京师见文正辞以未尝为此学文正曰已闻诸公荐君矣久为君辟一室皆大科文字可徃就馆读之时晏元献为相求婚于文正公文正曰公女若嫁官人仲淹不敢知若必欲得国士无如富弼者元献一见公大爱重之即议婚公遂以贤良方正及第
　　大科得人
　　宋张方平字安道頴悟絶人宋绶蔡齐见之以为天下竒才共以茂才异等荐之中选为校书郎复举贤良方正又中选迁著作佐郎后上平戎十策吕夷简见之曰大科得人矣
　　登为三等
　　东轩笔録吴育字春卿宋兴以来御试制科举人无登三等者惟育第三等余皆四等除此则落之
　　收入四等
　　宋仁宗嘉祐六年试贤良方正蘓轼第三等辙第四等司马光以辙语切直考入第三等翰林学士难之欲降其等考官胡宿欲黜之光言是子独有爱民忧国之心不可不收上曰求直言而以直弃之天下其谓我何乃收入四等
　　二传中选
　　渑水燕谈呉文肃公奎将举贤良梦入魏文帝庙升殿问羣臣优劣帝曰韩延夀为最是夕门下抄书吏杨开者亦梦公读杨阜传翌日告公公览二传及试六论一乃韩延夀杨阜孰优公果中选
　　六论中科
　　归田録宋夏英公以父没王事授丹阳主簿上书乞应制举真宗召赴中书试论六首一曰定四时别九州圣功孰大二曰考明堂制度三曰光武二十八将功业先后四曰九功九法为国何先五曰舜无为禹勤事孰优六曰曽参何以不列四科是嵗中制科
　　郡将示题
　　挥麈録张咸汉川人魏公之父也应制科出蜀过防州郡将知名士也一见张遇之甚厚因问曰四科优劣之差见于何书张无以对郡将曰载孟子注中因掇示之张在道中漫思索著论至都阁试文论以此为首题张更不注思而就主文钱穆父览之大喜举过阁第一
　　宫人乞诗
　　夏英公应制举对策廷下有老宫人曰予阅人多矣贤良他日必贵以吴绫手巾乞诗公题曰殿上衮衣明日月砚中旌影动龙蛇纵横礼乐三千字独对丹墀日未斜杨徽之叹曰真宰相噐也
　　孝防科【下附秀才科】
　　汉世取士又有孝防秀才二等齐宋以来州有秀才之举隋唐之代其科最重贞观中有举而不第者坐其州长由是其科遂废故自唐及宋虽进士之科犹以秀才为号盖沿汉唐之旧也
　　许孝亷
　　东汉许武明帝朝举孝亷悉推产业与二弟晏普一无所畱又许慎字叔重献帝时举孝亷
　　江孝亷
　　汉江革字次翁齐郡人事母亲自挽车鄕里称之曰江巨孝举孝亷迁諌议大夫告归汉元和中诏齐相以糓千斛赐之名闻天下
　　吴孝廉
　　东汉吴祐字季英桓帝朝举孝廉以四行迁胶东相四行者敦厚质朴逊让节俭也
　　全孝廉
　　东汉全柔钱塘人灵帝朝举孝廉补尚书右丞
　　种孝廉
　　东汉种暠字景伯河南人顺帝朝举孝廉官至益州刺史迁司徒子岱举孝防不就
　　荀孝防
　　东汉荀彧字文若举孝廉何颙见而竒之曰王佐才也
　　雷孝廉
　　东汉雷义字仲公与陈重为友顺帝朝举茂才让于重刺史不聼义遂不应命后同举孝亷俱拜尚书郎
　　龚孝廉
　　东汉龚胜字君实三举孝防哀帝征为谏议大夫
　　曹孝廉
　　东汉曹褒字叔通父充习庆氏礼召为博士褒结发传父业举孝防迁圉令以礼理人以德化俗
　　张孝廉
　　东汉张霸字伯饶七嵗通春秋博览五经鄕人号曰张曽子初举孝廉和帝召拜侍中
　　路孝廉
　　汉路温舒东里人授春秋通大义举孝廉为山邑丞
　　金孝廉
　　宋金彦寳庆人举孝防第一号义门金氏
　　邢孝廉
　　魏邢颙字子昻举孝廉时人语曰德行堂堂邢子昻
　　袁孝亷
　　见雪
　　任孝廉
　　唐任敬臣字希古七岁防母问父英曰若何以报母父曰扬名显亲可也乃刻志从学得举孝廉虞世南噐之
　　蒋孝廉
　　唐蒋沇钦绪子举孝廉与兄演溶弟清俱为才吏乾元中歴咸阳髙陵等四县令美政流行
　　樊逊文章　【已下秀才】
　　汉樊逊字孝谦专心典籍举秀才第一杨悟曰文章莫过于樊孝谦
　　僧绍经术
　　刘宋明僧绍少明经有儒术元嘉中举秀才科
　　异行举
　　晋庾衮字叔褒清白有异行举秀才科
　　弱冠举
　　郑幼麟弱冠举秀才李孝伯以女妻之后为中书侍郎
　　宏词科
　　举潘孟阳
　　唐潘孟阳登博学宏词科
　　举谭世勣
　　谭世勣字彦威长沙人唐末中词学兼茂科
　　有宰相噐
　　唐刘禹锡擢进士第又登博学宏词科王叔文毎称其有宰相噐
　　类俳优辞
　　韩愈答崔立之书仆闻有博学宏词选者用取所试读之乃类于俳优者之辞颜忸怩而心不宁者数月
　　干宁宏词
　　唐翁承賛字文饶莆田人干寜中登进士第擢宏词科
　　淳熈宏词
　　宋倪思字正甫噐质凝重淳熈中中博学宏词科拜吏部侍郎兼直学士院在朝中立不倚
　　文章卓伟
　　栁宗元文章卓伟中博学宏词科与苑论等聮第授集贤殿正字贞元中拜监察御史元和中为栁州刺史
　　姿仪洒落
　　宋周麟绍兴中试宏词第一姿仪洒落望之如神仙中人
　　竝中词科
　　宋洪皓字光弼鄱阳人三子适遵迈竝中词科上曰洪皓身陷虏廷乃心王室三子词科忠孝之报也又李平叔云洪景伯兄弟应宏词以克敌弓为题洪惘然不知所出有廵铺老卒观于案间以问洪曰官人欲知之否洪曰非尔所知卒曰不然我本韩太尉世忠之部曲从军日见有人以神臂弓旧样献于太尉太尉令如其制度制以进御赐名克敌并以嵗月告之洪尽用其语首云绍兴戊午五月大将某云云主文大惊喜是嵗遂中科目若有神助焉
　　三应词科
　　宋傅自得少负文名三应博学宏词科其文气骨雄壮波澜浩渺忠肃公察之子也兄自强弟自修自得二子伯夀伯诚聮登科第
　　投状自荐
　　宋景德三年龙图待制陈彭年奏应宏词防萃科明经人许投状自荐防试经义以劝学者绍圣元年诏立宏词一科毎科塲后许进士登科人经礼部投状乞试依进士法差官考校试以诏诰章表箴铭赋颂赦勑檄书露布戒谕之类
　　以文自售
　　宋杨龟山曰试宏词科乃是以文字自售古人得已自不如此
</div>
    <div class="pagination">
<a href="山堂肆考_page217.html">上一页</a><span>...</span><a href="山堂肆考_page213.html">213</a><a href="山堂肆考_page214.html">214</a><a href="山堂肆考_page215.html">215</a><a href="山堂肆考_page216.html">216</a><a href="山堂肆考_page217.html">217</a><span class="current-page">218</span><a href="山堂肆考_page219.html">219</a><a href="山堂肆考_page220.html">220</a><a href="山堂肆考_page221.html">221</a><a href="山堂肆考_page222.html">222</a><a href="山堂肆考_page223.html">223</a><span>...</span><a href="山堂肆考_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
