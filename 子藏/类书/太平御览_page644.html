<!DOCTYPE html>
<html>
<head>
    <meta charset="UTF-8">
    <title>太平御览 - 第 644 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 644 页/共 737 页</h1>
    <div class="content">《淮南子》曰：夫狐之搏雉也，必卑体弭毛以待其来也，雉见而信之，故可得而禽也。
《淮南万毕术》曰：犀角置狐穴中，狐不归。
《抱朴子》曰：《玉策记》曰：“狐及狸、狼皆寿八百岁，满三百岁暂变为人形。”
《西京杂记》曰：广川王去疾聚其无赖少年，游猎无度，国内冢墓尽发之。常发栾书冢，无馀物，有一白狐，见人惊走。左右戟之不得，伤左足。於是王梦一丈夫，眉尽白，来谓王曰：“何故伤我左足？”以杖叩王左脚。王乃患脚，至死不差。
《白虎通》曰：狐死首丘，不忘本也。德至鸟兽，则九尾狐见。九者，子孙繁息也；於尾者，後当盛也。
崔豹《古今注》曰：章帝玄和二年，白衡ㄅ尾，见信都。
《魏略》曰：文帝受禅，九尾狐见於谯都。
《名山记》曰：狐者，先古之淫妇也，其名曰紫，紫化而为妇，故其名自称阿紫。
伏滔《北征记》曰：皇天坞北古特陶穴，晋时有人逐狐入穴，行十馀里，得书二千卷。
又曰：河冰厚数尺，冰始合，车马未过，须狐先行。此物善听听水，无声乃过。
郦善长《水经注》曰：狐性多疑，故俗有狐疑之说。
《管辂传》曰：夜有一小物如兽，手持火，以口吹之。书生举刀斫断腰，视之，狐也。
郭璞《九尾狐赞》曰：青丘奇兽，九尾之狐。有道祥见，出则衔书。作瑞於周，以标灵符。
刘敬叔《异苑》曰：有胡道洽者，自云广陵人，好音乐医术之事。体有臊气，恒以名香自防，惟忌猛犬。自审死日，诫弟子曰：“气绝使殡，勿令狗见我尸也。”死於山阳，敛毕，觉棺空，即开看，不见尸体。时人咸谓狐也。
《搜神记》曰：酒泉郡，每太守到官，无几辄卒死。後渤海陈斐使此郡。斐行卜，卜者曰：“远诸侯，放伯永。能解此，则无忧。”斐既到官，侍有张医、有王侯，卒有史侯，斐恒远之。夜半，有上斐被者，斐便以被冒取之。物跳踉訇訇作声，乃言曰：“我无恶意，当深报府君。”府君曰：“汝为何魅？曰：“我本百年狐，今为魅，垂当神。听一放我，我字伯永，府君有急难呼我。”斐乃喜，便放之。忽然有赤光如电。後每事先以语。斐於酒泉境界，无毫之奸，咸曰：“圣君”。月馀，主簿李音私通斐侍婢。既而惊惧，遽为伯永所白，遂与诸仆谋杀斐。伺旁无人，便伏入欲格杀之。斐即呼伯永，有如曳匹绛，诸仆伏地失魂。乃以次缚取，皆伏，即杀音等。伯永乃辞谢斐曰：“未及白奸，乃为府君所召，犹用惭。”
又曰：燕昭王墓有老狐化男子，诣张华讲说。华怪之，谓雷孔章曰：“今有男子，少美高论。”孔章曰：“当是老精。闻燕昭王墓有华表柱，向千年，可取照之，当见。”如言，化为狐。
又曰：吴中有一书生，皓首，称胡博士，教授诸生，忽复不见。九月初九日，士人相与登山游观，闻讲书声，命仆寻之。见空冢群狐罗列，见人即走。老狐独不去，是皓首书生。
《续搜神记》曰：襄阳习凿齿为荆州主簿，从桓武帝出猎。时大雪，於江陵城西见草上雪气出，伺观，见一黄物，射之，应箭死。往取，乃一老雄狐，脚上带绛绫香囊。
又曰：吴郡顾旃，猎至一岗，忽闻人语声云：“嗤咄！今年衰。”乃与众寻觅。岗顶有一阱，是古时冢。见一老狐蹲冢中，前有一卷簿书，老狐对书屈指，有所计校。放犬咋杀之，取视，口中无复齿，头毛皆白。簿书悉是奸爱人女名，已经奸者，朱钩头。所疏名有百数，旃女正在簿次。
《金楼子》曰：狐白之裘，天子被之而在庙堂。为狐计者，不若走於平泽。
貉
《说文》曰：貉，似狐，善睡。
《周礼□考工记》曰：貉逾汶则死，土气然也。
《尔雅》曰：貉子犭亘。
《穆天子传》曰：天子猎於渗泽，得玄貉，以祭河宗。
《後秦记》曰：姚襄遣参军薛瓒使桓温。温以胡戏瓒，瓒曰：“在北曰狐，在南曰貉，何所问也？”
卷九百十　兽部二十二
猿
《说文》曰：猿，善援，狒属也。
《山海经》曰：堂庭之山，其上多白猿。
《淮南子》曰：五九四十五，五生音，音主猿，猿故五月而生。
《列子》曰：老韭为苋，老俞为猿。
《庄子》曰：王独不见夫腾猿乎？其得楠（音南）梓豫章，揽蔓枝而王长其间；及得柘棘枳枸之间，危行仄视，处势不便，未足骋其能也。
又曰：人木处，则惴栗恂惧，猿猱然乎哉？
又曰：今取猿狙（且余切。）而衣以周公之服，彼必啮挽裂，尽去而後慊。观古今之异，犹猿狙之异乎周公也。
又曰：猿，犭扁（音编。）狙以为雌。（司马彪曰：扁犭旦，似猿而狗头，食猕猴，好与雄狙接。）
《淮南子》曰：虎豹之文来射，（以虎豹有文章，使人射取之。）猿┊（女滑切。）之捷来乍。（┊，猿属。乍，暂疾。以其捷，故使人疾击之。）
又曰：楚王亡其猿于林，木为之残；饰王亡其珠于池中，鱼为之殚。
又曰：置猿槛中，则与豚同。非不巧捷也，无所肆其能也。
《吴越春秋》曰：赵王问范蠡手战之术，范蠡答曰：“臣闻赵有处女，国人称之，愿王请问之手战之道也。”於是王乃请女。女将北见王，道逢老人，自称袁公。袁公问女曰：“闻子善为剑，愿得一观之。”处女曰：“妾不敢有所隐也。惟公所试。”公即挽林杪掷犟似桔槔末折堕地，女接取其末。袁公操蒲熬而刺处女，应节入之，三入，女因举杖击之，袁公则飞上树，化为白猿。
《吕氏春秋》曰：荆王有白猿，王射之，则搏树而熙。使养由基射之，始调弓矫矢，未发，猿拥木而号。
《汉书》曰：李广猿臂善射。
《春秋繁露》曰：猿似猴，大而黑，长前臂。所以寿者，好引其气也。
《抱朴子》曰：《王策记》称猿寿五百岁则变而为ㄑ，（居缚切。）千岁则变为老人。
又曰：周穆王南征，一锯ā化，君子为猿为鹄，小人为沙为泥。
张载《论》曰：白猿玄豹藏於棂槛，何以知其接垂条于千仞？
《孝子传》曰：猿，狒属也，或黄或黑，通胂（音申。）轻剿，（子小切。）善缘妙吟。雌为人所得，终不徒生。
《华阳国志》曰：邓芝见猿抱子在树上，引弩射之，中猿母。其子为拔箭，以叶塞疮。芝乃叹息，投弩死晷。
《宜都山川记》曰：峡中猿鸣至清，山谷传其响，泠泠不绝。行者歌之曰：“巴东三峡猿鸣悲，猿鸣三煽柔沾衣。”
《荆州图经》曰：宜都夷道县西山顶上有古墓，名曰女王冢，不详其人。林则女贞，兽则白猿。
范汪《荆州记》曰：夷陵县峡口山，非日夜半不见日月，多猿鸣，至清远。
《山海经图赞》曰：白猿肆巧，由基抚弓。数如循环，其妙无穷。
猴
《汉书》曰：韩生劝项遇狞关中，羽曰：“吾闻富贵不还故乡，如衣锦夜行。”乃烧宫室，都彭城。韩生曰：“人言楚人沐猴而冠，果然。”
又曰：张信少府檀长卿为沐猴与狗斗，盖宽饶奏免之。（张晏曰：沐猴，猕猴也。）
王隐《晋书》曰：护军张邵母础，淳于智筮之，使西出市猕猴，系母臂，令旁人抱之，拍猴恒使作声。三日三夜，放去。猴出门，即为犬所杀。母於此渐差。
郭颁《魏晋世语》曰：司马宣王辟周泰为新城太守，尚书锺毓谓泰曰：“君释褐登宰府，乞儿乘小车，一何！”泰曰：“君明瀚之子，少有文彩，故守吏职，弥猴乘土牛，一何迟！”众宾悦服。
《庄子》曰：吴王浮于江，登于狙之山。众狙见之，恂然弃而走。有一狙焉，委蛇攫搔，见巧乎王。王射之，敏给搏矢。（矢往虽速，而狙犹能将也。）王命相者趋射之，狙死。王顾谓其友颜不疑曰：“狙之伐其巧，恃蒲般以傲予，以至此。”
《列子》曰：宋有狙公者，养之成群。诞狙曰：“与若芋，朝三而暮四。”众狙皆怒。曰：“朝四而暮三。”众狙皆喜。
《韩子》曰：燕王徵巧术，人请以棘刺之端为母猴。母猴成，巧人曰：“人主喻遨之，必半岁不入宫，不饮酒食肉，雨霁日出，视之晏阴之间，而棘刺之母猴乃可见也。”燕王恩养之，不能观也。
谯子《法训》曰：人之所以贵者，以其莱糙也。人而无礼者，猕猴乎！虽人像而虫质也。
《淮南子》曰：楚有烹猴者，而绐其邦人，邦人以为狗羹而甘之。後闻其猴也，据地而吐之，尽写其所食。此未为知味者也。
《抱朴子》曰：余友人腾永叔，常养一大猕猴，锁着床间。犬忽啮杀之，永叔使合锁埋之。後百许日，有槛屙者往，见猕猴走于永叔承尘上，不悟槛屙，惊指之曰：“猕猴何以被伤流血？”永叔曰：“始乃知皆有鬼也。”
又曰：山中申日称人君者，猴也。猴寿八百岁。
王充《论衡》曰：鹿之角足以触犬，猴之手足以搏鼠；然而鹿制於犬，猴服於鼠，气不利也。
《神仙传》曰：有人种黍山中，正患猕猴食之，闻介像有道，聊从之乞辟猴之法。像曰：“无他法也，汝明往黍所，望见群猴，便大唤，语之，云已白介君，教莫复侵食黍”。此人明日视黍，遇群猴欲下树，承像语，猕猴各自还山，遂绝迹。
《述异记》曰：南康营民伍考之伐舡材，忽见太社树上有一猴怀孕，考植点登木逐猴，腾赴如飞。树既孤，下又有人，猴知不脱，因以左手抱树枝，右手抚腹。考之擒得，遥摆地杀之。割其腹，有一子，形状垂产。尔夜，梦见一人称神，以杀猴责让之。後考之病鞠挟，初如狂，因渐化为虎，毛鬓爪牙悉生，音声亦变。遂逸走入山，永无踪迹。
周景式《孝子传》曰：余常至绥安县，逢徒逐猴，猴母负子没十。水虽深而清，乃以戟刺之，自胁以下中断，脊尚连。抄着舡中，子随其旁，以手扪子而死。
陆机《与弟□书》曰：监徒武库，建始殿诸房中见有两足猴，真怪物也。
《异物志》曰：南方人以弥猴头为。
袁淑《俳谐集□常山王九命文》曰：及至图身失所，羁束人间。驯缨服制，惟意所牵。登楹而遨，抱梁而眠。拾摭遗馀，恣口所便。
後汉王延寿《王孙赋》曰：原夫天地之造化，实神伟之屈奇。道玄微以密妙，信无初而弗为。有王孙之狡兽，形陋观而鬼仪。颜状类乎老公，躯体似乎小儿。眼睚（五构切）禺（五构切）以穴（音血）恤，视戢（音戢）睫（侧夹切）以（乎悦切）奎。{穴}（乌决切）高匡而曲，（音儇）昊（呼号切）历而隳离。鼻（许解切）ぴ（许侯切）以（音吸），（许夹切）耳聿役以商（音商）知。口兼（呼忝切）冉（音冉）以（则咸切），（音邹）唇喋以（匹里切）。齿以々，爵任染而。储粮食於两颊，稍委输於胃脾。兔蹲而狗踞，煽鳃鹿而屈尹。或嗝嗝（苦革切）而壳々（音的），又嘀嗅其若啼。姿僭亻兼（呼店切。）而总赣，（音贡）豁盱阋以顼益。生深山之茂林，处崭岩之崎。性猗犭票之犭番（音烦）疾，熊锋出而横施。
猱
《说文》曰：猱，贪什。一曰：母猴，似人。
《毛诗草木虫鱼疏》曰：猱，猕猴也，楚人谓之沐猴。老者为犭斩猢，骏捷也。其鸣敫々而悲。
《诗》曰：无教猱升木。（毛苌注曰：“猱，猿属也。”）
《尔雅》曰：猱猿善援。（孙炎注曰：猱，母猴也。）
江乘《地记》曰：摄山有山猱，赤足。
ㄑ（居缚切）
《说文》曰：ㄑ，母猴也。
《尔雅》曰：ㄑ父善顾。（郭璞曰：似猴而大，仓黑色。能攫持人，好顾盼。）
《抱朴子》曰：猕猴及猿八百岁化为ㄑ。
《古今注》曰：猴五百岁化为ㄑ。
《吕氏春秋》曰：肉之美者，ㄑ饫昀晁。
又曰：闻言不可不察，数传，白为黑。故狗似ㄑ，ㄑ似母猴，母猴似人，人与狗则远矣。
《毛诗草木虫鱼疏》曰：猱，猕猴也，楚人谓之沐猴。老者为ㄑ，大而黑，长前辟。ㄑ之白腰者为犭斩猢。
《博物志》曰：蜀中南高山上有物似猕猴，长七尺，能行健走，名曰猴ㄑ，一名马化，或曰犭段ㄑ。伺行道，妇人有好者，辄盗之以去，人不得知。行者每经过其旁，皆以其长绳相引，然故不免，此能别男女气自，故取女不取男。取去而为家室，其无子者，终身不得还，十年之後，形类之，意亦或迷，不复思归。有子者，殁ㄐ送还其家。产子皆如人，有不食养者，母辄死，故无敢不养也。及长，与人不异，皆以杨为姓。故今蜀中西界多谓杨，率皆犭段ㄑ、马化之子孙，时时有ㄑ爪者。
果然
《山海经》曰：果然兽似猕猴，以名自呼。色苍黑。群行，老者在前，少者在後。得果食辄与老者，似有义焉。交趾诸山有之。獠人射之，以其毛为裘蓐，甚温暖。
《蜀地志》曰：涪陵南界榛峡中有果然兽，形如狗子，头似虎，其尾柔滑，白黑色。皮可为裘，轻暖可珍。
《南中八郡志》曰：交趾有果然，白面黑身，毛彩班烂。
《吴录□地理志》曰：九真胥浦县有兽明妍然，猿类也。色青赤有文，居树上。北郡及日南皆有之。
《南方草物状》曰：果然兽生在山林上，民人以毒箭射之，剥取皮。皮文青赤白色，缝相猎蓣席。出九真、日南郡。
《南州异物志》曰：交州以南有果然兽，以名自呼。身如猿大，面通有白色。其体不过三尺，而尾长四尺馀。反尾度身，过其头。视蒲扒，乃见两孔仰向。其毛长，柔细滑泽。色以白为质，黑文，视如苍头鸭，胁边班文。集十馀皮，可得一蓐，繁文丽好，细厚温暖。
魏锺毓《果然赋》曰：果然，似猴像猿，黑颊青身。肉非嘉肴，惟皮为珍。
卷九百一十一　兽部二十三
鼠
《易□说卦》曰：艮为鼠。
《春秋运斗枢》曰：玉衡星散而为鼠。
《说文》曰：鼠，穴虫总名也。（下各切。）鼠，出胡地。，竹鼠也，如犬。，（音终。）豹文鼠也。鼷，小鼠也。，精，（其俱切。）胡地风鼠也。鼢鼠，地中行，伯劳之所化也。鼠，令鼠也。（音萍。）
</div>
    <div class="pagination">
<a href="太平御览_page643.html">上一页</a><span>...</span><a href="太平御览_page639.html">639</a><a href="太平御览_page640.html">640</a><a href="太平御览_page641.html">641</a><a href="太平御览_page642.html">642</a><a href="太平御览_page643.html">643</a><span class="current-page">644</span><a href="太平御览_page645.html">645</a><a href="太平御览_page646.html">646</a><a href="太平御览_page647.html">647</a><a href="太平御览_page648.html">648</a><a href="太平御览_page649.html">649</a><span>...</span><a href="太平御览_page645.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
