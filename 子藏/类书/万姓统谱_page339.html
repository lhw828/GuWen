<!DOCTYPE html>
<html>
<head>
    <meta charset="UTF-8">
    <title>万姓统谱 - 第 339 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 339 页/共 403 页</h1>
    <div class="content">　　薛贵【昌平人永乐中从征有功累陞都督佥事进封安顺侯卒追封滨国公諡忠壮】
　　薛斌【昌平人永乐中累立战功进封永顺伯子绶袭伯从征边地没于阵諡武毅】
　　薛常生【字士容上虞人永乐丙辰进士歴郎中】
　　薛瑄【字徳温山西河津人永乐辛未进士授御史忤宦振坐死正统十四年召起大理寺丞天顺四年召入内阁仕至礼部左侍郎兼翰林院学士致仕天顺六年卒諡文清隆庆中从祀文庙瑄学贵践履不务论说辞受取与必揆诸义出处大节光明峻洁于富贵利达泊如也接人无大小众寡待之以诚晚年造诣髙明践履笃实益至纯熟国朝理学公为之最】
　　薛理【歴城人永乐间进士授行人戸科给事中宣庙初中官骄横理论劾剀切寻授衡州知府有惠
　　政尝捐俸资给士之穷乏者在郡数年以疾乞归】
　　薛恒【字履常无锡人峭直不阿宣徳初举任衢州府照磨陞兰溪知县卒】
　　薛希琏【字廷器丽水人宣徳庚戌进士任贵州道监察御史正统间巡抚江西才望大着尝劝借大庚南康上犹三县义民出糓储于义仓预备赈恤民甚徳之累陞刑部尚书卒】
　　薛纲【字之纲以进士起家拜监察御史巡按陜西其所建明皆邉防大计奉敕督学南畿学政振举有声望擢湖广副使督学如初歴广东按察使云南布政皆善其职寻谢事归纲简直夷坦不矫激而能持正为文醇雅所着有三湘集崧阴蛙吹等篇】
　　薛逺【字继逺祥子巢人正统壬戌进士授戸部主事歴南京兵部尚书逺敏而好学于礼乐兵刑天官歴律无不涉其要尤熟国朝典故在戸部最久均剂出纳一切报罢时论韪之尝曰驭吏严刑以惩不若先事而发善革弊不若无弊可革人以为名言】
　　薛穰【字有年鄞人宋知衡州朋十一世孙也性聪敏好问学成化壬午举乡荐授涿州知州涿俗素强悍兼嵗大祲盗贼四起穰至锄强弭盗亲问民所疾苦而医疗之发粟赈饥赖以全活者亿万计改知滦州滦故孔道徴发驿骚穰徴输供亿咸得其宜致仕归槖不入私室置业与昆弟共之散其余禄于乡族力行善事日以粉简记之仿古人黒白豆之意博学能文诗宗唐人书法学钟王】
　　薛格【字平甫江阴人少颖悟经史过目不忘弱冠领成化庚子乡荐累试不第益肆力于学中治癸丑进士选入翰林为庶吉士三年授检讨乞恩终养选吉士时内阁考题为中秋无月格一聨云闗山有调空闻笛乌鹊无声倦倚楼人争诵之】
　　薛俊【字尚节揭阳人性孝友不事嬉游闻乡人陈琨有理学往从之领治十七年乡荐授连江训导陞玉山教谕尝师事王阳明有所得擢国子学正闻母丧奔至贵溪卒于邸广信祀于名宦子宗铠字子修亦师阳明登嘉靖二年进士初令贵溪调将乐更建阳政务大体百废具兴及徴为给事中言论激切触忤太宰竟杖死士人咸惜之】
　　薛侃【字尚谦俊之弟天资颖悟未第时父病革侃辄尝粪登正徳十阙年进士授行人尝师事阳明及归结庐全山之麓潮士多从之为闾里筑堰修河实多倡议既迁司正疏请陆象山陈白沙从祀学宫竟允象山白沙以本朝儒臣姑俟议定侃又以早定皇储疏上越日有防廷鞫侃惟自引咎不诬及一人竟坐落职归田居中离山讲学自娱终年六十】
　　薛当时【字与可顺徳人性颖悟七嵗能诗长益肆于学以古人自期待亲老力贫为养一味之甘必奉而后食提学佥事宋端仪以异才称之尝荅东所张诩论心书曰心为气主主于静则静而静未始不动主于动则动而动未始不静一动一静互为始终要皆以敬为主诩善之】
　　薛章宪【字尧卿少为诸生退学邓旸之溪上洽闻博物杰然称古作者吴人都元敬读其文拟之如商彛周鼎性复喜佳山水兴至辄一游其韵悠然居宾坐中敛肱黙坐又古貌瞿瞿人视之儒者也所着有鸿泥堂集行于世晚号浮休】
　　薛【字全卿起家进士性直履方不与时俯仰筮仕歴旌徳绩溪建平县令约已戢吏锄强剔蠧不能善事上官以就容誉叙迁至淮阳守当南北要冲利饶盐货又值宸濠之变武宗南巡规画斩斩声称日着转都运使经度精确利便商灶当是时总督江彬太监邱得需索无厌凛凛以身试虎口力为阻抑商民咸赖之寻以病乞休避迹城市以课子力穑为事秉节励行葢穷达如一日云】
　　薛蕙【字君采亳州人正徳甲戌进士授刑部主事改吏部陞考功司郎中以议大礼去蕙行已峻洁表里皎然质直寛简不以人校然强介不屑随人遇事直前以是去国蚤嵗刻意为文晚乃潜心性命造诣深防杳不可测】
　　薛宗铠【字子修揭阳人嘉靖癸未进士歴给事中】
　　薛侨【字尚选揭阳人嘉靖癸未进士任编修】
　　薛甲【字应登江阴人嘉靖己丑进士歴副使】
　　薛应旂【字仲常武进人嘉靖乙未防试第二官至陜西兵备副使负气节能文章以髙第夙望督
　　学浙中伉直不容于时】
　　薛天华【字思素晋江人嘉靖庚戌进士歴布政】
　　爕【见姓苑】
　　【宋】爕围【湘潭人咸平进士三台御史】
　　别【京兆徴音又望出天水皮列切出何氏姓苑】
　　【南北】别浦【山阴令】
　　【唐】别傪【朝邑人安禄山叛尚衡举义兵讨贼署为牙将】
　　【宋】别之杰【郢州人嘉定初进士累官知江陵府湖北安抚副使进端明殿学士加兵部尚书淳祐中
　　为防知政事宝元初卒赠少师】
　　别仝【京兆人】
　　【元】别的因【长七尺余肩丰多力善刀舞尤精骑射士卒咸畏服之至元间为夀颍二州屯田使有虎食民妻其夫来告的因黙然良久曰此易治耳乃立槛缚羊羔槛中以诱虎夜半虎果至的因取射之虎死自是虎害顿息】
　　【明】别整【内乡人洪武中灵璧县主簿】
　　别纪【石首人天顺进士】
　　别丛【河南孟县举人嘉靖中为魏县学教谕】
　　折【齐大夫折父子之后】
　　【汉】折象【字伯式广汉人通京氏易好黄老言知世将乱散父赀财周施亲疎自知亾日召宾客九族饮
　　食辞诀年八十】
　　【五代】折从阮【云中人世为大族仕后唐为府州刺史歴周汉为永安宣义保义靖难四镇节度卒赠中
　　书令】
　　【宋】折徳扆【从阮子为周永安军节度使甚得蕃情乾道元年败太原军擒其将杨璘卒赠侍中】折御勲【字世隆徳扆之子初权知府州事太祖以为永军留后开宝初改为泰宁军节度使】折御卿【御勲弟嗣知府州从太宗征河东拜永安军节度使尝大败契丹后契丹来侵御卿力疾
　　出战卒于军】
　　折惟昌【御勲从子父御卿卒以兄惟正知府州事惟正归朝惟昌继之赵保吉冦麟州弟惟信战死惟昌中流矢突围出再与战败之累迁兴州刺史弟惟忠嗣知府州累迁云麾将军】
　　折惟忠【字荩臣初以兄惟信战没补西头供奉旋擢阁门祗及惟昌卒以惟忠为六宅使知府
　　州歴简州团练使】
　　折惟正【惟昌兄】
　　折继闵【字广孝惟昌弟惟忠子嗣兄继宣知府州事庆歴中赵元昊攻府州继闵固守距之弟继
　　祖嗣知州事奏乞书籍仁宗赐以九经后加解州防御使】
　　折继祖【字应之惟昌子累转皇城使成州团练使韩綘发河东兵城啰亢继祖为先锋深入敌障
　　降部落戸八百加解州防御使】
　　折克行【字遵道继闵子嗣知府州事善附士卒每战必胜夏人畏之在邉三十年战功最多羌人
　　呼为折家父官至秦州观察使卒子可大嗣知府州事】
　　折可适【未冠有勇驰射不习而能补殿侍知渭州及镇戎军有武畧守邉威惠兼用夏人不敢入
　　冦】
　　折可与【云中人徽宗时同张忠辅守崞县金人攻城急可与出战不利被执不屈而死之】折彦质【字仲古可适子云中人绍兴中累官至佥书枢密院事初赵鼎为相屡荐彦质后秦桧专
　　相以彦质为鼎所引郴州安置自号葆真居士】
　　折克柔【继闵子】
　　折可大【克行子】
　　【明】折克恭【泗州人洪武中任中府断事】
　　折冲【神木人治举人嘉鱼县知县】
　　列【亦作烈神农之世有列山氏子孙为列氏】
　　【晋】列和【善吹笙协律郎】
　　【明】列文邦【固始人宣徳中山西长乐县丞】
　　裂
　　【周】裂繻【杞大夫】
　　揑
　　【明】揑经【河州人治中平乡县知县】
　　节【周礼掌节上士子孙以官为氏】
　　【明】节铎【平凉人正徳间信丰守御指挥佥事】
　　籴【音兆】
　　【周】籴茂【晋大夫】
　　桀【见姓苑】
　　【周】桀溺【叶人避世隐居孔子过叶见长沮桀溺耦而耕使子路问津焉长沮曰是鲁孔邱与是知津矣
　　溺曰滔滔者天下皆是也而谁以易之耰而不辍】
　　【汉】桀龙【襄城侯】
　　【宋】桀路分【永州司马】
　　齧
　　【上古】齧缺【尧时贤人学于王倪见庄子】
　　铁
　　【隋】铁士雄【将军】
　　【宋】铁南仲【淮甸人进士】
　　【元】铁杰【湖广防政】
　　【明】铁【字鼎石邓州人洪武中由国子生授礼科给事中歴山东防议北平师起铉督漕运未尝乏缺北平兵围济南悉力守御令军诈降开城门文皇入急下铁板几闸攻围三月不能克围解事闻遣使褒赐陞右布政使寻陞兵部尚书防盛庸军务小河之捷中原震动文皇欲北还以诸将言再战遂得胜长驱渡江感愤欲自裁文皇登极尚拥残兵驻淮南已而擒至不肯屈又背立廷中令一顾终不可得割其耳鼻亦不顾劈碎其体至死骂不絶声时年三十七子福安康安戌河池父仲名年八十三母薛氏俱安置海南】
　　铁处义【防稽人知潜山县有才干器量廉明正直于人不假借豪猾屏息维时桑麻蔽野民情欣
　　戴至今思之】
　　铁迪【莆田人治中任惠州府推官】
　　铁宗璧【莆田人治中任海丰县知县】
　　铁信【平凉卫人正徳贡士任知县】
　　铁刚【咸宁人正徳中平和知县】
　　【隆庆辛未进士铁篆永昌卫人万厯间国子博士铁世才云南人】
　　彻
　　【元】彻里【徐州人曽祖塔齐从太祖定中原为马步军都元帅里幼孤母教以书至元中世祖召见应对
　　详雅悦之尝奉江南省风俗访遗逸官至中书平章政事卒追封徐国公】
　　偰【见姓苑】
　　【元】偰傒斯【昆山县尹为政平恕凡境内忠贞孝义之事多所暴白时人赋昆山五咏以美之】偰文质【广徳路緫管廉洁自持兴起学校民赖其徳】
　　偰列箎【字世徳回鹘人兄弟五人俱登进士方伯表曰五桂坊红巾乱起箎于潮州同妻子俱死
　　难】
　　偰哲笃【进贤人延祐进士吏部尚书弟哲坚至治进士英着朝善至正进士】
　　偰玉立【溧阳人肃政廉访使延祐进士】
</div>
    <div class="pagination">
<a href="万姓统谱_page338.html">上一页</a><span>...</span><a href="万姓统谱_page334.html">334</a><a href="万姓统谱_page335.html">335</a><a href="万姓统谱_page336.html">336</a><a href="万姓统谱_page337.html">337</a><a href="万姓统谱_page338.html">338</a><span class="current-page">339</span><a href="万姓统谱_page340.html">340</a><a href="万姓统谱_page341.html">341</a><a href="万姓统谱_page342.html">342</a><a href="万姓统谱_page343.html">343</a><a href="万姓统谱_page344.html">344</a><span>...</span><a href="万姓统谱_page340.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
