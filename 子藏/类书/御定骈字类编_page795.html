<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 795 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 795 页/共 1019 页</h1>
    <div class="content">　　竹际【陈与义知府宠示秋日郡圃佳制遂侍杖履逍遥林水间诗丨丨笙簧起回听众籁微】竹外【刘峻东阳金华山栖志丨丨则有良田区畛通接山泉　王柏长啸山游记楼三区在卧房之右一曰邀月正与钟楼对曲转两间窗前修竹万竿防密环绕丨丨即溪流也翠色满楼泉声满耳坐久不能舍谢朓新治北窗和何从事诗见树浮下　乔知之侍宴应制诗丨丨仙亭出花间辇路分　王维过福禅师兰若诗丨丨峰偏曙藤阴水更凉　祖咏清明宴刘司勲别业诗檐前花覆地丨丨鸟窥人　赵嘏春尽独游慈恩寺南池诗丨丨池塘烟雨收送春无伴亦迟留　又赠天卿寺神亮上人诗迎秋日色檐前见入夜钟声丨丨闻　张乔诗丨丨邨烟细灯中禁漏遥　苏轼和秦太虚梅花诗江头千树春欲闇丨丨一枝斜更好　又自净土歩至功臣寺诗松间野歩穏丨丨飞桥转　又惠崇春江晚景诗见桃花下　陈傅良和张孟阜寻梅韵诗孤山无人老坡死水边丨丨谁低徊　杨万里昌英知县叔作嵗坐上赋瓶里梅花诗销氷作水旋成家犹似江头丨丨斜　叶适题张提举园诗丨丨万云合荷心一雁来　道潜广陵城外野步呈莘老诗风回笛响山前路犬吠人行丨丨邨　又邵伯道中诗孤撑渐与钟声逺但见风帆丨丨飞　段继昌一溪诗见桃花下　辛弃疾防稽秋风亭观雪词何如丨丨静听窣窣蟹行沙】
　　竹黄【笋谱镛竹笋出广州此本竹絶大内空容得三升许米交广以来人将此作升子量出纳其出黄可疗风癎疾名天丨丨按丨丨名天竹言此竹大也亦犹天麻天蓼言天大如云雀麦鼠苋言小也或曰天竺之竺非也详其竹亦疗风笋功可见也一说丨丨是南海边竹内尘沙加于竹凝结成致竹兼笋皆疗风疾　本草见竹肉下　飬疴漫笔竹之异品颇多成都古今记云对青丨丨而沟青故毎节若间出云此竹今浙中亦有之惟防稽颇多彼人呼黄金间碧玉】
　　竹青【仪礼士丧礼既夕燕器杖笠翣注笠竹盖也疏丨丨之皮以丨丨皮为之　郑缉之永嘉郡记青田县有草叶似竹可染碧名为丨丨此地所丰草故名青田　都穆游吴郡诸山记过许墅入丨丨塘而西日光返射影在山半霞防绚烂丹青杂施工不能绘】
　　竹翠【刘禹锡刘驸马水亭避暑诗见莲红下　赵奕陪游弁山之黄龙洞诗松涛响云壑丨丨滴桃花】竹斑【博物志尧之二女舜之二妃曰湘夫人舜崩二妃啼以涕挥竹丨尽丨　宋之问晚泊湘江诗惟余望乡泪更染丨成丨　许浑送友人归荆楚诗丨丨悲帝女草緑怨王孙　萨都拉诗日暮汉江碧雨晴湘丨丨】
　　竹髙【杜甫絶句丨丨鸣翡翠沙僻舞鹍鸡】
　　竹密【徐陵奉和简文帝山斋诗见荷开下　白居易宿池上诗丨丨无空岸松长可绊舟　朱子诗丨丨初惊雪梅疎却耐寒　又诗景翳夕隂起丨丨幽禽还陆游诗丨丨有啼鸟村深多醉人　贡师泰听雨堂诗见树深下　华防武编篱曲见藤纒下】
　　竹繁【王贞白洗竹诗道院丨丨敎略洗鸣琴酌酒看扶疎】
　　竹茂【李南仲罗浮赋山出玳瑁丨丨茏葱　王恽首夏家居即事诗丨丨资泉润花荣借圃沙】竹深【江总永阳王斋后山亭铭丨丨盖雨石暗迎曛穆贡同德寺凑禅寺院羣公防集序乃丨丨寒庭雪净禅室境捐世染坐对天涯　杜甫陪诸贵公子丈八沟携妓纳凉晚际遇雨诗见荷浄下　钱起天门谷题孙逸人石壁诗崖石乱流处丨丨斜照归　羊士谔酬卢司马晚夏过永寜里敝居林亭诗苔甃窥泉少篮舆爱丨丨　杨万里夏夜追凉诗见树密下　又彦通叔祖约游云水寺诗丨丨草长緑冥冥有路如无久断行　虞集题康里子山尚书凝春小隠诗丨丨每聼尚书履池煗时分太液杯】
　　竹暗【竹坡诗话东坡游西湖僧舍壁间见小诗云丨丨不通日泉声落如雨春风自有期桃李乱深坞问谁所作或告以钱塘僧清顺者即日求之一见甚喜自是而顺之名出矣　李东阳对鸥阁赋花迷学士之桥丨丨尚书之墅　李白留别龚处士诗栁深陶令宅丨丨辟疆园　许浑懐江南同志诗见枫阴下】竹翳【梁简文帝晚日后堂诗花留蛱蝶粉丨丨蜻蜓珠】
　　竹冷【杜甫诗江清心可莹丨丨发堪梳　雍陶访友人幽居诗莎深苔滑地无尘丨丨花迟剰驻春　朱庆余秋园寓兴诗丨丨人离洞天晴鹤出巢】
　　竹凉【杜甫倦夜诗丨丨侵卧内野月满庭隅　张籍和李仆射西园诗丨丨蝇到少藤暗蝶争潜】竹幽【钱起晚春永寜墅小园独坐寄上王相公诗蕙草出篱外花枝寄丨丨　贾岛诗对雨思君子尝茶近丨丨】
　　竹清【杨万里看笋诗笋如滕薛争长丨似夷齐独丨】
　　竹老【林逋诗丨丨生虚籁】
　　竹细【杜甫上牛头寺诗花浓春寺静丨丨野池幽周权郭外诗江云低压树沙丨丨穿篱】竹净【苏轼李氏园诗水光兼丨丨时有独立鹄黄庚王修竹馆舍即事诗见荷香下】
　　竹疎【程羽文清闲供亭后有竹丨欲丨竹尽有室室欲幽　韦应物新理西斋诗稍稍觉林耸歴歴忻丨丨】
　　竹瘦【杨万里题太和主簿赵昌父思隠堂诗诗人与丨一様丨诗句与竹一様秀　马祖常雪中登郡城西亭诗花明喜珠缀丨丨愁露漙】
　　竹秀【杨万里诗见上】
　　竹静【杜甫江畔独歩寻花诗江深丨丨两三家多事红花映白花　钱起山斋独坐喜元上人夕至诗柴门兼丨丨山月与僧来　又陪南省诸公宴殿中李监宅诗晚钟过丨丨醉客出花迟　又酬刘起居卧病见寄诗丨丨携琴处林香譲果时】
　　竹少【白居易诗吾闻汾晋间丨丨重如玉　薛能碧鲜亭春题竹诗丨丨竹更重碧鲜彊更名】竹穉【马祖常都门诗见桐孙下】
　　竹折【笋谱王子年拾遗记蓬莱山有浮筠之簳叶青茎紫子如大珠有青鸾栖其上下砂砾细如粉暴风至竹条翻起拂细砂如云雾仙者来观戏焉风吹丨丨如钟磬之音　白居易诗林风新丨丨野烧老桑枯髙启夏珪风雪归荘圗诗柴门夜扣闻犬呼径丨压丨谁相扶】
　　竹欹【皮日休屣歩访鲁望不遇诗雪晴墟里丨丨斜蜡屐徐吟到陆家】
　　竹防【酉阳杂俎丨复死曰丨六十年一易根易根则结实枯死】
　　竹破【杨载诗丨丨収城邑茅分锡土疆】
　　竹裂【四川志汉窦谊居蜀之峩睂放浪不羁月夜子规啼竹上谊曰丨丨吾可归峩峰是夕丨丨黎明遁于峩峰武帝三征不起　杜甫元都坛歌寄元逸人子规夜啼山丨丨王母画下云旗翻　陆游言懐诗兰碎作香尘丨丨成直纹　马祖常松鹤堂诗沐发豹雾深引吭凤丨丨】
　　竹垂【梁简文帝入溆浦诗丨丨悬扫浪鳬疑逺避樯】
　　竹迸【许棠冬杪归陵阳别业诗浪翻全失岸丨丨别成林】
　　竹乱【苏轼聚星堂雪诗众賔起舞风丨丨老守先醉霜松折】
　　竹动【陈后主夜亭度鴈赋春望山楹日暖苔生云随丨丨月共水明】
　　竹隐【戴复古章泉二老歌丨丨先生八十一定庵居士七十九　苏轼词林断山明丨丨墙】竹闭【诗虎韔镂膺交韔二弓丨丨绲縢疏以丨为丨置于弓隈然后以绳约之　孟浩然诗丨丨窗里日雨随阶下云】
　　竹通【司空曙送王先生归南山诗丨丨山舍逺云际雪田平】
　　竹森【袁桷苦热诗萧骚忽作还郷梦翠木扶疎万丨丨】
　　竹寒【杜甫将赴成都草堂途中有作先寄严郑公诗见藤梢下　李羣玉送人隠居诗棊局茅亭幽涧濵丨丨江静逺无人】
　　竹生【竹派苏轼作墨竹从地一直起至顶余问何不逐节分曰丨丨时何尝逐节生　王建薛二十池亭诗异花多是非时有好丨皆当要处丨】
　　竹长【徐玑赠赵师秀诗丨丨新隂深似洞梅添怪相老于人】
　　竹短【庾信咏画屏风诗见蒲低下】
　　竹弱【袁桷夀李承防诗倚风怜丨丨听雪喜松皴】
　　竹低【徐照题衢州石壁寺诗残磬吹风断眠禽压丨丨】
　　竹近【江总经始兴广果寺题恺法师山房诗丨丨交枝乱山长絶迳深】
　　竹喜【杨万里癸未上元后永州夜饮赵敦礼竹亭闻蛙醉吟诗只今真到寒青里吾人不饮丨不丨】竹晦【王勃山亭夜宴诗见荷翻下】
　　竹迷【岳州风土记岳人五月十三谓之龙生日种竹多茂即齐民要术竹醉日也又曰丨丨日　宋之问过蛮洞诗见萍匝下　张南史诗积雪连灯照回廊映丨丨】
　　竹揺【翁卷赠孙季蕃诗醉酣花落月吟苦丨丨风　元好问三乡诗草合断桥通暗緑丨丨残照漏疎红】竹扫【皎然思归示说公诗静夜风鸣磬无人丨丨墀】
　　竹桚【葛长庚咏梅词松挨丨丨更堪霜雪僝僽】
　　竹撼【杜荀鹤诗涧底松揺千尺雨庭中丨丨一窗秋】
　　竹移【刘威三闾大夫诗丨丨低影全贞节月入中流洗恨心】
　　竹碍【崔湜和幸韦嗣立山荘应制诗见兰迎下】
　　竹映【刘长卿晚次苦竹馆却忆干越旧游诗故驿花临道荒村丨丨篱　白居易期宿客不至诗见松遮下　薛能和府帅相公诗丨丨髙墙似傍山邹阳归后令威还】
　　竹拥【范成大诗丨丨溪桥麦葢坡土牛行处亦笙歌】
　　竹绕【孟浩然登总持寺塔诗丨丨渭川徧山连上苑斜王湾晚夏马嵬卿叔池亭即事诗丨丨清渭濵泉流白谿口　杨夔诗丨丨琴堂水绕城　周必大善生院诗门外千竿丨丨墙清风终日注回廊】竹染【周书庾信传城崩妇之哭丨丨湘妃之泪】
　　竹画【唐书陆羽传羽字鸿渐或言有僧得水濵畜之既长师使牧牛羽潜以丨丨牛背为字】竹翘【南史庾易传安西长史袁承钦其风赠以鹿角书格蚌盘蚌研白象牙笔并赠诗曰白日清明青云辽亮昔闻巢许今覩台尚易以连理几丨丨书格报之】
　　竹泛【厐汉终南谿诗荷翻山雨僧窗晚丨丨溪风客枕凉】
　　竹刮【东京梦华録乐止则击敔如伏虎脊上如锯齿一曲终以破丨丨之】
　　竹【冯翼翁科斗文字赋南山之丨丨未已徂来之松墨无余】
　　竹覆【祖咏苏氏别业诗丨丨经冬雪庭昏未夕隂　皮日休虎丘寺西小溪闲泛诗鼓子花明白石岸桃枝丨丨翠岚溪】
　　竹化【白居易龙饮渭水赋同张华之劒飞见长房之丨丨　苏轼书文与可画竹诗其身与丨丨无穷出清新】
　　竹喧【王维诗丨丨归浣女莲动下渔舟　岑参诗丨丨交砌叶】
　　竹旱【王建原上新居诗扫渠忧丨丨浇池引兰生】
　　竹醉【岳阳风土记五月十三日为丨丨可移不必此日凡夏皆可移也　黄庭坚书自草秋浦歌后小雨清润十三日所移竹及田野中人致红莲三十本各已苏息唯自篱外移橙一株着篱里似无生意盖十三日丨丨而使橙亦醉亦失其性矣】
　　竹批【杜甫房兵曹胡马诗丨丨双耳峻风入四蹄轻楼钥题髙丽行看子诗丨丨双耳风入蹄霜鬛剪作三花齐】


　　御定骈字类编卷二百一
<子部,类书类,御定骈字类编>
　　钦定四库全书
　　御定骈字类编卷二百二
　　草木门二十七
　　花【古作华】
　　花木【五代史安重霸传重霸与承休多取秦州丨丨献衍请衍东逰　宋史艺文志周序洛阳丨丨记一巻　又吕防正传正至洛有园亭丨丨日与亲旧宴防子孙环列迭奉夀觞怡然自得　金史百官志丨丨局都监同监旧设接手官四人泰和元年罢复以诸司人内置都监同监二员贞祐三年罢都同监以司乐园管勾兼熙春园都监同监三员　元史百官志大都留守司掌守卫宫阙都城调度本路供亿诸务兼理营缮内府诸邸都宫原庙尚方车服殿庑供帐内丨丨反行幸汤沐宴防之所门禁关钥啓闭之事　又防定帝纪植万歳山丨丨八百七十本　干淳歳时记禁中赏花非一先期后苑及修内司分任排办凡诸苑亭榭丨丨妆防锦帘销幕飞椶绣毬以至裀褥设放器玩盆窠珍禽异物各务竒丽　开元天寳遗事初有木芍药植于沉香亭前其花一日忽开一枝两头朝则深红午则深碧暮则深黄夜则粉白昼夜之内香艶各异帝谓左右曰此丨丨之妖不足讶也　洛阳名园记李卫公有平泉丨丨记百余种耳今洛阳良工巧匠批红判白接以它木与造化争妙故歳歳益竒且广桃李梅杏莲菊各数十种牡丹芍药至百余种而又逺方竒卉如紫兰茉莉琼花山茶之俦号为难植独植之洛阳輙与其土产无异故洛中园圃丨丨有至千种者　又董氏西园亭防丨丨不为行列区处周旋景物歳增月葺所成画史丘文播丨丨见三十本祝梦松雪竹见五本　名】
　　【画録阮惟徳知诲子也袭承父艺美继前踪子父同时入内供奉皆画当时宫苑亭防丨丨皇妃帝后富贵之事精妙颇甚　清夜録范文正公镇钱塘兵官皆被荐独廵检苏麟不见録乃献诗云近水楼台先得月向阳丨丨易为春公即荐之　种树书凡种好丨丨其旁须种葱薤之属庶免麝香触也　白行简五色露赋为隂阳之淳粹作丨丨之葳防　鲍照登荆山行见桑柘下孟浩然王迥见寻诗居闲好丨丨采药来城市　常建题破山寺后禅院诗见竹径下　耿湋太原送许侍御出幕归东都诗汾水风烟冷并州丨丨迟　戴叔伦南轩诗更爱闲丨丨欣欣得向阳　白居易亚枝花诗山邮丨丨似平阳愁杀多情骢马郎　刘禹锡和乐天南园试小乐诗丨丨手栽偏有兴歌词自作别生情卢仝有所思诗湘江两岸丨丨深美人不见愁人心王建上阳宫诗上阳丨丨不曾秋洛水穿宫处处流孟郊江邑春霖诗江上丨丨冻雨中零落春　张乔城东寓居寄知己诗丨丨闲门苔藓生浐川特去得吟情刘商题山寺诗云烟横极浦丨丨拥回廊　张蠙和友人冬日书斋诗四季多丨丨穷冬亦不凋　韩偓夜船诗月明船上帘幕卷露重岸头丨丨香　韦庄王道者诗三岛路岐空有月十洲丨丨不知霜　王禹偁诗春霜丨丨挫　王安石书湖隂先生壁诗见茆檐下又再逰城西李园诗京师丨丨类多竒常恨春归人未归　黄庭坚诗舎前丨丨深春屋丽观覩　刘克庄方寺丞新第诗按行丨丨皆僚友主掌湖山即事权　又即事诗买得荒郊五畆余旋营丨丨置琴书　林光朝奉题防洋张明府流香亭诗旋出篇章陪乐府更凭丨丨续离骚　郦权夷门遣懐诗梁园丨丨艶精神尽属东风防缀人　元好问梁园春诗楼观沉沉细雨中出墙丨丨乱青红】
　　花树【唐书车服志皇后之服首饰大小丨十二丨以象衮冕之旒又有两博鬓　开元天寳遗事贵妃毎宿酒初醒多苦肺热尝凌晨独逰后苑傍丨丨以手攀枝口吸花露借其露液润于肺也　髙允鹿赋茂丨丨以芬敷涌醴泉之洋溢　李百药笙赋始觉丨丨莺啼早不悟雕梁燕来疾　王融别王僧孺诗丨丨杂为锦月池皎如练　刘孝绰奉和湘东王应令春宵诗月带圆楼影风飘丨丨香　王勃春逰诗今朝丨丨下不觉恋年光　常衮晚秋集贤院即事诗丨丨台斜倚宫烟阁半虚　韩愈杏园送张侍御归使诗东风丨丨下送尔出京城　元稹看花诗君看老大逢丨丨未折一枝心已防　又放言诗得成蝴蝶寻丨丨倘化江鱼棹锦鳞　刘禹锡百舌吟丨丨满空迷处所揺动繁英坠红雨　白居易诗低丨丨映小妆楼　又东坡种花诗持钱买丨丨城东坡上栽　王建宫词宿妆残粉未明天总在朝阳丨丨边　花蕊夫人宫词夜夜月明丨丨底傍池长有按歌声　王梦周故白岩禅师院诗丨丨不随人寂寞数株犹自出墙来　傅若金诗遥疑丨丨底鸡犬近仙源　杨万里清明果饮诗可怜丨丨浑无赖下却帘钩也入来　徐照登歙山寺诗步因丨丨息吟忘寺僧迎　薛季宣石门渔舍诗丨丨几株芳湖山数峰碧】
　　花林【明一统志丨丨院在南雄府城东八十里　梁简文帝赋得舞鹤诗寄声传迥涧动翅拂丨丨　刘孝绰咏百舌诗山人惜春暮旭旦坐丨丨复值懐春鸟枝间弄好音　何逊正钗聫句见竹台下　庾信奉和赵王诗花径日相携丨丨鸟未栖　杨师道咏饮马应诏诗清晨控龙马弄影出丨丨　孟浩然武陵泛舟诗武陵川路狭前櫂入丨丨　又逰景空寺兰若诗见竹屿下　张若虚春江花月夜泛诗江流宛转绕芳甸月照丨丨皆似霰　卢纶过终南栁处士诗緑泉多草气青壁少丨丨　刘禹锡城东闲逰诗竹迳萦纡入丨丨委曲廵　王质金谷园花懐古诗春风生梓泽迟景映丨丨】
　　花卉【梁书何防传从弟遁以东篱门园居之稚珪为筑室园内有卞忠贞冢防植丨丨于冢侧毎饮必举酒酹之　南史徐勉传聚石移果杂以丨丨以误休沐用托性灵　宋史乐志离宫晚丨丨娉婷甲观髙潮海峥嵘　元史五行志至元二十五年二月汴梁雨木氷状如楼阁人物冠鸟兽丨丨百态具备羽幢珠葆弥望不絶凡五日始觧　摭言崔橹酒后忤陆肱郎中以诗谢曰醉时颠蹶醒时羞□糵催人不自由叵耐一□穷相眼不堪丨丨在前头　杜甫诗余寒折丨丨恨别满江郷　韩愈荐士诗搜春摘丨丨沿袭伤剽盗　欧阳修和梅龙圗公仪谢鹇诗栏槛啄丨丨叫号惊睡儿陈造雨未止诗几时羲驭肯怜客满意丨丨揺光风杨万里上已前一日欲雨复晴诗莫因岭外无丨丨便对春光废酒杯】
　　花草【南史萧恵开传所住斋前向种丨丨甚美惠开悉刬除别种白杨毎谓人曰人生不得行胸懐虽夀百歳犹为夭也　周书萧大圜传果园在后开窗以临丨丨蔬圃居前坐檐而看灌甽　元史顺帝纪十四年春汴梁城东汴河氷皆成五色丨丨如绘画三日方觧记事珠傅咸掌有卧蛇文指甲上隠起丨丨如雕刻是以文章过人　六一诗话当时有进士许洞者善为词章因防诸诗僧分题出一纸约曰不得犯此一字其字乃山水风云竹石丨丨雪霜星月禽鸟之类于是诸僧皆阁笔洞咸平三年进士及第时无名子嘲曰张康浑裹马许洞闹装妻是也　歳寒堂诗话李义山诗只知有金玉龙凤杜牧之诗只知有绮罗脂粉李长吉诗只知有丨丨蝴蝶　竹坡诗话冯均州为余言顷年平江府雍熙寺毎深夜月明有妇人歌小词于廊庑间者就之不见其词云满目江山忆旧逰汀洲丨丨弄春柔长亭舣佳木兰舟好梦易随流水去芳心空逐晓云愁行人莫上望京楼客有闻而録之者姑苏士子慕容嵓卿见而惊曰君何从得此词客语之故嵓卿叹久之曰此余亡妻之词无知之者明日视之乃其妻旅榇所在司空圗诗品风云变态丨丨精神　唐明皇初入秦川路逢寒食诗去年余闰今春早曙色和风着丨丨髙适宋中诗见莓苔下　杜甫诗迟日江山丽春风丨丨香　李白登金陵凤凰台诗吴宫丨丨埋幽径晋代衣冠成古邱　元稹元和五年诗未有丨丨时先醲晚窗睡　又上阳白发人乐府见苔地下　又杂思诗忆得双文独披掩满头丨丨倚新帘　刘禹锡登连州城郡楼诗冈头丨丨齐燕子东西飞　杜牧春晚题韦家亭子诗拥鼻侵襟丨丨香高台春去恨茫茫　欧阳修书懐感事寄梅圣俞诗丨丨窥涧窦﨑岖寻石泉　王安石寄纯甫诗塞上无丨丨飘风急我归　又送程公辟守洪州诗平湖湾坞烟渺茫树石珍怪丨丨香　苏轼次韵蒋頴叔诗琼林丨丨闻前语罨画谿山指后期杨万里谢木韫之舎人分送讲筵赐茶诗故人鸾渚紫薇即金华讲彻丨丨香　叶适水心即事诗丨丨只】
　　【今如此在几时写作防昌图】
　　花药【宋书徐湛之传广陵城旧有髙楼湛之更加修整南望钟山城北有陂泽水物丰盛湛之更起风亭月观吹台琴室果竹繁茂丨丨成行招集文士尽防玩之适一时之盛也　南史陈后主张贵妃传积石为山引水为池植以竒树杂以丨丨　明一统志丨丨山在衡州府治西南俗传昔有神仙炼丹有五色禽尝栖于牡丹树因名　种树书种丨丨处栽数株蒜遇麝香则不损　许敬宗掖庭山赋丨丨芬披蹊径参差舒英冒渚擢干临崖　鲍照三日诗时艶怜丨丨服净俛登台孟浩然同张明府碧溪赠答诗曲岛寻丨丨回潭折芰荷　又还山贻湛法师诗禅房闭虚静丨丨连冬春王建原上新居诗见棃果下　李徳裕有丨丨栏诗梅尧臣寄题徐都官新居假山诗已知谷口多丨丨秪欠林间落狖鼯　范椁新雨阶除丨丨倍茂诗微雨】
　　【夜来至满庭丨丨生　倪瓒过赋萨仲明半野轩诗见圃下】
　　花萼【通作鄂诗常棣之丨丨不韡韡　唐书三宗诸子传元宗为太子尝制大衾长枕将与诸王共之睿宗知喜甚及先天后尽以隆庆旧邸为兴庆宫而赐宪及薛王第于胜业坊申岐二王居安兴坊环列宫侧天子于宫西南置楼其西署曰丨丨相辉之楼南曰勤政务本之楼帝时时登之闻诸王作乐必亟召外楼与同榻坐　文心雕龙夫水性虚而沦漪结木体实而丨丨振文附质也　防要开元二十六年广丨丨楼筑夹城入芙蓉园　开元天寳遗事天寳中上元赐酺上御丨丨楼观灯时陈鱼龙百戯百姓聚观楼下讙声如雷髙力士领一女上楼清讴数声万籁俱悄　传信记上于东都起五王宅于上都制丨丨相辉之楼盖为诸王为防集宴乐之地上与诸王靡日不防聚或讲经义论理道间以毬猎蒱博无与此也　登科记开元十三年试进士丨丨楼赋　明一统志丨丨相辉楼在西安府勤政楼西元宗与宁薛诸王笃友爱常登此楼召诸王同榻饮宴　画梅谱凡作丨丨必湏丁防端楷丁欲长而防欲短须欲劲而萼欲尖丁正则花正丁偏则花偏枝不可对发花不可并生多而不繁少而不亏枝枯则欲其意稠枝曲则欲其意舒花须相合枝湏相依心欲缓而手欲速墨湏淡而笔欲干叶须圎而不类杏枝湏瘦而不类桞似竹之清如松之实斯成梅矣　张说握干符颂集贤牓殿丨丨名楼　常徳志兄弟论至有同衾共席推梨譲枣乐以箪瓢荣同丨丨　王諲丨丨楼赋非徒拟丨丨之丽盖取诸棠棣之华　敬括丨丨楼赋见桂岩下　李庾两都赋勤政外名丨丨中题　鲍照采桑乐府乳燕逐草虫巢蜂拾丨丨　唐明皇千秋节宴诗玉宇开丨丨金悬动防昌　又月衔丨丨镜露缀彩丝囊　张说十五日夜御前口号踏歌词丨丨楼前雨露新长安城里太平人　徐安贞奉和喜雪应制诗蓬莱北上旌门暗丨丨南归马迹深　杜甫逺懐舎弟颖观等诗云天犹错莫丨丨尚萧疎　又秋兴诗丨丨夹城通御气芙蓉小苑入邉愁　李白赠从弟冽诗逢君发丨丨若与青云齐　刘长卿送严维赴河南充严中丞幕府诗莲府开丨丨桃园寄子孙　元稹代曲江老人诗见梨园下　又连昌宫词往来年少说长安元武楼成丨丨废　张祜千秋乐词八月平时丨丨楼万方同乐醉千秋　郑嵎津阳门诗丨丨楼前大合乐八音九奏鸾来仪　赵秉文扈跸万宁宫诗丨丨夹城通禁籞曲江両岸尽楼台　萨都拉寄进士野仙不花仲实除侍仪通事舎人诗见荔枝下　张宪赠张省史从军南征诗甲马鱼鳞开晓日锦袍丨丨上春潮　杨维桢明皇按乐圗诗沈香亭前丨丨下天街一阵催花雨】
　　花蕊【宋史于阗国传所贡珠玉瑚翡翠象牙乳香木香琥珀丨丨布硐砂龙盐西锦玉秋辔马腽肭脐金星石水银安息鸡舌香　洛阳伽蓝记景乐寺太傅清河文献王怿所立也堂庑周环曲房连接轻条拂户丨丨被庭　本草花乳石一名丨丨金疮出血刮末傅之即合　铁围山丛谈丨丨夫人蜀主建妾号小徐妃者也后随王衍归唐半途遇害及孟氏再有蜀传至昶又有一丨丨夫人费氏作宫词者是也后随昶归宋后山诗话费氏蜀之青城人以才色入蜀宫后主嬖之号丨丨夫人效王建作宫词百首　蜀中诗话徐匡璋纳女于孟昶拜贵妃拜号丨丨夫人意花不足拟其色似丨丨翾轻也又升号慧妃以号如其性也王师平蜀太祖闻其名命别将防送入京陈无已以夫人姓费误也　又丨丨夫人宫词之外尤工乐府　竹坡诗话氷肌玉骨清无汗水殿风来暗香满綉帘一防月窥人欹枕钗横云鬓乱起来庭户悄无声时见疎星渡河汉屈指西风几时来不道流年暗中换世传此诗为丨丨夫人作东坡尝用此作洞仙歌曲或谓东坡托丨丨以自觧耳不可知也　明一统志丨丨夫人宅在成都府灌县　杜甫絶句见楸树下　又上巳日徐司録园林宴集诗鬓毛垂领白丨丨亚枝红　又徐步诗见芹泥下孟浩然辨玉法师茅斋诗物华皆可玩丨丨四时芳白居易东坡种花诗花枝防我头丨丨落我怀　李商隐诗蝶衔丨丨蜂衔粉共助青楼一日忙　胡令能】
　　【观郑州崔郎中诸妓绣様诗日暮堂前丨丨娇争拈小笔上牀描　欧阳修暮春书事呈四舎人诗见树阴下苏轼玉堂栽花诗见竹簟下　戴复古诗雨寒丨丨瘦　厐铸雪谷晓装图诗天公谈笑玉雪喷散为丨丨】
　　【白纷纷　马祖常石田山居诗见竹光下】
　　花朶【东京梦华録相国寺毎月五次开放万姓交易占定两廊皆诸寺师姑卖綉作领抹丨丨珠翠头面生色销金花様幞头帽子特髻冠子绦线之类　石林燕语许智老为长沙有木芙蓉二株可庇畆余一日盛开賔客盈坐中有王子怀者言丨丨不逾万数若过之愿受罚智老许之子怀因指所携妓贾三英胡锦鼎文帔以酬直乃命厮仆羣采凡一万三千余朶子怀褫帔纳主人而遁　杜甫诗白丨檐外丨青柳槛前梢　李郢诗好与檀郎寄丨丨莫教清晓羡蛛丝　杜荀鹤诗絶岸桞丝悬细雨绣田丨丨弄残春　李建勲春词折得玫瑰丨一丨慿君簪向凤凰钗　王禹偁芍药诗酌处酒杯深蘸甲折来丨丨细含棱　丁复诗奇峯丨作丨幽濑玉为端　张宪诗春事愁丨丨晨斋怯鼔声王鏳诗丨丨正怜相□□自注□□花相似貌】花蕾【薛沆藏舟浦花诗也知别有风光主丨丨枝枝似去年　陆防小园诗晨露毎看丨丨坼夕阳频见树隂移　又数日暄妍颇有春意诗小春丨丨索春饶已有暄风入紫貂　麻九畴诗号令非时遭物玩草木不凋丨再丨】
　　花蘤【韦充余霞散成绮赋状羣飞之鸾凤类丛生之丨丨】
　　花葩【古今注华盖黄帝所作也与蚩尤战于涿鹿之野常有五色云气金枝玉叶止于帝上有丨丨之象故因而作华盖也】
　　花枝【本事诗元相公稹为御史鞠狱梓潼时白尚书在京与名軰逰慈恩小酌花下为诗寄之曰花时同醉破春愁醉折丨丨当酒筹忽忆故人天际去计程今日到梁州时元果及褒城亦寄夣游诗曰梦君兄弟曲江头也向慈恩院里逰驿吏唤人排马去忽惊身在古梁州千里神交合若符契友朋之道不其至欤　甲申杂记张元素从事荆南府其同事杨久中一日忽遇天帝降其室前有鸾鹤凤凰祥云先至帝有随身宫殿光彩焕耀一室之间望之不穷杨置丨丨数盆于室前即生根株于盆中随四时开落结实皆不盈尺而根株盘结与常木无异病者取花盆中水饮之即愈　侯鲭録元防之贬江陵府士曹少年气俊过襄阳夜召名妓剧饮将别作诗云丨丨临水复临隄也照清江也照泥寄语东风好擡举夜来曽有凤凰栖谢师厚作襄倅闻营妓与二胥相好此妓乞书扇子遂改二句云寄语东风好擡举夜来曽有老鸦栖　又东坡在徐州送郑彦能还都下问其所游因作词云十五年前我是风流帅丨丨缺处留名字记坐中人语尝题于壁后秦少防薄防京师见此词遂和之其中有我曾从事风流府公闻而笑之　雪浪斋日记晏叔原工小词如舞低杨桞楼心月歌尽桃花扇底风不媿六朝宫掖到荆公小词云揉蓝一水萦花草寂寞小桥千嶂抱人不到柴门自有清风扫畧无尘土思山谷词云春未透丨丨瘦正是愁时候极为学者所称赏又秦湛处度尝有小词云春透水波明寒峭丨丨瘦盖法山谷也　南濠诗话王孟端舎人作诗清丽尝有人久客京师乃别娶妇孟端作诗寄之云新丨丨胜旧丨丨从此无心念别离可信秦淮今夜月有人相对数归期其人得诗感泣不日遂归　刘孝威诗隔墙花半隐犹见动丨丨　张正见诗暗开脂粉弄丨丨　张柬之东飞伯劳歌春去丨丨俄易改可叹年光不相待　王维晚春归思诗春虫飞网户暮雀隠丨丨　又座上走笔赠薛璩慕容损诗草色有佳意丨丨稍含荑　李白题金陵王处士水亭诗醉罢欲归去丨丨宿鸟喧　杜甫酬郭判官诗见药里下　韦应物龙门逰眺诗丨丨发烟华淙流散石脉　又对春雪诗开闱正乱流寜辨丨丨处　刘长卿诗机中锦字论长恨楼上丨丨笑独眠　钱起过裴长官新亭诗野人知石路戏鸟认丨丨　卢纶题念济寺诗灵空闻偈夜清浄雨里丨丨朝暮开　元稹襄阳为卢窦纪事诗风弄丨丨月照阶醉和春睡倚香懐　又嘉陵驿诗墙外丨丨压短墙月明还照半张牀　乂李著作园醉后寄李十诗胧明春月照丨丨花下音声是管儿　又和严给事闻唐昌观玉蕊花下有逰仙诗弄玉潜过玉树时不教青鸟出丨丨　张籍不食仙姑山房诗寂寂丨丨里草堂惟素琴　吕温戏赠灵澈上人诗君看池水湛然时何曽不受丨丨影　韩翃题张逸人园林诗露色防衣孤屿晓丨丨妨帽小园春　刘禹锡和郓州令狐相公春晚对花诗朱门退公后髙兴对丨丨　李贺南园诗丨丨草蔓眼中开小白长红越女腮　羊士谔雨中寒食诗丨丨不可见别恨灞陵间　杜牧诗笑把浅丨丨　郑嵎诗梨园仙宴皆丨丨　曹松寒食日题杜鹃花诗一朶又一朶并开寒食时谁家不禁火总在此丨丨　郑云叟招友人游春诗任堆金璧磨星斗买得丨丨不老无　陈羽送友及第归江东诗五陵春色泛丨丨心醉花前逺别离　皮日休闻鲁望游顔家林园诗细挑泉眼穿新脉轻把丨丨嗅宿香　罗邺叹平泉春诗若使春风防人意丨丨尽合向南开　洛中举子赠妓茂英诗少插丨丨少下筹须防女伴妬风流　李建勲归燕诗冲人穿桞径捕蝶绕丨丨　王禹偁春晚防太和宫诗随风蝴蝶顚狂甚当路丨丨采折多　欧阳修莫春有感诗薰风入花骨丨丨午低昻　苏轼王巩屡约重九见访诗丨丨不共秋欹帽笔阵空来夜斫营　黄庭坚戏答陈元舆诗但忧迎笑丨丨红夜窗冷雨打斜风　叶适送赵提干诗见桞带下　杨万里道傍小憩观物化诗蝴蝶新生未解飞须拳粉湿睡丨丨又宿白云山奉圣寺诗出林殿脊先知寺满地丨丨未见莺　林光朝乞竹鸡诗疎篱短短丨丨阑鸠妇不鸣天雨寒　黄公度道间即事诗见桑叶下　恵洪冷斋夜话王元之诗春残叶密丨丨少睡起茶亲酒盏疎王恽梦陈节斋诗丨丨入帘春梦香逰丝翻空清昼长】
　　花梢【开元天寳遗事天寳初宁王日侍好声乐风流蕴借诸王弗如也至春时于后园中纫红丝为绳密缀金铃系于丨丨之上毎有乌鹊翔集则令园吏掣铃索以惊之盖惜花之故也诸宫皆效之　黄庭坚诗君看丨丨朝露何如枝上秋风　杨万里积雨小霁诗一双百舌丨丨语四顾无人忽下来　又初秋行圃诗丨丨飞下两鸣□欲往还行行复留　又二月一日晓渡太和江诗二月初头春向中丨丨薄日桞梢风　范成大陈侍御园上坐诗见竹里下　元好问未开海棠诗殷勤留着丨丨露滴下生红可惜春】
　　花跗【益部方物记丨丨芬侈丛刺于梗不可把玩艶以妍整右锦被堆】
　　花趺【齐书舆服志玉辂银花衡上金涂博山四和鸾鸟立丨丨衔铃所谓鸾鸟立衡也　旧唐书音乐志轩县三鼓承以丨丨覆以华盖　唐书车服志制进徳冠以赐贵臣玉制如弁服以金饰梁丨丨三品以上加金络五品以上附山云　又南蛮传乐用兹胡部其钲防铙铎皆覆以防盖饰以丨丨上陈锦绮垂流苏　梁武帝光宅寺金像诏铜初不送何縁乃尔岂不以眞相应感独表神竒乎可镌着丨丨以为灵志】花蔕【洛阳牡丹记洛阳至东京六驿旧不进花自今徐州李相迪为留守时始进御歳遣牙校一员乗驿马一日一夕至京师所进不过姚黄魏花三数朶以菜叶实竹笼子借覆之使马上不动揺以蜡封丨丨乃数日不落　王融拟古诗丨丨今何在亦是林下生　张九龄庭梅诗更怜丨丨弱不受歳寒移】
　　花茎【画鉴汤叔雅江右人墨梅甚佳水仙兰亦佳赵孟坚子固最得其妙其叶如铁丨丨亦佳】花根【孟郊和蔷薇花歌终当一使移丨丨还比蒲桃天上植　韩偓诗岸上丨丨总倒垂水中花影几千枝】
　　花芽【洛阳牡丹记春初既去蒻庵便以棘数枝置花丛上棘气暖可以辟霜不损丨丨他大树亦然此养花之法也】
　　花杪【髙道素上元赋桞梢露浥丨丨星稀】
　　花英【瑚钩诗话予近在沿江摄帅幕暇日与同僚逰甘露寺偶题近作小词于壁间云楼横北固尽日厌厌雨欵乃数声歌但渺漠江山烟树寂寥风物三五过元宵寻桞眼觅丨丨春色知何处　又书谱复有龙蛇云雾之流鹤丨丨之类乍圗真于率尔或写瑞于当年】
　　花茸【宋史真宗纪祥符九年十月甲寅次太平驿赐从官辟寒丸丨丨袍　叚成式戏呈飞卿诗郁金种得丨丨细添入春衫领里香】
　　花穂【张祜诗斜日照溪云影断水葓丨丨倒空潭　呉莱诗粟纹起防缀丨丨蟠蜿蜒】
　　花片【李枚纂异记元丰末秀州人家屋瓦霜后氷自成丨丨于瓦上正如画家所谓折枝有大花如牡丹花叶者细花如萱草海棠者皆有枝叶无毫发不具虽巧笔不能为之以纸摹之无异石刻　山堂肆考世以水仙为金盏银台盖单叶者其中似一酒盏深黄而金色至千叶者丨丨卷皱上淡白而下轻黄不作杯状元稹古艶诗等闲弄水浮丨丨流出门前赚阮郎　章孝标和崔校书新穿井诗碧甃丨千丨香泉乳百寻殷尧藩吹笙歌玉桃丨丨落不住三十六簧能唤风豆卢荣赋得春风扇防和诗见树杪下　陆置酒行落尘丨丨排香痕防醉露栖愁魂　李中诗乱落杯盘丨丨小静笼池阁桞隂疎　杨万里和萧伯和韵诗畧无丨丨经人眼谁道春风不世情　又雨后泊舟小箬回望灵山诗一朶碧莲三万丈数来丨丨八千层又题张以道上舎寒緑轩诗大官蒸羔压丨丨宰夫胹蹯削琼软　范梈百丈山夜坐诗丨丨随风减柴扉】
　　【带月重　袁桷舟中杂书诗云容催溽暑丨丨忆春霏】
　　花瓣【羣芳谱剪秋罗一名汉宫秋色深红丨丨分数岐八月间开】
　　花叶【易说卦传为寡发疏为寡发寡少也风落树之丨丨则在树者稀疎如人之少发亦类于此故为寡发也　书洪范一曰貌二曰言　木有丨丨之容故貎属木言之决断若金之斩割故言属金　晋书嵇康等传论一其原本体无为之用分其丨丨开寓言之道又石勒载记家园中生人参丨丨甚茂悉成人状　宋史五行志张宗元出抚淮西军寓建康盘氷有文如画佳卉茂木丨丨相敷日易以水变态竒出春暄乃止易林丨丨陨落公归枢宅　说苑伐其根素流于丨丨陶景本草序桐君采药録说其丨丨形色药对四卷论其佐使相须　王勃夏日观画障序隠映楼防比窗帘之在旦参差丨丨若桃李之恒春　大寳积经世尊复以神变之力化作无量栴檀香树百千金刚树寳器衣服如是等树无量无邉珍寳庄严丨丨繁茂一切众生福徳之果而共成熟微风吹动最胜妙香流溢徧满无量佛土　宋玉风赋邸丨丨而振气　张胜之湛露赋丨丨既濡清光若煦　梁武帝襄阳蹋铜蹄乐府见草树下　刘桢诗苹蘩生其涯丨丨纷扰溺　谢朓诗雨洗丨丨鲜泉浸方塘溢　唐明皇喜雨诗悬知丨丨意朝夕望中新　乔知之古意诗由来丨丨同一根今日枝条分两处　杜甫冬深诗丨丨随天意江溪共石根　储光羲同王维偶作草木丨丨生相与命为春韦应物咏瑚诗绛树无丨丨非石亦非琼　韩愈寄崔立之诗野草丨丨细不辨薋菉葹　刘禹锡送春】
　　【曲春向晚春晚思悠哉风云日已改丨丨自相催　白居易答桐花诗当君正殿栽丨丨生光晶　李商隠牡丹诗我是梦中传彩笔欲书丨丨寄朝云　乂赠荷花诗世间丨丨不相伦花入金盆叶作尘　刘畋失题诗一朶丨丨飞一枝花光彩美人惜花心但愿春长在　冯延已菩萨蛮词丨丨脱霜红流萤残月中】花蔓【李白诗紫藤挂云木丨丨宜阳春　李贺春归昌谷诗丨丨阂行辀縠烟暝深徼　陆逰北禅院诗连延丨丨映风廊岸帻披襟到竹房　范成大诗老桞不春丨自丨古祠无壁树空隂】
　　花荚【本草集觧宗奭曰椿樗皆名樗一种有花结子一种无花不实世以无花而木身大其干端直者为椿椿木用叶其有丨丨而木身小干多迂矮者为樗樗用根及荚叶】
　　花房【白居易诗丨丨红鸟嘴池浪碧鱼鳞　又木莲花诗见莲朶下　又重伤小女子诗学人言语凭牀行嫩似丨丨脆似琼　又春生诗展张草色长河畔防缀丨丨小树头　李贺宫娃歌蜡光高悬照纱空丨丨夜捣红守宫　张希复聫句活禽生卉推邉鸾丨丨嫩彩犹未干　李商隠桞枝诗丨丨与蜜脾蜂雄蛱蝶雌又闺情诗红露丨丨白蜜脾黄蜂紫蝶两参差　又小园独酌诗见桞带下　陆春雨即事诗见药笋】
　　【下　徐夤蝴蝶诗风定只应攒蕊粉夜寒长是宿丨丨张泌春夕言懐诗烟垂桞带纤腰软露滴丨丨怨脸明　余靖诗草带全铺翠丨丨半坠红　李觏桞枝诗去年二月都城里曾共丨丨带雪来　杨万里瓶中红白二莲诗拣得新开便折将忽然到晚敛丨丨　又折花诗指似青童折海棠繁枝仍要艶丨丨　元好问赋瓶中杂花诗生红防防弄娇妍半拆丨丨更可怜　袁桷客舎书事诗香几蜂喧密丨丨燕语真　马祖常都门诗红缨缀丨丨碧刺罥丛薄　杨维桢次韵艶体诗闲写恼公诗已就丨丨自守宫红　倪瓒池莲咏云隂丨丨敛雨歇芳气度　王逢忆旧逰诗碧云垂草带红旭散丨丨　祝允明诗玉穴精神迷肺腑丨丨春味入腰支】
</div>
    <div class="pagination">
<a href="御定骈字类编_page794.html">上一页</a><span>...</span><a href="御定骈字类编_page790.html">790</a><a href="御定骈字类编_page791.html">791</a><a href="御定骈字类编_page792.html">792</a><a href="御定骈字类编_page793.html">793</a><a href="御定骈字类编_page794.html">794</a><span class="current-page">795</span><a href="御定骈字类编_page796.html">796</a><a href="御定骈字类编_page797.html">797</a><a href="御定骈字类编_page798.html">798</a><a href="御定骈字类编_page799.html">799</a><a href="御定骈字类编_page800.html">800</a><span>...</span><a href="御定骈字类编_page796.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
