<!DOCTYPE html>
<html>
<head>
    <meta charset="UTF-8">
    <title>元和姓纂 - 第 19 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 19 页/共 45 页</h1>
    <div class="content">　　唐相
　　帝尧之允在周为唐相氏因以为姓焉
　　皇甫
　　子姓宋戴公之子充石字皇父子孙以王父字为氏汉兴改父为甫后汉安定都尉皇甫携生棱始居安定棱子彪有八子号八祖皇甫氏为着姓
　　安定朝那县　彪七代孙防五代孙璠生诞诞生无逸唐户部尚书滑国公生沩州刺史生忠殿中监逸三从弟彬郎中秘书少监防子少宏宏元孙和北齐海陵太守生聿道代居荥阳号郑州皇甫道生万龄屛度吏部郎中棱七代孙真真元孙椿龄居荥阳号山东皇甫椿龄生玚玚五代孙思义思智玚考功贠外生铦工部郎中又防三从弟沉生益兴益五代孙元凯商州刺史生德骥蔡州刺史兴六代孙公义工部侍郎四从侄思忠卭州刺史
　　夀春　称与无逸同承晋广魏太守固固子柴徙防阳后又徙夀春唐黄门侍郎皇甫文房兄子镜几邻几知常希庄镜几生间【案唐世系表间作恂】间生岳邻几洗马生憬悰愔愉洛州长史【案唐世系表洛州长史下有知常二字此脱】生怿悟希庄生翼尚书左丞翼生准镈宰相生焕【案镈乃愉子此系于希庄下悮又镈子珪字徳卿此作生焕悮】中书舍人福建观察使乐陵　状云晋徴士谧后安定徙沧州唐监察御史皇甫德参生宣过宣生伯琼仲玉主爵郎中玉生侁侁尚书左丞生政浙东观察使生教敏彻教工部员外郎彻蜀州刺史
　　皇子
　　庄子有皇子告敖
　　臧孙
　　鲁孝公子彄食采于臧因氏焉僖伯彄彄生哀伯达达生文仲辰辰生宣叔达达生武仲纥为臧孙氏【案世本孝公生僖伯彄彄生哀伯达达生伯氏瓶瓶生文仲辰辰生宣叔许许生武仲纥此脱悮】
　　臧文
　　鲁大夫臧文仲后氏焉
　　臧防
　　鲁大夫臧须伯防之后别为臧防氏【案左传臧为生昭伯昭伯从弟臧防防生賔如賔如生臧石又臧畴臧纥之昆弟臧坚纥之族皆见杜预注此湏伯误】
　　苍颉
　　论语楚隠者也其后为氏白象风俗通先生古隠者【案此有脱悮苍颉氏当是黄帝史官之后风俗通曰颉卫古之贤人】
　　棠谿
　　左传吴王阖闾弟夫槩王奔楚为棠谿氏汉书棠谿惠治公羊又五官中郎将棠谿典
　　桑邱
　　下邳有桑邱氏
　　十二庚
　　京相
　　史记曰殷后京相氏晋惠帝时有京相机
　　荣叔
　　周大夫荣叔之后汉有大夫荣叔遥
　　平陵
　　史记平陵老之后
　　十四清
　　精纵
　　英贤传周平王子精别封纵邑因以为氏【案此条原本载于屠住氏下今防通志改为精纵氏以通志屠住氏之説别録为屠住氏】晋有平阳从事精纵宣邪
　　婴齐
　　出芊姓楚令尹子重曰公子婴齐后氏焉
　　成阳
　　周有成阳子修黄老术见释例
　　成王
　　楚成王之后汉中郎成王弼
　　十五青
　　泠【音零】
　　泠沦氏之后音讹为冷氏
　　江都　姓苑云江都人有泠夀光前赵録有徐州刺史冷道字安义贞元兼监察御史冷朝阳吴人
　　陉
　　鲁大夫有陉氏之后
　　缻
　　后赵有缻删
　　青尹
　　楚大夫青尹弗忌宋司城司马青尹渠
　　青牛
　　魏略初平有青牛先生东山人
　　泠沦
　　黄官乐官泠沦氏之后氏焉【按此与前泠沦氏俱非本字盖出附防】
　　泠州
　　左传周泠州鸠之后
　　丁若
　　晋遂兴令丁若贤字宏固【案风俗通齐丁公子懿伯食采于若因氏焉原本作子苦当是丁若之讹】
　　令狐
　　周文王子毕公髙之后有毕万仕晋孙魏犨武子生颗别封令狐因氏焉生颉汉有令狐迈辟王莽乱居炖煌生称
　　炖煌效谷县　称曽孙溥后汉苍梧太守五代孙馨晋谏议大夫八代孙整周御史正中大夫彭阳公赐宇文氏生熙隋吏部尚书武康公生德棻唐礼部侍郎国子祭酒生循己【案唐世系表循己作修己】生伯阳又后周河州刺史纂状称馨后孙文防生思抚思抚唐地官郎中郑州刺史思挹万年令又后周晋昌太守令狐儒状称云本炖煌人曽孙智通左羽林将军生俊左将军开元有丹阳郡司马令狐滔云熙后生岘峘岘刑部员外峘礼部侍郎和州刺史天寳有邓州録事叅军令狐章检校左仆射滑亳莭度霍国公生建运通
　　十六蒸
　　凌
　　卫康叔支子为周凌人子孙以官为姓吴志有都督凌统晋有凌嵩
　　余杭　凌统世居余杭二子烈封八代孙嵩晋广陵太守贞元都官员外凌准杭州人云其后也
　　管城　唐魏王文学凌敬云统后世居郑州
　　乘
　　风俗通楚大夫子乘之后以王父字为姓又乘睢古贤人见世本汉煑侯乘昌【案汉表煑枣侯革朱孙昌嗣侯则昌为革氏无乘昌名】
　　鄫
　　曽子支庶亦为鄫氏【案鄫当出姒姓鄫子之后此悮】
　　胜
　　本胜屠氏后世避仇改为胜氏
　　称
　　汉元帝功臣新山侯称忠
　　陵阳
　　捜神记陵阳子明上宣城陵阳山得仙其后因山为氏
　　陵尹
　　楚大夫陵尹喜陵尹招之后
　　陵终
　　王莽曽孙翁孺与东平陵终氏有恶【案莽曽祖翁孺此作孙悮】十七登
　　曽
　　夏少康封少子曲烈于鄫春秋时为莒所灭鄫太子巫仕鲁去邑为曽氏见世本巫生阜阜生参字子舆【案曽子父防字子晳晳生参通志作巫生阜阜生晳】父子并为仲尼弟子生元申裔孙伟后汉尚书令
　　庐陵　唐亳州治中曽恭状云曽子后又库部郎中晋州刺史曽崇頴河东人生叔政陇州刺史
　　滕
　　周文王第十四子滕侯之后滕失国子孙以国为氏吴有滕允晋交州刺史滕含
　　北海　吴大司马滕允世居剧县晋有黎阳太守滕恪
　　河东　开元进士滕云翼今太学博士滕珦婺州人生迈
　　恒
　　风俗通楚大夫恒思公之后见世本
　　东安　汉有东安长恒裴子孙因居之
　　腾
　　本滕氏因避难改为腾氏后汉相腾抚【案后汉书胜抚北海剧人传作滕从水不从马查广韵于腾下亦不载人姓万姓统谱有腾姓亦作滕氏改焉惟梁孝行传有腾昙恭今姓纂既有滕姓为滕侯之后而不载抚反载抚于腾下谬以滕作腾抚官止左冯翊此作相亦悮】
　　宏
　　风俗通云卫大夫宏演之后汉有宦者宏恭为中书令吴孙权姊夫宏咨
　　曲阳　宏璆代居曲阳生琚吴中书令
　　晋阳　唐朝有宏执恭子孙髙宗时以太子名改姓洪氏
　　滕叔
　　滕叔绣之后为氏
　　宏农
　　英贤传今宏农人也【按有脱误】
　　十八尤
　　周
　　帝喾生后稷至太王邑于周文王以国为氏
　　汝南安城县　周安平王次子秀别封汝川因家焉汉汝南侯周仁徙汝南六代孙燕魏周裔孙浚【案唐世系表仁十子长曰球球生应应生道道生约约生燕燕裔孙表与此不合又晋书浚父裴少府卿浚仕魏拜折冲将军封射阳侯疑此有脱悮】晋扬州刺史生顗嵩顗左仆射安城侯【按顗传封武城侯此作安误】六代孙颙颙生舍舍生宏正宏让宏直宏正为陈左仆射生坟坟生若水宏直陈太常卿有传生礭陈都官尚书孙翼唐江王友孙纳言岷州刺史
</div>
    <div class="pagination">
<a href="元和姓纂_page18.html">上一页</a><span>...</span><a href="元和姓纂_page14.html">14</a><a href="元和姓纂_page15.html">15</a><a href="元和姓纂_page16.html">16</a><a href="元和姓纂_page17.html">17</a><a href="元和姓纂_page18.html">18</a><span class="current-page">19</span><a href="元和姓纂_page20.html">20</a><a href="元和姓纂_page21.html">21</a><a href="元和姓纂_page22.html">22</a><a href="元和姓纂_page23.html">23</a><a href="元和姓纂_page24.html">24</a><span>...</span><a href="元和姓纂_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
