<!DOCTYPE html>
<html>
<head>
    <meta charset="UTF-8">
    <title>万姓统谱 - 第 366 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 366 页/共 403 页</h1>
    <div class="content">　　六麻
　　瑕丘【姬姓风俗通鲁桓公庶子食菜瑕丘因氏】
　　【汉】瑕丘仲【隆庆州道什内】　　　瑕丘申阳【河曲人】
　　瑕丘江公
　　虵丘【见英贤传】
　　【汉】虵丘惑【河内太守】　　　　虵丘重【济北太守】
　　耶律辽【之后】
　　【辽】耶律托云【太祖安巴坚长子东丹人皇王也居辽东好学博览外寛内恕立为皇太子太祖问侍臣事天敬神祀孰为先众以佛对突欲曰孔子万世之所尊太祖大恱既命立孔子庙后太祖取渤海多其谋画太祖薨以位让弟德光景宗追諡为文献钦义让国皇帝其后子孙厯代蕃衍】
　　耶律俨【析津人父仲禧为南院枢宻使封韩国公仲禧本姓李辽主赐以国姓俨好学能诗且性
　　廉介由进士累官防知政事后封涞水郡王卒赠尚父】
　　耶律休格【南京留守均戍兵立更休法劝督农桑修武备及南北和好休格省赋役恤孤寡戒
　　戍兵无犯宋境虽马牛逸于北者悉还之远近向化境内大治】
　　耶律哈凖【涿州刺史晓畅戎政久任边防务镇静不妄生事以邀近功属部义安邻壤敬畏】耶律仁先【南京留守恤孤惸禁奸慝宋人畏之议者以为自裕悦休格后惟仁先一人而已】耶律履【托云七世孙家广宁通易太元精究厯数仕为翰林直学士拜防知政事进右丞卒諡文
　　宪有集传于后子辨材楚材善材皆有名】
　　耶律辨材【履之子家义州天资倜傥躯干雄伟每以志节自负仕为中京兵马副都指挥使宣
　　宗问以军政利害辨材言将相多非其材遂忤权贵出为许州兵马钤辖】
　　耶律思忠【履之侄同知归徳府防汴京戒严以都水监使充镇抚军民都弹压金主召见思忠乞留死汴梁金主幸和议可成固遣之君臣相视泣下竟投城濠赠工部尚书金法最严惟思忠从事四十年未尝有笞赎之玷】
　　耶律楚材【履子长长八尺美髯雄声少好学博洽羣书尤防天文星厯世祖闻其名召置左右凡制度典章军旅政事皆其经画仕终尚书令赠太师广宁王家藏惟琴书金石遗文而已子铸聪敏善属文尤善骑射嗣父领中书省事卒封懿宁王】
　　耶律希亮【楚材孙武宗时累官翰林学士承旨兼修国史希亮以职在史官乃类次嘉言善行以进为人性至孝虽疾病不废书史或中夜起坐取烛以书所着有愫轩集三十卷卒諡忠嘉】
　　耶律有尚【辽东丹王十世孙祖父官东平因家焉有尚资识絶人笃志于学受业许衡防于性理累官国子祭酒迁至昭文馆太学士前后五居国学其敎法一遵衡之旧海内宗之以年老致仕卒諡文正】
　　耶律之文【世祖初监单州敦厚寡欲好贤下士门无私谒代去民思之后再至民甚乐之】
　　家仆
　　【周】家仆徒【晋大夫】
　　斜烈
　　【唐】斜烈鼎【字周瑞夀泗元帅】
　　田【王莽时临淮田仪】
　　车遽【周有车遽大夫】
　　瑕吕【左传晋有瑕吕饴甥】
　　茄罗【见姓苑】














　　万姓统谱卷一百二十九
　　钦定四库全书
　　万姓统谱卷一百三十　　明　凌迪知　撰下平声
　　七阳
　　羊舌【姬姓晋之公族靖侯之后食采于此故为羊舌大夫周】羊舌肹【晋人博识多文能以礼信为国介聘于楚楚欲敖以所不知而不能郑铸刑书责子产以
　　开端治罪不私其亲称为遗直】
　　羊舌职【肸子名赤字伯羊祁奚举以为中军佐举善也】
　　羊舌鲋【摄司马遂合诸侯于平丘】
　　商丘【卫大夫食邑于此】
　　【汉】商丘戎【御史大夫】　　　　商丘子胥【髙邑人见列仙传】
　　梁丘【齐大夫食菜梁丘据】
　　【周】梁丘据【景公时人】
　　【汉】梁丘贺【诸城人初以能心计为武骑从京房受易宣帝求房门人得贺入说易善之以为郎贺小心周宻甚见信重官至少府图形麒麟阁子临亦以说易为黄门郎尝奉使问诸儒于石渠】
　　梁丘赐【王莽时人】
　　棠谿【姬姓吴王阖闾弟夫槩奔楚为棠谿氏】
　　【汉】棠谿惠【遂平人】　　　　棠谿典【五官中郎将与蔡邕同校经典】堂邑【汉张骞使西域从百余人堂邑氏二人得还汉】堂邑父
　　泾阳【秦宣太后弟封泾阳君因氏焉】
　　【汉】泾阳犨【驸马都尉】
　　梁垣【风俗通周毕公后有梁垣演居大梁之墟子孙因氏焉汉】梁垣列【字惠伯侍御史】　　　梁垣成【武陵太守】
　　皇甫【宋戴公之子名充若字皇父因氏后改父为甫居安定为着姓汉】皇甫儁【安定都尉生棱棱子彪有八子号八祖】
　　皇甫防【字威明安定人延熹中上疏论羌事三公举为中郎将讨平先零诸种后党人染逮时贤防自以西州豪杰不得与上疏自言前亦附党坐系廷尉会赦归家后举为农太守】
　　皇甫嵩【字义眞防兄子父节鴈门太守嵩少有文武志介好诗书习弓马灵帝时为北地太守以
　　破黄巾功领冀州牧拜太尉时号名将】
　　【三国】皇甫谧【字士安嵩曾孙居贫躬稼穑带经而农遂博综典籍以著述为务后得风痹疾犹手不释
　　卷魏晋时屡征举竝不就号晏先生】
　　【晋】皇甫方囘【谧子有文才永嘉征为博士不起后冦乱荆州闭户不入城府刺史陶侃重之着素
　　工服望门辄下为王敦所害】
　　皇甫重【朝那人性沉果有才用为司空张华所知仕至新平太守】
　　皇甫晏【武帝时为益州刺史伐汶山胡从事何旋固諌不从牙门张宏等因众之怨嗟诬晏谋反
　　时郫人主簿何攀诣梁州拜表证晏不反故晏寃理得伸】
　　皇甫诪【散骑常侍】
　　皇甫穆【华亭人仕魏为陇东太守】　皇甫道【穆之子雍州都督】
　　【南北】皇甫和【字长谐朝那人幼孤母夏侯氏才明有礼亲授经书及长深沉有雅量尤明礼仪卒于济隂太守弟亮九岁防父哀毁若成人为齐大行台郎中子聿道隋大业初为比部郎以干局知名】
　　皇甫遐【汾隂人少防父事母以孝闻母防庐于墓侧负土为坟食粥枕磈栉风沐雨形容枯悴家
　　人不识尝有鸱乌二鸟悲鸣墓侧若助哀者郡县以状闻诏旌异之】
　　皇甫璠【字景瑜仕周为随州刺史政有简惠百姓安之恒以清白自处时称为善人子诞人仕隋
　　为侍御史】
　　【隋】皇甫绩【字劭明安定人祖穆魏陇东太守父道周雍州都督绩専精好学略涉经史初仕周封义阳县男隋初转晋州刺史言陈可灭状文帝从之陈平累拜信州总管卒諡曰安】
　　皇甫诞【字元虑璠子刚毅有器局仕为比部郎中有能名累迁尚书左丞汉王谅在并州作乱诞时为司马力谏且勉以忠义谅怒囚之主簿豆卢毓出诞于狱相与拒谅竝遇害追封义公】
　　皇甫聿【道之子大业初为比部郎以干局知名】
　　皇甫眞【字楚季安定人弱冠以髙才为州别驾后以破麻秋功拜都】
　　【唐】皇甫无逸【字仁俭诞子在长安闻并州叛即号恸人问故曰吾父重节义必不苟免讣至果然髙祖即位以无逸隋勲德授刑部尚书迁御史大夫后为益州大　　府长史】
　　皇甫镛【临泾人举进士累官河南　　兄鏄为相权宠太盛每极言之鏄不恱镛时恸哭于家谓鏄必灭族后鏄果败朝廷贤之授国子祭酒太子少保镛寡言正色不屑世务所交皆知名士著书数十篇】
　　皇甫湜【字持正新安人元和中擢第仕至工部郎中韩愈爱其才厚礼之与李翺张籍齐名有文
　　集行世】
　　皇甫冉【丹阳人十岁能文张九龄叹异之师事萧頴士以文名天宝初举进士授无锡尉累迁左
　　补阙所着有诗集弟曾亦举进士累官至殿中侍御史与冉齐名】
　　皇甫政【贞元初为浙东观察使置越王山堰以畜泄水利】
　　皇甫德参【中军丞上言諌修洛阳宫拜监察御史】
　　皇甫遇【昭义节度使】
　　【五代】皇甫晖【南唐江州节度使周师伐淮南晖率江州屯兵以拒之军阵整肃士乐用命故中原名将
　　往往惮之】
　　【宋】皇甫继明【冀州蓚人父济汾川令继明性谨愿善骑射有膂力宋初累官至捧日军都指挥使后领郓州观察使充环庆马步军都部署御下严肃士卒颇畏惮之尝力疾防送军饷而卒】
　　皇甫宗宪【殿中丞】　　　皇甫颂【知韶州】
　　皇甫坦【夹江人善医术髙宗召见问何以治身坦曰心无为则身安人主无为则天下治引治显仁太后目疾立愈厚赐一无所受髙宗书清静二字以名其庵隆兴初入朝孝宗称为皇甫先生而不名坦又善相尝言荆南大帅李道中女必母天下后果为光宗后】
　　皇甫选【杨亿有送皇甫大博知苏州诗】皇甫轼【朱子门人】
　　【元】皇甫璧【字君宝东平人知吴江州终始以廉能着不事知数政无矫饰待物一于诚明】皇甫斌【夀州人任辽海卫指挥同知为人忠勇有智略遇警急不避险艰身先士卒适北敌犯边领军御之至宻城东峪与宼遇交战自旦及晡斌气愈锐战愈力以矢尽死子弼从战以身卫父亦死事闻诏褒恤之】皇甫暕【钱塘人有文名丁诗人咸尊为耆旧】
</div>
    <div class="pagination">
<a href="万姓统谱_page365.html">上一页</a><span>...</span><a href="万姓统谱_page361.html">361</a><a href="万姓统谱_page362.html">362</a><a href="万姓统谱_page363.html">363</a><a href="万姓统谱_page364.html">364</a><a href="万姓统谱_page365.html">365</a><span class="current-page">366</span><a href="万姓统谱_page367.html">367</a><a href="万姓统谱_page368.html">368</a><a href="万姓统谱_page369.html">369</a><a href="万姓统谱_page370.html">370</a><a href="万姓统谱_page371.html">371</a><span>...</span><a href="万姓统谱_page367.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
