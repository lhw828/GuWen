<!DOCTYPE html>
<html>
<head>
    <meta charset="UTF-8">
    <title>天中记 - 第 152 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 152 页/共 201 页</h1>
    <div class="content">　　珠玉帐李蔚咸通十四年诏迎佛骨乃以珠玉爲帐连珠帐同昌公主堂中设连珠之帐续珍珠爲之也【桂阳编】青缣帐钱镠夫人常以王寝帐堕裂乃造青缣帐将易之王曰作法于俭犹恐其奢但虑后代皆施锦绣耳卒不用【呉越备史】
　　幔
　　幕掩幔幕也【説文】幔漫也漫漫相连缀之言也【释名】幔掩也【广雅】鸾章锦幔周穆王时鸾章锦幔者摩连国献马锦文如鸾翔【拾遗记】
　　盛土爲堤岑彭与呉汉战隗嚣壅谷水以缣幔盛土爲堤灌城【东观汉记】
　　罗縠爲幔呉主赵夫人巧妙无双权居昭阳宫倦暑乃褰紫绡之帷夫人曰此不足贵也权使夫人出其意思焉答曰妾欲穷虑尽思能使下绡帷而清风自入视外无有蔽碍列侍者飘然自凉若御风而行权称善夫人乃挋髪以神胶续之神胶出郁夷国接弓之百絶百续乃织爲罗縠累月而成裁之爲幔内外视之飘心如烟气轻动而房内自凉时权尚军旅常以此幔自随以爲征幕舒之则广纵一丈卷之则可纳于枕中时人谓之丝絶【拾遗记】
　　鹗集晋安王子勋叛逆取所乗车除脚以爲辇其夕有鹗集其幔【宋书】
　　路行开幔曹景宗爲扬州刺史性躁动不能沉黙出行常欲褰车帷幔左右辄谏以位望隆重人所具瞻不宜然景云谓所亲曰我昔在乡里平泽中逐麞数肋射之此乐使人忘死不知老之将至今来扬州作贵人动转不得路行开车幔小人辄言不可闭置车中如三日新妇此悒悒使人气尽【梁书】
　　隔幔出妓栁惔甚重妇颇成畏惮性爱音乐女妓精丽畧不敢视仆射张稷与惔狎密而爲惔妻敬赏稷每谙惔先相闻夫人惔每欲见妓但因稷请奏其妻隔幔坐妓然后出惔因得留目
　　隔幔授业符坚以太常韦逞母宋其父业得周官音义乃就家立讲堂书生百人隔纱幔而授业焉【秦记】黒幔绕车陆机梦黒幔绕车手决不开至明见诛【别传】隠幔庾太尉亮有见年数嵗温太真常隐幔坦之惊曰此儿神色恬然乃徐跪曰君侯何以爲论者乃谓不惑于亮【世説】
　　不张幔将冬不服丧夏不操衣天不张幔葢名曰礼将不躬礼以知士卒寒暑也【六韬】
　　布幔战时皆取船上布幔布衣渍水中积聚之贱有烥炎箭以掩灭之【军令】
　　幌帷屏风之属【説文】洛阳城十八观皆笼云母幌【洛阳记】帱帱单帐也【説文】黄昌夏多蚊贫无帱佣债爲作帱【谢承注汉书】羊续爲庐江太守卧一幅布帱穿败糊纸补之中楚将子发求伎道之士楚有善爲偷者愿以伎自効子发礼之后齐伐楚偷乃夜解齐将之帱献之子发因复还之齐将惧而退【淮南子】
　　青庐魏武帝少时常与袁绍好爲逰侠观人新婚因潜入主人园中夜呌呼云有偷儿贼青庐中人皆出观帝乃抽刀刼新妇与绍还出失道入棘林中绍不能动帝复大呌云偷人今在此绍遑廹自掷出遂俱免【世説】
　　帘
　　户帏帘亷也自障蔽爲亷耻也【释名】帘户蔽也【声类】户帏曰帘【通俗文】宋魏陈楚谓之曲或谓之麴自闗以西谓之箔南楚谓之篷簿【杨子方言】
　　闭肆下帘严君平筮卜成都市日得百钱则闭肆下帘而后老子【汉书】
　　隔帘奏乐夏侯亶性节俭不事华侈晩颇好竒梁有妓妾数十人无被服姿容每有客常隔帘奏乐时谓帘中夏侯妓衣【梁书】
　　织帘先生沈麟士字云禛有高尚之心居贫织帘诵书号爲织帘先生
　　题帘箔栁世隆善卜别甲价至万永明初世隆曰永明九年我亡后三年丘山崩齐亦于此季矣屏人命典籖李党取笔及高齿屐题帘箔旌曰永明十一年因充涕谓党曰汝当见吾不见也
　　垂帘与语张嘉贞蒲州猗氏人也弱冠应五经举拜之乡尉坐事免归侍御史张循宪爲河东采访使荐嘉贞材堪宪官请以已之官秩授之则天召见垂帘与之言嘉贞奏曰以臣草莱而得入谒九重是千载一遇也咫尺之间如隔云雾不覩日月恐君臣之道所有未尽则天遽令卷帘与语大悦擢拜监察御史【唐书】
　　粗竹织成尚书李廙有清徳其妻刘宴妹也宴常造廙见其门帘甚弊乃指度广狭以粗竹织成不加縁饰将以赠廙三携至门不敢发而去【国史补】
　　故帘令収王锷爲淮南程作有法军中无一弃物至故帘亦令収之他日付船坊以爲笠箬他皆如此【唐书】麟毫爲帘汉武元鼎元年甘泉宫起招仙灵阁编翠羽麟毫以爲帘【洞冥记】
　　竹帘水文汉诸陵寝皆以竹爲帘画布爲水文及龙凤之象【西京杂记】
　　织珠爲帘昭阳殿织珠爲帘风至声如珩佩
　　薄埋范滂被収曰愿得一幡簿埋于首阳山上不负黄天下不愧夷齐【汝南先贤传】
　　布纯帘箔皆以青布縁纯【晋东宫故事】
　　结珠爲帘石虎于太武殿前起楼高十丈结珠爲帘垂五色玉佩风至铿锵和鸣【拾遗记】
　　金玉爲帘明光宫在渐台西以金玉珠玑爲帘箔【三秦记】白珠帘吕纂时胡人发张骏冡得白珠箔帘【叚龙凉州记】五色珠帘戴明寳历朝宠幸家累千金大儿骄滛爲五色珠帘明寳不能禁【谢绰宋拾遗】
　　纬萧河上有家贫穷纬萧以爲业【庄子】
　　帷
　　举帷抟手伍子胥将欲见呉王而不得客有言之于王子光者王子光见而恶其貌客以告子胥曰此易改也愿令王子光重帷堂上而见其衣王子光许之子胥説之半王子光举帷抟其手而与之坐【吕氏春秋】
　　障围在旁曰帷【説文】帷围也以自障围也【释名】
　　絺帷孔子见卫灵公夫人夫人在絺帷中而拜【史记】连袵苏秦説齐宣王曰临淄之众连袵成帷
　　运筹高祖曰运筹帷幄之中决胜千里之外子房功也帷帐文綉文帝帷帐不得文綉
　　与嬖居帷班始尚隂城公主顺帝之姑贵骄滛乱与所嬖居帷中而始入便伏牀下【华峤后汉书】
　　下帷董仲舒爲博士下帷讲弟子以次相授或莫见其靣三年不窥舍园【史记】
　　离宫帷帐秦越咸阳西至雍离宫三百帷帐不移而具【汉书】
　　周帷成都侯王商弟内池大以行船立羽葢张周帷集囊爲帷东方朔上疏云文帝集上书囊爲殿帷帷内与语更始委政赵萌日夜与妇人饮宴后庭群臣欲言事辄醉不能见时不得已令侍中坐帷内与语诸将识非更始声出皆怨曰成败未可知遽自纵放若此以被爲帐献帝出长安李催来追董承惧射之以被爲帐幔【袁宏汉记】
　　垂帷自掩贾琮爲兾州刺史垂帷而行及至州曰刺史当逺视广听反垂帷以自掩蔽命褰帷
　　伏兵帷中孙峻欲诛诸恪置酒伏兵于帷中【呉志】
　　纱帷临轩穆宗立年始二嵗皇太后褚氏设白纱帷于太极前殿起帝临轩【晋书】
　　披帷人在袁粲每经昭户辄叹曰经其户寂若无人披其帷其人斯在岂非名贤乎【宋书】
　　向帷悲泣毛惠素爲少府卿性孝母服除后更修母所住处帏屏每月朝十五向帷悲泣傍人爲之感伤终身旋【阙】　　　谟并玉质凝肤王处以单绡华幄【拾遗记】撒幄见王未央宫置酒令内者爲太后张幄坐下大皇后旁玉莽案行责内者令曰定陶太后藩妾可得与至尊并撒去更设坐太后闻之大怒不肯防【汉书】云幄成帝设云幄云幕于甘泉紫殿世谓之三云殿【西京杂记】
　　幄后对泣汉末黄门张譲叚珪等于灵帝幄后相对泣帝惊问尚复防时哉于是大収诸党【物理论】
　　绀幄豋祭天紫坛有绀幄帐【汉书仪】
　　幕
　　在里幕幄也【广雅】幕络也在里之称也【释名】幄在上曰幕之覆案食亦曰幕【説文】
　　幕人堂幕人掌帷幕帟绶之事【周礼天官下】
　　幕有乌楚子元伐郑师夜遁谍告曰楚幕有乌乃止【官下】燕巢幕上呉季札来聘过卫夜宿于戚闻钟声季子曰异哉夫子之在此犹燕之巢于幕上而可以乐乎文子闻之终身不听琴瑟
　　幕晋人执季孙意如以幕之
　　合疏缕晏子复于景公曰且合升斗之微以满仓廪合疏缕之纬以成帷幕【説苑】
　　锦帷孔子反卫见夫人在锦帷中孔子北面稽首夫人自帷中再拜环佩之声璆璆然【鱼飬典畧】
　　登府卫青征匈奴大尅武帝就拜大将军于幕下似中因号幕府【汉书】
　　轻纱幕李夫人既死帝思之命工人作夫人形状置于轻纱幕中宛然如生帝大悦【汉武内】
　　黒缇幕汉武帝好微行于太液池傍起宵逰宫以漆爲柱铺黒绨之幕器服乗舆皆尚黒色【拾遗记】
　　上饭加幕明徳马皇后既处椒房太官上饭重加幕覆輙撒去【东观汉记】
　　入幕賔郄超字嘉宾桓公与谢安论大事令超卧帐内听之风动帐开安笑曰郄生可谓入幕之賔【晋书】
　　清油幕刘穆之孙瑀仕官甚不得意至江陵与顔崚书曰朱修之三世叛兵一旦居荆州青油幕下作谢宣明面见向【宋书】
　　遗金埋幕杜暹爲监察御史徃碛西覆屯蕃人赍金以遗暹固辞不受左右言不可逆其情乃受而埋之幕下既去乃移牒令取之【唐书】
　　成于帷幕刘歆与杨子云书曰萧何造律张苍撰历皆成于帷幕贡于王门【律厯成】
　　绮罗幕淮南八公诣淮南王安门皆须眉皓素王欲少者八公皆成十五六童子门吏以白安闻之不及履即出迎之以登思仙之台张绮罗之幕设象牙之席【葛洪仙传】寝布幕江都王钊字延年爲将善绥御众寝止布幕而已【汉书】
　　帟小幕曰帟张在上帟帟然也【释名】掌次曰师田则设重帟【周礼】君于士有赐帟【檀弓上】
　　枕
　　荐首枕卧爲所荐首者也【説文】
　　视枕孝已一夕五起视亲衣之厚薄枕之高下
　　书帛藏枕越王问范子曰寡人已闻隂阳之事谷之贵贱可得而知乎曰阳者主谷贵隂者主谷贱故当寒而不寒谷之爲暴贵当温而不温谷之爲暴贱王曰善书之帛藏之枕中以爲国寳范子曰尧舜禹汤皆有预见之明虽有凶年而民不穷王曰善以丹书置之枕中以爲邦贵【越书】
　　枕王以璞楚灵王败于干谿王亲独行彷徨于山林之中三日乃见其涓人畴王呼之曰予不食三日矣畴趣而进王枕其股以寝于地王寐畴枕王以璞而去之【国语】盗枕楚将子发好伎道之士有善偷者徃见子发子发礼之无防齐伐楚偷夜出盗其齐将军枕归之明夕复取其簮又以归之齐师大骇还师而归【淮南子】
　　枕中鸿寳淮南百枕中鸿寳死秘书书言使鬼物爲金之术及邹衍重道延命方世人莫知刘更生父徳于武帝时治淮南狱得其书更生以爲竒献之言黄金可成上命典尚方铸作事费甚多方不验【汉书】
　　神枕秦山父者汉武帝东巡狩见父头顶白光高数尺帝呼问之曰有道士教臣作神枕枕有三十二窍二十四气八窍应八风臣行之转少而齿生【神仙传】
　　直台无枕乐崧天性朴忠家贫爲郎尝独直防之无被枕又凡食糟糠帝每夜入防辄见崧问其故甚嘉之自此诏太常赐尚书以下朝夕飡给帏帐【后汉】
　　白塩枕魏高昌有白盐其形如玉高昌人取以爲枕贡之中国
　　枕膝苏则爲侍中董昭尝枕则膝卧则推下之曰苏则膝非侫人枕也【魏志】
　　柟榴枕张纮作柟榴枕赋陈琳在此得之因以示士人曰此吾乡里张子幼作也【呉书】
　　玉枕自防王敦镇豫章爲王澄以旧意所侮敦益忿怒请澄入定隂欲杀之而澄左右二十人持铁马鞭爲尉军校恒提玉枕以自防故敦未之得发后敦赐澄左右酒皆醉借玉枕观之因下牀而谓澄曰何与杜弢通信敦令力大路戎摄杀之【晋书】
　　逺枕筮者谓董丰曰君忧狱逺二枕避三沐丰既归妻具枕授沐丰皆不从其夜果误杀妻也
　　魄枕寜州尝献魄枕光色甚丽时北征以魄治金疮上大悦命碎分诸将【宋书武帝纪】
　　射枕武昌王浑少而凶戾爲中书令每夕裸身露头徃散骑省戏因弯弓射通直郎周郎中枕以爲笑乐掷枕朱龄石少好武不事崖险舅淮南蒋氏才劣龄石使舅卧防事剪纸方一寸帖作枕以刀子悬掷之相去八九尺百掷百中舅畏龄石终不敢动
　　借枕陈显达建武世心怀不安侍宴酒后启上借枕帝令与之显抚枕曰臣年已老冨贵已足唯少枕枕死特就陛下乞之上失色曰公醉矣【南史】
　　木枕郎基字世业清慎常语人曰任官之所木枕亦不须作况重于此者也【北齐】
　　掷枕起入王茂爲雍州长史人或譛茂反武帝弗之信令郑绍叔徃候之遇其卧因问疾茂曰我病可耳绍叔曰都下杀害日甚使君家因涂炭今欲起义长史那犹卧茂因掷枕起即袴褶随叔入见武帝【梁书】
　　长枕宗尝制大被长枕与寜王宪申共之【唐书】
　　照夜枕贵妃姊虢国夫人豪侈尤甚所枕照夜枕不知其价夜中照庑其光如昼
　　文枕赵飞燕爲皇后其女弟上遗以琥珀枕文枕【西京杂记】
　　枕魅中山刘暮忽见一人着乌袴褶取火照之靣首无七孔靣莽当然乃请师筮之师曰此是君家先世物乆则爲魅刘因执防刀斫数下变爲一枕乃是其先祖之枕【集异记】
　　玉虎枕魏咸熈二年宫中夜夜有异兽或吼呼惊人乃有伤害者诏使宦者闇中伺候有白虎毛色净密以戈投虎即中左目俄而徃取虎已隠形更搜覔乃于藏中得一玉虎头枕左目有血帝嗟其大异问诸大臣答云昔汉诛梁冀得玉虎头枕一枚云此枕单池国所献臆下有篆书字云是帝辛之枕尝与妲己同枕之是殷时遗寳也凡珍寳久则生精灵必神物凭之也【拾遗记】
　　被
　　覆被衾大被也【説文】被所以被覆人者也衾六也其下广大如六受人也【释名】
　　翠被楚子次于干谿雪楚王皮冠秦复陶翠被豹舄执鞭以出【防三】
　　綉被鄂君乗青翰之舟张翠葢之华越人拥檝而歌曰山有水兮木有枝心説君兮君不知于是鄂君举綉被而覆之【説苑】
　　被短黔娄先生死被短露足孔子及门人见之谓其妻曰寜使正之不足不可斜之有余【家语】
　　布被汲黯云公孙位至三公俸禄甚厚爲布被此诈也王问谢曰有之夫九卿与臣善者无过黯然今日廷诘臣诚中臣之病夫以三公爲布被饰诈以钓名且臣闻管仲相齐有三归侈拟于君桓公亦覇是婴相景公食不重肉妾不衣丝齐国亦治今臣位爲御史本夫而爲布被自九卿以下至小吏无差诚如黯言且无汲黯忠陛下安闻此言天子以爲谦譲愈益厚之【史记】卧牛衣王章字仲卿疾无被卧牛衣中
　　诬卧锦皮广川王去尝疾妃昭信甚妒王爱姬陶望卿昭信妒之谮于王曰望卿数窥郎吏疑有奸又诬望卿言节中令卧锦被王信之击杀之【汉书】
　　被李夫人病笃上自临候之夫人被谢曰妾久寝病形貎坏不可以见帝愿以王及兄弟爲托
　　綉被霍光梦诏赐綉被百领
　　布被祭遵奉公家无私财布被夫人裳不加防【后汉】宿直无被乐崧爲郎独宿直台上无被帝乃推被与之【华峤后汉书】
　　去官无被范丹爲莱芜长去官无被空囊自随
　　赐锦被京兆朱宠字仲威爲太尉家贫卧布被朝廷赐锦被卧兼布被
　　布绹羊续字兴祖爲南阳太守以清率下唯卧一幅布绹【禂】绹败糊纸补之
　　布被瓦器王良爲大司徒在位恭俭妻子不入官舎布被瓦器【东观汉记】
　　引刀中被冯豹字仲文后母恶之尝因豹夜卧引刀斫之正值其起中被获免
</div>
    <div class="pagination">
<a href="天中记_page151.html">上一页</a><span>...</span><a href="天中记_page147.html">147</a><a href="天中记_page148.html">148</a><a href="天中记_page149.html">149</a><a href="天中记_page150.html">150</a><a href="天中记_page151.html">151</a><span class="current-page">152</span><a href="天中记_page153.html">153</a><a href="天中记_page154.html">154</a><a href="天中记_page155.html">155</a><a href="天中记_page156.html">156</a><a href="天中记_page157.html">157</a><span>...</span><a href="天中记_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
