<!DOCTYPE html>
<html>
<head>
    <meta charset="UTF-8">
    <title>玉海 - 第 245 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 245 页/共 284 页</h1>
    <div class="content">　　景德农田敕
　　崇文目五卷　景德元年诏三司使丁谓取戸税条目及臣民所陈农田利害编为书谓乃与副使判官崔端张若谷乐黄目王曾参议删定成农田敇五卷二年十月庚辰上之【一本云三年正月七日上】令雕印颁行民以为便三年正月庚戌诏颁农田敇于天下二月丙子丁谓又言唐宇文融置劝农判官检戸口田土请诸州长吏兼劝农使事转运使副兼劝农使诏可劝农使入衔自此始己丑以农田编敇赐辅臣洎资政大学士王钦若【一本云二月癸未诏郡国领劝农事】天禧四年正月丙子诏提刑为劝农使副赐农田敇　熈宁二年十一月十三日以农田条约颁诸路　绍圣二年七月命详定敕令所重编修农田水利夏竦上广农颂【见务农类】　钱彦逺上劝农疏　髙锡作劝农论
　　明道土牛经　明道借田记【见耕借类】
　　国史志土牛经四篇景祐元年诏日官取旧文删定丁度序颁之　实録景祐元年十月己巳颁诸州军土牛经前诏日官取旧文删校重复为四篇知制诰丁度撰序而印行之其牛色及策人衣并以岁月支干纳音相配　宝元初诏诸州旬上雨雪着为令　月令季冬出土牛以送寒气　盐鐡论发春而后垂青幡而策土牛后汉礼仪志季冬立土牛六头于国都郡县城外丑
　　地以送大寒立春之日百官衣青衣立青幡施土牛耕人于门外以示兆民　束晳劝农赋青幡禁游惰
　　建炎本政书
　　建炎三年八月辛酉广州教授林勲献本政书十三篇【疆理至地图今本十五篇十卷】勲以为农贫兵骄宜仿古井田之制使民一夫占田五十畆其有羡田之家毋得市田其无田与游惰末作皆驱之使为农以耕田之羡者而杂纽钱谷以为什一之税本朝二税之数视唐增至七倍今本政之制每十六夫为一井提封百里为三千四百井率税米五万一千斛钱万二千缗每井赋二兵马一匹率为兵六千四百人马三千四百匹岁取五之一以为上番之额以给征役无事则又分为四番以直官府给守卫是民凡三十五年而役始一徧也悉上则岁食米万九千余斛钱三千六百余缗无事则减四分之三皆以一同租税供之匹妇之贡绢三尺绵一两非蚕乡则布六尺麻二两行之十年则口算酒酤与茶盐香矾之皆可弛以予民其说甚备书奏以勲为桂州书记其后勲又献比校书二篇
　　建昌李泰伯着平土书　范如圭有夫田书　程迥有田赋书　绍兴中夏休撰周礼井田谱二十巻【书目】陈旉农书三卷
　　绍兴屯田集议【详见前】
　　绍兴元年九月庚申措置屯田侍御史沈与求言今欲因沿江闲田募人屯耕用为篱落兼资储饷乃陈屯田利害为古今集议上下二卷诏付戸部后亦未克行
　　绍兴耕织图
　　绍兴中于潜令楼璹画耕织二图四十五事为五言诗四十五章高宗召对以进呈宣示后宫嘉定中楼钥以是图上东宫　曾安止撰禾谱五卷安止从孙之谨撰农噐谱三卷
　　农器
　　天田九星在牛宿南天子畿内之田也亦主农器
　　神农耒耜
　　易系辞神农氏作斵木为耜揉木为耒耒耨之利以教天下葢取诸益【益震下巽上震巽二木之象木道乃行】释文耜耒下耓也广五寸耒耜上句木也疏明神农取卦造器之义【大庭氏教民耕农谓之神农获天雨粟之瑞】周礼匠人耜广五寸二耜为耦一耦之伐广尺深尺谓之甽注古者耜一金两人并发之今之耜岐头两金象古之耦也　车人为耒庛【音刺】长尺有一寸中直者三尺有三寸上句者二尺有二寸【耒谓耕耒庛谓耒下岐】自其庛缘其外以至于首以其内六尺有六寸与步相中也坚地欲直庛柔地欲句庛直庛则利推句庛则利发倨句磬折谓之中地　里宰以岁时合耦于耡以治稼穑趋其耕耨注两人相助耦而耕也耡者里宰治处若今街弹之室于此合耦使相佐助合人耦则牛耦亦可知也防周时未有牛耦耕至汉时搜粟都尉赵过始教民牛耕今郑云合牛耦可知者或周末兼有牛耦至赵过乃绝人耦【用必大曰疑耕犂起于春秋之间孔子有犂牛之言冉耕亦字伯牛月令出土牛示农耕早晚贾谊新书刘向新序载邹穆公曰百姓饱牛而耕暴背而耘】山虞凡服耜斩季材注季犹穉也　记月令季冬命农计耦耕事修耒耜具田器孟春天子亲载耒耜【注耜者耒之金也广五寸释文字林耒耕曲木垂所作】　祭义天子为借千亩躬秉耒　诗三之日于耜四之日举趾以我覃耜俶载南亩畟畟良耜俶载南亩载芟载柞其耕泽泽千耕其耘徂隰徂畛　齐语耒耜耞芟击菒除田以待时耕深耕疾耰以待时雨　説文耜耒端木也耒手耕曲木也垂作耒耜以振民
　　周稼器　铸器
　　礼遂人以时器劝甿注铸作耒耜钱镈之属　遂大夫正岁简稼器修稼政注耒耜镃基之属　鄼长岁时简器注稼器也　考工记粤镈段氏为镈器注田器钱镈之属　诗臣工庤乃钱镈　良耜其镈斯赵　周语农修其疆畔日服其镈　诗大田笺将稼者必先相地宜而择其种季冬命民出五种计耦耕事修耒耜具田器至孟春土长冒橛陈根可拔而事之　论语长沮桀溺耦而耕注耜广五寸二耜为耦
　　汉田器【又见代田】
　　列传晁错言劝农力本曰为室庐具田器　赵充国上田处及器用簿　龚遂至渤海敕属县持鉏钩田器者皆为良民　后传杜诗建武七年迁南阳太守造作水排铸为农器力少功多百姓便之　任延建武初守九真俗不知牛耕乃令铸作田器教之垦辟田畴岁广百姓充给　章纪元和元年二月甲戌诏郡国募人欲徙他界者恣听之到在所给公田为雇耕佣赁种饷贯与田器勿收租【武帝元鼎元年诏江南之地火耕水耨】
　　唐耦耕法　农器
　　王方翼传为夏州都督属牛疫民废田作方翼为耦耕法张机键力省而见功多百姓顺赖　百官志诸冶监令铸兵农之器给军士屯田　旧纪太和二年闰三月丙戌朔内出水车様令京兆造给郑白渠溉田
　　唐籍田耒耜
　　官志司农卿借田则进耒耜【乾元二年诏去耒耜雕刻命有司改造之】
　　淳化踏犂式　景德踏犂式
　　实録淳化五年三月癸亥内出踏犂数千分给宋亳人戸先是太子中允武允成献踏犂一具不用牛以人力运之至是上以宋亳间牛多死求得此制令尚方工官造成数千具先遣直史馆陈尧叟赍于宋州大起冶铸以给与贫民先是借民钱于江淮间市牛未至上以时雨沾足恐耕垦失时也参政蘓易简曰昔长沮桀溺耦而耕此其遗象也按耦耕以双耜并耕耳非踏犂之制也一本以陈颍宋亳民无牛者多自挽犂而耕二月乙卯命直史馆陈尧叟赍踏犂数千具往宋州委本处铸造以赐民戸【先是武允成尝进踏犂至是其制犹存命铸造赐焉】景德二年正月戊寅内出踏犂式付河北转运使令询访民间可用则官造给之河朔戎冦之后耕具颇阙淮楚间民用踏犂凡四五人力可比牛一具自尚方造様【二月甲午以河朔民乏农器除铁渡河之禁】　建炎二年三月二十六日有司言诸道阙耕牛请下转运访求旧制诏可
　　太宗尝贷陈蔡民钱使市牛而耕真宗用耿望之言置牛湖南而治屯田
　　雍熈借田耒耜
　　见耕借类
　　大中祥符农器图
　　二年六月庚子河东转运杜梦证上子詹所撰农器图诏褒之六年七月诏农器免税从知滨州吕夷简之言也
　　天圣二年九月辛卯祠太一宫驻辇赐道左耕者茶帛九年九月癸亥祠西太一宫赐耕者茶帛





　　玉海卷一百七十八
　　钦定四库全书
　　玉海卷一百七十九
　　宋　王应麟　撰
　　食货
　　贡赋
　　赋出于田自上税下贡出于土从下献上
　　尧制赋
　　诗甫田正义禹贡云五百里甸服云云注云甸服者尧制赋其田使入谷禹弼其外百里者赋入总谓入刈禾也二百里铚断去藁也三百里秸又去颖也四百里入粟五百里入米者逺弥轻也甸服之制本自纳总禹为之差使百里者从之耳　六韬帝尧王天下其自奉甚薄其赋役甚寡
　　禹九州贡法　九州赋法　田赋【见郡国】　夏贡
　　书禹别九州任土作贡【注禹制九州贡法此尧时事而在夏书之首禹之王以是功】冀州既载【注尧所都也先施贡赋役载于书疏此州帝都先赋后田殊于余州不言贡篚差于余州】厥赋惟上上错【疏上上第一也交错间杂之义郑云此州入谷不贡】济河惟兖州厥贡漆丝厥篚织文【注地宜漆林又宜蚕织文锦绮之属疏檿丝中琴瑟之织贝织如贝文汉世陈留襄邑县置服官是兖州绫锦美也】海岱惟青州厥贡盐絺海物惟错岱畎丝枲鈆松怪石厥篚檿丝海岱及淮惟徐州厥贡惟土五色羽畎夏翟峄阳孤桐泗濵浮磬淮夷蠙珠暨鱼厥篚纎缟淮海惟州厥贡惟金三品【注金银铜也】瑶琨篠簜齿革羽毛惟木厥篚织贝厥包橘柚锡贡【注锡命乃贡言不常】荆及衡阳惟荆州厥贡羽毛齿革惟金三品杶榦栝柏砺砥砮丹惟箘簵楛三邦厎贡厥名包匦菁茅【注齐责楚包茅不入】厥篚纁玑组九江纳锡大【注不常用锡命乃纳之】荆河惟豫州厥贡漆枲絺纻厥篚纎纩锡贡磬错华阳黑水惟梁州厥贡璆铁银镂砮磬熊罴狐狸织皮黑水西河惟雍州厥贡惟球琳琅玕【梁雍有贡无篚以其地不宜也四州杂赋冀上上错下上错豫错上中梁下中三错惟出正赋而无杂赋者五州兖青徐荆雍】厎慎财赋咸则三壤成赋中邦【注上中下田也凖则其田以定中国之赋法王氏曰土赋有及于四夷田赋止于中邦而已】五百里甸服百里赋纳总【禾藁】二百里纳铚【禾穗】三百里纳秸服【藁】四百里粟五百里米【注自总至米皆公田之税近粗而逺精近者易致逺者难致故也畿内不封建故田赋入天子甫田笺上古税法近者纳总逺者纳粟米正义其税皆当什一但所纳有精麄逺轻而近重】正义曰贡赋之法其来乆矣治水之后更复改新非禹始为贡也此所贡与周礼太宰九贡不殊其赋与周礼九赋全异不言作赋而言作贡取下供上之义【或曰贡者夏后氏田赋之总名】又曰赋谓税谷以供天子因九州差为九等税俱什一而为九等者人功有强弱收获有多少传以荆州田第八赋第三为人功脩雍州田第一赋第六为人功少郑云贡者百工之府受而藏之其实于篚者入于女功故以贡篚别之篚之所盛皆供衣服之用贡者以所出之谷市其土地所生异物献其所有谓之厥贡亦有不用赋物直随地所有采取以为贡者又曰五服尧之旧制洪水平之后禹为节文使赋役有常甸服去京师最近赋税尤多毎于百里即为一节侯服稍逺近者供役二百里内各为一节三百里外共为一节绥要荒三服去京师益逺毎服分为二内三百里为一节外二百里为一节甸服入谷故首言赋税侯服以外贡不入糓　孟子夏后氏五十而贡殷人七十而助周人百亩而彻其实皆什一也彻彻也助借也【注民耕五十亩贡上五亩耕七十亩以七亩助公家百亩彻取十亩为赋　诗正义史説助贡之法唯孟子为明　王制公田注引孟子】龙子曰治地莫善于助莫不善于贡贡者校数歳之中以为常【禹九州之赋虽曰较数歳之中以为常然歳有丰凶又使之错出他等之赋则凶年必无取盈之理孟子所谓不善者特救战国之失耳禹法实不然也】　史记自虞夏时贡赋备矣　诗正义禹贡九州之赋法凡有九等汉食贷志禹定九州制土田各因所生逺近赋入贡棐楙迁有无万国作乂　隋食货志禹制九等而康歌兴　通典禹任土作贡分田定税十一而赋万国以康吕　氏曰九州之贡皆服食噐用之物所谓惟正之供　林氏曰八州之贡兖雍至寡荆至多然各因地所宜虽有多寡而无轻重　左传夏贡金九牧　尚书璇玑钤禹治九贡
　　殷周军赋
　　见兵制　左传韩赋七邑皆成县也【成县赋百乗】鲁赋八百乗邾赋六百乗天子之老请帅王赋郑修车赋儆师徒悉索敝赋　公羊注十井为一乗公侯封方百里凡千乗伯四百九十乗子男二百五十乗　论语由也千乗之国可使治其赋也注孔曰兵赋　三礼义宗兵赋义曰郑注周礼军旅之数云此先王因农事而定军令也天子六乡六遂故有十二军诸侯三乡三遂故有六军次国二乡二遂故有四军小国一乡一遂故有二军乡为正军遂为副倅故云天子六军诸侯大者三军次二军小一军皆据正军而言不数副倅　周礼疏赵商问校人职云云荅曰司马法甸有戎马四匹长毂一乗此为民出军赋无与于天子国马之数卿大夫之采地王不特置司马各自使其家臣为司马主其地之军赋【夏官疏】礼杂问志云稍县都鄙地有公邑之民口率出泉于土也邦国都无口率之赋唯有军赋革车匹马士徒而已凡出军之法先六乡赋不止次出六遂赋犹不止召兵于公邑及三等采赋犹不止乃召兵于诸侯大国三军次国二军小国一军此军等皆出于乡遂赋犹不止则诸侯有遍境出之法则千乗之赋是也【小司徒】地之所出唯贡而已口率出钱及军法乃名赋郑并言赋者以民有地贡即有钱赋及军赋故兼言赋且禹贡地贡亦名赋【载师疏】　春秋正义案周礼有夫征家征夫征谓出税家征谓出车徒给徭役　小司寇大比登民数登于天府内史司防冢宰贰之以制国用注人数定而九赋可知国用乃可制　史通夏书则编于禹贡周书则托于王防亦有圗形九州之鼎列状四荒之经
　　周畿内贡法　邦国助法【见田制】　殷助【见上】
　　孟子请野九一而助国中什一使自赋【详见后】耕者助而不税【使出力助耕公田而不税其私田】　春秋初税亩胡氏曰讥宣公废助法而用税也　王制古者公田借而不税注孟子曰殷人七十而助古者谓殷时　甫田正义禾庾当在畿内若畿外则禾取羙物以当邦赋不入谷畿内虽有贡法亦校其嵗以为率掌客刍薪倍禾明周法有禾稼之税　説文商人七十而耡耤税也周礼兴耡
　　古者上下相亲上之于下则曰骏发尔私终三十里惟恐民食之不给下之于上则曰雨我公田遂及我私惟恐公田之不善故助法行而颂声作矣
　　周九贡　九赋　九职　九均　九税　九比九正　赋贡　九畡经入
　　礼天官大宰八则五曰赋贡以驭其用【注贡九职之功所税　干寳云赋上所以求下贡下所以纳上】以九职任万民曰三农生九谷园圃毓草木虞衡作山泽之材薮牧养蕃鸟兽百工饬化八材商贾阜通货贿嫔妇化治丝枲臣妾聚敛疏材闲民无常职转移执事以九赋敛财贿【注财泉谷也元谓赋口率出泉今之筭泉民或谓之赋此其旧名】一邦中【在城郭】二四郊【去国百里】三邦甸【二百里】四家稍【三百里】五邦县【四百里】六邦都【五百里皆平民】七闗市八山泽九币余【皆末作九赋敛于大宰贰于大府小宰执其贰内府外府掌其入司防总其防计司书叙其财币职内辨其物职嵗攷其数职币敛其余】以九贡致邦国之用【九贡参之禹贡可见】一祀贡【司农云牺牲包茅之属即浮磬菁茅】二嫔贡【皮帛类曰丝枲即丝枲絺纻】三器贡【宗庙之器谓银鐡石磬丹漆即银镂砮丹】四币贡【绣帛谓玉马皮帛即纎缟织皮】五材贡【木材谓杶榦枯栢篠簜】六货贡【珠贝自然之物谓金玉贝即金玉蠙珠】七服贡【祭服谓絺纻即纁织纩】八斿贡【羽毛谓燕好珠玑琅玕即羽毛玑组】九物贡【九州之外各以所贵为贽谓杂物鱼盐橘柚】　小宰掌执邦之九贡九赋九式之贰以均财节邦用八成一曰听政役以比居【注政赋】　太府掌九贡九赋九功之贰以受其货贿之入【九功谓九职也】闗市之赋以待王之膳服邦中之赋以待賔客四郊之赋以待稍秣家削之赋以待匪颁邦甸之赋以待工事邦县之赋以待币帛邦都之赋以待祭祀山泽之赋以待防纪币余之赋以待赐予凡邦国之贡以待吊用凡万民之贡以充府库式贡之余财以充玩好之用　内府掌受九贡九赋九功之货贿【防地之所出惟贡而已口率出钱及军法乃名赋民有地贡即有钱赋军赋　九赋任地九职任民皆行于王畿千里之间而王畿之外则随其地之逺近小大立为九等之贡】　司防以九贡之法致邦国之财用以九赋之法令田野之财用以九贡之法令民职之财用以九式之法均节邦之财用　司书掌邦之九职九正九事【注九正谓九赋九贡正税九事谓九式变言者重其职】凡税敛掌事者受法　职内掌邦之赋入辨其财用之物而执其总　典丝掌丝入而辨其物【注丝入谓九职之嫔妇所贡之丝】　地官大司徒以土防之法辨五地之物生以土宜之法辨十有二土之名物以土均之法辨五物九等制天下之地征以作民职【民九职】以令地贡敛财赋【赋谓九赋及军赋】乃分地职【九职所宜】制地贡【九职所税】颁职事以为地法而待政令颁职事十有二于邦国都鄙使以登万民【登之于籍】一曰稼穑二曰树艺三曰作材四曰阜蕃五曰饬材六曰通财七曰化材八曰敛材九曰生材十曰学艺十有一曰世事十有二曰服事【疏八曰敛材已上与大宰同大宰有九此唯八转移执事阙生材已下四事是民之事业学问郑司农云自稼穑至生材即九职以间民解生材后郑易之】　小司徒稽国中及四郊都鄙之夫家九比之数【注九比宰职出九赋之入数】　闾师以时征其赋【注九赋九贡】凡任民任农以耕事贡九谷【任之以贡太宰任之以职】任圃以树事贡草木任工以饬材事贡器物任商以市事贡货贿任牧以蓄事贡鸟兽任嫔以女事贡布帛任衡以山事贡其物任虞以泽事贡其物【九职以虞衡为一此以为二唯有八者但九职有臣妾及闲民于此不言之】凡无职者【即闲民】出夫布【独言无职者掌其九赋】　载师任地【见上】　县师以嵗时征野之赋贡【甸稍县都防郊内赋贡闾师征敛郊外赋贡县　征之遂师旅师敛】　均人均地政【注地征谓地守地职之税】凶札无力政财赋【九赋也】　遂人以土均平政颁职作事令贡赋　遂师入野职野赋于玉府　里宰敛其财赋　委人敛野之赋　土均均地贡【诸侯之九贡】　角人羽人掌葛敛于山泽之农当邦赋之政令　司稼以年上下出敛法　春官大宗伯大均之礼恤众【注均地政地守地职】　夏官大司马施贡分职以任邦国【注职谓职税】以九畿之籍施邦国之政职凡令赋以地与民制之　司勲惟加田无国正【注正税也禄田亦有给公家之赋贡若今时侯国有司农少府钱谷】　职方氏制其贡各以其所有　懐方氏致方贡致逺物达之以节【注逺物九州之外无贡法而至者达贡物以玺节】　秋官大行人邦畿方千里其外方五百里谓之侯服嵗一见其贡祀物甸服二嵗一见其贡嫔物男服三嵗一见其贡器物采服四嵗一见其贡服物卫服五嵗一见其贡财物要服六嵗一见其贡货物　小行人春入贡【注六服所贡　易氏曰因朝而贡则行人之六贡也嵗之常贡则大宰之九贡也小行人又有所谓令诸侯春入贡其九贡欤】　掌交掌邦国之通事而结其交好以谕九税之利【注九税所税民九职正义唯臣妾聚敛防材者无税】左传昭十三年子产曰天子班贡轻重以列列尊贡重周之制也卑而贡重者甸服也【注谓天子畿内共职贡者　楚贡包茅晋归职贡于王】　国语周史伯曰王者居九畡之田收经入以食兆民【注九畡九州之极数也楚语曰天子之田九畡以食兆民王取经入焉以食万官】　汉娄敬传敬曰周公营雒以四方诸侯纳贡职道里均　晋志一夫之土十亩之宅三日之徭九均之赋　扬子七赋之所养注五谷桑麻
　　易氏曰九赋与九职不同郑氏皆以为民赋且援汉口率出泉之制王制不明不容不辨邦中之赋即载师防里场圃葢王城内外之地四郊之赋即载师宅田士田贾田官田牛田赏田牧田盖六乡百里之内而外距六遂之地也邦甸即公邑之田任甸地盖距国中二百里六遂之余地天子使吏治之也家削即家邑之田任稍地盖距国中三百里大夫所食之采地也邦县即小都之田任县地盖距国中四百里卿及王子弟之防者所食之采地也邦都即大都之田任畺地盖距国中五百里公及王子弟之亲者所食之采地也闗市若与九职商贾同此则如司市所言市之征司闗所言闗门之征也山泽若与九职虞衡同此则如卝人取金锡玉石角人取齿角之类也币余如职币所言敛官府都鄙用邦财者之币振掌事者之余财也前六者皆任地之赋以其田赋之十一者取于民又于一分之中复以十一十二二十而三输之于王后三者虽非任地然有司所掌利归公上故亦谓之赋而继于任地之后太府一职既有九赋之式又别有邦国及万民之贡则九赋非任民之赋可知矣
　　周籍田法　周彻　井地大畧
　　鲁语季康子欲以田赋访诸仲尼仲尼曰先王制土籍田以力而砥其逺迩【注籍田谓税也以力谓三十者受田百亩二十者五十亩六十还田也】赋里以入而量其有无【里防也计财业以为差胡氏曰商贾所居】任力以夫而议其老幼【力谓徭役以夫家为数也】于是乎有鳏寡孤疾有军旅之出则征之无则已其嵗收田一井出稯禾秉刍缶米不是过也先王以为足若子季孙欲其法则有周公之籍矣【籍田之法周公所制也】　左传哀十一年仲尼曰欲行而法则周公之典在　论语学而篇道千乗之国注马曰司马法六尺为步步百为亩亩百为夫夫三为屋屋三为井井十为通通十为成成出革车一乗千乗之赋其地千成居地方三百一十六里有畸唯公侯之封乃能容之包曰古者井田方里为井十井为乗百里之国适千乗也融依周礼包依王制孟子　顔渊篇有若曰盍彻乎郑注周法什一而税谓之彻天下之通法　诗公刘度其隰原彻田为粮笺云什一而税谓之彻正义孟子言周曰彻彻乃周之税法公刘夏时诸侯而言彻者召公以周之世上论公刘以其俱是什一其名可以相通崧髙彻申伯土田笺云正其井牧定其赋税　孟子滕文公问为国孟子曰周人百亩而彻彻者彻也诗云雨我公田遂及我私惟助为有公田虽周亦助也使毕战问井地【古井田之法】孟子曰仁政必自经界始经界不正井地不均谷禄不平经界既正分田制禄可坐而定也请野九一而助国中什一使自赋卿以下必有圭田圭田五十亩余夫二十五亩方里而井井九百亩其中为公田八家皆私百亩同养公田此其大略也注九一者井田以九顷为数而供什一郊野之赋也助殷家税名周亦用之龙子所谓莫善于助也时诸侯不行助法国中什一者周礼园防二十而税一时行重赋责之什一也孟子欲使野人如助法什一而税之国中从其本赋二十而税一以寛之集注曰野郊外都鄙之地也九一而助为公田而行助法也国中郊门之内乡遂之地也田不井授但为沟洫使什而自赋其一盖用贡法也周之所谓彻法者盖如此世禄常制之外又有圭田以厚君子百亩常制之外又有余夫之田以厚野人公田以为君子之禄而私田野人之所受先公后私以别君子野人之分上言野及国中二法此独详于治野者国中贡法当世已行但取之过于什一尔井地之法诸侯皆去其籍此特其大畧而已彻通也均也周制一夫受田百亩而与同沟共井之人通力合作计亩均收大率民得其九公取其一故谓之彻
　　周礼税法
　　载师注周税轻近而重逺近者多役也防异义第五田税今春秋公羊说十一而税周礼国中园防之赋二十而税一近郊十而税一逺郊二十而税三有军旅之嵗一井九夫百畮之赋出禾二百四十斛刍秉二百四十六釜米十六斗案公羊十一税逺近无差汉制收租田有上中下与周礼同义郑之闻也周礼制税法轻近而重逺者近者劳逺者逸故也汉无授田之法与周礼同义未之思也又周礼无云出禾刍秉釡米之事若然周礼税法据王畿公羊税法据诸侯邦国诸侯邦国无逺近之差者以其国地狭少役赋事暇　左传注【宣十五年】周法民耕百亩公田十亩借民力而治之税不过此三礼义宗周礼天子畿内税民之法有二一曰贡二曰赋贡谓有职任而收其税赋者计其可任而口率出钱诸侯贡税虽俱什一而郊内郊外收籍不同　甫田正义食货志云井方一里是九夫八家共之各受私田百亩公田十亩是为八百八十亩余二十亩为庐舍其言取孟子为说而失其本防班固既有此言由是羣儒遂谬何休之注公羊范甯之解谷梁赵岐之注孟子宋均之说乐纬咸以为然皆义异于郑理不可通何则言井九百亩其中为公田则中央百亩共为公田不得家取十亩也八家皆私百亩则百亩皆属公矣何得复以二十亩为庐舍也言同养公田是八家共理公事何得家分十亩自治之也为庐舍则家别二亩半亦入私矣则家别私有百二亩半何得为八家皆私百亩也此皆诸儒之谬郑于匠人注云野九夫而税一此笺云井税一夫其田百亩嵗取为税敛之言十千即期限之数参之于司马之书校之于一成之税其数正允【笺云嵗取十千于井田之法则一成之数也　通十为成成方十里成税百夫其田万亩】
　　鲁税亩　田赋
　　春秋宣公十五年秋初税亩【杜氏注公田之法十取其一今又履其余亩复十收其一故哀公曰二吾犹不足遂以为常故曰初】左氏初税亩非礼也谷出不过借以丰财也【注周法民耕百亩公田十亩借民力而治之税不过此】谷梁古者什一借而不税非公之去公田而履亩十取一也【注私得其什官税其一故曰什一】公羊讥始履亩而税也古者什一而借什一者天下之中正什一行而颂声作矣　哀公十二年春用田赋左传注别其田及家财各为一赋公羊注田赋若今汉家敛民钱以田为率礼税民公田不过什一军赋十井不过一乗胡氏田以出粟为主而足食赋以出军为主而足兵今用田赋军旅之征非矣【家语季氏以一井田出赋法　亩本籍而为税井本税而为赋丘本赋而为甲皆自四而増】　左氏昭公四年九月郑子产作丘赋注丘十六井当出马一匹牛三头今子产则赋其田如鲁之田赋【服防以为子产作丘赋赋此一丘之田使之出一马三牛复古法耳】　哀二年初周人与范氏田公孙尨税焉十一年夏陈辕颇为司徒赋封田【注封内之田悉赋税之】　王制千里之内曰甸千里之外曰采注甸谓服治田出谷税曰采九州之地内取其美物以当谷税也又防曰郑荅临硕云王畿方千里者凡九百万夫之地三分去一定受田者三百万夫出都家之田以其余地之税禄无田者　管子桓公践位十九年弛闗市之征五十而取一赋禄以粟案田而税二嵗而税一上年什取三中年什取二下年什取一嵗饥不税嵗饥弛而税　史记年表秦孝公十四年初为赋　秦有口赋
　　汉筭赋
　　纪髙帝四年八月初为筭赋【注如淳曰汉仪注民年十五以上至五十六出赋钱人百二十为一筭治库兵车马二年五月注如淳曰律年二十三之畴官】　惠帝六年冬十月令女子年十五以上至三十不嫁五筭【注应邵曰汉律人出一筭筭百二十钱唯贾人与奴婢倍筭令使五筭罪谪之也】贾捐之孝文偃武行文民赋四十丁男三年一事【注如淳曰常赋嵗百二十一事时天下民多故出赋四十三嵗一事】　贾山礼髙年九十者一子不事八十者二筭不事　景纪二年冬十二月令天下男子年二十始傅【注旧法二十三】后二年五月诏今訾筭十以上廼得官朕甚愍之【注服防曰訾万钱筭百二十七也应劭曰十筭十万也贾人有财不得为吏亷士无訾不得官故减訾四筭】訾筭四得官　武纪建元元年春二月赦天下年八十复二筭九十复甲卒【注张晏曰二筭复二口之筭复甲卒不豫革车之赋】　盐铁论御史曰今陛下寛力役之政二十三始赋五十六而免　贾捐之孝武时民赋数百　宣纪地节三年十月诏流民还归者且勿筭事【注师古曰不出筭赋及给徭役】甘露二年正月诏减民筭三十【一筭减钱三十】　成纪建始二年正月辛巳诏减天下赋钱筭四十【注孟康曰本筭百二十今减四十为八十】　周礼注寛疾若今癃不可事不筭卒可事者半之也【大司徒注】老者谓若今八十九十复羡卒也【乡大夫注】赋口率出泉也今之筭泉民或谓之赋此其旧名与闗市山泽谓占防百物币余谓占卖国中斥币皆未作当增赋者若今贾人倍筭矣【大宰注】　晁错秦之发卒也死事之后不得一筭之复　食货志错论贵粟曰令民有车骑马一匹者复卒三人【如淳曰复三卒之筭钱也或曰除三夫不作甲卒也师古曰当为卒者免其三人不为卒者复其钱】车骑天下武备故为复卒　西域征和中诏曰前有司奏欲益民赋口三十助邉用【师古曰毎口转增三十钱也】是重困老弱孤独也当今务在禁苛暴止擅赋文选王元长防秀才文充都内之金注桓子新论曰
　　汉宣已来百姓赋钱一嵗余二十万藏于都内　纪武帝元光六年冬初筭商车元狩四年冬初筭缗钱【千钱出筭二十】元封元年登封诏四县无出今年筭【自博至梁父】昭帝元鳯二年六月令三辅太常郡得以菽粟当赋后纪章帝元和元年二月甲戌募人耕公田与田器勿收租五嵗除筭三年二年正月乙酉诏曰令云人有产子复勿筭三嵗今复其夫勿筭一嵗【髙帝七年春民产子复勿事五光武建武中民有产子者复以三年之筭】　后汉书论汉法常以八月筭民【汉仪注曰八月初为筭赋】
　　汉田租
　　帝纪髙帝元年四月留萧何收巴蜀租给军粮食二年二月癸未蜀汉民给军事劳苦复勿租税二嵗【复者除其赋役也】十一年冬诸县坚守者复租三嵗　惠帝髙十二年即位五月丙寅减田租复十五税一【邓展曰汉家初十五税一中间废今复之】　文帝二年九月诏赐天下民今年田租之半三年复晋阳中都民三嵗租十二年三月诏赐农民今年租税之半十三年六月诏曰农厪身从事而有租税之赋本末无以异其除田之租税【李竒曰官农与贾俱出租无异故除田租】　景帝元年五月令田半租　武帝元封元年除四县民田租四年赐汾隂等三县无出今年租赋五年四月赦天下所幸县无出今年租赋　昭帝始元二年诏毋令民出今嵗田租　宣帝本始五年五月鳯皇集赦天下租税勿收四年四月壬寅地震勿收租赋大赦神爵元年诏所过无出今年田租甘露三年二月诏毋出今年租元帝初元元年夏四月诏曰闗东今年谷不登毋出
　　田租　成帝建始元年十二月郡国被灾什四以上毋收田租　食货志髙祖约法省禁轻田租十五而税一量吏禄度官用以赋于民文帝时晁错说上曰使天下人入粟于邉以受爵免罪邉食足支五嵗可令入粟郡县足支一嵗以上可时赦勿收农民租上从其言廼下诏赐民十二年租税之半明年遂除田之租税后十三年孝景二年令民半出田租三十而税一武帝时董仲舒说曰秦除井田田租口赋盐鐡之利二十倍于古或耕豪民之田见税十五汉兴循而未改宜限民名田沟洫志元鼎六年上曰今内史稻田租挈重不与郡同其议减注租挈收田租之约令也　列贡禹上书以为今农夫已奉谷租又出槀税乡部私求不可胜供宜除其租铢之律【师古曰租税之法皆依田亩不得杂计百物之铢两】　儿寛为左内史以负租课殿当免民输租繦属课更以最　何武弟显家有市籍租常不入县数负其课　后纪光武建武六年十二月癸巳诏曰顷者师旅未解用度不足故行什一之税今军士屯田粮储差积其令郡国以见田租三十税一如旧制二十二年令南阳勿收今年田租中元元年四月己夘改元勿出今年田租二年九月赦陇西勿收今年租调　明帝永平五年十月常山三老言于帝曰上生于元氏愿优复其复元氏田租更赋六嵗　章帝元和二年二月丙子复博奉髙嬴无出今年田租刍槀　和帝永平元年三月庚寅复流民田租安帝元初元年十月乙夘诏除三辅三嵗田租更赋
　　口筭　顺帝永建元年十月甲辰令人半输今年田租永平四年六年九年十二年十四年十六年元初元
　　年延光元年三年永建元年三年六年永和三年延熹八年已上并勿收田租刍槀　礼司稼以年之上下出敛灋注若今十伤二三实除减半
　　史记年表秦简公七年初税禾【秦作阿房收大半之赋】
　　汉献赋
　　帝纪髙帝十一年二月诏曰欲省赋甚今献未有程吏或多赋以为献而诸侯王尤多民疾之令诸侯王通侯常以十月朝献及郡各以其口数率人嵗六十三钱以给献费　文帝元年六月令郡国无来献施惠天下诸侯四夷逺近欢洽后六年夏四月令诸侯无入贡　景帝后二年四月诏不受献减大官省繇赋　后纪安帝永初五年二月丁夘诏省减郡国贡献　顺帝永建四年五月桂阳献大珠封以还之　隋志汉之常科土贡方物
　　汉军赋【即筭赋】
　　惠纪髙二十年五月丙寅即位令吏六百石以上及故吏尝佩将军都尉印将兵及佩二千石官印者家唯给军赋他无有所与　食货志殷周之盛云云有赋有税税谓公田什一及工商衡虞之入赋共车马兵甲士徒之役【秦头会箕敛以供军费】
　　汉口赋
　　帝纪昭帝元鳯二年六月诏曰朕闵百姓未赡颇省乗舆马及苑马以补边三辅传马其令郡国毋敛今年马口钱【租及六畜】三辅太常郡得以菽粟当赋四年春正月丁亥帝加元服毋收四年五年口赋【仪注民年七至十四出口赋者钱人二十三二十钱以食天子其三钱者武帝加口钱以补车骑马】元鳯元年春二月诏减口赋钱有司奏请减什三上许之　宣帝五鳯三年三月诏减天下口钱　贡禹禹以为古民无赋筭口钱起武帝征伐四夷重赋于民产子三嵗则出口钱故民重困至于生子辄杀甚可悲痛宜令儿七嵗去齿乃出口钱年二十乃筭天子下其议令民产子七嵗乃出口钱自此始　后纪光武建武二十二年九月诏曰其口赋逋税勿收责　明帝永平九年春三月辛丑诏郡国死罪囚减罪与妻子诣五原朔方又复其口筭　安帝永初四年正月辛夘诏三辅人庻流冗除三年逋租过更口筭刍槀元初元年十月乙夘诏除三辅三嵗田租更赋口筭六年四月防稽除田租口赋建光元年十一月地震被灾甚者勿收口赋　顺帝永建三年正月乙未诏勿收汉阳田租口赋阳嘉元年三月禀冀州贫民勿收更租口赋永和三年春地震除今年田租尤甚者勿收口赋　食货志董仲舒曰秦田租口赋盐鐡之利二十倍于古　盐铁论文学曰今田虽三十而顷亩出税加以口赋更繇之役率一人之作中分其功农夫悉其所得或假贷而益之
　　汉更赋　繇赋
　　帝纪文帝二年十一月诏省繇费以便民　景帝后二年四月诏省繇赋　昭帝元鳯四年正月丁亥帝加元服三年以前逋更赋未入者皆勿收注如淳曰更有三品有卒更有践更有过更古者正卒无常人皆当迭为之一月一更是谓卒更也贫者欲得顾更钱次直者出钱顾之月二千是谓践更也天下人皆直戍边三日亦名为更律所谓繇戍也虽丞相子亦在戍边之调不可人人自行三日戍又行者当自戍三日不可往便还因更住一嵗一更诸不行者出钱三百入官官以给戍者是为过更也律说卒践更者居也居更县中五月乃更也后从尉律卒践更一月休十一月也食货志曰【董仲舒云】月为更卒已复为正一嵗屯戍一嵗力役三十倍于古此汉初因秦法而行之也【董仲舒曰汉兴循而未改谓卒嵗嵗一月正卒二嵗大畧与秦相似　正谓二十三后应为卫士材官者】后遂改易有谪乃戍边一嵗耳逋未出更钱者也师古曰更卒谓给郡县一月而更正卒谓给中都官者　元平元年二月诏减外繇霍光知时务之要轻繇薄赋与民休息　宣帝五鳯四年正月以边塞亡冦减戍卒什二　元帝永光三年冬用度不足民多复除无以给中外繇役　百官表爵四不更【言不豫更卒之事也】十二左更十三中更十四右更【言主领更卒部其役使也】沟洫志河平元年卒治河者为着外繇六月【注以卒治河有】
　　【劳虽执役日近皆得比繇戍六月也着着簿籍也】后二嵗治河卒非受平贾者为着外繇六月【注律说平贾一月得钱二千】　王子侯表祚阳侯刘仁坐擅兴繇赋削爵　功臣表东茅侯刘到坐事国人过员免【文十六年】信武侯靳亭祝阿侯髙成文后三年坐事国人过律免　列贾谊上防淮南地逺者或数千里吏民繇役往来长安者自悉而补中道衣敝钱用诸费称此　晁错言今逺方之卒守塞一嵗而更　贾山言周用民力不过嵗三日什一而籍陛下减外徭卫卒霍去病率师征匈奴浑邪王降减陇西北地上郡戍卒之半以寛天下繇役【史记文十二年除戍卒令】　吴王濞其居国以铜盐故百姓无赋卒践更辄予平贾注师古曰谓庸直也服防曰当为更卒出钱三百谓过更自行为卒谓践更晋灼曰谓借人自代为卒者官为出钱顾其时庸师古曰晋说是　卜式赐外繇四百人【蘓林曰外繇谓戍边也一人出三百钱谓之过更式得十二万钱也】　段防宗为西域都防西域敬其威信三嵗更尽还【如淳曰边吏三一更下言终更是也】　魏相河南卒戍中都官者二三千人【师古曰若今卫士上畨分守诸司】　葢寛饶卫卒数千人愿复留共更一年身为司子常步行自戍北边【不取代】翟方进绥和二年赐册曰君聴羣下言用度不足奏请一切增赋税城郭堧及田园过更筭马牛羊谷永止诸缮治宫室阙更减赋尽休力役【注更卒也】　文翁为蜀郡守修起学官招下县子弟为学宫子弟为除更繇【循吏】　郭解隂请尉史曰是人吾所重至践更而脱之每至直更数过吏弗求【游侠】王莽传汉氏减轻田租三十而税一常有更赋罢癃咸出　货殖农工商贾率嵗万息二千百万之家即二十万而更繇租赋出其中史大事记髙后五年初令戍卒嵗更【诗曰昔我往矣杨栁依依今我】
　　【来思雨雪霏霏则周初之戍期一年半而更也齐戍葵丘时而往及而代则春秋时之戍期一年而更也】补兵志更卒非正卒也人直一月犹践履而去若顾
　　人为之当随其月缓急贵贱为之直谓之平贾汉钱重不得定为二千也若不直而入钱于官是为更赋其畨上尉主之其不役而收其直谓之更赋更卒给郡国嵗一月不役者官收其庸其轻重未详唐法嵗役二旬不役者收其庸日绢三尺过更言三日之戍过之即更犹更率一月名践更也非谓出钱入官乃名过更　索隠案姚氏云古者更卒不过一月践更五月而休又顔云五当为三一嵗之中三月居更三日戍边总九十三日此所谓一嵗力役三十倍于古　盐铁论贤良曰古者天子封畿千里繇役五百里无逾时之役　后纪光武建武五年十二月诏复济阳三年徭役【二十一年十二月壬寅复六嵗三十年又复】六年正月章陵世世复徭役比丰沛十三年文书调役务从简寡　明帝中元二年九月羌防陇西发天水三千人复是嵗更赋【顾更之钱】永平五年冬十月复元氏田租更赋六嵗　和帝永元六年三月庚寅诏流民还归者复一嵗田租更赋　安帝永初四年正月辛夘诏三辅除三年逋租过更　顺帝永建五年四月辛巳诏郡国贫人勿收今年过更永和四年八月癸丑以太原旱民流遣光禄大夫案行禀贷除更赋　虞诩永平章和中州县以走卒钱给贷贫人【走卒伍伯之类】令出资钱不役其身　仲长统昌言曰可为法制画一定科租税十一更赋如旧　板楯蛮夷程包对曰长吏乡亭更赋至重
　　汉海租　蛮夷租赋
　　食货志五鳯中耿夀昌白增海租三倍萧望之奏御史属徐宫家在东莱言往年加海租鱼不出武帝时县官尝自渔鱼不出复予民鱼乃出　平纪元始元年置少府海丞【师古曰主海税】　冯唐魏尚守云中军市租以给士卒　髙五王主父偃曰齐临菑十万户市租千金后汉秦置黔中郡汉改武陵嵗令大人输布一匹小口二丈是为賨布顺帝永和元年武陵太守上书以蛮夷率服可比汉人增租赋尚书令虞诩奏增之必怨叛帝不从其冬蛮争贡布非旧约遂叛秦惠王并巴中君长嵗出赋二千一十六钱三嵗一出义赋千八百钱民户出幏布八丈二尺鸡羽三十鍭汉兴南郡守靳彊请依秦故事秦昭王复板楯夷人顷田不租十妻不筭杀人以倓钱赎髙祖发夷人定三秦复渠帅七姓不输租赋余户嵗入賨钱口四十永平中郑纯与哀牢夷人约邑豪嵗输布贯头衣二领盐一斛为常赋　禹贡蛮夷言贡而不言赋盖荒服之地则异三壤什一之法所不及
　　晋户调式
　　通典晋武帝平吴之后制户调之式丁男之户嵗输绢三匹绵三斤女及次丁男为户者半输其边郡或三分之二逺者三分之一夷人输賨布户一匹逺者一丈不课田者输义米戸三斛逺者五斗极逺者输筭钱二十八文成帝咸和五年始度百姓田取十分之一率亩税米三升哀帝减田租亩收二升孝武太元二年除度田收租之制公王以下口税三斛八年又增税米口五石【志同】
　　隋减赋役
　　食货志隋初依周制役丁为十二畨开皇三年减十二畨每嵗为三十日役减调绢一匹为二丈初蘓威父绰在西魏世以国用不足为税法颇重叹曰今所为如张弓后之君子谁能弛乎威为纳言奏减赋役从之
　　唐赋役法
　　纪武徳二年二月十四日乙酉初定租庸调法　防要武徳六年三月令毎嵗一造帐三年一造籍七年三月二十九日始定均田赋税寳厯二年正月戸部侍郎崔元畧奏凖赋役令云云　六典唐赋役之制有四一曰租二曰调三曰役四曰杂徭【注开元二十三年以天下无事敕减诸司色役一十二万二百九十四】岭南诸州则税米上戸一石二斗次戸八斗下戸六斗若夷獠之戸皆从半输蕃胡内附者上戸丁税钱十文次户五文下戸免附经二年者上戸丁输羊二口次户一口下户三户共一口　食货志唐授人以口分世业取之以租庸调之法凡授田丁嵗输粟二斛稻三斛谓之租【陆宣公奏议云丁男一人受田百亩嵗纳租粟二石】丁随乡所出嵗输绢二匹绫絁二丈布加五之一绵三两麻三斤非蚕乡则输银十四两谓之调【陆云毎丁各随乡土所出嵗输绫若絁共二丈绵三两其无蚕则输布二丈五尺麻三斤】用人力嵗二十日闰加二日不役者日为绢三尺谓之庸有事而加役二十五日免调【六典云旬有五日免调　会要租二石绢一丈绵三两有事加役旬有五日者免调】三十日者租调皆免通正役不过五十日凡里有手实嵗终具民之年与地阔狭为乡帐乡成于县县成于州州成于户部又有计帐具来嵗课役以报度支国有所须先奏而敛水旱霜蝗耗十四者免租桑麻尽者免调田耗十六者免租调耗十七者诸役皆免凡新附之户春以三月免役夏以六月免课秋以九月课役皆免配租以敛获早晚险易逺近为差庸调输以八月发以九月同时输者先逺民皆自槩量州府嵗市土所出为贡其价视绢之上下无过五十匹异物非有诏不献有加配以代租赋宗初立蠲徭役者给蠲符以流外及九品京官为蠲使嵗再遣之开元八年【正月二十日】颁租庸调法于天下好不过精恶不至滥阔者一尺八寸长者四丈开元十六年【会要十八年十一日】诏每三嵗以九等定籍而庸调折租所取华好先是扬州租调以钱岭南以米安南以丝益州以罗防绫绢供春防因诏江南亦以布代租中书令李林甫为长行防以授朝集使【二十四年户部修长行防条五卷以租庸丁防和籴春防税草无定法也】凡庸调租皆任土所宜州县长官涖定麤良二十五年以江淮输运有河洛之艰而闗中蚕桑少菽粟贱令庸调皆以米凶年乐输布绢亦从之河南北不通运州租皆为绢代闗中庸天寳五载诏贫者毎乡免三十丁租庸天下嵗入租钱二百余万缗粟千九百八十余万斛调绢七百四十万匹绵百八十余万屯布千三十五万余端肃宗初第五琦请于江淮置租庸使【韦伦为荆襄道租庸使收租庸二百万缗】吴盐蜀麻铜冶皆有税广徳元年诏戸三丁免一丁凡亩税二升大厯元年天下苗一亩税钱十五号青苗钱又地头钱毎亩二十上都秋税分二等五年始定法夏上田亩税六升秋上田亩税五升青苗钱亩加倍陆贽防云国家赋役之法曰租曰调曰庸其取法逺其敛财均其域人固有田则有租有家则有调有身则有庸天下为家法制均一虽转徙莫容其奸故人无揺心天寳之季海内波荡版图隳于避地赋法壊于奉军赋役旧法行之百年人以为便兵兴供亿不常诛求隳制此时非法弊也【非力所出则不征非土所有则不贡】
　　唐十道贡赋
　　六典戸部郎中凡天下十道任土所出而为贡赋之差【志云掌户口土田赋役贡献　旧额贡献多非土物开元二十五年敕令中书门下对朝集使随便条革以为定凖　闗辅寡蚕诏纳米粟其河南河北非通漕州皆调绢　大府卿绢分为八等布分为九等　贞元元年十二月户部奏贡物至者州府一百五十六】　地理志太宗因山川形便分天下为十道一曰闗内道厥赋绢绵布麻厥贡毛羽革角布席弓刀二曰河南道厥赋绢絁绵布厥贡丝布葛席埏埴盎缶三曰河东道厥赋布襺厥贡布席豹尾熊皮雕羽【六典有墨蜡石英麝参】四曰河北道厥赋丝绢厥贡罗绫防纱鳯翮苇席五曰山南道厥赋绢布绵防厥贡金丝纻漆【六典有铁麝縠绫】六曰陇右道厥赋布麻厥贡金屑砺石鸟兽革角七曰淮南道厥赋绢絁绵布厥贡丝布纻葛【六典州贡青铜镜】八曰江南道厥赋麻纻厥贡金银纱绫蕉葛绵綀鲛革藤纸丹沙九曰劒南道厥赋绢绵葛纻厥贡金布丝葛罗绫绵防羚角犛尾十曰岭南道厥赋蕉纻落麻厥贡金银孔翠犀象防藤竹布　百官志度支掌天下租赋物产丰约之宜水陆道涂之利嵗计所出而支调之以近及逺太府卿凡四方贡赋百官俸秩谨其出纳赋物任土所出定精麤之差丞四人元日冬至以方物陈于庭者受而进之【元和十二年十二月淮西申光蔡等州贡物户部奏以元日陈于乐县之南用示中外】左藏令掌天下赋调卿及御史监阅张廷珪景龙中诏河南北两道蚕产所宜虽水旱得以蚕折租廷珪谓股肱走集安可殚其力愿依贞观永徽故事凖令折免诏可　崔衍迁宣歙池观察使宣歙旧贡金锡凡十八品皆倍直市于它州衍蠲革之通典按令文诸郡贡献皆尽当土所出凖绢为价多不过五十匹并以官物充市所贡至薄其物易供
　　唐停嵗贡　省贡献
　　纪永徽六年十一月戊子停诸州贡珠仪鳯三年十月丙申停劒南陇右嵗贡开耀元年正月己亥省诸方贡献开元二年七月乙未焚锦绣珠玉于前殿戊戌禁采珠玉废织锦坊大厯十四年闰五月丙子徳宗罢诸州府及新罗渤海贡鹰鹞戊寅罢山南贡枇杷江南甘橘非供宗庙者辛巳罢邕府嵗贡奴婢癸未罢劒南贡生春酒丙戌罢献祥瑞贡器以金银饰者还之六月己亥减乗舆服御己未罢州路贡镜幽州贡麝十月戊午罢九成宫贡立兽炭襄州蔗蒻工元和四年闰月己酉禁刺史境内率诸道防条外进献大中九年七月庚申罢淮南宣歙浙西冬至元日常贡以代下户租税顺宗罢盐鐡使月进
　　唐两税法
　　徳宗纪建中元年二月丙申初定两税【旧纪遣黜陟使分行天下】食货志租庸调之法以人丁为本自开元后天下户籍乆不更造丁口转死田亩贸易贫富升降不实其后国家侈费无节而大盗起兵兴财用益屈而租庸调法壊【一本云所在赋敛廹趣取办无复常准赋敛之司各随意征科自目色目民富者丁少率为官为僧以免课役而贫者丁多无所伏匿故上戸优而户劳民率徙为浮户土著者百无五】　自代宗时始以亩定税而敛以夏秋至徳宗相杨炎遂作两税法夏输无过六月秋输无过十一月置两税使以总之【建中三年八月初分置汴东西水陆运两税盐铁使十二月二十日包吉崔纵分为之】量出制入戸无主客以居者为簿人无丁中以贫富为差商贾税三十之一与居者均役田税视大厯十四年垦田之数为定遣黜陟之使按比诸道丁产等级免鳏寡孤独不济者敢有加敛以枉法论议者以租庸调髙祖太宗之法也不可轻改而徳宗方信用炎不疑旧户三百八十万五千使者按比得主户三百八十万客户三十万自是人不土断而地着赋不加敛而增入版籍不造而得其虚实吏不戒而奸无所取嵗敛钱二千五十余万缗米四百万斛以供外钱九百五十余万缗米一千六百余万斛以供京师税法既行民力未及寛而朱滔王武俊田恱合从而叛用益不给　通典建中初分命黜陟使往诸道收戸口及钱谷名数每嵗天下共敛三十余万贯【千五百万贯供外费九百五千余万供京师】税米麦千六百余万石【二百余万石供京师十四百万供外费】　防要大厯四年正月十八日敕王公已下宜准度支长行防条税钱上上戸四千下下戸五百其见在官一品准上上戸税九品准下下戸税【志大厯元年诏天下苗一亩税钞十五以□用急不及秋方苖青即征之号青苗钱又有地头钱每亩二十通名为青苗钱又诏上都秋税分二等上等亩税一斗下等六升荒田二升五年始定法夏上田亩税六升下田四升秋上田亩税五升下田三升荒田如故青苖钱亩加一倍而地头钱不在焉　纪广徳二年七月庚子初税青苗】建中元年正月五日辛未遣黜陟使与观察使及刺史转运所由计百姓及客等约丁产定等第均率作年支两税如当处土风不便更立一限其比来征科色目一切停罢二月十一日丙申仍与观察使刺史计人产等级为两税法此外敛者以枉法论八月宰相杨炎上防奏曰至徳之后军国之用仰给于度支转运二使四方征镇又自给于节度团练使朝廷不能覆诸使诸司不能覆诸州四方贡献悉入内库今请作两税法以一其名三年五月初加税时淮南节度陈少游请于当道两税钱每一千加税二百度支因请诸道悉加之贞元八年四月劒南西川观察使韦臯奏请加税什二以增给官吏从之　志贞元四年诏天下两税审等第髙下三年一定戸度支税物颁诸司皆增本价为虚估谓之折纳复有进奉宣索召顾和市比大厯之数再倍陆贽请厘革其甚害者大畧有六国家赋役之法此时非法也两税新制取大厯中一年科率多者为两税定法此采非法之权令以为经制总无名之暴赋而立常规也两税以资产为宗不以丁身为本资产少者税轻多者税重计估筭缗失平长伪挟轻赀转徙者脱徭税笃本业者困敛求此诱之为奸敺之避役一曰请每道以知两税判官一人与度支防计戸数量土地肥瘠物产多少为二等二曰复庸调旧制随土所宜三曰租以去嵗输数为常罢据额所率者增辟勿益租废耕不降数四曰蚕事方兴而输缣农功未艾而敛谷宜定税期随风俗时五曰时稔则广籴小歉则借贷六曰为占田条限事无施行者宪宗罢除官受代进奉及诸道两税外分天下之赋以为三一曰上供二曰送使三曰留州元和四年十二月宰相裴垍又令诸道节度观察调费取于所治州不足则取于属州而属州送使之余与其上供者皆输度支穆宗即位罢诸道贡献自建中定两税而物轻钱重民以为患至是四十年为绢二疋半者为八匹率加三倍元和十五年闰正月十七日诏百官议革戸部尚书杨于陵曰宜使天下两税酒盐利上供及留州送使钱悉输以布帛谷粟宰相善其议元和十五年八月由是两税上供留州皆易以布帛丝纩租庸课不计钱而纳布帛唯盐酒计钱【长庆元年正月诏河北诸道均定两税九月诏两税皆输布丝纩】　会要元和四年六月诏两税法不定物估爰命帖职周视四方以子盐鐡留后为江淮已南两税使江陵留后为荆衡汉沔东界彭蠡南及日南两税使度支山南西道分巡院官充三川两税使收复淄青十二州命谏议大夫王彦威为两税使七年七月荆南淛江东道两税使崔俊程异以入计叙劳　顾少连改京兆尹先是京畿租赋薄厚不能一少连以法均之　李翺条兴复太平大畧曰改税法不督钱而纳布帛翺为平赋书一篇　独孤及为舒州刺史作口赋法处士杨贲以书讥之　后周显徳三年十月立二税限夏以六月秋以十月
　　唐平赋书
　　文粹李翺平赋书序云人皆知重敛之可以得财不知轻敛之得财愈多取可行于当时者为平赋书而什一之法存焉凡为天下者眂千里之都为千里之都者眂百里之州为百里之州者起于百里之田
　　开寳均定税额
　　二年四月己夘诏两税折科非土所宜毋得抑配九年正月遣太常丞魏咸熙均定开封属县三等戸税额至道元年六月己夘令诸州重造两税版簿颁其式于天下祥符四年七月壬申朔免南方民丁身钱至和元年九月诏沧州均田税民或未便其令复输如旧嘉祐五年四月丙戌诏均天下田税命三司使包拯等详定【髙本以为不可均复罢】六月丙寅张掞同详定六年五月丁酉吕景初同详定　会要凡租税谷帛金鐡物产为四类谷之品七帛之品十金鐡之品四物产之品六　通畧自郭谘均税之法罢论者谓朝廷徒防一时之劳而失经逺之虑至皇祐中天下垦田视景徳增四十万顷而嵗入谷廼减七十万石初庆厯中三司言先于淮南亳夀京西蔡汝州如方田法均之于是京西遣郭谘既而中止至是复遣孙琳等五人分往均田三司置局【拯与右谏议吕居简户部副使吴中复详定】其后虽用古法稍均数郡田于天下不能尽行　张方平曰景徳以前天下财利所入茶盐酒税嵗课一千五百余万缗未闻加赋于民而调度克集庆厯以后财利之入三倍前朝诸鑪嵗课上下百万缗嵗入茶盐酒税杂利至五千万缗而惟日不足
</div>
    <div class="pagination">
<a href="玉海_page244.html">上一页</a><span>...</span><a href="玉海_page240.html">240</a><a href="玉海_page241.html">241</a><a href="玉海_page242.html">242</a><a href="玉海_page243.html">243</a><a href="玉海_page244.html">244</a><span class="current-page">245</span><a href="玉海_page246.html">246</a><a href="玉海_page247.html">247</a><a href="玉海_page248.html">248</a><a href="玉海_page249.html">249</a><a href="玉海_page250.html">250</a><span>...</span><a href="玉海_page246.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
