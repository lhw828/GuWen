<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 271 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 271 页/共 485 页</h1>
    <div class="content">　　刘子学术
　　公及诸侯朝王遂从刘康公成肃公会晋侯伐秦成子受脤于社不敬刘子曰吾闻之民受天地之中以生所谓命也是以有动作礼仪威仪之则以定命也能者飬之以福不能者败以取祸是以君子勤礼小人尽力勤礼莫如致敬尽力莫如敦笃敬在养神笃在守业国之大事在祀与戎祀有执膰戎有受脤神之大节也今成子堕弃其命矣其不反乎【成十三】
　　晁错刑名
　　晁错学申商刑名于张恢生
　　通于世务
　　董仲舒公孙倪寛三人皆儒者通于世务明习文法以经术润餙吏事
　　公孙曲学
　　袁固曰公孙子务正学以言无曲学以阿世
　　稽古之力
　　桓荣为太子少傅赐辎车乗马荣大会诸生陈其车马印绶曰今日所防稽古之力可不勉哉
　　阿学识
　　孙权谓吕防及蒋钦曰卿今当涂掌事宜学问以自开益防始就学鲁肃过防言议拊防背曰吾谓大弟但有武略今者学识英博非复呉下阿防防曰士别三日即更刮目相待
　　诸葛出师
　　诸葛亮出师表曰臣本布衣躬耕于南阳茍全性命于乱世不求闻逹于诸侯先帝不以臣卑鄙猥自枉屈三顾臣于草庐之中谘臣以当世之事由是感激遂许先帝以驱驰
　　不负所学
　　陆贽上不负天子下不负所学
　　能识亡书【以下系博记】
　　汉武帝幸江东亡书三箧诏问莫能知惟张安世识之具述其事后帝得书以相校无所遗失
　　口对兵事
　　霍光问张千秋战闘方略山川形势千秋口对兵事画地成图无所亡失
　　五行并下
　　应奉少聪明自为儿童时及长凢所经履莫不暗记读书五行并下为郡决曹吏行部四十二县録囚徒数百千人及还太守备问之奉口对说罪系姓名坐状轻重无所遗脱
　　一覧能识
　　黄祖长子射尝与祢衡俱逰共读蔡邕碑恨不缮写衡曰吾一览能识之唯其中石缺二字因书出之射驰使写碑还校如衡所书○昔贤书曹娥碑后蔡邕能闇手摸其文而读之
　　一面不忘
　　呉朱威强识与人一靣数十年不忘部曲万口妻子尽识之
　　簿书心计
　　呉顾谭为左郎每省簿书屈指心计未尝下筹尽发疑谬
　　诵道旁碑
　　王粲与人共行读道边碑人问曰卿能闇诵乎曰能因使背而诵之不失一字
　　武库
　　晋杜预朝野号曰武库言其无所不有也
　　青箱
　　南史王彪之博闻多识江左旧事缄青箱世谓王氏青箱学
　　书厨
　　陆澄博览无所不知王俭自以博闻多识过澄澄待俭语毕谈及所遗漏数百千条皆俭所未覩乃叹服曰陆公书厨
　　阅市肆书【见鬻书门】
　　记爵里刺
　　夏侯荣防聪明经目輙识文帝闻而诣焉賔客百余人人一奏刺悉书其郡邑姓名世所谓爵里刺示之一过而使之徧谈不谬一人帝竒之
　　赋诗皆记
　　北齐邢邵与裴伯茂等宿饮王昕舍相与赋诗数十首在主人奴处旦日奴出求诗不得邵皆为诵之
　　五日记汉书
　　北齐邢邵在洛阳专以山水游宴不暇勤业尝霖雨读汉书五日略能徧记后饮谑倦方寻经史五行俱下便无所遗年未二十名动衣冠
　　能记乗驴
　　杨愔性彊记一见皆不忘其姓名选人鲁漫汉自言偎贱独不见识愔曰卿前元子思坊乗短尾牝驴见我不下以方鞠障靣我何为不识卿漫汉惊服【梁敬帝纪】
　　暗记补亡
　　梁陆倕尝借人汉书失五行志四卷倕暗写还之略无遗脱
　　摸水中碑
　　太宗征辽碑在水中张建章帛包麦屑置水中摸而读书之不欠一字【北梦言】
　　暗疏列女传
　　太宗写列女传于时无本虞世南暗防之无一字谬
　　尽识居民
　　张廵初守睢阳时城中居人亦且数万廵一见问姓名其后无不识者
　　偶熟此卷
　　张廵尝见于嵩读汉书谓嵩曰何为乆读此书嵩曰未熟也廵曰吾于书读不过三徧终身不忘也因诵嵩所读书尽卷不错一字嵩惊以为巡偶熟此卷因乱抽他卷以试无不尽然
　　一览千言
　　苏颋一览千言輙覆诵
　　徧读秘书
　　李邕自言读书未徧乃假直秘书未几辞去李峤惊试问奥篇隐帙了辩如响
　　七过万言
　　开元初常敬忠十五嵗上书言能一过诵千言张燕公召问曰能十过诵万言乎曰能以万字试之七过已通熟【御史台记】
　　五经库
　　房辉逺世传儒学牛洪称为五经库
　　九经库
　　谷律那淹识群书褚遂良称为九经库
　　五总龟
　　殷践猷博学贺知章号五总龟谓龟千年五聚问无不知也
　　借阅三史
　　张安道年十三家贫无书尝就人借三史旬日輙归之曰得其详矣凡书皆一阅终身不再读属文未尝起草【墓志】
　　惜欧不读书
　　刘原父攽在词掖有立马挥九制之才欧阳文忠公尝折简问入阁起于何年阁是何殿开延英起于何年五日一起居遂废正衙不坐起何年三者孤陋所不详乞示本末公方与客对食曰明当为答已而复追回令立俟报就坐中防入阁事详尽无遗欧公大惊曰原父博学不可及也五代史载入阁一段事即答简所云公尝私谓所亲曰好个欧九极有文章但可惜不甚读书耳东坡后闻此言曰轼軰将如之何【百家诗】
　　写党锢传【见迁谪门】
　　当求放心
　　昔陈烈先生苦无记性一日读孟子学问之道无他求其放心而已矣忽悟曰我心不曽收得如何记得书遂闭门静坐不读书百余日以求放心却去读书遂一览无遗【朱语録】
　　玩物丧志
　　谢显道録古人善行别作一防明道先生曰是玩物防志胡安国云谢先生初以记问为学自负该博对明道举史书成篇不遗一字明道曰贤却记许多可谓玩物防志谢闻此语汗流浃背及防明道读史又却逐行看过谢不服后来省悟却将此事作话头接引博学之士云【近思録】
　　耻一物不知【以下系博识】
　　仲尼耻一物之不知【张衡传】
　　多识
　　孔子多识于鸟兽草木之名
　　三豕渡河
　　卜商反卫见读史志者云晋师伐秦三豕渡河子夏曰非也已亥耳读史志者问诸晋史果曰己亥于是衞以子夏为圣【家语】
　　识专车骨
　　吴伐越隳会稽得骨专车吴使使问仲尼骨者何防大仲尼曰禹致群臣于会稽山防风氏后至禹杀而戮之其节专车此为大也【史记】
　　识肃慎矢
　　有隼集于陈庭而死楛矢贯之石砮矢长尺有咫陈涽公使问仲尼仲尼曰隼来逺矣此肃慎之矢也昔武王克商通道九夷百蛮使各以其方贿来贡于是肃慎贡楛矢石砮矢长尺有咫先王以分大姬配虞胡公而封诸陈试求之故府果得之【史记】
　　牛铎劳薪
　　荀朂于路逄赵贾人牛铎识其声及掌音乐未调乃曰得赵之牛铎即谐矣遂下郡国悉送牛铎遂能谐者又尝在帝坐进饭谓在坐人曰此劳薪所炊帝遣问膳夫实用故车脚举世服其明识【晋书】
　　识海鳬毛
　　惠帝中人有得毛长三丈以示华华惨然曰此谓海鳬毛也出则天下乱矣
　　识龙鲊
　　陆机尝饷张华鲊于时賔客满座华发噐便曰此龙肉也众未之信华曰试以苦酒濯之必有异既而五色光起机还问鲊主果云园中茅积下得一白鱼质状殊常以作鲊过羙故以相献
　　识雉雊
　　晋武库封闭甚宻其中忽有雉雊华曰此必蛇化为雉也开视雉侧果有蛇蜕焉
　　识石鼓
　　吴郡临平岸崩出一石鼓捶之无声帝以问张华华曰可取蜀中桐材刻为鱼形扣之则鸣矣于是如其言果声闻数里
　　识丰城剑【见剑门】
　　学殖将落【以下系不学】
　　周原伯鲁不说学闵子骞曰学殖也不学将落原氏其亡乎【左昭十八】
　　二讳不学
</div>
    <div class="pagination">
<a href="古今事文类聚_page270.html">上一页</a><span>...</span><a href="古今事文类聚_page266.html">266</a><a href="古今事文类聚_page267.html">267</a><a href="古今事文类聚_page268.html">268</a><a href="古今事文类聚_page269.html">269</a><a href="古今事文类聚_page270.html">270</a><span class="current-page">271</span><a href="古今事文类聚_page272.html">272</a><a href="古今事文类聚_page273.html">273</a><a href="古今事文类聚_page274.html">274</a><a href="古今事文类聚_page275.html">275</a><a href="古今事文类聚_page276.html">276</a><span>...</span><a href="古今事文类聚_page272.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
