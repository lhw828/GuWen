<!DOCTYPE html>
<html>
<head>
    <meta charset="UTF-8">
    <title>万姓统谱 - 第 358 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 358 页/共 403 页</h1>
    <div class="content">　　公若【叔孙氏之族】
　　公若藐【鲁人】
　　公明
　　【周】公明贾【卫大夫】
　　公明仪【南武城人尝诵周公之言曰文王我师也周公岂欺我哉檀弓曰子张之防公明仪为志
　　焉禇幕丹质蚁结于四隅殷士也阙公明仪尊其师亦为子张门人】
　　公明高【南武城人长息问舜往于田号泣于旻天于父母高曰是非尔所知也孟子曰夫公明高以孝子之心为不若是恝我竭力耕田供为子职而已矣父母之不我爱于我何哉】
　　公明宣【南武城人学于曾子三年不读书曾子问之宣曰夫子居庭亲在叱咤不及于犬马应宾客恭俭而不懈惰居朝廷临下而不毁伤三者宣恱之学而未能也安敢不学乎】
　　公文
　　【周】公文要【卫大夫】
　　公上
　　【汉】公上不害
　　【晋】公上延孙【永泰中南沙令王敬则反遣人杀延孙延孙以兵应之敬则平赠为射声校尉】公晳
　　【周】公晳哀【字季次齐人天下多仕于大夫为家臣季次鄙之未尝屈节于人孔子叹之唐赠郳伯宋
　　封北海侯】
　　公夏
　　【周】公夏首【字子乗鲁人唐赠元父伯宋封钜平侯】
　　公都
　　【周】公都子【孟季子问公都子曰何以为义内也曰行吾敬故谓之内也尝问孟子好辨孟子曰我欲正人心息邪说距诐行放淫辞岂好辨哉予不得已也及论性告之曰乃若其情则可以为善矣乃所谓善也】
　　公正【古官名其后氏焉】
　　【宋】公正范【吴人朝邑令】
　　公子【春秋时外国公子之后】
　　【周】公子荆【卫人仕为大夫其为居室始有曰茍合矣少有曰茍完矣富有曰茍美矣无欲速尽美之
　　心孔子称其善居室吴季札以为君子人也】
　　公子贞　　　　　　公子格【楚人】
　　公孙【髙阳宫音黄帝太岳之后】
　　【周】公孙枝【岐州人秦穆公大夫能知人举善君子谓其忠】
　　公孙无知【齐公子庄公十一年无知弑其君襄公先是襄公使其大夫连称管至父戍葵丘期至弗代故谋作乱无知僖公母弟夷仲年之子初有宠于僖公衣服礼秩如适襄公绌之故二人因之以作乱乃弑公而立无知后为齐大夫雍廪所杀】
　　公孙段【字伯石郑人为大夫】
　　公孙衍【魏之隂晋人号犀首为秦说齐魏攻赵破苏秦从约与张仪不善而去秦仪卒复归秦秦
　　欲相之为甘茂所间复之魏】
　　公孙黑肱【字子张郑大夫以疾归邑于公曰吾闻之生于乱世贵而能贫民无求焉可以徒亡
　　敬共事君与二三子生在敬戒不在富也】
　　公孙杵臼【晋人为赵朔客屠岸贾诛朔杵臼谓朔友程婴曰胡不死婴曰朔妇有遗腹若男我奉之故不死也及生男贾闻而索之杵臼曰立孤与死孰难婴曰立孤难耳杵臼曰我为其易者乃取他人儿匿山中使婴谬呼曰与我千金吾告赵氏孤处贾诸将随婴收杵臼杵臼谬曰小人哉程婴纵不能立孤而忍卖之乎遂杀杵臼及孤儿其赵氏真孤乃在程婴处也】
　　公孙与女【孔子弟子】
　　公孙归父【公孙归父有宠于宣公欲去三桓与晋谋伐之防宣公卒季氏怨归父遂奔齐】公孙彊【曹伯伯阳好田弋野人公孙彊亦好田弋获白雁而顾之伯阳因访政事大说之使为司
　　城听国政而致宋景公城曹】
　　公孙龙【在赵虞卿欲以信陵君之存邯郸为平原君请封公孙龙闻之夜驾见平原君曰龙闻虞卿欲以信陵君之存邯郸为君请封有之乎平原君曰然龙曰此甚不可且王举而相赵者赵乃以君为亲戚故也今信陵君存邯郸而请封是亲戚受城也此甚不可且虞卿操其两权事成操右劵以责事虚名德君君必勿听也平原君遂不听虞卿厚待公孙龙龙善为坚白之辩及邹衍过赵言之赵乃绌公孙龙】
　　公孙侨【字子产为郑大夫晋楚不能加以乘舆济人于溱洧孟子曰惠而不知为政】公孙鞅【卫人卫之诸庶孽公子也少好学刑名之事入秦见孝公三见而说以伯道公与语不自
　　知防之前于席也语数日不厌】
　　公孙舍之【郑大夫字子展成公之孙子罕之子简公三年楚伐宋卫侯救宋师于襄牛子展曰必伐卫不然是不与楚也得罪于晋又得罪于楚国将若何子驷曰国病矣子展曰得罪于二大国必亡病犹不愈于亡乎诸大夫皆以为然故使皇耳帅师侵卫】
　　公孙归生【号声子字子家太师子朝之子也初伍参与子朝友其子伍举与声子相善伍举娶于公子牟公子牟为申公而亡楚人曰伍举实送之伍举奔郑将逐奔晋声子如晋遇之于郑郭班荆相与食而言复故声子曰子行矣吾必复子泌之战晋师败绩参死伍举以公子牟故奔晋以声子力得复于楚】
　　公孙丑【齐人尝慕管晏之功以期孟子孟子曰管仲曽西之所不为也而子为我愿之乎因问不
　　动心于孟子孟子曰我知言我善养吾浩然之气】
　　公孙免余【卫大夫献公时喜専公患之公孙免余请杀之乃与公孙无地公孙臣谋使攻氏弗克皆死公曰臣也无罪父子死余矣免余复攻氏杀喜及右宰谷尸诸朝公与免余邑六十辞曰唯卿备百邑臣六十矣下有上禄乱也臣弗敢闻且寗子惟多邑故死臣惧死之速及也公固与之受其半以为少师】
　　【汉】公孙闳【平帝时为琅琊太守时太后临朝王莽秉政方欲文饰太平使使者分行风俗采颂声闲
　　独言灾害于公府大司空甄丰劾闳空造不祥下狱论死】
　　公孙臣【鲁人汉文帝十二年上书曰始秦得水德及汉受之推终始传则汉当土德土德之应黄龙见宜改正朔服色尚黄明年黄龙见成纪帝于是诏公孙臣拜为博士与诸生申明土德草改歴服色事】
　　【汉】公孙述【哀帝时为清水长太守以其能使兼摄五县政事修理奸盗不发】
　　公孙昆邪【义渠人景帝时为陇西守以将军击吴楚有功封平曲侯著书十五篇】公孙贺【昆邪孙少为骑士武帝即位迁至太仆后以车骑将军从大将军卫青出战有功封南窌
　　侯后八岁遂代石庆为丞相子敬声代为太仆父子竝居公卿位】
　　公孙诡【齐人梁孝王招延豪杰诡以奇邪计见王赐千金官至中尉后王入朝景帝迎王既朝上疏因留入则同辇出则同车帝欲以王为嗣袁盎中沮之乃辞归后立胶东王为太子王怨盎与诡隂谋刺盎贼未得也天子意为梁使遣使按梁事诡自杀】
　　公孙【菑川人家贫牧豕海上年四十余乃学春秋杂说武帝初举贤良对防第一拜博士待诏金马门元朔中为丞相封平津侯开东阁以延贤人与防谋议身食一肉脱粟饭俸禄皆以宾客家无余赀】
　　公孙度【襄平人父延避吏居菟度初为尹菟吏后举有道累官辽东太守东伐高句骊西击乌桓南越海取东莱诸县威行海外自立为辽东侯平州牧曹操表度为永康乡侯度曰我王辽东何永康也藏印绶武库卒子康嗣魏封为襄平侯】
　　公孙瓒【辽西令支人仕为郡书佐郡守刘道器之妻以女后守坐事征诣廷尉当徙日南瓒具馔祭其先人祝曰日南多瘴气或恐不还与先人辞于此再拜而去道遇赦还瓒举孝廉为辽属国长史光和中将兵伐张纯于渔阳以功迁骑都尉封都亭侯属国长史皆乗白马乌桓畏之更相告曰避白马长史】
　　公孙松【防稽人司校尉有行业】　公孙文【琅邪人与东阁云学公羊春秋】
　　【三国】公孙恭【度弟康死子晃渊皆少众立恭为辽东太守魏文帝拜为车骑将军封平郭侯初恭病隂消力弱不能治国渊长乃胁夺恭位后自立为王寻为司马懿所灭自度至渊三世凡五十年】
　　【晋】公孙朔【平原太守】
　　公孙凤【字子王隐于昌黎之九城山山谷弹琴吟咏陶然自得】
　　公孙永【字子阳隐于平郭南山吟咏岩间欣然自得年逾九十操尚不亏谥曰崇虚先生】公孙五楼【慕容超大将刘讨超楼请断大岘坚壁清野以待超不听乃败】
　　【南北】公孙表【字元燕郡广阳人为慕容冲尚书郎慕容垂破长子从入中山慕容寳走乃归为博士初道武以慕容垂诸子分据势要权柄推移遂至亡灭表诣阙上韩非书二十卷道武称善明元初赐爵固安子】
　　公孙轨【字九庆表之子明帝时为中书郎出从征讨为诸军司马太武平赫连昌引将帅入其府
　　藏仓　　意取金玉诸将取之盈懐轨不取帝把手　　　　之谓曰卿临财廉朕所以増赐者欲显廉于众人后兼大鸿胪持节拜立氐杨为南秦王及境不郊迎轨数无藩臣礼惧诣郊受命使还称旨拜尚书赐爵燕郡公出为虎牢镇将】
　　公孙良【叡之子字遵伯聪明好学为书左丞为孝文所知遇良弟衡字道津良推爵位之仕至司
　　直良以别功赐爵昌平子】
　　公孙质【字元直轨之弟有经义为中书学生稍迁博士太武征凉州留宜都王穆夀辅景穆时蠕蠕乗虚犯塞京师震恐夀雅信任质为谋主质性好卜筮卜筮者咸云必不来故不设备由质几败国后屡进公言超迁尚书卒赠广阳侯諡曰恭】
　　公孙邃【字文庆质之子位南部尚书封襄平伯出为青州刺史以邃在公遗迹可纪下诏褒述卒
　　官孝文在邺宫为之举哀】
　　公孙景筏【字元尉阜城人魏伊州刺史在官公清以疾征吏民号泣于道】
　　公孙僧远【防稽剡人也居防至孝事母及伯父甚谨年饥僧逺省餐减食以养母及伯父兄弟亡贫无以葬身　　耻与隣里供敛送终之费躬负土手种松柏兄妹未婚嫁乃自卖为之成礼名闻郡县高帝即位遣散骑常侍虞炎等十二部使行天下建元三年炎等表僧远等二十三人诏竝表门闾蠲租税】
　　【唐】公孙罗【江都人唐时官沛王府防军无锡丞曹宪以梁昭明文选授诸生罗与魏模李善相继传
　　授于是其学大行罗有文选注文选音义】
　　公孙武达【栎阳人以豪侠称唐初起兵武逹至长春宫上谒从秦王讨刘武周苦战功多累迁
　　秦府右三军骠骑封清水县公】
　　【宋】公孙尚【汉州人元祐登科】　　公孙一【眉州人淳熙进士】
　　【元】公孙辅【德阳人至正进士】　　公孙昻云【兰阳人能诗】
　　【明】公孙让【盐城人洪武中任安吉县知县公平执法人莫敢犯囹圄裁空】
　　公孙联芳【垣曲人宣德丙子举人任直献县教谕】
　　公乘【古爵也久居是爵者子孙氏焉】
　　【汉】公乘时庆【淳于意师】　　　公乘【更始中郎将左府都尉】
　　公乘昕【上党人中常侍】
　　公乘阳庆【临淄人精于医年七十余无子喜淳于意教之曰阳庆有古先道遗传黄帝扁鹊之脉书五色诊病知人死生决嫌疑定可否及药论书甚精我家给富心爱公欲尽以我禁方悉教公于是意学之三年医道遂精】
　　【唐】公乘亿【字夀山咸通宏词进士第有朱才集一卷见艺文略】
　　公乘武　　　　　　公乘舜
　　【宋】公乘良弼【相州人嘉祐登科】　公乘博文【东平人建炎登科】
　　公冉
　　公冉务人【齐宰杀惠公奉其帑以奔蔡】
　　公宾
　　【周】公宾庚【卫大夫】
　　【汉】公宾就【北海人校尉斩王莽首于兄】
　　公敛
　　公敛处父　　　　　公敛阳【俱谷大夫】
　　终利【赢姓与秦同姓】
　　【汉】终利恭【安平今】
　　工尹【楚工尹夀之后】
　　【周】工尹齐　　　　　　工尹【阙】
　　工尹赤　　　　　　工尹【阙】
　　工尹商阳【楚人竝见左传】　　工尹【阙】
　　工尹襄【司马】
　　工尹路【楚大夫灵王将求鼎于周求田于郑路曰君王命剥圭以为鏚柲敢请命士人视之书语
</div>
    <div class="pagination">
<a href="万姓统谱_page357.html">上一页</a><span>...</span><a href="万姓统谱_page353.html">353</a><a href="万姓统谱_page354.html">354</a><a href="万姓统谱_page355.html">355</a><a href="万姓统谱_page356.html">356</a><a href="万姓统谱_page357.html">357</a><span class="current-page">358</span><a href="万姓统谱_page359.html">359</a><a href="万姓统谱_page360.html">360</a><a href="万姓统谱_page361.html">361</a><a href="万姓统谱_page362.html">362</a><a href="万姓统谱_page363.html">363</a><span>...</span><a href="万姓统谱_page359.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
