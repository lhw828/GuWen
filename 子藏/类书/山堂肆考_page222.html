<!DOCTYPE html>
<html>
<head>
    <meta charset="UTF-8">
    <title>山堂肆考 - 第 222 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 222 页/共 632 页</h1>
    <div class="content">　　宋范纯仁知襄邑县学校仓廪驿舎皆一新之又营学田择乡之贤者养于学宫听政之暇时一至学亲劝诱之
　　选秀民
　　朱文公任同安簿兼学事身率诸生励以诚敬开以义理又选邑之秀民充弟子员
　　武学
　　唐开元十九年始置太公庙以留侯张良配仲春上戊祭之牲乐之制一如文宣出师命将日引辞于庙仍以古名将十人为十哲配享上元元年尊太公为武成王以白起韩信诸葛亮李靖列于左穰苴孙武吴起乐毅列于右以张良为配宋大中祥符元年加諡昭烈武成王
　　名将图形
　　唐建中二年诏史馆考定可配享武成王庙者列今古名将六十四人图其形
　　学官进秩
　　宋孝宗乾道四年二月幸武学谒武成王庙监学官进秩一等
　　命去白起
　　宋太祖尝幸武成王庙观所画名将指白起曰起杀已降不武命去之乃诏张昭窦仪髙锡等取厯代谋臣名将功业始终无瑕者配享
　　诏升管仲
　　宋太祖建隆中诏曰武成王庙从祀神像齐相管仲宜塑像升于堂上西河守吴起宜画像降于庑下
　　诏复武学
　　宋庆厯三年诏置武学于武成王庙以阮逸为教授后议者以为古名将诸葛亮羊祜裴度等岂专学孙吴哉遂罢武学以立学无谓故也熈寕五年枢宻院言古者出师受成于学文武张弛其道一也仁祖尝建武学横议中辍识者悼之乞复置武学以追成先朝之志诏复于武成王庙置学
　　乞兴武学
　　言行録胡瑗字翼之乞兴武学讲论语使知忠孝之道讲孙吴使知制胜之术撰成武学规矩一卷时议难之
　　蔡京谈兵
　　宋罗戬通州人徽宗时命为武学谕上幸学百官先集蔡京于坐谭兵戬心哂之不聼其语触怒夺官
　　德之论阵
　　宋德之宋蜀州人庆元初擢外省第一累官武学博士与诸生论八阵之象本乎八卦竒正之变徃来相生而不穷
　　论战守
　　宋孝宗隆兴初朱熹应诏入对言君父之讐不与共戴天非战无以复讐非守无以制胜时相汤思退方倡和议不恱除熹武学博士后与洪适论不合而归
　　掌兵书
　　四明志武学置博士学谕各二人掌以兵书弓马武艺训诱学者








　　山堂肆考卷八十六
<子部,类书类,山堂肆考>
　　钦定四库全书
　　山堂肆考卷八十七　　　明　彭大翼　撰政事
　　赋税
　　易益卦损上益下民说无疆杜氏通典什一天下之中正
　　禹贡九赋
　　夏书冀州厥赋惟上上错兖州厥赋贞青州厥赋中上徐州厥赋中中扬州厥赋下上上错荆州厥赋上下豫州厥赋错上中梁州厥赋下中三错雍州厥赋中下庶土交正防愼财赋咸则三壤成赋中邦
　　周礼九赋
　　周礼天官大宰以九赋敛财贿一曰邦中之赋二曰四郊之赋三曰邦甸之赋四曰家削之赋五曰邦县之赋六曰邦都之赋七曰闗市之赋八曰山泽之赋九曰币余之赋
　　作丘赋
　　左昭四年郑子产作丘赋国人谤之曰其父死于路已为虿尾以令于国国将若之何
　　用田赋
　　左哀十一年季孙欲以田赋访于仲尼仲尼曰敛从其薄事举其中如是则以丘亦足矣若不度于礼而贪冒无厌则虽以田赋将又不足十二年春用田赋
　　贡助彻
　　孟子曰夏后氏五十而贡殷人七十而助周人百畆而彻其实皆什一也
　　租庸调
　　唐太宗制凡授田者毎丁嵗输粟二斛稻三升谓之租丁随乡所出嵗输绢二疋绫絁二丈布加五之一绵三两麻三升非蚕乡则输银十四两谓之调用人之力嵗二十日闰加二日不役者日为绢三尺谓之庸
　　履畆而税
　　鲁宣公初税畆公羊传曰税畆者何履畆而税也
　　计钱而输
　　唐贞元四年诏天下两税审等第高下三年一定户自初定两税时货重钱轻乃计钱而输绫绢既而物价愈下所纳愈多虽赋不増旧而民愈困矣
　　杀用事者
　　纲目初赵奢为田部吏收租税平原君家不肯出奢以法杀其家用事者九人
　　械主墅吏
　　见京尹
　　十五税一
　　食货志汉兴接秦之敝诸侯并起民无葢藏自天子不能具驯驷而将相或乘牛车上于是约法省禁轻田租十五而税一量吏禄度官用以赋于民而山泽园池市肆租税之入自天子以至封君汤沐邑皆各为私奉不领于天子之经费
　　三十税一
　　汉孝景二年令民半出田租三十而税一东汉光武建武六年诏曰顷者师旅未解用度不足故行什一之税今军士屯田粮储差积其令郡国三十税一如旧制
　　箕敛
　　史记陈渉自立为王以所善陈人武臣邵骚及张耳陈余等至诸县税其豪杰曰秦为乱政虐刑以残贼天下数十年矣外内骚动百姓罢敝头防箕敛以供军费民不聊生陈王奋臂为天下倡始于此而不成封侯之业非人豪也诸君试相与计之注云吏到其家以人头数出谷以箕敛之故曰头防箕敛
　　户输
　　晋丁男之户岁输绢三疋绵三斤女及次丁为户者半输其诸邉戍三分之二远者三分之一
　　倪寛课最
　　汉武帝元鼎中倪寛为左内史务在得人心收租税时裁濶狭与民相假贷以故租多不入后有军发左内史以负租课殿当免民闻当免皆恐失之大家牛车小家担负输租繦属不絶课更以最上由此益竒寛
　　韦坚赋増
　　唐韦坚京兆人见宇文融杨慎矜父子以聚敛进乃建言江淮租赋所在乞置使督察以佐国廪及嵗终増至巨万宗嗟其才又凿潭以漕名曰广运
　　量产出赋
　　唐李栖筠奏部内豪民多徙贯京兆河南冀脱徭科请量产出赋以杜奸谋诏可之
　　计田出租
　　唐白居易言唐朝旧典量品而授地计田而出租故地之多少必视品之髙下租之厚薄必视地之肥硗如此则沃塉齐而户租均等列辨而禄食足矣
　　代贫民租
　　唐钱徽贬江州刺史郡有牛田钱百万给刺史宴饮赠饷者徽曰此农耕之备可他用哉命代贫民租入宪宗时李锜既诛上将辇取其赀李绛与裴垍谏曰锜僣侈诛求六州之人怨入骨髓今元恶传首若因取其财恐非遏乱畧绥困穷之意愿赐本道代贫民租赋诏可之
　　纾下户赋
　　唐崔羣为处州刺史苖稷进羡余钱七百万羣请还赐其州以纾下户之赋又髙承简迁邢州刺史观察府责赋尤急承简代下户数百输租
　　因旱乞免赋
　　唐元和四年旱甚白居易建言乞尽免江淮两税以救流瘠
　　因雨请蠲租
　　唐权徳舆建言今雨三时农田不开逃亡日众宜选羣臣明识通方者持节劳徕问人所疾苦蠲除其租入与连帅首长讲求所宜取于人不若藏于人之为固也
　　韦温缓期
　　见观察使
　　卢坦寛限
　　唐卢坦为夀安令河南赋限已穷县人诉云机织未就坦诣府请寛十日不聼坦谕县人第输勿顾限违之不过罚令俸尔由是知名
　　税外横取
　　唐州县始取富人督漕挽谓之船头主邮逓谓之捉驿税外横取谓之白着人不堪命皆去而为盗贼刘晏始以官船漕而吏主驿事
　　额外加征
　　唐宇文融为括田劝农使户部侍郎杨玚以为籍外加征百姓困得不偿失
　　殷侑违制
　　唐殷侑徙天平节度使以饷军有赢当上送官乃裁经费嵗月钱十五万缗粟五万石归有司御史大夫温造劾侑擅敛民为无名之献诏以庾承宣代之
　　茂宗恃恩
　　唐至徳中西戎防陇西监及七廐皆废而闲廐使私其地入至寳应初始以其地给贫民元和中张茂宗为闲廐使乃恃恩上奏悉收其赋
　　石输二升
　　五代汉王章为三司使徃时民租石输二升为鼠雀耗章増为二斗
　　畆出一斗
　　见使臣
　　逋负不督
</div>
    <div class="pagination">
<a href="山堂肆考_page221.html">上一页</a><span>...</span><a href="山堂肆考_page217.html">217</a><a href="山堂肆考_page218.html">218</a><a href="山堂肆考_page219.html">219</a><a href="山堂肆考_page220.html">220</a><a href="山堂肆考_page221.html">221</a><span class="current-page">222</span><a href="山堂肆考_page223.html">223</a><a href="山堂肆考_page224.html">224</a><a href="山堂肆考_page225.html">225</a><a href="山堂肆考_page226.html">226</a><a href="山堂肆考_page227.html">227</a><span>...</span><a href="山堂肆考_page223.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
