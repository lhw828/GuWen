<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 258 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 258 页/共 736 页
  </h1>
  <div class="content">
   蜀诸葛亮为丞相自表後主曰：成都有桑八百株薄田十五顷子弟衣食自有馀饶至於臣在外任无别调度随身衣食悉仰於官不别治生以长尺寸。若臣死之日不使内有馀帛外有赢财以负陛下及卒如其所言。
    费为大将军录尚书事雅性谦素家不积财儿子皆令布衣素食出入不从车骑无异凡人。
    吴吕岱为大司马清身奉公所在可述。
    晋张华为司空雅爱书籍身死之日家无馀财惟有文史溢于几箧。
    王导为司徒简素寡欲仓无储衣不重帛成帝知之给布万匹以供私费。
    宋袁粲为司徒宅字平素器物取给粲素寡往来门无杂客。
    南齐褚渊初仕宋为中书令与尚书令袁粲同辅幼主渊同心理庶事当奢侈之後务弘俭约百姓赖之武帝时历司空录尚书事及薨家无馀财负债至数十万。
    王俭为侍中尚书令寡嗜欲唯以经国为务车服尘素年三十八薨家无遗财。
    後魏长孙道生太武时为司空侍中性廉约身为三司而衣不华饰食不兼味一熊皮障泥数十年不易时人比之晏婴。
    唐温彦博太宗时为尚书左仆射掌机务性俭素不营第宅及卒日殡於陋室太宗甚悯之特命有司为之堂焉。
    魏徵贞观中累居相位及病绵忄中使相望徵宅先无正寝太宗欲为小殿辍其财为徵营构五日而成。又遣中使赍布被素褥而赐之遂其所尚也。
    李义琰高宗时同中书门下三品宅无正寝弟义为岐州司功参军乃市堂材送焉及义来觐义琰谓曰：以吾为国相，岂不怀愧更营美室是速吾祸此岂爱我之意哉！义曰：凡人仕为丞尉即营第宅兄官高禄重岂宜卑陋以Τ下也。义琰曰：事难兼遂物不两兴既有贵仕。又广其宇。若无令德必受其殃吾非不欲之惧获戾也。竟不营构其木为霖雨所腐而弃之。
    李怀远中宗初同中书门下三品虽久居荣位而弘尚简率园宅无所改作常乘款段马左仆射豆卢钦望谓曰：公荣贵如此何不买骏乘答曰：此马幸免惊蹶无假别求闻者莫不叹美。
    李元同平章事封清水男元性清俭稍抑奔竞之路在政事累年不改第宅仆马弊劣未曾改饰所得封物皆散之亲族。
    杜暹同平章事以公清勤俭为己任时亦矫情为之弱冠便自誓不受亲友赠遗以终其身及卒内出绢三百匹以赐之尚书省及故吏赙赠者其子孝友遵其素约拒而不受。
    苏瑰中宗睿宗朝历左右仆射同中书门下三品及薨遗令薄葬及祖载之日官给仗外唯有布车一乘论者称之。
    卢怀慎开元初为黄门监清俭不营产业器用服饰无金玉绮文之丽所得禄奉皆随时分散及卒而家无馀蓄妻子匮乏黄门监宋紫微令苏等奏曰：太学助教张知谦与臣等言论故黄门监卢怀慎清俭身死之日家无馀财遗嗣贫窭衣食不给伏以怀慎历官中外数十馀年晚在黄门足为贵秩清约守道朝廷共推亲弟怀庄虽居朝列然其简身素谨亦有兄风妻子居贫无可以给圣朝褒贤劝善激浊扬清贪婪者靡不弃捐介洁者宜应念录况富本荣业所贵能散天地至仁所贵能养行赏必於合义赐与难以妄加知怀慎者既曾任宰臣特承皇眷施舍可爱沮劝斯在臣等暗识不早陈闻知谦上言理足甄用望出制论怀慎平生苦更赐其家物一百粟二百石以示不遗从之。
    张镐至德中平章事居身清廉不营资产。
    杨绾大历中平章事俭薄自守未尝留意家产口不问生事累任清要无宅一区所得俸禄随月分给亲故。
    韩贞元初为相自居重位愈清廉嫉恶弥缝阙漏知无不为家人资产未尝介意入仕之初以至卿相凡四十年相继乘马五匹皆及弊帷。
    李勉在相位向二十年禄俸皆遗亲党身没而无私积。
    赵退翁贞元中为门下侍郎平章事性清俭虽为宰相宅宇居止之处类贫士大夫也。所得禄俸先置私庙而竟不立第宅产业。
    柳浑性节俭不理产业官至宰相假宅而居。
    李吉甫为相虽服物食味必极珍美而不殖财产京师一宅之外无他第墅公论以此重之。
    程异为宰相性廉约身没官第家无羡财。
    郑馀庆四朝居相将之位出入垂五十年禄赐所得多分给亲党其家颇类寒素自至德已来方镇除授必遣中使领旌节就第宣赐皆厚以金帛遗之求媚者唯恐其数不广故王人一求有获钱数百万者馀庆每受方任天子必戒其使曰：馀庆家贫不得妄有求取。
    宋申锡为相为中尉王守澄所构再贬开州司马申锡自居内廷及为宰相以时风侈靡居要位者尤取纳遂成风俗不暇更方远古。且与贞元时甚相背矣。申锡至此约身勤洁尤以公廉为己任四方问遗悉无所受既被罪为有司验劾多获其四方受领所还问遗之状朝野为之叹息。
    郑覃至相国所居未常增饰才庇风雨家无媵妾人皆仰其素风焉。
    後唐李愚为中书侍郎平章事长兴四年二月愚病明宗令中使宣问愚所居寝室萧然四壁病榻弊毡而已中使具言其事帝曰：嘻宰相月俸几何而委顿如此诏赐绢百尺钱百千帏帐什物一十三事。
    周冯道为太师中书令显德元年薨道历仕四朝三入中书在相位二十馀年性廉俭不为受四方之赂未尝以片简扰诸侯私门之内无累茵无重味不畜姬仆不听丝竹有寒素之风威重。
    傅曰：有威可畏谓之威。又曰：君子不重则不威况夫应槐鼎之象处岩庙之尊万民具瞻四国为宪固宜资性端重容貌祗肃履有常度居无惰容惮服远夷得真相之体表率群后有大臣之风所以享高明之宠总裁成之业致远任重而克济焉。
    汉霍光为大司马大将军为人沉静详审每出入下殿门进止有常处郎仆射窃识视之不失尺寸（识记也。）其资性端正如此。
    车千秋为丞相谨厚有重德。
    魏相为丞相为人严毅。
    薛广德为人温雅有酝藉位至丞相。
    韦贤为丞相守正持重。
    王商为丞相成帝甚重任之商为人多质有威重（多质言不为文饰）长八尺馀身体鸿大容貌甚过绝人河平四年单于来朝引见白虎殿（未央宫中）丞相商坐未央庭中单于前拜谒商（单于将见天子而经未央庭中过也。）商起离席与言单于仰视商貌大畏之迁延却退天子闻而叹曰：此真汉相矣。
    王嘉为丞相刚直严毅有威重哀帝甚敬之。
    後汉赵为卫尉代虞延行太尉事居府如真内典宿卫外宰职正身立朝未尝懈惰。
    牟融代伏恭为司空举动方重甚得大臣节。
    晋魏舒以右光禄大夫仪同三司领司徒有顷即真舒有威重德望。
    後魏于雒拔文成时为侍中尚书令在朝祗肃百僚惮之。
    北齐斛律金为左丞相文宣晚年败德尝持槊走马以拟金胸者三金立不动，於是赐物千段。
    唐李靖为尚书右仆射性沉退每与时宰参议恂恂然似不能言。
    杨绾为中书侍郎平章事或造之者清谈终日未尝及名利或有客欲以世务干者见绾言必玄远不敢发词内愧而退。
    裴为中书侍郎平章事虽年少骤居相位而性峻整有法度虽大僚宿辈造请不敢干以私。
    韦处厚为相居家循易如不克任至於廷诤敷启及驭待公吏径确嶷然不可迫夺质状非魁伟如甚懦者而庶僚请事畏惧相顾虽与语移晷不敢私谒。
    梁张文蔚为相沉遂重厚有大臣之风。
    ●卷三百十一
    ○宰辅部　谋猷
    《周书》曰：尔有嘉谋嘉猷则入告尔后于内尔乃顺之於外是知调阴阳抚夷夏贞百度叙群伦其注意也。深其责言也。重苟非内秉德义发为训诰始终弥纶献可替否何以熙帝载凝庶绩代天治物俾民具瞻者哉！肇自禹为帝臣首叙六府皋陶稽古备陈九德以义制事动罔不吉乃至启沃交修存乎！说命寅亮弼治纪乎！周官兴邦之言蔼然垂裕汉魏而下世有贤佐或造膝以论机事或奏牍以振群纲周旋慎重式昭永图布在方册焕然可见矣。
    虞舜在位大禹谟（禹称大大其功谟谋也。）曰：若稽古大禹（顺考古道而言之）曰：文命敷于四海祗承于帝（言其外布文德教命内则敬承尧舜）曰：后克艰厥后臣克艰厥臣政乃黎民敏德（敏疾也。能知为君难为臣不易则其政治而众民皆疾修德）帝曰：俞允。若兹嘉言罔攸伏野无遗贤万邦咸宁（攸所也。善言无所伏言必用如比则贤才在位天下安）稽于众舍己从人不虐无告不废困穷惟帝时克（帝谓尧也。舜因嘉言无伏遂称尧德以成其义考众从人矜孤愍穷凡人所轻圣人所重）益曰：都帝德广运乃圣乃神乃武乃文（益因舜言。又美尧也。广谓所及者远圣无不通神妙无方文经天地武安祸乱）皇天眷命奄有四海为天下君（眷亲也。奄同也。言尧有此德故为天所命所以勉舜也。）禹曰：惠迪吉从逆凶惟影响（迪道也。顺道吉从逆凶吉凶之报。若影之随形响之应声言不虚也。）益曰：吁戒哉！儆戒无虞罔失法度（先吁後戒欲使听者精其言虞度也。无虞度谓戒于无形秉法循度以有常）罔游于逸罔氵于乐（氵过也。游逸过乐败德之原富贵所忽故特以为戒也。）任贤勿贰去邪勿疑疑谋勿成百志惟熙（一意任贤果于去邪疑则勿行道义所存于心日以广矣。）罔违道以干百姓之誉（干求也。失道求名古人贱之）罔弗百姓以从己之欲（弗戾也。专欲难成犯众兴祸故戒之）无怠无荒四夷来王（言天子尝戒慎无怠堕荒废则四夷归往之）禹曰：於帝念哉！德惟善政政在养民（叹而言念重其言为政以德则民怀之）水火金木土惟修（言养民之本在先修六府）正德利用厚生惟和（正德以率下利用以阜财厚生以养民三者和所谓善政）九功惟叙九叙惟歌（言六府事之功有次序皆可歌乐乃德政之致）三戒之用休董之用威劝之以九歌俾勿坏（休美董督也。言善政之道美以戒之威以督之歌以劝之使政勿坏在此三者而已）帝曰：俞地平天成六府三事允治万世永赖时乃功（水土治曰：平五行叙曰：成因禹陈九功而叹美之言是汝之功明众臣不及）。
    伯益为虞时禹征有苗苗民逆命益赞于禹曰：惟德动天无远弗届（赞佐&lt;尸田&gt;至也。益以此义佐禹欲其修德致远）满招损谦受益时乃天道（自满者人损之自谦者人益之是天之常道也。）帝初于历山往于田日号泣于天于父母（仁覆愍下谓之天言舜初耕于历山之时为父母所疾日号泣于天及父母克己自责不责于人）负罪引慝祗载瞽瞍夔夔齐栗瞽瞍亦允。若（慝恶载事也。夔悚惧之貌言舜负罪引慝敬以事见于父母悚惧斋庄父亦顺之言能以至诚感顽父）至П感神矧兹有苗（П和矧况也。至和感神况有苗乎！言易感）舜拜昌言曰：俞班师振旅（昌当也。以益言为当故拜受而然之遂还师兵入曰：振旅言整众也。）帝乃诞敷文德（远人不服大布文德以来之）舞干羽于两阶（干羽翳也。皆舞者所执修阑文教舞文舞于宾主阶间抑武事也。）七旬有苗格（讨而不服不讨自来明御之者必有道三苗之国左洞庭右彭蠡在荒服之例去京师三千五百里）。
    皋陶为士师为帝舜谟曰：允迪厥德谟明弼谐（迪道厥其也。其古人也。言人君当信蹈古人之德谋广聪明以辅谐其政）禹曰：俞如何（然其言问所以行）皋陶曰：都慎厥身修思永（叹美之重顺修其身思为常久之道也。）叙九族庶明励翼迩可远在兹（言慎修其身厚次序九族则众庶皆明其教而自勉励翼戴上命近可推而远者在此道也。）禹拜昌言曰：俞（以皋陶言为当故拜受而然之）皋陶曰：都在知人在安民（叹修身亲亲之道在知人所言任在能安民）禹曰：吁咸。若时惟帝其难之（言帝尧亦以知人安民为难。故曰：吁）知人则哲能官人安民则惠黎民怀之（哲智也。无所不知故能安人惠爱也。爱则民归也。）能哲而惠何忧乎！兜（佞人乱真尧忧其败政故流放之）何迁乎！有苗何畏乎！巧言令色孔壬（孔甚也。巧言静言庸违令色象恭滔天禹言有苗兜之徒甚佞如此尧畏其乱政故迁之）皋陶曰：都亦行有九德（言人性行有九德以考察真伪则可知）亦言其人有德乃言曰：载采采（载行采事也。称其人有德必言其所行某事某事以为验）禹曰：何（问九德品例）皋陶曰：宽而栗（性宽弘而能庄栗）柔而立（和柔而能立事）愿而恭（悫愿而恭恪）乱而敬乱治也。有治而能谨敬也。）扰而毅（扰顺也。致果为毅）直而温（行正直而气温和）简而廉（性简大而有廉隅）刚而塞（刚断而塞实）︹而义（无所屈挠动必合义）彰厥有常吉哉！（彰明吉善也。明九德之常以择人而官之则政之善也。）日宣三德夙夜浚明有家（三德九德之中有其三宣布夙夜浚须也。卿大夫称家言能布日行三德早夜思之须明行之可以为卿大夫矣。）日严祗敬六德亮采有邦（有国诸侯日日严敬其身敬行六德以信致政事则可以为诸侯）翕受敷施九德咸事俊在官（翕合也。能合受三六之德而用之以布施政教使九德之人皆用事谓天子如此则浚德治能之士并在官）百僚师师百工惟时（僚工皆官也。师师相师法百官皆趋时赴功）抚于五辰庶绩其凝（凝成也。言百官皆抚顺五行之时众功皆成）无教逸欲有邦（不为逸豫贪欲之教是有国者之常）兢兢业业一日二日万机（兢兢戒慎业业危惧几微也。言当戒惧万事之几）无旷庶官天工人其代之（旷空也。位非其人为空官言人代天理官不可以天官私非其才）天叙有典敕我五典五哉！（天次叙人之常性各有分义当敕正我五常之教使合于五厚厚天下）天秩有礼自我五礼有庸哉！（庸常自用也。天次秩有礼当用我公侯伯子男五等之礼以接之使有常）同寅协恭和衷哉！（衷善也。以五礼正诸侯使同敬合恭而和善）天命有德五服五章哉！（五服天子诸侯卿大夫士之服也。尊卑彩章各异所以命有德）天讨有罪五刑五用哉！（言天以五刑讨有罪用五刑宜必当）政事懋哉！懋哉！（言叙典秩礼命德讨罪无非天意者故人君居天官听政治事不可以不自勉）天聪明自我民聪明（言天因民而降之福民所归者天命之天视听人君之行用氏为聪明）天明畏自我民明威（天明可畏尔用民成其威民所叛者天讨之是天明可畏之效）达于上下敬哉！有土（言天所赏罚惟善恶所在不避贵贱有土之君不可不敬惧）皋陶曰：朕言惠可底行（其所陈九德以下之言顺于古道可致行）禹曰：俞乃言底可绩（然其所陈而美之日用汝言致可以立功）皋陶曰：予未有知思日赞赞襄哉！（言我未有所知未能思致于善以赞上古行事而言之因禹美之承以谦辞言之）。
    益稷（禹称其人因以名篇）帝曰：来禹汝亦昌言（因皋陶陈九德故呼禹使以陈常言）禹拜曰：都帝予何言予思日孜孜（拜而叹辞不言欲使帝重皋陶所陈言己思日孜孜不怠奉承臣功而已）皋陶曰：吁如何（问所以孜孜之事）禹曰：洪水滔天浩浩怀山襄陵下民昏垫（言天下民昏瞀垫弱皆因水灾）予乘四载随山刊木（所载者四谓水乘舟陆乘车泥乘盾山乘累随行九州之山林刊槎其木开通道路以治水也。）暨益奏庶鲜食（奏谓进于民鸟兽新杀曰：鲜与益槎木获鸟兽民以进食）予决九州距四海畎浍距川（距至也。决九州名川道之至海一亩之间广尺深尺方百里之间广二寻深二仞曰：浍浍畎深之至川以入海）暨稷播奏庶艰食鲜食（艰难也。众难得食处则与稷教民播种之决川有鱼鳖使民鲜食之）懋迁有无化居（化易也。居谓所宜居积者勉劝天下徙有之无鱼盐徙山林树木徙川泽交易其所居积）民乃粒万邦作（米食曰：粒言天下繇此为治本）皋陶曰：俞师汝昌言（言禹功甚当可师法）禹曰：都帝慎乃在位帝曰：俞（然禹言受其戒）禹曰：安汝止惟几惟康其弼直（言慎在位当安好恶所止虑念几微以保其止其辅臣必用直人）惟动丕应志（待也。帝先安所必动则天下大应之顺命以待帝志）以昭受上帝天其申命用休（昭明也。非但人应之。又乃明受天之报施天。又重命用美）帝曰：吁臣哉！邻哉！邻哉！臣哉！禹曰：俞（邻近也。言君臣道近相须而成）帝曰：臣作朕股肱耳目（言大体。若身）予欲左右有民汝翼（左右助也。助我所有之民富而教之汝翼成我）予欲宣力四方汝为（布力立治之功汝群臣当为之）予欲观古人之象（欲观以法象之服制）日月星辰山龙华虫（日月星为三辰华象草华虫雉也。画三辰山龙华虫于衣服旌旗）作会宗彝（会五采也。以五采成此画焉宗庙彝尊亦以山龙华虫为饰）藻火粉米黼黻绣（藻水草有文者火为火字粉。若粟水米。若聚米黼。若斧形黻。若两已相背葛之精者曰：五色备曰：绣）以五采彰施于五色作服汝明（天子服日月而下诸侯自龙衮而下黼黻士服藻火大丈粉米上得兼下下不得僭上以五采明施于五色作尊卑之服汝明制之）予欲闻六律五声八音在治忽以出纳五言汝听（言欲以六律和声音在察天下治理及忽怠者。又以出纳仁义礼智信五德之言施于民以成化汝当听审之）予违汝弼汝无面从退有後言（我违道汝当以义辅正我无得面从我违而退後有言我不可弼）钦四邻庶顽谗说。若不在时（四近前後左右之臣敕使敬其职众愚顽谗说之人。若所行不在于是而为非者当察之）侯以明之挞以记之（常行射侯之礼以明善恶之教笞挞不是者使记识其过）书用识哉！欲并生哉！（书识其非欲使改悔与其并生）工以纳言时而之（工乐官掌诵诗以纳谏当时正其义而道之）格则承之庸之否则威之（天下人能至于道则承用之任以官不从教则以刑威之）禹曰：俞哉！帝光天之下至于海隅苍生（九天之下至于海隅苍苍然生草木言所及广远）万邦黎献共惟帝臣惟帝时举敷纳以言明试以功车服以庸（献贤也。万国众贤共为帝臣帝举是而用之使陈布其言明之皆以功大小为差以车服旌其能用之也。）谁敢不让敢不敬应（上惟贤是用则下皆敬应上命而让善）帝不时敷同日奏罔功（帝用臣不是则远近布同而日进於无功以贤愚并位优劣共流故也。）无。若丹朱傲惟慢游是好（丹朱尧子举以戒之）傲虐是作罔昼夜（傲戏而为虐无昼夜常肆恶无休息）罔水行舟朋氵于家用殄厥世（朋群也。丹朱习于无水陆地行舟无度群氵于家妻妾乱用是绝其世不得嗣）予创。若时娶于涂山辛壬癸甲（创惩也。涂山国名惩丹朱之恶辛日娶妻至于甲日即往治水不以私害公）启呱呱而泣予弗子惟荒度土功（启禹子也。禹治水过门不入闻启泣声不暇子名之以大治度水土之功故）弼成五服至于五千州十有二（五服侯甸绥要荒服也。服五百里四方相距为方五千里治洪水辅成之一州用三万人功九州功九州二十七万庸）师外薄四海咸建五长（薄迫也。言至海诸侯五国立贤者一人为方伯谓之五长以相统治以奖帝室）各迪有功苗顽弗即工帝其念哉！（九州五长各蹈为有功唯三苗顽凶不得就官善恶分别也。）帝曰：迪朕德时乃功惟叙（言天下蹈行我德是汝治水之功有次序敢不念乎！）。
    商仲虺为汤左相归自夏至于大（自三而还大地名）仲虺作诰仲虺之诰（仲虺臣名以诸侯相天子会同曰：诰）成汤放桀于南巢惟有惭德（汤伐桀武功成故以为号南巢地名有惭德惭德不及古）曰：予恐来世以台为口实（恐来世论道我放天子常不去口）仲虺乃作诰（陈义告汤可无惭）曰：呜呼惟天生民有欲无主乃乱（民无君主则恣情欲必致祸乱）惟天生聪明时（言天生聪明是治民乱）有夏昏德民坠涂炭（夏桀昏乱不恤下民民之危险。若陷泥坠火无救之者）天乃锡王勇智表正万邦缵禹旧服（言天与王勇智应为民主仪表天下法正万邦维禹之功统其故服）兹率厥典奉。若天命（天意如此俱当循典法奉顺天命而已无所惭）夏王有罪矫诬上天以布命于下（言托天以行虐于民乃桀之大罪）帝用不臧式商受命用爽厥师（天用桀无道故不善之式用爽明也。用商受王命以明其众言为主也。）简贤附势实繁有徒（简略也。贤而无势则略之不贤有势则附之。若是者繁多有徒众无道之世所常也。）肇我邦于有夏。若苗之有莠。若粟之有比（始我商家国于夏世欲见剪除。若莠生苗。又。若比在粟恐彼锄治簸）小大战战罔不惧于非辜矧予之德言足听闻（言商家小大忧危恐其非罪见威矧况也。况我之道德善言足听闻乎！无道之恶有道自然理）惟王不迩声色不殖货利（迩近也。不近声乐言高简不近女色言贞固殖生也。不生资货财利言不贪也。既有圣德兼有此行）德懋懋官功懋懋赏用人惟己改过不吝（勉于德者则勉之以官勉于功者则勉之以赏用人之言。若自己出有过则改无所吝惜所以能成王业）克宽克仁彰信兆民（言汤宽仁之德明信于天下）乃葛伯仇饷初征自葛东征西夷怨南征北狄怨（葛伯游行见农民之饷于田者杀其人夺其饷故谓之仇饷仇怨也。是以不祀之罪伐之从此後遂征无道西夷北狄举远以言则近者该矣。）曰：奚独後予（怨者辞也。）攸徂之民室家相庆曰：予后后来其苏（汤所往之民皆喜曰：待我君来其可苏息）民之戴商厥惟旧哉！（旧谓初征自葛时）佑贤辅德显忠遂良（贤则助之德则辅之忠则显之良则进之明王之道）兼弱攻末取乱侮亡（弱则兼之ウ则攻之乱则取之有亡形则侮之言正义）推亡固存邦乃其昌（有亡道则推而亡之有存道则辅而固之王者如此国乃昌盛）德日新万邦惟怀志自满九族乃离（日新不懈怠自满志盈溢焉）王懋昭大德建中于民以义制事以礼制心垂裕後昆（欲王自勉明大德立大中之道于民率羲奉礼垂优足之道示後世）予闻曰：能自得师者王（求圣贤而事之）谓人莫己。若者亡（自多足人莫之益亡之道）好问则裕自用则小（问则有得所以足不问专固所以小）呜呼慎厥终惟其始（靡不有初鲜克有终故戒慎终如其始）殖有礼覆昏暴（有礼者封殖之昏暴者覆亡之）钦崇天道永保天命（王者如此上事则敬天安命之道）。
    伊尹相太甲作伊训（作训以教道太甲）惟元祀十有二月乙丑伊尹祠于先王（此汤终逾月太甲即位奠殡而告）奉嗣王见厥祖（居位主丧）侯甸群后咸在（在位次）百官总己以听蒙宰（伊尹制百官以三公摄蒙宰）伊尹乃明言烈祖之成德以训于王（汤有功烈之祖故称焉）曰：呜呼古有夏先后方懋厥德罔有天灾（先后谓禹以下少康以上贤君言能以德禳灾）山川鬼神亦莫不宁（莫无也。言皆安之）暨鸟兽鱼鳖咸。若（虽微物皆顺之明其馀无不顺）于其子孙弗率皇天降灾假手于我有命（言桀不循其祖道故天下祸灾借手于我有命商王诛讨之）造攻自鸣条朕哉！自亳（造哉！皆始也。始攻桀伐无道由我始修德于亳）惟我商王布昭圣武代虐以宽兆民允怀（言汤布明武德以宽政代桀虐政兆民以此皆信怀我商王之德）今王嗣厥德罔不在初（言善恶之由无不在初欲慎始）立爱惟亲立敬惟长始于家邦终于四海（言立爱敬之道始于亲长则家国并化终洽四海）呜呼先王肇修人纪从谏弗弗先民时。若（言汤始修为人纲纪有过则改从谏如流必先民之言是顺）居上克明（言理恕）为下克忠（事上竭诚）与人不求备检身。若不及（使人必器之常如不及恐有过）以至于有万邦兹惟艰哉！（言汤操心常危惧而无过以至为天子此自立之艰）敷求哲人俾辅于尔後嗣（布求贤哲使师辅于尔嗣王言仁及後世）制官刑儆于有位（言汤制治官刑法以儆戒百官）曰：敢有恒舞于宫酣歌于室时谓巫风（常舞则荒氵乐酒曰：酣酣歌则废德事鬼神曰：巫言无政）敢有犭旬于货色恒于游畋时谓氵风（犭旬求也。末求财货美色常游行畋猎是氵过之风俗）敢有侮圣言逆忠直远耆德比顽童时谓乱风（狎侮圣人之言而不行拒逆忠直之规而不纳耆年有德疏远之童稚顽へ亲比之是荒乱之风俗）惟兹三风十愆卿士有一于身家必丧（有一过则德义废失位亡家之道）邦君有一于身国必亡（诸侯犯此国亡之道）臣下不匡其刑墨具训于蒙士（邦君卿士则以争臣自规正臣不正君凿其额涅以墨蒙士例谓下士以争友仆隶自规正）呜呼嗣王祗厥身敬哉！（言常敬身念祖德）圣谟洋洋嘉言孔彰（洋洋美善言甚明可法）惟上帝不常作善降之百殃祥作不善降之百殃（祥善也。天之祸福惟善恶所在不常在一家）尔惟德罔小万邦惟庆（修德无小则天下赉庆）尔惟不德罔大坠厥宗（苟为不德无大言恶有类以类相致必坠失宗庙此伊尹至忠之训）肆命（陈天命以戒太甲云：）徂后（陈往古明君以戒王）伊尹申诰于王曰：呜呼惟天无亲克敬惟亲（言天于人无有亲疏惟亲能敬身者）民罔常怀怀于有仁（民所归无常以仁政为常）鬼神无常享享于克诚（言鬼神不系一人能诚信者享其祀）天位艰哉！（言居天子之位难以此三者）德惟治否德乱（为政以德则治不以德则乱）与治同道罔不兴与乱同事罔不亡（言安危在所任治乱在所法）终始慎厥与惟明明后（明慎其所与治乱之机则为明王明君）后先王惟时懋敬厥德克配上帝（言汤惟是终始所与之难勉修其德能配天而行之）今王嗣有令绪尚监兹哉！（令善也。继祖善业当夙夜，庶几视此配天之德而法之）。若升高必自下。若陟遐必自迩（言善政有渐如登高升远自下近为始然後终致高远）无轻民事惟难（无轻为力役之事必重难之乃可）无安厥位惟危（言当常自危惧以保其位）慎终于始（于始虑终于终思始）有言逆于汝心必求诸道（人以言拂违汝心必以道义求其意勿拒逆之）有言逊于汝志必求诸非道（逊顺也。言顺汝心必以非道察之勿以自臧）呜呼弗虑胡获弗为胡成一人元良万邦以贞（胡何贞正也。言常念虑道德则得道德念为善政则成善政一人天子也。天子有大善则天下得其正）君罔以辩言乱旧政（利口覆国家故特慎焉）臣罔以宠利居成功（成功不退其志无限故为之极以安之）邦其永孚于休（言君臣各以其道则国长信保于美也。）伊尹既复政厥辟（还政太甲）将告归乃陈戒于德（告老归邑陈德以戒）作咸有一德（言君臣皆有纯一之德以戒太甲）曰：呜呼天难谌命靡常（以其无常故难信）常厥德保厥位厥德匪常九有以亡（人能常其德则安其位九有诸侯桀不能常其德汤则伐而兼之）夏王弗克庸德慢神虐民（言桀不能常其德不敬神明不恤下民）皇天弗保监于万方启迪有命（言天不安桀所为广视万方有天命者开道之）眷求一德俾作神主（天求一德使伐桀为天地神之主）惟尹躬暨汤咸有一德克享天心受天明命（享常也。所征无敌谓之受天命）以有九有之师爰革夏正（爰於也。於得九有之众遂伐夏胜之改其正）非天私我有商惟天佑于一德（非天私商而王之佑助一德所以王）非商求于下民惟民归于一德（非商以力求民民自归于一德）德惟一动罔不吉德二三动罔不凶（二三言不一）惟吉凶不僭在人惟天降灾祥在德（行善则吉行恶则凶是不差德一天降之善不一天降之灾是在德）今嗣王新服厥命惟新厥德（其命王命新其德戒勿怠）终始惟一时乃日新（言德行始终不衰是乃日新之义）任官惟贤才左右惟其人（官贤才而任之非贤才不可任选左右必忠良不忠良非其人）臣为上为德为下为民（言臣奉上布德顺下训民不可官所私任非其人）其难其慎惟和惟一（其难无以为易其慎无以轻之群臣当和一心以事君政乃善）德无常师主善为师（德非一方以善为主乃可师）善无常主协于克一（言以合于能一为常德）俾万姓咸曰：大哉！王言（一德之言。故曰：大）。又曰：一哉！王心（能一德则一心）克绥先王之禄永底民之生（言为王而令万姓安此则能保安先王之宠禄长致众民所以自生之道是明王之事）呜呼七世之庙可以观德（天子立七庙有德之王则为祖宗其庙不毁故可观德）万夫之长可以观政（能整齐万夫其政可知）后非民罔使民非后罔事（君以使民自尊民以事君自生）无自广以狭人匹夫匹妇不获自尽民主罔与成厥功（上有狭人之心则下无所自尽矣。言先尽其心然後乃能尽其力人君所以成功）。
    傅说既相高宗高宗命说总百官（在冢宰之位）乃进于王曰：呜呼明王奉。若天道建邦设都（天有日月北斗五星二十八宿皆有尊卑相正之《法言》明王奉顺此道以立国设都）树后王君公承以大夫师长（言立君臣上下将陈为治之本故先举其始）不惟逸豫惟以乱民（不使有位者逸豫民上言立之主使治民）惟天聪明惟圣时宪惟臣钦。若惟民从（宪法也。言圣王法天以立教臣敬顺而奉之民以从上为治）惟口起羞惟甲胄起戎（甲铠胄兜鍪也。言不可轻教令易用兵）惟衣裳在笥惟干戈省厥躬（言服不可加非其人兵不可任非其才）王惟戒兹允兹克明乃罔不休（言王戒慎此四惟之事信能明政乃无不美）惟治乱在庶官（言所官得人则治失人则乱）官不及私昵惟其能（不加私昵惟能是官）爵罔及恶德惟其贤（言非贤不爵）虑善以动动惟厥时（非善非时不可动）有其善丧厥善矜其能丧厥功（虽天子亦必让以得之）惟事事乃其有备有备无患（事事非一事也。）无启宠纳侮（开宠非其人则纳侮之道）无耻过作非（耻过误而文之遂成大非）惟厥攸居政事惟醇（其所居行皆如所言则王之政事纯粹）黩于祭祀时谓弗钦礼烦则乱事神则难（祭不欲数数则黩黩则不敬事神礼烦则乱而难行高宗之祀特丰数近庙故说因是以戒之）王曰：旨哉！说乃言惟服（旨美也。美其所言皆可服行）乃不良于言予罔闻于行（汝。若不善于所言则我无闻于所行之事）说拜稽首曰：非知之艰行之惟艰（言知之易行之难以勉高宗）王忱不艰允协于先王成德（王之诚不以行之为难则信合于先王成德）惟说不言有厥咎（王能行善而说不言则有其咎罪）王。又曰：来汝说台小子旧学于甘盘（举先王之道甘盘殷贤臣有道德者）既乃Т于荒野入宅于河（既学而终废业Т居田野河洲也。其父欲使高宗知艰苦故使居民间）自河徂亳暨厥终罔显（自河往居亳欲令其终故遂无显明之德也。）尔惟训于朕志（言汝当教训于我而使我志通达）。若作酒醴尔惟麴蘖（酒醴须麴蘖以成亦言我须汝以成也。）。若作和羹尔惟盐梅（盐咸梅酸羹须咸酸以和之）尔交修予罔予弃予惟克迈乃训（交非一人之义迈行也。言我能行汝教）说曰：王人求多闻时惟建事学于古训乃有获（王者求多闻以立事学于古训乃有所得也。）事不师古以克永世匪说攸闻（事不法古训而以能长世非说所闻言无是道）惟学逊志务时敏厥修乃来（学以顺志务是敏疾其德之修乃来）允怀于兹道积于厥躬（信怀此学志则道积于其身）惟学半念终始典于学厥德修罔觉（教也。教然後知困是学之半终始常念学则其德之修无能自觉）监于先王成宪其永无愆（愆过也。视先王成法其长无过其惟学乎！）惟说式克钦承旁招俊列于庶位（言王能志学说亦用能敬承王志广招俊使列众官）王曰：呜乎！四海之内惟仰朕德时乃风（风教也。使天下皆仰我德是汝教）股肱惟人良臣惟圣（手足具乃成人有良臣乃成圣）昔先正保衡作我先王（保衡伊尹也。作起也。正长也。言先世长官之臣）乃曰：予弗克俾厥后惟尧舜其心愧耻。若挞于市（言伊尹不能使其君如尧舜则耻之。若见挞于市故成其能）一夫不获则曰：时予之辜（伊尹见一夫不得其所则以为己罪）佑我烈祖格于皇天（言以此道左右成汤功至于天无能及者）尔尚明保予罔俾阿衡专美有商（汝，庶几明安我事则与伊尹同美）惟后非贤不惟贤非后不食（言君须贤治贤须君食）其尔克绍乃辟于先王永绥民（能继汝君于先王长安民则汝亦有保衡之功）说拜稽首曰：敢对扬天子之休命（对答也。答受美命而称扬之）。
    周召公为太保作旅獒（召公陈戒）旅獒（因獒而陈道义）惟克商遂通道于九夷八蛮（四夷慕化贡其方物九八言非一皆通道路无远不及）西旅底贡厥獒（西旅之长致贡其獒犬高四尺曰：獒以大为异）太保乃作旅獒用训于王（陈贡獒之义以训谏王）曰：呜呼明王慎德四夷咸宾（言明王慎德以怀远故四夷无不宾服）无有远迩毕献方物惟服食器用（天下万国无有远近尽贡其方土所生之物惟可以贡服食器用者言不为耳目华侈）王乃昭德之致于异姓之邦无替厥服（德之所致谓远夷之贡以分赐异姓诸侯使无废其职）分宝玉于伯叔之国时庸展亲（以宝玉分同姓之国是用诚信其亲亲之道）人不易物惟德其物（言物贵由人有德则物贵无德则物贱所贵在于德）德盛不狎侮（德盛必自敬何狎易侮慢之有）狎侮君子罔以尽人心（以虚受人则人尽其心矣。）狎侮小人罔以尽其力（以悦使民民忘其劳则力尽矣。）不役耳目百度惟贞（言不以声色自役则百度贞）玩人丧德玩物丧志（以人为戏弄则丧其德以器为戏弄则丧其志）志以道宁言以道接（在心为志发气为言皆以道为本故君子勤道）不作无益害有益功乃成不贵异物贱用物民乃足（游观为无益奇巧为异物言明王之道以德义为益器用为贵所以化俗生民）犬马非其土性不畜（非此土所生不畜以不习其用）珍禽奇兽不育于国（皆非所用有损害故）不宝远物则远人格（不侵夺其利则来服矣。）所宝惟贤则迩人安（宝贤任能则近人安近人安则远人至矣。）呜呼夙夜罔，或不勤（言当早起夜寐常勤于德）不矜细行终累大德（轻忽小物积害毁大故君子慎其徵）为山九仞功亏一篑（八尺曰：仞喻向成也。未成一篑是以圣人乾乾日昃慎终如始）允迪兹生民保厥居惟乃世王（言其能信蹈行此戒则生人安其居天子乃世世王天下武王虽圣犹设此诫况非圣人可以无戒乎！其不免于过则亦宜矣。）。
    召公既相雒宅作召诰曰：王先服殷御事比介于我有周御事（召公既述周公所言。又自陈己意以终其戒言当先服治殷家御事之臣使比近于我有周治事之臣必协和乃可一一）节性惟日其迈（和比殷周之臣时节其性令不失中则道化惟日其行）王敬作所不可不敬德（敬为所不可不敬之德则下敬承其命矣。）我不可不监于有夏亦不可不监于有殷（言王当视夏殷法其历年戒其不长）我不敢知曰：有夏服天命惟有历年（以能敬德故多历年数我不敢独知亦王所知）我不敢知曰：不其延惟不敬厥德乃早坠厥命（言桀不谋长久惟以不敬其德故乃早坠失其王命亦王所知）我不敢知曰：有殷受天命惟有历年（夏言服殷言受明受而服行之互相兼也。殷之贤王犹夏之贤王所以历年亦王所知）我不敢知曰：不其延惟不敬厥德乃早坠厥命（纣早坠其命犹桀不敬其德亦王所知）今王嗣受厥命我亦惟兹二国命嗣。若功（厥夏殷也。继受其王命亦惟当以此夏殷长短之命为监戒继顺其功德者而法则之）王乃初服呜呼。若生子罔不在厥初生自贻哲命（言王新即政始服行教化当如子之初生习于善则善矣。自贻智命无不在其初生为政之道亦犹是也。）今天其命哲命吉凶命历年（今天制此三命惟人所修修敬德则有智则常吉则历年惟不敬德则愚凶不常虽说天其实在人）知今我初服宅新邑肆惟王其疾敬德（天已知我王今初服政居新邑雒都故惟王其疾行敬德）王其德之用祈天永命（言王当其德之用求天长命以历年）其惟王勿以小民氵用非彝（勿用小民过用非常欲其重民秉常）亦敢殄戮用民（亦惟果敢绝刑戮之道用治民戒以慎罚）。若有功其惟王位在德元（顺行禹汤所有成功则其惟王居位在德之首）小民乃惟刑用于天下越王显（王在德元则小民乃惟用法于天下言法政于王亦有光明）上下勤恤其曰：我受天命丕。若有夏历年式勿替有殷历年（言当君臣勤忧敬德曰：我受天命大顺有夏之多历年勿用废有殷历年，庶几兼之）欲王以小民受天永命（我欲王用小民受天长命言长有民）拜手稽首曰：予小臣敢以王之雠民百君子（拜手首至手稽首首至地尽礼致敬以入其言言我小臣谦辞敢以王之匹民百君子治民者非一人言民在下自上匹之）越友民保受王威命明德（言与匹民百君子于友爱民者共安受王之威命明德奉行之）王末有成命王亦显（臣下受安王命则王终有天成命于王亦昭著）我非敢勤惟恭奉币用供王能祈天永命（言我非敢独勤而已惟恭敬奉其币帛用供待王能求天长命将以庆王多福必上下勤恤乃与小民受天永命）。
    周公相成王既成雒邑王拜手稽首诲言（成王尽礼致敬于周公求教诲之言）周公曰：王肇称殷礼祀于新邑咸秩无文（言王当始举殷家祭祀以礼典祀于新邑皆次秩不在礼文而祀之）予齐百工从王于周予惟曰：庶有事（我整齐百官使从王于周行其典礼我惟曰：，庶几有善政事）今王即命曰：记功宗以功作元祀（今王就行王命于雒邑曰：当记人之功尊人亦当用功大小为序有大功则列大杞谓功施于民者）惟命曰：汝受命笃弼丕视功载乃汝其悉自教工（惟天命我周邦汝受天命厚矣。当辅大天命视群臣有功者记载之乃汝新即政其当尽自教众官躬化之）孺子其朋孺子其朋其往（步子慎其朋党少子慎其朋党戒其自今以往）无。若火始焰焰厥攸灼序弗其绝（言朋党败俗所宜禁绝无令。若火始然焰焰尚微其所及灼然有次序不其绝事从微至著防之宜以初）厥。若彝及抚事如予惟以在周工（其顺长道及辅国事如我所为惟用在周之百官）往新邑乡即有僚明作有功大成裕汝永有辞（往行政化于新邑当使臣下各乡就有官明为有功厚大成宽裕之德则汝常有叹誉之辞于後世）公曰：汝惟冲子惟终（口呼汝惟童子嗣父祖之位惟其终美业）汝其敬识百辟享亦识其有不享享多仪仪不及物惟曰：不享（奉上谓之享言汝为王其当敬识百君诸侯之奉上者亦识其有违上者奉上之道多威仪威仪不及礼物惟曰：不奉上）惟不役志于享凡民惟曰：不享惟事其爽侮（言人君惟不役志于奉上则凡人化之惟曰：不奉上矣。如此，则惟政事其差错侮慢不可治理也。）乃惟孺子颁朕不暇听朕教汝于民彝（我为政常。若不暇汝惟小子当分取我之不暇而行之听我教汝于辅民之常而用之）汝乃是不勉乃时惟不永哉！（汝乃是不勉为政汝是为不可长哉！欲其必勉为可长）笃叙乃正父罔不。若予不敢废乃命（厚次序汝正父之道而行之无不顺我所为则天下不敢弃汝命常奉之）汝往钦哉！兹予其明农哉！彼裕我民无远用戾（汝往居新邑敬行教化哉！如此我其退老明教农人以义哉！彼天下被宽裕之政则我民无远用戾言皆来）王。若曰：公明保予冲子（成王顺周公意请留之自辅言公当明安我童子不可去之）公称丕显德以予小子扬文武烈（言公当留举大明德用我小子褒扬文武之业而奉顺天）奉答天命和恒四方民居师（又当奉答天命以和恒四方之民居处其众）宗将礼称秩元祀咸秩无文（厚尊大礼举秩大祀皆次秩无礼文而宜在祀典者凡此待公而行）惟公德明光于上下勤施于四方（言公明德光于天地勤政施于四海万邦四夷服仰公德而化之）旁作穆穆迓衡不迷文武勤教（四方旁求为敬敬之道以迎太平之政不迷惑于文武所勤之教言化洽）予冲子夙夜毖祀（言政化由公而立我童子徒早起夜寝慎其祭祀而已无所能也。）王曰：公功迪笃罔不。若时（公之功辅道我已厚矣。天下无不顺而是公之功）王曰：公予小子其退即辟于周命公後（我小子退坐之後使就君于周命立公後公当留辅我）四方迪乱未定于宗礼亦未克敉公功（言四方虽道治犹未定于礼礼未彰是亦未能抚顺公之大功明不可以去）迪将其後监我士师工（公留教道将助我其今已後之政监笃我政事众官委任之言）诞保文武受民乱为四辅（大安文武所受之民治之为我四维之辅明当依公）王曰：公定予往已公功肃将祗欢（公留以安定我我从公言往至雒邑已矣。公功以进大天下咸敬乐公功）公无困哉！我惟无ル其康事公勿替刑四方其世享（公必留无去以困我哉！我惟无厌其安天下事功无去以废法则四方其世世享公之德）周公拜手稽首曰：王命予来承保乃文祖受命民（拜而後言许成王留言王命我来成安汝文德之祖文王所受命之民是所以不得去）越乃光烈考武王弘朕恭（于汝大业之父武王大使我恭奉其道叙成王留己意）孺子来相宅其大典殷献民（小子今所以来相宅于雒邑其大厚行典常于殷贤人）乱为四方新辟作周恭先（言当治理天下新其政化为四方之新君为周家恭敬之王後世所惟见也。）曰：其自时中万邦咸休惟王有成绩（曰：其当用是土中为治使万国皆被美德如此惟王乃有成功）予旦以多子越御事笃前人成烈答其师作周孚先（我旦以卿大夫于御治事之臣厚率行先王成业当其众心为周家立信者之所推先也。）考朕昭子刑乃单文祖德来毖殷乃命宁（我所成明子法乃尽文祖之德谓典礼也。所以居土中是文武使已来慎教殷民乃见命而安之）予以鬯二卣曰：明拜手稽首休享（周公摄政七年致太平以黑黍酒二器明洁致敬告文武以美享既告而致政成王留之）予不敢宿则于文王武王（言我见天下太平则洁告文武不经宿）惠笃叙无有遘自疾万年厌于乃德殷乃引考（汝为政当顺典常厚行之使有次序无有过用患疾之道者则天下万年厌于汝德殷乃长成为周）王殷乃承叙万年其永观朕子怀德（王使殷民上下相承有次序则万年之道民其常观我子孙而归其德矣。勉使终之）成王既即政周公作无逸曰：呜呼君子所其无逸（叹美君子之道所在念德其无逸豫君子。且犹然况王者乎！）先知稼穑之艰难乃逸则知小人之依（稼穑农夫之艰难事先知之乃谋逸豫则知小人之所依）相小人厥父母勤劳稼穑厥子乃不知稼穑之艰难（视小人不孝者其父母躬勤艰难而子乃不知其劳）乃逸乃谚既诞否则侮厥父母曰：昔之人无闻知（小人之子既不知父母之劳乃为逸豫游戏乃叛谚不恭已欺诞父母不欺则轻侮其父母曰：古老之人无所闻知）周公曰：呜呼我闻曰：昔在殷王中宗（太戊也。殷家中世尊其德故称宗）严恭寅畏天命自度（言太戊严恪恭敬畏天命用法度）治民祗惧不敢荒宁（为政敬身畏惧不敢荒怠自安）肆中宗之享国七十有五年（以敬畏之故得寿考之福）其在高宗时旧劳于外爰暨小人（武丁其父小乙使之久居民间劳是稼穑与小人出入同事）作其即位乃或亮阴三年不言（武丁起其即王位则小乙死乃有信默三年不言言孝行著）其惟不言言乃雍不敢荒宁（在丧则其惟不言丧毕发言则天下和亦法中宗不敢荒怠自安）嘉靖殷邦至于小大无时或怨（善谋殷国至于小大之政人无是有怨者言无非）肆高宗之享国五十有九年（高宗为政小大无怨故亦享国永年）其在祖甲不义惟王旧为小人（汤孙太甲为王不义久为小人之行伊尹放之桐）作其即位爰知小人之依能保惠于庶民不敢侮鳏寡（在桐三年思戢用光起就王位于是知小人之所依依仁政故能安顺于众民不敢侮慢茕独）肆祖甲之享国三十有三年（太甲亦以知小人之依故得久年此以德优劣立年多少为先後故祖甲在下殷家亦祖其功故称祖）自时厥後立王生则逸（从是三王各承其後而立者生则逸豫无度）生则逸不知稼穑之艰难（言与小人之子同其敝）不闻小人之劳惟耽乐之从（过乐谓之耽惟乐之从言荒氵）自时厥後亦罔或克寿（以耽乐之故从是其後亦无有能寿考）或十年或七八年或五六年或四三年（高者十年下者三年言逸乐之损寿）周公曰：呜呼厥亦惟我周太王王季克自抑畏（太王周公曾祖王季即祖言皆能以义自抑畏敬天命将《说文》王故本其父祖）文王卑服即康功田功（文王节俭卑其衣服以就其安人之功以就田功以知稼穑之艰难）徽柔懿恭怀保小民惠鲜鳏寡（以美道和民故民和之以美政恭民故民安之。又加惠鲜于鳏寡之人）自朝至于日中昃不遑暇食用咸和万民（从朝至日昃不暇食思虑政事用皆和万民）文王不敢盘于游田以庶邦惟正之供（文王不敢乐于游逸田猎以众国所取法则当以正道供待之故）文王受命惟终身厥享国五十年（文王九十七终中身即位时年四十七言中身举全数）周公曰：呜呼继自今嗣王（继从今已往嗣世之王皆戒之）则其无氵于观于游于逸于田以万民惟正之供（所以不敢过于观游逸豫田猎者用万民当惟正身以供待之故）无皇曰：今日耽乐乃非民攸训非天攸。若时人丕则有愆（无故自暇曰：惟今日乐後日止夫耽乐者乃非所以教民非所以顺天是人则大有过矣。）无。若殷王受之迷乱酗于酒德哉！（以酒为凶谓之酗言纣心迷政乱以酗酒为德戒嗣王无如之）周公曰：呜呼我闻曰：古之人犹胥训告胥保惠胥教诲（叹古之君臣虽君明臣良犹相训告相安顺相教训以义方）民无或胥张为幻（张诳也。君臣以道相正故下民无有相欺诳幻惑也。）此厥不听人乃训之乃变乱先王之正刑至于小大（此其不听中正之君人乃教之以非法乃变乱先王之正法至于小人无不变乱言己有以致之）民否则厥心违怨否则厥口诅祝（以君变乱正法故民否则其心违怨其口诅祝言皆怨其上）周公曰：呜呼自殷王中宗及高宗及祖甲及我周文王兹四人迪哲（言此四人皆蹈明德以临下）厥或告之曰：小人怨汝詈汝则皇自敬德（其有告之言小人皆怨詈汝者则大自敬增修善政）厥愆曰：朕之愆允。若时不啻不敢含怒（其人有过则曰：我过百姓有过在予一人信如是之怨詈则四王不啻不敢含怒以罪之言当和悦）此厥不听人乃或张为幻曰：小人怨汝詈汝则信之（此其不听中正之君有人诳惑之言小人怨憾诅詈汝则信受之）则。若时不永念厥辟不宽绰厥心（则如是信谗者不长念其为君之道不宽缓其心言含怒）乱罚无罪杀无辜怨有同是丛于厥身（信谗含怒罚杀无罪则天下同怨雠之丛聚于其身）周公曰：呜呼嗣王其监于兹（视乱罚之祸以为戒）。又作立政（周公既致政成王恐其怠忽故以君臣立政为戒）立政（言用臣当共立政故名篇）周公。若曰：拜手稽首告嗣天子王矣。（顺古道尽礼致敬告成王言嗣天子今以为王矣。不可不慎）用咸戒于王曰：王左右常伯常任准人缀衣虎贲（周公用王所立政之事皆戒于王曰：常所长事常所委任谓三公六卿准人平法谓士官缀衣掌衣服虎贲以武力事王皆左右近臣宜得其人）周公曰：呜呼休兹知恤鲜哉！（叹此五者立政之本知忧得其人者少）古之人迪惟有夏乃有室大竞俊尊上帝（古之人迪惟有夏禹之时乃有卿大夫室家大强犹乃招呼贤俊与共尊事上天）迪知忱恂于九德之行（禹之臣蹈知诚信于九德之行谓贤智大臣九德皋陶所谋）乃敢告教厥后曰：拜手稽首后矣。曰：宅乃事宅乃牧宅乃准兹惟后矣。（知九德之臣乃敢告教其君以立政后矣。亦犹王矣。宅居也。居汝事六卿掌事者牧牧民九州之伯居内外之官及平法者皆得其人则此为君矣。）谋面用丕训德则乃宅人兹乃三宅无义民（谋所面见之事无疑则能用大顺德乃能居贤人于众官。若此则乃能三居无义民大罪宥之四裔次九州之外次中国之外）桀德惟乃弗作往任是惟暴德罔後（桀之为德惟乃不作先王之法往所委任是为暴德之人故绝世无後）亦越成汤陟丕上帝之耿命（桀之昏乱亦于成汤之道得升大赐上天之光命王以天下）乃用三有宅克即宅曰：三有俊克即俊（汤乃用三有居恶人之法能使就其居言服罪。又曰：能用刚柔正直三德之俊能就其俊事言明德）严惟丕式克用三宅三俊（言汤所以能严威惟可大法象者以能用三居三德之法）其在商邑用协于厥邑其在四方用丕式见德（汤在商邑用三宅三俊之道和其邑其在四方用是大法见其德业言远近化）呜呼其在受德[B139]惟羞刑暴德之人同于厥邦（受德纣字帝乙爱焉惟作善字而反大恶自强惟进用刑与暴德之人同于其国并为威虐）乃惟庶习逸德之人同于厥政（乃惟众习为过德之人同与其政言不任贤）帝钦罚之乃我有夏式商受命奄甸万姓（天以纣恶故敬罚之乃使我周家王有华夏得用商所受天命同治万姓皇天无亲佑有德）亦越文王武王克知三有宅心灼见三有俊心（纣之不善亦于文武之道大行以能知三有居恶之心灼然见三有贤俊之心）以敬事上帝立民长伯（言文武知三宅三俊故能以敬事上天立民正长谓郊祀天建诸侯）立政任人准人牧夫作三事（文武亦法禹汤以立政常任准人及牧治为天地人之三事）虎贲缀衣趣马小尹（趣马掌马之官言此三者虽小官长必慎择其人）左右携仆百司庶府（虽左右携持器物之仆及百官有司主券契臧吏亦皆择人）大都小伯艺人表臣百司（小臣犹皆慎择其人况大都小邑之长以道义为表之臣及百官有司之职可以非其任乎！）太史尹伯庶常吉士（太史下大夫掌邦六典之贰尹伯长官大夫及众长常事之善士皆得其人）司徒司马司空亚旅（此有三卿及次卿众大夫则是文武未伐纣时举文武之初以为法则）夷微卢三亳阪尹（蛮夷微卢之众师及亳人之归文王者三所为之立监及阪地之尹长皆用贤）文王惟克厥宅心乃克立兹常事司牧人以克俊有德（文王惟其能居心远恶举善乃能立此常事司牧人用能俊有德者）文王罔攸兼于庶言庶狱庶慎惟有司之牧夫（文王无所兼知于毁誉庶言及众刑狱众当所慎之事惟慎择有司牧夫而已劳于求贤逸于任贤）是训用违庶狱庶慎文王罔敢知于兹（是万民顺法用违法众狱众慎之事文王一无敢自知于此委任贤能而已）亦越武王率惟敉功不敢替厥义德（亦于武王循惟文王抚安天下之功不敢废其义德奉遵父道）率惟谋从容德以并受此丕丕基（武王循惟谋从文王宽容之德故君臣并受此大父之基业传之子孙也。）呜呼孺子王矣。（叹稚子今以为王矣。可不勤法祖考之德）继自今我其立政立事准人牧夫我其克灼知厥。若丕乃俾乱（维用今已往我其立政大臣立事小臣及准人牧夫我其能灼然知其顺者则大臣乃使治之言知臣下之勤劳然後莫不尽心力也。）相我受民和我庶狱庶慎时则勿有间之（能治我所受天民和于我众狱之事如是则勿有以代之言不可复变）自一话一言我则末惟成德之彦以我受民（言政当用一善善在一言而已欲其口无择言如此我则终惟有成德之美以治我所受之民）呜呼予旦己受人之徽言咸告孺子王矣。（叹所受贤圣说禹汤之美言皆以告稚子王矣。）继自今《文子》文孙其勿误于庶狱庶慎惟正是之（《文子》文孙文王之子孙从今已往惟以正是之道治众狱众慎其勿误）自古商人亦越我周文王立政立事牧夫准人则克宅之克由绎之兹乃俾（言用古商汤亦于我周文王立政立事用贤人之法能居之于心能用陈之此乃使天下治）国则罔有立政用忄佥人不训于德是罔显在厥世（商周贤圣之国则无有立政用忄佥利之人者忄佥人不顺于德是使其君无显名在其世）继自今立政其勿以忄佥人其惟吉士用劢相我国家（立政之民惟以吉士用勉治我国家）今《文子》文孙孺子王矣。（告文王之子孙言稚子已即政为王矣。所以厚戒）其勿误于庶狱惟有司之牧夫（独言众狱有司欲其重刑慎官人）其克诘尔戎兵以陟禹之迹（其当能治汝戎服兵器威怀并设以升禹治水之旧迹）方行天下至于海表罔有不服（四方海表蛮夷戎狄无有不服化者）以觐文王之耿光以扬武王之大烈（能使四夷宾服所以见祖之光明扬父之大业）呜呼继自今後王立政其惟克用常人（其惟能用贤才为常人不可以天官有所私）周公。若曰：太史（顺其事并告太史）司寇苏公式敬尔由狱以长我王国（忿生为武王司寇封苏国能用汝敬汝所用之狱以长施行于我王国言王狱当求苏公之比）兹式有慎以列用中罚（此法有所慎行必以其列用中罚不轻不重苏公所行太史掌六典有废置官人之制故告知也。）。
    ●卷三百十二
    ○宰辅部　谋猷第二
    汉卫绾为丞相武帝建元元年十月诏丞相御史列侯中二千石二千石诸侯相举贤良方正直言极谏之士绾奏所举贤良或治申商韩非苏秦张仪之言乱国政请皆罢奏可。
    卜式为御史大夫式既在位言郡国不便盐铁而公有可罢。
    魏相为丞相条汉兴以来国家便宜行事奏请施行曰：臣闻明主在上贤辅在下则君安虞而民和睦臣相幸得备位不能奉明法广教化理四方以宣圣德民多背本末或有饥寒之色为陛下之忧臣相罪当万死臣相知能浅薄不明国家大体时用之宜惟民终始未得所繇窃伏观先帝圣德仁恩之厚勤劳天下垂意虞与娱同黎庶忧水旱之灾为民贫穷发仓廪赈乏馁遣谏议大夫博士巡行天下察风俗举贤良平冤狱冠盖交通省诸用宽租赋弛山泽陂池禁秣马酤酒贮积（秣马以粟米饭马也。贮积滞米粟也。）所以周急继困慰安元元便利百姓之道甚备臣相不能悉陈昧死奏故事诏书凡二十三事臣谨按王法必本於农而务积聚量入制用以备凶灾亡六年之畜尚谓之急元鼎二年平原渤海太山东郡溥被灾害（溥与并同）民饿於道路二千石不豫虑其难使至于此赖明诏赈扌求乃得蒙更生（扌求古救字）今岁不登暴腾踊临秋收敛犹有乏者至春恐甚亡以相恤西羌未平师旅在外兵革相乘臣窃寒心宜蚤图其备惟陛下留神元元率繇先帝盛德以抚海内宣帝施行其策相。又数表采易阴阳及明堂月令奏之（表谓标明之采撮取也。）曰：臣相幸得备员奉职不修不能宣广教化阴阳未和灾害未息咎在臣等臣闻《易》曰：天地以顺动故日月不过四时不忒圣人以顺动故刑罚清而民服天地变化必由阴阳阴阳之分以日为纪日冬夏至则八风之序立万物之性成各有常职不得相干东方之神太昊乘震执规司春（木为仁仁者生生者圜故为规）南方之神炎帝乘离执衡司夏（火为礼礼者齐齐者平故为衡）西方之神少昊乘{公儿}执矩司秋（金为义义者成成者方故为矩）北方之神颛顼乘坎执权司冬（水为智智者谋谋者重故为权）中央之神黄帝乘坤艮执绳司下土（土为信信者诚诚者直故为绳）兹五帝所司各有时也。东方之卦不可以治西方南方之卦不可以治北方春兴{公儿}治则饥秋兴震治则华冬兴离治则泄（天地之气不闭密也。）夏兴坎治则雹明王谨于尊天慎于养人故立羲和之官以乘四时（乘治也。）节授民事（各依其节而授以事）君动静以道奉顺阴阳则日月光明风雨时节寒暑调和三者得叙则灾害不生五熟丝麻遂[A061]木茂鸟兽蕃（[A061]古草字蕃多也。）民不夭疾衣食有馀。若是则君尊民悦上下亡怨政教不违礼让可兴夫风雨不时则伤农桑农桑伤则民饥寒饥寒在身则亡廉耻寇贼奸宄所由生也。臣愚以为阴阳者王事之本群生之命自古圣贤未有不繇者也。天子之义必纯取法天地而观於先圣高皇帝所述书天子所服第八（第八天子衣服之制也。于施行诏书第八）曰：大谒者臣章受诏长乐宫曰：令群臣议天子所服以安治天下相国臣何御史大夫臣昌（萧何周昌也。）谨与将军臣陵太子太傅臣通等议（陵王陵通叔孙通）春夏秋冬天子所服当法天地之数中得人和故自天子王侯有土之君下及兆民能法天地顺四时以治国家身无祸殃年寿永究是奉宗庙安天下之大礼也。臣请法之中谒者赵尧举春（主一时衣服礼物朝祭百事也。）李舜举夏倪汤举秋贡禹举冬（高帝时自有一贡禹也。）四人各职一时大谒者襄章奏制曰：可孝文皇帝时以二月施恩惠於天下赐孝弟力田及罢军卒祠死事者颇非时节（罢军卒新从军而休罢者也。）御史大夫ㄙ错时为太子家令奏言其状臣相伏念陛下恩泽甚厚然而灾气未息窃恐诏令有未合当时者也。愿陛下选明经通知阴阳者四人各主一时时至明言所职以和阴阳天下幸甚数陈便宜帝纳用焉。
    贡禹为御史大夫列于三公在位数言得失书数十上。又上言诸离宫及长乐宫卫可减其大半以宽繇役。又诸宫奴婢十万馀人戏游亡事税良民以给之岁费五六钜万宜免为庶人廪食（给其食也。）令代关东戍卒乘北边亭塞候望。又欲令近臣自诸曹侍中以上家亡得私贩卖与民争利犯者辄免官削爵不得仕宦。又言孝文皇帝时贵会洁贱贪污贾人赘婿及吏坐赃者皆禁锢不得为吏赏善罚恶不阿亲戚罪白者伏其诛（白明也。）疑者以与民（罪疑从轻也。）亡赎罪之法故令行禁止海内大化天下断狱四百与刑措亡异武帝始临天下尊贤用士辟地广境数千里自见功大威行遂从耆欲（从读曰纵耆读曰嗜）用度不足乃行一切之变使犯法者赎罪入者补吏是以天下奢侈官乱民贫盗贼并起亡命者众郡国恐伏其诛则择便巧史书习於计簿能欺上府者以为右职（上府谓所属之府右职高职也。）奸宄不胜则取勇猛能操切百姓者以苛暴威服下者使居大位故亡义而有财者显于世欺慢而善书者尊於朝讠孛逆而勇猛者贵於官故俗皆曰：何以孝弟为财多而光荣何以礼义为史书而仕宦何以谨慎为勇猛而临官故黥劓而髡钳者犹复攘臂为政於世行虽犬彘家富势足目指气使是为贤耳（动目以指物出气以使人）故谓居官而置富者为雄桀处奸而得利者为壮士兄劝其弟父勉其子俗之坏败乃至，於是察其所以然者皆以犯法得赎罪求士不得真贤相守崇财利（相诸侯相也。守郡守也。）诛不行之所致也。今欲兴至治致太平宜除赎罪之法相守选举不以实及有赃者辄行其诛亡但免官（不止免官而已）则争尽力为善贵孝弟贱贾人进真贤举实廉而天下治矣。孔子匹夫之人耳以乐道正身不解之故（解读曰：懈）四海之内天下之君微孔子之言亡所折中况乎！以汉地之广陛下之德处南面之尊万乘之权因天地之助其於变世易俗调和阴阳陶冶万物正天下易於决流抑队（决欲流之水抑将队之物言其便宜）自成康以来几。且千岁欲为治者甚众然而太平不复兴者何也。以其舍法度而任私意奢侈行而仁义废也。陛下诚深念高祖之苦（言高祖取天下之难）法太宗之治正己以先下选贤以自辅开进忠正致诛奸臣远放讠阎佞（讠阎古讠舀字）赦出园陵之女罢倡乐绝郑声去甲乙之帐退伪薄之物修节俭之化驱天下之民皆归于农如此不解（解读曰懈）则三王可侔五帝可及唯陛下留意省察天下幸甚元帝下其议令民产子七岁乃出口钱自此始。又罢上林宫馆希幸御者及省建章甘泉宫卫卒减诸侯王庙卫卒省其半馀虽未尽从然嘉其质直之意。
    後汉耿国为大司马上言宜置度辽将军左右校尉屯五原以防逃亡卒後明帝追思国言後遂置度辽将军左右校尉如其议焉。
    第五伦为司空伦虽峭直然尝疾俗吏苛刻及为三公值章帝长者屡有善政乃上疏褒称盛美因以劝成风德曰：陛下即位躬天然之德体晏安之姿以宽弘临下出入四年前岁诛刺史二千石贪残者六人斯皆明圣所鉴非群下所及然诏书每下宽和而政急不解务存节俭而奢侈不止者咎在俗弊群下不称故也。光武承王莽之馀颇以严猛为政後代因之遂成风化郡国所举类多辨职俗吏殊未有宽博之选以应上求者也。陈留令刘豫冠军令驷协并以刻薄之姿临人宰邑专念掠杀务为严苦吏民愁怨莫不疾之而今之议者反以为能违天心失经义诚不可不慎也。非徒应坐豫协亦当宜谴举者务进仁贤以任时政不过数人则风俗自化矣。臣尝读书记知秦以酷急亡国。又目见王莽亦以苛法自灭故勤勤恳恳实在于此。又闻诸王主贵戚骄奢逾制京师尚然何以示远。故曰：其身不正虽令不从以身教者从以言教者讼夫阴阳和岁乃丰君臣同心化乃成也。其刺史太守以下拜除京师及道出雒阳者宜皆召见可因博问四方兼以观察其人诸上书言事有不合者可但报归田里不宜过加喜怒以明在宽。
    鲍昱为司徒建初元年大旱贵章帝诏昱问曰：旱既太甚将何以修复灾眚对曰：臣闻圣人理国三年有成今陛下始践天位刑政未著如有失德何能致异但臣前在汝南典理楚事（臣钦。若等曰：谓楚王英事）系者千馀人恐未能尽当其罪先帝诏言大狱一起冤者过半。又诸徙者骨肉离分孤魂不祀一人呼嗟王政为亏宜一切还诸徙家属蠲除禁锢兴灭继绝死生获所如此和气可致帝纳其言。
    张奋为司空值岁灾旱祈雨不应乃上。表曰：比年不登人用饥匮今复久旱秋稼未立阳气垂尽岁月迫促夫国以民为本民以为命政之急务忧之重者也。臣蒙恩尤深受职过任夙夜忧惧章奏不能叙心愿对中常侍疏奏即时引见复口陈时政之宜明日和帝召太尉司徒幸雒阳狱录囚徒收雒阳令陈歆即大雨三日。
    桓焉顺帝即位拜太傅与太尉朱宠并录尚书事焉复入授经禁中因宴见建言宜引三公尚书入省事帝从之。
    李固为太尉质帝初将北卜山陵固乃议曰：今处处寇贼军兴用费加倍新创宪陵贼发非一帝尚幼少可起陵於宪陵茔内依康陵制度其於役费三分减一乃从固议。
    杨赐为司徒灵帝初黄巾帅张角等执左道称大贤以诳百姓天下襁负归之赐召掾刘陶告曰：张角等遭赦不悔而稍益滋蔓今。若下州郡捕讨恐更骚扰速成其患。且欲切敕刺史二千石简别流人各护归本郡以孤弱其党然後诛其渠帅可不劳而定何如陶对曰：此孙子所谓不战而屈人之兵庙胜之术也。赐遂上书言之会去位事留中。
    魏王朗文帝时为司空孙权遣使称藩而与刘备交兵诏议当兴师与吴并取蜀不朗议曰：天子之军重於华岱诚宜坐曜天威不动。若山假使权亲与蜀贼相持护战旷日智均力敌兵不速决当须军兴以成其势者然後宜选持重之将承寇贼之要相时而後动择地而後行一举可无馀事今权之师未动则助吴之军无为先征。且雨水方盛非行军动众之时帝纳其计。又奏曰：诏问所宜损益必谓东京之事也。若夫西京云   阳汾阴之大祭千有五百之群祀通天。
    之台入阿房之宫齐必百日养牺五载牛则三千其重玉则七千其器文绮以饬重席童女以蹈舞缀酿酎必贯三时而後成乐人必三千四百而後备内宫美人数至近千学官博士七千馀人中厩则驸马六万馀匹外牧则扈养二万而马十之执金吾从骑六百走卒倍焉太常行陵幸车千乘太官赐官奴婢六千长安城内治民为政者三千中二千石蔽罪断刑者二十有五狱政充事猥威仪繁富隆於三代近过礼中夫所以极奢者大抵多受之於秦馀既违茧栗悫诚之本扫地简易之指。又失替质而损文避泰而从约之趣岂夫当今隆兴盛明之时祖述尧舜之际割奢务俭之政除繁崇省之令详刑慎罚之教所宜希慕哉！及夫寝庙日一太牢之祀郡国并立宗庙之法丞相御史大夫官属吏从之数。若此之辈既已屡改於哀平之前不行光武之後矣。谨按图牒所改奏在天地及五帝六宗宗庙社稷既已因前代之兆域矣。夫天地则扫地而祭其馀则皆坛而埒之矣。明堂所以祀上帝灵台所以观天文辟雍所以修礼乐太学所以集儒林高所以祈休祥。又所以察时务扬教化稽古先民开诞庆祚旧时皆在国之阳并高栋夏屋足以肆飨射望云   物七郊虽尊祀尚质犹皆有门宇便坐足以避风雨可须军罢年丰以渐修治旧时虎贲羽林五营兵及卫士并合虽。且万人或商贾惰游子弟或农野谨钝之人虽有乘制之处不讲戎阵既不简练。又希更寇虽名实不副难以备急有警而後募兵军行而後运粮或乃兵既久屯而不务营佃不修器械无有贮聚一隅驰羽檄则三面并荒扰此亦汉代近世之失而不可式者也。当今诸夏已安而巴蜀在画外虽未得偃武而甲放马而戢兵宜因年之大丰遂寄军政於农事吏士小大并勤稼穑止则成井里於广野动则成校队於六军省其暴繇赡其衣食易称悦以使民民忘其劳悦以犯难民忘其死今之谓矣。粮畜於食勇畜於势虽坐曜烈威而众未动画外之蛮必复稽颡以求改往而效用矣。若畏威效用不战而定则贤於交兵而後威立接刃而後功成远矣。若奸凶不革遂迷不反犹欲以其所虐用之民待大魏投命报养之士然後徐以前歌後舞乐征之众临彼倒戟折矢乐服之群伐腐摧枯未足以为喻。
    贾诩为太尉文帝谓诩曰：吾欲伐不从命以一天下吴蜀何先对曰：攻取者先兵权建本者尚德化陛下应期受禅抚临率土。若绥之以文德而俟其变则平之不难矣。吴蜀虽蕞尔小国依阻山水刘备有雄才诸葛亮善治国孙权识虚实陆逊见兵势据险守要舟江湖皆难卒谋也。用兵之道先胜後战量敌论将故举无遗策臣料群臣无备权对虽以天威临之未见万全之势也。昔舜舞干戚而有苗服臣以为当今宜先文後武文帝不纳後兴江陵之役士卒多死陈群为司空太和中中军大将军曹真表欲数道伐蜀从斜谷入群以为太祖昔到阳平攻张鲁多收豆麦以益军粮鲁未下而食犹乏今既无所因。且斜谷阻险难以进退转运必见钞截多留兵守要则损战士不可不熟虑也。帝从群议真复表从子午道群。又陈其不便并言军事用度之计诏以群议下真真据之遂行会霖雨积日群。又以为宜诏还帝从之。
    蜀诸葛亮为丞相闻孙权破曹休魏兵东下关中虚弱上言曰：先帝虑汉贼不两立王业不偏安故臣以讨贼也。以先帝之明量臣之才故知臣伐贼才弱敌强也。然不伐贼王业亦亡惟坐待亡孰与伐之是故臣而弗疑也。臣受命之日寝不安席食不甘味思惟北征宜先入南故五月渡泸深入不毛并日而食臣非不自惜也。顾王业不得偏全於蜀都故冒危难以奉先帝之遗意也。而议者谓为非计今贼疲於西。又务於东兵法乘劳此进之时也。谨陈其事如左高帝明并日月谋臣渊深然涉险被创危然後安今陛下未及高帝谋臣不如良平而欲以长计取胜坐定天下此臣之未解一也。刘繇王朗各据州郡论安言计动引圣人群疑满腹众难塞胸今岁不战明年不征使孙策坐大遂并江东此臣之未解二也。曹操智计殊绝於人其用兵也。仿佛孙吴然困於南阳险於乌巢危於祁连Τ於黎阳几败伯山殆死潼关然後伪定一时耳况臣才弱而欲以不危而定之此臣之未解三也。曹操五攻昌霸不下四越巢湖不成任用李服而李服图已委之夏侯而夏侯败亡先帝每称操为能犹有此失况臣驽下何能必胜此臣之未解四也。自臣到汉中中间期年耳然丧赵云   阳群马玉阎芝丁立白寿刘邓铜等及曲长屯将七十馀人突将无前ク叟青羌散骑武骑一千馀人此皆数十年之内所纠合四方之精锐非一州之所有。若复数年则损三分之二也。当何以图敌此臣之未解五也。今民穷兵疲而事不可息事不可息则住与行劳费正等而不及今图之欲以一州之地与贼持久此臣之未解六也。夫难平者事也。昔先帝败军於楚当此时曹操拊手谓天下已定然後先帝东连吴越西取巴蜀举兵北征夏侯授首此操之失计而汉事将成也。然後吴更违盟关帅毁败秭归蹉跌曹丕称帝凡事如是难可逆见臣鞠躬尽力死而後已至於成败利钝非臣之明所能逆睹也，於是有散关之役。
    吴顾雍为丞相时江边诸将各欲立功自效多陈便宜有所掩袭权以访雍雍曰：臣闻兵法戒於小利此等所陈欲邀功名而为其身非为国也。陛下宜禁制苟不足以曜威损敌所不宜听也。权从之。
    晋王浑为司空武帝尝访浑元会问郡国计吏方俗之宜浑奏曰：陛下钦明圣哲光于远近明诏冲虚询及刍荛斯乃周文畴咨之求仲尼不耻下问也。旧三朝元会前计吏诣轩下侍中读诏计吏跪受臣以诏文相承已久无他新声非陛下留心方国之意也。可命中书指宣明诏问方士异同贤才秀异风俗好尚农桑本务刑狱得无冤滥守长得无侵虐其勤心政化兴利除害者授以纸笔意尽陈闻以明圣指垂心四远不复因循常辞。且察其答对六义以观计吏人才之实。又先帝时正会後东堂见征镇长史司马诸王国卿诸州别驾今。若不能别见可前诣轩下使侍中宣问以审察方国於事为便帝然之。
    裴秀为司空秀以尚书三十六曹统事准例不明宜使诸卿任职未奏而薨。
    桓温加侍中大司马都督中外诸军使假黄钺温上疏陈便宜七事其一朋党雷同私议沸腾宜抑杜浮竞莫使能植其二户口凋寡不当汉之一郡宜并官省职令久於其事其三机务不可停废常行文案宜为限日其四宜明长幼之礼奖忠公之吏其五贬赏罚宜允其实其六宜述遵前典敦明学业其七宜选建史官以成《晋书》有司皆奏行之。
    谢安为中书监录尚书事辅政于时悬象失度亢旱弥年安奏兴灭继绝求晋初佐命功臣後而封之谢玄已破符坚安奏宜乘[C260]分会以玄为前锋都督率冠军将军桓石虔径造涡[A13C]经略旧都玄复率众次于彭城。
    南齐褚渊高帝时为司徒後魏来侵帝欲发王公以下无官者为军渊谏以为无益实用空致扰动帝乃止。
    後魏咸阳王禧为长兼太尉上。表曰：国朝偃武崇文偏舍来久州镇兵人或有雄勇不闲武艺今取岁暮之暇番上之日训其兵法弓矢干槊三分并教使人闲其能临事无阙诏曰：虽云：教武未练其方既逼北行卒闻教武脱生群惑。且可停之。
    崔浩为司徒时方士祁纤奏立四王以日东西南北为名欲以致祯吉除灾异诏浩与学士议之浩对曰：先王建国以作蕃屏不应假名以为其福夫日月运转周历四方京都所居在於其内四王之称实奄邦畿名之则逆不可承用先是纤奏改代为万年浩曰：昔太祖道武皇帝应天受命开拓洪业诸所制置无不循古以始封代土後称为魏故代魏兼用犹彼殷商国家积德著在图史当享万亿不宜假名以为益也。纤之所闻皆非正义太武从之是时河西王沮渠牧犍内有贰意太武将讨焉先问於浩浩对曰：牧犍恶心已露不可不诛官军往年北伐虽不克获实无所损于时行者内外军马三十万匹计在道死伤不满八千岁常羸死恒不减万乃不少於此而远方乘虚便谓大损不能复振今出其不意不图大军卒至必惊骇骚扰不知所出擒之必矣。且牧犍劣弱诸弟交恣争权从横民心离解加比年以来天灾地变都在秦梁成灭之国帝曰：善吾意亦以为然命公卿议之护农王奚斤等三十馀人皆曰：牧犍西陲下国虽心不纯臣然继父职贡朝廷接以蕃礼义王姬降罪未甚彰谓。且羁縻而已今士马劳乏宜可小息。又其地卤斥略无水草大军既到不得久停彼闻军来必完聚城守攻则难拔野无所掠，於是尚书古弼李顺之徒皆曰：自温圉河以西至於姑臧城南天梯山上冬有积雪深一丈馀至春夏消液下流成川引以溉灌彼闻军至决此渠口水不通流则致渴乏去城百里之内赤地无草。又不任久停军马斤等议是也。帝乃命浩以其前言与斤共相难抑诸人不复馀言唯曰：彼无水草浩曰：《汉书》地里志称凉州之畜为天下饶无水草何以畜牧。又汉人为居终不於无水草之地筑城郭立郡县也。又雪之消液裁不敛尘何得通渠引漕溉灌数百万顷乎！此言大诋诬於人矣。李顺等复曰：耳闻不如目见吾曹目见何可共辩浩曰：汝曹受人金钱欲为之辞谓目不见便可欺也。帝隐听闻之乃出亲见斤等辞旨严厉形于神色群臣乃不敢言唯唯而已，於是遂讨凉州而平之多饶水草如浩所言及帝至东雍亲临汾曲观叛贼薛永宗叠进军围之永宗出兵欲战帝问浩曰：今日可击否浩曰：永宗未知陛下自来人心安闲北风迅疾宜急击之须臾必碎。若待明日恐其见官军盛大必夜遁走帝从之永宗溃灭车驾济河前驱告贼在渭北帝至雒水桥贼已夜遁诏问浩曰：盖吴在长安北九十里渭北地空草不备欲渡渭南西行何如浩对曰：盖吴营去此六十里贼魁所在击蛇之法当先破头头破则尾，岂能复动宜乘势先击吴今军往一日便到平吴之後回向长安亦一日而至一日之内未便损伤愚谓宜从北道。若从南道则盖吴徐入北山卒未可平帝不从乃渡渭南吴闻太武至尽散入北山果如浩言军无所克帝悔之。
    尉春为侍中太尉与太宰常英等评尚书事文成北巡狩以寒雪方降议还眷曰：今动大众以威北敌去都不远而便旋驾虏必疑我有内难方寒雪兵人劳苦以经略大体宜便前进帝从之遂渡汉而还。
    北海王详领司徒侍中录尚书事详与八座奏曰：窃惟奸劫难除为蠹日久群盗作患有国攸病故五刑为用犹舀触网之诛道几胜残宁息狗窃之响是以班制垂式名为治本整纲提目政之大要谨寻夺禄事条班已周岁然京邑尹令善恶易闻边州远守或难听审皆上下同情迭相掩没设有贼发隐而不言，或以劫为偷或遏掠成盗更令贼发难知攘窃惟甚臣等参议。若依制削夺则县无期月之宰附条贬黜郡縻岁稔之守此制必行所谓法令滋章盗贼多有昔黄龚变风不繇削禄张赵称美岂惮贬退绥导之体得失在人乃可重选慎官依律劾禁不宜轻改法令削黜群司今请改制条还附律处其励己公清赏有常典风谣黩贿案为考第宣武从之。
    高阳王雍为太傅侍中领太尉表请王公以下贱妾悉不听用织成锦绣金玉珠玑违者以违旨论奴婢悉不得衣绫绮缬止於缦缯而已奴婢布服并不得以金银为钗带犯者鞭一百太后从之而不能久行也。
    任城王澄为司空孝明初灵太后临朝澄表上皇诰宗制并训诂各一卷意欲太后览之思劝诫之益。又奏利国济民所宜振举者十条一曰律度量衡公私不同所宜正之二曰宜兴学校以明黜陟之法三曰宜兴灭继绝各举所知四曰五调之外一不烦民任民之力不过三日五曰临民之官皆须黜陟以旌赏罚六曰逃亡代输去来年久者。若非伎作任听即住七曰边兵逃走或实舀没皆须精检三长及近亲。若实隐之徵其代输不隐勿论八曰工商世业之户复徵租调无以堪济今请免之使专其业九曰：三长禁奸不得隔越相领户不满者随近并合十曰羽林虎贲边方有事暂可赴战常戍宜遣番兵代之灵太后下其奏百寮议之事有同否时四中郎将兵数寡弱不足以襟带京师澄奏宜以东中带荥阳郡南中带鲁阳郡西中带恒农郡北中带河内郡选二品三品亲贤兼备者居之省非急之作配以强兵如此则深根固本︹弱枝之义也。灵太后初将从之後议者不同乃止之澄。又重奏曰：固本宜︹防微在豫故虽有文事不忘武功况今重以南蛮仍犭广北妖频结来事难图势同往变脱暴勃忽起振动关畿四府羸卒何以防拟平康之世可以寄安遗之久长恐非善荣如臣愚见郎将领兵兼总民职省官食禄於此乎！在求还依前增兵益号将位既重则念报亦深军郡相依则表里俱济朝廷无四顾之忧奸宄绝窥觎之望矣。卒不纳。又以流人初至远镇衣食无资多有死者奏并其妻子给粮一岁从之。
    唐魏徵为秘书监参朝政时高昌王麴文泰将入朝西域诸国咸欲因文泰遣使贡献太宗令文泰使人厌怛纥干往迎接之徵谏曰：中国始平疮痍未复。若微有劳役则不自安往年文泰入朝所经州县犹不能供况加以此辈。若任其商贾来往边人则获其利。若为宾客中国则受其弊矣。汉建武二十二年天下已宁西域请置都护送侍子光武不许盖不以蛮夷劳弊中国也。今。若许十国入贡其使不下千人欲使缘边诸州何以取济人心万端後虽悔之终无所及帝善其议时厌怛纥干已发遽追止之。又帝从容谓近臣曰：朕披览史籍见前王之善事皆力行而不逮其所任用公辈数人而已比於文景之世而不逮之远也。徵进曰：今者四夷宾服天下无事旷古所未有何文景之足论然自古帝王谁不欲比迹於尧舜及其安乐也。莫能终其善人臣谁不欲追踪於稷契及其富贵也。莫能竭其心。若使君臣各保其终则天下无忧不理矣。帝甚嘉其言。
    狄仁杰则天圣历元年为纳言安抚河北诸州遭贼之处是时河朔间为突厥所迫胁者贼平後多惧逃散仁杰上疏曰：臣闻朝廷议者以为契丹作梗始明人之逆顺或因迫胁或有愿从或受伪官或为招慰或兼外贼或是土人迹虽不同心即无别诚以山东雄猛繇来重气一顾之势至死不回近缘军机调发伤重家户悉破或至逃亡剔屋卖田人不为售内顾生计四壁皆空重以官典侵欺因事而起取其髓脑曾无悔心修筑城池缮造兵甲州县役使十倍军机官私不矜期之必取枷棒之下痛切肌肤事迫情危不循礼义愁苦之地不乐其生有利则归。且图赊死此乃君子之鬼辱小人之常行人犹水也。壅之则为泉疏之则为川通塞随流，岂有常性借以唐朝为喻殷监不遥河北河南时有恭陵之役主司逼迫操切不准程一瓦石乱投一时逃散，岂不以力穷则怨不畏刑书民之至愚皆如此类幸蒙唐朝见舍今为大周淳人向无矜恕之恩安有自新之路昔董卓之乱神器播迁及卓被诛部曲无赦事穷变起毒害生人京室丘墟化为禾黍此繇恩不普洽失在机先臣一读此书未尝不废卷叹息今以负罪之伍必不在家露宿草行潜窜山泽赦之则出不赦则狂山东群盗缘兹聚结臣以边尘起不足为忧中夏不安以此为事臣闻持大国者不可以小道理事广者不可以细分人主恢弘不拘常法罪之则众情恐惧恕之则反侧自安伏愿曲赦河北诸州一无所问自然人神通畅率土欢心诸军凯旋得以无扰从之。
    ●卷三百十三
    ○宰辅部　谋猷第三
    唐姚崇先天中为紫微令先是中宗时公主及外戚皆奏请度人为僧尼亦有出私财造寺者富户︹丁皆经营避役远近充满至是崇奏曰：佛不在外求之於心佛图澄最贤无益于全赵罗什多艺不救於亡秦何充符融皆遭败灭齐襄梁武未免灾殃但发心慈悲行事利益使苍生安乐即是佛身何用妄度奸人令坏正法帝纳其言令有司隐括僧徒以伪滥还俗者万二千馀人。
    宋为相开元五年黄门监苏为紫微侍郎同在相位奏曰：十月十四十五日承前诸寺观多动音声今传有仗内音声拟相夸斗官人百姓或有纟专绷此事傥行异常喧杂四齐虽许作乐三载犹在遏音伏惟孝理深在典故臣等既闻此事不敢不陈即日敕所在停之十一月庚戌与紫微侍郎苏奏曰：悲田养病从长安已来置使专知。且国家矜孤恤穷敬老养病至于按此各有司存今遂聚无名之人著收利之使实恐逋逃为薮隐没成奸昔仲繇仕卫出私财为粥以饲贫者孔邱非之乃覆其馈人臣私惠犹。且不可国家小慈殊乖善政伏望罢之其病患人令河南府按此分付其家不许。又奏朝集使每至春末还多有改转率以为常奏请一切勒还绝其侥求之路七年二月己巳上封者以兴庆池是符命之所里之上字符于圣名池水之源生於朱邸请刻石纪颂颁示天下。又奏曰：徵祥所宝在于圣德兴庆休应宇内咸知颁告刻石恐尘大体望宣付国史从之五月。又奏曰：陛下屡降德音勤恤人隐此诚苍生ム赖明主用心但河北不登或须给贷贵在用遍省於差科共遵程式。又考使去日恩敕再三。若有饥弊随使赈廪山东蒸黎德施溥洽。又顷者缘农桑在候恐囚系尚多徒已下刑并责保放唯流死等色则情不可宽古人慎赦义在存法恐今有言事者未能细知直以月蚀修德或云：分野应有灾祥因而多言冀惑上听臣以为君子道长小人道消女谒不行谗夫渐远此谓修德也。囹圄不挠甲兵不兴理官在平不以深奇为狱军将慎举不以轻进邀功此所谓修刑也。向时所陈皆朝廷常已留念纵日月慎盈满将因此而致福必指期而有应。且君子耻言浮於行。故曰：予欲无言。又曰：天何言哉！四时行焉百物生焉望以至诚动神不要制书频降其京城诸司及府县系囚仰重臣等即准敕与所由参详处分帝报曰：在於朕躬庶事戒慎天下或恐不称所望卿为朕耳目焉上天降省良有以焉深辅朕之不逮。
    《郭子》仪为中书令代宗大历十年二月奏曰：臣伏以魏博相卫河阳三城陕州等军吏不宁须速安抚言甚切至帝甚然之。
    杨炎为相初国家旧制天下财赋皆纳於左藏库而大府四时以数闻尚书比部覆其出入上下相辖无失遗及第五琦为度支盐铁使时京师多豪将求取无节琦不能禁乃悉以租赋进入大盈内库以中人主之意天子以取给为便故不复出是以天下公赋为人君私藏有司不得窥其多少国用不得计其盈缩殆二十年矣。中官以冗名持簿书领其事者三百人皆奉给其间连结根固不可动及炎作相顿首於帝前论之曰：夫财赋邦国之大本生人之喉命天下理乱轻重皆由焉是以前代历选重臣主之犹惧不集往往覆败大计一失则天下摇先朝权制中人领其职以五尺官竖操邦之本丰俭盈虚虽大臣不得知则无以计天下利害臣愚待罪宰辅陛下至德惟人是恤参校蠹弊无斯之甚请出之以归有司度宫中经费一岁几何量数奉入不敢亏用如此然後可以议政惟陛下察焉诏曰：凡财赋皆归在藏库一用旧式每岁於数中量进三五十万入大盈而度支先以其全数闻炎以片言移人主意议者以为难中外咸称之。
    柳浑为相贞元三年奏故尚书左丞田季羔公忠正直先朝名臣其祖父皆以孝行旌表门闾京城隋朝旧第季羔一家而已今被堂侄伯强进状请货宅召市入马以讨土蕃一开此门恐滋不逞讨贼自有国计岂资侥亻幸之徒。且毁弃义门亏损风教望少加责罚亦可惩劝从之。
    陆贽贞元中为中书侍郎平章事请许台省长官自荐属官德宗俄。又宣旨曰：外议以诸司所举多引用亲党兼通赂遗不得实才此法行之非便今後卿等宜自选择勿用诸司延荐贽论奏曰：臣实顽鄙一无所堪猥蒙任使待罪宰相虽怀窃位之惧。且乏知人之明自揣庸虚终难上报唯知广求才之路使贤者各以汇征启至公之门令职司皆得自达既蒙允许即已宣行南宫举人才至千数非台省旧吏则是使府佐寮累经荐延多历事任论其资望既不鬼於班行考其行能。又未闻於阙败遽以腾口上烦圣聪道已难行亦可知矣。陛下勤求治道务犭旬物情因谓举荐非宜复委宰臣拣择其为崇任辅弼博采舆词可谓圣德之盛者然於委任责成之道听言考实之方闲邪存诚犹恐有阙陛下既纳臣言而用之旋闻横议而止之於臣谋不责成於横议不考实此乃谋国者得以辞其罪议典者得以肆其诬率是而行触类而长固无必定之计亦无必实之言计不定则理道难成言不实则小人得志国家之病常必由之昔齐桓公问管仲害霸之事对曰：得贤不能任害霸也。用而不能终害霸也。与贤人谋事而与小人议之害霸也。所谓小人者不必悉怀险讠皮故覆邦家盖以其意性忄佥邪趣向狭促以沮议为出众以自异为不群近利而昧远图效小信而伤大道况。又言行难保恣其非心者乎！伏以宰辅常制不过数人人之所知固有限极必不能遍谙诸事备阅群才。若令悉命群官理须询访是则变公举为私荐易明&lt;易攴&gt;为暗投傥如议者之言所举多有情故举於君上。且未绝私荐於宰臣安肯无诈失实之弊必。又甚焉所以承前命官罕有不涉私谤虽则秉钧不一或自犭旬情亦繇私访所亲转为所卖其弊非远圣鉴明知今。又知犭旬浮言专任宰臣除吏宰臣不遍谙识踵前须访於人。若访亲朋则是悔其覆车不易故辙。若访於朝列则是求其私荐不如公举之为愈二者利害惟陛下更详择焉恐不如委任长官慎择寮属所拣既少所求亦精得贤有鉴识之名失实当暗谬之责人之常性莫不爱身况於台省长官皆是当朝华选孰肯犭旬私妄举以伤名取责者耶所谓台省长官即仆射尚书左右丞侍郎及御史大夫中丞是也。陛下比择辅相多亦出於其中今之宰臣则往日台省长官也。今之台省长官乃将来之宰官也。但是职名暂异固非行业频殊，岂有为长官之时不能举一二属吏居宰臣之位则可择千百具寮物议悠悠其惑斯甚夫求才贵广考课贵精求广在於各举所知长吏之荐择是也。贵精在於按名责实宰臣之序进是也。往者则天太后践祚临朝欲收人心尤务拔擢宏委任之意开汲引之门进用不疑求访无倦非但人得荐士亦许自举其才所荐必行所举辄试其於选士之道，岂不伤於容易哉！而课则既严进退皆速不肖者旋黜才能者骤升是以当代谓知人之名累朝赖多士之用此乃近於求才贵广考课贵精之效也。陛下诞膺宝历思致治平虽好贤之心有逾於前哲而得人之盛未迨于往时盖由宝鉴独任於圣聪搜择颇难於公举仍速登延之路罕施练之方遂使先进者渐益凋讹後来者不相接续施一令则谤沮互起用一人则疮立成此乃失於选才太精制法不一之患也。则天举用之法伤易而得人陛下慎拣之规太精而失士陛下选任宰相必异於庶官精择长吏必愈于末品及至宰臣献规长吏荐士陛下即但纳横议不稽始谋是以任以重者轻其言待以轻者重其事。且。又不辨所毁之虚实不析所试之短长人之多言何所不至是将使人无所措其手足岂独选任之道失其端而已乎！帝虽嘉其所陈长官荐士之诏竟追寝之。
  </div>
  <div class="pagination">
   <a href="册府元龟_page257.html">
    上一页
   </a>
   <span>
    ...
   </span>
   <a href="册府元龟_page253.html">
    253
   </a>
   <a href="册府元龟_page254.html">
    254
   </a>
   <a href="册府元龟_page255.html">
    255
   </a>
   <a href="册府元龟_page256.html">
    256
   </a>
   <a href="册府元龟_page257.html">
    257
   </a>
   <span class="current-page">
    258
   </span>
   <a href="册府元龟_page259.html">
    259
   </a>
   <a href="册府元龟_page260.html">
    260
   </a>
   <a href="册府元龟_page261.html">
    261
   </a>
   <a href="册府元龟_page262.html">
    262
   </a>
   <a href="册府元龟_page263.html">
    263
   </a>
   <span>
    ...
   </span>
   <a href="册府元龟_page259.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
