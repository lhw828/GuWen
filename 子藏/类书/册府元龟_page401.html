<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 401 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 401 页/共 736 页
  </h1>
  <div class="content">
   严挺之为左拾遗太极二年二月睿宗诏三日三夜御安福门以观乐挺之上疏谏曰：微臣窃惟陛下应天顺人发号施令躬亲大礼昭布鸿泽孜孜庶政业业万几盖以天下心为心深戒安危之理以成尧舜禹汤之德教也。奈何亲御城门以观大累日兼夜臣愚窃所未喻夫者因人所利合醵为欢无相夺伦不致靡弊。且臣卜其昼史册攸传君举必书帝王重慎今乃暴衣冠於上路置妓乐於中宵杂郑卫之音纵娼优之乐陛下还淳复古宵衣旰食不矜细行恐非圣德所宜臣以为一不可虽则警夜伐鼓通晨以备非常古之善教陛下不深惟戒慎轻违动息重门弛禁杂合多徒傥有跃马奔车流言骇叫一尘听览有累宸衷臣以为二不可。且一人向隅满堂不乐一物失所纳隍增虑陛下以北宫多暇西墉临青春日长已积埃尘之弊紫微漏永重穷歌舞之乐傥令有司跛倚下人几倦以陛下近犹不恤而况於远乎！圣情攸闻，岂不凛然畏臣以为三不可。且元正首祚大礼频光百姓咸谓业盛配天功垂旷代今陛下恩似薄於众望则过於往年王公贵人各承微旨州县坊曲竞为课税吁嗟道路贸易家产损万人之力营百戏之资欲同其欢而乃遗其患复令兼夜人何以堪臣以为四不可。《书》曰：罔弗百姓以从已之欲况自去夏霖滞经冬亢旱农不收成市有腾沸损其实崇其虚驰不急之务扰方春之业前代圣主明王忽於微细而成过患者多矣。陛下，岂可效之哉！伏望昼则欢娱暮令休息要期兼夜恐无益圣明惟陛下裁择帝纳其言而止。
    ●卷五百四十六
    ○谏诤部　直谏第十三
    唐韩思复为谏议大夫开元初山东蝗虫大起姚崇为中书令奏遣使分河南北诸道杀蝗虫而埋之思复以为蝗是天灾当修德以禳之恐非力所剪灭上疏曰：臣闻河南河北蝗虫顷日更益繁炽经历之处苗稼都损今渐飞向西游食至雒使命来往不敢昌言山东数州甚为惶惧。且天灾流行埋瘗难尽臣望陛下悔过责躬发使宣慰损不急之务召至公之人上下同心君臣一德持此诚实以答休咎前後驱蝗使等伏请纟停书云：皇天无亲惟德是辅人心无常惟惠之怀不可不收揽人心也。帝深然之出思复疏以付崇崇乃请遣思复往山东简视蝗虫所损之处及还具以实奏。又请令监察御史刘沼重加详覆沼希崇旨意遂笞挞百姓回改旧状以奏之由是河南数州竟不得损免思复遂为崇所挤出为德州刺史。
    皇甫憬为阳翟尉开元初监察御史宇文融请简察伪滥逃户憬上疏曰：臣闻知者千虑或有一失愚夫千计亦有一得。且无益之事繁则不急之务众不急之务众则役数役数则人疲人疲则无聊生矣。是以太上务德以静为本其次化之以安为上但责其疆界严其提防山水之馀即为见地何必聚人阡陌亲遣括量故夺农时遂令受弊。又应出使之辈未识大体所由殊不知陛下爱人至深务以勾剥为计州县惧罪据牒即徵逃亡之家邻保代出邻保不济。又使更输急之则都不谋生缓之则宪法交及臣恐逃逸从此更深至如澄流在源止沸繇火不可不慎今之具寮向逾万数蚕食府库侵害黎人国绝数载之储家无经月之蓄虽其厚税亦不可供户口逃亡莫不繇此纵使伊皋申术管晏陈谋岂息兹弊。若以此给将何以堪虽东海南山尽为粟帛亦恐不足岂括田税容能周给也。左拾遗杨相如上言咸陈括为不便玄宗方委任融侍中源乾及中书舍人陆坚皆赞成其事乃贬憬为盈州尉。
    柳泽开元二年为殿中侍御史岭南监选使会市舶使右卫威中郎将周庆立波斯僧及烈等广造奇器异巧以进泽上书谏曰：臣闻不见可欲使心不乱是知见欲而心乱必矣。窃见庆立等雕镌诡物制造奇器用浮巧为珍玩以谲怪为异宝乃理国之所巨蠹圣王之所严罚紊乱圣谋汨ル彝典昔露台无费明君尚，或不忍象箸非多忠臣犹。且愤叹王制曰：作异服奇器以疑众者杀月令曰：无作氵巧以荡上心巧谓奇伎怪好也。荡谓惑乱情欲也。今庆立皆欲求媚圣意摇荡上心。若陛下信而使之是宣奢氵於天下必。若庆立矫而为之是禁典之无赦也。陛下即位日近万邦作孚固宜昭宣菲薄广敷节俭则万姓幸甚崔向为右补阙开元七年上疏曰：臣闻千金之子坐不垂堂百金之子立不倚衡况居大宝之位也。哉！陛下宜保万寿之体副三灵之望安可轻出入重盘游乎！天子三田前古有训岂唯为乾豆宾客庖厨者哉！亦足以阅兵讲武诫不虞也。诗美宣王之田徒御不惊有闻无声谓畋猎时人皆衔枚有言闻而无讠宣讠华也。又曰：悉率左右以燕天子谓悉驱禽兽顺其左右之宜以安待王射也。则知大绥将下亦有礼焉侧闻畋於渭滨有异，於是六飞驰骋万骑腾跃冲翳荟蹴蒙笼越斩险靡榛丛红尘坐白日将暗毛群扰攘羽族缤纷左右戎夷竞申骁勇攒镝乱下交刃霜飞而降尊乱卑争捷於其间，岂不殆哉！夫环卫而居暴客攸侍清道而出行人尚惊如有坠驾之虞流矢之变兽暴则抟鸟搏则忄矍陛下复何以当之哉！静言思之臣深为陛下战忄栗也。《书》曰：不畏入畏。又曰：从谏则圣惟陛下深思远虑以诫後图则其天下孰不幸甚吴兢为太子左庶子玄宗东封多射猎兢谏曰：陛下，爰自雒邑将告禅岱宗行经数州屡以畋猎为事伏恐外荒之攸渐诚非致理之所急况陈封告成礼容甚大伏愿罢此畋游之事克备文物之仪。又贞观时太宗文皇帝凡有巡幸则忄专选识达古今之士以在左右每至前代兴亡之地皆问其所繇用为鉴诫伏愿陛下遵而行之则与夫骋奔马於涧谷要狡兽於丛林不慎垂堂之危不思驭朽之变安可同年而较其优劣。
    施敬本为右补阙开元十六年五月六日唐昌公主出降有司进仪注於紫宸殿行五礼敬本与右拾遗张ピ左拾遗李锐等连名上疏曰：窃以紫宸殿者汉之前殿周之露寝陛下所以负黼正黄屋飨万国朝诸侯人臣至敬之所犹玄极可见不可得而升也。昔周女出降於齐而以鲁侯为主但有外馆之法而无露寝之事今欲紫宸殿会礼即当人臣摄行马入於庭醴升於牖主人授几逡巡紫座之间宾使就筵登降赤墀之地。又据主人辞称吾子有事至於寡人之室言词僭越事理乖张既黩威灵深亏典制其问名纳采等并请权於别所玄宗纳其言移於光顺门外设次行礼。
    裴耀卿为尚书左丞相开元二十四年特进盖嘉运破突骑施立功还诏加河西陇右两节度使仍令经略吐蕃嘉运既承恩宠日夕酣宴不时赴军耀卿密上疏曰：伏见盖嘉运立功破贼更委两军以勇果之才承战胜之势吐蕃小鬼不足歼夷然臣近日与其同班观其举措精劲勇烈诚则有馀言气矜夸恐难成事莫敖狃於蒲骚之役举趾稍高春秋书之以为惩诫恐其有骄敌之色臣窃忧之入秋防边日月稍逼接封人吏须识其宜今将抚边军未言发日。若临事始去人吏未谙虽决在一时恐非制胜万全之道况兵未训练不知礼法人未怀惠士或生心求其忘性命於一时惮严刑於少选纵威逼而进因而立功恐非师出以律久长之义。又万人性命决在将军不得已而行之凿凶门而即路今酣宴朝夕优渥有馀亦恐非爱人忧国之意不可不察。若不可回缓即望速遣进途仍乞圣恩勖以严命疏奏玄宗乃促嘉运赴军竟以无功而还。
    梁镇为昭应令代宗广德二年道士李国祯以道术见因奏皇室仙系宜修崇灵迹请於昭应县南三十里山顶置天华上宫灵台大地婆父三皇道君大古天皇中古伏羲娲皇等祠堂并置洒扫宫户一百人。又於县之东义扶谷故湫置龙堂并许之时岁饥荒人甚不安镇上奏曰：臣闻国以人为本害其本则非国神以人为主虐其主则非神故昔之圣王所以极陈理道明著祀典将爱其人而慎用其材力敬其神而虔恭於祠祭故神享其明德而降之福人受其大赉而尽其力然後神人以和而国家可保也。一昨蟊贼作孽水旱为灾虽王畿皆遍而臣县最苦此则神之不能御大灾也。明矣。又何力於陛下而得烈其祀典哉！且以残弊之馀当凶荒之岁丁壮素出家入仕羸老方飞刍兑粟今但供亿王事已不堪命更奔走鬼道何以聊生臣。又闻天地之神尊之极者扫地可祭精意可飨陛下亦何必废先王之典崇俗巫之说走南亩之客杀东邻之牛而後冀作非妄之福陛下虽欲为人祈福福未至而人已困矣。其不可一也。陛下不视昔者有道之君至德之后何不卑宫室菲饮食恭已以遂万物之性哉！陛下今违神亭育之心竭人疲困之力如是。又何从而致其福哉！此。又不可二也。又陛下宗庙之敬极矣。尚无一月三祭之礼今此独为则宗庙之灵将等以亲У较以厚薄陛下。又何以言哉！此。又不可三也。又大地婆父祀典无文言甚不经义无可取。若陛下特与大地建祖宗之庙必上天贻向背之责陛下。又何以为词哉！此其不可者四也。夫湫者龙之所居也。龙得水则神无水则蝼蚁之匹也。故知水存则龙在水竭则龙亡此愚智之所以同知也。今湫竭亦久龙安所存陛下。又崇饰祠宇丰洁奠为去龙之穴破生人之产人。且怨矣。神何歆哉！此。又不可五也。其道君三皇五帝则两京及所都之处皆建宫观祠庙时设斋醮飨祀国有彝典官有常礼盖无阙失矣。又何劳神役灵此。又不可六也。臣稽先王典礼观前圣之轨躅休咎丰凶灾祥祸福必至帝王五事不在山川百神此。又不可七也。臣伏察此弊颇知其繇盖以道士李国祯等动众则得人兴工则获利祭祀则受胙主执则有权是以鼓动禁中荧惑天听逾越险阻负荷粢盛以日系年无时而息曾不课神功力空止竭人膏血以使人神胥怨灾孽并生罔上害人左道乱政原情定罪非杀而何臣昨受命之时承圣旨务要安缉许逐权宜诚愿沉邺县之巫安流弊之俗其所兴两祠土木之功丹青之役洒扫之户谨明宣旨并亦权宜停讫人吏百姓等知陛下以从善为心嫉恶为务蠲除不急革烦苛皆讠宣呼於庭忭跃於路所徵粮糗无不乐输臣伏以国祯等并交结中贵狡蠹成性臣虽忘身许国不惧谗构终恐贿及豪右复为奸恶其国祯等见具状推勘如获赃状伏望许臣徵收便充当县邮馆本用其湫既竭不可置祠堂。又不可当为大地建立祖宗庙臣并请停其三皇道君天皇伏羲女娲等既先各有宫庙望请并於本所依礼斋祭上从之。
    姚南仲为右补阙大历中将葬贞懿皇后代宗恩宠所属令缮陵寝迩章敬寺後当游行幸近地左右莫敢言者南仲上疏曰：伏闻贞懿皇后今於城东章敬寺北以起陵庙臣不知有司之请乎！陛下之意乎！阴阳家流之希旨乎！愚以为非所宜也。谨具疏之伏愿暂留天眷而省察焉臣闻人臣宅於家君主宅於国今夫长安城陛下皇居也。其可穿凿兴动而建陵墓於其侧乎！此非所宜一也。夫葬者藏也。欲人之不得见也。是以古帝前王葬后妃莫不冯丘原远郊郭今则西甫宫阙南逼康庄。若使近而可见殁而复生虽在西宫待之。且何如骨肉归土魂无不之章敬之北竟何所益示之兆庶则彰溺爱垂之万代则累明德此非所宜二也。夫帝王者居高明烛幽滞先皇所以因龙首建望春盖为此今。若起陵目前动伤宸虑天心一伤数日不平。且匹夫向隅满堂为之不乐万乘不乐人其可欢心乎！又暇日歌钟於内此地皆闻此非所宜三也。伏惟贞懿皇后坤德配天母慈逮下陛下所以切轸旒以久俟蓍龟始谥之以贞懿终待之以襄近臣窃惑焉非所以称述后德光被下泉也。今国人皆曰：贞懿皇后之陵迩於城下者主也。上将日省而时望焉斯有损於圣德无益於贞懿将欲宠之而返辱之此非所宜四也。凡此数事实黯大猷天下咸知伏惟陛下熟计而取其长也。陛下方将偃武靖人一误於此其伤实多臣恐君子是非史官贬褒大明忽亏於掩蚀至德翻後於尧舜不其惜哉！今指事尚遥改卜何害抑皇情之殊眷成贞懿之美号天下幸甚代宗览表叹息立从其议赐绯鱼袋特加五阶宣付史臣。
    郇模晋州人以麻辫持竹笼及苇席哭於东市人问其故对曰：有三十字请献於上。若无堪便乃以竹笼贮尸弃之於野京兆府以闻代宗即诏见赐衣馆於禁内客省其献三十字一字论一事其要者团字监字团者请罢诸州团练使也。监者请罢诸道监军使也。
    颜真卿为简校刑部尚书知省事永泰中元载引用私党惧朝臣论奏其短乃请百官凡欲论事皆先白长官长官白宰相然後上闻真卿上疏曰：御史中丞李进等召百寮传宰相语称奉进上缘诸司官奏事颇多朕不惮劳但所奏多挟私谗毁自今论事者诸司官皆须先白长官长官白宰相宰相定可否然後奏闻者臣自闻此语已来朝野嚣然人心莫不衰退矣。何则诸司长官皆达官也。言皆专达於天子也。郎官御史者陛下腹心耳目之臣也。故其出使天下事无巨细得失皆令访察回日奏闻以明四目达四聪也。今陛下欲自屏耳目使不聪明则天下何则焉诗云：营营青蝇止于棘谗言罔极交乱四国以其能变白为黑变黑为白也。诗人深恶之。故曰：取彼讠替人投畀豺虎豺虎不食投畀有北则夏之伯明楚之无极汉之江充皆谗人也。孰不恶之陛下恶之深得君人之体矣。陛下何听其言虚诬者则谗人也。因诛殛之其言不虚诬者则正人也。因奖励之陛下舍此不为使众人皆谓陛下不能明察倦於听览以此为辞其谏诤臣窃为陛下痛惜之臣闻太宗勤於听览庶政以理故著司门式云：其有无门籍人有急奏者皆令监门司与伏家引奏不许关碍所以防拥蔽也。并置立伏马二匹须有乘骑便往所以平天下正用此道也。天宝已後李林甫威权日盛群臣不先谘宰相辄奏事者不过仍以他故中伤犹不敢明约百司令先白宰相。又阉官袁思艺日宣诏至中书玄宗动静必告林甫先意奏请玄宗惊喜。若神以此权柄恩宠日甚道路以目上意不下宣下情不上达所以渐致潼关之祸皆权臣误主不遵太宗之法故也。陵夷至於今日天下之蔽尽萃於圣躬岂陛下招致之乎！盖其所从来者渐矣。自艰难之初百姓尚未凋弊太平之理立可便致属李辅国用权宰相专政递相姑息莫肯直言大开三司不安反侧逆贼落将士比走党项合集土贼至今为患伪将更相惊恐因思明危惧扇动却反。又令相州败东都玄没先帝为此忧勤至於损寿臣每思之实痛切心骨今天下兵戈未戢疮瘠未平陛下岂得不日闻谠言以广视听而欲顿隔忠谠之路乎！臣窃闻陛下在陕州时奏事者不限贵贱务广闻见乃尧舜之事也。凡百臣庶以为太宗之理可翘足而待也。臣。又闻君子难进而易退繇此言之朝廷开不讳之路犹恐不语况怀厌怠令宰相宣进止使御史台作条目不令直进从此人必不敢奏事则陛下闻见只在三数人耳目天下之士方钳口结舌陛下後见无人奏事必谓朝廷无事可论岂知惧不敢进即林甫国忠复起凡百臣庶以为危殆之期。又翘足至也。如今日之事旷古未有虽李林甫杨国忠犹不敢公然如此今陛下不早觉悟渐成孤立後纵悔之无及矣。臣实知忤大臣者罪在不测不忍孤负陛下无任恳迫之至其激切如此，於是中人争写内本布於外。
    裴为金吾将军建中初德宗於庙堂别置三司以决庶狱争者辄击登闻鼓上疏曰：夫谏鼓谤木之设所以达幽枉延直言今轻猾之徒援桴鸣鼓始动天听竟因纤微。若然者安用吏理乎！帝然之悉归有司。
    权德舆为左补阙时贞元中裴延龄以巧亻幸判度支自司农少卿迁户部侍郎仍判度支德舆上疏曰：臣伏以爵人於朝与众共之况经费之司安危所系延龄顷自权判逮今旬岁不称之声日甚於初群情众口讠宣於朝市不敢悉烦圣听今谨略举所闻多云：以租赋正额支用未尽者便谓之剩利以为己功。又重破官钱买常平先所收市杂物遂以再给估价用充别贮利钱。又云：边上诸军皆至悬阙自今秋以来并不支粮伏以疆场之事所虞非细诫诚圣谟前定终事切於有司陛下必以延龄孤贞独立为时所抑鬼正之党结此流言何不以新收剩利徵其本末令分析条奏。又择朝贤信臣与中使一人巡覆边军察其资储有无虚实傥延龄授任已来精意勤力每事省约别收羡馀至於正数各有区别。又边军储蓄犹可支身自敛怨为军国惜费自宜更加优奖以洗群疑明书厥劳昭示天下如或言者非谬罔上实多岂以邦国重务委之非据臣职在谏曹合采群议正拜已来今已旬日道路云：云：无不言此岂京师士庶之众愚智之多合而为党共有雠疾陛下似宜稍回圣鉴俯察群心是时拾遗王仲舒亦抗疏论之。
    许孟容为给事中上疏曰：臣窃谓陛下数月来斋居损膳为兆庶心祷。又敕有司走於群望祈於百神而密不雨首种未入岂觞牢有阙巫祝非诚为阴阳然丰歉前定何圣意精至甘泽未答也。臣历观自古天人交感未答者未有不繇百姓利病之急者切者邦家教令之大者远者京师是万国所会强弱枝者自古通规其一年税钱及地税出入一百万贯臣伏冀陛下即日下令全放免之其次三分收二。且使旱涸之际更免流亡。若播种无望徵敛如旧则必愁怨迁徙不顾坟墓矣。臣愚以为德音一发膏泽立应变灾为福期在斯须户部于收掌钱非度支岁计本防缓急别用今此炎旱直支一百馀万贯代京兆百姓一年差科实陛下巍巍睿谋天下鼓舞歌扬者也。复更省察庶政之中有流移征防当还而未还者徒役禁锢当释而未释者逋悬馈送当免而未免者沉滞郁抑当伸而未伸者有一于此则特降明命令有司条例三日内奉奏其当还当释当免当伸者诏下之日所在即时施行臣愚以为如此而神不监岁不稔古未之有疏寝不报。
    穆质为给事中元和初掌赋使院多擅禁系户人而有笞掠至於死者质乃论奏盐铁转运司应决私盐系囚须与州府长吏监决自是刑名画一四年镇州王承宗叛宪宗用内官吐突承璀为招讨使质率同列伏阁论奏言自古无以中官为将帅者宪宗虽改其名心颇不悦寻改质为太子左庶子。
    独孤郁为左补阙元和四年镇州王承宗拒命诏以左神策护军中尉左卫上将军吐突承璀为左右神策河中河阳浙西宣歙等道赴镇州行营兵马招讨处置等使帝御延英殿对度支使李元素盐铁使李京兆尹许孟容御史中丞李夷简谏议大夫孟简给事中吕元膺穆质等及郁皆言中官吐突承璀不可以统师。且非旧制郁言尤激切翌日乃削承璀河阳浙西宣歙四道兵但充镇州已来招讨宣慰等使时论谏者皆以为中外任殊承璀不宜戎招讨至是改处置为宣慰犹存招讨之名。
    孟简为谏议大夫镇州王承宗阻兵下诏诛伐以中贵人吐突承璀为行营招讨处置等使宰臣裴陈奏以为中官不宜统兵言未允纳简与吕元府许孟容李夷简穆质等上疏抗论。又偕诣延英面陈不可之状遂退改承璀使号简在谏署三年言论切正繇是出为常州刺史。
    裴度为御史中丞先是五防小使每岁冬以鹰犬出近畿习狩谓之外按宣徽院供奉官为其使领数百或有恃恩恣横郡邑惊扰皆厚礼迎犒之恣其所便止舍私邸百姓畏之如冠盗每留旬月方更其所元和九年冬裴寰为下封令嫉其暴横但据名供馈使处公馆杜其侵扰使者归或讠替寰有慢言上大怒将以下不敬论宰臣於延英恳救理之帝怒不解及出逢度将入元衡等谓曰：裴寰事上意不闻恐不可论度唯唯而入抗陈其事谓寰无罪帝愈怒曰：如卿言裴寰无罪则当决五防小使小使无罪则当决裴寰度曰：诚如圣旨但以裴寰为令长爱惜陛下百姓如此，岂可罪之帝怒稍解初令书罚翌日释之放归本县视事焉。
    裴为左补阙两河用兵宪宗宠任内官有至专兵柄者。又以内官充馆驿使有曹进玉者恃恩暴戾遇四方使多倨有至ㄏ辱者宰相李吉甫奏罢之及淮西用兵使复以内官为使上疏曰：馆驿之务每驿皆有专官畿内有京兆尹外道有观察使刺史迭相监临台中。又有御史充馆驿使专察过阙伏知近有败事上闻圣聪但明示科条督责官吏据其所犯重加贬黜敢不惕惧日夜励精。若令宫阙之臣出参馆驿之务则内臣外事职分各殊切在塞侵官之源绝出位之渐事有不便必诫於初令或有防不必在大傥扫静妖氛之日开太平至理之风澄本正名实在今日言虽不用帝意嘉之为起居舍人时宪宗垂意方士既得柳泌益信金丹药石之说推心服之无疑焉抗疏曰：臣闻除天下之害者受天下之利共天下之乐者飨天下之福故上自黄帝颛顼尧舜禹汤及文王武王咸以功济生灵德配天地故皆报之以上寿垂祚於无疆伏见陛下以大孝安宗庙以至仁贵黎元自践祚以来积代之妖凶开削平之洪业而。又礼敬宰辅待以终始内能大断外宽小故夫此神功圣化皆自古圣王明君所不及今陛下躬亲行之实光映千古矣。是则天地神必报陛下以山岳之寿宗庙圣灵必福陛下以亿万之龄四海苍生咸祈陛下以覆载之永自然万灵保圣寿无疆伏见自去年以来诸处频荐药术之士有韦山甫柳泌等或更相称引迄今荐送渐多臣伏以真仙有道之士皆匿其名姓无求於代潜遁山林灭影壑恐人见之惧人闻之肯干谒公卿自鬻其术哉！所有夸药术者必非知道之士咸为求利而来自言飞炼为神以诱权贵贿赂大言怪论惊听惑时及假伪败露曾不耻於逃遁如此情状，岂可深信其术亲饵其药哉！《礼》曰：夫人食味别声被色而生者也。春秋。《左传》曰：味以行气气以实志。又曰：水火醯醢盐梅以烹鱼肉宰夫和之齐之以味君子食之以平其心夫三牲五禀自五行发为五味盖天地生之所以养人也。是以圣人节而食之以致康强逢吉之福。若夫药石者前圣以之疗疾盖非常食之物况金石皆含酷烈热毒之性加以烧治动经岁月既兼烈火之气必恐难为防制。若乃远徵前史者则秦汉之君皆信方士如卢生徐福栾大李少君其後皆奸伪事发其药竟无所成事著。《史记》、《汉书》皆可验视。《礼》曰：君饮药臣先尝之臣子一也。臣愿所有金石炼药人及所荐之人皆先服一年以考其真伪则自然明验矣。伏惟元和圣文神武法天应道皇帝陛下合日月照临之期禀乾元利贞之德崇正。若指南受谏如转规是必发精金之刃断可疑之网所有药术虚诞之徒伏乞特赐罢遣禁其幻惑使浮尽彻朗日增辉道化侔羲农悠久配天地实在於此矣。伏以贞观以来左右起居有褚遂良杜正伦吕向韦述等咸能竭其忠诚悉心规谏小臣谬参侍从职奉起居侍臣之中最近左右。《传》曰：近臣尽规则近侍之臣上达忠款实其本职也。疏奏贬为江陵令。
    韩愈为刑部侍郎元和十四年宪宗命中使领禁兵迎护凤翔法门寺释迦牟尼佛指骨至京王公士庶瞻礼舍施如恐不及百姓有废业竭产烧顶灼臂而去供养者。又有闾肆恶子不苦焚烙之痛谲言供养而其肌肤繇是佛骨所在往往盗发既擒获或乡之自灼者农人多废东作奔走京城愈上疏极谏曰：臣伏以佛者夷狄之一法耳自後汉时始流入中国上古未尝有也。昔黄帝在位百年年百一十岁少昊在位八十年年百岁颛顼在位七十九年年九十八岁帝喾在位七十年年百五岁帝尧在位九十八年年百一十八岁帝舜及禹年皆百岁此时天下太平百姓安乐寿考然而此时中国未有佛也。其後殷汤亦年百岁汤孙太戊在位七十五年武丁在位五十九年书史不言其年寿所极盖亦俱年不减百岁周文王九十七岁武王九十三岁穆王在位百年此时佛法亦未至中国非因事佛而致然也。汉明帝时始有佛法明帝在位才十八年耳其後乱亡相继运祚不长宋齐梁陈元魏以下事佛渐谨年代尤促惟梁武帝在位四十八年前後三度舍身施佛宗庙之祭不用牲牢尽日一食止於菜果其後竟为侯景所逼饿死台城国亦寻灭事佛求福反更得祸繇此观之佛不足信事亦可知矣。高祖始受隋禅则议除之当时群臣材识不远不能深知先王之道古今之宜推阐明圣以救斯弊其事遂止臣尝恨焉伏惟睿圣文武皇帝陛下神圣毅武数千百年以来未有伦比即位之初不许度人为僧尼道士。又不许创立寺观臣尝以为高祖之志必行於陛下之手今纵未能即行，岂可恣之转令盛也。今闻陛下令群僧迎佛骨於凤翔御楼以观舁入大内。又令诸寺递迎供养臣虽至愚必知陛下不惑於佛作此崇奉以祈福祥也。直以丰年之乐犭旬人之心为京都士庶设诡异之观戏玩之具耳安有圣明。若此而肯信此等事哉！然百姓愚冥易惑难晓苟见陛下如此将谓真心信佛皆云：天子大圣犹一心敬信百姓微贱於佛岂合更惜身命所以焚顶烧指百十为群解衣钱自朝至暮转相仿亻效惟恐後时老少奔波弃其业次。若不即加禁遏更历诸寺必有断臂脔身以为供养伤风败俗传笑四方非细事也。佛本夷狄之人与中国言语不通衣服殊制口不言先王之。《法言》身不服先王之法服不知君臣之义父子之情假如其身尚在奉其国命来朝京师陛下容而接之不过宣政一见礼宾一设赐衣一袭卫而出之於境不令惑於众也。况其死已久朽枯之骨凶秽之馀岂宜以入宫禁孔子曰：敬鬼神而远之古之诸侯行吊於国尚令巫祝先以桃衤除不祥然後进吊今无故取秽朽之物亲临视之巫祝不先桃不用群臣不言其非御史不举其罪臣实耻之乞以此骨出付有司投诸水火永绝根本断天下之疑绝後代之惑使天下之人知大圣人之所作为出於寻常万万也，岂不盛哉！，岂不快哉！佛如有灵能作祸福凡有殃咎宜加臣身上天监临臣不怨悔。
    李渤为户部员外郎将皇甫钅专作相剥下以希旨会陈许节度使郗士美卒令渤充吊祭使路次陕西渤上疏曰：臣自出使力求利病窃知渭南县长源乡本有四百户今才四十馀户阌乡县本有三千户今才有一千馀户其他州县大略相似其弊所自起於摊逃约十家内一家逃亡即摊赋税使九家共出税额长定有逃即摊似投石井中不到底不止摊逃之弊户不尽不休此皆聚敛之臣竞剥下以奉上唯思竭泽不虑无鱼伏乞诏书绝其摊逃以见在户家产钱数为定其馀有欠。且特恩免之计不数年人必归於农矣。夫农者国之本本立然後可以议太平。若不繇此而云：太平者是佞邪之臣也。伏乞陛下察而逐之疏奏仍具状申中书门下。又言道途不修驿马多死宪宗览疏惊异即以飞龙马数百匹付畿内诸驿渤既以章疏切直大忤时宰谢病东归徙为江州刺史张平叔判度支奏徵久远逋悬渤在州上疏曰：伏奉诏敕云：度支使奏令臣设计徵填当州贞元二年逃户所欠钱四千四百一十贯臣当州管田二千一百九十七顷今已旱死一千九百顷有馀。若更勤犭旬度支使所为必惧史官书陛下於大旱中徵三十六年前逋悬臣任刺史罪无所逃臣既上副圣情下不忍鞭笞黎庶不敢轻离符印特乞放臣归田遂下诏云：江州所奏实为恳诚。若更抑为必难务济所诉逋欠宜令特放长庆三年为谏议大夫敬宗冲年即位坐朝常晚一日入ト久不坐殿群臣候立紫宸门外有耆年衰病者几将倾仆渤出次白宰相曰：昨日拜疏陈论今坐益晚是谏官不能回人主之意渤之罪也。请先出ト待罪於金吾仗语次唤仗乃止迁给事中来年大赦改元中官殴县令崔发於金鸡竿下渤上疏曰：县令不合拽中人中人不合殴御囚其罪一也。然县令所犯在恩前中人所犯在恩後中人事至於此是朝廷驯致使然。若不早正刑法臣恐夷狄於四方之归还者各传其言窃恐慢易之心浸萌於此杨虞卿为监察御史穆宗即位初频游幸虞卿上疏谏曰：臣闻鸢鹊遭害则仁鸟逝诽谤不诛则良言进况诏旨勉谕许陈愚诚故臣不敢避诛死窃闻尧舜受命以天下为忧而未闻以位为乐也。况北虏犹梗西戎未宾西河之疮瘠未平五岭之妖氛未解生人之疾苦尽在朝廷之制度莫修边储屡空国用犹屈固未可以高枕无虞也。陛下初临御宇有忧天下之志恒日延辅臣公卿百执事垂听而问造膝以求使四方内望有所观焉今自听政以来六十日矣。八开延英独三数大臣仰龙颜承圣问其馀侍从诏诰之臣偕入而偕出何足以闻政事哉！谏臣盈庭忠言未闻於圣听臣实羞之盖繇主恩尚疏而众正之路未启也。夫公卿大臣宜朝夕见天子论道赐与从容则君臣之情相接而理道备闻矣。方自宰臣以下四五人时得顷刻侍坐天威不远鞠躬陨越随旨上下无能往来此繇君太尊臣太卑故也。自公卿以下虽历践清地曾未奉天卷以承下问郁塞正路偷安幸门况陛下神圣如五帝臣下莫能望清光所宜周遍顾问惠其气色使支体相辅君臣无间陛下求理於公卿公卿求理於臣辈自然上下孜孜相问使进忠。若趋利论政。若诉冤如此而不闻过失不致平者未之有也。自古帝王居位思安之心不相殊居安虑危之心不相及故不得皆为圣帝明王小臣疏贱岂宜及此独不忍冒荣偷禄以负圣朝伏惟陛下深怜之（帝令中使宣付宰臣云：虞卿所上疏切直可奖後宰臣令狐楚萧亻免文昌延英奏事因以纳谏称贺）。
    赵知微衡山人长庆初上疏曰：臣闻色荒禽荒尚书以为至诫前代失德之主鲜不繇此以致颠危故声色则忄舀氵心耳荡神精驰骑则蹈涉倾欹变生衡蹶此前代圣主贤臣最为深诫者也。是以周公作无逸之篇而成王致理汉文冒驰峻之险而袁盎兴谏皆事理明切著为格言今陛下嗣守鸿业之初万方仰听之际尤资静慎用副观听而旬月以来游幸未节优戏在侧驰驱无度臣是以内则虑深识之贤忧叹兴谤外则恐轶材之兽轸毂可虞伏望远览古圣稍息游玩怡神燕肆目经书求理道於既安播休声於永代实天下幸甚疏奏帝深嘉叹之。
    李珏为拾遗长庆元年穆宗召宁节度使李光颜徐州节度使李赴阙或言欲及重阳节与百寮内宴珏与宇文鼎温会韦冯药等上疏曰：臣闻人臣之节本於忠荩苟有所见即宜上陈况臣等为陛下谏官食陛下美禄岂得腹非诚隐孤负恩荣臣闻诸道路不知信否皆云：遣光颜李及重阳令节内宴百寮傥诚有之乃陛下亲群臣弘德泽之慈旨也。然使以元朔未改园陵尚新虽陛下就易月之期俯从人欲而礼经著三年之制犹服心丧遵同轨之会去於中邦告远夷之使未复其诚命遏密弛禁盖为济人合宴内庭事将未可夫明主动而为天下则言而为天下法臣恐王言忽降其出如纶苟紊皇猷徒彰直谏臣等是以末死上闻曲突徙薪义实在此其李光颜李久统戎旅皆有忠劳今者时当盛秋务切边冠及至之日陛下降恩召见询访才谋褒其旧勋付以疆事如此则与歌钟锡宴酒食邀欢固不同年而语矣。窃见陛下自临御以来施号发令无非孝理因心屡形於诏敕行已实感於人伦唯在敬慎威仪保全圣德臣等不敢缄默辄贡狂言惧不允当伏待刑宪是年冬群臣入ト既退谏议大夫郑覃崔郾补阙辛邱度拾遗韦温会等廷论得失覃进言曰：陛下即位以来宴乐过多畋游无度今蕃冠在境缓急奏报不知乘舆所在臣等忝备谏列不胜忧迫伏愿稍减游乐留心政道。又窃闻陛下晨夜匿狎倡优近习之徒赏赐过厚凡金银货币皆出於苍生膏血不可使无功之人滥沾赐与纵内藏有馀亦乞陛下恭守节俭勿容易而如四方有事得以支用免令有司重敛百姓实天下幸甚帝初讶之顾宰臣萧亻免曰：此辈何人亻免进曰：谏议大夫郑覃等帝意稍解谓亻免等曰：朕有过失臣下能犯颜直谏，岂非忠也。又谓覃等曰：允卿所奏宰臣皆蹈舞称贺既退宰臣复诣延英奏事帝令宣示覃等曰：ト中奏事殊不从容今日已後有事须面论者可於延英请对当与卿等从容讲论时久无论谏於内ト者覃等庭诤帝欣然纳之中外相贺。
    陶居简不知何许人长庆三年称处士上疏请用正直去讠舀竞穆宗甚嘉之竟不寻访居简所在。
    李德裕为浙西观察使长庆四年七月上。表曰：臣百生多幸获遇昌期受寄多藩常惧旷职孜孜夙夜上答国恩数年以来灾旱相继罄竭微虑粗免流亡物力之间尚未完复臣伏见今年三月三日赦文常贡之外不令进献此则陛下至圣至明细微洞一恐聚敛之吏成奸一恐凋瘵之人不胜其弊上疏俭约之德下敷悯恻之仁万国群鼓舞未息。又奉五月二十三日明诏令访茅山真隐将欲师处谦守约之道广务实去华之美虽无人上塞丹诏实率土以偃玄风岂止微臣独怀忭贺况进献之事臣子常心虽有敕文不许亦合竭力上贡。且臣之当道本号富饶近年以来与旧顿异贞元中李任观察使日职兼盐铁百姓除随贯出扌酒钱外更置官酤两重纳扌获利至厚。又访问当时进奉亦兼用盐铁羡馀供献繁多自後莫及至薛平任观察使时。又奏置扌酒上供之外颇有馀财军用之间实为优足自元和十四年七月初三日敕却停扌酤。又准元和十五年五月七日赦文诸州羡馀不令送使唯有留使钱五十万贯每年支用犹欠十三万贯不足常须是事节俭百计充填经费之中偶免悬欠至於绫纱等物犹是本州所出易於方圆金银非当土所有皆须外市去二月奉宣索子计当银九千四百馀两其时进奉贮备银无二三百两皆是诸处招商收市此时亦稍优饶悉力上供幸免败阙。又奉宣索妆具令先造两具进来昨所造成两具以当银一千三百馀两并是具回今年冬至及来年元日常进器物料内金银充约计二十具共当银一万三千馀两金一百三十馀两今续於淮南侧近百万收市旋得旋造星夜就功虽见更求实惧不逮臣。若因循不奏则负陛下任使之恩。若分外诛求。又累陛下慈俭之德伏乞陛下览前件酤及诸州羡馀之目则知臣军用偏短本末有繇伏愿陛下平见臣奏论必赐详悉知臣竭爱君守事之节尽纳忠罄直之心伏乞圣慈宣令宰臣商议何以遣臣得上不违宣索下不阙军储不困疲人不敛物怨前後诏敕并可遵承辄冒宸严敢陈丹恳臣不胜战汗陨越之至时制罢奇珍之献曾未数月徵贡之诏道路相继故德裕有是表焉九月。又上。表曰：已缘当道宣索昨已具军资岁计及近年物力闻奏伏料圣慈必赐省览。又奉诏更令织定罗纱袍纟及可幅盘修缭绫等一千匹伏读诏书倍增煌灼臣伏见太宗朝台使至凉州见名鹰讽李大亮献之大亮密表陈诫太宗赐诏云：使遣献之遂不曲顺再三嘉叹载在史官。又玄宗朝令中使至江南采诸鸟至汴州倪。若水抗表上论玄宗亦赐诏嘉纳鸟即时皆放。又令皇甫询於益州织半臂背子琵琶捍拨镂牙合子等苏不奉诏书辄自停织太宗玄宗皆不加其罪欣纳所陈臣窃以镂牙至於微细。若水等尚以劳人损德沥款效忠当圣祖之朝有臣如此岂明主之代独无其人盖有位者蔽而不言必非陛下拒而不纳。又伏睹四月二十三日德音云：方诏侯伯有位之士无或弃吾谓不可教其有违道伤理犭旬欲怀安面刺廷攻无有隐讳则是以陛下纳诲从善道光祖宗不尽忠规过在臣下况立鹅天马掬豹盘修文彩珍奇只合圣躬自服今所织千匹费用至多在臣愚诚亦所未谕昔汉文废绨弋之衣元帝罢轻绢之服仁德慈俭至今称之伏惟陛下近览太宗玄宗之容纳远思汉文孝元之恭已以臣前表宣示群臣酌臣当道物力所宜更赐节减则海隅苍生无不受赐臣不胜激切兢惶之至优诏答之许罢进盘修绫一千匹敬宗宝历二年德裕上疏曰：臣闻道之高者莫。若广成玄元人之圣者莫。若轩皇孔子昔轩皇问广成子理身之要可以长久广成子云：无视无听抱神以静形将自正神必自清无劳子形无摇子精乃可以长生慎守其一以处其和故我修身一千二百岁吾形未尝衰矣。又云：得吾道者上为皇而下为王玄元语孔子曰：去子之骄气与多欲态色与氵志是皆无益於子之身吾所告子者是已故轩皇发谓天之叹孔子兴犹龙之感前圣於道不其至乎！伏惟文武大圣广孝皇帝陛下稽玄祖宗之训修轩皇帝之术凝神馆物色异人将以觌冰雪之姿屈顺风之请恭惟圣感必降真仙。若使广成玄元混迹而至语陛下之道授陛下之言以臣度思无出於此臣所虑赴召者必怪诞之士苟合之徒使物淖水以为小术眩耀邪僻蔽欺聪明如文成五利无一可验臣所以三年之内四奉诏书未敢以一人塞诏实有所惧臣。又闻前代帝王虽好方士未有服其药者故。《汉书》称黄金成以为饮食器则益寿。又高宗朝刘道合玄宗朝孙甑生皆成黄金二祖竟不敢服，岂不以宗庙社稷之重不可轻易此事炳然具载国史以臣微见傥陛下睿虑精求必致真隐唯问保和之术不求饵药之功纵使必成黄金止可充於玩好则九庙灵鉴必当慰悦寰海兆庶谁不忄心臣辄罄愚衷以礻卑王化辄陈恳款伏积兢惶。
    独孤郎为谏议大夫长庆四年十二月淮南节度使王播以钱十万贯赂遗恩亻幸求盐铁使郎与谏议大夫张仲方起居郎孔敏行柳公权起居舍人宋申锡补阙韦仁实刘敦儒拾遗李景让薛延老等十人前一日诣延英抗论其事。
    薛延老宝历初与舒元褒李汉俱为拾遗於ト内谏曰：臣伏见近日除授往往不繇中书进拟或是宣出臣恐自此纲纪浸坏奸邪恣行乞圣恩详察帝厉声曰：更有何事元褒进曰：陛下近日修造亦太多帝色变曰：何处修元褒亻免首不能对延老奏曰：臣等是谏臣有所闻即合论奏亦岂知陛下修造之所但见船辇瓦木绝多即知修造不已伏乞稍留圣虑帝曰：所奏知然後各复位议者以为不废其职。
    ●卷五百四十七
    ○谏诤部　直谏第十四
    唐张仲方为右谏议大夫敬宗即位诏淮南节度使王播造上已竞渡船三十只播辇船材於京师造作计用半年转运之费方成仲方诣延英面论言甚恳激帝只令造十只以进帝。又欲幸华清宫仲方谏曰：万乘所幸出须备仪无宜轻行以失威重帝虽不从慰劳之。
    崔元亮为左散骑常侍文宗太和五年二月晦神策中尉王守澄奏得本军卫前虞侯豆卢著状告宋申锡与十六宅漳王谋反。又差人於申锡宅十六宅及市肆追捕胥吏以成其狱三月辛丑敕旨令诏师保仆射尚书丞郎常侍给事谏议舍人御史中丞京兆尹大理卿同於中书及集贤院杂验北军豆卢著所告宋申锡反状翌日壬寅国忌宰相复入中书便赴延英召对应昨日议事官上并召入亲自询访两省谏官自常侍以下至午时复於延英请对帝即时召入元亮与给事中李固言谏议大夫王质补阙卢钧之舒元褒罗泰蒋系裴休窦宗直韦温拾遗李群韦端符丁居诲袁都等一十四人皆伏於皆下请北军所告下於中鞫文宗曰：吾已谋於公卿大僚讫卿等。且出元亮固言援引古今辞理恳切玄亮涕泣久之上意稍解乃曰：今即与宰相商议元亮等既退，於是复召宰相入议申锡遂免死贬开州（元亮为右散骑常侍太和中宰相宋申锡为郑注所构狱自内起京师震惧元亮首率谏官诣延英请对於帝往复数百言帝初不省其谏欲申锡於法亮泣奏曰：孟轲有言众人曰：杀之未可也。卿大夫皆曰：杀之未可也。天下皆曰：杀之然後杀之方於法今至圣之人杀一凡庶尚须合於典法况无辜杀一宰相乎！臣为陛下惜天下法不为宋申锡言俯伏呜咽帝为感寤元亮繇此名重朝廷以疾求为外任宰相以宏农遂其所请及卒中外叹息）。
    王质为谏议大夫太和中王守澄构陷宰相宋申锡文宗怒欲加极法质与常侍崔元亮雨泣切谏请付外推申锡方从轻典质为中人侧目执政出为虢州刺史。
    蒋系为补阙太和五年七月富平县有贼李材以名隶右神策军家富强横因事强构乡人斫及墓松柏射杀之法寺断以杀人论文宗以中人所庇特原其死付京兆府决脊杖二十流灵州，於是系等上疏切谏以李材所坐合处死疏寝不报监决御史柳仲郢奏伏以圣王作宪杀人有必死之令圣帝在上当官无坏法之臣今李材犯杀人之科愚臣备监法之任此贼不死是乱典章臣虽甚微岂敢旷职其李材未敢行决奉敕并准今年五月二十日敕处分监决御史萧杰。又上表论李材合死寻有敕下京兆府行决杖流不必御史监决其李材竟以不死论。
    魏为右拾遗太和中前邕管经略使董昌龄枉杀录事参军衡方厚坐贬叙州司户至是量移硖州刺史上疏论之曰：王者施涣汗之恩以赦有罪唯故意杀人无赦昌龄比者录以微效授之方隅不能祗慎宠光恣其枉暴无事专杀事迹显彰妻孥衔冤万里披访及按鞫伏罪贷以微生中外议论以为屈法今。若授之牧守以理疲人则杀人拔擢而冤苦者何伸交紊宪章有乖至理疏奏乃改为洪州别驾教坊副使朝霞善吹笛新声变律深惬上旨自左骁卫将军宣受兼杨府司马宰臣奏杨府司马品高郎官刺史迭处不可授伶官帝意欲授之因宰相对亟称朝霞之善闻之累疏陈论乃改授润州司马开成初文宗命於右军宣取李孝本女子二人入内孝本皇族为御史中丞以罪受诛帝知之取置左右上疏谏曰：臣闻治国成家者必资於德义德义不则国家必坏故王者以德服人以义使人服使之术其在身身之道在於孜孜夫一失百亏之戒存乎！久要之源故前王遗言曰：勿以小恶而为之勿以小善而不为斯则惧於渐也。臣。又闻君如日焉显晦之微人皆所仰照临之大何以掩藏是以前哲设敢谏之鼓立诽谤之木贵日新其德日闻其过也。陛下自即位以来诞敷文德不悦声色出後宫之怨妇匹在外之鳏夫洎今十年绝其采纳大雅既作淫风不行则上超三皇次出五帝凡百相贺前王比隆斯实天下之幸甚也。臣窃观近自一两月已来天卷稍回留神妓乐至於教坊百人二百人选试未已庄宅司收市有闻昨。又宣取李孝本次女一人遽将入内宗姓不异宠幸何名如此之事皆不益慎修有亏一篑臣窃惟陛下九重之内不得闻之凡此之流大生物论实将乖道理之本徒取尘秽之嫌夫欲人不知不。若不为谚曰：止寒莫。若重裘止谤莫如自者也。伏惟陛下照鉴不惑稍抑将来绝其渐门使无怨欲崇千载之盛德去一旦之玩好教坊停息宗女遣还则大正人伦之风深弘王者之体昔汉光武坐侧设列女屏风时宋宏正色谏曰：未有好德如好色者光武因为彻之谓宏曰：闻义有改可乎！弘曰：陛下进德臣不胜其喜前史以为美言今陛下奈何不思宋弘之谏而欲居光武之下乎！臣窃不愿也。职当规谏敢尽血诚伏地叩头昧死陈达疏奏上遂出孝本之女高元裕为御史中丞时开成四年左神策军护军中尉仇士良奏得百姓赵伦状告造妖贼贺兰进兴并徒党五十九人妄说祸福附会谶书欲谋大逆军司追捕推勘各得状款文宗虑冤滥召於宣和殿亲自鞫问然付军司令於东市狗脊岭集众斩决元裕上疏其略曰：伏以左神策军所推妖囚访闻其徒结党聚众恣为凶狡合就严刑臣亦料军中推穷必得情实然狱宜公共刑贵正名今刑部大理皆是陛下掌狱之官都不关知便成其狱三尺之法无所凭依伏乞以元恶三人付大理寺重加覆问。若无同异便正刑书则凡在中外皆知事归有司不废彝典彰陛下慎刑之意快兆人共弃之心臣忝风宪得议刑政事关国体不敢不论疏入未报起居舍人魏上疏曰：臣伏闻传说官中捕捉造妖徒党在外人情汹汹深所不安恐涉诖误之嫌或缘爱憎而起况事出军镇未经台府咸怀斯惧递不保生滋蔓傥深为患不小今切在早去枝叶不遗蔓延呜呼如事系军人即委军中推勘如名该百姓宜从府县鞫寻冀各尽情免称冤死臣伏以当今圣代不宜有陷平人如罪状昭然始可从法其间轻重须有等差臣窃知陛下近对法官必将访狱臣伏想此际官吏，岂能直言如能直即皆戴胄之守职也。且狱不在有司推劾法官亦焉得细知伏以陛下爱育生灵不欲一物失所此则事关刑戮不可轻易处置臣深虑旦夕诏下忽有冤人既当发生之时切要审令详覆成陛下好生之德契前哲恤刑之心伏请重敕法司再令疏理岂惟全其大体异不紊於刑章疏奏上遽降中使宣令。且停斩决诏军司所推鞫妖贼贺兰进兴等五十九人昨令宰司详覆推状款验节目并无参差缘是妖逆之徒不同寻常刑狱便令裁断异免停留今高元裕及魏等论奏请付法司覆问重慎刑辟与众弃之斯亦旧章雅当依允其妖贼徒党除白身及官健四人依前军中及状内推勘馀并宜付御史台重覆限三日内闻奏翌日台司奏差侍御史王初重覆与军中所申无差遂依前敕处置先是蓝田县百姓贺兰进兴聚集乡村百姓为念佛会因之妄有妖语军镇捕捉横及无辜以要财贿贫者多至自诬及付台之後皆望有所申明然而推官怯慑迎风听从不敢异同其事人皆惜之。
    韦力仁为谏议大夫开成三年阁内奏曰：臣伏见军家捉钱事侵府县军司与府县各有区别今富商大贾名隶军司着一紫衫府县莫制当陛下至圣至明之时固不宜有此禁军司陛下卫士警夜巡昼以备不虞不合搅扰百姓以干法理伏乞陛下戒敕统帅令各归其分则人情获安天下幸甚帝问宰臣等奏曰：凡论事须当力仁所言乃欲生事帝曰：盖论名分耳李珏曰：军家所出榜是自捉军人百姓即府县自捉此无乖名分止当廷论此亦似近名然谏官论事不合怪之。
    刘蜕咸通四年为左拾遗时有诏以长安县尉集贤校理令狐氵高为左拾遗蜕进疏曰：臣伏见新除左拾遗令狐氵高大中之时其父执政传家乏子弟之法布衣干公相之权疮者莫匪浮憎进拔者悉皆有谓凡四方节镇价同交关三署官司精专与夺潜行游宴颇杂倡优鼓扇轻浮以为朋党筹谋日夜聚蚊如雷变化施张赤地成海天下侧足有识寒心窃以官列谏垣号为供奉纵遣人同刻鹄。然则职贵存羊夫陷父之义居家不为孝子事君之後见利岂为忠臣伏惟陛下敦崇教化惩艾浇漓凡曰：名器不当猥滥事之可惜体难尽言臣於氵高家本无嫌[C260]於陛下则是职司谋其身则身轻举其职则职重不然臣何故结冤权豪之族轻践危亡之机白日所临赤诚可见况物如脂腻近则污人官。若薰莸固难同器誓以愚见义不比肩干冒圣聪乞回成命起居郎张奏疏曰：臣伏见今月十五日敕除长安县尉集贤校理令狐氵高充左拾遗者氵高顷藉父威不子道干权黩货有口皆知据其舆论之所咨嗟宜为霜宪之所破碎，岂可令捧近日月飞翔天此则有罪而反荣是乃无辜而可警也。伏惟陛下以献文继代孝德承祧临天下以至明示天下以至信有善必劝有恶必惩分别昭彰使人不惑也。今氵高为谏官是恶人得位善人必疑矣。陛下何以执信行令使万方从化乎！氵高麻衣如雪干弄朱先穿缘穴鼠之墉以欺其父出入吞舟之网不畏於人至於朝廷命官公然记不封殿最无取贤愚但拥富赀即为高第遂使尧官三载黜陟有系於金钱孔教四科取舍或繇於声色。且令狐进用李琢首乱南方赃罪流闻远近昭著使天下兵戈徵敛未有巳时而安南举城化为凝血矣。陛下每临朝听政语及安南事或至掩泣未尝离心上欲收复土疆次欲诫励臣下琢顷以典郡赃秽廷臣曾有论封令狐比竟用之由氵高有纳贿故也。李琢之罪既正刑书则举以致戎是谁之过此乃目前可验天下皆知臣岂苟缘爱憎妄有论列氵高为人子陷父为恶岂堪鸣玉曳组为陛下谏臣乎！陛下必有欲推宁僭之恩以宠於氵高，岂不念南方赤子流离死亡，岂不念州郡徵敛生人受弊，岂不念蔡袭酷没，岂不念国计空虚凡此数条尽氵高之繇也。臣顷事先朝任太常博士以氵高专恣威福势倾朝廷大中十三年五月二十三日已进密疏直启九重先帝。且务苞含微臣亦蒙全宥幸得腰领获事圣朝臣今。若顾惜微躯寝而不奏是臣不以事先帝之心事陛下也。生则罪重死有馀辜但获上闻圣聪一悟睿旨虽当鼎镬亦所甘心伏望改授氵高一官以息群议疏奏不报。又上疏曰：臣日昨以令狐氵高负议圣明脱身疏网因缘僭禄抗奏上论伏自疏奏以来二十馀日未奉明诏异议喧然臣孤立自持当此大位忽异恐事生不测先及臣身则一去帝城千里吞恨将求拜疏何略闻知臣今再上闻者但以势不可默也。氵高之取钱岂令臣见臣只以贪僭之誉布在人间唯受传闻即有论列先朝献疏已具指陈还缘此子窃父威权为过不少而外人言论上闻於天所以先帝不加责於微臣以言之无罪不然令狐氵高外倚家门之权内连郑颢之宠臣寻粉碎於先朝矣。今日岂得全生更为陛下明言乎！令狐为先帝权柄大臣独擅恩泽职当调护国本︳谟皇家陛下序属天宗躬为长子先帝亲观齿让目睹温文大中十年十月八日敕右谏议大夫豆卢籍刑部郎中李邺并以本官充夔王已下侍读此令狐交连帝戚位冠鼎臣端坐中书作何行李陛下受天昭命群臣定策宫禁之事则臣不知但欲册夔王便可知臣节况滥举李琢致其毒流生人使先帝贻厥之谋不及陛下好生之德未免忧勤只合辞荣乞骸席藁请罚何颜更令不孝之子滥求官荣事体既乖人情实愤李琢本无吏道唯有贪名氵高既身挫人言琢官实繇贿得拔自群小分符交州琢果大肆凶残处置杜存诚父子取怨溪洞阖境乱离其坐罪贬官犹专为掩覆依前要用更与寿州萧仿议既行李琢罪状转验琢不自澄省指斥王廷按狱司穷重重贬削分务未久。又除宋州直至罢相权琢始废居东格无私宰物当如是乎！若令狐以琢一时敏辨似有公才用琢如，或不知在未为有过岂李琢前僭未塞後恶乃彰知是罪人横身庇护则之举吏自与心违氵高之取钱，何须眼见众口纷纭号为白衣宰相朝廷设进士之科本求才彦镇其浮滥属自宰臣陛下御极之初大臣仪刑百辟岂为言出镇氵高便策名放榜宣麻相去二十三日既公然进状请试春官氵高则元在京都不经举进明言拔解傍。若无人氵高为宰臣之子不患无位。且合简身慎行以成父业有何急切如此攫使天下孤寒人人怨叹谓之无解及第实则有耳未闻不惧人言一至於此臣。若悉书氵高过方罄南山之竹恐未尽也。臣家唯有童稚更无兄弟自伤侧足单居但思引领获罪令狐身荣上相位冠通侯十年桃李之阴两叶公台之贵煦能生物怒可移山臣子岂无常人之情有何苦切频将单脆微蔑之身与强家立怨立敌自取倾危也。直以曾将氵高事上闻先朝氵高出网罗偶逋清宪更欲玷黩皇化参侍玉墀人怀怒心而敢指斥是欲以大中威福复行之於舜日也。独臣将经是事岂得逡巡止可碎身权豪之门不可负陛下设官分职况有比政亦何阻直言以其前章犹未明切闻氵高党欲谋害臣恐不及继言便至贬降臣。又思令狐负先帝之事陛下不知误我圣明繇臣忄匡怯今再得指陈氵高事启达聪明臣於妻子官业已无爱惜矣。用舍之宜一俟圣裁。
    後唐赵都为左拾遗同光二年二月上疏云：无以有威以自大无以足兵以自安无以奇技悦情无以淫声惑志非社稷之功乞不加於厚赏非股肱之力乞不近於凝旒审内帑之丰虚削无名之经费左右处卑者乞见之有节伶伦滥吹者乞减於盈庭至於畋游驰骋之娱蹴リ飞驰之乐伏乞宝於大位戒以奔车疏奏不报。
    薛昭文为右谏议大夫同光二年五月上疏陈十事曰：臣闻夏德未衰未显中兴之运汉仪重睹果成反正之功稽其上代帝王前朝基业未有不中罹屯否间有凶灾是资明圣之谋更廓灵长之祚伏惟昭文睿武王德光孝皇帝陛下继汉大宝缮禹鸿名兴牧野之师功如破竹拔朝歌之垒疾。若建瓴俄平国家之雠大刷人之愤皇威远振睿德遐敷自陛下应天顺人奄有诸夏九州欣戴万国乐推既混一於车书方大定於区宇藩服靡不入贡戎夷靡不来庭锐旅雄师无敌於当代谋臣勇将有备於中原。然则尚有凶悖之徒窃据於屏翰愚迷之辈凭恃於江山虽闻向化归朝犹敢改元僭号在陛下武功天纵百越不得不臣在陛下文德日新三苗不虑不格夫人乃邦之本兵者国之器要在安其人而固其本训其兵而利其器国富兵强家给人足臣有管窥十条谨录奏闻伏乞俯回圣览其一曰陛下复圣唐之运祚雪先帝之雠仇戎狄尚解怀柔藩服岂敢拒命而今数处僭伪之地尚未悛心料此凶狂必自覆灭臣请陛下明宣睿大振天威秣马耀兵亦不指名去处。且为讨逆伐叛之计则狡妄之辈饕餮之徒闻我大国万旅屯六军雷动如此迷之党不俟赫斯之怒经略之谋彼必敛衽而朝望风而溃自愿纳款归国矣。斯必有征无战之道也。其二曰臣伏见随驾兵士久经战伐咸著勤劳皆忠勇以难俦尚贫乏而未济虽陛下告成郊丘之後大行赏给之恩然而或未优丰尚多觊望非不知国力尚阙天府未充臣。又闻自古皇王建基业抚军戎未有不损玉帛轻财宝以饵於战阵之士是故先代拨乱之君以此皆留意也。今以诸道上供钱物进纳不时遂致朝廷薄於犒散稍为经度以济急须近者藩臣贡奉庆贺财帛及南郊或有经费羡有物色等伏请。且据帑藏更加颁赉先随驾兵师宴犒代潞州将健也。其三曰臣窃见河南兵不少亦是先在伪廷备经训练颇闻精锐皆堪征伐自陛下平定汴州以来寻曾选拣或闻诸道分臂之时未堪精细或有勇悍者放归田里或有懦弱者留在军都当差发征行则逃避诸处以此散失其数实繁请宣示租庸司先管兵帐所司子细磨勘向来所系数额多少兼取近年诸道所申逃背名帐较量比旧额少剩即知元数减耗臣闻夫军伍者以丰财为务以重赏为先其河南道先管兵士伏虑三数处僭号不臣之地以厚利诱之岁月滋深耗蠹必甚请陛下诏敕令在京及诸道常加点龊安抚兼勤给其衣粮务令得所仍乞严敕边界要害津镇寅夜钤辖无令透漏兼先有放归农亩者亦诸指挥州县镇浦点简姓名常知所在或缓急追呼稍有前却者请罪本处军吏节级等庶耕耨不隳征伐有备傥陛下纳臣所奏则不臣之人知国家训戎讲武缮甲治兵彼之凶徒必怀慑惧则旦夕相率有臣事本朝之计脱使赏给不充抚养不至非唯士卒生劫掠之心抑以部伍有遁逃之者必虑夫多投逆臣之境更资悖慢之性也。其四曰臣窃见诸道百姓皆陛下赤子，爰自比年以伪廷徭役频仍租赋繁重馈免不已疲弊益深既不聊生率多逋窜虽有德音轸恤未闻时降招携亦请宣取租庸司应河南先在伪廷户口文帐磨勘从前多少数目兼勘诸道所申近年见管及流亡户口即知人物增减此则虑僭伪之处多方招诱伏乞特降优诏委所在观察使刺史官吏已下设法抚绥事件无损於官有益於人者仰二县条贯申奏仍请下中书量其利便并许施行本分税租稍令假借诸杂科徭特与减等以表抚俗安民兴邦固本之道也。其五曰本朝至德年平禄山之後复京雒之初兵革之馀生聚凋瘵屡降恩诏抚恤生灵仍遣使臣访问闾里今陛下嗣守鸿业光启雄图故事前规可得敬而行之伏请每年准旧事出郎官御史忠良廉洁明堪充使者令散往诸道采访贤良抚问疾苦务安兆庶以拯疲民也。其六曰窃以伪廷僭号俄逾一纪连年徵剥繁日科徭士不聊生人不堪命生聚涂炭户口流亡河南之民皆企踵侧身日望陛下复我唐之鸿基慰兆民之疾痛今陛下吊民伐罪新有中原所宜减省斧斤未欲增宫室昔汉文帝将起露台计百金之费。且曰：百金中人十家之产吾有先人宫室何事台为遂罢天下闻之万古称汉文之俭德也。臣窃以陛下以慈爱为心以孝理为念圣德日新。又何让於汉文矣。伏惟陛下慕唐尧土阶之事善夏禹卑宫之规停土木之工止营构之役斯则区下欣悦亿兆歌谣自然平揖唐尧汉文之至化也。其七曰：臣闻汉祖初入咸阳令萧何收秦之图籍及高祖神尧皇帝平定关中亦允收隋室群书仍闻岁降使天下搜访其後盈溢於石渠东观充满於秘阁兰台以是两汉之诗书之盛与三代同风也。自贞观开元之後文物焕然何止同风可谓超冠於三代也。今陛下嗣周景祚绍禹灵图睿藻日新盛文天授崇文允武咸五登三将浃偃戢之规在广访搜之道伏请降使采访天下图书以示武王偃武虞舜舞干致太平之永远也。其八曰臣闻惟王建国辨方正位况河雒之名都帝王之二宅为万国辐凑之地乃四方表则之邦。若不广辟康庄何以壮观辇毂自丧乱已来兵火之後九衢荒废但长荆榛广陌萧条唯滋蔓草今陛下富有四海作宅神都当六龙游豫之时是万方朝聘之日雒阳大道所宜法於前规鼎邑长衢，岂可隳於旧制其都城六街请下河南府及左右金吾仗仍旧依古制分擘广狭步数不得纵任居人侵占俾朝会之地免有湫隘之弊也。其九曰臣伏见诸司行事官或历任分明选限尚远或出身欠少入任无门闻陛下应千年之运建一统之功谓圣日照临幽显不陋皆辞亲裹足迢递而来冀郊之时希求恩泽今所司磨勘放十分去其九分访问驻京日多客舍穷悴其见在未出京者伏乞降宣旨稍赐慰安或有粗堪任使者即乞委铨司量才注拟不堪收擢者亦聊锡资财以济归路所以闵职劳而示君德也。其十曰诸戎牧马务履践京畿百姓苗稼请於隙地置牧场伏惟陛下察臣愚衷纳臣短见俾令遐迩知大君拨乱之功是使黔黎荷圣王无私之德也。疏奏不报萧顷为右补阙时国步艰难连帅倨强年多奏请欲立家庙於本镇顷上章论奏乃止。
    张宪为东京副留守同光三年春庄宗幸邺时易定王都来朝宴於行宫将击リ初庄宗行即位之礼卜リ埸吉因筑坛於其间至是诏毁之宪奏曰：即位坛是陛下际接天神受命之所自风燥雨濡之外不可辄毁亦不可魏繁阳之坛汉汜水之单到今犹有兆象存而不毁古之道也。即命治之於宫西数日未成会宪以公事获谪竟毁即位坛。
    骆鹏举为度支员外郎同光四年上疏请节声乐薄滋味崇俭约断形势影庇富户纳仓储去加耗每岁青苗盐铁杂税等钱不纽配条钱陌无阙召人耕旷土免三年地租使观风察俗敕旨以断形势影庇纳仓租物加耗等从之。
    李详为左补阙长兴二年十月上疏曰：臣闻天地之道以简易示人鬼神之情以祸福为务王者祥瑞至而不喜灾异见而辄惊罔不寅畏上玄思谴告臣闻北京地震日数稍多臣曾览国书伏见高宗时晋州地震上谓群臣曰：朕政教不明使晋州屡有震动耶侍中张行成对曰：天阳也。地阴也。阳君象阴臣象君宜动转臣宜安静今晋州地震弥旬不休将恐女谒使事臣下阴谋。且晋州陛下本封今地震焉尤彰其应伏愿深思远虑以杜未萌。又开元中泰州地震寻差官宣慰。又降使致祭山川所损之家委随事制宜奏闻伏惟陛下中兴唐祚起自晋阳地数震於帝乡理合思於天诫臣伏思陛下统临万国於今六年猛将如锐师如虎出无不捷叛无不擒岁稔时丰人安物阜实应天意恐陛下忘创业艰难之时有功成矜满之意欲陛下有始有卒於兢兢业业也。今伏望圣慈特委亲信兼选勋贤。且往北京慰安密令巡察问疾苦於黎庶俾议蠲除备祭祀於山川各加虔祷然後乞陛下鉴前朝得丧之本采历代圣哲之规近君子而远小人任贤无贰杜迩言而求谠议择善而从崇不讳之风罢不急之务则景公德荧惑退舍以为祥太戊小心桑生朝而不害自然妖不胜德所谓弘之在人寰瀛永之於无疆遐迩长归於有道帝甚嘉之。
    康澄为大理少卿长兴三年上疏曰：臣闻安危得失治乱兴亡诚不系於天时固匪繇於地利童谣非祸福之本妖祥岂隆替之源故ず雉鼎而桑生朝不能止殷宗之盛神马长嘶而玉龟告兆不能延晋祚之长是知国家有不足惧者五有深可畏者六阴阳不调不足惧三辰失行不足惧小人讹言不足惧山摧川涸不足惧蟊贼伤稼不足惧此不足惧者五也。贤人藏匿深可畏四民迁业深可畏上下相犭旬深可畏廉耻道消深可畏毁誉乱真深可畏直言蔑闻深可畏此深可畏者六也。伏惟陛下尊临南国奄有八荡三季之浇风振百王之旧典设四科而罗俊彦提五柄以御英雄所以不轨不物之徒咸思革面无礼无义之辈相率悛心然而不足惧者愿陛下存而无论深可畏者愿陛下而靡忒加以崇三纲五常之教敷六府三事之歌则鸿基与五岳争高盛德共磐石永固优诏奖之澄言可畏六事实中当时之弊识者许之。
    晋何泽初仕後唐同光中为雒阳令泽以庄宗出猎屡践民田泽屏其从者伏於中截马谏曰：陛下急徵暴敛下不堪命今稼穑将登而从骑耗暴如是使官吏何以集其征赋臣请赐死於此以悟陛下庄宗慰而遣之寻迁仓部郎中。
    李知损为刑部员外郎天福二年十一月上言臣近自作补阙擢为员外守刑法之司非谏诤之任虽越职干议典制固所不容而为臣事君闻见宜其无隐臣昨晚於相国寺内忽睹聚众杀病瘦马或说奉旨宣赐臣愚昧所见窃有感伤大凡天下耕牛不可宰杀有所犯者罪在无赦国家切於禁防盖以力耕为用今之瘦马抑有前劳是皆久历战征备经辛苦以致筋齿疏ζ饮龀细微振奋莫能废损及此当於佛寺众被军人以布巾蒙其头大钅追其胸及刳剥之际为观者所伤方今时未销兵军非厌马木曜方临於郑分銮舆暂幸於梁园诚於回赐与之恩亦悯伤之旨矧复京师之内不同营寨之中况军人米粮无所乏阙病马肌肉不济烹炮伏望明敕所司应有病马散令宣赐要者任便饣畏养显示不杀之恩念羸牛之力耕犹存令式恤老马之苦战愿立新规臣谬列清朝无礻卑圣运苟有所见合具上闻帝嘉而纳之锡以束帛。
    薛融为左谏议大夫天福三年六月上疏曰：臣近睹河南留守高行周状奏大内事以大厦既成燕雀尚犹相贺皇居是葺臣子，岂不同欢。然则时方属於多虞事宜停於不急臣闻帝尧古之圣君也。其所居宫室则茅茨不翦土阶三尺汉文帝古之圣主也。欲造露台以费百金之直寻罢其役莫不道光图籍德冠古今为千载之美谈作百王之懿范况汉文承三代之基业御一统之寰区百姓富饶四方宁谧金帛盈於帑藏粟麦溢於仓尚惜其财不从其欲今雒阳宫殿虽有先遭焚毁其所存者犹。且弥满於帝尧之茅茨而。又重有营其所贵者，岂不倍多於汉文之台榭伏自陛下一临华夏再历寒暄圣猷虽契於上玄皇化未覃於遐徼复。又邺城残冠历岁逋诛黎民犹困於转输将士颇劳於攻讨库藏虚竭文费殷繁此则是陛下宵衣旰食之时非陛下营造宫室之日。且百姓是陛下之赤子也。陛下是百姓之慈父也。子既有疾父宁不忧今则天下黎民莫非疲弊天下州县靡不凋残加以率敛频仍徭役重叠尤宜抚恤俾遂苏舒勿谓愚而可轻勿谓贱而可弃古人有言民犹水也。君犹舟也。水所以载舟亦所以覆舟可不畏乎！兼自去年正月已来阴阳继亏星曜失度此则上天垂象使陛下德节俭之戒也。固合德以应之向使百姓安宁则陛下虽当栉风沐雨未以为苦也。若或兆民愁苦则陛下虽处瑶台琼室岂得为安乎！伏愿陛下袭帝尧之旧风继汉文之馀烈。且停工役免费资财使寰海之普宁或营之未晚则天下幸甚百姓幸甚敕曰：薛融官居谏署志奉皇图特贡忠言备彰直道载观臣节深契朕怀其雒京大内先令葺今宜停罢。
    郑受益为右谏议大夫天福七年夏以泾原张彦泽杀害书记张式恣为不道受益上章请行国典旬日不报。又上疏曰：臣自贡封事已及九日未闻施行实深激愤。且臣家在晋昌备知踪迹彦泽在泾州杀式之後至故雍复害军将杨洪一如式之屠割此乃是陛下去岁送张式令彦泽屠戮致今春杨洪。又遭此苦中外观者痛入骨髓陛下闻之情无愍伤伏自陛下临御已来万方咸歌仁圣一何乖爽大点皇猷。又彦泽在泾州日擅将甲兵讨伐蕃部寻皆陷殁靡有孑遗乃行酷虐之令括为充坟旧数夺取妇女率掠金帛从顺者包羞免祸违阻者饮恨被诛近远闻王周交代条件上闻凡有滥讹应在其内今陛下略无所问臣实不平沮王周守法奉公党彦泽杀人害物臣窃虑此後诸侯亻效作好事者少继为恶事者多盖陛下喜怒不分赏罚有滥既无黜陟之法是退贤良之心今外议沸腾皆言陛下广受彦泽进献许行非法之事况在郡括马将及万蹄到阙献诚止满百疋臣痛恨此贼者致陛下招此恶名故也。是敢继犯宸严再具论列必乞速行法令免致天下咨嗟臣。又观陛下前月十八日时降敕命过五日一度内殿起居许臣僚具所见事实封文奏其间敕语曰：恐一物失所以百姓为心可谓忧民疾痛者矣。今臣所论奏彦泽盖为泾州一方陛下诏墨未乾自违其旨如水投石不动圣心臣切虑奸邪潜谋罔惑致其明圣有此二三奈何陛下不与执政之臣商量而听庸愚之辈掩蔽伏以宰臣冯道以下皆忠贞直性辅弼当仁久居调鼎之权上赞垂裳之理而况晨趋玉陛日面龙颜每於造膝之时必竭沃心之奏伏乞宣示前後所贡二状令对御座子细详读。若臣所论彦泽奴事谬妄不惬圣旨即乞便降朝典令天下知彦泽无罪谏官妄有陈论兼明陛下无朝令夕改之谤臣职忝谏诤理合抗论不避严诛希回英断。
    汉李钦明为司勋员外郎乾二年冬上言伏见天下户民大半家贫产薄征赋之外差配尤繁岂宜寒耕热耨之人供游手惰农之辈臣近以简苗外县遍历乡村缁侣居精舍辉赫每县不下二十馀处求化斋粮不胜饱饫寺家耕种。又免征税臣窃知淮南不度僧尼不滋医卜已六十年矣。兼不许外求者入境此贵留蠹耗幸我国困民穷古语云：一夫不耕一妇不织必有受饥寒者即自圣化之内。且约十万僧尼每人日米一升十万日费一千石以日系月其数可知每人春冬服装除绫罗纱外一僧岁中须绢五疋绵五十两十万僧计绢疋五十万绵两五百万此辈不耕不农皆出於蚕织无礻卑至化实ル大猷臣以为聚僧不如聚兵僧富不如民富昔秦皇帝并吞六国虎视天下以兵多民富故也。僧何预焉经曰：圣人在上国无幸民民之多幸国之不幸臣尝三复此言为之扼腕。
    周刘初仕後唐为驾部员外郎知杂事上言曰：藩侯郡牧仗钺分符系千里之惨舒行一方之威福自古选任须擢贤明近代统临为守勋绩将邦域之生聚展将领之人情识分者附正营私黩货者严刑广取诸头剥削多赡牙爪自黄巢已来伪梁之後公署例皆隳坏编户悉是凋残。若，或不近边陲不屯师旅无城郭郡邑非控扼藩垣试任廉能。且权葺理逐年属州钱物每里甲省区分支遣有馀罄竭供追府军渐足黎庶稍苏纵有过愆亦可惩责言虽鄙近望赐施行疏留中不出。
    李元懿前为北海令广顺二年投匦献六事其一臣为北海令时夏秋苗上每亩麻农具等钱省司元定钱十六及刘铢到任每亩上加四十五每顷配柴五围炭三秤省条之外严刑立使限徵臣窃闻诸道亦有如刘铢配处望令禁止其二臣在任时奉刘铢文字放丝三万两配织绢五千匹管内七县大抵如是及徵收在赋税之前督责抑凌借役户民多造店宅碾典库请朝廷指挥许人论告差军人百姓五工已上出放物至匹斤以坐赃论自然止绝其三臣在任时见刘铢擅弃国章便行决配凡罪人或刺面填都或决配沙门岛大凡配流加役是朝廷格律今後更请以不道论其四臣见诸处商税有越常规乃至草木虫鱼无不取税更有岁定税率即令儿侄亻兼从主张便行枷棒作事非法有紊国章今後请三司差人诸持止绝斯弊其五臣伏见晋朝曾配百姓食盐钱每顷配盐二十斤纳钱五十五数足然後许百姓私买煎造自後盐铁使指以赡军为名禁断盐法苗亩所配不放纳钱税物重徵生灵不易今逢理代宜有改更使人口淡食者多其主粜职员。又入沙石消卤大半今後如国家立法粜盐乞放却苗上率配稍抚蒸民以安国本其六臣见麴法一条最未中理多与州县民岁定课利至於酤酢卖糟为弊尤甚臣请州府酒户乡村不禁许令私造依明宗朝所行税户每亩纳麴钱三则酒酢之流民得便用使虽不行人以为切要。
    麴厉显德元年十月为侍御史知杂事上言曰：窃见颍州为天清节放见禁罪人伏以祝万寿之延洪但要斋心洁恳临一州之生聚当思共理分忧。且见禁罪人或干格法或因劫盗或是争论各有科条须分曲直。若负罪者获免即衔冤者莫伸此时不有发明诸处便成流例直恐每逢庆节擅放缧徒岂止惠奸深为长恶望行止绝免紊章程从之。
    ●卷五百四十八
    ○谏诤部　强谏遗谏强谏
    左氏之述强谏谓其有爱君之心盖以其忠悃内发事机外迫竭诚尽规将以纾患而安国之可保也。汉氏而下乃有秉节刚毅立志敦笃均邦国之休戚参帷幄之议论或政治有失举措非顺事等缀旒之危祸同发矢之速则乃批鳞贡说犯颜进谏以至愤发而色变感激而涕流排宫门之闼揽路马之辔以头轫车拔刀断引伏阁不起引裾以随露舆衬而叩马免冠徒跣以自劾触暴怒而罔惮滨九死而无悔至或疏贱之列非当言责之任亦有能奋一朝之命而规人主之失者焉虽复仲尼之述五谏非尚乎！诋讦范之著五论以兵谏为非然而原其诚心出於忠厚上思以成君之德下冀以救时之失嫉恶将以利国爱贤惧乎！滥罪区区之意，岂有他哉！在人主容之而已。
    汉周昌高帝时为御史大夫尝燕入奏事（燕谓安闲之居也。）高帝方拥戚姬（拥抱也。）昌还走高帝逐得骑昌项上问曰：我何如主也。昌仰曰：陛下即桀纣之主也，於是帝笑之然尤惮昌及帝欲废太子而立戚姬子如意为太子大臣固谏莫能得帝以留侯策止而昌庭争之强帝问其说昌为人吃。又盛怒曰：臣口不能言然臣期期知其不可陛下欲废太子臣期期不奉诏帝欣然而笑即罢之。
    樊哙为舞阳侯高帝尝疾恶见人卧禁中诏户者无得入群臣群臣绛灌等莫敢入十馀日哙乃排闼直入（闼宫中小门也。）大臣随之帝独枕一宦者卧哙等见帝流涕曰：始陛下与臣等起丰沛定天下何其壮也。今天下已定。又何惫也。且陛下病甚大臣震恐不见臣等计事顾独与一宦者绝乎！且陛下独不见赵高之事乎！高祖笑而起。
    袁盎为中郎将从文帝幸霸陵帝欲西驰下峻阪盎扌监辔（扌监与揽同）帝曰：将军怯邪盎言臣闻千金之子不垂堂（言富人之子则自爱也。垂堂谓坐堂外边恐坠堕也。）百金之子不骑衡（骑谓跨之也。衡楼殿边栏也。）圣主不乘危不徼幸今陛下骋六龙（六马之疾者如）驰不测山有如马惊车败陛下纵自轻奈高庙太后何帝乃止。
    薛广德为御史大夫成帝酎祭宗庙出便门欲御楼船广德当乘舆前免冠顿首曰：宜从桥诏曰：大夫冠广德曰：陛下不听臣臣自刎以血污车轮陛下不得入庙矣。（言见死伤不得入庙祠也。）帝不说（说读曰悦）光禄大夫张猛曰：臣闻主圣臣直从桥安从船危圣主不乘危御史大夫言可听帝曰：晓人不当如是耶乃从桥。
    朱为槐里令坐法为城旦成帝时丞相故安昌侯张禹以帝师位特进甚尊重上书求见公卿在前曰：今朝廷大臣上不能辅主下亡以益民皆尸位素餮（尸主也。素空也。尸位者不举其事但主其位而已素餮者德不称官空当食禄亡读曰无）孔子所谓鄙夫不可以事君夫苟患失之亡所不至者也。臣愿赐上飞方斩马剑断佞臣一人以励其馀（尚方少府之属官也。作供御器物故有斩马剑剑利可斩马也。）帝问谁也。对曰：安昌侯张禹帝大怒曰：小臣居下讪上廷辱师傅罪死不赦御史将下呼攀殿槛槛折（呼叫也。皆火故反）曰：臣得下从龙逢比干游於地下足矣。未知圣朝何如也。御史将去，於是左将军辛庆忌免冠解印绶叩头殿下曰：此臣素著狂直於世使其言是是不可诛使其言非固当容之臣敢以死争庆忌叩头流血帝意解然後得已及後当治槛帝曰：勿易因而辑之以旌直臣。
    後汉申屠刚光武时为尚书令帝尝欲出游刚以陇蜀未平不宜晏安逸豫谏不见听遂以头轫乘舆轮帝遂为止（轫谓以头投车轮也。）。
    郭宪字子横为光禄勋车驾西征隗嚣宪谏曰：天下初定车驾未可以动宪乃当车拔刀断车引帝不从遂上陇其後[A13C]川兵起乃回驾而还帝叹曰：恨不用子横之言时匈奴数犯塞帝患之乃召百寮廷议宪以为天下疲弊不宜动众谏诤不合乃伏地称眩瞀不复言帝令两郎扶下殿宪亦不拜帝曰：常闻关东觥觥。《郭子》横竟不虚也。宪遂以病辞退卒於家。
    魏辛毗为侍中文帝欲徙冀州士家十万户实河南时连蝗民饥群司以为不可而帝意甚盛毗以朝臣俱求见帝知其欲谏作色以见之皆莫敢言毗曰：陛下欲徙士家其计安出帝曰：卿谓我徙之非邪毗曰：诚以为非也。帝曰：吾不与卿共议也。毗曰：陛下不以臣不肖置之左右厕之谋议之官安得不与臣议邪臣所言非私也。乃社稷之虑也。安得怒臣帝不答起入毗随而引其裾帝遂奋衣不还良久乃出曰：佐治卿持我何太急邪毗曰：今徙既失民心。又无以食也。帝遂徙其半。
    吴张昭为绥远将军孙权於武昌临钓台饮酒醉使人以水洒群臣曰：今日酣饮惟醉堕台中乃当止耳昭正色不言出外军中坐权遣人呼昭还谓曰：为共作乐耳公何为怒乎！昭对曰：昔纣为糟丘酒池长夜之饮当时亦以为乐不以为恶也。权默然有惭色罢酒。
    後魏古弼为尚书令时上谷民上书言苑囿过度民无田业减大半以赐贫人弼览见之入欲陈奏遇大武与给事中刘树奕棋忘不听事弼侍坐良久不获申闻乃起於大武前ㄏ树头掣下床以手搏其耳以拳殴其背曰：朝廷不治实尔之罪大武失容放棋曰：不听奏事实在朕躬树何罪置之弼具状以闻大武奇弼公直皆可所奏弼曰：为臣而逞其忠於君前者非无罪也。乃诣公车免冠徒跣自劾请罪大武遣使者召之及至大武曰：卿其冠履吾闻筑社之役蹇蹶而筑之端冕而事之神与之福。然则卿有罪自今以後苟利社稷益国便民者虽复颠沛造次卿则为之无所顾也。
    北齐李集为典御丞文宣帝肆行淫暴凡所杀害多令支解集面谏帝比於桀纣帝令缚置障流中沉没久之复令引出谓曰：吾何如桀纣集曰：向来弥不及矣。帝。又令沈之引出更问如此数四集对如初帝大笑曰：天下有如此痴汉方知龙逢比干非是俊物遂解放。又被引入见似有所陈帝令搏出腰斩。
    後周张衡为太学士武帝居太后忧与左右出猎衡露舆榇叩马切谏帝嘉焉擢拜汉王侍读。
    隋刘行本为黄门侍郎高祖尝怒一郎於殿前笞之行本进曰：此人素清其过。又小愿陛下少宽假之帝不顾行本，於是正当帝前曰：陛下不以臣不肖置臣左右臣言。若是陛下安得不听臣言。若非当致之於理以明国法岂得轻臣而不顾也。臣所言非私因置笏於地而退帝敛容谢遂原所笞者。
    苏威为纳言高祖尝怒一人将杀之威入问进谏不纳帝怒甚将自出斩之威当帝前不去辟之而出威。又遮之帝拂衣而入良久乃召威谢曰：公能。若是吾无忧矣。
    赵绰为大理少卿时大理掌固来旷告绰滥免徒囚帝使信臣推验初无阿曲帝。又怒旷命斩之绰因争以为旷不合死帝乃拂衣入ト绰。又矫言臣更不理旷自有他事未及奏闻帝。又引入ト绰再拜请曰：臣有死罪三臣为大理少卿不能制驭掌固使旷独挂天刑死罪一也。囚不合死而臣不能死争死罪二也。臣本无他事而妄言求入死罪三也。帝解颜会文献皇后在坐命赐绰二金杯酒饮讫并以杯赐之旷因免死配广州。
    唐袁高为给事中卢杞为相以奸邪贬吉州长史贞元元年德宗诏移杞为饶州刺史高宿直不肯草制宰相刘从一等改命舍人为之及诏出高执之不下自丁巳至戊午谏臣上疏皆不之改丁卯高。又於正殿奏云：陛下用卢杞独秉钧轴前後三年弃斥忠良附下罔上使陛下越在草莽皆杞之过。且汉时三光失序雨旱不时宰相请罪小者免官大者刑戮卢杞罪合至死陛下好生恶杀赦杞万死惟贬新州司马旋复迁移今除刺史是失天下之望伏惟圣意裁择帝谓曰：卢杞有不逮是朕之过高复奏曰：卢杞奸臣常怀诡诈非是不逮帝曰：朕已有再赦高曰：恩赦乃释其罪不宜授刺史耳赦文正忧黎民今饶州大郡。若命奸臣司牧是一州苍生独受其罪望引常参官顾问并择谨厚中官令就街衢众讯亿兆一人异臣言臣当死，於是补阙拾遗。又前谏与高不异帝良久谓曰：若与卢杞刺史太优与上佐可否皆云：可遂追饶州制翌日帝遣中使宣慰高云：朕徐思卿言深觉惬当依卿所奏。
    阳城为谏议大夫裴延龄谗谮陆贽等坐贬黜德宗怒不解在朝无敢救者城闻而起曰：吾谏官也。不可令天子杀无罪人而信用奸臣即率拾遗王仲舒等数人守延英ト上疏论延龄奸佞贽等无罪状德宗大怒召宰相入语将加城等罪良久乃解令宰相谕遣之。
    刘栖楚为右拾遗敬宗即位後百寮入ト日绝高未坐群臣候立紫宸门外有不任其久欲倾踣者谏议大夫李渤出次白宰相曰：昨日已有疏论坐晚今日。又益晚今不能回上意是渤之罪请出ト赴金吾仗待罪有顷既坐百官班退栖楚独留帝前进谏曰：臣历观前王嗣位之初莫不躬勤庶政坐以待旦陛下即位以来放情嗜寝乐色忘忧安卧宫闼日晏方起西宫密迩未过山陵鼓吹之声日喧於外以宪宗皇帝大行皇帝皆是恪勤庶政四方犹有叛乱陛下运当少主即位未几恶德布闻臣恐福祚之不长也。臣忝谏官致陛下有此请碎首以谢遂以额叩龙墀久之不已宰臣李逢吉出位宣曰：刘栖楚休叩额候进止栖楚捧首而起因更陈论额见血帝为之动容以袖连挥栖楚。又云：不可臣奏臣即碎首而死中书侍郎牛僧孺宣示栖楚曰：所进知门外待进止栖楚即拜舞而出待罪於金吾仗然後宰臣更赞其事於帝前命中使就仗宣慰并李渤并令各宜归第。
    ○谏诤部　遗谏夫慎终於始君子之道图国忘死忠臣之节中代而下乃有秉贞纯之操敦亢直之志不幸遘疾殆於弥留属纟广忍死口舌为奏陈逆耳之深戒述经邦之丕训异其感悟以申规益以至乘舆临省亲乞其言使者存问因受其对莫不罄肺腑之丹实陈时政之得失周旋悃忄无所回隐复有直躬守道循名顾义思纳诲以救恶遂捐躯而甘死将致君於善以舍生为轻之诚布於遗体斯固烈气贯於穹壤英声垂於无穷历千祀而如生可以掩卷而太息者矣。
    史鱼为卫大夫病。且死谓其子曰：我数言蘧伯玉之贤而不能进弥子瑕不肖而不能退为人臣生不能进贤而退不肖死不当治丧正堂殡我於室足矣。卫君问其故子以父言闻君遽然召蘧伯玉而贵之召弥子瑕而退之徙殡於正堂成礼而後去生以身谏死以尸谏可谓直矣。《诗》曰：靖共尔位好是正直。
    汉东方朔武帝时为大中大夫将死谏曰：诗云：营营青蝇止於樊恺悌君子无信谗言谗言罔极交乱四国愿陛下远巧佞退谗言帝曰：今顾东方朔多善言怪之居无几何果病死。
    後汉吴汉光武时为大将军病笃帝亲临问所欲言对曰：臣愚无所知识唯愿陛下慎无赦而已。
    锺离意明帝时为鲁相卒官遗言上书陈平之世难以急化宜少宽假帝感伤其意下诏嗟叹赐钱二十万。
    樊明帝时为长水校尉卒遣小黄门张音问所遗言先是河南县亡失官钱典负者坐死其罪徙者甚众遂委责於人以偿其耗卿部吏司因此为奸尝疾之。又野王岁献甘醪膏岁母辄扰人吏以为利并欲奏罢之疾病未及得上音归具以闻帝览之而悲怛敕二郡并令从之。
    黄琼桓帝时为司空以地震免疾笃上疏曰：臣闻天者务刚其气君者务强其政是以王者处高自持不可不安履危任力不可不据夫自持不安则颠任力不据则危故圣王升高据上则以德义为首涉危蹈倾则以贤者为力唐尧以德化为冠冕以稷契为筋力高而益崇动而愈据此先圣所以长守万国保其社稷者也。昔高皇帝应天顺民奋剑而王扫除秦项革命创制降德流祚至於哀平而帝道不纲秕政日乱遂使奸佞擅朝外戚专恣所冠不以仁义为冕所蹈不以贤佐为力终至颠蹶灭绝汉祚天维陵弛民鬼惨怆赖皇乾眷命炎德复辉光武以圣武天挺继统兴业创基冰泮之上立足枳棘之林擢贤於众愚之中画功於无刑之地崇礼义於交争循道化於乱离自是历高而不倾任危而不跌兴复洪祚开建中兴光被八极垂名无穷至於中叶盛业渐衰陛下祚从藩国爰升帝位天下拭目谓见太平而即位以来未有圣政诸梁秉权竖官充朝重封累职倾动朝廷乡较牧守之选皆出其门羽毛齿革明珠南金之宝殿满其室富拟王府势回天地言之者必族附之者必荣忠臣惧死而杜口万夫怖祸而木舌塞陛下耳目之明更为聋瞽之主故太尉李固杜乔忠以直言德以辅政念国忘身殒殁为报而坐陈国议遂见残灭贤愚切痛海内伤惧。又前白马令李指言宦官罪秽宜诛皆因众人之心以救积薪之弊弘农杜众知所言宜行惧以忠获罪故上书陈理之乞同日而死所以感悟国家庶获免而既不辜众。又并坐天下尤痛益以怨结故朝野之人以忠为讳昔赵杀鸣犊孔子临河而反夫覆巢破卵则凤凰不翔刳牲夭胎则麒麟不臻诚物类相感理使其然尚书周永昔为沛令素事梁冀幸其威势坐事当罪越拜令职见冀将衰乃阳毁示忠遂因奸计亦取封侯。又黄门协邪群辈相党自冀兴盛腹背相亲朝夕图谋共构奸轨临冀当诛无可设巧复暴其恶以要爵赏陛下不加清徵审别真伪复与忠臣并时显封使朱紫共色粉墨杂揉所谓抵金玉於沙砾碎璧於泥涂四方闻之莫不愤叹昔曾子大孝慈母投杼伯奇至贤终於流放夫谗谀所举无高而不可升相抑无深而不可沦可不察欤臣至顽驽世荷国恩身轻位重勤不补过然惧於永殁负[C260]益深敢以垂绝之日陈不讳之言庶有万分无恨三泉其年卒。
    司马直灵帝时除钜鹿太守是时刺史二千石皆责助军修宫钱直以有清名减责三百万直被诏怅然曰：为民父母而反割剥百姓以称时求吾不忍也。辞疾不听行至孟津上书极陈当时之失古今祸败之戒即吞药自杀书奏帝为暂绝宫钱。
    魏高堂隆明帝时为光禄勋疾笃口占上疏曰：曾子有疾孟敬子问之曾子曰：鸟之将死其鸣也。哀人之将死其言也。善臣寝疾病有增无损常惧奄忽忠款不昭臣之丹诚岂惟曾子愿陛下少垂省览涣然改往事之过谬勃然兴来事之渊塞使神人乡应殊方慕义四灵效珍玉衡曜精则三王可迈五帝可越非徒继体守文而已也。臣尝谓世主莫不思绍尧舜汤武之治而蹈踵桀纣幽厉之迹莫不蚩笑季世惑乱亡国之主而不登践虞夏殷周之轨悲夫以。若所为求。若所欲犹缘木而求鱼煎水作冰其不可得明矣。寻观三代之有天下也。圣贤相承历载数百尺地莫非其有一民莫非其臣万国咸宁九有有截鹿台之金巨桥之粟无所用之仍旧南面夫何为哉！然癸辛之徒恃其有力知足以拒谏才足以饣希非谄谀是尚台观是崇淫乐是好倡优是说作靡靡之乐安濮上之音上天不蠲眷然回顾宗国为墟不夷於隶纣县白旗桀放鸣条天子之尊汤武有之岂伊异人皆明主之胄也。且当六国之时天下殷炽秦既兼之不圣道乃构阿房之宫筑长城之守矜夸中国威服百蛮天下震竦道路以目自谓本枝百叶永垂洪晖岂寤二世而灭社稷隳圯近汉孝武承文景之福外攘夷狄内兴宫殿十馀年间天下嚣然乃信越巫怼天迁怒起建章之宫千门万户卒致江充妖蛊之变至於宫室乖离父子相残殃咎之毒祸流数世臣观黄初之际天兆其戒异类之鸟育长燕巢口爪胸赤此魏室之大异也。宜防鹰扬之臣於萧墙之内可选诸王使君国典兵往往棋寺镇抚皇畿翼亮帝室昔周之东迁晋郑是依汉吕之乱实赖朱虚斯盖前代之明鉴夫皇天无亲惟德是辅民咏德政则延期过历下有怨叹掇录授能繇此观之天下之天下非独陛下之天下也。臣百疾所锺气力稍微辄自舆出归还里舍。若遂沉沦鬼而有知结草以报诏曰：生廉侔伯夷直过史鱼执心坚白謇謇匪躬如何微疾未除退身里舍昔邴吉以阴德疾除而延寿贡禹以守节疾笃而济愈生其强饮专精以自持（习凿齿曰：高堂隆可谓忠臣矣。君侈每思谏其恶将死不忘忧社稷正辞动於人主明戒验於後身）。
    吴张为太常长史还吴迎家道病卒临困授子靖留笺曰：自古有国有家者咸欲德政以比隆盛世至於其治多不馨香非无忠臣贤佐ウ於治体也。繇主不胜其情弗能用耳夫人情惮难而趋易好同而恶异与治道相反。《传》曰：从善如登从恶如崩言善之难也。人君承奕世之基据自然之势操八柄之威甘易同之忄无假取於人而忠臣挟难进之术吐逆耳之言其不合也。不亦宜乎！虽则有[C260]巧辩缘间眩於小忠恋於恩爱贤愚杂错长幼失序其所由来情之乱也。故明君寤之求贤如饥渴受谏而不厌抑情损欲以义割恩上无偏谬之授下无希冀之望宜加三思含垢藏疾以成仁覆之大卒帝省书流涕。
    陆凯为左丞相凯疾病孙皓遣中书令董朝问所欲言凯陈何定不可任用宜授外任不宜委以国事奚熙小吏建起浦里田欲复严密故迹亦不可听姚信楼元贺邵张悌郭薛莹滕及族弟喜抗或清白忠勤或姿才卓茂皆社稷之桢国家之良辅愿陛下重留神思访以时务各尽其忠拾遗万一遂卒。
    晋裴秀为司空薨友人料其书记得表章言平吴之事其词曰：孙皓酷虐不及圣明御世兼弱攻昧使遗子孙将遂不能臣时有否泰非万安之势也。臣昔虽已屡言未有成旨今既疾笃不起谨重尸启愿陛下特与施行乃封以上闻诏报曰：司空薨痛悼不能去心。又得表草虽在危困不忘王室尽忠忧国省益伤切辄当与诸贤共论也。
    刘波为散骑常侍出督淮北诸军冀州刺史以疾未行上疏曰：臣闻天地以弘济为仁君道以惠下为德是以禹汤有身勤之绩唐虞有在予之诰用能惠被苍生勋流後业宣帝开拓洪图始基成命爰及文武历数在躬而犹虚心侧席卑己崇物然後知积累之功重勤王之业艰先君之德弘贻厥之赐厚惠王不怀委政内任遂使神器幽沦三光翳曜园林怀九泉之感宫庙集胡马之迹所谓肉食失之於朝黎庶暴骸於外也。赖元皇帝神武应期祚隆淮海振乾纲於己坠纽绝维而更张陛下承宣帝开始之宏基受元帝克终之成烈保大定功戢兵靖乱故使负鳞横海之鲸僭位滔天之冠望旗而宵溃睹太阳而雾散巍巍荡荡人无名焉而顷年以来天文违错妖怪屡生会稽先帝本封而地动经年昔周之文武有鱼鸟之瑞君臣犹怀震悚况今灾变众集曾莫之疑公旦有勿休之诫贾谊有积薪之喻臣鉴先徵窃惟今事是以敢肆狂瞽直言无讳往者先帝以幼风御世责成群后坐运天纲随造化委顺故忘日计之功收岁成之用今礼乐征伐自天子出相王贤隽协和百揆六合承风天下响振而钧台之咏弗闻景亳之命未布将群臣之不称陛下用之不尽乎！凡圣王之化莫不敦崇忠信存正弃邪伤化毁俗者虽亲虽贵必疏而远之清公贞修者虽微虽贱必亲而近之今则不然此风既替利竟滋甚朋党比周毁誉交兴钻求苟进人希分外见贤而居其上受禄每过其量希旨承意者以为奉公共相赞白者以为忠节举世见之谁敢正言陛下不明必行之法以绝穿凿之源者恐脱因疲倦以误视听。且苻坚灭亡於今五年旧京残毁山陵无卫百姓涂炭未蒙拯扌求伏愿远观汉魏衰灭之繇近览两朝倾覆之际超然易虑为於未有则灵根永固社稷无虞臣岂诬一朝之人皆无忠节但任非才求之不至耳今政烦役殷所在凋弊仓廪空虚国用倾竭侵削流亡相属略计户口但咸安已来十分去三百姓怀浮游之叹下泉兴周京之思昔汉宣有云：与我共治天下者其惟良二千石乎！是以临下有方者就加玺赠法苛政乱者恤刑不赦事简於上人悦於下今则不然告时乞职者以家弊为辞振穷恤滞者以公爵为施古者为百姓立君使之司牧今者以百姓恤君使之蚕食至乃贪污者谓之清勤慎法者谓之怯劣何反古道一至於此陛下虽躬自节俭哀矜於上而群寮肆欲纵心於下六司垂翼三事拱默故有识者睹人事以叹息观天眚而大惧昔宋景退荧惑之灾殷宗消鼎雉之异伏愿陛下仰观大禹过门之志俯察商辛沉湎之失远思国风恭公之刺深惟定姜小臣之喻暂回圣恩大询群侯延纳众贤访以得失今百寮率职人言损益察其所繇观其所以审识群才助鼎和味克念作圣以答天休则四海宅心天下幸甚臣亡祖先臣隗昔荷殊宠匪躬之操犹存旧史有志无时怀恨黄泉及臣凡劣伏蒙罔极之眷恩隆累世实非糜身倾宗所能上报前作此表未及得通暴婴笃疾恐命在奄忽贪及视息望达愚情气力忄然不能自宣疏奏而卒追赠前将军。
    後魏王孝文时为尚书令疾笃上疏曰：臣闻忠於事君者节义著於临终孝於奉亲者淳诚表於垂没故孔明卒军不忘全蜀之计曾参疾甚情存善言之益虽则庸昧敢忘景行臣荷天地覆载之恩蒙父母生成之德渐风训於华年服道教於弱冠濯缨清朝垂周三纪受先帝非分之眷叨陛下殊常之宠遂乃齐迹功旧内侍帷幄爵列诸王位班上等从容闻道与知国政诚思竭尽力命以报所受不谓事与心违忽婴重疾每屈舆驾亲临问之荣洽生年惠流身後犬马之诚衔佩罔极今所病遂笃虑必不起延首阙庭更恋终日仰恃皇朝宿眷之隆敢陈愚昧管窥之见臣闻为治之要其略有五一者慎刑罚二者任贤能三者亲忠信四者远谗佞五者行黜陟夫刑罚明则奸宄息贤能用则功绩著亲忠信则视听审远谗佞则疑间绝黜陟行则贪污改是以钦恤惟刑载在唐典知人则哲惟帝所难。《周书》垂好德之文汉史列防奸之论考省幽明先王大典。又八表既广远近事殊抚荒裔宜待之以宽信绥华甸宜惠之以明简哀恤孤独赈施困穷录功旧赦小罪轻徭役薄赋敛修福业禁氵祀愿听政馀暇赐垂览察使子襄之诚重申於当世将坠之志获用於明时寻薨。
    隋文振大业中为左侯卫大将军辽东之役出南苏道在道疾笃上表曰：臣以庸微幸逢圣世滥蒙奖擢荣冠侪伍而知能无取叨窃已多言念国恩用忘寝食尝思效其鸣吠以报万分而摄养乖方疾患遂笃抱此深愧永归泉壤不胜馀恨轻陈管穴窃见辽东小鬼未服严刑远降六师亲劳万乘但夷狄多诈深须防简口陈降款心怀背叛诡伏多端勿得便受水潦方降不可淹迟唯愿严勒诸军星驰速发水陆俱前出其不意则平壤孤城势可拔也。若倾其根本馀冠自克如不时定脱过秋霖雨深为艰阻兵粮。又竭强敌在前出後迟疑不决非上策也。後数日卒於师帝省表悲叹久之。
    唐魏徵为太师贞观十七年薨太宗谓侍臣曰：徵亡後朕遣人至宅就其书函得表一纸始立表草字皆难识唯前有数行稍可分辨云：天下之事有善有恶任善人则国安用恶人则国乱公卿之内情有爱憎憎者唯见其恶爱者唯见其善爱憎之间所宜详审。若爱而知其恶憎而知其善去邪勿疑任贤勿贰可以兴矣。其遗表如此然在朕思之恐不免斯事公卿侍臣可书之於笏知必谏也。
    李大亮为右卫大将军贞观十八年太宗幸雒阳令大亮副房玄龄居守後遇疾临终上表请停辽东之役。又言京师宗庙所在愿深以关中为意表成而卒房玄龄为司空贞观二十二年太宗幸玉华宫玄龄以疾卧纟留台後渐笃玄龄乃谓诸子曰：吾自度危笃而恩泽转降。若辜负圣君则死有馀责当今天下宁谧咸得其宜唯东讨不停方为国患主上含怒意决臣下莫敢犯颜吾知而不言可谓衔恨入地遂抗表切谏曰：臣闻兵恶不戢武贵止戈当今圣化所覃无远不&lt;尸田&gt;自上古所不臣者陛下皆能臣之所不制者皆能制之详观古今为中国患害无过突厥遂能坐运神策不下殿堂大小可汗相次束手分典禁围执戟行间其後延ヌ鸠张寻既夷灭铁勒慕化请置州县沙漠以北万里无尘至於高昌叛涣於流沙吐谷浑首鼠於积石偏师薄伐俱从平荡高丽历代逋诛莫能讨系陛下责其逆乱杀主害人亲扌六军问罪辽碣未经旬日即拔辽东前後虏获数十万计分配诸州无处不满雪往代之宿耻掩崤陵之枯骨比功较德万倍前王此圣人之所以自知微臣安敢备说。且陛下仁风被於率土孝德彰於配天睹夷狄之将亡则指其数岁授将帅之节度则决机万里屈指而候驿视景而望书符应。若神无遗策擢将於行伍之间取士於凡庸之末远夷单使一见不忘小臣之名未尝再问箭穿七札弓贯六钧加以留情坟典属意篇什笔迈锺张词穷曹马文锋既振则宫徵自谐轻翰暂飞则华葩竞发抚万姓以慈遇群臣有礼褒秋毫之善解吞舟之网逆耳之谏必听肤受之斯绝好生之德禁障塞於江湖恶杀之仁息鼓刀於屠肆凫卢荷稻粱之惠犬马蒙帷盖之恩降乘吮思摩之疮登堂临魏徵之柩哭战亡之卒则哀动六军负填道之薪则情感天地重黔黎之大命特留心於庶狱臣心识愦岂足论圣功之深远谈天德之高大哉！陛下兼众美而有靡不备具微臣深为陛下惜之重之爱之。《周易》曰：知进而不知退知存而不知亡知得而不知丧。又曰：知进退存亡不失其正者其惟圣人乎！繇此言之进有退之义存有亡之徵得有丧之理老臣所以为陛下惜之者盖谓此也。《老子》曰：知足不辱知止不殆臣谓陛下威名功德亦可足矣。拓地开疆亦可止矣。彼高丽者边夷贱类不足待以仁义不可责以常礼古来以鱼鳖畜之宜从阔略。若必欲绝其种类深恐兽穷则抟。且陛下每决死囚必令三覆五奏进素食停音乐者盖以人命所重感动圣慈况今兵士之徒无一罪戾无故驱之於行阵之间委之於锋刃之下使肝脑涂地魂魄无归其老父孤儿寡妻慈母望车而淹泣抱枯骨而摧心足以变动阴阳伤害和气实天下之冤痛也。且兵者凶器战者危事不得已而用之向使高丽违失臣节而陛下诛之可也。侵扰百姓而陛下灭之可也。久长能为中国患而陛下除之可也。有一於此虽日杀万夫不足为鬼今无此三条坐烦中国内为旧王雪怨外为新罗报雠，岂非所存者小所损者大愿陛下遵皇祖。《老子》止足之戒以保万代巍巍之名发霈然之恩降宽大之诏顺阳春而布泽许高丽以自新焚陵波之船罢应募之众自然华夷庆赖远肃迩安臣老病三公旦夕入地所恨竟无尘露微增海岳谨以残魂馀息预代结草之诚傥蒙察以哀鸣臣即死。且不朽太宗见表谓玄龄子妇高阳公主曰：此人危笃如此尚能忧我国家。
    令狐楚为兴元节度使开成二年将薨前一日自草遗表其略曰：臣永惟际会受国深恩以祖以父皆蒙褒赠有弟有子并列班行全腰领以从先人委体魄而事先帝此不自达诚为甚愚但以水去泉扃长辞陛更陈尸谏犹进瞽言虽叫呼之不能岂诚明之敢忘今陛下春秋鼎盛寰海镜清是修教化之初是复理平之始然自前年秋夏已来贬谪者至多诛戮者不少伏望普加洪造稍霁皇威殁者昭洗以雷存者г濡以雨露使五嘉熟兆人安康纳臣将尽之苦言慰臣永蛰之幽魄。
    ●卷五百四十九
    ○谏诤部　褒赏
    春秋述五谏之义战国垂三赏之令盖褒扬诤臣有从来矣。非含忠秉直谠言正义挺匪躬之节竭爱君之诚者胡能感悟上心受兹宠锡者已繇汉室而下以谏诤著称者乃有激昂辞气面论亏失或伏ト奏牍传置飞章援引古今箴切时病世之贤君乐闻其说释然嘉纳穆然称善言对慰喻玺书优奖增加爵秩便蕃赐予至於辍服御之物申宴馀之乐以其话言载之史策皆所以励骨鲠而惩谀佞焉。
    汉郅都为中郎将敢直谏从景帝入上林贾姬在厕野彘入厕帝欲持兵救贾姬都伏帝前曰：一姬死更一姬进天下所少宁贾姬乎！陛下纵自轻奈宗庙太后何太后闻而嘉之锡都金百斤帝亦锡金百斤。
    东方朔为常侍郎武帝使中大夫吾丘寿王与待诏能用者二人举籍阿城以南以东宜春以西提封倾亩及其贾直欲除以为上林苑属之南山吾丘寿王奏事帝大说称善时朔在傍进谏曰：夫殷作九市之宫而诸侯畔灵王起章华之台而楚民散秦兴阿房之殿而天下乱粪土愚臣忘生触死逆盛意犯隆指罪当万死不胜大愿愿陈泰阶六符以观天变是日因奏泰阶之事上拜朔为大中大夫给事中赐黄金百斤。又董偃得幸於窦太主帝为窦太主置酒宣室使谒者引内董偃是时朔陛戟殿下（持戟列陛侧）辟戟而前曰：偃安得入乎！帝曰：何谓也。朔曰：以人臣私侍公主乃国家之大贼人主之大蜮昔伯姬燔而诸侯惮奈何臣乎！武帝默然良久曰：吾业以设饮後而自改朔曰：不可夫宣室者先帝之正处也。非法度之政不得入焉帝曰：善乃置酒北宫引偃从东司马门赐朔黄金三十斤。
    于定国为御史中丞昌邑王即位多行淫乱定国上书谏後王废宣帝立大将军光领尚书事条奏群臣谏昌邑王者皆超迁定国繇是为光禄大夫平尚书事甚见任用。
    路温舒为廷尉史宣帝初上书请除诽谤以招切言开天下之口广箴谏之路扫亡秦之失遵文武之德省法制宽刑罚以废治狱则太平之风可兴於世永履和乐与天罔极天下幸甚（言与天长久无穷极也。）帝善其言迁广阳私府长。
    匡衡为给事中是时有日蚀地震之变元帝问以政治得失衡上疏言遂宜减宫室之度省靡丽之饰考制度修外内近忠正远巧佞放郑卫进雅颂举异材开直言任温良之人退刻薄之吏显洁白之士昭无欲之路览六艺之意察上世之务明自然之道帝悦其言迁衡为光禄大夫。
    贡禹为谏议大夫元帝数虚已问以政事禹上言厩马太多请减乘舆服御及请复田与贫民天子纳善其忠乃下诏令太仆减食马水衡减食肉兽省宜春下苑以与贫民。又罢角抵诸戏及齐三服官迁禹为光禄大夫。
    後汉郅恽为上东城门候光武尝出猎车驾夜还恽拒关不开帝令从者见面於门间恽曰：火明辽远遂不受诏帝乃回从东中门入明日恽上书谏曰：昔文王不敢盘於游田以万人为忧而陛下远猎山林夜以继书其如社稷宗庙何暴虎冯河未至之诫诚小臣所窃忧也。书奏赐布百疋贬东中门候为参封尉张禹和帝时为太尉帝南巡祠园庙禹兼卫尉留守闻车驾当进幸江陵以为不宜冒险远幸驿马上谏诏报曰：祠谒既讫当南祀大江得君奏临汉回舆而旋及至京禹特蒙赏赐。
  </div>
  <div class="pagination">
   <a href="册府元龟_page400.html">
    上一页
   </a>
   <span>
    ...
   </span>
   <a href="册府元龟_page396.html">
    396
   </a>
   <a href="册府元龟_page397.html">
    397
   </a>
   <a href="册府元龟_page398.html">
    398
   </a>
   <a href="册府元龟_page399.html">
    399
   </a>
   <a href="册府元龟_page400.html">
    400
   </a>
   <span class="current-page">
    401
   </span>
   <a href="册府元龟_page402.html">
    402
   </a>
   <a href="册府元龟_page403.html">
    403
   </a>
   <a href="册府元龟_page404.html">
    404
   </a>
   <a href="册府元龟_page405.html">
    405
   </a>
   <a href="册府元龟_page406.html">
    406
   </a>
   <span>
    ...
   </span>
   <a href="册府元龟_page402.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
