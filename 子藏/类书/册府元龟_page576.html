<!DOCTYPE html>
<html>
<head>
    <meta charset="UTF-8">
    <title>册府元龟 - 第 576 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 576 页/共 736 页</h1>
    <div class="content">    士晋大夫也。鲁闵公元年晋侯作二军（晋本一军见庄十六年）公将上军太子申生将下军赵夙御戎毕万为右（为公御右也。夙赵衰兄也。毕万魏祖父也。）以灭耿灭霍灭魏（平阳皮氏县东南有耿永安县东北有霍大山三国皆姬姓）还为太子城曲沃赐赵夙耿赐毕万魏以为大夫曰：太子不得立矣。分之都城而位以卿先为之极。又焉得立（位以卿谓将下军）不如逃之无使罪至为吴太伯不亦可乎！（太伯周太王之子知父欲立季历故让位而吴）有令名愈其及也。（言虽去犹有令名胜於留而及祸）。且谚曰：心苟无瑕何恤乎！无家天。若祚太子其无晋乎！（为晋杀申生传张本）卜偃曰：毕万之後必大（卜偃掌晋卜大夫）万盈数也。魏大名也。以是始赏天启之矣。天子曰：兆民诸侯曰：万民今名之大以从盈数其必有众。
    仆人赞晋太子申生之仆也。晋献公使申生伐东山衣之偏{叔衣}之衣佩之金（{叔衣}在中左右异。故曰：偏如环而缺以金为之）仆人赞闻之曰：太子殆哉！（殆危也。）君赐之奇奇生怪怪生无尝无尝不立（奇异不立不得立）使之出征先以观之（观其用众）故告之以离心而示之以坚忍之权（离心偏中分也。坚忍金亦离。《传》曰：金寒离）则必恶其心而害其身矣。恶其心必内险之（险危）害其身必外危之（外危使之攻伐也。）危自中起难哉！且是衣也。狂夫阻之衣也。（狂夫方相氏之士也。阻古诅字将服是衣必先诅之。《周礼》方相氏黄金四目玄衣朱裳执戈扬盾以疫也。）其言曰：尽敌而反（言谓狂夫祭诅之言）虽尽敌其。若内谗何申生胜翟而反谗言作於中君子知微（知微谓仆人赞）。
    舟之侨虢大夫也。闵公二年虢公败犬戎于渭（犬戎西戎别在中国者渭水出陇西东入隈曲曰：）舟之侨曰：无德而禄殃将至矣。遂奔晋明年晋灭虢。
    虢射晋大夫也。鲁僖公八年晋里克帅师梁繇靡御虢射为右以败狄于采桑（传言前年事也。平阳北屈县西南有采桑）梁繇靡曰：狄无耻从之必大克（不耻走故可逐）里克曰：惧之而已无速众狄（恐怨深而群党来报）虢射曰：期年狄必至示之弱矣。夏狄伐晋报采桑之役也。复期月（明期年之言）。
    郭偃晋大夫也。惠公既杀里克而悔之曰：芮也。使寡人过杀我社稷之镇（芮冀芮镇重也。）偃闻之曰：不谋而谏者冀芮也。不图而杀者君也。不谋而谏不忠不图而杀不祥不忠受君之罚不祥罹天之祸受君之罚死戮罹天之祸无後（无後嗣）志道者勿忘将及矣。（志识及至）及文公入（文公重耳）秦人杀冀芮而施之（冀芮既纳文公。又悔将杀之文公知之潜会秦伯于王城冀芮焚公宫求公得遂如河上秦伯诱而杀之陈尸曰：施）。
    宰孔周大夫也。僖公九年齐会诸侯於葵丘宰孔先归（既会先诸侯而去）遇晋侯曰：可无会也。（晋侯欲来会葵丘）齐侯不务德而勤远略故北伐山戎（在庄公三十一年）南伐楚（在四年）西为此会也。东略之不知西则否矣。（言或向东必不能复略西）其在乱乎！君务靖乱无勤於行（在察也。微戒献公言晋将有乱）晋侯乃还。
    卜偃晋大夫也。僖公二年虢公败戎于桑田（桑田虢地在弘农陕县东北）卜偃曰：虢必亡矣。亡下阳不惧而。又有功是天夺之鉴（鉴所以自）而益其疾也。（骄则生疾也。）必易晋而不抚其民矣。不可以五稔（稔熟也。为下五年晋灭虢张本也。）。
    内史过周大夫也。鲁僖公十一年周使内史过赐晋惠公命受玉惰过归告王曰：晋侯其无後乎！王赐之命而惰於受瑞先自弃也。已其何继之有礼国之也。敬礼之舆也。不敬则礼不行礼不行则上下何以长世二十一年晋惠公卒子怀公立晋人杀之更立文公。
    王孙说周大夫也。周简王八年鲁成公朝周使叔孙侨如先聘。且告见（使先修聘。且告将朝）说与之语说言於王曰：鲁叔孙之来也。必有异焉其享觐之币薄而言讠舀殆请之也。若请之必欲赐也。鲁执政惟︹故不欢焉而後遣之（鲁执政之人惟畏其强难拒其欲故不欢说而後遣之也。）。且其状方上而锐下宜触冒人王其勿赐。若贪凌之人来而盈其愿是不赏善也。且财不给故圣人之施舍也。议之其喜怒取予也。亦议之是以不主宽惠亦不主猛毅（主犹名也。）主德义而已（赏得人罚当罪是为德义也。）王曰：诺使私问诸鲁请之也。王遂不赐礼如行人及鲁侯至仲孙蔑为介（在宾为介上介所以佐相礼仪）王孙说与之语说让说（说好也。言蔑好让也。）以语王王厚贿之。
    辛有周大夫也。初平王之东迁也。（周幽王为犬戎所灭平王嗣立故东迁雒邑）辛有伊而祭於野者曰：不及百年此其戎乎！其礼先亡矣。（被而祭有象夷狄）僖二十二年秋秦晋迁陆浑之戎于伊川。
    石癸郑大夫也。郑公子兰出奔晋事晋文公甚谨晋文公欲入兰为太子以告郑石癸曰：吾闻吉姓乃后稷之元妃（吉姓之女为后稷妃）其後当有兴者子兰母後也。且夫人子尽已死馀庶子无如兰贤今围急晋以为请利孰大焉遂许晋与盟卒而立子兰为太子晋兵乃罢去兰立是为缪公。
    先轸晋大夫也。秦晋战于ゾ晋获百里孟明视西乞术白乙丙以归文公夫人秦女谓襄公曰：秦欲得其三将戮之公许遣之先轸闻之谓襄公曰：患生矣。轸乃追秦将渡河已在舟中顿首谢卒不及後三年秦果使孟明伐晋报ゾ之败取晋汪以归。
    叔仲惠伯鲁人也。鲁文公九年冬楚使越椒来聘执币傲叔仲惠伯曰：是必灭。若敖氏之宗傲其先君神弗福也。宣四年楚灭。若敖氏。
    王子伯廖郑大夫郑公子曼满与王子伯廖语欲为卿伯廖告人曰：无德而贪其在。《周易》丰三三（离下震上丰）之离三三（丰上六变而为纯离也。《周易》论变故虽不筮必以变言其义丰上六曰丰其屋其家其户阒其无人三岁不觌凶义取无德而大其屋不过三岁必灭亡）弗过之矣。（不过三年）间一岁郑人杀之。
    晏桓子齐大夫也。公孙归父会齐侯于见晏桓子与之言鲁乐桓子告高宣子（桓子晏婴父宣子高固也。）曰：子家其亡乎！怀於鲁矣。（子家归父字也。）怀必贪贪必谋人谋人人亦谋己一国谋之何以不亡（十八年归父奔晋）。
    刘康公周卿士也。鲁成公十三年公及诸侯朝王遂从刘康公伐秦成子受于社不敬（宜社之肉也。盛以器。故曰：宜社者出兵祭社之名）刘子吾闻之民受天地之中以生所谓命也。是以有动作礼义威仪之则以定命也。能者养之以福（养威仪以致福）不能者败以取祸是故君子勤礼小人尽力勤礼莫如致敬尽力莫如敦笃敬在养神笃在守业国之大事在祀与戎祀有执番（番祭肉也。）戎有受神之大节也。（交神之大节）今成子惰弃其命矣。（惰则失中和之气）其不反乎！（为成肃公卒于瑕张本）晋侯使赵同献狄俘于周不刘康公曰：不及十年原叔必有大咎（原叔赵同也。）天夺之魄矣。後晋人杀赵同。
    士贞伯晋大夫也。鲁成公六年郑伯如晋拜成（谢前年再盟）子游相（子游公子偃也。）授玉于东楹之东（礼授玉两楹之间郑伯行疾故过）士贞伯曰：郑伯其死乎！自弃也。已视流而行速不安其位宜不能久（视流不端谛也。行速不详缓也。）。
    季。《文子》鲁大夫也。鲁成公四年季。《文子》相公如晋晋侯见公不敬季。《文子》曰：晋侯必不免（言将不能寿终也。）。《诗》曰：敬之敬之天惟显思命不易哉！（诗商颂言天道显明受其命甚难不可不敬以奉之）夫晋侯之命在诸侯矣。可不敬乎！
    申公巫臣晋大夫也。鲁成公八年晋侯使巫臣如吴假道於莒与渠丘公立于池上（渠丘公莒子朱也。池城池也。渠丘邑名莒县有渠里也。）曰：城巳恶曰：辟陋在夷其孰以我为虞（虞度也。）对曰：夫狡焉（狡猾之人）思启封疆以利社稷者何国蔑有惟然故多大国矣。惟或思或纵也。（世有思疆者。又有纵其暴掠者莒人当以此为戒）勇夫重闭况国乎！（明年莒溃）。
    甯惠子名殖卫大夫也。成公十四年卫定公享苦成叔甯惠子相苦成叔傲甯子曰：苦成家其亡乎！古之为享食也。以观威仪省祸福也。故。《诗》曰：兕觥其<角求>旨酒思柔彼交匪傲万福来求今夫子傲取祸之道也。後三年苦成家亡。
    孟献子鲁大夫也。成公十三年晋乞师于鲁将事不敬献子曰：氏其亡乎！礼身之也。敬身之基也。子无基。且先君之嗣卿也。受命以求师将社稷是卫而惰弃君命也。不亡何为（十七年氏亡矣。）。又晋栾来乞师献子曰：有胜矣。（卑让有礼故知其将胜楚）。又襄公十年六月郑子耳伐宋七月侵鲁西鄙九月侵宋北鄙孟献子曰：郑其有灾乎！师竞已甚（竞争竞也。）周犹不堪竞况郑乎！（周谓天王）有灾其执政之三士乎！（郑简公子驷子国子耳秉政故知三士任其祸也。为下盗杀三大夫传。）。
    韩献子晋大夫也。鲁成公十五年晋三害伯宗谮而杀之及栾弗忌（栾弗忌贤大夫）伯州犁奔楚（伯宗子）韩献子氏其不免乎！善人天地之纪也。而骤绝之不亡何待（既杀伯宗。又及弗忌。故曰：骤也。十七年晋杀三）伯宗每朝其妻必戒之曰：盗憎主人民恶其上子好直言必及於难。
    范。《文子》晋大夫也。晋厉公败荆於鄢而反。《文子》谓其宗祝曰：君骄泰而有烈夫以德胜者犹惧失之而况骄泰乎！君多私今以胜归私必昭昭私难必作吾恐及焉凡吾宗祝为我祈死先难为免七年夏范。《文子》卒冬难作始於三卒於公。
    长鱼乔晋大夫也。厉公杀三长鱼乔乃胁栾中行而言于公曰：不杀此二子者忧必及君公曰：一旦而尸三卿不可益也。对曰：臣闻之乱在内为宄在外为奸御宄以德御奸以刑今治政而内乱不可谓德除鲠而避︹不可谓刑德刑不立奸宄并至臣脆弱弗能忍俟也。乃奔翟三月厉公弑。
    单襄公周大夫也。晋既克楚于鄢使至告庆于周未将事王叔简公饮之酒（王叔简公周大陈生也。）交酬好货皆厚饮酒宴语相说也。明日王叔子誉诸朝至见召桓公与之语召公以告单襄公曰：王叔子誉温季以为必相晋国相晋国必大得诸侯劝二三君子必先导焉可以树今夫子见我以晋国之克也。为己实谋之曰：微我晋不战矣。楚有五败晋不知乘我则︹之背宋之盟一也。（华元善楚令尹子重。又善晋栾武子故遂合二国之盟在鲁十二年至十六年楚郑背盟而伐宋）薄德而以地赂诸侯二也。（郑人不从楚以汝阴之田赂郑晋从楚也。）弃壮之良而用幼弱三也。（壮之良谓申叔时幼弱司马子反）建立卿士而不用其言四也。夷郑从之三陈而不也。（夷楚东之夷也。三陈夷郑楚）罪不由晋晋得其民四军之帅旅力方刚卒伍治整诸侯与之是有五胜也。有辞一也。得民二也。军帅︹御三也。行列治整四也。诸侯辑睦五也。有一胜犹足用也。有五胜以伐五败而避之者非人也。不可以不战栾范不欲我则︹之（栾栾书范士燮。）战是吾力也。且夫战也。微谋吾有三伐勇而有礼反之以仁吾三逐楚君之卒勇也。见其君必下而趋礼也。能获郑伯而赦之仁也。若是而知晋国之政楚越必朝吾曰：子则贤矣。（吾曰：桓公自谓。）抑晋国之举也。不失其次吾惧政之未及子也。（子位在七人下故恐次未及也。）谓我曰：夫何次之有昔先大夫荀伯自下军之佐以政赵宣子未有军行而以政今栾伯自下军往是三子也。吾有过於四之无不及（三子荀赵栾也。得至四人言己之材反优於往四人也。三人中无有所不及）。若佐新军而升为政不亦可乎！将必求之是其言也。君以为奚。若襄公曰：人有言曰：兵在其颈其至之谓乎！君子不自称也。非以让也。恶其盖人也。（盖掩）夫人性凌上者也。不可盖也。求盖人其抑下滋甚故圣人贵让。且谚曰：兽恶其网民恶其上今至在七人之下而上之是求盖七人也。其亦有七怨怨在小鬼犹不可堪而况在侈卿乎！其何以待之晋之克也。天有恶于楚也。故儆之以晋而至佻天以为己功不亦难乎！佻天不祥乘人不义不祥则天弃之不义则民叛之。且至何三伐之有夫仁礼勇皆民之为也。以义死国谓之勇奉义顺则谓之礼蓄义丰功谓之仁奸仁为佻奸礼为羞奸勇为贼有三奸以求替其上远於德政矣。以吾观之兵在其颈不可久也。虽吾王叔未能违难在太誓曰：民之所欲天必从之王叔欲至能勿从乎！至归明年死难及伯舆之狱王叔陈生奔晋。又柯陵之会单襄公见晋厉公视远步高晋见单子其语犯（犯凌犯人）见其语迂（晋卿之族父步扬之子苦成也。迂迂回加诬人）至见其语（伐好自伐其功）齐国佐见其语尽（尽者尽其心意善恶褒贬无所讳）鲁成公见言及晋难及之谮单襄公曰：君何患焉晋将有乱其君与三其当之乎！鲁侯曰：寡人惧不免於晋今君曰：将有乱敢问天道乎！抑人故也。对曰：臣非瞽史焉知天道臣见晋君之容而听三之语矣。殆必祸者也。夫君子目以定体足以从之是以观其容而知其心矣。目以处义足以步目今晋侯视远而足高目不在体而足不步目其心必异矣。目体不相从何以能久夫合诸侯国之大事也，於是乎！观存亡故国将无咎其君在会步言视听必皆无谪则可知德矣。视远日绝其义足高日弃其德言爽日反其信听氵日离其名故不可不慎也。偏丧有咎（丧亡也。步言视听四者而亡其一为偏丧偏丧有咎及身也。）既丧则国从之（既四者尽丧国从而亡）晋侯爽二吾是以云：夫氏晋之宠人也。三卿而五大夫可以戎惧矣。高位实疾愤厚味实腊毒（腊音昔厚味喻重禄腊也。若酒之味厚者其毒亟）今伯之语犯叔迂季伐（伯也。叔季至也。）犯则凌人迂则诬人伐则掩人有是宠也。而益之以其谁能忍之虽齐国子亦将与焉立於氵乱之国而好尽言以招其过怨之本也。惟善人能受尽言齐其有乎！吾闻之国德而邻於不修必受其福（国德己国有德也。邻於不修与不修德为邻）今君Τ於晋而邻於齐齐晋有祸可以取霸无德之患何忧於晋大夫长翟之人利而不义（长翟之人叔孙侨如也。父得败翟于咸获长翟侨如因名其子为侨如好利不义通于穆姜欲逐季氏而专听鲁国）其利淫矣。流之。若何（言其所利骄淫之事流之放之者何也。）鲁侯归乃逐叔孙侨如简王十一侯会于柯陵十二年晋杀三十三年晋侯杀于翼东门葬以车一乘齐人杀国武子。又晋孙谈之子周周事单襄公立无跛视无还听无耸言无远言敬必及天言忠必及意言信必及身言仁必及人言义必及利言智必及事言勇必及制言教必及辩言孝必及神言惠必及和言让必及敌晋国有忧未尝不有庆未尝不怡襄公有疾召其子顷公而告之曰：必善晋周将得晋国夫敬文之恭也。忠文之实也。信文之孚也。仁文之爱也。义文之制也。智文之舆也。勇文之帅也。教文之施也。孝文之本也。惠文之慈也。让文之材也。此十一者夫子皆有焉（大子晋周）天六地五数之常也。（天有六气阴阳风雨晦冥地有五行金木水火土也。）经之以天纬之以地（以六气以五行为纬而成之也。）经纬不爽文之象也。文王质文故天祚之以天下夫子被之矣。（言文王质性有文德故得天下晋周则被服之可以得国）其昭穆。又近可以得国夫无跛正也。视无还端也。无耸成也。言无远慎也。夫正德之道也。端德之信也。成德之终也。慎德之守也。守终纯固道正事信明令德矣。慎成端正德之相也。为晋休不背本也。被文相德非国何取（被服文德。又以四行辅助之必得国也。）成公之归也。吾闻晋之筮遇乾之否曰：配而不终君三出焉（乾天也。君也。故曰：配配先君也。不终子孙不终为君也。乾下变为坤坤地也。臣也。天地交也。故曰：否变有臣象三爻故三世终上有乾乾天子也。五亦天子五体不变周天子国也。三有三变故君三出於周也。）一既往矣。後之不知其次必此（一谓成公已往为晋君也。後之不知不知最後者在谁也。其必此次成公而往者必周）。且吾闻之成公之生也。其母梦神规其臀以墨曰：使有晋国三而畀之孙（畀予也。三世为君而更予之孙晋襄公名也。孙曾周也。自孙以下皆称孙诗云：周公之孙孙谓僖公）故名之曰：黑臀於今再称矣。襄公曰：此其孙也。（此周子者晋襄公之孙也。）而令德孝恭非此其谁。且其梦曰：必之孙实有晋国其卦曰：必三取君於周其德。又可以君国三袭焉（袭合也。三合德梦卦也。）吾闻之太誓。故曰：朕梦协于朕卜袭于休祥戎商必克以三袭也。晋仍无道而鲜胄其将失之矣。（仍数鲜寡胄後也。晋厉公数行无道晋公族之。又寡少殆将失国也。）必早善晋子其当之也。顷公许诺及厉公之乱召周子立之是为悼公。
    士。《庄子》晋大夫也。鲁襄公十年三月齐高厚相太子光以先会诸侯于锺离不敬（吴子未至光从东道与诸侯会遇非本期地故不书会高厚高固子也。）士。《庄子》曰：高子相太子以会诸侯将社稷是卫而皆不敬（厚与光俱不敬）弃社稷也。其将不免乎！（为十九年齐杀高厚二十五年杀其君光传）。
    叔孙穆子鲁大夫也。襄公七年卫孙。《文子》聘于鲁公登亦登叔孙穆子相趋进曰：诸侯之会寡君未尝後卫君今吾子不後寡君未知所过吾子其少安孙。《文子》亡辞亦亡悛容穆子曰：孙子必亡为臣而君过而不悛亡之本也。十四年孙子逐其君而外叛。
    叔豫楚人也。鲁襄公二十一年夏楚子庚卒楚子使子冯为令尹访于叔豫（叔豫叔时孙豫曰：国多宠而王弱（王弱政教微多宠而贵臣强）国不可为也。遂以疾辞方暑阙地下冰而床焉重茧衣裘鲜食而寝（茧绵衣）楚子使医视之复曰：瘠则甚矣。（瘠瘦也。）而血气未动（言无疾）乃使子南为尹令（子南公子追舒也。二十二年杀追舒）。
    臧纥鲁大夫也。鲁襄公二十三年齐侯将为臧纥田（与之田邑）臧孙闻之见齐侯与之言伐晋（齐侯自道伐晋之功）对曰：多则多矣。抑君似鼠夫鼠昼伏夜动不穴於寝庙者畏人故也。今君闻晋之乱而後作焉（作起兵也。）宁将事之非鼠而何乃弗与田（臧孙知齐侯将败不欲受邑故以鼠比之欲使其怒而止）仲尼曰：知之难也。有臧武仲之知（谓能辞齐祸）而不容于鲁国抑有由也。作不顺而施不恕也。夏。《书》曰：念兹在兹（逸书也。念此身言行事当常念在己身也。）顺事恕施也。
    然明郑大夫也。鲁襄公二十四年冬晋侯嬖程郑使佐下军（代栾盈也。）郑行人公孙挥如晋聘（挥子羽也。）程郑问焉曰：敢问降阶何由（问自降下之道何由）子羽不能对以语然明（然明蔑也。）然明曰：是将死矣。不然将亡贵而知惧惧而思降乃得其阶（阶犹道也。）下人而已。又何问焉。且夫既登而求降阶者知人也。不在程郑其有亡[C260]乎！不然其有惑疾将死而忧也。（言郑本小人为明年程郑卒张本）。
    太叔。《文子》卫大夫也。鲁襄公二十五年卫献公自夷仪使与甯喜言（求复国也。）甯喜许之太叔。《文子》闻之（太叔仪也。）曰：呜呼诗所谓我躬不说遑恤我後者甯子可谓不恤其後矣。（遑暇也。诗小雅言今我不能自容说何暇念其後乎！谓甯子必受祸不得恤其後也。）将可乎！必不可君子之行思其终也。（思始终可成。）思其复也。（思其可复也。）。《书》曰：慎始而敬不困（逸书）。《诗》曰：夙夜匪懈以事一人（逸书一人以喻君）今甯子视君不如奕棋（奕围棋也。其何以免乎！奕者举棋不定不胜其耦而况置君而弗定乎！必不免矣。九世之卿族一举而灭之可哀也。哉！（甯氏出自卫武公喜九世也。）。
    赵孟晋大夫也。鲁襄公二十七年郑伯享赵孟于垂陇伯有赋鹑之贲贲（鹑之贲贲诗风其君淫乱鹑鹊之不。若义取人之无良我以为兄我以为君也。）赵孟曰：床第之言不逾阈况在野乎！非使人之所得闻也。（第箦也。此诗刺淫乱故云：床第之言阈门限也。人赵孟自谓也。）卒享。《文子》告叔向曰：伯有将为戮矣。诗以言志志诬其上而公怨之以为宾荣（言诬则郑伯未有其实赵孟倡赋诗有评上之言公之以为宾荣）其能久乎！幸而後亡（言必先亡）叔向曰：然已侈所谓不及五稔者夫子之谓矣。（稔年也。为三十年郑杀良霄传）。
    子产郑大夫也。鲁襄公二十八年蔡侯归自晋入于郑郑伯享之不敬子产曰：蔡侯其不免乎！（不免祸）日其过此也。（往日至晋时）君使子展劳於东门之外而傲（往也。）吾曰：犹将更之今还受享乃其心也。君小国事大国而惰傲以为己心将得死乎！若不免必由其子其为君也。淫而不父（通太子班之妻）侨闻之如是者恒有子祸（为三十年蔡世子班弑其君）三十年六月产如陈莅盟归复命告大夫曰：陈亡国也。不可与也。（不敢与结好）聚禾粟缮城郭恃此二者而不抚其民其君弱植公子侈太子卑大夫傲政多门（政不由一人）以介于大国（介问也。）能无亡乎！不过十年矣。（为昭楚灭陈傅）昭公十一年秋季孙意如会晋韩起齐国弱宋华亥卫北宫佗郑罕虎曹人杞人于厥谋救蔡也。（不书救蔡不能书子皮将行子产曰：行不远不能救蔡也。蔡小而不顺楚大而弗德天将弃蔡以壅楚盈而罚之（盈楚恶）蔡必亡矣。且丧君而能守者鲜矣。三年王其有咎乎！美恶周必复王恶周天（元年楚子弑君而立岁在大後三年十三岁星周复於大梁也。）晋人使狐父请蔡于楚弗许（狐父晋大夫）。
    游吉郑大夫也。襄公二十八年郑伯使游吉如楚归复命告子展曰：楚子将死矣。不修其政德而贪昧于诸侯以逞其愿欲久得乎！《周易》有之在复ⅶⅲ（震下坤上）之顺ⅶⅲ（震下艮上顺复上变得顺）曰：迷复凶（复上六爻乱也。复反也。极阴反阳之卦上处极位迷而复反失道已远远而无应故凶其楚子之谓乎！欲复其愿（谓欲得郑朝以复其愿）而弃其本（不修德）复归无所是谓迷复（失道已远。又无所归）能无凶乎！君其往也。送葬而归以快楚心（言楚君必死君往当送楚不几十年未能恤诸侯也。（几近也。言失道者复之亦远。）吾乃休吾民矣。（休息也。言楚不能复为害）是年郑伯如楚康王卒。
    汝齐晋大夫也。襄公二十九年齐高子容与宋司徒见晋知伯汝齐相礼宾出汝齐语知伯曰：二子皆将不免子容专司徒侈皆凶家之主也。专则速及侈将以其力毙专则人实毙之将及矣。九月高子出奔燕季札吴公子也。鲁襄公二十九年来聘遂聘于齐说晏平仲谓之曰：子速纳邑与政（纳归之公）无邑与政乃免於难齐国之政将有所归未获所归难未歇也。（歇尽也。）故因陈桓子以纳政与邑是以免於栾高之难穆叔鲁大夫也。襄公三十一年穆叔会晋归告孟孝伯曰：赵孟将死矣。其语偷不似民主。且年未盈五十而谆谆焉如八九十者弗能久矣。若赵孟死为政者其韩子乎！吾子盍与季孙言之可以树善君子也。孝伯曰：人生几何谁能无偷朝不及夕将焉用树穆叔告人曰：孟孙将死矣。吾语诸赵孟之偷也。而。又甚焉九月孟孝伯卒。又襄公作楚宫（楚好其宫归而作之）穆叔曰：太誓民之所欲天必从之（今尚书太誓亦无此文故诸儒疑之）君欲楚也。夫故作其宫。若不复楚必死是也。俄而公薨于楚宫立胡女敬归之子子野子野卒立敬归之娣齐归之子公子稠（齐谥稠昭公名）穆叔不欲曰：太子死有母弟则立之无则立长（立庶子则以年）年均择贤义均则卜古之道也。（先人事後卜义均谓贤等也。）非嗣何必娣之子（言于野非嗣）。且是人也。居丧而不哀在而有嘉容是谓不度不度之人鲜不为患。若果立之鲜不为季氏忧武子不听卒立之比及葬三易衰衰衽如故衰（言其嬉戏无度），於是昭公十九年矣。犹有童心君子是以知其不能终也。（为昭公二十五年公孙于齐传）。
    北宫。《文子》卫大夫也。襄公三十一年卫侯在楚。《文子》见楚令尹围之威仪言於卫侯曰：令尹似君矣。将有他志虽获其志弗能终也。公曰：子何以知之对曰：诗云：敬慎威仪惟民之则令尹无威仪民无则焉民所不则以在民上何以终世。
    屈狐庸吴行人也。鲁襄公三十一年聘于晋（狐庸巫臣之子也。成七年吴为行人）通路也。（通吴之路）晋赵。《文子》问焉州来季子其果立乎！（延陵州来季札邑）巢陨诸樊（在二十五年）阍戕戴吴（在二十九年戴吴馀祭也。）天似启之何如对曰：不立是二王之命也。非启季子也。若启其在今嗣君乎！（嗣君谓夷昧）甚德而度德不失民（民归德）度不失事（审事情）民亲而事有序其所启也。有吴国者必此君之子孙实终之季子守节者也。虽有国不立（言其三兄虽欲传国与之不肯立。）。
    子服惠伯鲁大夫也。鲁襄公薨滕成公来会葬惰而多涕（惰不敬也。）子服惠伯曰：滕君将死矣。怠于其位而哀己甚兆於死所矣。（有死兆）能无从乎！
    刘定公周卿士也。昭公元年周使刘定公劳晋赵孟因曰：子弁冕以治民临诸侯盍亦远绩禹功而大庇民乎！对曰：老夫罪戾是惧焉能恤远吾侪偷食朝不谋夕何其长也。刘子归以语王曰：谚所谓老将知而耄及之者其赵孟之谓乎！为晋正卿以主诸侯而侪於隶人朝不谋夕弃神人矣。神怒民叛何以能久赵孟不复年矣。晏婴齐大夫也。齐侯使。
    晏婴请继室于晋既成婚。《晏子》受礼叔向从之宴相与语叔向曰：齐其何如（问兴衰）。《晏子》曰：此季世也。吾弗知齐其为陈氏矣。（不知其他官惟知齐将为陈氏）公弃其民而归於陈氏（弃民不恤）齐旧四量区釜锺四升为豆各自其四以登于釜（四豆为区区斗六升四区为釜六斗四升登成也。）釜十为锺（六斛四斗）陈氏三量皆登一焉锺乃大矣。（登加也。谓加旧量之一也。以五升为豆五豆为五区为釜则区二斗釜八斗锺八斛）以家量贷而以公量收之（贷厚而收薄）山木如市弗加於山鱼盐蜃蛤弗加於海（贾如在山海不加贵）民参其力二人於公而衣食其一（言公重赋敛）聚朽蠹而三老冻馁（三老谓上寿中寿下寿皆八十已上不见养遇也。）国之诸市屦贱踊贵（刖足者多）民人疾痛而或噢咻之（噢咻痛念之声谓陈氏也。）其爱之母而归之如流水欲无护民将焉辟之箕伯直柄虞遂伯戏（四人皆舜後陈氏之先）其相胡公大姬已在齐矣。（胡公四之後周始封陈之祖大姬其妃也。言陈氏虽为人臣然将有国其先祖鬼神已与胡公共在齐）叔向然虽吾公室今亦季世也。戎马不驾卿无军行（言晋衰弱不能征讨救诸侯也。）公乘无人卒列无长（百为卒言人皆非其人非其长）庶人罢敝而宫室滋侈（滋益也。）道堇相望（饿死为堇）而女富溢尤（女嬖宠之家）民闻公命如逃冠雠栾胥原狐续庆降在皂隶（公姓晋旧臣之族也。皂隶贱官）政在家门（大夫专政）民无所依君日不悛以乐忄舀忧（忄舀藏也。悛改也。）公室之卑其何日之至今）谗鼎之铭（谗鼎名也。）曰：昧旦丕显後世犹怠（昧旦早起也。丕大也。言夙兴以务大显後世犹懈怠）况日不悛其能久乎！《晏子》曰：子将。若何（问何以免此难也。）叔向曰：晋之公族尽矣。闻之公室其宗族枝叶先落则公从之之宗十一族（同祖为宗也。）惟羊舌氏在而已。又无子（无贤公室无度（无法度）幸而得死（言得以寿终为幸）岂其获祀後皆如之（又云：齐晏来聘与叔向语叔曰：晋季世也。公厚赋为台池而不恤政在私门其可久乎！《晏子》然之。又田子乞事齐景公为大夫其收赋税於民以小斗受之其粟予民以大斗行阴德於民而景公弗禁由此田氏得齐众心宗族益强民思田氏。《晏子》数谏景公弗听已而使於晋与叔向私语曰：齐国之政其卒归于田氏者矣。）。
    叔向晋大夫也。聘于周发币於大夫及单靖公靖公享之俭而敬宾礼赠饯视其上而从之宴无私送不过郊语说昊天有成命单之老送叔向告之曰：异哉！吾闻之曰：一姓不再兴今周其兴乎！其有单子也。昔史佚有言曰：动莫。若敬居莫。若俭德莫。若让事莫。若咨单子之况我礼也。皆有焉夫宫室不崇器无雕镂俭也。身耸除外内齐给敬也。宴好享赐不逾其上让也。宾之礼事放上而动咨也。如是而加之以无私重之以不ゾ能避怨矣。其有不兴乎！且其语说昊天有成命颂之盛德也。其。《诗》曰：昊天有成命二后受之成王不敢康夙夜基命宥密缉熙厥心肆其靖之是道成王之德也。成王能明文昭能定武烈者也。始於德让中於信宽终於固。故曰：成单子俭敬让咨以应成德单。若不兴子孙必蕃後世不忘。《诗》曰：其类维何室家之君子万年永锡祚胤类也。者不忝前哲之谓也。也。者广裕人民之谓也。万年也。者令闻不忘之谓也。祚胤也。者子孙蕃育之谓也。单子朝夕不忘成王之德可谓不忝前哲矣。膺保明哲以佐王室可谓广裕民人矣。若能类善物以混厚民人者必有章誉蕃育之祚则单子必当之矣。单。若有阙必兹君之子孙实续之不出於他矣。鲁昭公十一年葬齐归公不晋士之送葬者归以语史赵曰：必为鲁郊（言昭公必出在郊野能有国）侍者曰：何。故曰：归姓也。不思亲祖不归也。（姓生也。言不思亲则不为祖考所归）叔向曰：鲁公卑乎！君有大丧国不废（谓比蒲）有三年之丧而无一日之国不恤丧不忌君也。（忌君也。）君无容不顾亲也。国不忌君君不顾亲能无卑乎！殆其失国单子会韩宣子于戚（单子单成公）视下言徐叔向曰：单子其将死乎！朝有著定（著定朝内列位常处之表著）会有表（野会设表以为位）衣有礻会带有结（礻会领会结带结也。）会朝之言必闻于表著之位所以昭事序也。视不过礻会结之中所以容貌也。言以命之容貌以明之失则有阙今单子为王官伯而命事於会视不登带言不过步貌不道容而言不昭矣。不道不共不昭不从（貌正曰：共言顺曰：从）无守气矣。是年单成公昭十三年楚公子干立韩宣子问叔向曰：子干其济乎！对曰：不就宣子曰：同恶相求如市贾焉（谓国人共恶相求者如市贾之人求利）何为不就对曰：无与同好谁与同恶（言无党内当与谁共同好恶）取国有五难有宠无人一也。（宠须贤人而固）有人无主二也。（虽有贤人当须内主为应。）有主无谋三也。（谋策谋也。）有谋而无民四也。而无德五也。子干在晋十三年矣。晋楚之从不闻达者可谓无人（晋楚之士从子干游皆非达人）族尽亲叛可谓无主无[C260]而动可谓无谋为羁终世可谓无民凶忌畏也。无爱徵可谓无德（楚人无爱念者）王虐而不忌（灵王暴虐无所畏忌将自亡）子干涉五难以君谁能济之有楚国者其弃疾乎！君陈蔡方城外属焉苛慝不作盗贼伏隐私欲不违民无怨心先神命之国民信之芊姓有乱必季实立楚之常也。子干之官则右尹也。数其贵宠则庶子也。以神所命则。又远之民无怀焉将何以立宣子曰：齐桓晋文不亦是乎！（指庶子而出奔）对曰：齐桓卫姬之子也。有宠於僖公有鲍叔牙宾须无隰朋以为辅佐有莒卫以为外主（齐桓公出奔莒自先入卫人助之也。）有高国以为内主（国子高子皆齐之正卿）从善如流施惠不倦有国不亦宜乎！昔我文公狐季姬之也。有宠于献公好学而不贰生十七年有士五人有先大夫子馀子犯以为腹心（子馀赵衰）有魏贾佗以为股肱有齐宋秦楚以为外主有栾狐先以为内主凶十九年守志弥笃惠怀弃民民从而与之文公有国不亦宜乎！子干无施於民无援於外去晋晋不送归楚楚不迎何以有国子干果不终焉卒立弃疾如叔向言也。昭公十五年荀跞如周葬穆后籍谈为介既葬除丧以文伯宴樽以鲁壶籍谈归以告叔向叔向曰：王其不终乎！吾闻之所乐必卒焉今王乐忧。若卒以忧不可谓终王一岁而有三年之丧二焉（天子绝期惟服三年故后虽期通谓之三年丧也。），於是乎！以丧宾宴。又求乐忧甚矣。且非礼也。彝器之来嘉功之由非由丧也。三年之丧虽贵遂服礼也。（天子诸侯除丧当在卒哭今王既葬而除故讥遂）王虽弗遂宴乐以早亦非礼也。（言今虽不能遂服犹当静默而便宴乐。又失礼也。）礼王之大经也。一动而失二礼无大经矣。（失二礼谓既不遂服。又设宴乐）言以考典（考成也。典以志经亡经而多言举典将焉用之（为二十二年王室乱传）赵。《文子》问于叔向曰：晋六将军其孰先亡乎！（六将军韩赵魏范中行知伯也。）对曰：中行知氏。《文子》曰：何乎！对曰：其为政也。以苛为察以切为明以刻下为忠以计多为功譬之犹廓华者也。廓之大则大矣。裂之道也。故。《老子》曰：其政忄昏忄昏其民沌沌其政察察其民。
    子服昭伯鲁大夫也。鲁昭公十六年公在晋晋人止公（以取郑故也。）夏四月公至自晋（晋人德公得归）子服昭伯语季平子（昭伯惠伯之子子服回也。随公从晋还曰：晋之公室其将遂卑矣。君幼弱六卿︹而奢傲将因是以习习实为常能无卑乎！平子曰：尔幼恶识国（昭伯尚幼年平子不信其言）冬十季平子如晋葬昭公平子曰：子服回之言犹信（自往见之乃信回言）子服氏有子哉！（有贤子也。）。
    苌弘周大夫也。鲁昭公十七年秋晋侯使屠蒯如周请有事於雒与三涂（屠蒯晋侯之膳宰也。以忠谏见进雒雒水也。三涂山名陆浑南）苌弘谓刘子曰：客容猛非祭也。其伐戎乎！陆浑氏甚睦於楚，必是故也。君其备之乃警戎备（警戒以备戎也。欲因晋以合势）九月丁晋荀吴帅师涉自棘津（河津名）使祭史先用牲于雒陆浑人弗知师从之庚午遂灭陆浑数之以其二於楚也。陆浑子奔楚其众奔甘鹿（甘鹿周地）周大获（先警戎备故获）鲁昭公十八年春二月卯周毛得杀毛伯过（毛伯周大夫得过之族）而代之也。（居位）苌弘曰：毛得必亡是昆吾稔之日也。侈故（昆吾夏伯也。稔熟也。侈恶积熟以己卯日与桀同）而毛得以济侈于王都不亡何待毛得果亡二十三年八月丁酉南宫极震（经书纪云：地震鲁地也。丁酉南宫极震周地亦也。为室所压而死）苌弘谓刘文公曰：君其勉之先君之力可济也。（文公刘{分虫}也。先君谓{分虫}之父献公亦立子猛未及而卒）周之亡其三川震（谓幽王时也。三川泾渭雒水也。地动谓川崖摧也。）今西王之大臣亦震天弃之矣。（在王城故谓西王）东王必大克（敬王居狄泉在王城之东。故曰：东王）既而子朝亡。
    斗。且楚大夫也。廷见令尹子常（斗。且楚大夫子常子囊之孙囊瓦也。）子常与之语问蓄贷聚马归以语其弟曰：楚其亡乎！不然令尹其不免乎！吾见令尹令尹问蓄聚积实如饿豺狼焉殆必亡者也。夫古者聚货不妨民衣食之利聚马不害民之财用国马足以行军（国马民马也。十六井为丘有戎马一疋牛三头足以行军）公马足以称赋（公马公之戎马称也。赋兵赋也。）不是过也。公货足以宾献（宾享赠献贡也。）家货足以共用不是过也。夫邮则阙於民（邮过也。）民多阙则有离叛之心将何以封矣。昔斗子文三舍令尹无一日之积恤民之故也。成王闻子文之朝不及夕也，於是乎！每朝设脯一束糗一筐以羞子文至于今令尹秩之成王每出子文之禄必逃王止而後复人谓子文曰：人生求富而子逃之何也。对曰：夫从政者以庇民也。（庇覆）民多旷者而我取富焉是勤民以自封也。死无日矣。我逃死非逃富也。故庄王之世灭。若敖氏惟子文之後在至于今处郧为楚良臣是不先恤民而後己之富乎！今子常先大夫之後也。（先大夫子襄也。）而相无令名于四方民羸饣委日日已甚（羸瘠日日甚也。）四境盈垒道堇相望盗贼司目民无所依）是之不┰而蓄聚不厌其速怨于民多矣。积货滋多蓄怨滋厚不亡何待夫民心之愠也。（愠怨）。若防大川焉溃而所犯必大矣。（犯败）子常其能贤於成灵乎！成不礼於穆愿食熊不获而死（成王穆王之父欲黜商臣而立其弟职商臣围成王王请食熊蹯而死不听遂自杀蹯掌也。）灵王不顾於民一国弃之如遗迹焉子常为政而无礼不顾甚於成灵其独何力以待之（待犹卫也。）期年乃有柏举之战子常奔郑昭王奔随。
    叔孙昭子名鲁大夫也。昭公十二年夏宋华定来聘通嗣君也。（宋元公新即位）享之为赋蓼萧弗知。又不答赋（蓼萧诗小雅义取燕笑语兮是以有誉处兮乐与华定燕语也。又曰：既见君子为龙为光欲以宠光宾也。又曰：宜兄宜弟令德寿岂言宾有令德可以寿乐也。又曰：和鸾雍雍万福攸同言欲与宾同福禄者也。）昭子曰：必亡宴语之不怀（怀思也。）宠光之不宣（宣扌易也。）令德之不知同福之不受将何以在（为二十年华定出奔传）二十一年三月葬蔡平公蔡太子朱位位在卑（不在嫡子位以长幼齿）大夫送葬者归见昭子昭子问蔡故以告昭子叹曰：蔡其亡乎！若不是君也。必不终。《诗》曰：不解于位民之攸（诗大雅）今蔡侯即位而卑身将从之十月蔡侯朱出奔楚其年秋七月日有食之，於是叔辄哭日食（意在於忧哭）昭子曰：子叔将死非所哭也。八月叔辄卒二十五年春昭子聘于宋桐门右师见之（右师乐大心居桐门）语卑宋大夫而贱司城（司城乐氏之大宗也。卑贱谓其才德）昭子告其人曰：右师其亡乎！君子贵其身而後能及人是以有礼（惟礼可以贵身贵身故尚礼，）今夫子卑其大夫而贱其宗是贱其身也。（贱人人亦贱已）能有礼乎！无礼必亡。
    师旷晋大夫也。晋平公说新声师旷曰：公室其将卑乎！君之明兆于衰矣。夫乐以开山川之风以耀德於广远也。风德以广之风山川以远之风物以听之修诗以咏之修礼以节之夫德广远而有时节是以远服而迩不迁。
    叔孙豹鲁大夫也。晋赵武会诸侯於虢楚公子围设服离卫（设君服二人执戈陈设於前以自卫离陈也。）叔孙穆子公子美矣。君哉！（美服似君）郑子皮曰：二执戈者前矣。（礼国君行有二执戈者在前）蔡子家曰：蒲宫有前不亦可乎！（公子围在会特缉为王殿屏蔽以自殊异言既造王宫而居之服无所怪之也。）楚伯州犁曰：此行也。辞而假之寡君（闻诸大夫讥之故言假以饰令尹过）郑行人挥曰：假不反矣。（言将遂为君）伯州犁曰：子姑子之欲背诞也。（襄三十年郑子杀伯有背命放诞将为国难言子但自忧此无为忧令尹不戈也。）子羽曰：当璧犹在假而不反子其无忧乎！（子羽行人挥当璧谓弃疾事在昭十三年言弃疾有当璧之命围虽取国犹有难无不忧之也。）齐国子曰：吾代二子愍矣。（国子国弱也。子谓子围及伯州犁围此冬便篡位自终伯州犁。又寻为围所杀故言可愍）陈公子昭曰：不忧何成二子乐矣。（言以忧生事事成而乐）卫齐子曰：苟或知之虽忧何害（恶也。言先知虽有忧难无所损害）宋合左师曰：大国令小国共吾共而已（共承大国命不能知其祸福）晋乐王鲋曰：小之卒章善矣。吾从之（小诗小雅其卒章义取非惟暴虎凭河之可畏也。不敬小人亦危王鲋从斯义故不敢讥议公子围也。）退会子羽谓子皮曰：叔孙绞而婉（绞切也。讥其似君反谓。故曰：婉）宋左师简而礼（无所臧否故曰：简共事大国。故曰：礼。）乐王鲋字而敬（字爱也。不犯凶人所以自爱敬）子与子家持之（子子皮子家即蔡公孙归生持言无所取与也。）皆保世之主也。齐卫陈大夫其不免乎！国子代人忧子昭乐忧齐子虽忧弗害夫弗及而忧与可忧而乐与忧而弗害皆取忧之道也。忧必及之太誓曰：民之所欲天必从之三（逸书）大夫兆忧忧能无至乎！（开忧兆也。）言物其是之谓矣。（物类也。察言以知祸福之类八年陈昭杀太子国弱齐恶当身各无患）。
    后子名针秦伯之弟也。鲁昭公元年后子出奔晋见赵孟曰：吾子其曷归（问何时当归）对曰：针惧选於寡君是以在此将待嗣君赵孟曰：秦君何如对曰：无道孟曰：亡乎！对曰：何为一世无道国未艾也。（艾绝也。）国於天地有与立焉（言欲辅助之者多）齐子数世淫弗能毙也。赵孟曰：天乎！对曰：有焉赵孟曰：其几何对曰：针闻之国无道而年和熟天赞之也。（赞佐助也。）鲜不五稔（鲜少也。少尚当历五年多则不啻）赵孟视朝夕不相及谁能待五（荫日景也。赵孟意衰以景自喻故言朝夕不及谁能待五）后子出而告人曰：赵孟将死矣。主民玩岁而忄曷日（玩惰也。忄曷贪也。）其与几何五年秦后子复归于秦卒故也。（终五之年）。
    行人挥郑大夫也。昭公元年晋侯有疾郑伯使公孙侨如晋聘与叔向言叔向出行人挥送之（送叔向）叔向问郑故焉。且问子对曰：其与几何（言将败不久）无礼好凌人怙富而卑其上弗能久矣。
    沈尹戍楚庄王曾孙叶公诸梁父也。鲁昭公十九年冬楚人城州来沈尹戍曰：楚人必败（十三年吴城州来今就城而取之）昔吴灭州来（在十三年）子请伐之王曰：吾未抚吾民今亦如之而城州来以挑吴能无败乎！侍者曰：王施舍不倦息民五年可谓抚之矣。戍曰：吾闻抚民者节用於内而树德於外民乐其性而无冠雠今宫室无量民人日骇劳罢死转（转迁徙也。）忘寝与食非抚之也。（传言平王所以不能霸。）昭二十四年楚子为略吴疆（略行也。行吴界将侵之）沈尹戍曰：此行也。楚必亡邑不抚民而劳之吴不动而速之（速召也。）吴踵楚（蹑楚踵迹。）而疆场无备邑亡乎！楚大夫胥犴劳王於豫章之（水名）楚公子仓归王乘舟（归遗也。）仓及寿梦帅师从王（楚大夫）王及圉阳而还（圉阳楚地。）吴人踵楚而边人不备遂灭巢及锺离而还（锺离不书告败略也。）沈尹亡郢之始於此在矣。王一动而亡二姓之师（二姓之师守巢锺离大夫）几如是而不及郢。《诗》曰：谁生厉阶至今为梗（大雅厉恶阶道梗病也。）其王之谓乎！（为定四年吴入郢传）。
    闵马父鲁大夫也。鲁昭公二十二年周王子朝奔京叔鞅至自京师（葬景王还）言王室之也。（经所以书）闵马父曰：子朝必不克其所与者天所废也。（闵马父闵子马也。所废谓群丧者）乐祁宋大夫也。鲁昭公二十五年春宋公享昭子赋新宫（逸诗）昭子赋车辖（诗小雅周人思得贤女以配君子昭子将为季迎宋公女故赋之）明日宴饮酒乐宋公使昭子右坐（坐宋公右以相近言改礼坐）语相泣也。乐祁佐（助宴礼）退而告人曰：今兹君与叔孙其皆死乎！吾闻之哀乐（可乐而哀）而哀（可哀而乐）皆丧心也。心之精爽是谓魂魄魂魄去之何以能久（为此冬叔孙宋公卒傅）公。若从（从昭子。）谓曹氏勿与鲁将逐之（曹氏宋元夫人）曹氏告公公告乐祁乐祁曰：与之如是鲁君必出政在季氏三世矣。（。《文子》武子平子）鲁君丧政四公矣。（宣成襄昭）无民而能逞其志者未之有也。国君是以镇抚其民。《诗》曰：人之云：亡心之忧矣。（诗大雅言无人则忧虞至）鲁君失民矣。焉得逞其志靖以待命犹可动必忧（为下公孙于齐传）。
    子家子鲁大夫也。昭公在郓季氏使孟懿子阳虎伐郓（阳虎季氏家臣伐郓欲夺公）郓人将战子家子曰：天命不忄舀久矣。（忄舀疑也。言弃君不疑）使君亡者必此众也。（言君据郓众以与鲁战必败天既祸之而自福也。不亦难乎！犹有鬼神此必败也。呜呼为无望也。夫其死于此乎！公使子家子如晋公徒败于。且知。
    ●卷七百九十六
    ○总录部　先见第二
    女叔宽晋大夫也。魏舒合诸侯之大夫城成周三旬而毕乃归诸侯之戍齐高张後不从诸侯（後期不及诸侯之役）晋女叔宽曰：周苌弘齐高张皆将不免（叔宽女宽也。）苌叔违天高子违人（天既厌周德苌弘欲迁都以延其祚。故曰：违天诸侯相帅以崇天子而高子期。故曰：违人也。）天之所坏不可支也。众之所为不可奸也。（为哀三年周人杀苌弘六年高张来奔起地）。
    彪卫大夫也。鲁定公元年晋魏舒合诸侯之大夫于狄泉将以城成周魏子氵位政（氵位临也。代天子大夫为政）曰：将建天子（天子之居）而易位以令非义也。大事奸义必有大咎晋不失诸侯魏子其不免乎！是行也。魏献子属役於韩简子及原寿过（简子韩起孙不信也。原寿过周大夫）而田於大陆焚焉（禹贡大陆在钜鹿北绝远疑荒芜之地火田并见烧也。疑此田在汲郡广平曰：还卒於甯（甯今武县近吴泽）。
    陈寅宋大夫也。定公六年秋宋乐祁使於晋赵简子逆而饮之酒於绵上献杨六十於简子（杨木名）陈寅曰：昔吾主范氏今子主赵氏。又有纳焉以杨贾祸弗可为也。已（知范氏必怨将归祸）然子死晋国子孙必得志於宋（以其为国死）。
    史鱿卫大夫也。公叔。《文子》朝而请飨灵公（欲令公临其家）退见史鱿而告之（史酋史鱼）史酋曰：子必祸矣。子富而君贪罪其及乎！。《文子》曰：然吾不先告子是吾罪也。君既许我矣。其。若之何史酋曰：无害乎！臣可以免（言能知臣礼）富而能臣必免於难下同之（言尊卑皆然）戍也。骄其亡乎！（戍。《文子》之子）富而不骄者鲜吾唯子见之骄而不亡者未之有也。戍必与焉（与祸难）及。《文子》卒卫侯始恶於公叔戍以其富也。公叔戍。又将去夫人之党（灵公夫人南子党宋朝之夫人之曰：戍将为乱（为明年戍来奔）。
    斗辛楚大夫也。鲁定公四年冬十有一月庚辰吴入郢（弗地曰：入吴不称子史略文）五年冬楚子入于郢（吴师已归）初斗辛闻吴人之争宫也。曰：吾闻之不让则不和不和不可以远征吴争於楚必有乱有乱则必归焉能定楚。
    鲁子贡卫人定公十五年春邾隐公来朝（邾子益）子贡观焉邾子执玉高其容仰公受玉卑其容俯（玉朝者之贽）子贡曰：以礼观之二君者皆有死亡焉夫礼死生存亡之体也。将左右周旋进退俯仰，於是乎！取之朝祀丧戎，於是乎！观之今正月相朝而皆不度（不合法度）心已亡矣。嘉事不体何以能久（嘉事朝礼）高仰骄也。卑俯替也。骄近乱替近疾君为主其先亡乎！（为此年公薨哀七年邾子益归傅）仲尼卒鲁哀公诔之曰：天不吊不遗一老俾屏余一人以在位茕茕余在疚呜呼哀哉！尼父无自律子贡曰：君其不没于鲁乎！夫子之言曰：礼失则昏名失则愆失志为昏失所为愆生不能用死而诔之非礼也。称余一人非名也。（服虔曰：天子自谓一人非诸侯所当名也。）君两失之亡国之风。
    伍员字子胥吴大夫也。哀元年吴王夫差败越于夫椒报李也。越子使大夫种因伯以行成吴子将许之伍员曰：不可臣闻之树德莫如滋去疾莫如尽昔有过浇杀斟灌以伐斟（浇寒浞子封于过者二斟夏同姓诸侯襄四年傅浇用师灭斟灌）灭夏后相（夏后相启孙也。后相失国依于二斟後为浇所灭）后纟昏方娠逃出自窦（后纟昏相妻娠怀孕也。）归于有仍（后纟昏有仍氏女）生少康焉为仍牧正（牧官之长）浇能戒之（毒也。戒备也。）浇使椒求之（椒浇臣）逃奔有虞为之庖正以除其害（虞舜后诸侯也。梁国有虞县庖正掌膳羞之官赖此以得除其害）虞思，於是妻之以二姚（思有虞君也。虞君自以二女妻少康姚虞姓）而邑诸纶有田一成有众一旅（方十里为成五百人为旅）能布其德而兆其谋（兆始）以收夏众抚其官职（襄四年。《传》曰：靡自有鬲氏收二国之烬以灭浞而立少）使女艾谍浇（女艾少康臣谍候也。）使季杼诱（浇弟也。季杼少康子后杼也。）遂灭过戈复禹之绩（过浇国戈国）祀夏配天不失旧物（物事也。）今吴不如过而越大於少康或将丰之不亦难乎！（言与越成是使越丰大必为吴难）勾践能亲务施施不失人（所加厚赐皆得其人）亲不弃劳（推亲爱之诚则不遗小劳）与我同壤而世为仇雠，於是乎！克而弗取将。又存之违天而长寇雠（犹言天与不取）後虽悔之不可食已（食消也。已止也。）姬之衰也。日可俟也。（姬吴姓言可讣日而待）介在蛮夷而长寇雠以是求伯必不行矣。弗听退而告人曰：越十年生聚而十年教训（生民聚财富而後教之）二十年之外吴其为沼乎！（谓吴宫室废坏当为池二十二年越入吴起）十一年吴将伐齐越子率其众以朝焉王及列士皆有馈赂吴人皆喜唯子胥惧曰：是豢吴也。夫（豢养也。若人养牺牲非之将杀之也。）谏弗听使於齐属其子於鲍氏为王孙氏反役王闻之赐钅属镂以死（艾陵役也。属镂剑名）将死曰：树吾墓贾贾可材也。吴其亡乎！三年其始弱矣。盈必毁天之道也。（越人朝之伐齐胜之盈之极也。为十三年越伐吴起）。
    公孙弥牟卫人哀公十二年卫侯会吴吴人藩卫侯之舍既归效夷言子之尚幼（子之公孙弥牟）曰：君必不免其死於夷乎！执焉而。又说其言从之固矣。（出公辄后卒死於越）智伯晋大夫伯氏之族智襄子伐郑还自卫三卿宴于蓝台（三卿智襄子韩康子魏桓子）智襄子戏韩康子而侮段规（段规魏桓子相也。）智伯国闻之谏曰：主不备难必至曰：难将由我我不为难谁敢兴之对曰：异，於是夫郄氏有车辕之难（郄与长鱼乔争田执而梏之与其父母妻子同一辕乔既嬖於厉公而灭三郄在鲁成十年）有孟姬之谗（赵同赵括孟姬赵。《文子》母庄姬通於赵婴二兄同括欲杀之孟姬惭怨谗於景公，公杀之鲁成十八年栾有叔祁之难（栾栾盈也。叔祈范宣子女盈之母也。与其老州宾通盈患之祁於宣子遂灭氏）范中行有函冶之难（函冶范皋夷之兄也。皋夷无宠於范吉射欲为乱於范氏中行寅与范氏睦故皋夷谋逐二子卒灭之在鲁定十三年）皆主之所知也。夏书有之曰：一人三失怨岂在明不见是图。《周书》有之怨不在大亦不在小夫君子能勤小物故无大患（物事也。）今主一宴而耻人之君相（君康子相段规）。又弗备曰：不敢与难无乃不可乎！蚋蛾蜂虿皆能害人况君相乎！弗听自是五年乃有晋阳之难段规乃首难而杀智伯于师（言段规首为策作反智伯者）遂灭智氏。
    智果智氏之族也。智宣子将以瑶为後智果曰：不如宵也。宣子曰：宵也。狠对曰：宵之狠在面瑶之狠在心心狠败国面狠不害瑶之贤於人者五其不逮者一美鬓长大则贤射御足力则贤伎艺必给则贤巧文辨慧则贤强毅果敢则贤如是而甚不仁以其五贤凌人而以不仁行之其谁能待之。若果立瑶也。智宗必灭弗听智果别族于太史为辅氏及智氏之亡也。唯辅果在太史屠黍晋大夫也。见晋之乱以其图法归周周威王见而问曰：天下国孰先亡对曰：晋也。臣尝不敢直言示晋公以天妖日月星辰之行多以不当公曰：是何害为。又示以人事多不义百姓皆郁怨公曰：是何伤。又示以邻国不服贤良不举公曰：是何害如是是不知所以亡也。故臣曰：晋先亡居三年晋果亡灭王。又见屠黍而问曰：孰次之对曰：中山次之威王问其故对曰：天生民而令有别有别人之义也。所以异於禽兽也。君臣上下所以立也。中山之俗以昼为夜男女切倚固无休息康乐歌谣好悲其主不知恶此亡国之风也。臣。故曰：中山次之居二年中山果亡威王。又见屠黍而问曰：孰次之屠黍嘿而不对威王固问对曰：君次之威王乃惧求之长者得义畴田色而礼之得史ら赵骈以为谏臣去苛政之三十九以告屠黍屠黍曰：其尚终君之身乎！曰：臣闻之二贤人国之兴也。天遗之贤人与格言（格至也。）国之亡也。天与之乱人与善谀之言威王薨聿不得葬周乃分为二（棺柩置地上谓之聿）。
    白圭之中山中山之王欲留之白圭固辞乘舆而去。又之齐齐王欲留之圭。又辞而去人问其。故曰：二国者皆将亡所举有五尽矣。何谓五尽曰：莫之必忠则言尽矣。莫之必誉则名尽矣。莫之必爱则亲尽矣。行者无粮居者无食则财尽矣。不能用人不能自用则功尽矣。国有此五者无亻幸必亡中山齐皆当此。
    孟子齐人盆成括仕於齐孟子曰：死矣。盆成括（盆成姓括名也。尝欲学於孟子问达未道而去齐孟子闻而嗟叹曰：死吴盆成括言其必死）盆成括见杀门人问曰：夫子何以知其将见杀（门人问孟子何以知之也。）曰：其为人也。小有才未闻君子之大道也。足以杀其躯而已矣。
    淳于髡齐人说邹忌子必趋出过门而面其仆曰：是人者吾语之微言。且其应我。若响之应声是人必封不久矣。（齐稷下先生喜议政事邹忌既为齐相稷下先生淳于髡属七十二人皆轻邹忌以为设以为辞邹忌必不能及相与俱往见邹忌淳于髡之徒礼踞邹忌之礼淳于髡等称辞响忌知之如应响淳于髡等辞诎而去邹忌之礼踞淳于髡之礼卑故所以尚干将莫邪者贵其立断也。所以尚骐骥者为其立至也。必。且历日旷久则丝能挈石驽马亦能致远是以聪明捷敏人之美才也。）居期年封以下邳号曰：成侯。
    徐子外黄人魏太子申为大将军过外黄徐子（刘叔。《别录》曰：徐子外黄人也。外黄时属朱）谓太子曰：有百战百胜之术太子曰：可得闻乎！客曰：固愿效之曰：太子自将攻齐大胜并莒则富不过有魏贵不益为王。若战不胜齐则万世无魏矣。此臣之百战百胜之术也。太子曰：诺请必从公之言而还矣。客曰：太子虽欲还不得矣。彼劝太子战攻欲啜汁者众太子虽欲还恐不得矣。太子因欲还其御曰：将出而还与北同太子果与齐人战败於马陵（徐广曰：左元城）齐虏魏太子申杀将军参军遂大败。
    吴起卫人仕魏治西河之外王错讠替之魏武侯（吴起卫人也。为魏将善用兵故能治西河北边也。武侯文侯之子也。）武侯使人召之吴起至於岸门（岸门邑名也。）上车而望西河泣数行而下其仆谓吴起曰：窃观公之意视释天下。若释ε（释弃也。）今去西河而泣何也。吴起拭泣而应之曰：子不识（识知。）君知我能而使我西河可以王（能力也。尽力为之可以致君於王也。）今君听谗人之议（谗人王错也。议言也。）而我西河之为秦不久矣。魏国从此削矣。（秦将取之不复久也。魏失西河故从此削弱也。）吴起果去魏入楚有间西河果入秦秦日益大（果犹尽也。）此吴起之所先见而泣也。
    屈宜臼楚大夫也。韩昭侯二十五年旱作高门屈宜臼曰：昭侯不出此门何也。不时吾所谓时者非时日也。人固有利不利时昭侯尝利矣。不作高门往年秦拔宜阳今年旱昭侯不以此时┰民之急而顾益奢此时绌举赢二十六年高门成昭侯卒果不出此门也。
    秦赵良孝公时商君作相十年宗室贵戚多怨望者赵良见商君商君曰：鞅之得见也。从孟兰皋今鞅请得交可乎！赵良曰：仆弗敢愿也。孔丘有言曰：推贤而戴者进聚不肖而王者退仆不肖故不敢受命仆闻之曰：非其位而居之曰：贪位非其名而有之曰：贪名仆听君之义则恐仆贪位贪名也。故不敢闻命商君曰：子不说吾治秦与赵良曰：反听之谓聪内视之谓明自胜之谓︹虞舜有言曰：自卑也。尚矣。君。若不道虞舜之道无为问仆矣。商君曰：始秦戎翟之教父子无别同室而居今我更制其教而为其男女之别大筑冀阙营如鲁卫矣。子观我治秦也。孰与五大夫贤赵良曰：千羊之皮不如一狐之掖千人诺诺不如一士之谔谔武王谔谔以昌殷纣墨墨以亡君。若不非武王乎！则仆请终日正言而无诛可乎！商君曰：语有之矣。貌言华也。至言实也。苦言药也。甘言疾也。夫子果肯终日正言鞅之药也。鞅将事子子。又何辞焉赵良曰：夫五大夫荆之鄙人也。闻秦缪公之贤而愿望见行而无资自鬻於秦客披褐食牛期年穆公知之举之牛口之下而加之百姓之上秦国莫敢望焉相秦六七年而东征郑三置晋国之君一救荆国之祸发教封内而巴人致贡施德诸侯而八戎来服繇馀闻之款关请见（韦昭曰：款叩也。）五大夫之相秦也。劳不坐乘暑不张盖行於国中不乘不操干戈功名藏於府库德行施於後世五大夫死秦国男女流涕童子不歌谣舂者不相杵（郑玄曰：相谓送杵声以音声自劝之也。）此五大夫之德也。今君之见秦因嬖人景监以为主非所以为名也。相秦不以百姓为事而大筑冀关非所以为功也。刑黥太子之师傅残伤民以骏刑是积恶蓄祸也。教之化民也。深於命民之效上也。捷於令今君。又左建外易非所以为教也。君。又南面而称寡人日绳秦之贵公子。《诗》曰：相鼠有体人而无礼人而无礼胡不遄死以诗观之非所以为寿也。公子虔杜门不出已八年矣。君。又杀祝忄而黥公孙贾。《诗》曰：得人者兴失人者崩此数事者非所以得人也。君之出也。後车数乘从车载甲多力而骈胁者为骖乘持矛而操（许及切）戟者（徐广曰：一作屈卢之径矛干将之雄戟）旁车而趋此一物不具君固不出。《书》曰：恃德者恃力者亡君之危。若朝露尚将欲延年益寿乎！则何不归十五都灌园於鄙劝秦王显岩穴之士养老存孤敬父兄序有功尊有德可以少安君尚将贪商於之富宠秦国之教畜百姓之怨秦王一旦捐宾客而不立朝秦国所以收君者岂其微哉！亡可翘足而待商君弗从後五月而秦孝公卒太子立公子虔之徒告商君欲反发吏捕商君商君亡至关下欲舍客舍客人不知其是商君也。曰：商君之法舍人无验者坐之商君喟然叹曰：嗟乎！为法之敝一至此哉！去之魏魏人怨其败公子而破魏师弗受商君欲之他国魏人曰：商君秦之贼秦︹而贼入魏弗归不可遂内秦商君既复入秦走商邑与其徒属发邑兵北出击郑（徐广曰：京兆郑县也。）秦发兵攻商君杀之於郑黾池（徐广曰：黾或作彭）秦惠裂商君以犭旬曰：莫如商鞅反者遂灭商君之家。
    樗里子卒葬於渭南章台之东曰：後百岁是当有天子之宫夹我墓樗里子疾室在於昭王庙西渭南阴乡樗里故俗谓之樗里子至汉兴长乐宫在其东未央宫在其西武库正直其墓秦人谚曰：力则任鄙智则樗里。
    宋义楚将也。顷梁数破秦军有骄色宋义谏曰：战胜而将骄卒惰者败今少惰矣。秦兵日益臣为君畏之梁不听乃使宋义於齐道遇齐使者高陵君显（高陵君名显琅邪有高陵县）曰：公将见武信君乎！曰：然曰：臣论武信君军必败公徐行则免疾行则及祸秦果悉起兵益章邯夜衔枚击楚大破之定陶梁死。
    范增楚西人鸿门曾劝项羽击沛公项羽不忍沛公脱去使张良留谢献璧项羽羽受之。又献玉斗范增增怒撞其斗起曰：吾属今为沛公虏矣。
    汉贾谊文帝时上疏曰：今陛下所以为藩及皇太子之所恃者惟淮阳王武代王参二国尔臣愿奉淮南地以益淮阳割淮阳北边二三列城与东郡以益梁从代王而都睢阳，於是文帝从谊徙封淮阳王武为梁王。又封淮南厉王四子为列侯谊知上将复王之也。上疏谏曰：此谓假贼兵为虎翼也。後文帝末景帝立三年而吴楚赵与四齐王合从举兵（四齐王胶东胶西州济南也。）西乡京师（乡读曰乡）梁王之七国至武帝时淮南厉王子为王者两国亦反诛谊至大中大夫。
    穆生楚元王敬礼申公白生穆生穆生不嗜酒元王常为设醴及王戊即位常设後忘设焉穆生退曰：可以逝矣。醴酒不设王之意怠不去楚人将钳我於市（钳以铁束颈也。音其炎切）称病卧申公白生︹起之曰：独不念先之德与（与读曰欤）今王一旦失小礼何至此穆生曰：易称知几其神乎！几者动之微吉凶之先见者也。君子见几而作不俟终日先王之所以礼吾三子者为道之存故也。今而忽之是忘道也。忘道之人胡可与久处岂为区区之礼哉！遂病去申公白生独留王戊稍淫暴二十年为薄太后服私奸削东海薛郡乃与吴通谋二人谏不听胥靡之（联系相随而服役之故谓之胥靡犹今之役囚徒以锁联缀耳）衣之赭衣使杵臼椎舂於市。
    霍光为大将军张千秋与霍光子禹俱为中郎将将兵随渡辽将军范明友击乌桓还谒大将军光问千秋与战斗方略山川形势千秋口对兵事画地成图无所忘失光复问禹禹不能记曰：皆有文书光由是贤千秋以禹为不材叹曰：霍氏世衰张氏兴矣。及禹诛灭而安世子孙相继自宣元以来为侍中中常侍诸曹散骑列校尉者凡十馀人。
    徐生茂陵人宣帝时霍氏奢侈徐生上。《书》曰：霍氏必亡夫奢则不逊不逊必侮上侮上者逆道也。在人之右众必害之（右上也。害伤也。）霍氏乘权日久害之者多矣。天下害之而。又行以逆道不亡何待乃上疏言氏太盛陛下即爱厚之宜以时抑制无使至亡书三上辄报闻其後霍氏诛灭而告霍氏者皆封人为徐生上。《书》曰：臣闻客有过主人者见其灶直突傍有积薪客谓主人更为曲突远徙其薪不者。且有火患主人嘿然不应俄而家果失火邻里共救之幸而得息，於是杀牛置酒谢其邻人灼烂者在於上行（行音胡郎切）馀各以功次坐而不录言曲突者人谓主人曰：乡使听客之言不费牛酒终亡火患（乡读曰向次下亦同）今论功而赏曲突徙薪亡恩泽焦头烂额为上客耶主人乃寤而请之今茂陵徐福数上书言霍氏。且有变宜防绝之乡使福说得行则国亡裂土出爵之费臣无逆乱诛灭之败往事既亡而福独不蒙其功唯陛下察之贵徙薪曲突之策使居焦灼烂之右帝赐福帛十疋後以为郎。
    刘向为宗正王氏专政向数工书言禄去公室权在外家非所以保社稷固後嗣也。向卒後十三年王氏果代汉。
    萧咸前将军望之子也。久为郡守病免为中郎将兄弟并列董贤父恭慕之欲与结婚姻中常侍王闳为贤弟驸马都尉宽信求咸女为妇咸惶恐不敢当私谓闳曰：董公为大司马册文言允其中此乃尧禅舜之文非三公故事长老见者莫不心惧此岂家人子所能堪邪闳性有智略闻咸言亦悟乃还报恭深达咸自谦薄之意恭叹曰：我家何用负天下而为人所畏如是哀帝末贤果诛死。
    逢萌北海都昌人为县亭长去之长安时王莽杀其子宇萌谓友人曰：三纲绝矣。不去祸将及人即解冠挂东都城门归将家属浮海客於辽东萌素明阴阳知莽将败有顷乃首戴瓦盎哭於市曰：新乎！新乎！因遂潜藏。
    後汉樊宏光武初起破王莽将王寻王邑於昆阳光武兄伯升。又扌友宛自是兄弟威名益甚更始君臣不自安遂共谋诛伯升乃大会诸将以成其计更始取伯升宝剑视之绣衣御史申徒建随献玉（决也。令早决断也。更始竟不能发及罢会宏谓伯升曰：昔鸿门之会范增举以示项羽今建此意得无不善乎！伯升笑而不应後果遇害。
    马援为伏波将军卒初兄子胥王磐字子石王莽从兄平阳侯仁之子也。莽败磐推富赀居故国为人尚气节而爱士好施有名江淮间後游京师与卫尉阴兴大司空朱浮齐王章共相友善援谓姊子曹训曰：王氏废姓也。子石当屏居自守而反游京师长者用气自行多所陵折其败必也。後岁馀磐果与司隶校尉苏邺丁鸿事相连坐死雒阳狱而磐子肃出入北官及王侯邸第援谓司马吕种曰：建武之元名为天下重开自今以往海内日当安耳但忧国家诸子并壮而旧防未立。若多通宾客则大狱起矣。卿曹戒惧之及郭后薨有上书者以为肃等受诛之家客因事生乱虑致贯高任章之变帝怒及下郡县收捕诸王宾客更相牵引死者以千数吕种亦预其祸临命叹曰：马将军神人也。又援初出屯襄国诏百官祖道援谓黄门郎梁松窦固曰：凡人为贵当使可贱如卿等不可复贱居高坚自持勉思鄙言松後果以贵满致灾祸亦几不免。
    杜安清高绝俗雒阳令周纾数候安安尝逃避不见时贵戚慕安高行多有与书辄不发以虑後患尝凿壁藏书後诸与书者果有大罪推捕所交者吏至门安乃发出书印封如故当时皆嘉其虑远。
    李邰为汉中户曹史时大将军窦宪纳妻天下郡国皆有礼庆郡亦遣使邰进谏曰：窦将军椒房之亲不修礼德而专权骄恣危亡之祸可翘足而待愿明府一心王室勿与交通太守固遣之邰不能止请求自行许之邰遂所在留迟以观其变行至扶风而宪就国自杀支党悉伏其诛凡交通宪者皆为免官唯汉中太守不豫焉。
    皇甫规安定朝郡人也。永和六年西羌大寇三辅围安定西征将军马贤将诸郡兵击之不能克规虽在布衣见贤不参军事审其必败乃上书言状寻而贤果为羌所没。
    周举为梁商从事中郎将三月上巳日商大会宾客宴于雒水举时称疾不往商与亲匿酣饮极欢及酒唱罢继以薤露之歌坐中闻者皆为淹涕太仆张种时亦在焉会还以事告举叹曰：此所谓哀乐失时非其所也。殃将及乎！商至秋果薨。
    申屠蟠游大学先是京师游士汝南范滂等非讦朝政自公卿以下皆折节下之太学生争慕其风以为文学将兴处士复用蟠独叹曰：昔战国之世处士横议列国之王至为拥先驱卒有坑儒焚书之祸今之谓矣。乃绝迹於梁砀之间因树为屋自同佣人居二年滂等果罹党锢或死或刑者数百人蟠超然免於评论。
    刘宽为光禄勋以先策黄巾逆谋以事上闻封逯乡侯六百户（逯音录）。
    陈灵帝时窦武辟为掾属时中常侍张让权倾天下让父死归葬颍川虽一郡毕至而名士无往者让甚耻之乃独吊焉及後大诛党人让感故多所全宥。
    华歆平原高唐人与同郡陶丘洪皆知名自以明见过歆时王芬与高杰谋废灵帝芬呼歆洪共定计洪欲行歆止之曰：夫废立大事伊霍所难芬性疏而不武此必无成而祸将及族子其无往洪从歆言而後芬果败洪乃服歆後仕魏至司徒。
    卢植为尚书灵帝崩大将军何进谋诛中官乃召并州牧董卓以惧太后植知卓凶悍难制必生後患固止之进不从及卓至果陵虐朝廷。
    荀永汉元年举孝廉拜守宫令董卓之乱求出捕吏除亢父令遂弃官归谓父老曰：颍川四战之地也。天下有变尝为兵冲宜避之无久留乡人多怀土犹豫会冀州牧同郡韩馥遣骑迎之莫有随者後卓遣李亻等出关东所过虏掠至颍川陈留而还乡人留者多见杀掠。
    田丰为袁绍谋主绍之南征也。丰止之绍不从丰恳谏绍怒甚以为沮众械系之绍军既败，或谓丰曰：君必见重丰曰：若君有利吾必全今军败吾其死矣。绍还谓左右曰：吾不用田丰言果为所笑遂杀之。
    刘晔淮南成德人庐江太守刘勋兵︹於江淮之间孙策恶之遣使卑辞厚币以书说勋曰：上缭宗民数欺下国忿之有年矣。柰道路不便愿因大国伐之上缭甚实得之可以富国请出兵为外援勋信之。又得策珠宝葛越喜悦外内尽贺晔独不勋问其故对曰：上缭虽小城坚池深攻难守易不可旬日而举则兵疲於外而国内虚策乘虚而袭我则後不能独守是将军进屈於敌退无所归。若军必出祸今至矣。勋不从兴兵伐上缭策果袭其後勋穷蹙遂奔曹晔後至大鸿胪。
    魏郭嘉字奉孝颍川阳翟人初北见袁绍为绍谋臣辛评郭图曰：夫智者审於量主故百举百全而功名可立也。袁公徒欲效周公之下士而未知用人之机多端寡要好谋无决欲与共济天下大难定霸王之业难矣，於是遂去之孙策转斗千里尽有江东闻太祖与袁绍相持於官渡江北袭许众闻皆惧嘉料之曰：策新并江东所录皆豪杰英雄能得人死力者也。然策轻而无备虽有百万之众无异於独行中原也。若刺客复起一人之敌耳以吾观之必死於匹夫之手策临江未济果为许贡客所杀嘉为军祭酒卒。
    裴潜为代郡太守三年还为丞相理曹掾太祖褒称治代之功潜曰：潜於百姓虽宽於诸胡为峻今计者必以潜为理过严而事加宽惠彼素骄恣过宽必弛。又将摄之以法此怨ゥ之所由生也。以势料之代必复叛，於是太祖深悔还潜之速後数十日三单于反问至乃遣鄢陵侯彰为骁骑将军征之。
    程昱事太祖为东中郎将时刘备失徐州来归太祖昱说太祖杀备太祖不听後。又遣备至徐州要击袁术昱与郭嘉说太祖曰：公前日不图备昱等诚不及也。今借之以兵必有异心太祖悔追之不及会术病死备至徐州遂杀车胄举兵背太祖。
    管宁避地辽东时公孙康已死嫡子不立而立弟恭恭懦弱而康孽子渊有隽才宁曰：废嫡立庶下有异心乱之所由起也。乃将家属乘海即受徵宁在辽东积二十七年乃归其後渊果袭夺恭位叛国家而南连吴僭称王明帝使相国宣王往灭之辽东之死者以万计如宁所筹。
    周瑜初见袁术术欲以瑜为将瑜观术终无所成故求为居巢长欲假涂东归术听之遂自居巢还吴後至偏将军。
    晋何曾为太宰侍中薨尝侍武帝宴退而告子遵等曰：国家应天受禅创业垂统吾每宴见未尝闻经国远图惟说平生常事非贻厥孙谋之兆也。及身而已後嗣其殆乎！此子孙之忧汝等犹可获没指诸孙曰：此辈必遇乱亡也。及孙绥诛死兄嵩哭之曰：我祖其大圣乎！
</div>
    <div class="pagination">
<a href="册府元龟_page575.html">上一页</a><span>...</span><a href="册府元龟_page571.html">571</a><a href="册府元龟_page572.html">572</a><a href="册府元龟_page573.html">573</a><a href="册府元龟_page574.html">574</a><a href="册府元龟_page575.html">575</a><span class="current-page">576</span><a href="册府元龟_page577.html">577</a><a href="册府元龟_page578.html">578</a><a href="册府元龟_page579.html">579</a><a href="册府元龟_page580.html">580</a><a href="册府元龟_page581.html">581</a><span>...</span><a href="册府元龟_page577.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
