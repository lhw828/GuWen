<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 470 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 470 页/共 485 页</h1>
    <div class="content">　　陈汤威震百蛮武畅四海
　　威如破竹
　　杜预曰今兵威已振譬如破竹数节之后皆迎刅而解
　　虏在目中
　　光武西征隗嚣召马援至于帝前聚米为山谷帝曰虏在吾目中矣
　　誓清中原
　　晋元帝定江南以祖逖为奋威将军豫州刺史逖渡江中流击楫而誓曰祖逖不能清中原而济者如此江
　　乗月清啸
　　晋刘琨为幷州都督拜大将军在晋阳为畨骑所围琨乗月登楼清啸贼闻之凄然长叹中夜奏笳向晩复吹之贼弃围走
　　驱鹿角围
　　徐晃字公明为平冦将军讨闗羽入围破之太祖令曰曽驱鹿角小重围
　　赤兎突陈
　　吕布有良马曰兎常与其亲近乗赤兎而陷锋矢突陈
　　晓畅军情
　　将军向宠性行淑均晓畅军情
　　卧息旗鼔
　　诸葛亮屯阳平兵少自若敕军卧旗息鼔
　　八阵七擒
　　诸葛亮因八阵以施武经七擒以即戎
　　八遇八克
　　娄师徳字宗臣武后时猛士讨吐蕃乃自奋戴红抹额来应诏后共虏战八遇八克
　　右刀左矟
　　西郡南郢州刺史耿今贵谓所部曰丈夫见贼湏右手防刀左手防矟莫皱睂畏
　　止风反雪
　　王晙并州兵济河讨突厥晙间行拾趣山谷夜遇雪恐失期誓于神曰晙事君不忠不讨有罪天所殛者当自防罚心诚忠而天监之则止风反雪俄而和霁晙自东道追及之获余三千
　　酹酒祝江
　　隋贺若弼酹酒祝江得葬鱼腹中死且不恨
　　提鼔挥桴
　　唐薛登上疏提鼓挥桴临难决疑此将事也一剑之任非将事也
　　将门有将
　　杨元感求领兵炀帝曰相门必有相将门必有将
　　西平有子
　　李晟子李愬晟封西平王栁文平淮雅曰西平有子
　　辕门二龙
　　乌承玭字徳润开元中共族兄承恩皆为平卢先锋号辕门二龙
　　黄骢少年
　　裴果常乗骢马白袍先陷阵时号为黄骢少年
　　降骑十万
　　郭子仪家传永泰元年仆固懐恩结吐蕃回纥合围泾阳是时也两军相对控未发公独以一骑出降隂山十万骑
　　破贼五千
　　唐马璘以百骑破贼五千光弼则曰吾未见以少击众如马璘者矣
　　料敌如神
　　郭子仪训师如子料敌如神
　　取粮于敌
　　郝玭贞元中在边积三十年毎讨贼不持糗粮取粮于敌
　　卯命辰行
　　髙崇文为长城史奉诏征刘辟御军常若防至卯受命而辰行器用无阙
　　中兴锐将
　　马璘武干絶伦遭时屯以忠力奋为中兴锐将
　　太微上将
　　太微上将杨烱
　　旌义懐忠
　　刘昌主平凉刼盟亡殁冡名旌义家号懐忠
　　开壁斫营
　　贞元三年尚结賛入寇诸军开壁俱斫营
　　喜得彪将
　　薛仁贵从征辽东恃骁勇乃异其服色着白衣太宗遥见之问先锋白衣者为谁特引见赐马绢喜得彪将
　　名可震敌
　　薛仁贵勇冠三军名可震敌
　　号望英楼
　　髙宗命英公勣伐髙丽既破上于苑中楼上望号望英楼【佥载补遗】
　　上为治第
　　霍去病上为治第令视之对曰匈奴未灭臣何以家为也
　　归载图籍
　　宋朝曹彬谥武恵讨蜀师还辎重甚多或言悉竒货也太祖宻令伺之图书也无铢金寸帛之附焉又平江南舟归无他物惟载图籍衣被而已
　　图形以进
　　狄青与西贼战每带铜面具被髪出入行阵间未尝中箭而上未识其面遂令图形以进青宻令军中闻钲一声则止再声则严阵而阳却钲声止则大呼而突之士卒皆如教才遇敌未接战遽声钲士卒皆止再士皆却虏人大笑相谓曰孰谓狄天使勇钲声止忽前突之虏兵大乱自相蹂践死者不可胜计
　　射虏贵人
　　曹公玮在秦州西畨犯塞虏阵有出布阵虏贵人也玮使射之一发而毙虏鸣笳而遁玮以大军乗之虏众大败系斩万计西畨由是惮服至今不敢犯塞每言及玮则呼之为父
　　射死达兰
　　澶渊之役髙武烈王琼劝上发南城王下马自扶辇众渡河敌人失色及射死达兰敌遂奉书请盟
　　应飞来防
　　湖防杨么自恃其险贼中语曰有能害我除是飞来俄诏用岳飞适值大旱公命伐木为巨筏塞诸港汊贼战败趍舟欲出湖而舟为筏所碍不能遁遂戮死招降之飞来之防于是乎騐【并同上】
　　海州之防
　　李寳至东海县时敌兵已围海州寳麾兵登敌惊引去寳引舟师至宻之胶西石臼岛敌泊唐岛相距止一山风即南不知王师之猝至丙寅风自南来众喜争奋引防握刅俄顷过山薄敌敌惊大扰敌防皆以绵缬为之弥亘数里忽为波涛卷聚一隅寳命以火箭射之延烧数百火不及者犹欲前拒寳命健士跃登其舟以短兵撃刺殪之舟中脱甲而降者三千人获渠帅郭嘉努等斩之获器甲粮斛以万计飞小舟奏防除沿海制置【治迹统类】
　　乌珠大败
　　李显忠与诸将防淮西战于柘皋乌珠大败公追至孔城夺耄倪之被掳者以万计
　　金亮败走
　　金主亮既败于杨林走淮东尚留精兵于和李显忠阵于和之城下北兵败走入城纵火公领军涂甲冒火而进遂复和州
　　捍御金人
　　岳飞捍御金人猛士如林未尝败衂退守河东敌不敢逾河饮马
　　决机如神
　　胡世将问吴武顺王兄玠所以战则曰要在用所长去所短金之弓矢不若中国之劲利中国之士卒不若金人之坚忍据其形便更出锐兵沮其坚忍之势则我固有以制彼至于决机两阵之间变化如神黙运乎心术之微则璘有不可言
　　勇冠三军
　　太师韩蕲王世忠方从梁方之为将也破郓贼于咸河又破大名贼于超化寺又破内黄贼于沂州又破徐靖于苢县又破长仙于擂鼓山勇冠三军
　　恨见卿晩
　　郭观察棣初为兴元利州正将枢宻使王公炎入蜀竒公材留寘帐下乾道中部秦兵及铠甲赴行在所因宻荐之即日召入孝宗悼符离失利寤寐中原公极言曩事剖析如流漏下五刻上恨见卿晩
　　兼四者美
　　李显忠公以忠诚结知冕旒人谓义不忘君如关云长忠不恤家如李良器子仪之宽厚得人光弼之严明御下公兼四者之美
　　竒计百出
　　李显忠公之用兵竒计百出以勇果济之先智后战卒如所料遇大敌余人夺气公方优游甚暇属以少击众取胜
　　威震四海
　　曹武穆公玮为将防四十年用兵未尝败衂自三都之战威震四海嘉勒斯赉问公姓名即以手加颡在天雄契丹使过魏地輙隂勒其从人无得髙语疾驱至多惮公不敢仰视
　　战无不胜
　　呉玠亲兵不满五万每战乗肩舆动鼓乐殊无惧色战无不胜
　　以寡敌众
　　建炎四年乌珠四至镇江韩世忠驻焦山之时敌众数万世忠才八千人世忠募海船百余艘泊金山下敌见大笑曰此吾机上肉耳世忠命錬铁为长绠串大钩徧授强健者敌舟噪而前世忠分海为两道出其背每锤一绠则絏一而入敌不得渡乃遣使愿还所掠及献马五千世忠不聴曰只留下乌珠乃可去世忠据中流与敌相持乌珠不敢出敌在仪真者乃于城外凿小渠属之江乌珠刑白马杀妇人自剠其额祭天以幸风涛之息世忠悉师督战风弱防缓我师不利敌以轻舠絶江而遁
　　卒如所料
　　先是世忠视镇江形势无如龙王庙敌来必登此望我虚实因遣二百卒伏庙中又遣三百卒伏江岸遣人于中望之戒曰闻江中鼓声岸下人先入庙中人继出敌果有五骑趋龙王庙庙中之伏闻鼓声而出五骑振策以驰仅得其二有红袍白马既坠而跳驰得脱诘二人者云即乌珠也
　　古今文集
</div>
    <div class="pagination">
<a href="古今事文类聚_page469.html">上一页</a><span>...</span><a href="古今事文类聚_page465.html">465</a><a href="古今事文类聚_page466.html">466</a><a href="古今事文类聚_page467.html">467</a><a href="古今事文类聚_page468.html">468</a><a href="古今事文类聚_page469.html">469</a><span class="current-page">470</span><a href="古今事文类聚_page471.html">471</a><a href="古今事文类聚_page472.html">472</a><a href="古今事文类聚_page473.html">473</a><a href="古今事文类聚_page474.html">474</a><a href="古今事文类聚_page475.html">475</a><span>...</span><a href="古今事文类聚_page471.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
