<!DOCTYPE html>
<html>
<head>
    <meta charset="UTF-8">
    <title>册府元龟 - 第 713 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 713 页/共 736 页</h1>
    <div class="content">    三年闰正月新罗ヌ国五月渤海国并遣使朝贡。
    贞元四年四月东蛮鬼主骠旁等来朝先是东蛮自陷州後臣於吐蕃绝朝贡者二十馀年至是剑南节度韦皋招诱之始弃吐蕃内附。
    五月壬申回纥遣使来朝。
    六年二月回鹘三月并遣使朝贡。
    七年正月回鹘大首领史勃羡渤海黑衣大食五月回鹘九月契丹并遣使来朝。
    八年四月回鹘五月回鹘闰十二月皆遣使朝贡是月室韦都督和解热素等来朝。
    九年九月回鹘遣使朝贡。
    十月环王国献犀牛帝令见於太庙。
    十二月室韦大都督阿朱等三十人来朝贡是年契丹遣使来朝。
    十年契丹遣使来朝是年南诏王遣使蒙凑罗栋等来献铎槊浪人剑及吐蕃印八纽。
    十一年二月回鹘遣使来朝。
    九月南诏异牟寻遣使献马六十疋。
    是年契丹大首领热苏二十五人来朝。
    十二年十二月东女国王汤立悉哥邻国王董卧庭弱水国王董辟和逋租国王弟邓吉知并大首领等并赴元正朝会回纥并南诏蛮遣使朝贡。
    十四年十二月南诏异牟寻遣酋望大将军王丘各等朝贺元正各献方物。
    十七年奚梅落索低契丹乌鬼谢怀珠皆见。
    十八年正月骠国王始遣其弟悉利移来朝献其国乐凡十曲与乐工三十五人来朝乐曲皆演释氏经论之词意是月南诏使来朝虞娄越喜等首领见。
    二十年十一月渤海新罗遣使来朝。
    十二月南诏蛮弥臣国日本吐蕃并遣使来朝贡（又云：吐蕃遣臧河南观察使论乞冉及僧南拨特计波等五十四人来朝））。
    顺宗即位初吐蕃使论悉诺等来朝献方物。
    宪宗以永贞元年即位十一月南蛮及昆明并遣使来朝。
    元和元年闰六月吐蕃八月新罗南诏蛮十月回鹘十二月回鹘契丹渤海南诏骠国各遣使朝贡二年十二月吐蕃回鹘奚契丹渤海南诏并遣使朝贡。
    三年新罗王金重兴遣使金力奇来朝。
    四年十二月南诏昆明皆遣使朝贡。
    五年正月渤海遣使高才南等来朝。
    十月新罗王遣其子来献金银佛像及佛经幡等上言为顺宗祚福并贡方物。
    十一月奚契丹并遣使朝贡渤海王遣子大延真等来献方物。
    十二月南诏并遣使朝贡。
    七年二月吐蕃遣使朝贡。
    四月新罗贺正兼告哀使金昌男等五十四人朝见是年渤海亦遣使来南诏遣使朝贡。
    八年十一月契丹达干可葛等二十九人朝贡。
    十二月刺史谢称渤海王子辛文德等九十七人来朝是年真腊国遣使李摩舟阝等来朝。
    九年正月渤海使高礼进等三十七人朝贡献金银佛像各一。
    九月真腊国遣使朝贡。
    十一月渤海遣使献鹰鹘回鹘使医德密施等三十七人来朝契丹大首领梅落鹘劣来朝。
    十二月渤海遣使大孝真等五十九人来朝。
    十年七月渤海王子大庭俊等一百一人二月黑水酋长等十一人并来朝贡。
    八月诃陵国遣使献僧祗僮及五色鹦鹉频伽鸟并异香名宝。
    十一月契丹南诏蛮并遣使朝贡。
    十一年正月奚首领来朝献名马（尔後每岁朝贡不绝或二三至其每岁朝贡常数百人至幽州则选其酋渠三五十人赴阙引见于麟德殿锡以金帛遣还馀皆驻而馆之率为常）是月回鹘遣使朝贡。
    二月回鹘使献橐及马三月渤海十一月契丹渤海十二月南诏昆明国并遣使朝贡。
    十二年二月渤海三月新罗遣使朝贡。
    四月吐蕃使论乞髯献马十匹玉腰带二条金器十事牛一十二月南诏契丹首领介落等朝贡。
    十三年四月高丽国进乐器及乐工两部是年诃陵国遣使进僧祗女二人鹦鹉玳瑁及生犀等。
    十五年闰正月渤海十月婆十一月新罗并遣使朝贡十二月渤海复遣使朝贡是年南诏遣使来朝诏自十二年至是比岁遣使来朝或年内二三至者穆宗长庆二年正月渤海三月回鹘六月吐蕃并遣使朝贡。
    十月回纥使者仆固昌献其国信四床女口六人葛禄口四人。
    十二月回鹘吐蕃新罗契丹奚并遣使朝贡三年九月南诏王丘进其国信金碧文丝十有六品。
    四年二月吐蕃渤海遣使朝贡。
    十月吐蕃贡牛等。又献铸成银犀牛羊鹿各一。
    十二月回鹘吐蕃奚契丹并遣使朝贡。
    敬宗宝历元年三月吐蕃渤海七月回鹘十月回鹘十二月回鹘奚契丹并遣使朝贡。
    二年正月南诏室韦渤海三月昆明并遣使朝贡。
    文宗太和元年四月渤海遣使来朝。
    八月吐蕃使论壮大热进国信金银器玉腰带及马等。
    三年十二月渤海新罗室韦契丹南诏皆遣使朝贡四年十二月吐蕃回鹘新罗渤海南诏蛮昆明奚契丹并遣使朝贡。
    五年二月新罗王子金能儒并僧九人婆国朝贡使李南呼禄等十七人并入朝。
    十一月吐蕃回鹘奚契丹新罗渤海南诏并遣使朝贡。
    六年三月渤海王子大明俊来朝。
    七年正月渤海王遣同中书右平章事高宝英来谢策命。
    八年南诏遣使来朝。
    九年十二月契丹大首领介落等一十九人室韦大胜督阿成等三十人奚大首领匿舍朗等并三十人来朝。
    开成元年二月黔南观察使奏先是羲州昆明部落鬼主阿继袭羲州刺史朝贡不绝为明州所阻逮今百馀年愿归王化诏曰：且许令年内一度来朝。
    十一月契丹大首领列环等三十一人来朝。
    十二月吐蕃回鹘新罗渤海奚契丹南诏蛮昆明各遣使朝贡室韦大都督阿朱等来朝。
    二年二月来朝。
    十月回鹘遣使朝贡。
    十一月契丹遣使朝贡。
    十二月南诏及室韦朝贡。
    三年七月昆明差使朝贡。
    十二月日本国遣使朝贡进真珠绢。
    四年正月婆国遣使李南呼禄来朝贡。
    闰正月南诏回鹘日本各遣使朝贡。
    十二月戊辰渤海王子大延广契丹首领萨葛奚大首领温讷骨室韦大都督秩虫等朝贡五年南诏遣使朝贡。
    武宗会昌二年二月南平蛮结骨国遣使朝贡室韦大首领热论等来朝。
    三年八月黠戛斯遣使谛德伊斯难珠来朝。
    六年正月南诏契丹室韦渤海昆明等使并朝于宣政殿。
    宣宗大中七年四月日本国遣王子来朝献宝器音乐帝谓宰执曰：近者黄河清今。又日本国来朝朕鬼德薄何以堪之因赐百僚宴陈百戏以礼之。
    懿宗咸通末契丹王曰：习尔之累来朝贡方物。
    梁太祖开平元年四月契丹首领袍笏梅老来朝贡方物。
    五月渤海王子大昭顺贡海东物产契丹首领袍笏课哥梅老等来朝契丹久不通中华闻帝威声乃率所部来贡三数年间频献名马方物。
    二年正月吐蕃遣使唱来朝贡。
    二月契丹王阿保机遣使贡良马方物。
    五月契丹国王阿保机遣使进良马十匹金花鞍辔貂鼠皮头冠并裘男口一名苏年十岁女口一名譬年十二契丹王妻亦附进良马一匹朝霞锦金花头冠麝香前国王钦德亦进马其国中节级各羌使进献共三十一人表六封。
    三年三月渤海王大讠巽差其相大诚谔朝贡进儿女口及物貂鼠皮熊皮等。
    五月赐回纥朝贡使阿福引分物。
    闰八月鸿胪寺引进契丹阿保机差首领葛鹿等进金镀铁甲金镀银甲及水精玉装鞍辔等物马一百匹其阿保机母妻各进霞锦一疋。
    四年正月邕州节度使叶广略进如洪洞生獠爨蛮一十人赴阙朝见前朝末道路梗塞远夷进贡罕有至者帝即位威略柔远东南蛮貊相继来庭。
    五年四月契丹王阿保机遣使实柳梅老朝贡。
    乾化元年八月渤海国遣使朝贺。且献方物。
    十二月帝御朝元殿以回鹘吐蕃二大国首领入觐故也。扇开所司道二首领与亻兼从等一百二十二人伏拜庭下即各以其君长所上表及方物等陈而献焉。
    二年五月渤海王大讠巽差王子大光赞景帝表并进方物。
    十月契丹蜀括梅老等朝贡。
    十一月回鹘遣都督。《周易》言等入朝进贡後唐庄宗同光元年十一月新罗国王金朴英遣仓部侍郎金乐录事参军金幼卿朝贡赐物有差。
    十二月奚首领李绍威遣使朝贡。
    二年正月新罗王金朴英并本国泉州节度使王逢规遣使朝贡渤海王子大禹谟来朝贡二月党项遣使朝贡。
    四月回鹘都督李引释迦副使田铁林都监杨福安等六十六人陈方物称本国权知可汗仁美在甘州差贡善马九匹白玉一团是月沙州曹义进玉三团冈砂羚羊角波斯锦茸褐白ふ生黄金星矾等。
    五月渤海国王大讠巽遣使侄元让贡方物。
    六月新罗遣使朝散大夫仓部侍郎赐紫金岳来朝贡。
    九月黑水国遣使朝贡。
    十一月党项进白驴奚王李绍威进马回鹘都督安子想进玉团马等。
</div>
    <div class="pagination">
<a href="册府元龟_page712.html">上一页</a><span>...</span><a href="册府元龟_page708.html">708</a><a href="册府元龟_page709.html">709</a><a href="册府元龟_page710.html">710</a><a href="册府元龟_page711.html">711</a><a href="册府元龟_page712.html">712</a><span class="current-page">713</span><a href="册府元龟_page714.html">714</a><a href="册府元龟_page715.html">715</a><a href="册府元龟_page716.html">716</a><a href="册府元龟_page717.html">717</a><a href="册府元龟_page718.html">718</a><span>...</span><a href="册府元龟_page714.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
