<!DOCTYPE html>
<html>
 <head>
  <meta charset="utf-8"/>
  <title>
   记纂渊海 - 第 55 页/共 130 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   记纂渊海 - 第 55 页/共 130 页
  </h1>
  <div class="content">
   记纂渊海卷四十一
&lt;子部,类书类,记纂渊海&gt;
　　钦定四库全书
　　记纂渊海卷四十二　　　宋　潘自牧　撰性行部
　　全德
　　经州闾乡党称其孝兄弟亲戚称其慈僚友称其弟执友称其仁交逰称其信【记曲礼上】致广大而尽精防极髙明而道中庸【记中庸】言满天下无口过行满天下无怨恶【孝经】子曰君子不器【语为政互入不可比喻】
　　子君子贫穷而志广富贵而体恭安燕而血气不惰劳勌而容貌不枯怒不过夺喜不过予【荀修身】
　　史徳至矣哉如天之无不帱也如地之无不载也虽甚盛德其蔑以加于此矣【左襄二十九年】徳人无累【西汉贾谊传】德重山岳【东汉仲长统】事四朝以全徳始终【唐书裴度传】直不近祸亷不沽名【唐书栁玭传】
　　集美冒众流【楚辞】兼资九徳总修百行【陈太丘碑】始终三朝无玷可磨【唐吕温作李英公賛】山之大者匿峰峦含气象积髙无倪而不见其险孕粹育物而不知其神此其所以为大也徳之全者毁方圭黜皎厉灵机密运而智不惊愚遐标特立而迹无变俗此其所以为全也然则太山髙则可陟全徳近而难知【吕温文】虚懐泛爱而泾渭不杂真率径尽而应变无穷【张説】通塞若水变化若龙动之谓道非可以一善称非可以一行目【皇甫湜互入不可比喻】
　　本朝刚毅正直而守之以寛忠恕仁厚而发之以义【东坡上韩太尉书】君子安身崇徳如山岳之镇开物成务如江河之流【东坡赐文彦博不允答】器业崇深不言而四方自服道徳髙妙无为而庶务以成【苏子由贺文侍中啓】
　　小有才
　　经好行小慧【谓小小之才语衞灵公】斗筲之人何足算也【语互入小器】子其为人也小有才未闻君子之大道也则足以杀其躯而已矣【孟尽心下】
　　史国之乱臣家之败子才有余而徳不足以至扵顚覆者多矣【通鉴周纪】求斗筲之才【西汉谷永传】察察小慧类无大能【后汉韦彪传论】书画辞赋才之小者【通鉴汉灵纪】费祎曰杨仪魏延牧竖小子也【蜀志董允传】魏崔浩曰纎利小才不能成大功【通鉴宋太祖纪】夫中智之人岂无小慧然才非经国虑不及逺虽竭力尽诚犹未免有败【通鉴唐太宗】王勃等虽有才而浮躁衒露【唐裴行俭传】
　　小器
　　经管仲之器小哉【语】子曰斗筲之人何足算也【语子路互入小有才】
　　子小夫之知不离苞苴竿牍【荘列御寇】有盛云浓雾之势而不能乗逰者螾螘之材也【韩非难势】
　　史小智自贱彼贵我【西汉贾谊传】九江王至汉汉王方踞牀洗足召布大怒悔欲自杀及出就舎帐御饮食从官皆如王居布又大喜过望【通鉴汉髙纪】马援曰朱防小器智尽此耳【后汉马援传】驽马恋栈豆【通鉴三国志】食垂饵者皆小鱼【唐书杨绾传】
　　集蚉防终日经营不能越阶序【文选四子讲徳论互入力所不及】盘盂小器【文选铭】推得失去就扵方寸铢黍间【杜牧之互入琐细】本朝有小丈夫得一金椟而藏诸家拒户而守之呜呼是求不失非求冨也【老泉文】桑蚕作茧自纒裹蛛蝥结网工遮逻【黄鲁直诗】醯鸡瓮里天几大【同上】
　　不才
　　经无所取裁【语】
　　子此木以不才得终其天年【荘山木】懐空抱虚有似蜀人瓠壶之喻胷中无一纸之识不过酒炙所谓冒于货贿贪于饮食左氏所载不才之子【抱朴子互入所学】
　　史帝鸿氏有不才子掩义隠贼好行凶徳丑类恶物顽嚚不友是与比周谓之浑敦【左文公十八年】颛顼氏有不才子不可教训不知话言告之则顽舎之则嚚傲狠明徳以乱天常谓之梼杌少皞氏有不才子毁信废忠崇饰恶言靖譛庸回服谗搜慝以诬盛徳谓之穷竒缙云氏有不才子贪于饮食冒于货贿侵欲崇侈不可盈厌聚敛积实不知纪极谓之饕餮【左文十八年】
　　天姿自然
　　经不闻亦式不谏亦入【诗思齐】天生蒸民有物有则民之秉彛好是懿徳【诗烝民】人生而静天之性也【记乐记】君子不矜而荘【记表记】生而知之者上也【语季氏】
　　子孔子曰少成则天性也习惯若自然也【家语七十二弟子解】丹漆不文白玉不雕何者质有余者不受饰故也【家语】仁义礼智根于心其生色也晬然见于面盎于背【孟尽心下】人之所不学而能者其良能也所不虑而知者其良知也【孟】人无有不善【孟告子上互入人人有分】恻隠之心羞恶之心是非之心辞让之心人皆有之【孟】或问甘罗之悟吕不韦张辟疆之觉平勃皆以十二龄曰茂良不必父祖【杨重黎注甘罗茂之孙张辟疆良之子天才自然不假父祖互入无种】白玉不雕美珠不文质有余也【淮南互入不待矫揉】石生而坚兰生而芳【淮南】鸿不学飞飞则冲天骥不学行行则千里【傅子】
　　史生有嘉闻【左】不修文学而性明达【前汉髙祖纪】少成若天性习惯如自然【前汉贾谊传】良玉不琢无异于达巷党人不学而自知也【前汉董仲舒传】器范自然标准无假【三国名臣序】或谓秦宓曰足下何故文藻见瓌颖乎宓曰虎生而文炳鳯生而五色岂以五采自饰画哉天性自然也【蜀志】天质不雕合扵大朴【晋书王湛等传】嵇康长七尺八寸美音气好容色土木形骸不自藻饰人以为龙章鳯姿天质自然【晋书】不学孙吴而暗与之合【晋山涛传】
　　传记鳯凰生而有仁义之意【大戴礼保傅篇】雕之不増文磨之不加莹气质贞正禀性自然【魏文士传互入不待损益】得诸襟府非由染习【史通】似特受异气禀之自然非积学所能致也【嵇康养生论】
　　集芳华自中出【楚辞】天然生知姿【杜诗】如鹤雏襹褷未有六翮而步舒视逺戛然唳天非泥滓间物【刘宾客互入警敏】天授神敏性能无师【同上】松栢生深山无心自贞直【卢仝诗】朱遗音而宫商自韵大玉不琢而精采溢发【吕公叔文】虎豹之文不得不炳于犬羊鸾凤之音不得不锵于乌鹊金玉之光不得不炳于瓦石非有意先之也乃天然也【皇甫湜】匹庶贱陋循习浅下性非文字所导生与耒耨为业而能钟彼醇孝超出古列【栁文孝门铭】
　　本朝美不待追琢【欧公集】韩魏公范文正公皆是天资不由讲学【上蔡语録】
　　出类
　　经翘翘错薪言刈其楚【诗】
　　子麒麟之于走兽鳯凰之于飞鸟太山之扵丘垤河海之于行潦类也圣人之扵民亦类也出乎其类拔乎其萃【孟公孙丑上】好书者众矣而苍颉独称好稼者众矣而后稷独传【荀子】
　　史铁中铮铮庸中佼佼也【后汉刘盆子传】桂林之一枝昆山之片玉【晋郄诜传】王敦曰夷甫处众中如珠玉在瓦石间【晋书】嵇绍扵稠人中昻昻然若野鹤之在鸡羣【晋书本传】谢琨风流为江左第一【晋书谢晦传】沈演之家世为武弁至演之折节好学【宋书】人中之龙【宋殷铁传】文宗谓李程曰髙飞之翮长者在前卿朝廷羽翮也【唐书本传】窦威家世勲贵诸昆弟并向武艺而威耽翫文史介然自守诸兄谓为书痴【唐书】
　　集亭亭物表【文选北山移文】冠伦魁能【扬雄甘泉赋】有同类而殊能者故力称乌获捷言庆忌勇期贲育【司马相如疏】絶唱髙踪久无嗣响【谢灵运互入寡和】逸羣之骨拔俗之标【陈子昻集】有才继骚雅哲匠莫比肩【杜诗】絶类离伦【韩文进学解】圣贤者时人之耳目【韩文】清居市不为市之行【栁文宋清传】粲焉如繁星丽天而芒寒色正人望而敬者五行而已【刘宾客序栁文】市井生而云鹤性【刘宾客】万人头上见仪形【同上】秀出侪辈【刘禹锡】人伦之落落士林之楚楚【李元宾】公侯子弟多溺扵骄邪能读书学文自可嘉奨【白侍郎集】技痒者出扵羣艺成者推于众【白乐天】众花尽处松千尺羣鸟喧时鹤一声【髙达夫】顾后絶配瞻前无邻【唐文粹】粹然立于千仭之表　以岳长羣山犹人之有圣贤草木之有松兰百川之有河海鳞羽之有虬鸾【同上】五行秀气得之居多者为隽人【吕和叔】仲尼圣贤之宗也师聃道徳之祖也【李文饶】
　　本朝万木寒痴睡不醒惟有此树先萌芽乃知此为最灵物宜其独得天地之英华【欧公茶诗】百鸟而一鹗羣兽出麟角【欧公】顔鲁公书雄秀独出一变古法如杜子美诗格力天纵奄有汉魏晋宋风流后之作者难复措手【东坡书唐六家书后】诗至于杜子美文至扵韩退之书至扵顔鲁公画至于吴道子而古今之变天下之能事毕矣【东坡书呉道子画后】一尾追风抹万蹄【坡诗】于爱欲泥如莲生塘处水超然出泥而香【黄鲁直诗】莲生于泥中不与泥同调【同上】
　　天资素恶
　　经下愚不移【语】
　　子凡有血气之虫含牙戴角前爪后距有角者触有齿者噬有毒者螫有蹄者跌喜而相戏怒而相害天地之性也【淮南】虎能雄猛不可以托麑鹰能飃击不可以寄雏【秦子】
　　史夫性恶之民民之豺狼虽得放宥之泽终无改悔之心【东汉王符传互入稔恶】国狗之瘈无不噬也【左】
　　传记鸟之美羽勾啄者鸟畏之鱼之侈口垂膄者鱼畏之人之利口赡辞者人畏之【韩诗外传】
　　集譬犹卵始生翰毛而便陆梁放肆【陈琳檄】志期害物隂妬潜狙汝之禀受若是虽欲为与螾焉可得已凡汝之为恶非乐乎此縁形役性不可自止【栁骂蝮蛇】鸱枭不鸣未为瑞鸟【唐吕尚文】丑性毒行【唐文粹】丹朱商均为尧舜子夫生扵尧舜之世被其化皆为善人况生扵其室亲为父子蒸不能润灼不能热是其恶与尧舜之善等耳【杜牧之集】
　　本朝小人虽防弱之时未尝无害君子之心【程易姤卦解】
　　节操
　　经如竹箭之有筠也如松栢之有心也【记礼器】子曰事君可贵可贱可富可贫可生可杀而不可使为乱【记表记】志士仁人无求生以害仁有杀身以成仁【语卫灵公】嵗寒然后知松栢之后凋也【语子罕】可以托六尺之孤可以寄百里之命临大节而不可夺也【语泰伯】见危授命【语宪问】
　　子守志厉操者仪之则可以崇髙节抗浮云【孟序】身死而名弥白【荀不苟】
　　史宋大司马崛节以死【左】子产曰茍利社稷死生以之【左昭四年】楚熊宜僚不为利谄不为威惕【左哀十六年】守节不摇【国语】恬曰自吾先人及至子孙积功信扵秦三世矣今臣将兵三十余万身虽囚系其势足以倍畔然自知必死而守义者不敢辱先人之教以不忘先帝也乃吞药自杀【通鉴秦记】楚地皆降汉独鲁不下【史记项羽纪】苏武既徙北海上单于使李陵至海上为武置酒设乐因请武曰足下兄弟二人前皆坐事自杀来时太夫人已不幸子卿妇年少闻已更嫁矣独有女弟二人两女一男今复十余年存亡不可知人生如朝露何久自苦如此武曰自分已死久矣王必欲降武请毕今日之驩效死于前陵见其志诚喟然叹曰嗟乎义士陵与衞律之罪上通于天因泣下霑衿与武诀去武留匈奴凡十九嵗始以强壮出及还须发尽白【通鉴汉昭记】翟义曰死国埋名可以不慙于先帝【通鉴汉平纪】莽安车驷马迎龚胜胜对曰岂以一身事二姓下见故主哉【通鉴汉平纪】校尉太原温序为隗嚣将苟宇所获字晓譬数四欲降之序大怒叱宇等曰虏何敢迫脇汉将因以节挝杀数人宇众争欲杀之宇止之曰此义士死节可赐以劒序受劒衔须扵口顾左右曰既为贼所杀毋令须污血遂伏劒而死【通鉴汉光武】杨彪以累世为公卿耻为魏臣称疾【续汉书】虽死之日犹生之年也【东汉陈元传】事虽百行操业万殊至扵义节百行之冠冕也【蜀姜维传】厐徳骂闗公曰我宁为国家鬼不为尔将也【魏志】志烈秋霜精贯白日【晋忠义传】重义轻生亡躯徇节白刃可陵正心难折【晋忠义賛】守鉄石之深忠厉松筠之雅操见正心扵嵗暮标劲节于南风赴鼎镬其如归履危亡而不顾【晋忠义传】劲松方操严霜比烈【晋书忠义传賛】秦王坚叹曰周孟威不屈扵前丁彦达洁已于后吉祖冲闭口而死何晋氏之多忠臣也【通鉴晋武记】魏帝禅位于晋司马孚拜辞执帝手流涕歔欷不自胜曰臣死之日固大魏之纯臣也【晋世祖记】杨盛闻晋亡不改义熙年号谓其子曰吾老矣终为晋臣【通鉴南史宋髙祖记】陶潜自以髙祖晋世宰辅耻复屈身后代自宋武帝王业渐隆不复肯仕所着文章皆题其年月义熙以前明书晋氏朝号自永初以来甲子而已【南史本传】先轸丧元王蠋絶脰殒身殉义前代多之【北史魏志】露竹霜松故多劲节【北史节义传】唐王之入闗张季珣之弟仲琰弟琮兄弟三人皆死国难时人愧之【通鉴唐髙祖】风霜其操鉄石其心【同上】李希烈留顔真卿不遣朱滔王武俊田悦李纳各遣使诣希烈上表称臣希烈召顔真卿示之真卿叱之曰汝知有骂安禄山而死顔杲卿乎乃吾兄也吾年八十知守节而死矣希烈乃使甲士十人守真卿于馆舎掘坎于庭云欲坑之真卿怡然见希烈曰死生已定何必多端亟以一劒相与岂不快公心事耶希烈乃谢之【通鉴唐徳宗记】朱泚反徳宗使秀实徃泚召秀实议事语至僣位秀实夺源休笏奋而前唾泚面大骂曰狂贼可磔万我岂从汝反耶遂击之泚举臂捍笏中颡流血【新唐书秀实传】顔杲卿嗔骂安禄山曰我世唐臣守忠义恨不斩汝谢上乃从汝反邪禄山不胜怒忿节解以肉噉之骂不絶【唐书本传】巡死三日而救至十日而贼亡天以完节付二人畀名无穷不待留生而后显也【唐书张巡传賛】朱泚反诸生将从乱何蕃正色叱不听故六馆无受污者【唐何蕃传互入人心】屈突通口与心誓以死许国自摩其颈曰要当为国家受人一刀耳【唐书】身可杀而名不可死终始一操虽頺嵩岳不吾压也【唐书忠义传】躬可殒而名与嵩岱等矣【唐书张镒传】毅然之气折而不沮【唐书段秀实传】集守节没齿忠莫至焉【文选赋序互入忠鲠】志烈秋霜心贞昆玉【梁刘峻辨命论】壮志凌苍兕精诚贯白虹【骆賔王集】血三年而藏碧魂一变而成虹　贞心凌晩桂劲节掩寒松【同上】非禀乾坤之秀气含宇宙之淳精孰能负凌云暴日之姿抱积雪封霜之骨【同上】清风荡万古迹与星辰髙【李太白集】涧松抱节幽兰有薫嵗寒不变无人亦芬【欧阳詹传】清标霜洁馨徳兰薫【柳文】泾卒之乱公以变起卒遽尽室奔匿终南贼徒访公所在追以相印公变名氏以绐之贼平公初名载至是奏请改命以涤伪署之污　饮氷徇节【栁文】劒共丹诚在【刘长卿】操烈寒松心横劲草【张説之】英标激俗峻节凌霜【司空表圣】秉志洁于瑾瑜【皮日休】刺心自明刎颈见志【白乐天】重义如泰山轻生如鸿毛　负刺谨身履氷励节　捐躯之鬼死节之骨【并同上】愤容凌鼎镬公议动朝廷【温飞卿】节操凌霜而不凋【杜牧之】髙节不知尘土辱【苏子由】
　　英烈
　　经有杀身以成仁【语】
　　子蔺相如虽千载死人凛凛常如有生气【郭子】
　　史燕太子丹见田光曰燕秦不两立愿留意也光曰臣所善荆轲可使也太子曰愿勿泄光见荆轲曰言足下于太子也太子告光曰勿泄是疑光也夫为行使人疑之非节侠也欲自杀以激荆轲曰愿足下言光以死明不言也遂自刎而死【史记】伍子胥窘于江上道乞食志岂尝须臾忘郢耶故隠忍就功名非烈丈夫孰能致死哉【史记互入坚忍不拔】伍子胥谏吴王吴太宰嚭谗之吴王赐劒死子胥乃告其舎人曰必植吾墓上以梓令可以为器而抉吾眼挂吴东门之上以观越冦之入灭吴也乃自刎死【史记】彭越尝与栾布防彭越反枭头于洛阳诏曰有敢收视者辄捕之布奏事彭越头下祠而哭之吏捕以闻布曰彭越已死臣生不如死请就烹【史记】豫让事智伯智伯灭让挟匕首刺襄子襄子释之顷之漆身为厉吞炭为哑行乞扵市曰所以为此者将以愧天下后世之为人臣懐二心以事其君者也顷之襄子尝出让伏桥下马惊襄子乃数让让曰臣固伏诛望请君之衣而击以致报雠之意则死不恨襄子持衣与让让拔劒三跃而撃之曰吾可以下报智伯矣【史记互入坚忍不拔】燕入齐闻画邑人王蠋贤谓蠋曰吾以子为将封子万家蠋曰忠臣不事二君贞女不更二夫与其生而无义固不如烹遂经其颈于树枝自奋絶脰而死【史记田单传賛】秦王令赵王鼓瑟蔺相如曰闻秦王善为秦声请奉盆缻秦王以相娱乐秦王怒不许相如进缻因跪请曰五步之内请得以颈血溅大王矣左右欲刃相如相如张目叱之左右皆靡秦王为一撃缻相如顾赵御史书曰某年月日秦王为赵王撃缻【史记】鲁仲连闻秦为帝曰连有蹈东海而死耳吾不忍为之民也【同上】蔺相如奉璧奏秦王视秦王无意偿赵城乃曰璧有瑕请指示王王授璧相如持璧却立倚柱怒髪上冲冠曰大王必欲急臣头今与璧俱碎于柱矣相如持璧睨柱欲以撃柱秦王恐其破璧乃辞谢【同上】曹沬执匕首刼齐桓公尽归鲁之侵地【史记刺客本传】聂政刺杀韩相侠累因自反面抉目自屠出肠以死【史记】荆轲见樊于期曰秦之遇将军厚矣父母宗族皆为戮没今闻购将军首金千斤今有一言可以解燕国之患报将军之雠愿得将军之首以献秦王秦王必喜臣左手挹其袖右手揕其胷将军之雠报矣樊于期偏袒扼腕曰此臣之日夜切齿腐心也今乃得闻教遂自刎【同上】项王留沛公饮亚夫令项荘以劒舞撃沛公张良见樊哙曰今日事甚急哙请入与之同命即入军门侧盾撞衞士仆地遂入披帷立瞠目视项王头髪上指目眦尽裂项王问客何为者张良曰沛公之参乗樊哙也王曰壮士赐斗酒哙立而饮之赐一生彘肩哙覆盾于地加彘肩上拔劒切而啗之王曰壮士能复饮乎哙曰臣死且不避巵酒何辞乎【史记项羽纪】田横自刭二客穿其冢旁孔皆刎下从之横客五百人尚在海中使使召之至则闻田横死亦皆自杀【通鉴汉髙纪】贯髙曰所以不死一身无余者白赵王不反也今王已出吾责已塞死不恨矣且人臣有簒弑之名何面目复事上哉纵上不杀我不愧扵心乎乃仰絶吭遂死之【通鉴汉惠纪】赴死如归【前汉栾布传】吴郡王闳渡钱塘江遭风船欲覆闳拔劒斫水骂伍胥风息得济【谢承后汉书】夫严气正性覆折而已岂有员园委屈可以每其生哉凛凛焉皜皜焉其与琨玉秋霜比质可也【园即刓字团无棱角也每贪也言宁倾覆推折不能委曲以贪生也东汉孔融传】杀身为君【齐孟阳代君居牀以待贼西汉纪信乗黄屋以诳楚】破家为国【要离焚妻子以徇吴李通诛宗族以从汉东汉孔融传】袁绍杀臧洪同郡人陈容曰将军诛暴先诛忠义岂合天意绍使人牵出容曰今日宁与臧洪同日死不与将军同日生遂复见杀坐者叹曰如何一日杀二烈士【后汉】含笑入地【东汉韩绍传】邓艾斩诸葛瞻瞻子尚叹曰父子荷国重恩不早斩黄皓使败国殄民用生何为防马冒陈而死【通鉴魏元纪】卞壸苦战而死二子眕盱随父后亦赴敌而死其母抚尸哭曰父为忠臣子为孝子夫何恨乎【通鉴晋成纪】有前死一尺无却生一寸【通鉴梁武纪】千载之后凛凛犹生【北史】蔺相如叱秦王目眦皆裂【唐王君廓传】段秀实素有人望朱泚反召秀实议事源休在坐秀实勃然起执休腕夺其象笏奋前唾泚面遂撃之泚举臂捍笏中颡流血满面【唐书互入节操】张巡城陷西向再拜曰为救不至臣智勇俱竭不能全一城今使逆贼见逼臣死之后愿为鬼与贼为厉以答国恩【唐书】李克用执孙揆揆大骂不屈克用怒使以锯解齿不行谓曰死狗奴解人当夹之以板汝辈安知行刑刑者如其所言骂声不辍至死【唐书孙揆传】顔氏一门死于刀锯者三十余人【通鉴唐宗】睢阳士卒死伤之余才六百人张巡许逺分城而守之令南霁云将三十骑犯围而出告急于临淮见贺兰进明进明强留之具食与乐延霁云慷慨泣且语曰霁云来时睢阳之人不食月余矣霁云虽欲独食且不下咽也夫拥彊兵观睢阳陷没曽无分灾救患之意岂忠臣义士之所为乎因齧落一指以示进明曰霁云既不能达主将之意请留一指以示信归报【通鉴唐肃宗互入坐视】刘辟发兵围东川林蕴力諌辟举兵辟怒械繋于狱引出将斩之隂戒行刑者使不杀但数砺刃于其颈欲使屈服而赦之蕴叱之曰竖子当斩即斩我颈岂汝砥石耶【通鉴唐宪纪】虽千五百年其英烈言如严霜烈日可畏而仰哉【唐顔真卿传賛】传记烈士徇名壮夫重气宁为兰摧玉折不为瓦砾长存【史通】
　　集烈士甘危躯以成仁【文选七啓】烈心厉劲秋【文选长安行】赍志没地【选江文通恨赋】纵死侠骨香不慙世上英【李白】海上五百人同日死田横当时不好贤岂传千古名　直向草中耿介死不求黄金笼下生【同上】寳劒思存楚金锤许报韩【骆宾王】丹诚自守虽九死而如归白刃交前岂三军之可夺喑呜则山岳崩頽叱咤则风云变色【同上】壮志死不息
　　千年如隔晨【韩送惠师诗】英心甘鬬死【韩退之孟郊聨句】至诚无忘炳若日月烈气不散长为风雷【吕和叔文】茍効用之得所虽杀身而何计【张九龄麈尾赋】白虹千里气血颈一劒义【刘义】平生一匕首【孟浩然】恨血千年土中碧【髙达夫】泣血尝胆誓复国雠刻骨镂肌敢违天造【陈子昻】多应衔恨骨千古不为尘【杜荀鹤】万古壮骨【唐文粹】植髪成干橹厉气成风云【同上】纵死犹闻侠骨香【王维集】万古英风【栁文】报恩不到头徒作轻生士【刘义诗】
　　本朝生为楚英没为吴豪烈气不冺视此江涛【东坡祈晴吴山文】精诚贯山石为烈【东坡诗】张睢阳生犹骂贼嚼齿穿龂顔平原死不忘君握拳透爪【古今诗话】
　　伟杰
　　经维此仲行百夫之防维此鍼虎百夫之御维此奄息百夫之特【诗黄鸟】邦之桀兮【诗伯兮】
　　子俊杰在位【孟】智过万人谓之英千人谓之俊百人谓之豪十人谓之桀【淮南】
　　史江充为人魁岸【西汉本传师古曰亷棱如崖岸之形】魁梧竒伟【西汉张良賛】俶傥竒伟【西汉雄传】为人精悍【西汉严延年传】踔絶之能【西汉孔光传】识时务者在乎俊杰【蜀志诸葛亮传注】凛凛与秋霜争严真丈夫哉【唐卓行传賛】
　　集直若砥矢言若丹青进不隠其谋退不顾其命此诚絶世之行俊彦之英也【楚辞】丈夫之雄也【孔文举书】
　　失节
　　史中行説曰必我也为汉患者中行説既至因降单于单于甚亲幸之【通鉴汉文纪】清名之士纪逡两唐【林遵】皆仕王莽【西汉鲍宣传】汉使王乌等闚匈奴匈奴法汉使不去节不以墨黥其面不得入穹庐乌北地人习北俗去其节黥面入庐【西汉匈奴传】齐明帝即位徴沈约为五兵尚书国子祭酒帝崩为司徒初梁武在西邸与约旧逰勲业既就天人允属约常叩其端帝黙然而不应他日又进曰今与古异不可以淳风期万物士大夫攀龙附鳯者皆望有尺寸之功以保其福禄今童儿牧竖悉知齐祚之终帝曰吾方思之约曰公初起兵樊沔此时应思今日王业已就何所复思若天子还都公卿在位则君臣分定无复异图君明于上臣忠于下岂复有人方更同公作贼帝然之约出召范云告之帝受禅为尚书仆射奉防之日吏部尚书范文等二十余人咸来致拜【南史沈约传】马仙琕曰小人如失主犬后主饲之则复爲用矣【通鉴齐和纪下】卢藏用始隠有意当时世人目为随驾隠士晩乃徇权利务为骄纵素节尽矣【唐书本传】委靡轻熟偷生自私【唐书忠义传】郑韬以户部尚书致仕自襁褓迨于县车事真伪十一君凡七十载【五代史】冯道事晋晋灭又事契丹耶律徳光于京师徳光责道事晋无状道不能对又问曰何以来朝对曰无城无兵安敢不来徳光诮之曰尔是何等老子对曰无才无徳痴顽老子【五代史冯道传】冯道之为相歴五朝八姓若逆旅之视过客朝为仇敌暮为君臣易面变辞曽无愧怍大节如此虽有小善庸足称乎【通鉴】集何意百链刚化为绕指柔【文选古诗】对穹庐以屈膝【丘希范书】雄作剧秦美新一篇【文选云配五帝冠三王开辟以来未之有也】
　　本朝末路丧初心【东坡诗】
　　才美
　　经美如英【万人为英】美如玉【诗汾沮洳】故建邦能命田能施命作器能铭使能造命升髙能赋师旅能誓山川能説丧纪能诔祭祀能诏君子能此九者可谓有徳音可以为大夫也【诗定之方中注】
　　子刀刃若新发于硎【荘养生互入方兴未艾】应当时之变如数一二【荀子】
　　史髙阳氏有才子八人齐圣广渊明允笃诚髙辛氏有才子八人忠肃恭懿宣惠慈和【左文十八年】吴中贤士大夫皆出于项梁下每吴中有大繇役及丧项梁常为主办【史记项羽本纪】登髙能赋可以为大夫言感物造端材知深美可与图事故可以为列大夫也【西汉艺文志】邓禹曰冦恂文武备足有牧民御众之才【通鉴汉平纪】器局方整有万夫之望【晋书】笔敷华藻吻纵波涛方驾搢绅足为翘楚【晋庾亮等賛】风力局干冠冕一时　上马横槊下马谈论【桓荣祖传】上马能撃贼下马作露板唯傅脩期尔【通鉴齐明纪本朝续世说第四卷引此语版字作布字】帝谓周舍曰柳恽可谓具美分其才艺足了十人【梁书】崔孝伯才浩浩如黄河东注【北史本传】刘晏有精力变通有无曲尽其妙募善走者置逓相望觇报四方物价虽逺方不数日皆达食货轻重之权悉制在掌握勾检簿书出纳钱谷事虽至细必委之士类吏惟书符牒不得轻出一言晏始为转运使时天下见户不过二百万其季年乃三百余万在晏所统则増非晏所统则不増也其初财赋嵗入不过四百万缗季年乃千余万缗其始江淮盐利不过四十万缗季年乃六百余万缗【通鉴唐德宗】上顾张镒曰才兼文武望重内外无以易卿【同上】兼资文武出将入相【唐王珪传】卢藏用谓李邕如干将莫邪难与争锋【唐书本传】一日千里【唐书苏廷硕传】徳裕廊庙老子手鸣鴈落刃往牛解【唐元稹论衡】
　　集长松在林利锥处囊森疎颖脱锋干独见【欧阳詹】逸俊雄姿迥　斧刃迎皆碎【同上】雄推三虎贾秀擢八龙荀【元防之】处繁应卒铓刃不顿　凌云羽翮掞天才【刘宾客】才名括天下【白乐天】雅有器干　精彊博敏有才子之称　金劒淬来长透匣　駃足逸翮天骥冥鸿　始擅文三捷终兼武六韬【并同上】世上五百年吾家一千里【髙达夫】利刃新磨一匣霜【张承吉】桂枝片玉光生于家【栁文】处剧不繁事业皆辨【杜牧之】临事无全牛【刘长卿】
　　本朝后发先至者骥之良【欧公集】锋锐必脱颖安肯乆处囊【僧参寥子】君如汗血驹转盼略燕楚【东坡诗】
　　功业【附报功】
　　经功加于时【书防子之命】厥有成绩纪于太常【书君牙】王功曰勲国君曰功民功曰庸事功曰劳治功曰力战功曰多凡有功者铭书于王之太常祭于大烝【周礼司勲】名与功偕【记乐记】后稷天下之为烈也岂一手一足哉【礼表记】
　　子功积如天地【荀王伯】
　　史勲在王室藏于盟府【左僖五年】晋侯以乐之半赐魏绛曰子教寡人和诸戎狄以正诸华八年之中九合诸侯如乐之和无所不谐魏绛于是有金石之乐【左襄十九年】铭其功业以示子孙【左襄十九年互入传逺】克敌者上大夫受县下大夫受郡士田十万庶人工商遂人臣圉免【左哀二年】乐毅六月之间下齐七十余城【通鉴周纪】何之勲烂焉与宜生等争烈矣【史记萧何世家】卞荘子一举有两虎之功【史记陈轸传】夷万乗之彊国收八百之蓄积【史记乐毅传】齐器设于宁台大吕陈于元英故鼎反乎磨室蓟丘之植植于汶湟自五伯以来功未有及先王者也【同上】封爵之誓曰使黄河如带泰山若砺国以永存爰及苖裔【前汉功臣表】功光王府【前汉表】铭勲彛器歴世弥光声溢金石【前汉书】匈奴逺遁而幕南无王庭【通鉴汉武纪】汉功臣皆剖符世爵受山河之誓存以着其号亡以显其魂【前汉功臣表】立千载之功建万世之安羣臣之勲莫大焉昔周大夫方叔吉甫为宣王诛玁狁而百蛮从【通鉴汉元纪】休烈垂于不朽【东汉邓隲】建天地之功増日月之耀【后汉郎顗传】垂功名于竹帛【东汉邓禹传】伊霍之功不下席而立【东汉崔瑗传】功名重山岳【东汉郦炎传】冯异功若丘山【东汉】冦邓之髙勲耿贾之鸿烈【东汉二十八将论】勲效传于百世【晋书】士雅叶迹中兴克复九州之半【晋书祖逖賛】勲髙一代勲力之盛无人伦比【唐书】初秦王以大箭射却突厥后余大弓一大箭五世寳之郊丘必陈仪物之首以识武功【唐书】子仪功盖天下【唐书】赐鉄劵藏名太庙画像凌烟【同上】李晟破朱泚帝纪其功自文于碑敕皇太子书立于东渭桥以示后世【唐书本传】吴元济平帝美裴度功命韩愈为平淮西碑【唐书】尉迟敬徳桑防不徙而大功立【新唐书本传賛】李克用时年二十八于诸将最少而破黄巢复长安功第一诸将皆畏之时人谓之独眼龙【通鉴唐僖宗纪】郭子仪收东都代宗迎灞上劳之曰国家再造卿之力也【唐书本传】
　　集业类补天功均柱石【文选铭】功铭着扵景钟名绩垂于竹帛【文选自试表】当令麟阁上千载有雄名【文选北伐诗】勲超古【文选记室牋】骠骑发迹于祁连【文选解嘲】茂勲格于皇天【文选】建丘山之功【文选檄文】刈单于之旗勦阏氏之首探苻离之窟扫五王之庭【文选典论】铭功景钟书名竹帛【选临淄侯牋】勲业青上【杜诗】功业汾阳异姓王【同上】赫赫乎洸洸乎功业逐日以新【韩文】嗣徳有继将大书特书屡书不一书而已也【韩文答元微之】取日虞渊洗光咸池潜授五龙夹日以飞【唐吕温作狄仁杰颂】神发响效谟成天功【唐文粹】功名满青史【刘长卿】记能事载盛徳渭川之竹不足简终南山之木不足轴【唐文粹】防功第一承恩莫二　勒函谷之闗刋燕然之石　鼓行海内麾定四方【同上】
　　阘茸【附凡下】
　　子龊龊焉自保不足以发也【文中子述史】
　　史毛遂曰公等碌碌所谓因人成事者也【通鉴周赧王纪】委琐握【西汉司马相如传】智不足以权变勇不足以决断仁不足以取予彊不能以有守【西汉货殖传】碌碌未有竒节【西汉萧何賛互入自揆】今已亏形为扫除之吏在阘茸之中【西汉司马迁传】啙【音紫】窳【音庾】偷生【西汉地理志】为人在下中【西汉李广传师古在下辈之中】朴遫不足数【西汉息夫躬传】非有踔絶之能【西汉孔光传】娖娖廉谨备位而已无所能发明功名有着扵当世者【西汉申屠嘉传】樊伷尝为州人设馔比至日中食不可得而十余自起【通鉴汉献纪】宋苍梧王凡诸鄙事裁衣作帽过目则能未尝吹篪执管便韵【通鉴】専习小人贱事以为己能【通鉴唐宪纪】委靡輭熟【唐书忠义传】
　　集百不逮人所尚业复不能尺寸铢两自彊自进乃庸人辈也【杜牧之】
　　本朝齐澣劾奏裴谈神昬形滓【白孔六帖】
　　聪明
　　经明作哲聪作谋【书洪范】子曰浸润之谮肤受之愬不行焉可谓明也已矣【语顔渊】
　　子诐辞知其所蔽淫辞知其所陷邪辞知其所离遁辞知其所穷【孟】鉴明则尘垢不止【庄子徳充符】冥冥之中独见晓焉无声之中独闻和焉【荘子】明哲煌煌旁烛无疆【扬子】史延陵季子见防而知清浊【史记吴世家】聪者听于无声明者见于未形【西汉伍被传】清水明镜不可以形逃【西汉韩安国传互入物无遁形】明者睹未萌【后汉班超传】标鉴通晤【唐王珪传】马周言天下事若素宦于朝明悉宪章者【唐书本传】吐突承璀欲希上意夺裴垍权自请将兵讨王承宗上疑未决宗正少卿李拭奏称承宗不可不讨承璀亲近信臣宜委以禁兵上以拭状示诸学士曰此奸臣也知朕欲将承璀故上此奏卿曹记之自今勿令得进用【通鉴唐宪宗】
　　传记明如日月难为盖藏【史通】
　　集光明如日月【楚辞注云聪明如日月】智烛千里动必察防心镜万机物来斯应【李文饶】水镜澄花炫金波于灵府氷壶彻鉴朗玉烛于神机【骆宾王】飞聪驰明无逺不察【李白明堂赋】本朝读书眼如月罅隙靡不照【东坡诗】
　　精力【附精明】
　　史米盐靡密初若烦碎然霸精力能推行之【前汉黄霸传】根株窟宂所在铢两之奸皆知之其发奸擿伏如神【赵广汉传互入政事】郄超曰谢使才虽履屦间亦得其任【晋谢传互入不忽防小】刘穆之为左仆射入居东府总摄内外穆之内总朝政外供军旅决断如流事无壅滞宾客辐凑求诉百端内外谘禀盈堦满室目览词讼手答牋书耳行听受口并酬应不相参涉悉皆赡举又喜宾客言谈赏笑弥日无倦裁有闲暇手自写书寻览校定【通鉴晋安纪互入敏捷】陶侃在军四十一年明毅善断悉察纎密人不能欺【通鉴晋帝纪】徐勉为吏部尚书精力过人虽文案填积坐客充满应对如流手不停笔又该综百氏皆为避讳【通鉴梁纪】徐纥有机辨彊力终日治事畧无休息不以为劳时有急诏令数吏执笔或行或卧人别占之造次俱成不失事理【通鉴梁髙祖纪】帝常曰唐邕强干一人当千又曰邕每有军事手作文书且处分耳又听受【通鉴梁世祖纪】范云临烦处剧精力过人【通鉴梁武纪】小大之物必经心目【通鉴】
　　愚暗
　　经终逾絶险曽是不意【诗正月】惷愚顽【记哀公问】执柯以伐柯睨而视之犹以为逺【记中庸互入对面蹉过】人莫不饮食也鲜能知味也【同上】驱而纳诸罟擭陷穽之中而莫之知避也【同上】衣服在躬而不知其名为罔【记少仪注无知貎】其犹正墙面而立也与【语阳货】
　　子安其危而利其菑乐其所以亡者【孟子】道在迩而求诸逺事在易而求诸难【孟离娄上】犹縁木而求鱼【孟子】行之而不着焉习矣而不察焉终身由之而不知其道者众也【孟尽心下】大惑者终身不解大愚者终身不灵【荘天地】祸重乎地莫之知避【荘人间世】人有畏影恶迹而去之走者举足愈数而迹愈多走愈疾而影愈不离身而不知处隂以休影处静以息迹愚亦甚矣【荘愚夫】宋人有防于道得人遗契者归而藏之密数其齿告邻人曰吾富可待矣【列説符篇】燕人生于燕长于楚及老而还本国过晋国同行者诳之指城曰此燕国之城其人愀然变容指社曰此若里之社乃喟然而叹指舍曰此若先人之庐乃潸然而泣指垅曰此若先人之冢其人哭不自禁同行者哑然大笑曰予昔绐若此晋国耳【列互入欺罔】齐之国氏大富宋之向氏大贫自宋之齐请其术国氏告之曰吾善为盗也一年而给二年而足三年而富穰自此以往施及州闾向氏大喜喻其为盗之言而不喻其为盗之道遂逾垣凿室手目所及亡不探也未及时以赃获罪没其先君之财向氏以国氏之谬已也往而怨之国氏曰若为盗如何向氏言其状国氏曰嘻若失为盗之道至此乎今将告若矣吾闻天有时地有利吾盗天地之时利云雨之滂润山泽之产育以生吾禾殖吾稼筑吾垣建吾舍陆盗禽兽水盗鱼鼈皆天之所生岂吾之所有然吾盗天而无殃夫金玉珍寳谷帛货财人之所聚岂天之所与向氏大惑以为国氏之重罔已也【列天瑞】妄人者门庭之间犹有可诬欺焉而况于千里之上乎【荀非上】愚以重愚暗以重暗【同上】以篙测江篙终而以水为浅惑矣【淮南説林训】舍茂木而集于枯不弋鹄而弋乌难与有图【淮南】尝被甲而免射者被而入水尝抱壶而度水者抱而蒙火可谓不知类矣　楚人有乗船而遇大风者投于水非不贪生而畏死也惑于死而反忘生【同上】不聪实无耳也不明实无目也【问明】燕雀处屋灶突炎上栋宇将焚不知祸之将及己也【孔丛子】蹈薄氷以待夏日也【抱朴子】甘于茶蓼而不识饴蜜酣于醨酪而不尝醇醪【抱朴子】如坐漏船之中伏烧屋之下【吴子】宋之愚人得燕石藏之以为大寳周客闻而观焉主人冕服始发寳革匮十重缇巾十袭客见之胡卢而笑曰此燕石也与瓦甓不异主人大怒藏之愈固【阙子互入自是】
　　史晋侯复假道扵虞以伐虢宫之竒曰虢虞之表也虢亡虞必从之虞公曰晋吾宗也岂害我哉【左僖五年】周子有兄而无慧不能辨菽麦【左成十八年】耳不听五声之和为聋目不辨五色之章为昧【左僖二十四年】不知话言【左】夫抱火厝之积薪之下而寝其上火未及然因谓之安方今之势何以异此【汉文纪】狐白之裘而反衣之也【西汉匡衡传】如衣锦夜行【西汉朱买臣传】愦眊不知所为【西汉息夫躬传】驰深渊入虎口【东汉马援传】严顔曰独坐穷山放虎自衞【通鉴东汉】居累卵之危而图太山之安为朝露之行而思传世之功【东汉王符传互入不自揆度】升山采珠【东汉刘传】岂有知其无成而萎肢咋舌义手从族乎【通鉴汉光武纪】张角作乱向栩上便宜不欲国家兴兵但遣将于河上北向读孝经贼自当消灭【东汉向栩传】縁木求鱼却行求前【通鉴汉殇纪】孙恩攻防稽防稽内史王凝之世奉天师道不出兵亦不设备日扵道室稽颡跪呪官属请出兵讨恩凝之曰我已请大道借鬼兵守诸要津各数万贼不足忧也及恩渐近乃听出兵恩已至郡下甲寅恩陷防稽凝之出走恩执而杀之并其诸子【通鉴晋纪】晋王与蜀后主刘禅宴作故蜀伎旁人皆为之感泣禅喜笑自若晋王曰人之无情乃至扵此它日王问禅曰颇思蜀否禅曰此间乐不思蜀也郤正闻之谓禅曰若王后问宜泣而对曰先人坟墓逺在岷蜀乃心西悲无日不思因闭其目防王复问禅对如前王曰何乃似郤正语耶禅惊视曰诚如尊命左右皆笑【通鉴晋纪】安帝幼而不慧口不能言至扵寒暑饥饱亦不能辨饮食寝兴皆非已出【通鉴晋武纪】亦犹犬彘腴肥不知祸之将及【晋书韩伯传论】开门揖盗【吴志张昭传】斛律光曰鸿鹄已翔于寥空罗者犹视于沮泽【通鉴】听人穿鼻【梁武纪】魏杜弼曰举螗螂之斧被蛣蜣之甲当穷辙以待轮坐积薪而候燎【通鉴宋纪】谢灵运子凤凤子超宗有文辞帝大嗟赏谓谢荘曰超宗殊有凤毛灵运复出时右衞将军刘道隆在御坐出超宗求鳯毛观之超宗以其无识又触其父名徒跣还内道隆谓检覔毛至暗待不得乃去【南史】将渉千里弃骐驎而防蹇驴【通鉴梁武纪】挟氷求温抱炭希凉【魏志髙柔传】上曰譬如饥人自噉其肉肉尽而毙何其愚也【通鉴唐太宗纪互入自相矛盾】庇朽木乗胶船【唐承庆互见取祸】魏徴曰昔鲁哀公谓孔子曰人有好忘者徙宅而忘其妻孔子曰又有甚者桀纣乃忘其身亦犹是也【通鉴唐太宗纪】姚顗不知钱楮铢两之数【五代晋纪】
　　传记塞漏舟而轻阳侯之波则舟覆矣【战国策】犹之井中而求火【同上】去日之明于庭而就火之光于室【贾谊书】楚人有渉江者其劒自舟中坠于水遽锲其舟曰是吾劒所从坠也舟去从所锲处入求之而舟已行劒不行此不亦惑乎【吕氏春秋互入窒泥】
　　集不别横之与纵【楚辞】蓼虫避葵堇习苦不言非【选放歌行】食填巨壑饮灌漏巵【曹子建书】以觉痛之日为受病之始【稽叔夜养生论】遵覆车之遗辙【五等论】是知二五而未识于十【辨命论】图形于影未尽纎丽之容察火扵灰不覩洪赫之烈【陆士衡连珠】坐积薪以待燃方指日而比盛【潘安仁西征赋】登阳城而避险卧砥柱以求安【庾信哀江南赋】愚者逆理而动【文选书】羔羊口在縁何事闇死屠门无一声【白傅集】坐薪言泰巢幕云安【李义山】犹去兰室而居鲍肆舍牢醴而食糟糠脱锦綉而服枲麻【唐文粹】譬如无目昧于日月之中行于重险之处顚踣堕落可胜既乎【同上】狂风拔倒树树倒根已露上有数枝藤青青犹未悟【唐于渎诗】掩耳盗钟自云无觉【刘知几史通】然靡察有如聋瞽【史通】
　　本朝托麑猛虎寄雏飏鹰【类要下】何异避喧之趋市兮又如恶影之就日【欧公集】如坐弊之中骎骎乎将入于深渊不及其尚浅也舍之而求所以自生之道而以濡足为解者是固夫覆溺之道也【老泉文】
　　敏捷
　　史枚皋为文疾受诏辄成【西汉本传】口占檄文【西汉朱博传】祢衡为赋文不加防笔不停缀【东汉本传】费祎为尚书令于时多事祎识悟过人每省读书记粗举目暂视究其意防其速敏过于人终亦不忘【蜀志】刘穆之为左仆射入居东府总摄内外穆之内总朝政外供军旅决防如流事无壅滞宾客辐凑求诉百端内外谘禀盈堦满室目览词讼手答牋书耳行听受口并酬应不相参渉悉皆赡举又喜宾客言谈赏笑弥日无倦裁有闲暇手自写书寻览校定【通鉴晋安纪互入精力】王泰刻烛赋诗文不加【南史宋本传】梁武延进士二十余人置酒赋诗萧介染翰便成文不加防帝曰萧介之文即席之美也【梁书】范云善属文尺牍下笔辄成未尝定稾时人疑其宿构【梁书】裴子野为文典而速或问其文速子野曰人皆成于手我独成于心【梁书本传】武帝取钟王真迹授周兴嗣令选不重复者千字韵而文之兴嗣一宿即上须发皆白【梁书】萧文琰丘令楷洪江等共打铜鉢立韵响灭则诗成【梁王孺传】时军书日以百数李徳林口授数人文意百端不加治防【通鉴陈后主纪】刘强记黙识莫与为俦左画方右画圆口诵目数耳听五事同举无所遗失【隋书】齐元康作军书飒飒运笔俄顷数纸【北齐书】军中多事如晦剖决如流【通鉴唐髙祖纪】裴延裕在内庭文书敏捷号下水船【唐书】谢防善属文时魏中山王原畧还北梁武帝饯扵武徳殿赋诗三十韵限三刻成防便就【南史】宗平内难书诏填委苏廷硕所占授功状百绪无所差书吏白曰丐公徐之不然手腕脱矣【唐书本传】令狐楚为太原掌记郑儋在镇暴卒不及指防后事军中喧哗将变忽夜数十骑持刀迫楚至军门诸将迫之令草遗表楚在白刃之中搦管立成读示三军无不感泣由是名重【唐书互入有定力】房龄军符府檄或驻马即辨文约理尽不着稿【唐书本传】朱泚谋逆驾幸奉天时天下叛乱机务填委徴发指纵千绪万端一日之内诏书数百贽挥翰起草思如泉注初若不经思虑既成莫不曲尽事情中扵机防胥吏简札不暇同舍皆伏其能【唐书陆贽传】王勃属文初不精思先磨墨数升则酣饮引被覆面卧及寤援笔成编不易一字时人谓勃为腹稿【唐书本传】栁公权工辞赋应声成文唐文宗曰子建七步尔乃三焉【唐书互入文章】薛收为书檄露布或马上占辞该敏如夙构初不窜定【唐书】韦承庆属文敏无留思虽大诏令未尝着稿【唐书本传】郑敏为中书舍人诏令旁午动无滞思言皆破的　李栖筠为文劲迅　陆扆工文辞敏速若注射然【并同上】传记李太白在翰林应诏草白莲花序及宫词十首时方大醉中贵人以水沃之稍醒白于御前索笔一挥文不加【摭言】温庭筠工于小赋凡八义手而八韵成【北梦琐言】集魏文驻马鞭为临涡赋【魏文临涡赋】日试万言倚马可待【李太白与韩荆州书】挥毫落纸如云烟【杜诗】诱扵一时一物发扵一笑一吟率然成章【白乐天】辨如悬河笔无停缀【范传正撰李白碑】本朝杨大年每欲作文则与门人宾客饮博投壶奕碁语笑喧哗而不妨缔思以小方纸细书挥翰如飞文不加防每盈一幅则命门人传録门人疲于应命顷刻之际或数千言【欧阳公归田録】千言一挥手五车不再读【东坡集】袖手独不言黙稿已在腹　文如翻水成赋作义手速当其下手风雨快笔所未到气已吞【并同上】展卷五行下挥毫万字倾【苏子由集】黄生学诗用力深急手疾口如翻盆【陈后山】
　　迟钝
　　史翟方进年十二三给事太守府为小史号迟顿【师古读曰钝】不及事【西汉本传】张衡拟班固两都作二京赋因以讽諌思十年始成【后汉】左思造齐都赋一年乃成欲作三都赋构思十年赋成【晋书】濡缓机事不称耳【通鉴晋海西公纪】李程为翰林学士性懒日过八砖乃至时号八砖学士【新唐书本传】传记张衡两京十年左思三都一纪【文心雕龙】子草累年不就【史通】
  </div>
  <div class="pagination">
   <a href="记纂渊海_page54.html">
    上一页
   </a>
   <span>
    ...
   </span>
   <a href="记纂渊海_page50.html">
    50
   </a>
   <a href="记纂渊海_page51.html">
    51
   </a>
   <a href="记纂渊海_page52.html">
    52
   </a>
   <a href="记纂渊海_page53.html">
    53
   </a>
   <a href="记纂渊海_page54.html">
    54
   </a>
   <span class="current-page">
    55
   </span>
   <a href="记纂渊海_page56.html">
    56
   </a>
   <a href="记纂渊海_page57.html">
    57
   </a>
   <a href="记纂渊海_page58.html">
    58
   </a>
   <a href="记纂渊海_page59.html">
    59
   </a>
   <a href="记纂渊海_page60.html">
    60
   </a>
   <span>
    ...
   </span>
   <a href="记纂渊海_page56.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
