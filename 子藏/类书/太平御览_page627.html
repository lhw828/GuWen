<!DOCTYPE html>
<html>
<head>
    <meta charset="UTF-8">
    <title>太平御览 - 第 627 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 627 页/共 737 页</h1>
    <div class="content">《唐明皇杂录》曰：李之既贵且豪，常列鼎於前，以具膳馐。一旦，庭中鼎跃出相斗。家僮告之，之乃往，以其所引酒自誓，而斗亦不解。鼎耳及足皆落。明日，之罢知政事，俄为李林甫所陷，贬宜春太守而终。
又曰：李林甫宅屡有妖怪。其南北隅沟中有火光大起，或有小儿持火出入。林甫恶之。
又曰：李林甫之疾也，晨起盥饰，将入朝。命取书囊，即常时所要事目也。忽觉颇重於常时者，开视之，即有二鼠出焉。投下於地，即变为苍狗，雄目张牙仰视。林甫命弓射之，殷然即灭。林甫恶之，不逾月而卒。
《世说》曰：卫，永熙中，家人炊饭堕地，尽化为螺，出足而行。终见诛。
《列异传》曰：中山王周南，正始中，为襄邑长。鼠从穴中出在厅上，语曰：“周南，汝以某月某日当死。”周南不应，鼠还穴中。至期，复更冠帻绛衣而语曰：“周南，汝日中当死。”周南复不应。日中，鼠曰：“周南，汝不应我，复何道言？”鼠遂颠蹶而即失冠衣。周南使卒取来视之，如常鼠耳。
《搜神记》曰：汉武太始四年十月，赵有蛇从郭外入，与邑中蛇斗孝文庙下，邑中蛇死。後二年秋，有卫太子事，自赵人江充起。
又曰：王莽居摄，东郡太守翟义知其将篡汉世，谋举义兵。兄宣教授诸生满堂，群鹅雁数十在中庭，有狗从外入，啮之，皆惊。比救之，皆断头。狗走出门，求，不知处。宣大恶之。後数日，莽夷其三族。
又曰：魏司马袒缘讨公孙渊父子。先时，渊家有犬，著赤帻绛衣。襄城北市生肉，有头目无手足而动摇。占者曰：“有形不成，有体无声，其国灭。”
又曰：吴时，庐陵郡亭重屋中常有鬼物，宿者辄死。自後使官莫敢入舍。丹阳人应大者，胆武，至使庐陵，便入亭止。吏启不可，应不听。尽遣所将人还外。持一口大刀。至三更，闻有扣ト者。应遥问是谁，答云：“部郡相闻。”应使进，相闻去。须臾，扣ト者如前，曰：“府君相闻。”应复使进。着皂衣，又去。应谓是人，了尾也。须臾，复扣ト，言部府君相诣。应乃知是鬼，持刀迎之。见三人，皆盛衣服，俱进。坐毕，府君者便与应谈。谈未毕，而部郡跳至应背後，应顾以刀击中之。府君下坐走，应追至亭後墙下及之，斫伤数下。应还卧达曙，将人往寻之。见血迹，追皆得之。云称府君者是老犭希，部郡是老狸。自後遂绝。
又曰：夏侯藻母础困，将诣淳于智卜，有一狐当门向之嗥唤。藻愁愕，遂驰诣智。智曰：“其祸甚急，君速归，在嗥处树下啼哭。令家人惊怪，大小毕出。一人不，且啼哭勿休。然後其祸仅可救也。“藻如之，母亦扶疾而出。家人既集，堂屋五间拉然崩。
又曰：淳于智字叔平，济北人。性沉深，有惠义。少为书生，善《易》。高平刘彩，夜鼠啮其左手中指，意甚恶之。以问智，智为筮之，曰：“鼠本欲杀君而不能，当相为，使之反死。”乃以朱书其手腕横文後三寸，为田字，辟方一寸。使露手以卧，其夜，大鼠伏死手前。
又曰：东阳刘宠，居于姑熟。每夜门亭有血数十，不知所从来，如此三四。後宠为折冲将军见遣北征，将行，而炊食悉变为虫。宠遂北征，军败於檀丘，为徐龛所杀。
《续搜神记》曰：广州有三人，共在山中伐木。忽见石巢中有三卵大如升，取煮之。始汤热，便闻林中如风雨声。须臾，有一蛇大十围，长四五丈，径来於汤中衔卵去。三人无几皆死。
又曰：代郡张平者，符坚时为贼帅，自号并州刺史。养一狗，名曰飞燕，形若小驴，忽夜上厅事屋上行，行声如常平。未经年，果为鲜卑所逐，败走，降符坚，未几便死。
又曰：新冶庾谨母础，兄弟三人悉在白日侍疾。常燃火，忽见帐带自卷上自舒，如此数四。须臾，闻床前狗斗，声非常。举家共视，了不槛宸，止见一世人头在地。头犹有血，两眼尚动，甚可憎恶。其家怖惧，夜，不持出门，即於後园中埋之。明旦往视之，出土上，两眼犹尔，即又埋之。後旦亦复出，乃以砖着头合埋之，不复出也。数日，其母遂亡。
《异苑》曰：谢文静於後府接宾，妇刘氏槛宸衔谢头来，久乃失所在。妇具说之，谢容无异色。是月而薨。
又曰：安固李道豫，玄嘉中，狗当路眠，豫蹴之。狗曰：“汝停死，何以蹋我？”经年豫死。
又曰：晋惠帝羊后，将入宫，衣中忽有火光。自後蕃臣遘兵，洛阳失御，后为刘曜所嫔。
又曰：有人姓刘，在朱方，人不得与共语，若与之言，人必遭祸难及身死、疾。惟一士谓无此理，偶值人有屯塞耳。刘闻之，欣然而往，自说被谤，君能见明。答云：“世雷同何足恤。”须臾火发，资畜服玩荡尽。於是举世号为刘鸺留。复遇诸途，皆闭车走马，掩目左避。刘亦杜门自守，岁时一见，则人惊散，过於槛屙。
又曰：太原王徽之，字伯猷。玄嘉四年为兖州刺史，在道，有客。命索酒炙，言未讫而炙至。徽之取自割，终不入，投地大怒。少顷，顾视向炙，已变为徽头矣。惊愕反瞩，又睹其首在空中，挥霍而没。王至州便殒。
又曰：张仲舒，玄嘉十七年七月中，晨夕稼见门侧有赤气赫然。后空中忽雨，降罗于其庭，广七八分，长五六寸，皆以笺纸系之，纸广长亦与罗等，纷纷甚。舒恶，焚之。舒宿暴病而死。
又曰：王愉，义熙初，在中庭行，帽忽自脱，仍乘空，如人所着。及愉母丧，月期上祭，酒器在几上，须臾下地，复还登床。寻而第三儿绥怀贰伏诛。
又曰：檀道济，玄嘉中镇寻阳。十二年，入朝，与家人分别，顾瞻城阙，欷逾深。识者是知道济之不南旋也，故时人为其歌曰：“生人作死别，荼毒当奈何？”济将发舟，所养孔雀来衔其衣，驱去复至，如此数焉。以十三年三月伏诛。
又曰：武昌戴熙，家道贫陋。墓在樊山南，占者云有王气。宣武桓公仗威西下，停武昌，令凿之。得一物大如水牛，青色，无头脚，时亦动摇，斫刺不陷。仍纵着江中，得瞬点有声如雷，响发长川。熙後饲拶胥殆绝。
又曰：乌伤葛辉夫，义熙中，在妇家宿。至三更，有两人把火炬至阶前。疑是凶人，往打之，欲下杖，悉变蝴蝶，缤纷飞散。有一物冲辉夫腋下，便倒地，少时死。
《述异记》曰：郭仲产宅，在江陵枇晁寺南。宋玄嘉中，起斋屋，以竹为窗。竹遂渐生枝叶，长数丈，郁然如林。仲产以为吉祥。及孝建中，被诛。
又曰：嘉兴朱休之，玄嘉中，兄弟对坐。犬向休蹲，视二人而笑，摇头语曰：“言我不能歌，听我歌梅花。今年故复可，奈汝明年何。”其家斩犬，榜着路侧。至梅花时，兄弟相斗，弟戟伤兄，收系皆死。
又曰：宋大明中，顿丘县令刘顺酒酣，晨起，见榻床氏有一聚凝血，如复盆形。刘是武人，了不惊怪。乃令捣齑，亲自切血染齑食之，弃其所馀。後十许载，至玄徽二年，为王道隆所害。
又曰：周登之家在都。宋明帝时，统诸灵庙，甚被恩宠。母谢氏奉佛法。太始五年，夏月暴雨，有物形屹刻雾，垂头属厅事前地，头颈如大赤乌，饮庭中水。登之惊骇，谓是善神路之汲水，益之，饮百馀斛，水竭乃去。二年而谢氏亡，亡後半岁而明帝崩，登之自此事业衰败。
又曰：宋骠骑大将军河东柳玄景，大明八年，少帝即位。玄景乘车行，还，使人在中庭洗车辕晒之。有飘风中门而入，直来冲车。明年而阖门被诛。
《幽明录》曰：吴北寺终祚道人卧斋中，鼠从坎出，言终祚後数日当死。终祚呼奴，令置犬。鼠云：“亦不畏此，且犬入户必死。”壤炅果尔。终祚常为商，闭户谓鼠曰：“汝正欲使我富贵耳。今既远行，勤守吾房，勿令有所零失。”时桓温在南州，禁杀牛甚急。终祚载数万，窃买牛皮，还东货之，得三十万。还时室犹阖也，都无所失，其怪亦绝。自是浸富。
又曰：石虎时，太武殿图贤人之像，头忽悉缩入肩中。
又曰：义兴周超为谢晦司马，在江陵。妻许在家，夜遥见屋里月光，一世人头在地，血流甚，大惊怪。即便失去。後超被法。
又曰：玄嘉九年，南阳乐遐常在坐，忽闻空中有人呼其夫妇名甚急，半夜乃止。殊自惊惧。後数日，妇屋后还，忽举体衣服总是血。未一月而夫妇相继病卒。
又曰：诸葛长民富贵後，常一月或数十日辄於夜眠中惊起跳踉，如与人相打状。毛修之常与同宿，骇愕不达此意。视之良久，长民告毛：“公此物奇健，非我尾制之。”毛曰：“是何物？”长民曰：“我正见一物，甚黑而手脚不分明，每日中多夕辄实共斗。深自惊惧焉。屋中柱及釜桷间悉见有蛇头，令人以刀悬斫，颖远隐灭。去辄复出。悉以纸裹柱桷，纸内蔌蔌，如有物行声。”
又曰：刘斌在吴郡时，娄县有一女，忽夜乘风雨恍惚至郡城内。自觉去家一炊顷，衣不沾濡。晓在门上求通，言：“我天使也，府君宜起迎我，当大富贵，不尔，必有凶祸。”刘问丝却，亦不自知。後二十许日，刘果诛。
又曰：桓温时，参军夜坐，忽见屋梁上有一伏兔，切齿向之。兔来转近，引刀斫之。见正中兔，而实反伤膝，流血。
《甄异记》曰：徐州人吴清，以太玄五年被差为征人。杀鸡求福，置鸡头盘中，忽然而鸣。其後破贼，贼帅邵宝临阵战死。于时僵尸狼藉，莫之能识。清见一人着白锦袍，疑是主帅，便斩以闻。推校之，乃是宝首。清以功拜清河太守。越自行伍，猥蒙荣位，鸡之妖更为祥。
桓谭《新论》曰：吕仲子婢死，有女四岁，数来为沐头浣濯。道士云其家青狗为之，杀之则止。杨仲亦言所知家妪死，忽起饮食，後醉而坐祭床氏。如是三四，家益厌苦。其後醉，形坏，狄老狗，便打杀之。推问乃里头沽家狗。
《玄晏春秋》曰：新安寺有槐，而鹊巢之。雄鸡夺而栖焉。永安令繁琏，予之族姑子也。其主簿以告予，予曰：“鸡栖野，人必将寄次于野，县其空乎？”夏五月丙申，琏卒。丧次于县，空县送之。
贾谊《鸟赋》曰：谊为长沙袒缘，有飞入谊舍，止于坐隅。似，不祥鸟也。
卷八百八十六　妖异部二
魂魄
《易□上系》曰：精气为物，游魂为变。
《韩诗外传》曰：“溱与洧”，说人也。郑国之俗，三月上巳之日，於两水上招魂续魄，祓除不祥。故诗人愿与所说者俱往观也。
《礼记□檀弓下》曰：延陵季子齐。其反也，其长子死，葬于嬴、博之间。既封，左袒，右还其封，且号者三，曰：“骨肉归复於土，命也。若魂气则无不之也，无不知也！”而遂行。
又《礼运》曰：体魄则降，知气在上。死者北首，生者南向。
又曰：作其祝号，玄酒以祭。君与夫人交献，以嘉魂魄。是谓合莫。
又《郊特牲》曰：凡祭慎诸此，魂气归于天，形魄归于地。故祭，求诸阴阳之义也。
又《祭义》曰：气也者，神之盛也；魄也者，鬼之盛也。
《左传□昭公二年》曰：子产晋，赵景子问焉，曰：“伯有犹能为鬼乎？”子产曰：“能。人生始化曰魄，既能阳阳曰魂。用物精多则魂魄强，是以有精爽至於神明。匹夫匹妇强死，其魂魄犹能凭依於人，以为淫厉，况良宵乎？”
又《昭公》曰：宋公宴饮，使昭子右坐，语相泣也。乐祁佐，退而告人曰：“今兹君与叔孙其皆死乎？吾闻之：‘哀乐（可乐而哀。）而乐哀，皆丧心也。’心之精爽，是谓魂魄。魂魄去之，何以能久？”
《孝经援神契》曰：情者魂之使，性者魄之使。情生於阴以计念，性生於阳以理契。
王肃《丧服要记》曰：鲁哀公葬其父，孔子问曰：“宁设魂衣乎？”哀公曰：“魂衣起苑荆。苑荆於山之下道逢寒死友人羊角，哀往迎其尸。魂神之寒，故作魂衣。吾父生服锦绣，死於衣被，何用魂衣为？”
《史记》曰：高祖谓沛父兄曰：“游子悲故乡。吾虽都关中，万岁之後，吾魂魄犹乐思沛也。”
《晋中兴书》曰：东海王越，妃裴，痛越棺柩被焚，乃招魂葬越於丹徒。中宗以为非礼，乃下诏曰：“夫冢以藏形，庙以安蜀。今世招魂葬者，是埋神也。其禁之！”
《淮南子》曰：天气为魂，地气为魄。
又曰：魄问於魂曰：“道何以为体？”曰：“以无有为体。”魄曰：“无有形乎？”魂曰：“无有”。无形也魄曰：“无有何得而问也？”魂曰：“吾直有所遇之耳。视之无形，听之无声，谓之幽冥。幽冥者，所以喻道而非道也。”
《白虎通》曰：魂魄者何谓也？魂犹亻云亻云，行不休也。少阳之气，故动不息。人为外魄者，犹迫然着人也。此少阴之气，铣拆石着人不移也。魂者芸也，情以除秽；魄者迫也，性以治内。精神者何谓也？精者静也，太阴施化之气也。像死戤化，须待任坐也。神者恍惚，太阴之气，出入无间。
《抱朴子》曰：师言欲求长生，当勤服大药；欲得通神，当金水分形。形分则自见其身三魂七魄，而天灵地皆可接，山川之沙苍可役也。
又曰：太一召魂魄丹：法取五石，封之以太一泥。卒死三日以还者，折齿内一丸，以水送之入喉，活。活者皆见使者持节召之。
又曰：人无贤愚，皆知己身之魂魄。魂魄分去则人病，尽去则死。故分去，术家有录掷戤法；尽去，则礼典有招魂之义。此之为物，至近者也。然与人俱生，至於终身，莫或自闻见之者，岂可不闻见复言无乎？
又曰：轸星逐鬼，张星拘魂，东井还魄也。
《异苑》曰：新野庾实妻，苜眶毛氏女。义熙中，五月，曝晒席，忽见女在席下荐上。以惊怛，便走。女真形在别床如故。下旬日而夭也。仲夏忌举床笫，兹验矣。
《襄阳耆旧记》曰：羊公与邹润副郧岘山，垂泣曰：“自有宇宙，便有此山。由来贤达胜士登此远望，如我与卿者，多矣，皆湮灭无闻，不可得知。念此使人悲伤。我百年后，魂魄犹当登此山。”
《世贽记》曰：聚窟洲，在西海中申未地。洲上有大树，与枫木相似，华叶香闻数百里，名此为反魂树。叩其树，树亦能自声，声如牛吼，闻之者皆心震神骇。伐其根心，在玉釜中煮，取汁，更微火熟煎之如黑饴，令可丸，名惊精香，或名之为震灵丸，或名之为反生香，或名之为鸟精香，或名之为却死香。一种五名，斯灵物也。香气闻数百里。死尸在地，闻仍活。
《博物志》曰：《援神契》云：“五岳之神圣，四渎之精仁，太山天帝孙也，主召人魂。东方万物始，故主人生命之长短。”
《王子年拾遗记》曰：融皋山上有翻魂稻，言食者死更生。
《楚辞》曰：《招魂》者，宋玉之所作也。玉怜哀屈原，忠而斥弃，忧愁山泽，魂魄放佚，厥命将落，故作《招魂》。欲以复其精神，延其年寿。外陈四方之恶，内崇衬搡之美，以讽谏怀王，冀其觉悟而还之也。
又《招魂》曰：帝告巫阳曰：“有人在下，我欲辅之。魂魄离散，汝筮与之。”（使筮其所宜，而与招其魂，使复其精神。）
精
《易□上系》曰：男女构精，万物化生。
《礼记□祭义》曰：众生必死，死必归土，此之谓鬼。骨肉毙于下，阴为野土。其菩蔻扬于上为昭明，荤蒿凄怆。此百物之精也，神之着也。
《唐书》曰：睿宗子申王之初生，则天常以示僧万回。曰：“杆儿是西域大树之精，养之宜兄弟。”则天甚悦，始令列于兄弟之次。
《管子》曰：故涸泽数百岁，谷之不徒、死戤不绝者，生庆忌。庆忌者，其状若人，其长四寸。衣黄衣，冠黄冠。戴黄盖，乘小马，好疾驰。以其名呼之，可使千里外一日反报。此涸泽之精也。涸川，死戤精者，生于为。于为者，一头而两身，其状如蛇，其长八尺。以其名呼之，可以取鱼鳖。此涸川，死戤精也。
《列异传》曰：桂阳太守张叔高，家居鄢陵。里中有树，大十围。遣客斫之，树大血出，客惊怖。叔高曰：“树老汁赤耳。”斫之，血大流出。空处有一白头翁出走，高以刀斫杀之。所谓木石怪夔罔两乎？
《搜神记》曰：孔子厄于陈，弦歌于馆中。夜有一人，长九尺余，皂衣高冠。大咤，声动左右。子路引出，与战于庭。仆于地，乃是大是鱼也。长九尺余。孔子叹曰：“杆物也，何为来哉？吾闻物老则群精依之，因衰而至此。其来也，岂以吾遇厄绝粮、从者病乎？夫六畜之物，及龟蛇鱼鳖草木，久者沙苍能为妖怪，故谓之五酉。五酉，五行之方皆有其物。酉者老也，故物老皆为怪矣。杀之则已，夫何患焉？”
又曰：吴先主时，陆敬叔为建安郡，使人伐大樟树，下数斧，有血出。树断，有物人面狗身，从树中出。敬叔曰：“杆名彭侯。”乃烹食之，味如狗。
又曰：诸葛恪为丹阳太守。出猎两山之间，有物如小儿，伸手引人。恪令曳去故地，死。参佐问之，恪曰：“杆事在《白泽图》，曰两山之间，有精如小儿，名曰囊。诸人未之见也。”
《异苑》曰：天门张某，与村人共猎。见大树下有蓬，似寝息处，而无烟火。须臾，一人形长七尺，毛而不衣，负数头猿，与语不酬。将归，闭之十馀日。后送着先处。孙皓时，临海得毛精，如人而有毛。此将山精。
《幽明录》曰：汉武帝与群臣宴未央殿。方啖黍霍，忽闻语曰：“老臣。”寻觅不见。梁上有一公，长八九寸，拄杖偻步。帝问之，公下稽首不言，目仰视屋，俯指帝脚。忽然不见。问东方朔，朔对曰：“其名为藻兼，水木之精也。夏巢林，冬潜河。陛下兴造宫室，斩伐其居，故来诉耳。仰视屋者，殿名未央也；俯视脚者，脚，足也，愿止足於此也。”帝为此暂止。少时，幸河渚。闻水底有弦歌之声，肴膳芬芳。前梁上公及年少数人，绛衣素带，皆长八九寸，陵波而出。或有挟乐器者。帝命坐於食案上。老公曰：“老臣前昧死归诉，幸蒙陛下即息斧斤，全其居宅，不胜欣跃，故私相贺耳。”便治弦而歌，声小大无异於人，而清婉绕梁。帝欣悦劝酒。乃献帝一紫螺，壳中有物，状如牛脂。帝又曰：“可思以珍异见贻？”老公顾命取洞穴植郸。一人下波渊底，倏忽还，得一大珠，数寸，明耀绝世。俄而挂忽然而去。东方朔曰：“螺壳中是蛟髓，以傅面，令人好颜色。又女子在草中，用之产易。”
雷次宗《豫章记》曰：永嘉末，有大蛇长十馀丈，断道。经过者蛇辄吸取吞噬，已百数。道士吴猛与弟子杀蛇。蛇死而蜀贼杜灭。
《玄中记》曰：千岁树精为青羊，万岁树精为青牛。多出游人间。（事具牛部。）
又曰：山精如人，一足，长三四尺，食山蟹，夜出昼藏。人昼日不见，夜闻其声。千岁蟾蜍食之。
又曰：玉精为白虎，金精为车马，铜精为僮奴，铅精为老妇。
《博物志》曰：山有夔，其形如鼓，一足。泽有委蛇，状如毂，长如辕，见之者霸。昔夏禹观河，见长人鱼身，出曰：“吾河精。”岂河伯也？
《白泽图》曰：厕之精名曰依倚，青衣，持白杖。知其名呼之者除，不知其名则死。筑室三年，不居其中，有小儿，长三尺而无，见人则掩鼻，见之有福。火之精名必方，状如鸟，一足，以其名呼之即去。木之精名彭侯，状如黑狗，无尾，可烹之食之。钦簇木，其中有虫，名曰贾诎，状如豚，食之如狗肉味。
又曰：上有山林，下有川泉，地理之间生精，名曰必方。状如鸟，长尾。此阴阳变化所生。玉之精名岱委，其状如美女，衣青衣。见之以桃戈刺之而呼其名则得。金之精名仓，状如豚。居人家，使人不宜妻。以其名呼之即去。死戤精名罔像，其状如小儿，赤色，大耳长爪。以索缚之则可得，烹之吉。
又曰：故门之精名野，状如朱儒，见人则拜。以名呼之，宜饮食。
又曰：故宅之精名曰挥文，又曰山冕。其状如蛇，一身两头，五彩文。以其名呼之，可使取金银。
又曰：故废丘墓之精名曰玄，状如老役夫，衣青衣而好杵舂。以其名呼之，宜禾。
又曰：故道径之精名忌，状如野人。以其名呼之，使人不迷。
又曰：道之精名作器，状如丈夫，善眩人。以其名呼之即去。
又曰：故池之精名意，状如豚。以其名呼之即去。
又曰：故纠戤精明遨，状如美女，好吹箫。以其名呼之则去。
又曰：绝水有金者，精名曰侯伯，状如人，长五尺，彩衣。以其名呼之即去。
又曰：故台屋之精名两贵，状如赤狗。以其名呼之，使人目明。
又曰：左右有石，水生其间，水出流千岁不绝，其精名曰喜。状如小儿，黑色。以名呼之，可使取饮食。
又曰：三军所载精名曰宾满，状如人头，无身，赤目。见人则转。以其名呼之即去。
又曰：故水石者精名庆忌，状如人。乘车盖，日驰千里。以其名呼之，可使入水取鱼。
</div>
    <div class="pagination">
<a href="太平御览_page626.html">上一页</a><span>...</span><a href="太平御览_page622.html">622</a><a href="太平御览_page623.html">623</a><a href="太平御览_page624.html">624</a><a href="太平御览_page625.html">625</a><a href="太平御览_page626.html">626</a><span class="current-page">627</span><a href="太平御览_page628.html">628</a><a href="太平御览_page629.html">629</a><a href="太平御览_page630.html">630</a><a href="太平御览_page631.html">631</a><a href="太平御览_page632.html">632</a><span>...</span><a href="太平御览_page628.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
