<!DOCTYPE html>
<html>
<head>
    <meta charset="UTF-8">
    <title>元和姓纂 - 第 16 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 16 页/共 45 页</h1>
    <div class="content">　　屯浑
　　太昊之佐屯浑氏其后为氏
　　尊卢
　　古太昊时诸侯氏也
　　二十四痕
　　根
　　后蜀法部尚书根度
　　根水
　　神农纳根水氏女为氏【按世夲老童娶根水氏女又通志神农娶奔水氏女】二十五寒
　　寒
　　周武王韩侯之后避难后为寒氏一云夏诸侯寒浞之后
　　鲁国薛县　后汉清河相寒朗
　　韩
　　晋穆侯子成师生万食采于韩原因以命氏代为晋卿曾孙厥生起起生湏湏生不信元孙景侯分晋为诸侯八代至王安为秦所防防王孙汉韩王信信生襄城侯婴弓髙侯頽当頽当孙龙额侯譊案道侯说说曾孙大司马【按此脱名】裔孙后汉司空棱晋太常卿伯颍川长社县　汉御史大夫韩安国与棱并颍川人南阳堵县　頽当元孙骞避王莽乱因居之魏司徒甫阳恭侯【案唐世系表甫阳作甫乡】暨六代孙延之晋末从司马休之奔姚兴又奔后魏封鲁侯【案唐世系表鲁侯作鲁阳侯】元孙褒周少保三水正伯生仲良逊滂仲良唐户部尚书颍川公生瑗侍中孙澄汲郡太守生炅孙检【案唐世系表检作俭】生琦祐琦左监门大将军生滑蜀州刺史祐生溱左补阙溱生憬协憬亳州刺史协驾部郎中协生泰祠部郎中滂生同庆司勲郎中褒再从侄宪之唐宪部郎中
　　昌黎棘成县　晋贠外韩安之生潜恬后魏书云并延之族弟同随州司马休之自南入后魏恬子都为元莵太守因居昌黎潜元孙建业北齐司徒安南王曾孙孝城唐左金吾大将军南康公生令英亳州刺史生止水都生普贤后魏昌黎王普贤生永兴髙宻公髙宻公生长鸾刿东刿东环州刺史生处约主客员外后周有商州刺史洪雅公韩护状称潜后居京兆孙符巫州刺史生智休倩智洛州刺史司户参军休黄门侍郎平章事少师生浩洽洪汯滉浑洄洽殿中侍御史生述武述朗州刺史武温州刺史洪司勲员外生章工部尚书汯諌议大夫知制诰生卓殿中御史卓生凖洛阳令滉左仆射平章事晋国公生群臯群国子祭酒臯兵部尚书东都留守洄户部侍郎京兆尹倩左庻子生演涤【案唐世系表涤作滁】演和州刺史涤生承徽大敏大敏中书舍人曾孙革太府卿黄门侍郎生思复称昌黎潜后代居云阳生朝宗京兆尹朝宗生贲赏质贲润州刺史赏给事中质京兆少尹中书舍人生翃拾遗翃生伦佾佾果州刺史并云昌黎人延之族弟恬后焉
　　陈留　夲颍川人棱后徙陈留唐礼部郎中韩云卿弟绅卿京兆司録兄子防愈防起居舍人愈职方员外侍御史韩彦亦陈留人生琬殿中御史生諲河东　状云夲自颍川徙焉唐给事中韩液右补阙韩昆并家蒲坂
　　广陵　状云夲颍川人礼部员外韩择木生秀荣秀实弼弼国子司业秀实太子中允
　　京兆　邠宁节度检校仆射韩游环
　　东郡　检校司空平章事汴宋节度使韩宏弟权右金吾将军
　　范阳　夏绥银节度检校尚书右仆射韩金义
　　单
　　周成王封少子臻于单邑为甸内侯因氏焉襄公穆公靖公二十余代为周卿士汉功臣中牟侯单右将军【案汉书中牟共侯单右车此作右将军悮】传封六代昌武侯单究封七代
　　济隂　后汉单匡为济隂太守因家焉隋末单雄信仕李宻生道真唐梁州司马生思敬思礼思逺思敬安东都防生光业思逺河南尹岐州刺史生有隣不先
　　东阳　山阳令单顾生飏居山阳熈六代孙海藏唐晋陵令生顷顷生南容西防
　　兰
　　郑穆公支孙以王父字为氏汉武陵太守兰广后汉匈奴四姓有兰氏辽东兰河勃后燕北平王兰审慕容垂舅子也鲜卑种类
　　河南　官氏志乌桓氏改为兰唐右武将军长基直州刺史兰大逵房子令兴并其后
　　檀
　　姜姓齐公族有食瑕邱檀因以为氏檀伯达为周卿士礼记鲁有檀弓六国时齐有檀子
　　髙平南山县　晋改山阳为髙平因为郡人后檀喜元孙檀播六代孙道济宋司空江州刺史武陵公兄袨西昌侯从祖父宪之晋书有传宋有道鸾撰晋阳秋
　　安
　　风俗通汉有安成庐山记安髙安息王子入侍姑臧凉州　出自安国汉代遣子朝国居凉土后魏安难陁至孙盘娑罗【案唐世系表作盘婆罗】代居凉州为萨寳生兴贵执李轨送京师以功拜右武卫大将军归国公生恒安生成【案唐世系表作文成】成生忠敬右屯兵将军忠敬生抱玉赐姓李氏兵部尚书平章事凉国公抱玉生自正兵部郎中自正生纵脩仁左骁卫大将军郳国公生永夀永达永昌永夀右领军将军永达不仕生懐恪陈州司马生齐管生抱真【案唐世系表永夀生齐管懐洛生抱真与此不合】检校司空平章事生缄少府少监永昌生元晖殿中御史贝州刺史生羲穆羲仲羲穆生季明羲仲閤门府果毅
　　干
　　左传宋大夫干犨之后陈干徴师汉蜀郡尉干献吴军师干吉晋将军干瓉
　　新蔡　干犨之后晋丹阳丞干营生寳着晋纪及搜神记
　　但
　　姓苑云汉有济南太守但巴
　　丹
　　尧子丹朱之后为氏
　　姗
　　古删字见纂要云人姓
　　邗【音寒】
　　河南　官氏志馝邗氏改为邗氏
　　邯郸
　　晋赵襄侧室子赵穿武武【案赵盾子武未尝食采邯郸攷通志邯郸氏即穿后二武字当衍】食采邯郸因氏焉杜氏族谱曰穿生旃旃生胜胜生午午生稷汉朝卫尉邯郸义后赵録有邯郸悼
　　陈留　汉有陈留人绰魏有凉州刺史邯郸商支孙邯郸淳工书为平原侯植文学
　　韩言
　　世夲晋韩厥生无忌无忌生襄襄生鲁为韩言氏
　　韩籍
　　晋韩起子籍字叔禽为韩籍氏
　　韩婴
　　晋韩宣公子孙韩婴云韩婴氏
　　韩侯
　　周宣王锡命韩侯支孙氏焉
　　韩献
　　晋韩献子支孙因氏焉
　　安期
　　英贤传安期生古仙人汉有安期先生蒯通友也
　　安平
　　齐将田单封安平君因为氏焉
　　安都
　　汉校尉安都多见霍去病传
　　安是
　　世夲老童娶安是女
　　干已
　　陈大夫干徴师食采于已因氏焉汉京兆尹干已术二十六桓
　　桓
　　姜姓齐桓公之后以諡为姓又宋桓公之后向魋亦为桓氏后汉太子少傅桓荣
　　谯国龙亢　桓荣后有司徒桓虞荣八代孙彛晋宣城内史生云温豁秘冲温大司马南郡宣武公生元豁生石防石虎冲荆州刺史丰城公生嗣谦循【案唐世系表循作脩】晋防军将军长社侯桓【案桓字衍】过江居丹阳生尹尹生崇之唐郇王谘议桓法嗣状称崇之七代孙也法嗣生思敏少府丞思敏生彦范侍中扶阳王臣彦范京兆尹侄廷昌刑部郎中上元中准制改姓姜氏河南　官氏志乌桓氏改姓桓
　　潘
　　周文王子毕公髙之后子伯季食采于潘因氏焉周有潘惟司空有潘父岳家谱云潘氏楚公族芊姓之后崇子尫生党汉潘瑾后汉潘助
　　广宗　今宋城县朂生芘满芘生岳满生尼夲居荥阳中牟孙才为晋广宗太守因家焉八代生绍业后魏隋州刺史生子义隋尚书右丞孙求仁唐屯田郎中杭州刺史唐侍御史岐王府司马潘好礼贝州人亦尼后荥阳中牟瑾裔孙居中牟为着姓才孙聪生光南燕太守女适同郡郑晔生小白同林连山幼林等光七代孙义长星【案此防疑有脱悮】相州安成令武陵汉夀县　吴志太常潘濬生秘仆射【案吴志濬生翥又吴志翥字文龙拜骑都尉仆射非孙吴之官秘亦不见于史盖有脱误】唐秘书监肃仁江夏人自云濬之后
　　冯翊　状云尼后唐左屯大将军潘道毅弟神祐膳部员外郎
　　京兆　状云朂后水部员外潘伯起
　　河南　后魏官氏志破多罗氏改姓潘氏威状云十四代祖魏尚书仆射子孙因晋乱没蕃遂居代北后魏潘长懐朔镇北将生永兴龙兴右仆射生信安齐司空黄城王孙神威唐定城府统军今占鄠县永生相乐北齐司空河东王唐监察御史潘玠世居信都称相乐之后玠生炎礼部侍郎炎生孟阳髙阳孟阳户部侍郎髙阳晋州刺史
　　盘
　　盘瓠之后与舟谭巴李田为巴南六姓【案后汉书盘瓠作槃瓠】
　　莞
　　姓苑云吴人音官
　　二十七删
　　闗
　　风俗通云闗令尹喜之后一云出自夏大夫闗龙逄之后汉长水校尉闗阳蜀前将军汉夀亭侯闗羽字云长
　　河东　闗羽代居觧县羽子兴侍中河东状称闗羽之后唐中书侍郎平章事右仆射致仕闗播
　　顔
　　颛顼之后陆终苐五子曰安为曺姓裔孙挟周武王封邾至武公字顔公羊谓之顔公子孙因以为氏出圏称陈留风俗传及葛洪要字又王俭谱云出自鲁侯伯禽支庶食采顔邑因氏焉真卿尚书谱云未验何所凭【案真卿语作未知俭何所凭此误】今依圏葛二家及旧谱为定仲尼弟子达者八人路回仆哙何祖辛也【案朱彛尊孔子弟子考顔氏弟子达者八人路回之仆子何哙幸子相髙八人也此缺髙一人又幸或作辛通典作栁咸淳临安志作韦子相史记作祖】见书传顔叔子顔丁顔鶵顔髙顔息谱鲁人顔子涿聚齐大夫子晋顔芝河间人生贞秦末藏孝经者也汉大司农顔异济南人也顔驷江都人后汉袁绍将顔良
　　琅邪江都　后汉临沂人魏徐州刺史顔盛始自鲁琅邪曾孙舍西平靖侯晋永嘉过江居丹阳生髦约髦生綝畅畅孙师伯宋侍中左仆射约孙延年光禄勲延年生竣测奂竣吏部尚书奂五兵尚书綝五代孙协生之仪之推之善之仪后周御史大夫平阳公五代孙温之司门郎中之推北齐黄门侍郎生思鲁愍楚防秦思鲁记室生师古相时勤礼为侍郎秘书监【按此处脱名】生趍庭职方郎中曾孙迢元孙庻相时秦府学士礼部侍郎生益期期曾孙交勤礼生显甫显甫生元孙惟贞元孙滁州刺史生杲卿常山太守赠太保司徒忠节公孙证右庶子生纵覧惟贞生允南真卿允臧允南司封郎中真卿工部尚书太保赠司徒鲁文忠公允臧生颎楚州刺史育徳元孙防同州刺史防秦郓州刺史生元胜右补阙之善孙有意沔州刺史真卿生防頵南昌状云与师古同承綝唐虞部贠外谟有生昭粹
　　班
　　芈姓楚若敖生鬭伯比伯比生令尹子文为兽所乳谓兽有文班因氏焉秦有班壹避地楼烦生孺孺生长长生回回生况况生稚稚生彪
　　扶风平陵　况女为成帝媫妤徙平陵彪生固固生颛颛生澄陈祠部郎中班投始居汲郡状称十三代孙也挺元孙思简唐春官员外生景倩吏部侍郎秘书监生钧杭悬涣宏映荣宏户部尚书生肃肃生震震防州刺史
　　环
　　楚有环列之尹子孙氏焉楚有环泉【案环泉夲环渊避唐讳作泉】汉有太守环饶晋环济撰要畧
　　菅
　　鲁大夫食采于菅因氏焉
　　赵郡赵州　菅袭赵郡李氏谱云李叡娶晋郎中令同郡菅袭女唐乾元河东节度使菅崇嗣【案唐书作管崇嗣此作菅字与史不合】
　　馯【邱奸反】
　　汉书馯臂吴人治易
　　闗龙
　　夏桀时忠臣闗龙逄之后
　　顔成
　　庄子有顔成子防
</div>
    <div class="pagination">
<a href="元和姓纂_page15.html">上一页</a><span>...</span><a href="元和姓纂_page11.html">11</a><a href="元和姓纂_page12.html">12</a><a href="元和姓纂_page13.html">13</a><a href="元和姓纂_page14.html">14</a><a href="元和姓纂_page15.html">15</a><span class="current-page">16</span><a href="元和姓纂_page17.html">17</a><a href="元和姓纂_page18.html">18</a><a href="元和姓纂_page19.html">19</a><a href="元和姓纂_page20.html">20</a><a href="元和姓纂_page21.html">21</a><span>...</span><a href="元和姓纂_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
