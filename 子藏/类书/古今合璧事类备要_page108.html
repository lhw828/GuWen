<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 108 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 108 页/共 111 页
  </h1>
  <div class="content">
   灯火总论【火化物也性炎上味作苦能燥万物得其性主烹餁性一失则焚林燎原延烧屋宇生聚一空吁可畏哉故古者必修火禁谨出内也野烧以火而耕耨又为猎火】
　　事类燥物【丨万丨者莫熯乎火易】化物【火丨丨亦燬也物入即毁壊也防名】炎上【火曰丨丨丨丨作苦洪范】阳精【火者阳之丨春秋考异】焚冈【火丨昆丨玉石俱焚】燎原【若火之丨于丨不可向迩并书】司烜【丨丨氏以阳燧取火于日】司爟【丨丨掌火之政季春出火季秋内火并周礼】赤熛怒【火神丨丨丨记月令注】宋无忌【火之精丨丨丨白泽图】无弗与【昏暮叩人之门户求水火丨丨丨者】若始然【丨火之丨丨并孟子】初作燧【古者茹毛饮血燧人氏丨丨丨火人始燔炙谯周古史考】以纪官【炎帝丨火丨丨故为火师而火名左传】流为乌【武王既渡河有火自上复下至于王屋丨丨丨其色赤史记】扬作【卜师丨火以丨丨致其黑周礼】夜构火【陈胜吴广丨丨丨狐鸣呼曰大楚兴陈胜王】夜请火【曹防为齐相请蒯通为客于齐王田荣畔项羽刼齐处士东郭先生梁石君及荣败二人丑之入深山隐居客谓通曰先生知梁石君东郭先生何不通之于相国乎通曰臣之里妇与里之诸母相善也里妇丨亡肉始以为盗而逐之妇过所善诸母语以事而谢之里毋即束緼丨丨于亡肉家曰昨暮丨犬得肉争闘相杀丨丨治之亡肉家遂追呼其妇故里毋非谈说之士也束緼请火非还妇之道也物有相类事有适可臣请乞火于曹相国乃见相国曰妇人有夫死三日而嫁者有幽居守寡不出门者足下即欲求妇何取曰取不嫁者通曰然则求臣亦犹是也东郭先生梁石君齐之俊士也隠居不嫁未尝卑节下意以求仕也愿足下礼之相国曰敬诺遂皆以为上賔通传】坐灰中【异人姚光有火术令呉王积荻千束火焚荻了姚光恬坐灰中振襟而起神仙传】拨炉中【百丈谓沩山曰汝丨丨丨有火否师丨云无火百丈躬起深拨丨丨火举以示之云此不是火师发悟礼谢传灯録】火灾宣榭火【成周丨丨丨人火之也人火曰火天火曰灾左宣十六年】藏室火【晋平公藏火之台烧救火三日三夜乃胜之公子晏束帛而贺曰臣闻王者藏于天下诸侯丨于百姓农夫藏于囷庾今百姓劳于外而赋敛无已昔桀纣残贼为天下戮今者天防灾于藏台此是君之福也韩诗外传】新宫灾【成三年丨丨丨三日哭注三年丧毕宣公神主新入庙故谓之丨丨丨三日哭善得礼宗庙亲之神灵所冯居而遇丨故哀而哭之】苑泽烧【鲁烧丨丨天北风火南向恐丨国哀公自将众趋救火人尽逐兽而火不救及仲尼下令曰不救火而逐兽者比入禁之罪令犹未徧火遂救矣韩非子】濡幕济【哀三年夏五月辛卯司铎火司铎宫名火逾公宫桓僖灾救火者皆曰顾府南宫敬叔至命周人出御书俟于宫曰尼女而不在死子服景伯至命宰人出礼书以待命命不恭有常刑校人乗马巾车脂辖百官官备府库慎守官人肃给济丨为丨濡物于水出用为丨欝攸从之蒙葺公屋自太庙始外内以悛子全反助所不给有不用命则有常刑无赦公父文伯至命校人驾乘车季桓子至御公立于象魏之外命救火者伤人则止财可为也命藏象魏曰旧章不可亡也冨父槐至曰无备而官办者犹拾沈也于是乎去表之藳道还公宫孔子在陈闻火曰其桓僖乎左】濡衣走【越王思报吴冬则抱氷夏则握火问于大夫种曰吾欲伐吴可乎何不试焚宫室于是遂焚宫室民莫救火乃下令曰民之救火而死者比死敌之赏民之涂其体被丨丨丨火者左三千人右三千人】殃及鱼【俗之城门失火丨丨池丨旧说宋门失火自汲取池中水空竭鱼池风俗通】不问马【鲁廐焚子退朝曰伤人乎丨丨丨语十】火神回禄【郑子产禳火于防回禄注防水神丨丨丨丨也左昭十八】火正阏伯【襄九年春宋灾乐喜为司城以为政使伯氏司里火所未至彻小屋涂大屋陈畚挶具绠缶备水器量轻重畜水潦积土涂巡丈城缮守备表火道使华臣具正徒令隧正纳郊保奔火所使华阅讨右官官庀其司向戍讨左亦如之使乐遄庀刑器亦如之使皇郧命校正出马工正出车备甲兵庀武守使西鉏吾庀府守令司宫巷伯儆宫二师令四乡正敬享祝宗用马于四墉祀盘庚于西门之外晋侯问于士弱曰吾闻之宋灾于是乎知有天道何故对曰古之火正或食于心或食于咮以出内火是故咮为鹑火心为大火陶唐氏之丨丨丨丨居啇丘祀大火而火纪时焉相土因之故啇主大火啇人阅其祸败之衅必始于火是以日知其天道也公曰可必乎对曰在道国乱无象不可知也左】火烧吴宫【秦始皇时吴宫吏以丨丨燕巢因烧丨丨六帖】火烧秦宫【项王西屠咸阳杀秦降王子婴焚其宫室丨三日不灭故杜牧阿房宫赋曰楚人一炬可怜焦土】曲突亡患【初霍氏奢侈茂陵徐福言其大盛三上书輙报罢后霍氏诛灭告者皆封人为徐生上书曰客有过主人者见其灶直突傍有积薪客曰子为曲突逺徙其薪不者且有火患主人不应俄其家失火邻里共救之幸而得息于是杀牛置酒谢其邻人灼烂者在上行而不録言丨丨者或谓主人曰乡使聴客之言不费牛酒终丨火丨言论功而诸賔丨丨徙薪丨防泽燋头烂额为上客邪主人悟而请之宣帝召福为郎】起屋厌灾【汉栢梁火粤人勇之言粤俗有火灾复丨丨必以大用胜丨之于是作建章官千门万户郊祀志】噀酒救火【栾巴为尚书郎王朝大防巴独后到得酒不饮西南噀之有司奏巴大不敬巴谢曰臣本县成都失火故丨丨以为雨后成都奏火得雨而灭雨中作酒气也本传】含酒厌火【郭虑从南郊丨丨东北三噀云齐失火以丨之后齐果上丨事汝南先贤传】漱水灭火【樊英隠于壶山尝有黑风从西方起英谓学者成都市火甚盛因含水西向丨之乃令记其日后有从蜀来者云是日大火黑云平旦从东起须臾大雨火遂得灭】反风灭火【刘昆除江陵令时县连年火灾昆輙向火叩头多能降雨止风诏问丨丨丨丨虎北渡河何以致此昆曰偶然帝曰此长者之言也本传】伏棺火灭【郅恽为长沙有义士古初遭父丧未邻人火起及初舎棺不可移初冐火丨丨上防丨丨东观汉记】叩殡火越【刘殷曾祖母柩在殡西邻失火风飚甚盛殷夫妇丨丨丨哭丨丨烧东家崔鸱前赵録】储水防火【廉范为蜀郡】积油生火【丨丨万匹则自然丨丨泰始中武库火丨丨所致也博物志】悉推豖偿【后汉梁鸿牧豖长安上林苑中失火延人家问所烧物丨丨丨丨之其主言少鸿愿以身作躬执其勤】昨梦马舞【马兴平问索紞曰我丨夜丨舍丨丨数十人向马拍手何也紞曰马者火也舞为火起向马拍手救火人也平歩归而火起】列兵固守【张华为司空武库火华惧赵王伦变作丨丨丨丨然后救之故累代之寳及王莽头孔子履尽焚见汉高斩蛇剑穿屋而飞晋书】取履不遑【晋王献之与父徽之共在一室忽然火发徽之遽走不遑丨丨献之神色恬然徐呼左右扶出】索舆徐去【齐褚彦回宅失火烟焰逼甚左右惊扰彦回神色怡然丨丨丨丨】梁妇赴死【丨姑姊其室失火兄子与二子在内欲取兄子輙得其子火盛不得复入妇人曰梁岂可户告人晓耶被不义之名何面见兄弟国人哉遂赴火而死列女传】沈母致惧【齐沈冲吴兴人与兄淡深并厯御史中丞被案裁者多怨冲母在东邻家失火疑为人所爇大呼曰我三儿皆御史中丞与人岂有善者方恐肌分骨散何但焚如故论者曰丨丨丨丨中丞其戒深矣】天使寄载【糜竺尝从洛归未至家数十里见路次有好新妇从竺求寄载行二十余里新妇谢去谓竺曰我丨丨去当徃烧东海糜家感君见载故以相语竺因请之曰不可不得不烧君快去我缓来日中必火发竺乃急行达家便出财物日中而火大发捜神记】祝融隂相【柳子厚贺进士王参元失火书云仆始闻而疑终乃大喜人多言足下家有椟货士之好亷名者皆畏忌不敢道一出口则嗤嗤者以为得重赂今乃幸为天火之所涤荡黔其庐赭其垣以示其无有而足下之才乃可以显白而不汚其实出矣是丨丨回禄之丨丨吾子也柳文】宫人多死【大和二年昭徳寺火延禁中丨丨死者数百人宰相两省官京兆枢密皆集日华门督神策军救火独御史府不至温造自劾曰台官击贼恐人缘以为奸】儒家弗焚【黄巢围福州过崇文馆黄璞家令曰此丨者丨灭炬丨丨】永州火灾【丨丨多丨丨五年之间四为大火所廹跣足出壊墙壁穴牖仅免燔灼一遇火灾累日茫洋不能出言柳文】金陵火灾【时丨丨多丨丨居者不安乖厓公廉知皆奸民所为潜捕得之乃命先折其胫斩之以狥火患遂息神道碑】
　　火禁酒坊火禁【本朝太祖时内丨丨丨悉以监官而下数十人弃市遗火卒投火中自是诸司莫不整肃杨公谈苑】京师火禁【丨丨丨丨甚严将夜分即灭烛故士庻家凡有醮祭者必先闗厢吏以其焚楮币在中夕之后也至和嘉祐之间狄武襄为枢使一夕夜醮而勾当人偶失告报中夕骤有火光探卒驰白厢主又报开封知府到宅则火灭久矣翊日都下盛传狄相公家有火恠烛天者时刘敞为知制诰闻之语权知开封府王素曰昔朱全忠居午沟夜光恠出屋邻里谓失火而往救则无之今日之异得无类此此语喧于缙绅间狄不自安遽乞陈州遂薨于镇而夜醮之事竟无人为辨之者东轩笔録】簿守卫者罪【玉清昭应宫灾守卫者皆坐系御史狱王文康公上疏曰昔鲁桓僖宫灾孔子以为桓僖亲尽当毁者也辽东高庙及高园便殿灾董仲舒以为高庙不当居郡国便殿不当居邻房故灾魏崇华殿灾高堂隆以为天以台榭宫室为戒宜罢勿治文帝不聴明年复灾今所建宫不应经义灾变之来若有警者愿除其地罢诸祷祠以应天变焉仁宗与太后感悟遂丨丨丨丨丨已而诏以不复缮修谕天下言行録】为安分者劝【绍兴丙午四月予任行在和剂局门官所居在漾沙坑与运属王某共席屋数椽动息相闻王夜奏圊其婢揷纸灯于壁火然而走延烧首及予家生计一空而周某为著作佐郎亦预为其从叔某执法殿中而冯某为监察御史宰相欲媚其从叔某张大其事以为周某地自三省枢密院至三卫皆致银绢未阅月迁著作郎随擢起居舎人时临安帅韩某知火自王氏以其为冯某妻弟不敢问执予小童抑使伏辜于是有防周必大放罢朝士多劝予讼寃力既不敌又前占卦影明言财伤官磨岂复尤人径防部授福州永福簿外舅力勉予试词科偶中选授金华教授其后忝厯清贵实基于此乃知事皆前定人力何有因书词科旧稿后丨丨丨不争丨之丨】
　　火晋潘尼火赋【览天人之至周嘉火徳之为贵含太阳之灵晖体淳刚之正气先圣仰观通神悟灵穷物尽数研防至精鑚燧改火陶冶羣形叶和五味革变羶腥尔乃狄牙典膳百品既陈和酋铎防酒醲醇烹鼋煑鼍灼臛鳞若乃流金化石铄铁融铜造制戎器以戒不恭砥链兵械整饰军容四海康乂邉境无防韬弓戢剑解甲释胄销镝为耒铸戈为耨战士反于耕农戎马放乎外廐及至焚野燎原陆火赫羲林木摧拉沙粒并麋腾光絶览云散霓披去若风驱疾若电逝纷轮纡转倐忽横厉震响达乎八防流光烛乎四裔】火灾柳宗元逐毕方文【永州元和七年夏多火灾日夜数十发少尚五六发过三月乃止八年夏又如之人咸无安处老弱燔死晨不爨暝不烛皆列坐屋上左右视罢不得休葢类物之为者讹言相惊云有恠鸟莫实其状山海经云章义之山有鸟如写一足赤文白喙其名曰毕方见其邑有譌火若今火者其可谓譌欤而人有恠鸟传者其毕方欤遂邑中状而啚之禳而磔之为之文而逐之曰后皇庇人兮敬授羣材大施栋宇兮小蔽草莱各有攸宅兮时阖而开火灾为用兮化食生财胡今兹之恠戾兮日十爇而穷灾朝储清以联邃兮夕荡覆而为灰焚伤羸老兮炭死童孩呌号隳突兮户骇人哀夫狂走兮倐忽往来鬱攸蘗暴剥兮混合恢台民气不舒兮僵踣颠頺休炊息燎兮仄伏煨煤门薨晦黒兮啓伺奸回若坠之天兮若生之鬼令行不讹兮国恐盍已问之禹书毕方是嗟尔毕方兮胡肆其志皇亶聪明兮念此下地灾皇所爱兮僇死无贰幽形扇毒兮隂险诡异汝今不惩兮众愬咸至皇斯震怒兮殄絶汝类祝融悔祸兮回禄屏气大隂施威兮冥行事汝虽赤其文只其趾呈工巧莫救汝死黠知亟去兮愚乃止此高飞兮翺翔逺伏兮无伤海之南兮天之裔汝优游兮可卒嵗皇不怒兮永汝世日之良兮今速逝急急如律令】
　　诗集邻火【丨丨夜深明杜】国火【花光渐寒食木燧催丨丨山谷】燃薪【明丨林中丨杜】烧松【嵗暮风雨交客舎凄薄寒夜丨丨明火照室红龙鸾快熖初煌煌碧烟稍团团幽人忽富贵繐帐剪椒兰珠煤缀屋角香储流铜槃坐看十八公俯仰灰烬残齐奴朝爨蜡莱公夜长叹海康无此物烛尽更未阑苏子瞻】
　　火灾冠葢烟【丨丨散为丨雾尽李】屋栋灰【连丨累丨烧成丨韩】赤龙游【楚乡祝融分炎火常为虞是时直突烟发自晨炊徒有风煽其威白昼曛阳乌操绠不暇级循情寜避逾怒如列缺光迅与焚轮俱聨延淹四达赫奕成洪炉汹疑云涛翻飒若鬼神趍当前迎焮赩是物用膏腴金乌入梵天丨丨丨都腾烟透户飞熖生栾栌火山摧半空星雨洒中衢瑶璄披髹漆寳树攅瑚花县与琴焦旗亭无酒濡市人委百货邑令遗双鳬饮势下隈隩长烟烘舳舻吹荧照水府炙浪愁天吴灾罢云日晩心惊视聴殊高灰辨廪庾黒土连闉阇众烬合星罗游气烁人肤厚地藏宿爇遥林呈骤枯火徳资生人庸可一日无御之先其道敲石弥天隅晋库走龙剑吴宫伤燕雏五行五沴气先哲垂训谟宋郑同日起时当贤大夫无苛自可乐弭患非所图贤守防人瘼临烟驻骊驹吊伤色惨怛言失辞劬愉下令蠲里布指期轻市租闬坦适未立苫葢自相娱山木行剪伐江泥宜墐涂鲁臣不必葺何用效越巫刘禹武陵观火】万马遒【魂伤瓦砾满曽游尚想奔烟丨丨丨遂替胡儿作正月絶知回禄相已丘书生性命惊频试客子茅茨费屡谋唯有君山故窈窕一眉晴緑向人浮陈去非火后问舎至城南有感】连航一炬【丨丨丨丨烧坡】上堂就爇【丨丨丨焚丨山谷】存身亘刼【丨丨丨丨灰同上】祝融意佳哉【丨丨回禄丨丨丨挽我梅花树下来陈去非火后借居君子亭】
　　野烧方随长风卷【丁女真水妃寒山便火云陨霜如已杀坏户聴初焚束緼方熠燿敲石俄氤氲落防甘泉烽横烟楚塞氛穷虵上乔木潜蛟蹑浮云惊飞堕伤鸠狂走迷痴麏谷蛰起蜩燕山妖灶夔羵野竹爆哀声幽桂飘寃芬蜚同秋照蟹快若夏燎蚊火牛入燕垒燧象奔呉军崩腾井陉口万马皆朱帻摇拽骊山隂诸姨烂红裙丨丨丨丨丨忽值絶涧分我本山中人习见匪独闻偶从二三子来访张隠君君家亦何有物象移朝曛把酒看飞烬空庭落缤纷行观农事起畦陇如缬纹细雨发春頴严霜到秋蕡始知一炬力洗尽狐兎苏子瞻云龙山观烧得云字】忽上晩峯明【惹草荧荧焰随风烈烈声欲临横涧防丨丨丨丨丨踸踔无潜迹蒙茸有怒生尚余飞烬暖培及春耕刘彦冲】烧竹种山田【女儿停客茅屋新开门扫地桐花里火声朴朴塞溪烟人家丨丨丨丨丨巴云欲雨蒸石热麋鹿入江虫出穴荆门行王建】
　　薪
　　薪蒸总论【薪柴也所以供炊大曰柴小曰蒸供燔燎曰槱名或不同其实未尝不一自茹毛饮血之俗易而斯人无不资火化以养生此薪木亦非一日所可阙也】
　　事类薪槱【丨之丨之诗棫朴】薪蒸【以丨以丨注大曰丨小曰丨无羊】析薪【丨丨如何匪斧弗克诗伐柯又其父丨丨其子弗克负荷左】负薪【问士之子长幼长曰能丨丨幼曰未能丨丨记曲礼】干薪【奴日暮以归当送丨丨二三束王褒僮约】抱薪【丨丨救火愈甚无益也董仲舒策】榾柮【丨丨木头也说文】樵苏【丨丨后爨汉史】被裘采【季札去徐而归行道逢男子五月被裘采薪于道傍有委金季札见之谓薪者曰子来取此金薪者曰君举止何高视何下也五月丨丨丨薪宁是拾金者乎呉越春秋】食玉炊【苏秦曰战国之食贵于丨薪贵于桂谒者难见如鬼战国王难得见如天帝今令臣丨丨丨桂因鬼见帝战国防】积薪寝上【贾谊谓文帝曰譬如厝火于丨丨之下而丨其丨火未及燃因谓之安】积薪居上【汲黯谓武帝曰陛下之于羣臣如积薪后来者丨丨】担薪诵书【朱买臣丨束丨行且丨丨丨妻羞之求去】抱薪爇火【王郎起光武至南宫遇大风雨引车入道旁空舎冯异丨丨邓禹丨丨光武对灶燎衣异进麦饭兔肩】弃薪驰归【蔡顺以至孝称顺少孤养母尝出求薪有客卒至母望顺不还乃噬其指顺即心动丨丨丨丨恐问其故母曰有急客来吾噬指以悟汝耳】燃薪读书【晋毕諴夜丨丨丨丨母防其疲夺火使寐不肯息】劳心炊饭【荀朂在晋武帝坐赐食荀进饭即谓坐人曰此是劳薪灼也坐者未之信帝密遣问答云实是故车脚】遣力助劳【陶侃事见奴仆门】彻屋供炊【梁阮孝绪家贫无以爨僮妾窃邻人樵以继火孝绪知之乃不食更令彻屋而炊所居室唯有一林竹树环绕】号一谷柴【武行徳事见勇力门】李徳裕积薪赋【此郡岩谷重榛林郁盛采樵之子未尝辍音往往防流而下诣予求售予因积薪于庭窃有所叹乃为积薪赋　邈岩居之幽逺有楚泽之放臣方絶学以自爨诚未暇于披榛悲顔子之饭煤感莱芜之生尘时束緼以请火访蓬茨于善邻乃遇樵客维舟水濵予讯之曰樵采贱业常栖隠沦诗既嘉于刈楚传亦叹于析薪尔岂延瀬之客不取金而且贫岂叔敖之子以好亷而苦辛何乃负担不已其生实勤客顾予而叹曰贵则近祸富多不仁寄迹于此以养吾真善大雅之知言信蒭荛之可询既而交加积累高下均齐矗若井干叠似龙鳞避汍泉而无浸先曲突以斯陈茍知防患之术终无焦烂之賔嗟长孺之昧道常喻此而求伸虽后来之高处亦居上之先焚使薪为能言之物岂容入爨而扬芬未若生幽崖之侧紏芳桂之轮不近田野之燎免罹匠者之斤冐霰雪以终嵗齐天年于大椿】张文潜燔薪赋【嵗暮苦寒烈风不休先生家贫衣无重裘读书夜阑炉炭已灰先生瑟缩凄然不怡顾谓童子与薪偕来童子曰是薪也陈之壁间自春徂冬风日所熯埃尘所固沈液之干竭枵外槁而中空唯利从燔无所献功与火相得赫然大烘坚枿劲节久而后燃后羣枯而效技又荧荧而不烟于是先生欣然环坐皆喜或祼股出足或引手张臂穷谷萧条薪炭如土葢取之而不竭顾此乐之甚富又何必琴材脩直兽材攫搏汉壁之椒效暖魏宫之金辟寒谁知空山夜寒之叟敢傲温于狐貉之前今供上方炭率斵成琴材】
　　诗集生薪【破灶郁丨丨坡】湿薪【翰林丨丨爆竹声坡】堕樵【稚子松间拾丨丨斯公】松带叶【旋斫生丨丨丨烧孟】柮无烟【榾丨丨丨雪夜长地炉煨酒暖如汤莫嗔老妇无盘饤笑指灰中芋栗香范至能田园杂兴】
　　炭
　　薪炭总说【炭烧木留性寒月供然火取暖者不烟不焰可贵也】
　　事类烧木【炭丨丨也说文】焚薪【丨丨作炭王褒僮约】伐薪【季秋乃命丨丨为炭月令】邾子废【丨丨在门台临庭阍以瓶水沃庭邾子望见之怒阍曰夷射姑旋焉命执之弗得滋怒自投于牀丨于炉炭烂遂卒左】豫让吞【丨丨丨炭为哑史】屑炭作兽【晋羊琇字雅舒景献皇后从弟性豪侈洛下少林木炭贵如栗琇乃捣小炭为屑以物和之作兽形后何劭之徒共集乃以湿酒火爇猛兽皆开口向人赫赫然诸豪皆效之语林】屑炭塑凤【杨国公以炭丨塑成双凤开元遗事】作炭岸下【窦广国家贫为人所畧卖为主入山丨丨时寒卧丨丨百余人岸崩尽压杀独少君得脱丨曰当侯及窦后立果封侯外戚传】产炭山间【丰城平乡二县皆丨石丨于丨丨掘土黒色可燃有火而无焰作硫黄气既销则成白灰】范成大炭颂【予病衰大冬非附火不暖既铭被炉又作炭颂　燔木不灰化为精坚是至阳维火之传雪霾六虚氷塞九渊环堵之室天下不能寒有赫神物干流化甄尺壁寸珠罔功汗顔我维徳之莫之名言既燠既安与之穷年】
　　诗集倚炉不暖【丨丨丨觉丨炽炭屡以添韩】曲身成直【青山白屋有仁人赠炭价重双乌银驱却坐上千重寒烧出户中一片春吹霞弄日光不定暖得丨丨丨丨身孟郊】一车千余斤【卖炭翁伐薪卖炭南山中满面尘灰烟火色两鬂苍苍十指黑卖炭得钱何所营身上衣裳口中食可怜身上衣正单心忧炭贱愿天寒夜来城外一尺雪晓驾炭车辗氷辙牛困人饥日已高市南门外泥中歇翩翩两骑来是谁黄衣使者白衫儿手把文书口称勑逥车叱牛牵向北丨丨炭丨丨丨宫使驱将惜不得半疋红纱一文绫系向牛头充炭直白居易卖炭翁诗】百钱不满篮【苦寒摉病骨丝纩莫能御折薪燎枯竹勃郁烟充宇西山古松枥材大招斤斧根槎委溪谷龙伏熊虎踞挑剔靡遗余陶穴付一炬积火变深黡牙角犹忿怒老翁睡破氊正昼出无屦丨丨丨丨丨一坐幸至暮御炉嵗増贡圏直中常度闾阎不敢售根节姑付汝升平百年后地力已难富知夸不知啬俛首与谁防百物今尽然岂惟一炭故我老或不及预为子孙惧坡公买炭诗】数米銇称灰【陋邦病且贫丨丨丨丨丨东坡】空鑪夜无炭【薄饭午不丨丨丨丨丨荆公】乌银生丝雾【丨丨见火丨丨丨便当水沉一浓炷却因防续更氤氲散作霏防绫袍裤湏叟雾霁吐红光烱如云表升扶桑阳春和日曛满室苍颊渥丹疑醉乡忽然火冷雾亦灭只见红炉堆白雪牕外雪深三尺强牕里雪深一寸香杨万里雪晓舟中生火】白日飞繁星【乌银玉质金石声见火忽学爆竹鸣腷腷膊久不停丨丨坐上丨丨丨不知何怒泄不平不知何喜唧唧吟待渠自静勿与争切莫借箸怒复生到渠缄口两耳热铜瓶在旁却饶舌并杨廷秀雪晓舟中生火】山中有遗寳【君不见前年雨雪行人防城中居民风裂骭湿菽半束抱衾裯日暮敲门无处换岂料丨丨丨丨丨磊落如防万车炭流膏迸乳无人知阵阵腥风白吹散根苗一发浩无际万人鼓舞千人看投风拨水愈光明烁玉流金是精悍南山栗林渐可息北山顽鑛何劳鍜为君铸作百链刀要斩长鲸为万苏子瞻诗彭城旧无石炭元丰元年十二月始遣人访于州之西南白土镇之北以冶铁作兵犀利胜常】




　　古今合璧事类备要外集卷五十五
　　钦定四库全书
　　古今合璧事类备要外集卷五十六
　　宋　谢维新　撰
　　矢门
　　弓　附　【弧　櫜　弢　防鞬　柲　弩　】
　　器物总论【弓之为言穹也张之穹穹然也其末曰箫又谓之弭以骨为之弭弭然滑也中央曰弣弣抚也人所抚持也箫弣之间曰渊渊宛也言曲宛然也其端所居处曰彄弓之用材也六曰干曰角曰筋曰胶曰丝曰漆榦之本强所及必逺角之势顺所发必疾筋之力鋭所中必深合之以胶则和纒之以丝则固环之以漆则虽受霜露而不为之损六材既美而又天时工巧之不相违此弓之所以为良也弧木弓櫜弓衣亦曰弢一名防鞬又马上盛弓矢器柲又弓檠弩有臂弓也】
　　事类取干【凡丨丨之道以柘为上檍次之檿桑次之橘次之木次之荆次之竹为下礼】取材【弓人为弓丨六丨必以其时干也角也筋也胶也丝也漆也同上】乌号【黄帝鼎成有龙垂髯下迎黄帝上骑堕弓百姓乃抱其弓而号因名曰丨丨】繁弱【封父之丨丨注封父古诸侯丨丨大弓名又封父国名左定四年】挥作弓【黄帝之臣丨丨丨古史考】羿作弓　倕作弓　成王锡【彤弓锡有功诸侯也诗】平王锡【丨丨丨晋文侯彤弓一彤矢百卢弓矢千书文侯之命】交韔二弓【秦襄公虎韔镂膺丨丨丨丨诗小戎】二矛重弓【鲁僖公丨丨丨丨诗閟宫】齐人为弓【丨景公使丨丨丨弓人之妻曰此弓者泰山南乌号之柘燕牛之角荆麛之弭河鱼之胶四物者天下之精材也】楚人亡弓【丨丨出游丨乌嘷之丨左右请求之王曰止丨丨丨丨楚人得之又何求孔子闻之曰惜乎其不大也不曰人遗之人得之何必楚也家语】顔高夺弓【公侵齐门于阳州士皆坐列曰顔高之弓六钧皆取而传观之扬州人出丨丨丨人弱丨籍丘子鉏击之与一人俱毙偃且射子鉏中颊殪左定八年】阳虎盗弓【公敛处父帅成人自上东门入与阳氏战于南门之内弗胜又战于棘下阳氏败阳虎説甲如公宫取寳玉大弓以出左定八年】何为不执【郑人使子濯孺子侵卫卫使庾公之斯追之子濯孺子曰我疾作不可以执弓吾死矣夫云云庾公之斯至曰夫子丨丨丨丨弓曰今日我疾作不可以执弓孟】以招不进【齐侯田于沛招虞人以弓不进公使执之辞曰昔我先君之田也旃以招大夫弓丨丨士皮冠以招虞人臣不见皮冠故丨敢丨乃舎之左昭二十年】执弓延射【孔子射于矍相之圃使子路丨丨矢出丨丨】彀弓持满【周亚夫屯细柳丨丨弩丨丨前本传】弓挂扶桑【襄王谓宋玉曰汝能大言乎玉曰弯丨丨丨丨荆楚故事】弓射防支【袁术选将纪零等攻刘备吕布谓零曰徳布弟也为诸君所围故来救之布性不喜合鬭但喜解鬭耳乃令军植防于营门布弯丨而顾曰请君观布丨丨小丨中者各解兵不中可留决鬭布即一发正中防支零防皆言将军天威也罢去布】得弓十数【唐太宗谓萧瑀曰朕少好弓矢丨丨丨丨自谓无以加近以示弓工乃曰非良材朕问其故工曰木心不正则脉理皆邪弓虽劲而发矢不直朕始悟向者辨之未精也通鉴本纪】挽弓两石【张靖曰天下无事尔辈挽两石弓不如识一丁字五代】藏弓武库【见后矢门详】作神臂弓【见下文注】造克敌弓【绍兴初韩世忠丨丨丨丨斗力强劲可以退虏骑】制强劲弓【吴璘丨丨丨丨强弩号驻队矢足以败金肤或为神臂弓】禇从龙唐武库大弓铭【尝读唐杜工部诗有进贤冠大羽箭之句均是箭也而独以大羽箭为神夫岂其习闻秦王射突厥之大羽箭乎葢唐武库尝蔵天防大弓长矢而世寳之毎郊丘重礼陈于仪物之首诗人得以流传咏歌之方王之逐黑闼而窘于突厥也尝以此射却之然王岂徒以弓矢长大威虏哉观其心正脉邪之辨殆有得于攻心之法故能制弧矢而倍于常而射之神且速史臣书其事于黒闼传谓突厥得箭传以为神箭岂神哉射之神也抑不知王之所挟大弓长矢几何而仅余弓一矢王亦甚危且急矣蔵之寳之表其武功而不得与书太常者并传可乎遂追述而铭之曰　弓以其良非以其大大而非良危地其殆惟王知弓察木脉理弓正心安可托生死天防所制倍常而强不虚鸣其矢亦良既平建徳仍逐黑闼薄人于险岂料突厥防逸虏噬血人于牙大弓斯张长矢以加突如豨奔溃如犬毙比汉尤神胆裂创沸铁山具碎恺还载櫜森森拦锜蜿蜒龙韬蔵诸寳之仪冠卤簿武功流芳百王千古将军三箭而定天山猛将可歌大羽腰间惟王大弓一可敌万谁其并雄劈张伏逺曷如天兵大弓素精授不能张偏方震惊三邉犹警诏授种法可无大弓习民莫发道徳安强威于矢弧匪直铭唐抑賛庙谟】洪遵韩世忠克敌弓铭【臣恭惟　皇帝陛下天姿英武光啓中兴器械之利洗万古而空之乃　绍兴改元之十一年夏五月枢密使韩世忠献所造克敌弓于朝皇帝称善诏密院下其制于起部命军器监择工部之良者建造以闻既成分赐六军制度之精诚足以壮军容而怖敌人示子孙武功之盛然未有铭诗祓饰厥美臣生无益县官幸以文墨簉迹朝绅暗而无言使嘉量盘盂楹席巾几之辞独光简册兹非臣之罪欤敢昧死载拜而献铭曰　员穹宣精森列纒度天弧煌煌九星炳着在昔圣人仰宪皇干木爰作以威幅员炎徳复晖肇开英主光啔中兴戎器具备于时枢臣弓陈克敌其制维何神臂遗则皇帝曰俞颁诸共工六材既聚俾鸠僝功折干液角治筋沈丝漆良胶和合九成规期门控虎贲攅簇决拾既佽射必中鹄巧穿七札力倍六钧繁弱武库有掩前闻时方未精庸窒不轨既安既众以壮国体渊渊鼓钲悠悠斾旌弓矢啓行卒乗精明属车彭彭和銮锵锵弓在天仗万民斯朢周备器械见歌声诗汉精技巧见称史辞侯今之制跨周轶汉下臣作铭掲示亿万】
　　弧张弧【先丨之丨】说弧【后丨之丨并易暌卦】桑弧【男子生而丨丨蓬矢六以射天地四方记内则】木弧【昔者黄帝尧舜氏作丨为丨剡丨为矢丨矢之利以威天下葢取诸暌易系】桃弧【楚定王语右尹革曰昔我先王僻居荆山惟是丨丨棘矢以供御王事左】角弧【纪昌以燕丨之丨列子详见虱门】制倍于常【初秦王建天策府其弧矢丨丨丨丨旧唐史】
　　櫜载櫜【丨丨弓矢】言櫜【彤弓弨兮受丨丨之并诗】右属【晋公子重耳奔楚楚子飨之曰公子若反晋国则何以报不谷对曰云云若以君之灵得反晋国晋楚治兵遇于中原其辟君三舎若不获命其左执鞭弭丨丨櫜鞬以与君周旋注弭弓末无缘者櫜以受箭鞬以受弓左僖二十三年】请垂【楚公子围聘于郑伍举为介知其有备也丨丨櫜而入注垂櫜示无弓左昭元年】
　　弢解弢【丨其天丨注弢弓衣庄】伏弢【吕锜中项丨丨左成十六】
　　韔交韔【虎韔镂膺丨丨二弓注虎虎皮也韔弓室也丨丨交二弓于韔中诗小戎】抑鬯【抑释掤忌丨丨弓忌注掤所以发矢鬯弓防笺射者葢矢弢矢言田事毕疏鬯者盛弓之器鬯弓谓弢弓而纳之鬯中大叔于田】
　　鞬受弓【鞬以受弓详见櫜注】藏弓【黄卓膂力过人双带两鞬左右驰射注藏箭谓服丨丨谓鞬】柲弓檠【丨丨曰柲弛则防于弓里备顿伤也以竹为之周礼郑注】
　　弩弩法【夏官司弓掌六弓四丨八矢之法辨其名物掌其守藏与其出入中春献丨丨中秋献矢箙周礼】弩地【平陵相逺山谷居间仰高临下此弓丨之丨也短兵百不当一】劲弩【丨丨长防射疏及逺则匈奴之弓弗能格也】游弩【丨丨往来什伍俱前则匈奴之兵弗能当也并晁错言兵事】作弩【黄帝丨丨古史考】禁弩【公孙奏丨民不得挟弓丨刑措之道也上下其议夀王对曰盗贼犹有郡国二千石之罪非挟弓弩之过也前吴丘夀王传】万弩发【魏厐涓伐韩韩请救于齐齐威王因起兵使田忌等将之孙膑为帅孙子度其行暮至马陵伏兵斫大树白而书之曰厐涓死此树下于是令善射者丨丨夹道而伏期曰暮见火举而俱发厐涓果夜至斫木下见白书以火烛之读观毕丨丨俱丨魏师大乱通鉴】千弩发【李陵至浚稽山与匈奴相值骑可三万围陵军军居两山间以大车为营陵引士出营外为阵前行持防盾后行持弓弩令曰闻皷声而纵闻金声而止虏见汉军少直前就营陵搏战攻之丨丨俱丨应而倒虏还走前李陵传】以弩交射【孙权讨黄祖祖以两蒙冲挟守沔口以栟闾大绁系石为矴上有千人丨丨丨丨飞矢雨下董袭与凌统将敢死士百人人被两铠进斩之董袭传】置弩万张【曹公大出濡须孙权以吕蒙为督据前所立坞丨强丨丨丨于其上以拒曹公曹公前锋屯未就攻破之吕蒙传】以弩射象【隋刘方经畧林邑王梵志遣兵守险乘巨象四面而至方丨丨丨丨象中疮却蹂其阵因攻破之本传】
　　钩【决拾既佽弓矢既调注决钩拾遂也诗车攻】遂【决着于右手大指所以钩开体遂着于左臂所以丨丨手指相比次而后射得和利上文孔颖达疏】木【丨丨为弧易系】胶【见鸾门】应【见前注】控【沈庆之曰佛狸威震天下丨丨百万南王立谟传】拓【曹景宗谓所亲曰我昔在乡里骑快马如龙与年少辈数十骑丨弓丨作礕礰声箭如饿鸱呌平泽逐麞数肋射之南本传】银镝在【丨丨丨六帖】
　　诗集龙渊【左手弯繁弱右手挥丨丨注皆弓名选】麟胶【霜重丨丨劲风高月影圆杨师道】玉帐分【丨丨丨弓射虏营】胡马挟【丨丨丨雕弓】两斛力【三尺角弓丨丨丨并杜】鞬氊带佩【丨丨丨双鞬注鞬盛弓鲍明逺拟古】
　　鸣不虚【丨丨丨发】应不碍【异兽如飞星宿落丨丨丨苍山高并杜】开緑弦【弯弓丨丨丨满月不惮坚李白】逐鸣【鴈落丨丨丨杨师道】破左的【控丨丨丨选】
　　矢　附　【括　羽　镞　掤箙　矰　缴　弹】
　　器物杂说【矢箭也箭竹为之箭竹高一丈节间三尺可为矢故亦名焉矢之为言直也矫而使之直也然必括而羽之括谓受处镞而砺之镞谓箭末刃则其入也必深矣掤所以发矢者箙所以藏矢者矰又弋射矢缴其生丝缕所以缀矰而收之弹丸也以打飞禽】
　　事类金矢【得丨丨易】蓬矢【见前弧门注详】束矢【角弓其觩丨丨其搜泮水】挟矢【既张我弓既丨我丨诗吉日】为矢【矢人丨丨鍭矢三分茀矢三分一在前二在后兵矢田矢五分二在前三在后杀矢七分三在前四在后防分其长而杀其一五分其长而羽其一以其笴厚为之羽深水之以辨其隂阳夹其隂阳以设其比夹其比以设其羽防分其羽以设其刃则虽有疾风亦弗之能惮矣刃长寸围寸键十之重三垸前弱则俛后弱则翔中弱则纡中强则扬羽丰则迟羽杀则趮是故夹而摇之以眡其丰杀之节也挠之以眡其鸿杀之称也凡相笴欲生而抟同欲重同重节欲疏同疏欲臭周礼】砮矢镞【砺砥丨丹注丨石中丨丨】楛矢榦【惟箘簵楛注丨中丨丨出云梦之泽释名楛木名可以为箭并禹贡】黄帝剡【丨丨尧舜氏作丨木为矢易系辞】牟夷作【黄帝之臣丨丨初丨矢世本】竹矢在【垂之丨丨丨东房注垂舜共工所为皆中法故亦传寳之书顾命】棘矢供【见前弧门注详】蓬矢射【同上】楛矢贯【有隼死丨丨丨之长尺有咫仲尼曰此肃慎之矢也国语】射南宫【庄公以金仆姑丨丨丨长万注金仆姑矢名左庄十一年】纳厨子【楚雄负羁囚知防知庄子以其族反之厨武子御下军之士多从之毎射抽矢菆丨诸丨丨之房厨子怒曰非子之求而蒲之爱董泽之蒲可胜既乎知季曰不以人子吾子其可得乎吾不可以茍射故也射连尹襄老获之遂载其尸射公子谷臣囚之以二子还左宣十三年】南山竹【子路曰丨丨之丨不揉自直轩而用之达于犀角子曰括而羽之镞而砺之其入之不亦深乎家语】胡篷榦【纪昌学射于飞卫以燕角之弧丨丨之丨射之贯虱之心而乗不絶列汤问】妢胡笴【丨丨之丨注丨丨胡子之国在楚旁丨矢榦也禹贡荆州贡杶榦栝栢及箘簵楛故书笴为笋杜子春云笴读为藁谓箭藁周礼】肃慎楛【丨丨国以丨木为矢以石为镞六帖】获三矢【楚子与若敖氏战于臯浒伯棼射王汰辀及鼔跗着于丁寜又射汰辀以贯笠毂师惧退王使巡师曰吾先君文王克息丨丨丨焉伯棼窃其二尽于是矣鼔而进之遂灭若敖氏注辀车辕汰过也箭过车辕左宣四年】与两矢【鄢陵之战王召养由基丨之丨丨使射吕锜中项伏弢以一矢复命左成十六年】箭过辕【注见上文】矢叩轮【见前轮门注详】矢贯余手【师及齐师战于鞌郤克伤于矢流血及屦未絶鼔音曰余病矣张侯曰自始合而丨丨丨丨及肘余折以御左轮朱殷岂敢言病吾子忍之左成二年】矢集于目【子驷请息肩于晋公曰楚君以郑故亲集丨于其目非异人任寡人也左襄二年】流矢所中【高祖击布为丨丨丨丨行道疾甚前本纪】射矢皆尽【单于攻汉军李陵居谷中虏在山上四面丨丨如雨下汉军南行未至鞮污山百五十万矢丨丨即弃车去】淇园之竹【防恂伐丨丨丨丨为矢百余万】防稽之竹【虞翻州举茂材与孔融书并示以所着易注融答曰闻延陵之理乐覩吾子之治易乃知东南之美者非徒丨丨丨丨箭也本传】矢如雨下【见前射矢皆尽注】矢如鸱呌【见前柘注】以火箭烧【王谟围滑台城城内多茅屋众求丨丨丨丨之谟曰损亡军实不聴夲传】以铁箭射【钱镠丨丨丨丨退潮头】以大箭射【初秦王建天防府其弧矢制倍于常逐刘黑闼为突厥所窘自丨丨丨丨却之突厥得箭传观以为神后余太弓一长矢五藏之武库世寳之毎郊兵重礼必陈之于仪物之首以识武功旧唐史黑闼传】发三矢射【薛仁贵破九姓突厥于天山仁贵丨丨丨丨杀三人余皆请降军中歌曰将军三箭定天山壮士长歌入汉闗】号驻队矢【绍兴元年秦鳯路经畧使吴玠及金人战于和尚原大败之初宗弼防诸道兵数万入防玠及其弟璘率统制官雷仲等遣劲弓强弩与战分畨迭射丨丨丨丨接发不絶且繁密如雨敌稍却则以竒兵邀击防其粮道凡三日是夜大破之俘馘首领及甲兵以万计宗弼中流矢二仅以身免中兴系记】
　　括省于度【若虞机张往丨括丨丨则释书】夹其比【丨丨隂阳以设其丨丨丨丨以设其羽注比谓括也礼矢人详见下文注】括而羽【子曰丨丨丨之详见前注】设其羽【夹其比以丨丨丨注夹其隂阳者弓矢比在藁两旁弩矢比在上下设羽于四角礼矢人详见前注】
　　镞石为【以丨丨镞】砮中【丨丨镞并见前矢门注】无遗镞费【秦丨亡矢丨丨之费贾谊过秦论】与亡镞同【射不能中与亡矢同中不能入丨丨丨丨前晁错传】叩轮去金【庾公之斯至抽矢丨丨丨其丨发乘矢而后反注叩轮去镞孟离娄下】刮骨去毒【闗羽尝为流矢所中贯其左臂后疮虽愈毎隂雨痛医曰矢镞有毒毒入于骨当破臂作疮丨丨丨丨然后此患乃除耳羽便伸臂令医凿之时羽适请诸将饮食相对臂血流漓盈于盘器而羽割炙引酒言笑自若蜀志】
　　响箭鸣镝所射【冐顿作鸣镝习勒其骑射令曰丨丨丨丨而不悉射者斩后从父猎以鸣镝射杀头曼遂自立为单于注鸣镝髐箭也髐呼交反前匈奴传】
　　掤释掤【抑丨丨忌注掤所以发矢诗大叔于田】抉拾【丨丨既佽注丨所以纵丨所以引或谓抉引彄拾谓韝扞诗六月】
　　箙鱼服【象弭丨丨注取鱼兽之皮为矢之服诗六月】笼箙【田弋充丨丨矢共矰矢注笼竹箙矰矢不在箙者礼司弓矢】春作【槀人掌受财于职金以赍其工弓六物为三等弩四物亦如之矢八物皆三等箙亦如之春献素秋献成注矢箙丨丨秋成礼】秋献【夏官司弓矢掌六弓四弩八矢之法辨其名物而掌其守藏与其出入中春献弓弩中丨丨矢箙】车充【缮人掌王之用弓弩矢箙矰弋抉拾掌诏王射賛王弓矢之事凡乘丨丨其笼服载其弓弩既射则敛之无防计礼】厨子房【见前注】
　　矰结缴【丨丨于矢谓之矰矰高也礼司弓矢注】不箙【矰矢丨在丨者同上】鴈避【丨衔芦而飞以丨矰缴注鴈自江南还河北体肥不能高飞畏人所获淮南训】羽为【吴王赤羽之矰贾逵注赤丨丨矰国语】
　　缴射鸿鹄【奕秋通国之善奕者也使奕秋诲二人奕其一人専心致志惟奕秋之为聴一人虽聴之一心以为有鸿鹄将至思援弓缴而射之孟子】射鳬鴈【楚人有以弱弓防缴加鴈之上者襄王召而问之对曰三王弋道徳五霸弋战国王何不以圣人为弓勇士为缴张而丨之非特丨丨之寔世家】弹弹人【晋灵公不君从台上丨丨观其避丸也左】弹雀【吴伐齐太子谏曰向来挟弹于后园螗蜋之捕蝉也不知黄雀在傍黄雀不知臣挟弹在后】弹鸮【楚人恶其声而弹射之将适吴或谓之曰若能变其声在楚可也若不能变其声呉人亦弹射之】挟弹【右丨丨战国策】见弹【丨丨而求鸮炙庄子】珠丸【以隋侯之丨丨弹千仞之雀世必笑之何也所用重而所得轻吕春秋】金丸【东方朔对骠骑将军难曰以丨丨弹不如泥丸各有所用又韩嫣以丨弹丨时人语曰若饥寒逐金丸】柘弹【长安五陵人丨木为弹真珠为丸以弹鸟鹊西京记】木弹【侠客以苏合丨为丨】季龙挟【石丨丨丨弹人其父怒其母曰健犊须走车破环良马须逸鞅泛驾然后能负重致逺葢言童稚不竒不惠非异器也刘公嘉话】敬业好【徐丨丨十余嵗丨弹射杂俎】折簪为乐【王准为卫尉少卿以鬭鸡供奉禁中过驸马都尉王繇以弹弹其巾丨玉丨丨丨】得鸟拜官【王世充罗取飞鸟书符命于帛系鸟颈纵之有弹捕丨丨而献者亦丨丨】撒槐胶弹【李少防子女稍多毎退朝于庭树丨丨丨丨子数百放令诸小儿争取之以为戏笑终日不倦戏已复收于箧放懐集】用榆皮弹【僧灵鉴善弹丨洞庭沙岸下土炭末瓷末丨丨泔淀紫矿细砂藤纸榻汁九味和齐手凡之隂干杂俎】一发而中【郑寅常诣灵鉴角放弹指一树节其节自相去数十步曰中之获五丨丨丨丨丨弹丸及射之不中至灵鉴乃陷节碎弹焉杂俎】五发皆中【建中初士人韦生路】







　　古今合璧事类备要外集卷五十六
&lt;子部,类书类,古今合璧事类备要&gt;
　　钦定四库全书
　　古今合璧事类备要外集卷五十七
　　宋　谢维新　撰
　　刀劒门
　　剑　附　剑室　剑衣　首
　　器物丛谈【剑军器所带兵按释名检也所以防检非常也剑之所利者在乎刃而刃谓之腊腊广二寸有半寸则腊两面各有刃中为脊中高两旁杀而趍锷各一寸四分寸之一茎围与腊广同而长倍之就茎二寸半以后稍大欲其操执而易制也首广三分其腊广而居二而圜之此剑之制为然也然人之用剑者有三等则剑之用于人者亦不无三等之别剑之上制并茎长三尺重三斤十二两非上士不可服中制长二尺五寸重二斤十四两三分两之二非中士不可服下制长二尺重二斤一两三分两之一此下士之所服者欤葢人之材力有强而有弱列之而为三等之用则人与器相习而无不安之患矣剑室鞘亦曰鞸鞛剑衣韬亦曰夫襓首短剑也长只一尺八寸头类故名焉】
　　事类桃氏为【丨丨丨剑礼考工记】巧冶铸【丨丨丨干将之剑清水淬其锋越砥敛其咢水断蛟龙陆剸犀革忽若汜彗画涂前王褒颂】神气化【丰隆奋椎飞亷扇炭丨丨丨成阳文隂缦张景阳七命】精神达【有干将之剑柙而藏之丨丨四丨庄刻意】刻舟求【古人坠剑水中丨丨而丨列子】围棊击【丨丨丨剑反自形杨】龙虎吟【颛顼高阳氏有画影剑腾空剑若四方有兵此剑则飞赴指其方则尅未用时在匣中常如丨丨丨拾遗记】鹿卢形【古剑以玉刻丨丨丨】昆吾剑【周穆王得丨丨丨切玊如泥列子】虞叔剑【丨丨有寳丨公求旃左】勾践五【丨丨有寳剑丨召薛烛示之烛曰客有价者市之乡三骏马千疋千户之都二可乎烛曰不可造此剑时赤董山破出锡若耶溪出铜两师洒尘雷公击橐天精下欧冶固天之精至其巧一曰纯钩二曰湛卢今赤董山合若耶溪深欧冶死虽城量金珠犹不可得　　蜀志又文选价兼三郷声贵三都注】兰子七【丨丨以枝干宋君弄丨剑迭而跃之五剑常在空立赐金帛列子】庄子三【孝文王喜剑剑士日夜相击死伤者嵗百余人庄子往见曰臣三剑惟王所用有天子剑诸侯剑庻人剑大王有天子之位而好庻人之剑臣窃薄之于是文王不出宫三月剑士皆服毙其处也庄说剑】赠徐君【延陵季子带剑丨丨丨已死季子挂剑于徐君墓上树而去】赐子胥【吴王丨丨丨属镂剑以死】拔而舞【子路丨剑丨丨子曰古之君子忠以为质仁以为卫何特剑乎家好生】弹而歌【冯驩寄食孟尝门下倚柱丨铗丨丨曰长铗归来乎食无鱼】阖闾造二【楚王召风胡子令之吴见欧子与欧子同师丨丨使丨二剑一干将一镆鎁镆鎁者干将之妻也金鐡未流干将夫妻乃防髪剪指投于炉中乃濡遂为剑阳干将作文隂镆鎁作缦理干将匿其阳出隂以献阖闾蜀志】楚与渔父【丨丨丨剑丨枚曰龙泉曰太阿曰工市晋郑闻而求之不得与师围之楚王引太阿登城麾之士卒迷惑流血千里同上】必试诸人【莒子虐而好剑茍铸剑丨丨丨丨左】以与渔父【楚捕子胥子胥至江上有老父乘舟知子胥急故渡之既渡胥解其剑曰直百金丨丨丨丨父曰楚法得子胥赐粟五万石爵执珪岂徒百金之剑邪辞不受】曹子手剑【冬公防齐侯盟于柯庄公升坛丨丨丨丨而从之请盟桓公下与之盟已盟丨丨摽剑而去之公羊庄十三年】毛遂按剑【平原君至楚与楚王言合从之利害日出而言日中不决丨丨丨丨厯阶而上谓平原君曰从之利害两言而决耳今日中不决何也楚王怒叱曰胡不下吾与而君言汝何为者也丨丨丨丨而前云云通鉴周赧王纪】拔剑斩蛟【荆有饮飞者得寳剑渡江中流两蛟似舟飞丨丨丨之吕春秋】拔剑斩蛇【汉髙祖丨丨丨丨】请剑以舞【髙祖见项羽鸿门范增谓项庄汝入以剑舞因击沛公庄入为夀曰军中无以为乐丨丨丨丨项伯亦起舞以身翼蔽沛公】学剑不成【项羽丨丨丨丨乃曰剑一人敌不足学学万人敌】具剑以谒【隽不疑带櫑丨丨丨丨暴胜之】拔剑击柱【高帝悉去秦仪法为简易羣臣饮争功醉或妄呼丨丨丨丨上患之叔孙传】鸣剑抵掌【臧宫马武之徒丨丨丨丨志驰于伊吾之北】铸上方剑【韩延夀字长公为东郡取官铜物月蚀丨作刃剑钩镡放效丨丨以此弃市】请尚方剑【朱云丨丨丨斩马丨断佞臣头上问为谁曰张禹并前本传】水见两龙【初吴之未灭也斗牛之间当有紫气张华闻豫章人雷焕妙达纬象乃要焕宿屏人曰可共寻天文因登楼仰观焕曰寳剑之精上彻于天耳华曰君言得之吾少时有相者言吾年出六十位登三事当得寳剑佩之斯言岂效欤因问曰何在焕曰在豫章丰城华即补焕为丰城令焕至县掘狱屋基入地四丈余得一石函光气非常中有寳剑并刻题一曰龙泉一曰太阿其夕斗牛间气不复见焉焕以南昌西山北岩下土以拭剑光芒艳发遣使送一剑并土与华留一自佩或谓焕曰得两送一张公岂可欺乎焕曰本朝将乱张公当受其祸此剑当系徐公墓上矣灵异之物终当化去不永为人服也华得剑爱之乃干将也莫邪可复至否虽然天生神物终当合耳因以华隂土一斤致焕焕更以拭剑倍益精明华诛失剑所在焕卒子叶为州从事持剑行经延平津剑忽于腰间跃去堕水使人没水取之不见剑但丨丨丨各长数丈蟠萦有文章没者惧而反须臾光彩照水波浪惊沸于是失剑叶叹曰先君化去之言张公终合之论此其验乎】雷逐一蛇【唐开元末武胜之知静江军忽见滩中丨公践防云丨丨小广丨盘绕滩上静江之人戏以石投之中虵鎗然作金声雷公乃飞去使人往视得一铜剑有文曰许旌阳斩蛟第三剑云广异记】乃知有灵【开元中河西骑将宋青春毎阵常运臂大呼执馘而旋未尝中锋镝西戎惮之一军始赖焉后吐蕃入冦获生口数千军帅令译问衣大虫皮者尔何不能害青春答曰常见青龙突阵而来兵刃所及若叩铜铁我为神助将军也青春丨丨剑之丨丨酉阳杂俎】众以为神【王潮众推刘行全为将军辞曰我不及潮请以为主潮苦让不克乃除地剚剑祝曰拜而剑三动者我以为主至审知剑跃于地丨丨丨丨皆拜之审知譲潮自为副唐本传】黑烟属天【成都朱善存家世寳一剑毎生神芝则天下晏清如安史黄巢难作剑皆生丨丨丨丨不差毫发主尘集】黑气着地【郑云达少时得一剑鳞铗星镡有时而吼常在庄居晴日借膝玩之忽有一人从庭树然而下紫衣朱糺发露剑而立丨丨周身状如重雾其人因言我上界人知公有异剑愿借一观郑谓曰此凡铁耳不堪君翫上界岂借此乎其人求之不已郑伺便良久疾起斫之不中惊堕丨丨丨丨数日方散杂俎】剑遗元翼【李愬以寳剑遗牛元翼曰此剑吾先人尝以剪大盗吾又以平蔡奸今镇人逆天公宜用此夷之元翼拜辞曰敢不有承而爱其死力六帖】剑赠光顔【李光顔长从河东军为禆将节度使马燧解所佩丨丨之】
　　鞘【剑室】在匣龙吟【见前注】洗削鼎食【质氏以丨丨丨丨前货殖传】
　　剑衣啓椟夫桡【凡言剑则丨丨丨丨与剑焉注椟匮也夫襓剑衣】刘禹锡砥石赋【南方气泄而雨滛地慝而伤物媪神噫湿渝色壊味虽金之坚亦失常性始予有佩刃甚良至是澁不可拔剖其室乃出遡阳眇傅刃脊鳞然如痏痂如黒子如青蝇之恶鋭气中锢犹人被病然客有闻焉裒密石以遗予沃之草腴杂以鸟膏切劘下上直质焯见踌躇而顾逌尔谢客防子之贻防丧吾寳客曰吾闻诸梅祢曰爵禄者天下之砥石也高皇帝所以砺世磨钝有是耶余退感其言作砥石赋　我有利金兮以利为佩遭士卑而慝作雄铓为之潜晦如景昏而蚀既兮与肌漆而为疠顾秋蓬之不可刜兮尚何游乎髋髀之外利物蔽材人惆怅俾百汏之至精蟠一检而多恚岂害气之独然兮将久不试而然彼屠者之刃兮猎者之鋋不灌不羣兮揉错衔铅日鼔月挥兮刲腴击鲜皖防爟以耀芒蓊滛声而腾膻岂不以涉暑而沴兮日用之而成妍有客自东遗予越砥圭形石质苍色腻理刬其鳞皴滑以滫瀡如衣澣垢如鼎出否雾尽披天萍开见水拭寒焰以破击清音而振耳故态复还寳心起既赋形于终用一垢焉何耻感利钝之有时兮寄雄心于瞪视嗟乎石以砥焉化钝为利法以砥焉化愚为智武王得之商俗以厚高帝得之杰材奔走得既有自失岂无因汉氏以还三光景分随道濶狭用之得人五百余年唐风始振悬乎天砥以礲兆民播生在天成器在君天为物君君为人天安有执砺世之具而患无贤欤】刘子翚招剑文【五山之精六气之英链为神器电晔霜凝噫此非所谓干将莫耶者乎其隠于丰城也扄以坚珉闭之深瓌剑且静矣何自而氤氤氲氲发为光恠上摩星斗而骇动人耳目哉葢物必有用用必因时射彩腾辉不能自遏非若瓦砾无知朽腐不灵终没没以无闻耳然珠珍上瑞初不茍合孰能感而致之自非厚顾忠信无愧幽明如张茂先者焉剑胡为而来哉惜其逢辰不竞怨祸方新忠荩云亡王室沦没呜呼是剑也茍得其时使刘季用之必挥拂白蛇之卧使朱云请之必齮龁佞臣之颈付之荆楚之客必喋血虏庭加之晋郑之敌必三军白首岂不壮哉观其凛凛之风荧荧之质必不绕指柔必不自挺出必不为属镂以害忠良必不为含光以夸幻惑必不铭金字以防奸雄必不饰犀文以资玩好必不潜于鱼腹以逞窟室之凶必不舞于鸿门以快沐猴之怒傥不遇焉寜霍然变化蜿蜒于深渊寒濑之中若将终身耳用则见不用则隠视彼良庖之刀族庖之刃刓敝缺折嵗月而频更犹冀磨砺钝澁以希一割之效者岂不万万相悬哉昔吴王阖闾铸剑二阳曰干将作文隂曰莫邪作缦理茂先得之于异代欵识宛然迹其显晦莫知所自岂在在处处隂有神物防持耶自吴至晋数百余年而剑一出出不数十年而化去自晋至今又几千年矣异彩荧光一何辽落也岂象纬之学精研者寡莫能指纵耶将乾坤伟人世不常有无以召之耶抑神寳去来自有定数非可以嵗月期耶方今风尘澒洞威柄倒置政须此物以毕能事吾闻白水之滨鵞峯之下有异气焉亘天拂云久而益耀方与博物之士仰观俯察表而出之庻几絶代之珍不陆沈于今日仍招之以辞曰　寳剑来流天精百神观三年成寳剑来光陆离莹鸊鹈截鲛鲵寳剑来抚七星蔑流英掩青萍寳剑来駮风胡誉倾城价论都寳剑来奉君王定四夷临八荒寳剑来应时昌时乎时母深藏送刘致中】
　　匕首鱼中进【吴公子光将令専诸杀吴王僚四月丙子光伏甲士于窟室乃请王僚酒酣公子光佯为足疾入窟使専诸置首于丨腹丨而进王既至前専诸擘鱼因以首刺王僚立死左右亦杀専诸阖闾立乃封専诸子为上卿】图穷见【燕太子丹欲使荆轲入秦乃求天下名利首得赵人徐夫人首与之百金使工以药石淬之以试人血濡缕无不立死者提入彊秦秦王谓轲曰取舞阳所持地图轲既取图奏之秦王发图丨丨而首丨因左手把秦王之袖而右手持首揕之未至身秦王惊自引而起袖絶拔剑剑长操其室时惶急剑坚故不可立拔荆轲逐秦王秦王环柱而走左右曰王负剑遂拔以击轲断其左股荆轲乃引其首以擿秦王不中中铜柱于是左右杀轲史本传】曹沬投【丨丨为鲁庄公将与齐战三败庄公惧献遂邑之地庄公与齐桓盟于柯丨丨执首刼齐桓左右莫敢动问曰子将何欲沬曰齐彊鲁弱而大国侵鲁亦已甚矣今鲁城壊即压境君其图之桓公乃许还鲁侵地既而丨丨丨首北面就羣臣之位顔色不变桓公怒欲背其约管仲曰不可】书生懐【有丨丨张子就李仲文学术久无所得患之张丨首刺之仲文笑曰我寜可杀神仙传】魏太子造【丨丨丨丨百辟首二其一理似坚氷名曰清刚其二矅似朝日名曰阳文】诸葛亮作【丨丨丨丨部匕首五百枚给骑士】北帝所佩【高骈数月胜献铜首吕用之曰此丨丨丨丨也得之者兵不敢犯骈寳秘之常持以坐起云云】张载首铭【先民造制戒豫惟谨首之设应速周近既不忽备亦慙轻忿利以形彰功以道隠】诗集出自昆吾【我有一寳剑丨丨丨丨溪照人如照水切玉如切泥锷邉霜凛凛匣上风凄凄寄语张公子何当来见擕梁吴均寳剑】飞入楚城【双剑将别离先在匣中鸣雌沈吴江里雄丨丨丨丨吴江深无底楚阙有崇扄一为天地别岂直限幽明神物终不隔千祀傥还并宋鲍昭双剑】虎吼龙鸣【吴山开越溪涸三金合冶成寳锷淬绿水鉴红云五采焰起光氛氲背上铭为万年字胸中防作七星文甲参差白蛇色辘轳宛转黄金饰文犀中防寜方利骏马羣騑未拟直风霜凛凛匣上清精气遥遥斗间明避灾朝穿晋帝屋逃乱夜入楚王城一朝运偶逢大仙丨丨丨丨腾上天东谷显升紫防座西玉佩下赤城田承平久息干戈事侥幸得充文武备除灾辟患宜君王益夀延龄后天地李峤寳剑篇】霓泣魅愁【将军溢价买吴钩要与中原静防雠试挂窻前惊电转畧抛牀上拍泉流青天露拔云丨丨黑地潜惊鬼丨丨见说夜深星斗畔等闲期尅月支头曹唐和周侍御买剑】神光截玉【先辈匣中三尺水曾入吴潭斩龙子隙月斜明刮露寒练带平铺吹不起蛟胎皮老蒺藜刺鸊鹈花淬白鹇尾直是荆轲一片心莫敎照得春坊字挼丝团金悬防丨丨欲丨篮田丨提出西方白帝惊嗷嗷鬼母秋郊哭李贺春坊正字剑子歌】光射搀抢【寳剑匣中藏暗室常夜明欲知天将雨铮尔剑有声神龙本一物气类感则鸣常恐跃匣去有时暂开锔煌煌七星文照耀三尺冰此剑在人间百妖夜収形奸凶与佞媚胆破骨亦惊试以向星月飞丨丨丨丨藏之武库中可息天下兵奈何狂胡儿尚敢邀金缯欧阳永叔寳剑】湮沦古狱【郭元振为通泉县尉前后掠买所部千余人以遗賔客百姓苦之武后闻之使籍其家唯有书数百卷后问其资财所在知皆以济人于是竒而免之召见大惬圣防并令口占古剑歌进后竒之命缮写赐诸学士君不见昆吾藏冶飞炎烟红光紫气俱赫然良工鍜链经几年铸得寳剑名龙泉龙泉顔色如霜雪良工咨嗟叹竒絶琉璃玉匣吐莲花错镂金环映明月正逄天下无飞尘幸得周防君子身精光黯黯青蛇色文章泛泛绿鳞非直结交游侠子亦尝亲得英雄人可言中路遭弃捐零落丨丨丨丨邉虽复沈埋无所用犹能夜夜气冲天郭元振古剑歌】
　　乐府丈夫手把【丨丨丨丨吴钩能防万人头如何铁石打作心肺却为花柔尝观项羽并刘季一怒使人愁只因撞着虞姬戚氏豪杰都休辛稼翁词】
　　首赵首【袖中丨丨丨买自徐夫人玉匣开霜雪经燕复厯秦持此歌投赠与若同患难李赠友人】燕匕首【笑开丨丨丨拂拭竟无言同上】揷吴鸿【首丨丨丨结客少年塲李太白诗】刀　附　【寳刀　铜刀　鈆刀　鸾刀　佩刀书刀　割刀　刀室　剪刀】
　　器物丛谈【刀兵也所以割之器按释名到也言以斩伐到其所然所用亦有不同其制不能以不异故有寳刀又有铜刀又有铅刀鸾刀刀有鸾者佩刀人所佩者书刀以供防削割刀以供烹饪刀室又所以藏刀也】
　　事类献刀【凡有丨丨则郤刃授颖注却却也】刺刀【凡有丨丨者以授人则辟刃并礼】赤刀【丨丨在西序书顾命又丨丨周之寳器器物志】白刀【丨丨在古白虎之象春秋繁露】黄帝铸【丨丨采首山之金始为刀洞记】阮师作【丨丨丨刀受法于金精之灵七月庚辛见金神于冶监之门向而拜金神授以水火之齐五精之炼用隂阳之取刚柔之和三年作千七百七十口其刀干背狭刃方口洪首截轻肥不絶丝发之系斫坚刚无交动之见杨泉物理志】昆吾割玉【丨丨丨丨刀周穆王时西胡所献切玉如泥十洲记】孙愽引镜【河东丨丨能丨丨为刀属刀为镜神仙传】师盟扬声【丨丨在肆昌何识鼔刀丨丨后乃喜楚辞】庖丁奏刀【丨丨曰今臣之丨十九年所解数千牛矣而刀刃若新发硎恢恢乎于其游刃必有余地矣庄养生】解牛不顿【屠牛坦一朝丨十二丨而芒刃丨丨者非排击剥割皆众理解也贾谊策】解牛可剃【屠牛朝丨九丨而刀丨以丨毛淮南子】割鸡焉用【子之武城闻歌之声夫子筦尔而笑曰丨丨丨丨牛刀论语】佩犊何为【龚遂为渤海太守令人卖剑买牛卖刀买犊曰何为带牛丨丨前本传】火精协数【古人铸刀以五月丙午取纯丨丨以丨其丨】地气使然【郑之刀宋之斤鲁之削迁其见前地不能为良丨丨丨丨也礼剑注】贾率数百【武帝责杨仆曰君欲请蜀刀问丨几何对曰丨丨丨武帝怒曰出兵而阳不知注仆行请官蜀刀诏问丨答言丨丨丨】价酬十倍【郭飜刀坠水人为取之因与其人曰我取此天地神明所责飜终不受又投于水人又为取飜不能逆十倍价与之】凌统刀舞【丨丨怨甘寜杀其父寜常备统不得与相见于吕舎防酒酣统乃用丨丨寜起曰寜能双防舞吴书】王濬刀悬【丨丨字士治恢廓有大志夜梦悬三丨于屋梁上须臾又益一刀濬恶之主簿李毅贺曰三刀为州字又益者明府其临益州乎果迁益州刺史晋本传】王粲刀铭【陆刺犀鲵水截鲸鲵】
　　寳刀鲁寳刀【孟劳丨之丨丨谷梁】吴寳刀【蜀费祎使丨孙权以尝所执丨丨赐之祎曰刀所以讨不庭禁暴乱者愿大王勉建功业同奬汉室臣虽闇弱不负来愿别传】命有司造【建安中魏王丨丨丨丨寳刀五枚以龙熊马雀为饰魏曹植寳刀赋】
　　铜刀百链【赫连勃勃造丨丨铜刀为龙雀大环号曰大夏龙雀】一口【威曰尚书旧奏给介士二百人大铜刀各丨丨】
　　鈆刀鈆刀为铦【镆铘为钝兮丨丨丨丨贾谊】鈆刀一割【效丨丨之丨丨】鸾刀鸾刀贵【割刀之用丨丨之丨记礼器】鸾刀啓【执其丨丨以丨其毛注刀有鸾者诗】佩刀刺史佩【徐州刺史吕防檄王祥为别驾有佩刀工者相之以为三公之器防谓祥曰茍非其人刀或为害卿有公辅之量故以相与位至太保临薨以刀授弟览曰汝后必兴】右卫佩【王及善除丨丨将军帝曰羣臣非搜辟不得至朕所尔丨大横刀在朕侧亦知此官贵乎】以佩刀赠【张文瓘李勣入朝文瓘与属僚二人皆饯赠二人以佩刀玉带而不及文瓘文瓘疑以请勣曰子无嫌若某沈豫少决故赠丨刀欲其果于断也】解佩刀赐【魏征帝亲丨丨丨丨】
　　书刀鲁之削【丨丨丨见前注详】筑氏削【丨丨为丨长尺寸合六而成规欲新而无穷敝尽而无恶注削今之书刀礼】金削刀【徐齐太宗召试赐所佩丨丨丨】麦芒刀【牛僧孺进士时常用丨丨丨字有误谬随手删剖防定二贤典畧】拆封刀子【丨丨丨丨起于郭汾阳书吏也旧但用刀之小者所收文帖既繁刀刃销折不残寸余乃鉆以应急敎愈于全时渐出新意因削木加拆刃之上汾阳喜其用心曰真郭子仪之部吏后用传之益妙其剂资暇录】李尤金马书刀铭【巧冶链刚金马托形】
　　割刀割刀之用【丨丨丨丨鸾刀之贵记礼器】焉用牛刀【割鸡丨丨丨丨见前注】未能操刀【子皮欲使尹何为邑宰子产曰犹丨丨丨丨而使割也】
　　刀室鞸防【丨丨容刀注皆刀鞘饰丨上饰丨下饰】琫珌【鞸丨有丨注鞸容刀鞸丨上饰丨下饰天子玉丨而珧珌诸侯汤玉丨而璆丨大夫璙丨而璆丨上珕丨而珕丨疏鞸刀室也诗】
　　诗集鼓刀【朝歌丨丨叟虎变蟠溪中一举钧六合遂荒营丘东李白】带刀【君不能学哥舒翰横行青海夜丨丨西屠石堡取紫袍李白寒夜独酌】明月环【刀开丨丨丨并李白】秋水薄【见后剪刀注】
　　寳刀隠玉匣【寳刀丨丨丨销澁空莓苔李白酬张卿】三杯弄【酒后竞风彩丨丨丨寳刀杀人如剪草剧孟同游邀白马篇】
　　剪刀春寒入【丨丨丨剪刀】我家有【丨丨丨剪刀人云鬼国铁裁罗裁绮无钝时用来三年一股折南中匠人淳用铜令盘屈随手伤改鍜割飞二刀子色迎霁雪锋含霜两条神物秋水薄刀淬初蟾鞘金矟越防吴钩不足夸斩犀切玉应懐怍日试曽磨汉水邉掌中佶慓声泠然神惊魄悸却收得刃头已吐防防烟刀乎刀乎何魑魅须藏恠须慑若非良工变尔形只向裁缝委箱箧卢纶割飞二刀子歌】那堪把【素手抽针冷丨丨丨剪刀明朝驿使发一夜絮征袍李白子夜吴歌】





　　古今合璧事类备要外集卷五十七
　　钦定四库全书
　　古今合璧事类备要外集卷五十八
　　宋　谢维新　撰
　　舟舰门
　　舟　附　【御船战船】
　　器物丛谈【舟船也水行用之以其周流故曰舟以其循水而行故曰船皆所以济不通也船上施屋曰庐其上施重屋曰飞庐又其上施重室曰雀室于中候望取其若鸟雀之惊视也然舟又有别名焉有谓之舰舰其版屋也有谓之艨艟艨艟外狭而长也有谓之艆防艆防海中船似此类者不一而足楫所以刺船棹所以撑船舻所以进船舵所以正船帆船上幔樯又帆竿舳舻又在船之后艘舟总名也】
　　事类柏舟【泛彼丨丨】杨舟【泛泛丨丨】苇航【一丨丨之】桂楫【丨丨松舟并诗】观叶为【古者丨落丨因以丨舟】刳木为【黄帝尧舜氏作云云丨丨丨舟剡木为楫以济不通致远以利天下盖取诸涣易】罔水行【无若丹朱傲丨丨丨舟书】水乘舟【禹曰洪水滔天浩浩怀山襄陵下民昏垫予乘四载随山刋木注所载者四丨丨丨书】川作舟【高宗命傅説曰若济巨丨用汝丨丨楫】桴浮海【孔子曰道不行乘丨丨于丨语】舟浮海【范蠡事勾践灭吴乃自与其私徒属乘丨丨丨以行终不返】津人操舟【顔回问仲尼曰吾尝济乎觞深之泉丨丨丨丨若神吾问曰操可学乎曰可善游者数习而后能庄子】渔父鼓枻【屈原既放游于江潭行吟泽畔丨丨见而问之云云莞尔而笑丨丨而去屈渔父辞】渔父方刺【伍子胥与楚太子建之子胜俱奔吴到昭关欲执之胥与胜独身步走追者在后江上有一丨丨丨丨船知胥之急乃渡之史记】丈夫佐刺【陈平汉攻殷下惧诛亡度河船人见其美丨丨独行疑其亡将要下当有寳器金玉目之欲杀平平心恐乃解衣羸而丨丨舡船人知其无有乃止前本传】谓飜避船【虞翻仲翔行逢糜芳人丨丨丨将军丨翻曰失忠与敬何以事君倾人二城称将军可乎芳阖户不应】召张同船【刘恢眞长为丹阳尹张凭长宗诣恢恢留宿明旦还船湏恢出传教见张孝廉船召同载之】櫂船为郎【邓通以丨丨丨黄头丨】同舟若仙【郭林宗游洛阳始见河南尹李膺膺大竒之遂相友善于是名震京师后归乡曲衣冠诸儒送至河上车数千两林宗唯与李膺丨丨而济众宾望之以为神仙焉】以舟称象【邓哀王协字苍舒武帝少子年九歳孙权献大象帝欲知其斤数问羣臣以下莫能知者舒曰置象船中刻至水处秤物较之即知也帝奇之魏志】以土为船【昔武落钟山崩有石穴二其一赤如丹其一黑如漆有一人出赤穴者名务相出黑穴者凡四姓凡五姓争为神丨丨丨丨雕画之浮者以为廪君务相船独浮遂称廪君晋书】以铁为舡【张果老事见佛书】折叶作舟【陈李卿家于江南举进士不成尝访僧于青龙寺遇僧它适有终南山翁亦候僧归东壁有寰瀛图季卿乃寻江南路而长叹曰得自渭泛河达于家亦不悔山翁笑曰此不难致命僧僮丨阶前竹丨丨丨置图上季卿熟视乆之稍觉渭水波浪一叶渐巨席帆既张恍然若登舟旬余至家一更复登舟泛江遵旧途而去复游青龙寺见山翁尚拥褐而坐季卿曰非梦乎山翁曰六十日当自知尔后季卿妻子自江南奔来谓季卿厌世矣妻曰某日归是夕题诗于西斋及留别二章始知非梦异闻实録】乘野人船【晋郭翻字长翔丨小船归武昌安西将军庾造之以其船狭小就引大船翻曰使君不以鄙贱而辱临之此固丨丨之丨】拏野人船【张伯仪李希烈反贼追及奋力以御之两刀相向不得下防救至免至汉水丨丨丨丨以达沔州】雪夜乘舟【戴安道事见雪门注详】月夜泛舟【袁宏事见月门注详】往来苕霅【张志和顔眞卿为湖州刺史志和来谒眞卿以舟敝陋请更之志和曰顾为浮家泛宅丨丨丨丨间辨捷类如此唐本传】饮饯潘湖【欧阳詹泉州晋江人常衮罢相为观察使詹与罗山甫同隠潘湖往见衮衮竒之辞归泛舟丨丨】着袍坐舟【李白尝乘月与崔宗之自采石至金陵丨宫锦丨丨丨中旁若无人本传】以身引舟【何易于为益昌令县距州四十里刺史崔朴常乘春与客属泛舟出益昌旁索民挽繂易于丨丨丨丨朴惊问状易于曰方春百姓耕且蚕惟令不事可任其劳朴媿与賔客疾駈去本传】乘舟为喻【绍圣初章申公以宰相召子齐陈公瓘适相遇独请登舟共载访以当世之务公曰请以丨丨丨丨偏重其可乎移左置右其偏一也因论熈丰元祐之事以为元祐之政多异熙宁则先志固已变而行之温公不明先志而用母改子之説行之太遽所以纷纷杨龟山云莹中言乘舟事最好然元祐舟不知为何桩得太重及绍圣时不知如何亦偏多载子据此两舟所载者因甚物得重今当去何物则平遗书及语録】刘禹锡儆舟【刘子于汴涉淮而东亦既释绋纚榜人告予曰方今湍悍而舟盬宜谨其具以虞焉予闻言若厉繇是袽以窒之灰以墐之以干之仆怠而丹行夕惕而昼勤景霾晶而莫进风异响而遄止兢兢然累辰是用获济揠樯弭擢次于淮阴于是舟之工咸沛然自暇自逸或游肆而觞矣或拊括而歌矣也休役以尚寝矣吾曹无虞以燕息矣逮夜分窽隙潜澍涣然阴溃至乎淹箦濡荐方卒愕传呼跣跳登墟仅以身脱目未及瞬而楼倾轴垫坵于泥沙力莫能支也刘子缺然自视而言曰向予兢惕也汨洪波而无害今予宴安蹈常流而致危畏之途果无常所哉不生于所畏而生于所易也是以越子膝行吴君忽晋宣尸居魏臣怠白公厉劒子西哂李园飬士春申易至于覆国夷族可不警哉呜呼祸福之胚胎也其动甚防倚伏之予楯也其理甚明困而后儆斯弗及已】陈傅良舟説【吾子知舟之所以致远乎凡治大舟其樯以负防欲其屹乎其不挠也其防以彍风欲其骜乎而不靡也其柂以辖乎轴欲其壮以殿犇也其磴以柅乎舻欲其坚以镇浮也其维以縻欲其固而莫之脱也其樛若篙以擢欲其劲而莫之折也其蓬以却雨欲其缜密而厚也其防以捍涛欲其端方以宰也而又楼焉以达逺戈焉以御害则以航千川以实万斛肆千里行遭匪洑枟乱石昼晦防大飏掀而无虞不然而斩杙以樯之裂席以防之续便以维之析竹以篙之编蒲以蓬之冐而航焉以幸一济之不覆则溺呜呼君子者济乎世之舟也而溺乎其器以空中之质冐焉而求速能不覆且溺邪今吾子之舟其才良而文其质厚而深吾所望乎致远者也虽然其所待者阙如也吾子而能丰其所中而不倚也为樯大其所受可则舒否则翕也为防截乎其所守径乎其所趋为拖正于动引而不发为磴某人为师某人宜有择而附丽焉为维勇而不懈乎进为櫂若篙谨重以屏其患焉为蓬峻整以远其侮焉为防则吾始无虞于子不然其以致远也殆也哉吾闻子试于学骤先诸先澄吾固忧其挟少年之弱器以其空中而幸然于一济冐焉而遂求速也诗不云乎譬彼舟流不知所届心之忧矣不遑假寐以吾子学夫诗也于是乎赠舟说】柳宗元乘桴説【子曰道不行乘桴浮于海从我者其由也与子路闻之喜子曰由也好勇过我无所取材説曰海与桴与材皆喻也海者圣人至道之本所以浩然而游息者也桴者所以游息之具也材者所以为桴者也易曰复其见天地之心乎则天地之心者圣人之海也复者圣人之桴也所以复者桴之材也孔子自以拯生人之道不得行乎其时将复于至道而游息焉谓由也勇于闻义果于避世故许其从之也其终曰无所取材云者言子路徒勇于闻义果于避世而未得所以为复者也此以退子路兼人之气而明复之难耳】
　　御舟龙负【夏禹南渡江黄丨丨舟】鱼入【武王伐殷有白丨跳丨王舟】泛楼船【汉武帝丨丨丨济汾河】御楼船【汉成帝酎祭出便门欲丨丨丨薛广德谏宜从桥免冠曰陛下不听臣言臣自刎以血汚车轮上乃止】舳舻相接【隋炀帝大业元年八月上御龙舟幸江都以左武卫大将军郭衍为前军右武卫大将军李景为后军文武官五品以上给楼船九品以上给黄篾丨丨丨丨二百余里本记】櫂歌间发【顺宗为皇太子侍宴鱼藻宫张水嬉防舰为丨丨众乐丨丨德宗驩甚顾太子曰今日何如太子诵诗好乐无荒以为对】汉武帝秋风辞【按正本汉书本纪天汉元年三月上行幸河东祀后土顾视帝京欣然中流与羣臣饮燕上欢甚乃作秋风辞曰秋风起兮白云飞草木黄落兮鴈南归兰有秀兮菊有芳携佳人兮不能忘济曰佳人谓羣臣泛楼船兮济汾河横中流兮扬素波箫鼔鸣兮发棹歌欢乐极兮哀情多少壮几时兮奈老何】
　　战船焚舟【秦伯伐晋济河丨丨左文三年】争舟【晋楚战于邲潘党疾进师车驰卒奔乘晋军桓子不知所为鼓于军中曰先济者有赏中军下军丨丨舟中之指可掬也左宣十二年】戈船【汉武作昆明池以习水战中有丨丨楼船百艘上建楼橹戈矛四角垂幡髦旌葆麾盖】楼船【汉杨仆征南越为丨丨将军武纪】建牙旗【周瑜逆曹公部将黄盖冲鬭舰千艘实以薪草膏灌其中裹以帷幕上丨丨丨同时发火时风猛火盛延烧岸上营曹公军退】伏精兵【吕袭関羽至寻阳尽丨丨丨于中使船中揺橹作商贾服昼夜兼行故羽不闻知遂至南郡】乘舸入【董袭讨黄祖祖横两蒙冲夹守沔口以栟櫊大绁系石为矴袭与陵统俱为前部各将百人被两铠丨大丨突丨蒙冲身以刀断两绁蒙冲乃横流大兵遂进】击楫誓【祖逖为奋威将军及渡江中流丨丨而丨曰逖不能清中原而复济者有如大江】船为舰【陶侃以运丨丨战丨或言不可侃曰以官物讨官贼】木为城【晋王濬为益州刺史谋伐吴造战舟舰大船连舫方百二十歩受二千余人以丨丨丨起楼橹开四门其上驰马往来又画鹢首怪兽于船首以惧江神舟楫之盛自古未有】五百艘【阎立德即洪州造浮海大航丨丨丨遂从征辽】千二柁【杨行密封吴王天祐二年王彦章李德诚抜润州杀安仁义以王茂章为润州团练使聂彦章等率舟师伐殷攻岳州许德勲詹佶以舟丨丨百丨入蛉子湖防山之南为木龙鏁舟夜徙三百舸断杨林岸彦章入荆江将趋江陵佶蹑之德勲以梅花海鹘迅舸进断木龙舟蔽江车弩乱发执彦章溺死万人殷释彦章还德勲谓曰为我谢吴王仆等数人在湖湘不可兾也】获鬭舰【萧铣遣将支士引拒孝恭战清江口孝恭大破之丨丨丨千艘】挐飞舻【冯铎大败収残士欲入海行密惧复拒遣人迎犒东塘因谓曰兵有胜负今众尚强乃自弃于海奈何吾府虽隘尚可以居若欲扬州我且让公铎举军尽笑行密丨丨丨不持兵入其军执铎手慰勉遂以归张雄传】飞虎舰【绍兴二年王彦恢制丨丨战丨傍设四轮每轮八檝四八旋转日行千里中兴系年録】高适济河焚舟赋【昔孟明之载战载北也穹山肉塡平地血流匹马只轮荡然不収社稷包羞朝廷隠忧用兵至此不死何求诚以弃瑕之思未报拜赐之言虚设砥名砺节易地改辙冀桑榆之未报得雌雄之一决乃复总元戎申薄伐四马云屯长劒电掣咆哮兮前貔后虎威棱兮左霜右雪火前旗而四面风动雷万鼓而一道地裂小长平之瓦解凌不周之柱折朝出乎咸秦夕济乎孟津其气益振其屈欲伸于是指河中之舟示军中之人曰吾与君子誓雪前耻负则入黄泉之下胜则入青云之里吹嘘而霜露变叱咤而风尘弭虽无此舟谁无此舟尔否则骸骨为异乡之土魂魄为邻国之鬼虽有此舟谁有此舟矣乃命焚之夫其火与木相守水与火相煎烘大川焮长壖龙吼乎沸渊鱼喁乎汤泉舳舻化而为炭檝棹飏而为烟水声与军声合下薄于地火气与兵气鬬上冲于天是以天为我赫怒焉地为我震业焉林木为我枯死焉山陵为我崩骞焉千里而高鸟不飞幽遐而猛兽莫前况于人乎况于国乎于是晋君臣闻之心慴不宁背负芒刺形神无主手足若坠曰秦师德之修诚之至天将啓吾将避闭城郭而不出潜锋铓以自备以五庙茍存为幸以万人茍免为智岂敢防其山河而虞其土地于时晋实之主反为客气实之客反为主不战而胜不攻而取掠地于大河之北封尸于崤陵之下既而鬼雪前耻人解厚顔四顾清野横行而旋噪声破晋山喜气塞秦关曹沬复鲁之勲自居其下范蠡平吴之力莫厠其间此役也见孟明之临事暂否终泰图之大也见子桑之举人遗麤得精鉴之明也见秦伯之用贤责功舍过道之在也臣事君不必自致借主司之公君使臣不必自得借主司之忠由是观秦伯之有子桑犹耳月之在躬以其视视一国之明以其聴聴一国之聪自可以翊天子还淳风名与三五比崇身与二八争功成彊秦霸西戎不亦宜乎明明我后渇贤固乆悬无私之镜以照六合倚无私之衡以秤九有掇竒拾异葑菲尽取若有一人近忠贞含文章悔已往之无成谋大事于此行出蜀郡题桥以见志入函谷弃繻以示诚寜作焚舟而死不为弃甲而生投君于子桑自比于孟明君谓如之何言之不可已颂之曰析薪如之何匪斧不克事君如之何匪媒不得是知焚舟之役非孟明之力乃子桑之力也】
　　诗集影若虹【荡荡万斛船丨丨扬白丨起樯必椎牛挂席集众功自非风动天莫置大水中杜】舟若鴈【小丨丨鳬丨大舟若鲸鲵李白送族弟】百夫撑挽【我船千斛初甚迟上滩下滩风薄之丨丨丨丨才得过水浅舟大行无期同来賔客笑钝滞一叶自买如鳬鹥瞥波急浆乱藻荇瞬息不见飚车驰忽然昨夜雷雨作黑云頽山风卷壑龙门春涨鱼鳖乱牛渚宵明鬼神恶蓬翻防防泊不得客只一身无处着长年呌客强惊起一浪先掀半船水囊衣漂尽到巾屦一夜犇忙沙石里我时酣寝殊不觉但怪飕飕风到耳起来呼酒自劳苦水满凉生差可喜向来笑者今却悲人生淹迷那能知明朝转柂我船快唤客同船莫嫌隘张安国大雨戯作呈张立之及同行诸公】千里瞬息【东船得风帆席高丨丨丨丨轻鸿毛西船见笑苦迟钝汗流撑折百张蒿明日风翻波浪异西笑东船却如此东西相笑无已时我但行藏任天理李德远东西船行】
　　乐府一船恨【波声拍枕长淮晓隙月窥人小无情汴水自东流只载丨丨离丨向西州　竹溪花浦曽同醉酒味多于泪谁教风鉴在尘埃醖醸一场烦恼送人来东坡虞美人】一叶轻【丨丨舟丨双浆鸿惊水天清影湛波平鱼翻藻鉴鹭防烟汀过沙溪急霜溪冷月溪清　重重似画曲曲如屏筭当年虚老严陵君臣一梦今古虚名但逺山长云山乱晓山青东坡行香子】买舟东去【杖屦谒金门穿尽云山无数尚有江天一半买扁舟东去　江神眼底识英雄阁住半空烟雨借我一帆风信去青天尺五卓稼翁赴省临安舟中作】
  </div>
  <div class="pagination">
   <a href="古今合璧事类备要_page107.html">
    上一页
   </a>
   <span>
    ...
   </span>
   <a href="古今合璧事类备要_page103.html">
    103
   </a>
   <a href="古今合璧事类备要_page104.html">
    104
   </a>
   <a href="古今合璧事类备要_page105.html">
    105
   </a>
   <a href="古今合璧事类备要_page106.html">
    106
   </a>
   <a href="古今合璧事类备要_page107.html">
    107
   </a>
   <span class="current-page">
    108
   </span>
   <a href="古今合璧事类备要_page109.html">
    109
   </a>
   <a href="古今合璧事类备要_page110.html">
    110
   </a>
   <a href="古今合璧事类备要_page111.html">
    111
   </a>
   <a href="古今合璧事类备要_page109.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
