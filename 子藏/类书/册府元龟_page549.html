<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 549 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 549 页/共 736 页
  </h1>
  <div class="content">
   贾思伯位都官尚书为侍讲思伯少虽明经从官废业至是更延儒生夜讲书。
    山伟为侍中中书令爱尚文史老而弥笃。
    李都字永穆好学沉静博通经史。
    游肇外宽内刚直耽好经传手不释书治。《周易》毛诗尤精於三礼王肃自谓礼易为长亦未能通其大义也。位至散骑常侍都督淮南军事扬州刺史。
    邢虬字神虎少为三礼郑氏学明经有文思举秀才上第为中书议郎。
    崔鸿字彦鸾少好读书博综经史。
    崔辩字神通博陵安平人学涉经史风仪整峻显祖徵拜中书博士散骑侍郎。
    阳尼字景文北平无终人少好学博通经籍官至幽州平北府长史带渔阳太守。
    索敞字巨振敦煌人为刘丙助教专心经籍尽能传丙之业凉州平入国以儒学见拔为中书博士。
    宋钦少而好学有儒者之风博综群言声著河右後拜著作郎。
    宋雅师事安邑李绍伯受诸经传。
    李业兴上党人渔阳鲜于灵馥聚徒教授说。《左氏传》业兴问其大义数条灵馥不能对。
    张湛敦煌人好学能属文仕沮渠蒙逊为黄门侍郎凉州平入国崔浩识礼之浩注易叙曰：国家西平河右敦煌张湛金城宋钦武威段根三人皆儒者并有隽才见称於西州每与余论易余以。《左氏传》卦解之遂相劝为注故因退朝之馀暇而为之解焉其见称如此。
    刘芳才思深敏特精经义长子怿字祖欣雅有父风颇好文翰位至太常卿。
    徐遵明字子判华阴人师屯留王聪受毛诗尚书礼记後广平王怀闻而徵焉至而寻退。
    北齐刁柔字子温少好学综习经史尤留心礼仪天保初除国子博士。
    冯伟字伟节中山安喜人少从李铉游学铉重其聪敏尝试问之多所通解尤明礼传後赵郡王将举充秀才固辞不就。
    邢峙字士峻河间莫阝人少好学耽玩坟典游学燕赵之间通三礼左氏春秋天保初郡举孝廉授四门博士。
    马敬德河间人少好儒术负笈随大儒徐遵明学诗礼略通大义而不能精遂留意於春秋沉思研求昼夜不倦教授於燕赵生徒随者甚众州将送至都请试经业授国子助教迁博士。
    孙灵晖明敏有器度得孙惠蔚手录章疏研精寻问更求师友三礼三传皆通宗旨举冀州秀才射策高第累至国子博士授南阳王经府谘议参军子万寿聪识机警博涉群书礼传俱通大义李铉字宝鼎教授乡里生徒尝至数百燕赵间能言经者多出其门。
    刘轨思渤海人说诗甚精少事同郡刘敬和敬和事同郡程归则故其乡曲多为诗者轨思天统中任国子博士。
    平鉴字明达燕赵蓟人父胜安州刺史鉴少聪敏颇有志力受学於徐遵明不为章句。
    鲍季祥渤海人甚明礼其离文析句自然大略可解兼通左氏春秋天统中卒於太学博士。
    刘伟好学善三礼吉凶仪制尤所留心位至睢州刺史。
    後周乐逊字遵贤魏正光中闻硕儒徐遵明领徒赵魏乃就受孝经丧服。《论语》诗书礼易左氏春秋大义历太学助教博士。
    杜叔毗字子弼襄阳人励精好学尤善左氏春秋仕梁为宜丰侯萧循府中直兵参军。
    韩裒字弘业少有志好学而不守章句其师怪而问之对曰：文字之间尝奉训诱引至於商校异同请从所好师因此大奇之及长涉猎经史深沉有远略。
    沈重字德厚吴兴武康人专心儒学从师不远千里遂博览群书尤明诗礼及左氏春秋梁大通三年起家王国常侍历国子助教五经博士。
    窦炽少从范阳祁忻受毛诗左氏春秋略通大义位至太傅。
    樊深字文深弱冠好学负书从师於三河讲习五经昼夜不倦太祖置学东馆教诲诸将子弟以深为博士六官建拜太学助教迁博士。
    庾信尤善春秋。《左氏传》。
    柳虬字仲蟠年十三便专精好学时贵游子弟就学者并车服华盛惟虬不事容饰遍受五经略通大义後为车骑大将军仪同三司。
    姚僧坦初仕梁为湘东王府中记室参军僧坦好文史不留意於章句时商略今古甚为学者所称。
    隋柳誓字顾言少聪敏解属文好读书所览将万卷仕梁释褐著作佐郎。
    杜台卿字少山博陵曲阳人性儒素每以雅道自居及周武帝平齐归于乡里以礼记春秋教授子弟後仕至著作郎。
    房晖远字崇儒常山真定人世传儒学晖远幼有志行治三礼春秋三传诗书。《周易》北齐南阳王绰为定州刺史召为博士周武帝平齐搜访儒俊晖远首膺辟命授少学下士及高祖受禅太常卿牛弘每称为五经库吏部尚书韦世康荐之迁太学博士。
    辛彦之陇西狄道人九岁而孤不交非类博涉经史与天水牛弘同志好学周太祖见而器之引为中外府礼曹开皇初为国子祭酒。
    元善河南雒阳人少随父至江南性好学遂通涉五经尤明。《左氏传》官至国子祭酒。
    萧该梁鄱阳王恢之孙性笃学诗书春秋礼记并通大义尤精。《汉书》甚为贵游所礼开皇初拜国子博士马光字荣伯武安人少好学从师数十年昼夜不息尤明三礼为儒者所宗开皇初高祖徵山东义学之士光与张仲让孔笼窦士荣张黑奴刘祖仁等俱至并授太学博士时人号为六儒然皆鄙野无仪范朝廷不之贵也。山东三礼学者自熊安生後唯宗光一人。
    杨伯丑好读易隐於华山开皇初被徵入朝国子祭酒何妥尝诣之论易闻妥之言悠尔而笑曰：何用郑玄王弼之言乎！久之微有辩答其所说辞义皆异先儒之旨而思理玄妙论者以为天然独得非常人所及也。
    刘臻为仪同三司左仆射精於两。《汉书》时人称为汉圣。
    魏澹世以文学自业年十五而孤专精好学博涉经史善属文词采赡逸齐博陵王济闻其名引为记室张文诩河东人父琚开皇中为洹水令以清正闻名有书数千卷教训子侄皆以明经自达文诩博览文籍特精三礼其。《周易》诗书及春秋三传并皆通习每好郑玄注解以为通博其诸儒异说亦皆详究焉高祖引致天下名儒硕学之士其房晖远张仲让孔笼之徒并延之於博士之位文诩时游於太学晖远等莫不推伏之学内翕然咸共宗仰。
    刘焯字士元信都昌亭人武强交津桥刘智海家素多坟籍焯就之读书向经十载遂以儒学知名为州博士时河间人刘炫聪明博学名亚於焯故时人称二刘焉论者以为数百年已来博学通儒无能出其右者位至太学博士。
    张羡初仕後周为司成中大夫典国史周代公卿类多武将唯羡以素业自通甚为当时所重。
    褚辉字高明吴郡人以三礼学称於江南炀帝时徵天下儒术之士悉集内史省相次讲论辉博辩时无能屈者繇是擢为太学博士。
    包恺字和乐东海人其兄愉明五经恺悉传其业。又从王仲通受。《史记》。《汉书》尤称精究大业中为国子助教。
    杜正玄字慎徽其先本京兆人八世祖曼为石赵从事中郎因家於邺自曼至正玄世以文学相授。
    王孝籍平原人少好学博览群言遍治五经颇有文翰与河间刘炫同志友善。
    顾彪字仲文明尚书春秋大业中为秘书学士。
    唐徐文远雒州偃师人博览五经尤精春秋。《左氏传》後周时有大儒沈重讲于太学听者尝千馀人文远就质问数日便去或问曰：何辞去之速答曰：观其所说悉是纸上语耳仆皆先已诵之至於奥赜之境此君翻似未见有以其言告重者重与论义十馀反重甚叹服之。
    马嘉运隋末游於剑南以讲授为务蜀士多赖其成益者贞观初徵为越王东阁祭酒顷之自免居於白鹿山四方受业者尝数百十人。
    陆朗字德明吴郡人初受学於周弘正善言玄理仕陈为国子助教时年尚少而与博士张机齐名武德中为秦府学士补太学博士。
    盖文达信都人幼聪敏好读书受业於同郡刘焯博涉经史尤明三传性方雅美须貌见之者称有君子之风时冀州刺史窦抗颇好文义乃广集儒生令相难击其大儒刘炫刘轨思等咸在讲座文达与同郡孔[A13C]达刘彦衡皆预焉既论难文达抗音而请皆出其意表抗大奇之因问曰：盖生就谁受学焯从坐起曰：此生岐嶷出自天然以多问寡焯为师首抗曰：可谓冰生于水也。
    盖文懿为秘书博士尝开讲发毛诗题公卿咸萃更相问难文懿发扬风雅甚得诗人之致亦以儒业被知章句颇优而仪范不逮文达官至国子博士时称二盖。
    孔[A13C]达信都人初受业於同郡刘焯然焯号为通儒门人甚众初不之礼[A13C]达察焯不能出己之右，於是请质凝滞皆出其意表焯改容敬之[A13C]达因辞归焯固留不可还家以教授为务。
    朱子奢苏州吴人少从乡人顾彪习春秋。《左氏传》後更观子史善属文隋末为秘书学士武德四年随杜伏威入朝授国子助教。
    张士衡瀛州乐寿人长从刘轨思受毛诗。《周礼》。又从熊安生及刘焯受礼记皆精究大义後遍讲五经尤工三礼贞观中为崇贤馆学士。
    萧德言博涉经史尤精春秋。《左氏传》好属文每欲开五经必盥濯束带危坐终日如是贞观中为弘文馆学士。
    欧阳询潭州临湘人读书数行俱下博览经史尤精三雅。
    谷那律魏州昌乐人贞观中累补国子博士黄门侍郎褚遂良每称为九经库。
    许叔牙润州句容人尤明诗礼及。《史记》、《汉书》贞观中累授晋王太学太常博士弘文馆学士子儒亦传父业。
    秦景通常州晋陵人与弟尤精。《汉书》当时习。《汉书》者皆宗师之尝称景通为大秦君为小秦君。若不预其兄弟指授则谓之不经师匠无足采也。
    岑文本字景仁南阳棘阳人性沈敏有姿仪博考经史多所贯综。
    高子贡和州历阳人弱冠游太学遍涉六经尤精。《史记》历秘书正字弘文馆直学士。
    王绍宗少勤学遍览经史尤工草隶家贫尝佣力写佛经以自给则天拜太子文学转秘书少监绍宗性澹雅以儒素见称当时朝廷之士咸敬慕之。
    祝钦明雍州始平人少通五经兼涉众史举明经长安元年累迁太子率更令兼弘文馆学士。
    尹知章绛州翼城人少勤学尝梦神人以大凿开其心以药内之自是日益开朗尽通诸经精义未几而诸师友北面受业焉长安中驸马都尉武攸暨重其经学奏授其府文学。
    郭山恽蒲州河东人少通三礼景龙中累迁国子司业。
    裴炎少补弘文生在馆垂十年尤晓春秋。《左氏传》及。《汉书》後以明经擢第。
    张柬之字孟将襄阳人少补太学生涉猎经史尤好三礼国子祭酒令狐德重之。
    褚无量幼孤贫励志好学及长精三礼及。《史记》举明经历国子博士司业祭酒。
    马怀素润州丹徒人博览经书善属文举进士文学优赡科历秘书监昭文馆学士。
    刘子玄本名知机与兄知柔俱以词学知名代传儒学之业子玄子贶博通经史。
    徐坚少好学遍览经史为东都留守王方庆判官方庆善三礼之学。
    吴兢汴州浚仪人励志强学博通经史官至常山王傅李泌字长源周八柱国弼之裔也。聪敏好学博涉经史精究易象及。《论语》大义。
    马位京兆人少有经学大历初登五经秀才科建中末。又登博学三史科累迁皇太子及诸王侍读郑馀庆贞元中同平章事馀庆通究六经深旨奏对之际多以古义傅之。
    张荐字孝举祖文成博学工文词性好谈谐七登文学科荐聪明强记历代史传无不贯通为太师颜真卿所称赏遂知名。
    路泌少好学通五经尤嗜诗易左氏春秋能讽其章句皆究深旨子随以通经累迁司勋郎中穆宗时与韦处厚同入翰林为侍讲学士。
    陆质吴郡人有经学尤深於春秋少师赵匡匡师啖助助匡皆为奥儒质颇传其学由是知名。
    许孟容京兆长安人父鸣谦究通易象官至抚州刺史孟容少以文词知名举进士後究王氏易登科韦处厚通五经博览史籍而文思赡速举进士应贤良方正擢居异等。
    郑ブ字文明少有奇志好学善属文大历中有儒学高明如张参蒋防杨绾常衮皆知重之。
    宇文籍字夏龟少好学尤通春秋性简澹寡合玩经史精於著作。
    崔植潜心经史尤精易象後为中书侍郎平章事刘贲字去华博学善属文尤精史左氏春秋。
    殷侑为儿童力学不念家产长能通经以讲习自娱五经登科第历代氵公革擢为太常博士。
    李德裕字文饶幼有壮志苦心力学尤精西。《汉书》左氏春秋。
    梁敬翔好读书善礼学尤长刀笔应用敏捷。
    後唐药纵之太原人少学为儒依河东马参军都虞侯杨守业有书数千卷太原俗尚武儒者少故纵之以儒为业摄代州衙推明宗刺代以依之官至曹州刺史。
    马缟少嗜儒书颇通经义五礼五乐尝所经心而著述文章亦粗谐流辈位终国子博士。
    张宪字允中晋阳人世以军功为衙校宪始童喜儒学而励志横经不舍昼夜太原地雄边服人多尚武耻於肄业唯宪与里人药纵之精力游学弱冠尽通诸经尤精。《左传》後为太原尹北京副留守。
    周司徒翊少好读书通五经大义官至太常卿致仕。
    ●卷七百六十九
    ○总录部　自述
    夫ゼ文奋藻修词立诚盖儒者之至业君子之盛德者也。然则道有污隆时有险易志之所蕴用或未周则必垂训成谟因文见意用彰敷述岂徒然哉！故。《礼》曰：述者之谓明其是之谓也。两汉而下制用丕显游扬艺圃博约词林理以寄其怀譬道以扬其已触类而长驰思无穷著之于篇可得而览也。
    汉东方朔武帝时为大中大夫久之朔上书陈农战︹国之计因自讼独不得大官欲求试用其言专商鞅韩非之语也。指意放荡颇复诙谐数万言终不见用朔因著论设客难已用位卑以自忄尉谕其辞曰：客难东方朔曰：苏秦张仪壹当万乘之主而都卿相之位（都居也。）泽及後世今子大夫修先王之术慕圣人之义讽诵诗书百家之言不可胜记著於竹帛唇腐齿落服膺而不可释好学乐道之效明白甚矣。自以为智能海内无双则可谓博闻辩智矣。然悉力尽忠以事圣帝旷日持久官不过侍郎位不过执戟意者尚有遗行耶同胞之徒无所容居其故何也。东方先生喟然长息仰而应之曰：是故非子之所能备也。彼一时也。此一时也，岂可同哉！夫苏秦张仪之时周室大坏诸侯不朝力政争权相禽以兵并为十二国未有雌雄得士者︹失士者亡故谈说行焉身处尊位珍宝充内外有仓廪泽及後世子孙长享今则不然圣帝流德天下震慑诸侯宾服连四海之内以为带安於覆盂天下均平合为一家动发举事犹运之掌贤与不肖何以异哉！尊天之道顺地之理无物不得其所故绥之则安动之则苦尊之则为将卑之则为虏抗之则在青之上抑之则在深泉之下用之则为虎不用则为鼠虽欲尽情效节安知前後夫天地之大士民之众竭精谈说并进辐辏者不可胜数悉力募之困於衣食或失门户使苏秦张仪与仆并生於今之世曾不得掌故安敢望常侍郎乎！天下无害虽有圣人安所施才上下和同虽有贤者无所立功。故曰：时异事殊。虽然安可不务修身乎！哉！诗云：鼓钟于宫声闻于外鹤鸣于九皋声闻于天苟能修身何患不荣太公体行仁义七十有二乃设用於文武得信厥说（师古曰：设施也。信读曰伸）於齐七百岁而不绝此士所以日夜孳孳敏行而不敢怠也。（师古曰：孳与孜同敏勉也。）辟。若飞矣。《传》曰：天不为人之恶寒而辍其冬地不为人之恶险而辍其广君子不为小人之モ匈而易其行天有常度地有常形君子有常行君子道其常小人计其功诗云：礼义之不愆何恤人之言。故曰：水至清则无鱼人至察则无徒冕而前旒所以蔽明︻纟广充耳所以塞聪（如淳曰：︻音主谓以为用︻纟广县之也。师古曰：如说非也。︻黄色也。纟广绵也。黄绵为充用组县之於冕垂两耳旁示不外听非玉之县）明有所不见聪有所不闻举大德赦小无求备於一人之义也。（师古曰：。《论语》曰：仲弓问政於孔子孔子曰：赦小过举贤才周公谓鲁公曰：故旧无大故则不弃也。毋求备於一人故朔引此言也。士有百功过相除不可求备也。）枉而直之使自得之揆而度之使自索之（师古曰：枉曲也。索亦求也。度音徒各反）盖圣人教化如欲自得之则敏。且广矣。（师古曰：敏者疾也。）今世之处士魁然无徒廓然独居（魁读曰块）上观许由下察接舆计蠡忠合子胥（许由尧让以天下而耻闻之楚狂接舆佯狂匿迹范蠡佐勾践功成而退子胥忠谏至不易）天下和平与义相扶寡耦少徒固其宜也。（耦合也。徒众也。）子何疑於我哉！若夫燕之用乐毅秦李斯郦食其之下齐说行如流曲从如环所欲必得功。若邱山海内定国家安是遇其时也。子。又何怪之邪语曰：以天以蠡测海（蠡匏瓢也。）以莛撞钟（谓莛也。）通其条贯考其文理发其音声哉！（考究也。）繇是观之譬犹&lt;鼠青&gt;之袭狗（&lt;鼠青&gt;小鼠）孤豚之咋豚孤特之豚咋啮也。）至则靡尔何功之有（靡碎灭也。尔语辞）今以下愚而非处士虽欲无困固不得已此足以明其不知权变而终惑大道也。
    扬雄字子哀帝时丁傅董贤用事诸附离之者或起家至二千石（离著也。）时雄方草太玄有以自守泊如也。（泊安静也。）或嘲雄以玄尚白（玄黑色也。言雄作之不成其色犹白故无禄位也。）而雄解之号曰：。《解嘲》其辞嘲扬子曰：吾闻上世之士人纲人纪（为众人之纲纪也。）不生则已生则上尊人君下荣父母析人之圭儋人之爵（析亦分也。儋荷负也。）怀人之符分人之禄纡青拖紫朱丹其毂（青紫谓绶色纡萦也。拖曳也。）今子幸得遭明盛之世处不讳之朝与群行（同行谓同行列）历金门上玉堂有日矣。（金门金马门也。黄图有大玉堂小玉堂殿也。）曾不能画一奇出一策上说人主公卿目如星舌如电光一从一横论者莫当顾默而作太玄五千文枝叶扶疏独说十馀万言（扶疏分布也。）深者入黄者出苍天大者含元气纤者入无伦（纤微之甚无等伦）然而位不过侍郎擢才给事黄门（才浅言仅得之也。）意者玄得无尚白乎！何为官之拓落也。（拓落不耦也。）扬子笑而应之曰：客徒欲朱丹吾毂不知一跌将赤吾之族也。（跌足失厝也。见诛杀者必流血故云：赤族）往者周纲解结群鹿争逸（谓战国时诸侯也。）离为十二合为六七（十二谓鲁卫齐楚郑燕秦韩赵魏中山也。六七者齐赵韩魏燕楚六国及秦七也。）四分五剖并为战国（道其分离之意四分则交五而裂如田字）士无常君国无定臣得士者富失士者贫矫翼厉翮恣意所存（言来如鸟之飞任所息也。）故士盛以橐或凿坏以遁也。（自盛以橐谓范雎也。凿坏谓颜阖也。鲁君闻颜阖贤欲以为相使者往聘因凿後垣而亡坏壁）是故驺衍以颉颃而取世资（衍齐人也。著书所言皆天事故齐人曰：谈天衍游诸侯所言则以迂阔远於事情然终不屈尝仕於齐位至卿颉颃上下不定也。）孟轲虽连蹇犹为万乘师（连蹇难也。言值世之屯难也。）今大汉左东海右渠搜前番禺後陶涂（小国也。驹余马出北海上今此云：後陶涂则是北方国名也。本出马因以为名今书本国陶字有作椒者流俗所改）东南一尉（会稽东部都尉也。）西北一侯（敦煌玉门关侯也。）徽以纠墨制以质（言有罪则系於徽墨尤恶者则斩以质也。徽纠墨皆绳也。质钅也。刃也。）散以礼乐风以诗书（风化也。）旷以岁月结以倚庐（在倚庐行服三年也。汉律以不为亲行三年服不得选举以庐倚墙至地为之无楣柱）天下之士雷动合鱼鳞杂袭咸营于八区（八区八方也。）家家自以为稷契人人自以为咎繇戴纟徙垂缨而谈者皆拟於阿衡（纟徙韬者也。）五尺羞比晏婴与夷吾（夷吾管仲也。羞比之者以其不为王者之佐）当涂者升青失路者委沟渠旦握权则为卿相夕失势则为匹夫譬。若江湖之雀勃之鸟乘雁集不为之多双凫飞不为之少（乘雁四雁也。雀字或作雁凫字或作岛岛海中山其义两通）昔三仁去而殷虚（。《论语》称微子去之箕子为之奴比干谏而死孔子曰：殷有三仁焉虚空也。一虚读曰墟言其亡国为邱墟）二老归而周炽（二老伯夷太公也。）子胥死而吴亡种蠡存而粤伯（伯读曰霸）五入而秦喜乐毅出而燕惧（五谓百里奚也。买以羊之皮五故称五也。）范雎以而危穰侯蔡泽虽噤吟而笑唐举（噤吟颔颐之貌泽从唐举相谓之曰：圣人不相殆先生乎！泽曰：吾自知富贵）故当其有事也。非萧曹子房平勃樊霍则不能安当其亡事也。章句之徒相与坐而守之亦亡所患（章句小儒也。）故世乱则圣哲驰骛而不足世治则庸夫高枕而有馀夫上世之士或解缚而相（管仲也。）或释褐而傅（甯戚也。）或倚夷门而笑（侯嬴也。为夷门卒秦伐赵赵求救无忌将十馀人往辞嬴嬴无所戒更还嬴笑以谋告无忌也。）或横江潭而渔（渔父也。）或七十说而不遇（孔丘也。）或立谈间而封侯（薛分也。）或枉千乘於陋巷（齐有小臣稷桓公一日三至而不得见从者曰：可以止矣。桓公曰：士之傲爵禄固轻其主主傲霸王者亦轻其士彼傲爵禄者吾庸敢傲霸王乎！遂见之）或拥帚彗而先驱（邹衍之燕昭王郊迎拥彗为之先驱也。彗以帚者也。）是以士颇得信其舌而奋其笔（信读曰伸）窒隙蹈瑕而无所诎也。（君臣上下有[C260]乘毁隙乖离之渐则可遂见取也。窒塞也。）当今县令不请士郡守不迎师群卿不揖客将相不亻免眉（自高枕也。亻免低也。）言奇者行殊者得辟（辟罪法）是以欲谈者卷舌而固声欲行者拟足而投迹（卷屈也。固闭也。拟疑也。）乡使上世之士今世（乡读曰乡）策非甲科行非孝产举非方正独可抗疏时道是非（抗举也。谓上之也。疏者疏条其事而言）高得待诏下触闻罢（报闻而罢之）。又安得青紫。且吾闻之也。炎炎者灭隆隆者绝观雷观火为盈为实天收其声地藏其热（炎炎火光也。隆隆声也。人之观火听雷谓其盈实终以天收雷声地藏火热则为虚无言极盛者亦灭亡也。）高明之家鬼瞰其室（鬼神害盈而福谦瞰视也。）攫者亡默默者存（攫妄有搏执牵引也。）位极者高危自守者身全是故知玄知默守道之极爰静爰清游神之庭惟寂惟寞守德之宅世异事变人道不殊彼我易时未知如何（或能胜之）今子以鸱枭而笑凤凰执蜓而嘲龟龙（蜓蜥蜴也。）不亦病乎！子徒笑我玄之尚白吾亦笑子病甚不遭臾跗与扁鹊也。（二人皆古之良医者）悲夫客曰：。然则靡玄无所成名乎！（靡亦无）范蔡以下何必玄哉！扬子曰：范雎魏之亡命也。折胁拉髂免於徽索（髂骨也。徽绳也。）翕肩蹈背扶服入橐（翕敛也。）激万乘之主（怒也。言秦安得王独太后穰侯尔读曰仰）界泾阳抵穰侯而代之（界间其兄弟使疏泾阳秦昭王弟贵用事也。）当也。（言当其际）蔡泽山东之匹夫钅页颐折涕氵垂流氵未（钅页曲颐也。）西揖强秦之相扌益其咽而亢其气拊其背而夺其位（蔡泽说范雎以功成而退祸福之机值雎有间於主因荐以自代扌益急持之咽颈亢绝也。）时也。（遇其时）天下已定兵革已平都於雒阳娄敬委辂脱免掉三寸之舌建不拔之策举中国徙之长安（不拔谓坚固不拔也。中国谓京师）也。（中其）五帝垂典三王传礼百世不易叔孙通起於χ鼓之间解甲投戈遂作君臣之仪得也。（得其所）甫刑靡敝秦法酷烈圣汉权制而萧何造律宜也。（合其宜）故有造萧何律於唐虞之世则讠孛矣。（讠孛乖）有作叔孙通夏殷之时则惑矣。有建娄敬之策於成周之世则缪矣。有谈范蔡之说於金张许史之间则狂矣。夫萧规曹随（随从也。言萧何始作规模曹参因而从之）留侯画策陈平出奇功。若泰山乡。若氐ㄨ（巴蜀人名山旁推委堕落曰：氐）虽其人之胆知哉！亦会其时之可为也。（非唯其人胆知乃会时之可为也。）故为可为於可为之时则从为不可为於不可为之时则凶。若夫蔺生收功於章台（蔺相如献璧於此台谓赍璧如秦秦不与赵地相如诡取其璧使人间以归赵也。）四皓采荣於南山（荣者声名也。一曰荣谓草木之英采取以充食）公孙创业於金马（公孙弘对策金马门）骠骑发迹於祁连司马长卿窃訾於卓氏东方朔割名於细君（割损也。言以肉遗细君是损割其名）仆诚不能与此数公者并故默然独守吾太玄雄既著太玄经客有难玄太深众人之不好也。雄解之号曰：解难其辞曰：客难扬子曰：凡著书为众人之所好也。美味期乎！合口工声调於比耳（比和也。）今吾子抗辞幽说闳意眇指（眇读曰妙）独驰骋於有亡之际而陶冶大炉旁薄群生（旁薄犹言荡薄也。）历览者兹年矣。而殊不寤（兹益也。兹年言其久不寤不晓其意）费精神於此而烦学者於彼（读曰但）譬尽者尽於无形弦者放於无声殆不可乎！（放依也。殆近也。放甫往切）扬子曰：俞（俞然也。音逾）。若夫闳言崇议幽微之涂盖难与览者同也。昔人有观象於天视度於地察法於人者天丽。且弥地普而深（丽著也。日月星辰之所著也。弥广也。普遍也。）昔人之辞玉金（真宝美丽如金如玉）彼岂好为艰难哉！势不得已也。独不见夫翠蚪纟螭之将登天必身於苍梧之渊不阶浮翼疾风虚举而上升则不能戟胶葛腾九闳（戟扌局也。胶葛上清之气也。腾升也。九闳九天之门戟音戟扌局君足切）日月之经不千里则不能烛六合八（烛也。六合为天地四方八八方之纲维也。音宏）泰山之高不焦则不能氵孛氵翁而散（焦高貌也。氵孛氵翁盛也。氵翁貌气上出也。）是以宓义氏之作易也。绵络天地经以八卦文王附六爻（因而重也。）孔子错其象而彖其辞然後发天地之藏定万物之基典谟之篇雅颂之声不温纯深润则不足以扬鸿烈而章缉熙（鸿大也。烈业也。缉继续熙光明也。）盖胥靡为宰（胥相也。靡无也。言相师以无为作宰者也。）寂寞为尸（道化以寂寞为主）大味必淡大音必希（淡谓无五味也。）大语叫叫大道低回（叫叫远声也。低回纡衍也。）是以声之眇者不可同於众人之耳（眇读曰妙）形之美者不可混於世俗之目（混亦同也。）辞之衍者不可齐於庸人之听（衍旁广也。）今夫纟玄者高张急徽追趋逐耆则坐者不期而附（徽琴徽也。所以表发抚抑之处也。追趋耆随所趋乡爱嗜而追逐之也。）试为之施咸池揄六茎发箫韶咏九成则莫有和也。（揄引也。和应也。）是故锺期死伯牙绝弦破琴而不肯与众鼓犹则匠石辍斤而不敢妄斫（犹古之善涂者也。施广领大袖以仰涂而领袖不有小飞泥误著鼻因令匠石挥斤而斫知石善斫故敢使之也。即今之仰泥也。犹拔拭也。故谓涂者为犹店人）师旷之调钟知音者之在後也。（晋平公铸大钟工者以为调美师旷曰：臣窃听之知其不调质於师涓而果知钟之不调是）孔子作春秋几君子之前睹也。（师旷欲善调以为後世之有知音）老聃有遗言贵知我者希（几读曰冀）此非其操与雄见诸子各以其知舛驰（。《老子》德经云：知我者希则我贵矣。）大氐皆诋訾圣人即为怪迂折辩诡辞以挠世事（舛相背）虽小辩务破大道而惑众使溺於所闻而不自知其非也。
    後汉班固字孟坚明帝永平中为郎典校秘书专笃志於博学以著述为业或讥以无功。又感东方朔扬雄自喻以不遭苏张范蔡之时曾不折之以正道明君子之所守故聊复应焉其辞曰：宾戏主人曰：盖闻圣人有一定之论烈士有不易之分亦云：名而已矣。（唯贵得名也。）故太大氐大归也。诋訾毁也。迂远也。折分也。诡异也。言诸子之书大归皆非毁周孔子之教为辩异辞以搅乱时政也。上有立德其次有立功夫德不得後身而特盛功不得背时而独章是以圣哲之治栖栖皇皇（不安之意也。）孔席不Й墨突不黔繇此言之取舍者昔人之上务著作者前列馀事尔今吾子幸游帝王之世躬带绂冕之服（带大带也。冕冠也。）浮英华湛道德（湛读曰沈名誉也。言外则有美名美誉内则履道崇德也。）{目}龙虎之文旧矣。（{目}被也。《易》曰：大人豹变其文蔚也。言文章之盛久也。）卒不能摅首尾奋翼鳞振拔ㄜ涂跨（摅申也。ㄜ停水涂泥也。以龙为喻也。）使见之者景骇闻之者乡震（乡读曰响见影则骇闻震也。）徒乐枕经籍书纡体衡门（纡屈也。衡门横一木於门上）上无所蒂下无所根独摅意宇宙之外锐思於芒之内潜神默记尝以年岁（宇宙之内言宏广也。毫芒之内言细微也。）然而器不贾於当己用不效於一雠也。当己谓及己身尚在犹言当年也。）虽驰辩如涛波ゼ藻如春华（大波曰：涛ゼ布也。藻文辞也。）犹无益於殿最意者。且运朝夕之久定合会之计使存有显号美谥不亦优主人尔而笑曰：（笑貌也。）。若宾之言斯所谓见利之华ウ道德之实守突奥之荧烛未天庭而睹白日也。（。《尔雅》东南隅谓之突西南溢谓之奥荧烛小光之烛）曩者王涂芜秽周失其御侯伯方轨战国横骛，於是七雄阚分裂诸夏（七雄秦及六国也。）龙虎争游说之徒风电激并起而救之其馀焱飞景附煜其间者盖不可胜载（焱疾风也。煜光也。）当此之时搦亏摩钝铅刀皆能壹断（搦授也。）是故鲁连飞一矢而蹶千金虞卿以顾盼而捐相印也。（齐围燕燕将保於聊城鲁连系帛书於矢射与之为陈利害燕将得之泣而自杀秦时围邯郸为却五十里赵王以千金为鲁连寿不受魏齐为秦所购迫急走赵赵相虞卿与齐有故然愍其穷，於是解相印间行与奔魏公子无忌也。蹶蹋也。距也。）夫啾发投曲感耳之声合之律度氵绳而不可听者非韶夏之乐也。（啾发啾啾小声而发也。投曲趋合屈曲也。感耳动应众庶之耳也。然而合律度君子所不听氵绳非正之声也。不谓绳之鸣也。）因合变偶时之会风移俗易乖忤而不可通者非君子之法也。（虽偶当时之会而不可以移风俗）及至从人合之衡人散之亡命漂说羁旅骋辞（漂浮也。）商鞅挟三术以钻孝公李斯奋时务而要始皇（三术霸二富国强兵三也。）彼皆蹑风之会履颠沛之（颠沛僵仆也。）据徼乘邪以求一日之富贵（徼要也。据可以要迎之也。徼字或作激发也。）朝为荣华夕而焦悴福不盈眦於世（当富贵之间视不满目故言不盈眦也。）凶人。且以自悔况吉士而是赖乎！（赖利）。且功以虚成名不可以伪立韩设辩以徼君吕行诈以贾国（贾市贾也。）说难既酋其身囚秦货既贵厥宗亦坠（酋雄也。说难韩篇名也。吕不韦初见子楚在赵而云：此奇货可居故班氏谓子楚为秦货尔）是故仲尼抗浮之志孟轲养浩然之气彼岂乐为迂阔哉！道不可以贰也。（迂远也。）方今大汉洒扫群秽夷险芟荒廓帝恢皇纲基隆於羲农规广於黄唐其君天下也。炎之如日威之如神函之如海养之如春（函容也。读与含同）是以六合之内莫不同原共流沐浴玄德（原水泉之本也。流者其末流也。）禀太和枝附叶著（读仰也。）譬犹草木之殖山林鱼鸟之毓川泽（殖生也。长也。）得气者蕃滋失时落（苓与零同）参天坠而施化岂云：人事之厚薄哉！今子处皇世而论战国所闻而疑所觌（觌见也。）欲从旄敦而度高泰山怀滥而测深重渊亦未至也。（。《尔雅》前高曰：旄邱如覆敦者敦邱侧出曰：泉上曰：滥泉）宾曰：。若夫鞅斯之伦衰周之凶人既闻命矣。敢问上古之士处身行道辅世成名可述於後者默而已主人曰：何为其然也。若咎繇谟虞箕子访周（访亦谋也。）言通帝王谋合圣神殷说梦发岩周望兆动於渭滨齐甯激声於康衢汉良受书於邳圻皆命而神交匪词言之所信故能建必然之策展无穷之勋也。近者陆子优繇新语以兴（优繇不仕也。）董生帷发藻儒林刘向司籍辩章旧闻扬雄覃思。《法言》太玄（覃大也。深也。）皆及时君之门闱究圣人之奥（宫中门谓之闱宫中巷谓之）婆娑乎！术艺之场休息乎！篇籍之囿以全其质而发其文纳乎！圣听烈炳於後人斯非其亚与（亚次也。与读曰欤）。若伯夷抗行於首阳柳惠降志於辱仕（辱仕谓为师三黜也。）颜乐於箪瓢孔终篇於西狩（谓作春秋止於护麟也。）声盈塞於天渊真吾徒之师表也。且吾闻之一阴一[A123]之方文质王道之纲有同有异圣之常。故曰：慎修所志守尔天符委命共已味道之腴（叟肥也。）神之听之名其舍诸（舍废也。诸之也。言修志委命则神明听之以福禄自然有名永不废也。）宾。又不闻氏之璧韫於荆石（韫亦藏也。）隋侯之珠藏於奉蛤历世&lt;莫氐&gt;耳不知其将含景耀吐英精旷千载而流夜光也。应龙潜於潢鱼鼋之（应龙龙有翼者潢停水也。蝶谓侮狎不睹其能奋灵德合风超蓑而颢苍也。（以足据持颢颢天元气浩汗。故曰：颢天其色苍苍。故曰：苍天）故蟠而天飞者应龙之神也。先贱而後贵者隋之珍也。时ウ而久章者君子之贞也。（时ウ有时而ウ）。若牙旷清耳於管弦离娄眇目於毫分逢蒙绝技於弧矢班输攉巧於斧斤（逢蒙古善射者也。班输即鲁公输班也。）良乐轶能於乌护抗力於千钧（良王良也。乐伯乐也。轶与逸同相相马也。驭善驭也。乌护壮士也。）鹊发精於针石研桑心计於无垠（和秦医和也。鹊扁鹊也。研计研也。一曰计儿亦曰：计然桑桑弘羊也。）仆亦不任厕技於彼烈故密尔自娱於斯文（密净也。安也。）。
    崔る字亭伯少游太学尝以典籍为业未遑仕进之事时人或讥其太玄静将以後名失实る拟扬雄。《解嘲》作达旨以答焉其辞曰：或说已曰：易称备物致用可观而後有所合故能扶阳以出顺阴而入（备物致用。《易　系辞》之文也。可观而有所合序卦之文也。郑玄注乾凿度曰：阳起于子阴起於午天数大分以阳出离以阴入坎坎为中男离为中女太一之行从中男入从中女出因阴阳男女之偶为终始也。）春发其华秋收其实有始有极爰登其质今子韫椟六经服膺道术历世而游高谈有日俯钩深於重渊仰探达乎！九乾（九乾谓天有九重也。）穷至赜於幽微测潜隐之无源然下不步卿相之廷上不公之门进不党以赞已退不黩於庸人（赞尤称也。）独师友道德合符襄真抱景特立与士不群盖高树靡阴独木不林随时之宜道贵从凡（。《老子》曰：和其光而同其尘故言道贵从凡）于时太上天德以君世宪王僚而布官（太上明帝也。宪法也。僚官也。言法三王而建官也。）临雍泮以恢儒疏轩冕以崇贤（天子辟雍诸侯泮宫皆所以立学垂教也。）率德以孝扬茂化以砥仁义（砥砺也。）选利器於良材求镆铘於明智不以此时攀台阶紫闼（三台陛之三阶三公之象也。）据高轩望朱阙千里而咫尺未发（八寸曰：咫）蒙切惑焉故英人乘斯时也。（知过万人谓之英）犹逸禽之赴深林蚋大沛（蚋小蚊之烦孟子曰：污池沛泽）胡为嘿嘿而久沉滞也。答曰：有是言乎！子苟欲勉我以世路不知其跌而失吾之度古者阴阳始分天地初制（制协韵音之设切）皇纲亡绪帝纪乃设傅序历数三代兴灭昔大庭尚矣。赫胥识（大庭赫胥并古帝王号也。尚远也。罔无也。识记也。）淳朴散离人物错乖高辛攸降厥趣各违辛氏帝喾也。）道无常稽与时张弛（随时弛张不考之於常道也。）失仁为非得义为是（。《老子》曰：失道後德失德後仁失仁後义失义後礼）君子通变各审所履故士或掩目而渊潜子曰：比人无泽与舜为友以天下让之无泽乃自投清冷之渊终身不反也。）或盥耳而山栖（盥也。）或草耕而仅饱（伯成子高唐虞时为诸侯舍去而耕禹往见之则耕在野）或木茹而长饥（鲍焦衣木皮食木实）或重聘而不来（狂接舆者楚人也。耕而食楚王闻其贤使者持金百镒车二驷聘之曰：愿烦先生江南接舆笑而不应使者去而远徙莫知所之）或屡黜而不去（柳下惠为士师三黜人曰：可以去矣。曰：直道而人何往而不三黜也。）或冒讠句以干进或望色而斯举（讠句辱也。伊尹蒙耻辱负鼎俎以干汤日色斯举矣。翔而後集），或以役夫发梦於王公（商高宗梦得说乃使百工营求诸野得诸傅岩说而隐代胥靡筑之以共食王公纟总而言也。。《尔雅》皇王后辟公侯君也。），或以渔父见兆於元龟（以钓于周渭水西伯将出卜之曰：所护非龙非骊非熊非罴所护霸王之辅，於是西伯猎果得太公渭之阳与语大说元大也。）。若夫纷纟农塞路凶虐播流（方言云：纟农盛多）人有昏垫之主有畴咨之忧（昏瞀垫溺皆困水灾也。尚书帝曰：咨洪水滔天浩浩怀山襄陵有能俾ぱ藤也。条垂ぱ蔓上下相求（ぱ蒯也。），於是乎！贤人授手援世之灾（孟子曰：天下溺则援之以道嫂溺则之以手也。）跋涉赴俗急斯时也。（草行为跋）昔尧含而皋陶谟高祖叹而子房虑（谟谋也。尧遭洪水咨愁访下人有能治者皋陶大禹陈其谟高祖叹为顶羽所败下马踞鞍而问子房曰：吾欲捐关以东谁可与共功者子房曰：九江王布彭越韩信即欲捐之此三人楚可破也。）祸不散而曹纟奋（曹参及纟侯周勃皆从高祖征伐以下也。）结不解而陈平权（高祖击匈奴至白登被围七日用陈平计得出）及其策合道从克乱弭冲乃将镂册显功（玉也。）铭昆吾之冶（吕尚作周太师其功铭於昆吾之鼎也。）勒景襄之钟（国语曰：晋魏颗以其身退秦师于辅氏其勋铭于景钟此兼言襄也。）与其有事则褰裳冠挂不顾（褰裳涉水也。《淮南子》曰：禹之游时冠挂而不顾履遗而不取也。）人溺不拯则非仁也。其无事则躐缨整襟规矩其步（。《广雅》云：躐持也。言持缨整襟修其容止）德让不修则非忠也。是以险则救俗平守礼举以公心不私其体今圣上之育斯人也。朴以皇质雕以唐文（孔子曰：大哉！尧之为君焕乎！其有文章故言唐文）合怡怡比屋为仁壹天下之众异齐品类之万殊参差同量坯冶一陶（坯土器未烧者。）群生得理庶绩其凝（凝成也。）家家乐和人人有以自优威械藏而俎豆布六典陈而九刑厝（械谓器械甲胄之属也。厝谓置之不用也。《周礼》太宰之职掌建邦之六典以佐王理邦国一曰治典二曰教典三曰礼典四曰政典五曰刑典六曰事典左周有乱政而作九刑）齐兹兆庶出於平易之路虽有力牧之略尚父之厉（力牧黄帝臣也。尚父吕望也。厉谓容岩厉）伊皋不论奚事范蔡（伊尹皋陶范雎蔡泽）夫广厦成而茂木畅远求存而良马絷（广厦成不求材故茂木条畅也。远求谓远方珍异之物也。存犹止息言所求之物既止不资良马之力也。）阴事终而水宿藏（立冬之後盛德在水阴气用事。故曰：阴事水宿谓北方七宿斗牛女虚危室璧月令曰：孟冬月昏危中仲冬昏璧中季冬昏娄中孟春昏参中水星伏不见也。）场功毕而大火入（。《尔雅》曰：心为大火诗豳风曰：七月流火。又曰：九月场圃也。）方斯之际处士山积学者川流衣裳被宇冠盖浮譬犹衡阳之林岱阴之麓（山南曰：阳山北曰：阴。《梁传》曰：林於山曰：麓）伐寻抱不为之稀拱把不为之数（八尺曰：寻殖也。两手曰：拱数犹概数音疏角切）悠悠罔极亦各有得（悠悠众多也。罔极犹无穷也。亦各有得言自以为得也。）彼采其华我收其实舍之则藏已所学也。（彼彼众人也。。《论语》曰：用之则行舍之则藏）故进动以道则不辞执而秉柱国（。《吕氏春秋》曰：得伍员者位执。又爵名也。又曰：柱国楚官犹之相国也。）复静以理则甘糟糠而安藜藿夫君子非不欲仕也。耻夸毗以求举（夸毗谓佞人足恭善为进退）非不欲室也。恶登墙而搂处（孟子曰：逾东家墙而搂其处子则得妻不搂则不得妻则将搂之乎！其字从手处子处女也。）叫呼鬻县旌自表非隋和之宝也。暴智世因以干禄非仲尼之道也。（因字一作回回邪也。游不伦党苟以徇已（伦谓等伦党谓朋党犭旬营也。言人非其类苟以营已而已）汗血竞时利合而友（汗血谓劳力也。竞时谓时也。时合而友不以道义）子笑我之沉滞吾亦病子屑屑而不已也。（屑屑犹区区也。）先人有则而我弗隋行有枉径而我弗随（枉曲也。径道也。）臧否在予唯世所议固将因天质之自然诵上哲之高训咏太平之清风行天下之至顺惧吾躬之秽德勤百亩之不耘（尚。《书》曰：秽德彰闻。《礼》曰：夫人情者圣王之田礼以耕之陈义以种之讲学以耨之古者夫田百亩耘除草也。）絷余马以安行俟性命之所存（安行不奔驰天命之谓性言隐居以俟命）昔孔子起威於夹谷晏婴发勇於崔杼曹刿举节於柯盟（曹刿曹氵未也。以勇事鲁庄公为鲁将与齐战三败庄公惧乃遂献邑地以和犹以为将齐公与庄公会于柯盟桓公与庄公既盟於坛上曹氵未执匕首劫齐桓公左右莫敢动乃还鲁之侯地）卞严克捷於疆御（新序曰：卞。《庄子》养母战而三北交游非之国君辱之及母死三年齐与鲁战庄请从遂赴敌而三护甲首曰：夫三北以养母也。今志节小具而责塞矣。吾闻之节土不以辱生遂反杀十人而死君子曰：三北以塞灭世断宗於孝未终）范蠡错执於会稽（错置执谓谋也。《史记》曰：吴王败越於夫椒越王以馀兵五千保於会稽吴师而围之越王谓范蠡曰：奈何蠡对曰：卑辞厚礼以遗之勾践乃命大夫种行成於吴膝行顿首曰：勾践为臣妾吴王乃赦越王越王反国拊循其士范蠡曰：可矣。乃伐吴师败越复栖吴王姑苏之山）伍员树功於柏举（伍子胥名员楚人也。子胥父诛於楚子胥挟弓矢而干吴王阖闾阖闾甚勇之兴师伐楚于柏举楚师败绩）鲁连辩言以退燕（。《史记》曰：鲁仲连齐人也。燕将攻下齐聊城固保守之田单攻之不下鲁仲连为书遗燕将燕将见书泣三日自杀遂平聊城）包胥单辞而存楚（。《左传》曰：楚昭王为吴所败奔随申包胥如秦乞师曰：吴为封豕长蛇以荐食上寡君越在草莽使下臣告急立依庭墙哭日夜不绝声勺饮不入口七日而秦师乃出败吴师而复楚）唐。且华颠以悟秦（唐。且即唐雎也。战国东曰：齐楚伐魏魏使人请救不至魏人有唐雎者年九馀矣。西见秦王秦王曰：丈人忙然乃远至魏来者数矣。寡人知魏之急矣。唐。且曰：夫魏万乘之国也。东藩者以秦之强也。今齐楚之兵已在魏郊矣。大王之救不至魏急。且割地是王亡一万乘之魏而强二敌之齐秦王悟遽发兵救魏。《尔雅》曰：颠顶也。华颠谓白首也。）罗童牙而报赵（罗下蔡人茂孙也。年十二事秦相吕不韦秦使张唐往相燕罗曰：借臣五乘请为张唐先报赵不韦乃言之於始皇召见使甘罗於赵赵襄王郊迎事见。《史记》童牙为幼少也。）原衰见廉於壶餮（昔赵衰为原大夫。故曰：原衰。《左传》曰：晋侯问原守於寺人勃对曰：昔赵衰以从径馁而不食故使处原见音乎！殿切）孟宣收德於束脯（吕览曰：昔赵孟宣将之纟见桑间有饿人孟宣止车下脯而食之再咽而能孟宣问之曰：汝何为而饿。若是对曰：臣官於纟归而粮绝羞行乞故至於此宣子与脯三朐拜受而敢食问其。故曰：臣有老母将以遗之孟宣曰：食之吾更与汝乃复与脯二束）吴札结信於邱木（。《史记》曰：吴公子季札使过徐君好季札剑口不敢言季札知之为使上国未献洎还至徐徐君已死於札解其宝剑系之徐君蒙树而去）展季效贞於门女（展季柳下惠也。《韩诗外传》曰：鲁有男子独处夜暴风雨至妇人趋而之男闭户不纳曰：吾闻男女不六十不同居妇人曰：子何不学柳下惠也。惠不驱逮门之女国人不称其焉）颜回明仁於度毂程婴显义於赵武（程婴解见冯衍传度毂未详）仆诚不能编德於数者窃慕古人之所序。
    张衡字平子顺帝初再转复为太史令衡不慕当世所居之官取积年不徙自去史职五载复还乃设客间作应间以见其志云：（间非也。衡集云：观者观余去史官五载而复还非进取之势也。惟衡内识利钝操心不攻，或不知者以为失志矣。用为间余余应之以时有遇否性命难求因兹以露余诚焉名之应间云：）有间余者曰：盖闻前哲首务务於下学上达佐国理民有云：为也。（。《论语》曰：孔子曰：下学而上达下学人事上知天命也。）朝有所闻则夕行之立功立事式昭德音（尚。《书》曰：立功立事可以永年逸。《诗》曰：祈招之式昭德音式用也。昭也。）是故伊尹思使君为尧舜而民处唐虞彼岂虚言而已哉！必旌厥素尔（尚书伊尹曰：予弗克俾厥后惟尧舜其心愧耻。若挞于市旌明素犹志也。）咎单巫咸守王家（咎单巫咸并殷贤臣也。尚。《书》曰：咎单作明居。又曰：巫咸保王家也。）樊仲实周邦服衮而朝介圭作瑞（申伯申国之伯也。樊仲仲山甫也。为樊侯并周宣王之卿士诗大雅曰：维申及甫维周之翰翰服衮谓申伯为冢宰服衮冕之服也。又曰：锡尔介圭以作尔宝注云：宝瑞也。圭长尺二寸为之介）厥迹不朽垂烈後昆不亦丕欤。且学非以要利而富贵萃之贵以行令富以施惠惠施令行故易称以大业（。《易　系辞》曰：盛德大业至矣。哉！富之谓大业繇日新之谓盛德也。）质以文美实繇华兴器赖雕饰为好人以舆服为荣吾子悟德体道笃信安仁约己博艺无坚不钻以思世路斯何远矣。（。《论语》曰：笃信好学。又曰：仁者安仁。又曰：钻之弥坚博我以文约我以礼）曩滞日官今。又原之（日官史官。《左传》曰：天子有日官。《尔雅》曰：原再也。）虽老氏曲全进道。若退然行亦以需（。《老子》曰：曲则全枉则正。又曰：夷道。若颠进道。若退易离卦曰：需不进也。）必也。学非所用术有所仰故临川将济而舟楫不存焉徒经思天衢内昭独智固合理民之式也。故尝见谤于鄙儒（天衢天道也。言徒锐思作灵宪浑天仪等）深厉浅揭随时为义曾何贪於支离而习其孤技焉（揭褰衣也。音邱例切诗比阝风曰：深厉浅揭。《尔雅》曰：带上为厉繇膝以下曰：揭言遭时制遇深水则厉浅则揭也。易随卦随时之义大矣。哉！《庄子》曰：朱氵平曼学屠龙於支离盖单千金之家年技成而无所用技音渠绮切责衡何独妙思於机巧者也。）参（音三）轮可使自转木雕犹能独飞已垂&lt;走羽&gt;而还故栖盍亦调其机而诸（垂&lt;走羽&gt;故谓再为史官也。盍何不利也。诸之也。间者言衡作三轮木雕尚能飞转已乃垂&lt;走羽&gt;故栖不调其机关使利而高飞邪传子曰：张衡能令三轮独转也。）昔有文王自求多福（诗大雅文王篇曰：永言配命自求多福也。）人生任勤不索何获（。《左传》生在勤勤则不匮。又曰：不索何获吾欲求之）曷。若卑体屈己美言以相克（克胜也。衡集作美言以市也。）鸣于乔木乃金声而玉振之（诗小雅曰：伐木丁丁鸟鸣婴婴出自幽谷迁于乔木喻求仕迁於高位振扬德音如金玉之声孟曰：金声而玉振）用後勋雪前吝幸狠不柔以意谁靳也。（吝耻也。《左传》曰：宋公靳之杜预云：戏而相愧曰：靳之曰：是何观同而见异也。君子不患位之不尊而患德之不崇不耻禄之不夥而耻智之不博（方言曰：凡物盛而多齐宋之郊谓夥音和果切）是故艺可学而行可力也。天爵高悬得之在命（孟子曰：仁义忠信乐善不倦此天爵也。公卿大夫此人爵也。此谓天子高悬爵位得者命也。），或不速而自怀或羡旃而不臻（速召怀来旃之也。）求之无益故智者面而不思（面偕也。）阽身以徼幸固贪夫之所为未得而豫丧也。（阽危也。）枉尺直寻议者讥之盈欲亏志孰云：非羞也。（孟子陈代问孟子曰：枉尺而直寻。若可为也。孟子曰：昔齐景公田招虞人以旌不至将杀之志士不忘在沟壑如不待招而往何哉！且夫枉尺而直寻者以利言也。如以利则枉寻直尺而利亦可为与赵岐注云：志士守义者也。君子固穷故虞人得其招尚不往如何君子不得其招而妄见也。尺小寻大不可枉大就小而以要名也。）於心有猜则簋餮馔犹不屑餐旌瞀以之（猜嫌也。簋食器也。餮孙诗云：有蒙簋餮馔音士倦音补故切并谓食也。屑犹介也。以用也。爰旌瞀饿人也。一作爰精目。《列子》曰：东方有人焉精目将有也。而饿於道孤邱父之盗日邱见而下壶餮以之爰精目三而後能视曰：子何谓者也。我孤邱父之人邱也。爰精目曰：讠喜汝非盗邪吾义不食子之食也。两手据地而呕之不出喀喀而死之也。）意之无疑则兼金盈百而不嫌辞孟轲以之（孟子陈臻问曰：前日齐王饣鬼兼金一百而不受於宋饣鬼七十镒而受前日之不受是则今日之受非也。孟子曰：皆是也。当在宋也。予将有远行行者必以赆予何为不受。若於齐则未有处也。无处而饣鬼之是货之也。焉有君子而可以货取乎！赵岐注云：兼金好金也。价兼倍於常者。故曰：兼金一百百镒也。三十两为镒赆远行者赠赂之礼也。在齐时无事於义未有所处也。义无所处而饣鬼之是以货贿而取我欲使我怀惠也。）士或解礻豆褐而袭黼黻或委筑而据文轩者度德拜爵量绩受禄也。（解礻豆褐谓甯戚也。筑谓傅说也。礻豆音尝主切方言曰：自关而西谓プ短者谓之礻豆也。）输力致庸受必有阶（受或作爰）浑元初基灵轨未纪吉凶纷错人用ㄔ朦（ㄔ朦言未悟也。）黄帝为斯深惨有风后者是焉亮之察三辰於上迹祸福乎！下经纬历数然後天步有常则风后之为也。（。《史记》曰：黄帝迎日推{艹束}举风后力牧以理人顺天地之纪幽明之占。又旁罗月星辰春秋内事曰：黄帝师於风后后善伏羲氏之道故推演阴阳之事艺文志阴阳流有风后十三）当少昊青阳之末实或乱德人神杂扰不可方物重黎。又相颛顼而申理之日月即次则重黎之为也。（帝王纪曰：少昊字清阳国语楚观射父顼之衰也。九黎人神杂揉不可方物颛顼承之乃命南正重司天以属神命北正黎司地属人重少昊氏之子黎颛顼之子）人各有能因授任鸟师别名四叔三正官无二业事不并齐（。《左传》郯子曰：少鸟师而鸟名凤皇氏历正也。玄鸟氏司分也。伯赵氏司至青鸟氏司启也。丹鸟氏司闭也。又晋蔡墨曰：少氏有四叔曰：重曰：该曰：修曰：熙实能金木及水重为勾芒该为蓐收修及熙为玄冥四叔分主三正言其不兼业也。）昼长则宵短日南则景北（夏至日北极而影短昼六十刻夜四十刻冬至日南极而影长夜六十昼四十刻易通卦验曰：冬至日晷长丈三尺夏至日晷长尺五寸谓立八尺表之阴也。）天。且不堪兼况以人该之（该备）夫玄龙迎夏则凌而奋鳞乐时也。涉冬则氵屈泥而潜蟠避害也。（。《说文》曰：龙鳞虫之长能出入能大小长春分而登天秋分而入川言出入有时也。贾逵注国语氵屈乱也。氵屈音骨）公旦道行故制典礼以尹天下惧教化之不从有人不理（尹正也。道行言道得申也。流俗本作行道者非也。）仲尼不遇故论六经以俟来辟（辟君也。公羊。《传》曰：孔子制春秋以俟後圣也。）耻一物之不知有事之无范所考不齐如何可一（衡集考字作丁丁当也。）夫战国交争戎车竞。若缀旒人无所丽（丽附也。公羊。《传》曰：君。若赘旒然旒旒也。言为下所执持西东）烛武县纟追而秦伯退师（烛之武郑大夫也。纟追县绳於城而下也。《左传》曰：秦伯围郑郑伯使烛之武夜纟追而出说秦伯之退师）鲁连系箭而聊城弛柝（鲁仲连齐人也。时燕将守聊城仲连为书系箭射聊城中燕将自杀见记弛废也。柝行夜木也。）从往则合横来则离安危无常要在说夫（张仪说诸侯连和事秦为横苏秦说诸侯连兵拒秦为从苏秦往则从合张仪则从离）咸以得人为枭失士为尤（枭犹胜也。犹人博逢枭则胜）故樊哙披帷入见高祖（前。《汉书》曰：樊哙沛人也。封舞阳侯高帝尝病恶见人卧禁中诏户者无入哙乃排闼直入流涕曰：独不见赵高之事乎！帝笑而起也。）高祖踞洗以对郦生（前。《汉书》曰：沛公方踞床令两女子洗足而见郦食其曰：必欲聚徒合义兵诛无道不宜踞长者，於是沛公辍洗谢之）当此之会乃鼋鸣而鳖应也。（喻君臣相感赣。《易林》曰：鼋鸣岐野鳖应於泉也。）故能同心戮力勤恤人隐（隐病也。国语曰：勤恤人隐而除其害也。）奄受区夏遂定帝位皆谋臣之繇也。故一介之策各有攸建子长谍之烂然有第（前书音义曰：谍谱第也。与牒司马迁字子长作。《史记》著功臣等传烂然各有第序也。）夫女魃北而应龙翔洪鼎声而军容息（女魃旱神也。北犹退也。应龙能兴两者也。《山海经》曰：虽尤举兵伐黄帝黄帝乃令应龙攻之冀州之野应龙蓄水虽尤请风伯雨师从大风雨黄帝乃下天女曰：风雨止遂杀虽尤妖不得复上所居不雨妖亦魃也。音步末切声或作新容或作客衡集容作害并未详也。）溽暑至而鹑火栖寒冰Ё而鼋鼍蛰（栖息也。礼记月令曰：季夏土润溽暑鹑火午之宿也。三月午六月在酉言当季夏之时鹑火退於酉Ё凝也。）今也。皇泽宣洽海外混同万方亿鬼并质共剂。若修成之不暇尚何功之可立（质剂犹今分支契也。并共犹言交通也。《周礼》曰：凡买卖者质焉大市以剂郑玄注云：两书一札同而别之长曰：质短曰：剂剂音子随切）立事有三言为下列下列不可庶奚冀其二哉！（。《左传》鲁叔孙豹曰：太上有立德其次有立功其次有立言杜预注云：立德黄帝尧舜也。立功禹也。立言史佚周任灭文仲）于兹缙绅如儒仕成林及津者风摅失涂者幽僻遭遇难要趋偶为幸世易俗异事势舛殊不能通其变而一度以揆之（。《易　系辞》曰：通其变使人不能倦也。）斯契舡而求剑而待兔也。（契犹刻也。《吕氏春秋》曰：楚人有涉江者其剑自舟中堕於水遽契其舟曰：是吾剑所也。舟已行而剑不行。若此求剑不亦惑乎！韩子曰：宋人有耕者田中有株兔走触之折颈而死因释守株冀复得兔为宋国笑也。）冒愧逞愿必无仁以继之有道者所不履也。越王勾践事此故厥绪不永（。《史记》曰：越王勾践伐吴兴师吴王闻之悉发精兵击越败之於夫椒越王乃以馀兵五千保栖会稽此冒愧逞愿自取败也。）捷径邪至我不忍以投步干进苟容我不忍以歙肩（捷疾歙敛也。孟子曰：阿意事贵胁肩所尊俗情也。歙亦胁也。）虽有犀舟劲戢犹人涉否有须者也。（前。《书》曰：羌戎弓矛之兵器不犀利音义曰：今俗谓刀兵利为犀犀坚也。诗卫风曰：招子人涉否人涉否须我友我也。须待也。郑玄注云：人皆涉我友未至我独待而不涉言家之道非得所贞女不行非得礼义婚姻不成喻仕当以道不求妄进）姑以奉顺敦笃守以忠信得之不休不获不吝（姑。且也。休美也。吝耻也。）不见是而不忄下位而不忧允上德之尝服焉（忄昏犹闷也。《易》曰：不见是而无闷乐则行之忧则违之。又曰：居上位而不骄在下位而不忧也。）方将师天老而友地典与之乎！高睨而大谈孔甲。且不足慕焉称殷彭及周聃（帝王纪曰：黄帝以风后配上台天老配中台五圣配下台谓之三公其馀知规纪地典力牧尝先封胡孔甲等，或以为师，或以为将文志阴阳有地典六篇殷彭即老彭殷贤人也。睨视也。高视大谈言不同流俗衡集作矢亦直也。义通）与世殊技固孤是求（技巧也。音枝本或作语也。）子忧朱氵平曼之无所用吾恨轮扁之无所教也。（轮扁谓为轮者名扁也。扁音皮殄切。《庄子》曰：轮扁对齐桓公曰：斫轮之法徐则甘而疾则苦而不入不疾不徐得之于手而应之心口不能言也。臣不能以喻臣之子臣子亦不能受之於臣言氵平曼屠龙既无所用轮扁教轮亦不能教人也。氵平音匹萌反）子睹木雕独飞愍我垂翅故栖吾感去蛙附鸱悲尔先笑而後号也。（蛙虾蟆也。音胡娲切旅上九曰先笑而後号兆）裴豹以毙督燔书礼至以掖国作铭（。《左传》曰：晋栾盈复入於晋栾氏之力臣曰：督戎国人惧之裴谓范宣子曰：苟焚丹书我杀督戎宣子曰：而杀之所不请於君焚丹。《书》曰：有如日乃杀之杜注曰：盖豹罪没为官奴以丹书其罪。《左传》卫伐邢礼至与国子巡城掖赴外杀之礼至自为铭曰：余掖杀国子莫敢止国子邢正卿礼至卫人仕邢为大夫掖谓挟之而投於城外也。衡集豹字作隶也。）弦高以牛饩退敌墨翟以萦带全城（。《左传》曰：秦师袭郑及滑郑商人弦高将市於周遇之以牛十二犒师曰：寡君闻吾子将出於弊邑敢犒从者秦孟明曰：郑有备矣。灭滑而还。《墨子》曰：公输般为梯以攻宋。《墨子》解带为城以牒为械公输设九攻。《墨子》九拒公输之攻尽。《墨子》之守有馀楚王曰：善哉！吾请无攻宋矣。）贯高以端辞显义苏武以秃节效贞（贯高赵相也。端犹正也。独正言赵王不及高帝贤而赦苏武使匈奴中持节卧起节毛尽落并见前书也。）蒲。且以飞逞巧詹何以沉钩致精（。《列子》曰：蒲。且子之弋羽弓织缴乘风振之连双於青之。又曰：詹何以独丝为纶芒针为钩荆条为竿部粒为饵引盈车之鱼。《周礼》曰：矢用弋射郑玄注云：结缴於矢为高也。）奕秋以棋局取誉王豹以清讴流声（奕围棋也。局参所执之子秋名也。孟子曰：奕秋通国之善奕者。又曰：王豹处於淇而河西善讴）仆进不能参名於二立退。又不能匹群彼数子（二立谓太上立德其次立功也。上云：立事有三。且不可庶况其二哉！故言不能参名於二立之流也。吕贤案古本作二立流俗本及衡集立守名仁匹非也。数子谓裴豹以下也。）愍三坟之既颓惜八索之不理（。《左传》曰：楚左史倚相能读三坟五典八索九丘孔安国以为三坟五典三皇之书八卦之说谓之八索此以下言不能立德立功唯欲立言而已）庶前训之可钻聊朝隐乎！柱史（前书东方朔曰：首阳为诎柱下为工应邵曰：。《老子》为周柱下史朝隐终身无患是为上也。）。且韫椟以待价踵颜氏以行止（。《论语》子贡曰：有美玉於斯韫椟而藏诸求善价而沽诸子曰：我待者也。又子谓颜渊曰：用之则行舍之则藏唯我与尔有是夫）曾不慊夫晋楚敢告诚於知己。（孟子曾子曰：晋楚之富不可及也。彼以其爵我以吾义何慊也。犹羡也。音苦蕈切）。
    ●卷七百七十
    ○总录部　自述第二
  </div>
  <div class="pagination">
   <a href="册府元龟_page548.html">
    上一页
   </a>
   <span>
    ...
   </span>
   <a href="册府元龟_page544.html">
    544
   </a>
   <a href="册府元龟_page545.html">
    545
   </a>
   <a href="册府元龟_page546.html">
    546
   </a>
   <a href="册府元龟_page547.html">
    547
   </a>
   <a href="册府元龟_page548.html">
    548
   </a>
   <span class="current-page">
    549
   </span>
   <a href="册府元龟_page550.html">
    550
   </a>
   <a href="册府元龟_page551.html">
    551
   </a>
   <a href="册府元龟_page552.html">
    552
   </a>
   <a href="册府元龟_page553.html">
    553
   </a>
   <a href="册府元龟_page554.html">
    554
   </a>
   <span>
    ...
   </span>
   <a href="册府元龟_page550.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
