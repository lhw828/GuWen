<!DOCTYPE html>
<html>
<head>
    <meta charset="UTF-8">
    <title>册府元龟 - 第 706 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 706 页/共 736 页</h1>
    <div class="content">    六年七月百济王西河王河南国遣使献方物。
    七年倭国王诃罗ヌ国林邑国狮子国遣使献方物是岁诃罗单国遣使献金刚指环赤鹦鹉鸟天竺国白毡古贝叶婆国古贝等物其表语略同佛经九年河南王西河王并遣使献方物。
    十年林邑王婆洲诃罗单国并遣使献方物。
    十一年林邑国扶南国诃罗单国并遣使献方物。
    十二年狮子国扶南国诃罗单国并遣使献方物是年婆娑达国国王师黎婆达诃陀罗跋摩遣使奉。表曰：宋国大主大吉天子足下教化一切种智安稳天人师降伏四魔咸等正觉转尊法轮度脱众生我虽在远亦г灵润。
    十三年高丽国武都王遣使献方物。
    十四年河南王西河王诃罗单国并遣使献方物。
    十五年武都王河南国高丽国倭国扶南国林邑国并遣使献方物。
    十六年武都王河南王林邑国高丽国并遣使献方物。
    十七年武都王河南王百济国遣使献方物。
    十八年肃特国高丽苏摩黎国林邑国并遣使献方物是岁斤ヌ利国王释婆罗那遣长史竺留陀及多献金银宝器。
    十九年婆皇国芮芮国并遣使献方物。
    二十年河西国高丽国百济国倭国并遣使献方物。
    二十六年婆皇国婆达国并遣使献方物。
    二十七年百济国遣使献方物。
    二十八年婆皇国河南王高丽国婆达国并遣使献方物。
    二十九年诃罗单国遣使献方物。
    孝武帝孝建二年国斤陀利国高丽国婆皇国河南国遣使献方物。
    大明二年河南王高丽国林邑国并遣使献方物。
    三年婆皇国高丽国并遣使献方物肃慎国重译献苦矢石西域献舞马。
    四年宕昌王倭国并遣使献方物。
    五年河南王遣使献方物。
    六年高丽国遣使献方物。
    七年芮芮国百济国并遣使献方物。
    八年婆皇国遣使贡献。
    明帝泰始二年天竺迦毗黎国遣使贡献。
    泰豫元年林邑国遣使献方物。
    後废帝元徽元年河南王婆黎王并遣使献方物。
    二年芮芮国遣使献方物。
    三年河南王高丽国并遣使献方物。
    顺帝明元年倭国遣使献方物。
    二年倭国高丽国芮芮国并遣使献方物。
    南齐太祖建元元年五月河南王吐谷浑拾寅迦罗国王荷知并遣使贡献。
    二年三月百济王牟都遣使贡献九月蠕蠕遣使朝贡。
    三年十二月高丽王乐浪公高琏遣使贡献。
    武帝永明二年八月扶南王侨陈如邪跋摩奉启曰：天竺道人释那伽仙从中国来此仰序陛下圣德仁治详议风化佛法兴显众化殷集法事日盛王威严整朝望国范慈愍苍生八方六合莫不归伏如听其所说则化邻诸天非可为喻臣闻之下情踊悦。若奉见尊足仰慕慈恩泽流小国天垂所载率土之民并得皆蒙恩是以臣今遣此道人释那伽仙为使上表问讯奉贡微献呈臣等赤心并别陈下情但所献轻陋愧惧唯深伏愿天慈曲鉴其丹款赐不垂责今献金镂龙王坐像一躯白檀像一躯牙像一躯牙塔二躯古贝二双琉璃苏钅立二口毒槟榔半一枚并献颂章。
    九年五月林邑国遣使献金簟。
    明帝建武三年高丽王乐浪公遣使贡献。
    梁高祖天监元年八月林邑国遣使献方物是年于陀利国天王瞿昙修跋陀罗以四月八日梦见一僧谓之曰：中国今有圣主十年之後佛法大兴汝。若遣使贡奉敬礼则土地丰乐商旅百倍。若不信我则境土不得自安修陀罗王未能信既而梦此僧曰：汝。若不信我当与汝往观之乃於梦中来至中国拜觐天子既觉心异之陀罗本工画乃写梦中所见高祖容质饰以丹青仍遣使并画工奉表献玉盘等物。
    二年七月龟兹国遣使献方物扶南王遣使送瑚佛像并献方物天竺国王屈多遣长史竺罗达奉。表曰：伏闻彼国据江傍海山川周固众妙悉备庄严国土犹如化城宫殿庄饬街巷平坦人民充满欢娱安乐大王出游四兵随从圣明仁爱不害众生国中臣民循行正法大王仁圣化之以道慈悲群生无所遣却常修净戒式导不及无上法船沉溺以济百姓氓庶受乐无忘诸天降持万神侍从天魔降服莫不归仰主身端严如日初出仁泽普润犹如大於彼震旦最为殊胜臣之所住国土首罗天守护令国安乐王王相承未曾断绝国中皆七宝形像众妙庄严臣自循简如化王法臣名屈多奕世王种惟愿大王圣体和平今以此国群臣民庶山川珍重一切归属五体投地归诚大王使人竺罗达繇来忠信是故今遣大王。若有所须珍奇异物悉当奉送此之境土便是大王之国王之法令善道悉当承用愿二国信使往来不绝此信返还愿赐一使具宣圣命备悉敕宣款至之诚望不空返所白如允赐加采纳今奉献琉璃唾壶杂香古贝等物。
    三年九月北天竺国遣使奉献方物。
    四年四月宕昌国王梁弥博献甘草当归。
    五年七月邓至国王象舒彭遣使献黄耆四百斤马四匹。
    九年四月林邑国遣使献白猴一。
    是年于阗国遣使献方物。
    十年十二月宕昌国遣使献方物。
    是岁扶南王遣使贡献。
    十一年三月高句丽四月百济扶南林邑国六月宕昌国并遣使献方物。
    十三年四月林邑国八月扶南国并遣使献方物于阗国献波罗婆步障。
    是年河南国王遣使献金装玛瑙钟二口。又表于益州立九层佛寺诏许之。
    十四年四月芮芮国遣使献方物。
    九月狼牙修国王婆伽达多遣使阿撒多奉。表曰：大吉天子足下离氵怒痴哀愍众生慈心无量端严相好身光明朗如水中月普十方眉间白豪其白如雪其色曜亦如月光诸天善神之所供养以垂正法宝梵行众生庄严都邑城阁高峻如乾ヌ山楼观罗列道途平正人民炽盛快乐安稳著种种衣犹如天服於一切国为极尊胜天主愍念群生人民安乐慈心深广律仪清净正法化治供养三宝名称宣扬布满世界百姓乐见如月初生譬如梵王世界之主人天一切莫不归依敬礼大吉天子足下犹如现前忝承先业庆嘉无量今遣使问讯大意欲自往复畏大海风波不达今奉薄献愿大家曲垂纳领。
    十五年四月高丽国八月芮芮国并遣使献方物河南国遣使献赤舞龙驹。
    其年滑国王厌带夷栗ヌ始始遣使献方物。
    十六年三月河南王八月扶南王遣使献方物。
    是月婆利国遣使奉。表曰：伏承圣王信重三宝兴立塔寺校饬庄严周遍国土四衢平坦清净无秽台殿罗列状。若天宫壮丽微妙世无与等圣主出时四兵具足羽仪导从布满左右都人士女丽服光饰市{厂墨}丰富充积宝珍王法清整无相侵夺学徒皆至三乘竞集敷说正法布雨润四海流通交会万国长江渺漫清泠深广有生咸资莫能消秽阴阳和畅灾厉不作大梁扬都圣王无等临覆上国有大慈悲子育万民平等忍辱怨亲无二加以周穷无所藏积靡不烛如日之明无不受乐犹如净月宰辅贤良群臣贞信尽忠奉上心无异想伏惟皇帝是我真佛臣是婆利国主今敬稽首礼圣王足下惟愿大王知我此心此心久矣。非今也。山海阻远无缘自达故遣使奉金席等表此丹诚。
    十七年五月于ヌ利国钵邪跋摩遣长史毗员跋摩奉。表曰：常胜天子陛下诸佛世尊常乐安乐六通三达为世间尊是名如来应供正觉遗形舍利造诸塔像庄严国土如须弥山邑居聚落次第罗满城郭馆宇如忉利天宫具足四兵能伏怒敌国土安乐无诸患难人民和善受化正法庆无不通犹雷处山流注雪水八味清净百川洋溢周回屈曲顺趋大海一切众生咸得受用於诸国土殊胜第一是名震旦大梁扬都天子仁荫四海德合天心虽人是天降生护世功德宝藏救世大悲为我尊主威仪具足是故至诚敬礼天子足下稽首问讯奉献金芙蓉杂香药等愿垂纳受。
    十八年七月于阗国献琉璃[B124]。
    普通元年正月扶南高丽国各遣使朝贡。
    三月滑国王厌带夷栗陀始遣使献黄狮子白貂裘波斯锦等物周古柯国滑旁小国也。使使随滑来献方物呵跋檀国亦滑旁小国也。使使随滑来献方物胡密丹国亦滑旁小国也。使使随滑使求献方物。
    四月河南王遣使献方物。
    是年于ヌ利国复遣使献方物。
    二年十一月百济国遣使朝贡。
    三年八月婆利国白题国各遣使献方物。
    是年婆利国王频伽遣使珠贝智献白鹦鹉青虫兜鍪琉璃器吉贝螺杯杂香药等数十种。
    四年十二月狼牙国遣使献方物。
    五年末国主安未深盘遣使来贡献。
    七年正月滑国二月河南王三月高丽国六月林邑国并遣使献方物。
    大通元年三月林邑国狮子国十一月高丽国王并遣使献方物。
    是年盘盘国王使使奉。表曰：扬州阎浮提震旦天子万善庄严一切恭敬犹如天净无明耀满目天子身心清净亦复如是道俗济济并蒙圣王光化济度一切永作舟航要闻之庆善我等至诚敬礼圣天子足下稽首问讯今奉薄献愿垂哀受。
    二年正月芮芮国遣使献方物。
    中大通元年二月芮芮国遣使献方物。
    十二月盘盘国遣使献牙像及塔并献沉檀等香数十种。
    二年六月林邑国扶南国并献方物。
    三年六月丹丹国遣使奉。表曰：伏惟圣王至德仁治信重三宝佛法兴显众僧殷集法事日盛威容严整朝望国轨慈愍苍生八方六合莫不归服化邻诸天非可言喻不任庆善。若奉见尊足谨奉送牙像及塔各二躯并献火齐珠古贝杂香药等物。
    九月狼牙国奉表献方物。
    四年四月盘盘国十一月高丽国并遣使献方物。
    五年正月河南国七月波斯国九月盘盘国并遣使献方物。
    六年三月百济国七月林邑国并遣使献方物。
    八年盘盘国遣使送菩提国真舍利及画塔并献菩提树叶詹糖等香。
    大同元年三月高丽国滑国萨丹国各遣使献方物丹丹国遣使献金银琉璃杂宝香药等物。
    四月波斯国七月扶南国并遣使献方物。
    四年三月河南国芮芮国并遣使献方物。
    五年八月扶南国遣使献生犀及方物。
    六年五月河南王遣使献马及方物。
    八年八月盘盘国遣使献方物是年林邑国遣使献方物。
    七年三月高丽国百济国滑国九月芮芮国并遣使献方物。
    是年于阗国献外国刻玉佛。
    中大同元年八月渴盘陀国遣使献方物。
    简文太清三年十月百济国遣使朝贡。
    太宝二年八月盘盘国献驯象。
    ●卷九百六十九
    ○外臣部　朝贡第二
    陈高祖永定三年五月扶风国遣使献方物。
    文帝天嘉二年十一月高丽国遣使献方物。
    四年正月于ヌ利国遣使献方物。
    废帝天康元年十二月高丽国献方物。
    光大元年十月百济国遣使献方物。
    二年六月新罗国九月林邑国狼牙国并遣使献方物。
    宣帝太建二年六月新罗国十一月高丽国并遣使献方物。
</div>
    <div class="pagination">
<a href="册府元龟_page705.html">上一页</a><span>...</span><a href="册府元龟_page701.html">701</a><a href="册府元龟_page702.html">702</a><a href="册府元龟_page703.html">703</a><a href="册府元龟_page704.html">704</a><a href="册府元龟_page705.html">705</a><span class="current-page">706</span><a href="册府元龟_page707.html">707</a><a href="册府元龟_page708.html">708</a><a href="册府元龟_page709.html">709</a><a href="册府元龟_page710.html">710</a><a href="册府元龟_page711.html">711</a><span>...</span><a href="册府元龟_page707.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
