<!DOCTYPE html>
<html>
<head>
    <meta charset="UTF-8">
    <title>万姓统谱 - 第 6 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 6 页/共 403 页</h1>
    <div class="content">　　纣辛【一名受帝乙长子在位三十三年无道武王伐之自焚国亡】
　　周
　　【始武王灭商即天子位终赧王传三十七世三十七王共八百六十七年秦始皇伐取之】
　　武王【姬姓名发其先祖弃帝喾之子事尧为农师播殖百谷舜命为后稷封于邰传至十三世孙古公亶父迁于岐山下之周地改国号周古公子季歴生昌是为西伯迁都于丰三分天下有其二子武王伐商纣而有天下承商水徳以木徳王都镐京迁洛邑在位七年夀九十三子十人】
　　长伯邑考　次武王　管叔鲜　周公旦蔡叔度　曹叔振铎　成叔武　霍叔处康叔封　冉季载
　　成王【名诵武王子十三岁即位周公旦摄政在位三十七年夀五十】
　　康王【名钊成王子在位二十六年】
　　昭王【名瑕康王子周道渐衰在位五十一年廵狩至汉江溺死】
　　穆王【名满昭王子作甫刑荒服不至在位五十五年夀百五嵗】
　　共王【名繄扈穆王子在位十二年夀八十四】
　　懿王【名囏共王子王室益衰在位二十五年夀五十】
　　孝王【名辟方懿王弟在位十五年夀六十五】
　　夷王【名爕孝王子在位十六年夀六十】
　　厉王【名胡夷王子暴虐无道国人畔袭王出奔彘崩在位三十七年二相周召以太子尚幼相与和恊共理国事号曰共和后立太子是为宣王】
　　宣王【名静厉王子中兴周室在位四十六年】
　　幽王【名宫涅宣王子废太子宜臼以褒姒为后伯服为太子在位十一年为犬戎所杀】平王【名宜臼幽王子东迁于洛邑是号东周周室衰微诸侯始大在位五十一年】桓王【名林平王孙在位二十三年太子泄父辛立其子林】
　　庄王【名佗桓王子在位十五年】　　僖王【亦名厘王名胡齐庄王子在位五年】惠王【名阆僖王子在位二十五年】　襄王【名郑惠王子在位二十三年】顷王【名壬臣襄王子在位六年】　　匡王【名班顷王子在位六年】定王【名瑜匡王弟在位二十一年】　简王【名夷定王子在位十四年】灵王【名泄心简王子生而有髭在位二十七年是年孔子生】
　　景王【名防灵王子在位二十五年】　悼王【名猛景王子在位二百日】敬王【名匄悼王弟在位四十四年】　元王【名仁敬王子在位六年】贞定王【名介元王子在位二十八年】
　　哀王【名去疾贞定王长子在位三月弟叔袭杀之】
　　思王【名叔袭哀王弟在位五月弟嵬杀之】考王【名嵬思王弟在位十五年】威烈王【名午考王子在位二十四年】安王【名骄威烈王子在位二十六年】烈王【名喜安王子在位七年】　　显王【名扁烈王子在位四十八年】慎靓王【名定显王子在位六年】
　　赧王【名延慎靓王子在位五十九年赧王入秦献地于昭襄天下皆归于秦周亡】
　　周列国诸侯
　　同姓诸侯
　　鲁　侯爵
　　【武王弟周公旦不就封留佐武王世子伯禽受封于曲阜始鲁公终顷公三十四君凡八百七十三年楚考烈王灭之】
　　鲁公【伯禽旦元子次子留相王室代为周公其余食小国者六人樊蒋邢茅服祭也】
　　考公【酋鲁公子】　　　　焬公【熈考公弟】
　　幽公【宰公子】　　　　魏公【防弑兄幽公自立】
　　厉公【擢魏公子】　　　　献公【具厉公弟】
　　贞公【濞献公子】　　　　武公【敖贞公弟】
　　懿公【戏武公小子】　　　伯御【懿公兄括之子弑懿公自立】
　　孝公【称懿公弟】　　　　惠公【弗湟孝公子】
　　隐公【息姑惠公庶子春秋始作】
　　桓公【允惠公子隐公弟弑兄自立为公子彭生所弑】
　　庄公【同桓公子】　　　　闵公【开庄公子】
　　僖公【申庄公子】　　　　文公【兴僖公子】
　　宣公【倭一名接文公子】　　成公【黑肱宣公子】
　　襄公【午成公子】　　　　昭公【裯襄公子】
　　定公【宋襄公子昭公弟】　　哀公【蒋定公子】
　　悼公【宁哀公子三桓大盛】　　元公【嘉悼公子】
　　穆公【衍元公子】　　　　共公【奋穆公子】
　　康公【毛共公子】　　　　景公【偃康公子】
　　平公【旅景公子】　　　　缗公【贾平公子】
　　顷公【雠缗公子楚考烈王伐鲁灭之鲁祀遂絶】
　　晋　侯爵
　　【武王幼子成王同母弟叔虞封于唐又号晋都翼昭侯封文侯之弟成师于曲沃后灭翼至景公乃迁新田始叔虞终靖公四十君凡七百四十一年三晋灭之】
　　唐侯【叔虞武王子成王弟】　　晋侯【爕唐侯子】
　　武侯【宁族晋侯子】　　　成侯【服人武侯子】
　　厉侯【福成侯子】　　　　靖侯【宜臼厉侯子】
　　僖侯【司徒靖侯子】　　　献侯【籍僖侯子】
　　穆侯【费生献侯子】　　　殇叔【阙穆侯弟】
　　文侯【仇穆侯子杀殇叔自立】
　　昭侯【伯文侯子封文侯弟成师于曲沃号和叔】
　　孝侯【平昭侯子曲沃庄伯弑之】　鄂侯【却孝侯子】
　　哀侯【光鄂侯子曲沃武公伐晋虏之】
　　小子侯【哀侯子晋人立之武公诱召杀之】
　　晋侯【缗哀侯子武公杀之】　　桓侯【成师文侯弟昭侯封之曲沃】庄伯【鱓桓侯子】
　　武公【称庄伯子灭晋侯緍赂周请命为诸侯】
　　献公【诡诸武公子尽杀羣公子都绛公有世子申生及重耳夷吾骊姬子奚齐聴谗申生自杀重耳夷吾出奔夷齐立里克杀之立夷吾是为惠公】
　　惠公【夷吾献公子】　　　怀公【圉惠公子文公杀之】
　　文公【重耳献公子为侯时年已六十二矣在位又九年晋始覇】
　　襄公【驩文公子】　　　　灵公【夷臯襄公子赵穿弑之】成公【黑臀文公少子襄公弟】　景公【据成公子】
　　厉公【夀曼景公子栾书弑之】　悼公【周襄公少子】
　　平公【彪悼公子】　　　　昭公【夷平公子】
　　顷公【去疾昭公子六卿诛公族分其邑各使其子为大夫】
　　定公【午顷公子】
　　出公【凿定公子智伯韩赵魏四卿共之出奔道死】
　　哀公【骄昭公曽孙政皆决智伯韩赵魏杀智伯分其地】
　　幽公【栁哀公子夫人秦嬴弑之】　烈公【止幽公子】
　　孝公【顷烈公子】
　　靖公【俱酒孝公子韩赵魏分其地灭之晋遂絶不祀】
　　卫　侯爵
　　【武王弟康叔成王封于卫始康叔终卫君角四十一君凡九百七年秦二世灭之】
　　康叔【封成王少子】　　　康伯【牟康叔子】
　　孝伯　【康伯子】　　　　嗣伯　【康伯子】
　　伯　【嗣伯子】　　　　靖伯　【康伯子】
　　贞伯　【静伯子】　　　　顷侯　【贞伯子】
　　僖侯　【顷侯子】
　　武公【和僖侯子共伯弟脩康叔之政没称睿圣】
　　庄公【杨武公子】　　　　桓公【完庄公子】
　　卫君【州吁桓公弟弑桓公自立】　宣公【晋桓公石碏杀州吁而立之】惠公【朔宣公子左右公子攻之出奔】卫君【黔牟宣公子惠公复入而奔周】懿公【赤惠公子狄人杀之】　　戴公【申黔牟弟昭伯顽子】
　　文公【燬戴公弟】　　　　成公【郑文公弟】
　　穆公【遫成公子】　　　　定公【臧穆公子】
　　献公【衎定公子孙文子攻公奔齐】殇公【秋定公弟十二年献公复入】
　　襄公【恶献公子】　　　　灵公【元襄公庶子】
　　出公【辄太子蒯聩之子聩欲杀南夫人不果出奔宋灵公卒立辄蒯聩复入而出奔】庄公【蒯聩灵公太子出公父又自宋入立】
　　卫君【起卫公之子石曼专逐之出公复入】
　　悼公【黔出公季父灵公子攻出公自立】
　　敬公【弗悼公之子】　　　昭公【纠敬公子】
　　怀公【亹卫公子弑昭公自立】　慎公【頺敬公孙弑怀公自立】
　　声公【训慎公子】　　　　成侯【速声公子贬号曰侯服属三晋】
　　平侯　【成侯子】　　　　嗣君　【平公子自贬曰君】
　　怀君　【嗣君子为魏囚杀】　　元君　【嗣君弟】
　　卫君【角元君子秦并六国卫君独存二世废为庶人卫祀遂絶】
　　蔡　侯爵
　　【武王封弟叔度于蔡监殷后与管叔流言作乱放之于郭邻其子胡率徳改行周公举为鲁卿士复封于蔡是为蔡仲始叔度终侯齐儿二十五君六百七十五年楚惠王灭之】
　　蔡叔度【文王子武王弟】　　蔡仲【胡叔度子】
　　蔡伯【荒蔡仲子】　　　　宫侯　【蔡伯子】
　　厉侯　【宫侯子】　　　　武侯　【厉侯子】
　　夷侯　【武侯子】　　　　僖侯【所事夷侯子】
</div>
    <div class="pagination">
<a href="万姓统谱_page5.html">上一页</a><a href="万姓统谱.html">1</a><a href="万姓统谱_page2.html">2</a><a href="万姓统谱_page3.html">3</a><a href="万姓统谱_page4.html">4</a><a href="万姓统谱_page5.html">5</a><span class="current-page">6</span><a href="万姓统谱_page7.html">7</a><a href="万姓统谱_page8.html">8</a><a href="万姓统谱_page9.html">9</a><a href="万姓统谱_page10.html">10</a><a href="万姓统谱_page11.html">11</a><span>...</span><a href="万姓统谱_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
