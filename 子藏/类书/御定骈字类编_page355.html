<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 355 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 355 页/共 1019 页</h1>
    <div class="content">　　三孱【黄庭坚诗匹士能光国丨丨不满隅】
　　三痴【易林丨丨六狂欲之平乡迷惑失道不知昏明】
　　三贵【北史韩鳯传与髙阿那肱穆提婆共处衡轴号曰丨丨】
　　三佞【北齐书胡长传累迁右仆射及尚书令预参朝政左丞邹孝裕郎中陆仁惠卢元亮厚相结托时人号为丨丨】
　　三幸【唐书许敬宗等传赞木将壊虫实生之国将亡妖实产之故丨丨啸凶牝夺辰林甫将蕃黄屋奔鬼质败谋兴元蹙崔桞倒持李宗覆】
　　三俘【宋书武帝纪仰在璿玑旁穆七政薄伐不庭开复疆宇遂乃丨丨伪主开涤五都】
　　三贼【云笈七签见一贼下】
　　三盗【唐书秦琼传从讨世充建徳黒闼丨丨未尝不身先锋鏖阵前无坚对　隂符经天地万物之盗万物人之盗人万物之盗丨丨既宜三才既安故曰食其时百骸治动其机万化安人知其神而神不知其神所以神也】
　　三叛【春秋序五曰惩恶而劝善求名而亡欲盖而章书齐豹盗丨丨人名之类是也　又据公羊经止获麟而左氏小邾射不在丨丨之数】
　　三人【易需入于穴有不速之客丨丨来敬之终吉　又损见一人下　书洪范丨丨占则从二人之言诗爰居爰处爰丧其马疏古者兵车一乘甲士丨丨歩卒七十二人则死伤及病兼歩卒亡其马惟甲士耳礼记檀弓工尹商阳与陈弃疾追呉师及之陈弃疾谓工尹商阳曰王事也子手弓而可手弓子射诸射之毙一人韔弓又及谓之又毙二人毎毙一人揜其目止其御曰朝不坐燕不与杀丨丨亦足以反命矣孔子曰杀人之中又有礼焉　左传子玉治兵于蒍鞭七人贯丨丨耳　又呉伐楚战于长岸大败呉师获其乘舟余皇使随人与后至者守之环而堑之泉盈其隧岸陈以待命呉公子光使长鬛者丨丨潜伏于舟侧曰我呼余皇则对师夜从之三呼皆迭对楚人从而杀之楚师乱呉人大败之取余皇以归　论语丨丨行必有我师焉孟子孟献子百乘之家也有友五人焉乐正裘牧仲其丨丨则予忘之矣　越语将免者以告公令医守之生丈夫二壶酒一犬生女子二壶酒一豚生丨丨公与之母生二人公与之饩　战国防今君虽幸于王不过父子之亲军吏虽贱不卑于守闾妪且君擅主轻下之日久然闻丨丨成虎十夫揉椎众口所移毋翼而飞故曰不如赐军吏而礼之王稽不聼军吏果穷恶王稽杜挚以反　宋书五行志陈郡谢灵运有逸才毎出入自扶接者常数人民间謡曰四人挈衣裙丨丨捉坐席是也此盖不肃之咎　又王歆之传时有北地傅僧祐颍川陈珉髙平张祐并以吏才见知宋世言长吏者以丨丨为首　隋书杜正藏传大业中学业该通应诏举秀才兄弟丨丨俱以文章一时诣阙论者荣之　邓析子古人有言众口铄金丨丨成虎不可不察也　荘子子桑户孟子反子琴张丨丨相与友　韩诗外传荆伐陈陈西门壊因其降民使修之孔子过而不式子贡执辔而问曰礼过丨丨则下二人则式今陈之修门者众矣夫子不为式何也孔子曰国亡而弗知不智也知而不争非忠也亡而不死非勇也修门者虽众不能行一于此吾故弗式也　易林姬叔稚叔丨丨偶食论仁议福以安王室　新论丨丨居室二人交争必取信于不争者以辨彼此之得失　法苑珠林造书凡有丨丨长名曰梵其书右行次曰佉卢其书左行少者苍颉其书下行小学绀珠丨丨并登两府王尧臣韩琦赵槩王珪韩绛王安石　又正始名士丨丨夏侯太初何平叔王辅嗣　庾信哀江南赋济阳忠壮身参末将兄弟丨丨义声俱唱　宋之问留别之望舍弟诗同气有丨丨分飞在此晨　李白月下独酌诗举杯邀明月对影成丨丨白居易游郑家池诗野艇容丨丨晩池流浼浼　又寄举之公垂二相公诗见二坐下　元稹酬乐天吟张】
　　【员外诗诗四友一为泉路客丨丨两咏浙江诗　苏轼惠循二守相防诗且同月下丨丨饮莫作天涯万里心又答杨次公诗唱我丨丨无谱曲冯夷亦合舞幽宫李俊民用赵子美留别韵诗今宵明月丨丨共来日】
　　【红尘一骑飞　欧阳元试院唱和诗两牓复科新大比丨丨聨事旧同年】
　　三生【甘泽謡李源与圆观为忘年交自荆江上峡见妇人锦裆负甖而汲圆观曰是某托身之所更后十二年杭州天竺寺外与君相见是夕圆观亡后十二年源诣余杭赴其所约有牧竖歌竹枝词乃圆观也歌曰丨丨石上旧精魂赏月吟风不要论惭愧情人逺相访此身虽异性长存　传灯録有一省郎夣至碧岩下一老僧前烟穗极微云此是檀越结愿香烟存而檀越已丨丨矣第一生明皇时劔南安抚廵官第二生宪皇时西蜀书记第丨丨即今生也　云笈七签上歩天纲飞行羽门出入丨丨逃身隠沦　孔武仲二山赋窥丨丨之晏坐寻魏阁之仙游　廖大亨佛现鸟赋七寳防髙丨丨业重　韩翃赠别上元主簿张着诗回船对酒丨丨渚系马焚香五愿祠　白居易诗世説丨丨如不谬共疑巢许是前身　牟融送僧诗丨丨尘梦醒一锡衲衣轻　罗隠三衢哭孙员外诗直将尘外丨丨命未敌君侯一日恩　黄滔题宣一僧正院诗五级凌虚塔丨丨落髪师　贯休酬张相公见寄诗感通未合丨丨石骚雅欢擎九转金　苏轼悼朝云诗伤心一念偿前债弹指丨丨防后縁　朱子次莆田使君留题诗一壑秪今藏胜槩丨丨畴昔记曽来　范成大东林寺诗谈易繙经宰木春丨丨犹自袅烟熏　陆游露坐诗尘念丨丨误归心半世违　赵秉文春山诗意图诗何年身入画图传似是丨丨孟浩然　刘因盆池诗白髪惊鱼应百我扁舟捉月记丨丨　张翥寄题顾仲瑛玉山诗裴洞丨丨梦温陵十月凉　丁鹤年悼湖心寺壁东文上人诗云迷圆泽丨丨石月冷维摩十笏房】三身【金刚三昧经佛言如是如是真如空性性空智火烧灭诸结平等平等等觉三地妙觉丨丨于九识中皎然明净无有诸影　翻译名义十力超悟证丨丨以圆通三谛一境合名法身此彰一性也三智一心合名报身三脱一体合名应身此显二修也　圆觉经注六祖曰清浄法身汝之性也圆满报身汝之智也千百亿化身汝之行也若悟丨丨即名四智　李子卿兴唐寺圣容瑞光赋不仪形乎何以表丨丨之义不镕范乎何以塞万人之意　刘禹锡诗已取贝多翻半偈还将阳焰喻丨丨　王建题应圣观诗精思堂上画丨丨回作仙宫度美人】
　　三众【小学绀珠丨丨中国人众大秦寳众月氐马众】
　　三夫【左传子灵之妻杀丨丨一君一子而亡一国两卿矣可无惩乎注丨丨陈御叔楚襄老及巫臣也晋书王濬传表曰曽参之不杀人亦已明矣然三人传之其母投杼今臣之信行未若曾参之着而谗搆沸腾非徒丨丨之对外内扇助为二五之应　宋书乐志丨丨成市虎慈母投杼趋卞和之刖足接予归草庐　管子丨丨为一家　易林大畏虎狼依人作辅丨丨执防伏不敢起身安无咎】
　　三子【论语异乎丨丨者之撰　又公曰告夫丨丨注孔曰谓三卿也　孟子居下位不以贤事不肖者伯夷也五就汤五就桀者伊尹也不恶污君不辞小官者桞下惠也丨丨者不同道其趋一也　左传狄人归季隗于晋而请其二子文公妻赵衰生原同屏括楼婴林注文公以女妻赵衰杜注原屏楼丨丨之邑　易林丨丨逐兔犬踦不得　小学绀珠丨丨子路冉有公西华又丨丨由也果赐也达求也艺　又丨丨宰我子贡有若　又丨丨子路子贡顔渊　又丨丨孟子好诗书荀子好礼杨子好易孟子之文直而显荀子之文富而丽杨子之文简而奥　又丨丨子頽叔带子朝　王祎咏归亭赋迹丨丨之所志兮狥功名而规规　程敏政嵗寒三友图赋愿缔好于一时请致颂于丨丨　沈约相逄狭路间诗丨丨俱入门赫奕多羽翼　庾肩吾长安有狭邪行丨丨俱来入髙轩映彩旒　苏颋送光禄姚卿还都诗九卿朝已入丨丨暮同来　李白送韩准裴政孔巢父还山诗见二屐下　方澜春城晩歩诗归同丨丨歌考槃茫茫宇宙谁知我　又雚经雚生丨丨一为鹤】
　　三士【左传及郑郑文公亦不礼焉叔詹谏曰臣闻天之所启人弗及也晋公子有三焉天其或者将建诸君其礼焉男女同姓其生不蕃晋公子姬出也而至于今一也离外之患而天不靖晋国殆将启之二也有丨丨足以上人而从之三也注狐偃赵衰贾陀三人皆卿才　又襄公十年秋七月楚子囊郑子耳伐我西鄙九月侵宋北鄙孟献子曰郑其有灾乎师竞已甚周犹不堪竞况郑乎有灾其执政之丨丨乎　荀子我文王之为子武王之为弟成王之为叔父吾于天下不贱矣然而吾所执贽而见者十人还贽而相见者三十人貎执之士者百有余人欲言而请毕事者千有余人于是吾仅得丨丨焉以正吾身以定天下　吕览孟甞君问于白圭曰魏文侯名过桓公而功不及五覇何也白圭对曰文侯师子夏友田子方敬叚干木此名之所以过桓公也卜相曰成与璜孰可此功之所以不及五覇也相也者百官之长也择者欲其博也今择而不去二人与用其讐亦逺矣且师友也者公可也戚爱也者私安也以私胜公衰国之政也然而名号显庸者丨丨羽之也小学绀珠赵丨丨子夏田子方叚干木　又赵丨丨牛畜荀卿徐越　又全节丨丨王彦章裴约刘仁赡】
　　【曹植巢父赞尧禅许由巢父是耻秽其溷聼临河洗耳池主是让以水为浊嗟此丨丨清足厉俗　诸葛亮梁甫吟见一朝下　卢象追凉歴下古城西北隅诗闲防七贤地醉餐丨丨桃　苏轼与黄焘昙颍过逍遥堂何道士宗一问疾诗问疾来丨丨浇愁有半瓶　陈泰赋桃实诗东方小儿偷不得暗洒齐州丨丨血】三臣【礼记檀弓子防之丧哀公欲设拨问于有若有若曰其可也君之丨丨犹设之注丨丨仲孙叔孙季孙氏　左传范氏中行氏伐赵氏之宫赵鞅奔晋阳晋人围之荀跞言于晋侯曰君命大臣始祸者死载书在河今丨丨始祸而独逐鞅刑已不钧矣请皆逐之　小学绀珠卫丨丨仲叔圉治賔客祝鮀治宗庙王孙贾治军旅　曹植三良诗秦穆先下世丨丨皆自残　白居易与沈杨二舍人阁老同食勅赐樱桃诗内园题两字西掖赐丨丨　李徳裕奉和圣制南郊礼毕诗丨丨皆就日万国望如云】
　　三官【礼记王制司防以嵗之成质于天子冡宰齐戒受质大乐正大司寇市丨丨以其成从质于天子大司徒大司马大司空齐戒受质百官各以其成质于丨丨大司徒大司马大司空以百官之成质于天子百官齐戒受质　后汉书冯衍传五芝注第五名玉芝剖食拜丨丨正真御史　宋史钦宗纪朱伯友坐弃郑州降丨丨　又孝宗纪乾道元年六月戊子歩军司綂制官崔臯坐奏功冐滥夺所迁观察使止进横行丨丨令本军自效　荀子农精于田而不可以为田师贾精于市而不可以为贾师工精于器而不可以为器师有人也不能此三技而可使治丨丨曰精于道者也精于物者也精于物者以物物精于道者兼物物　吕览凡耳之闻也借于静目之见也借于昭心之知也借于理君臣易操则上之丨丨者废矣　易林顺风纵火艾芝俱亡丨丨集房十子中伤　黄庭内景经注序授者为师受者奉焉结盟立誓期以勿泄古者盟用元云之锦九十尺金简鳯文之罗四十尺金钮九防以代割髪歃血勿泄之约此物是神乡之竒帛非赤县之所有也今锦可用白绢罗可用青布钮可用金环亦可以誓信九天制告丨丨矣　云笈七签或以笃好三寳善功彻天或供飬师宝为丨丨所称　小学绀珠丨丨鼔金旗　又丨丨田贾器】
　　三家【论语丨丨者以雍彻子曰相维辟公天子穆穆奚取于丨丨之堂注马曰丨丨谓仲孙叔孙季孙礼记檀弓公室视丰碑丨丨视桓楹　后汉书刘陶传陶明尚书春秋为之训诂推丨丨尚书　晋书天文志古言天者有丨丨一曰盖天二曰宣夜三曰浑天　唐书徐岱传帝以诞日嵗嵗诏佛老者大论麟徳殿并召岱及赵需许孟容韦渠牟讲説始丨丨若矛楯卒而同归于善帝大悦　宋史艺文志丨丨冠婚丧祭礼五卷注司马光程頥张载定　急就篇韩魏唐注周武王之子封于韩其后为晋所灭因称韩氏晋大夫韩万即其后也及丨丨簒晋侯王相袭故其宗党分布四方　小学绀珠父子状元丨丨安徳裕子守亮张去华子师徳梁颢子固　梁元帝元览赋识丨丨之云谬知五门之可防　皮日休胥口即事诗鸳鸯一处两处舴艋丨丨五家　苏轼闻正辅表兄将至诗萧然丨丨歩横此万斛舟　又雪浪石诗削成山东二百郡气压岱北丨丨村　孙觌舟过湖洑泊丁山诗见一畆下　陆游野意诗隄长逾十里村小只丨丨　周伯琦释奠孔子庙诗不见丨丨采唯余五父衢　元好问三士醉乐园诗依様胡卢画不成丨丨儿女日交兵　陈樵临花亭诗丘园风丨丨市草木文章万丈光】
　　三眷【小学绀珠丨丨裴氏自晋魏为名族居燕者号东眷居凉者西眷居河东者中眷】
　　三俗【史记货殖传越楚则有丨丨】
　　三户【左传蛮子奔晋隂地士蔑致九州之戎将裂田以与蛮子而城之且将为之卜蛮子聼卜遂执之与其五大夫以畀楚师于丨丨注今丹水县北丨丨亭史记项羽纪楚南公曰楚虽丨丨亡秦必楚也　又项羽使蒲将军夜引兵度丨丨军漳南与秦战再破之后汉书郡国志南阳郡丹水县有丨丨亭　竹书纪年士寅孙何侵楚入丨丨郛　水经注丹水又东南迳一故城南名曰丨丨城昔汉祖入关王陵起兵丹水以归汉祖此城疑陵所筑也　又漳水东迳丨丨峡为丨丨津　庾信哀江南赋楚有七泽人称丨丨　髙适东征赋虽丨丨之亡秦知万人以离项　王维凉州郊外诗野老才丨丨边村少四邻　刘长卿使次安陆诗孤城尽日空花落丨丨无人自鸟啼　司空曙送严使君逰山诗见一钱下　李商隠楚塞诗但使故乡丨丨在防丝谁惜惧长蛟　陆龟蒙诗此地家丨丨何人禄万钟呉融赴阙次留献荆南相公诗本遗丨丨在今匝万家通　陆游有感诗执仇虽有楚丨丨守节得无齐一城　王逢秋感诗见一龙下】
　　三党【小学绀珠元祐丨丨洛党程颐贾易等蜀党苏轼吕陶等朔党刘挚等】
　　三亲【小学绀珠丨丨夫妇父子兄弟】
　　三氏【元史世祖纪大司农姚枢请以儒人杨庸教孔顔孟丨丨子孙东平府详议官王镛兼充礼乐提举诏以庸为教授以镛特兼太常少卿】
　　三姓【诗序有女同车刺忽也太子忽甞有功于齐齐侯请妻之齐女贤而不取卒以无大国之助至于见逐故国人刺之疏前欲以文姜妻之后欲以他女妻之他女必幼于文姜而经谓之孟姜者诗人以忽不娶言其身有贤行大国长女刺忽应娶不娶何必实贤实长也桑中刺奔相窃妻妾言孟姜孟庸孟弋责其大国长女为此奸滛其行可耻何必丨丨之女皆处长也　礼记疏谯周古史考云有圣人以火徳王造作钻燧出火教民熟食人民大悦号曰遂人次有丨丨乃至伏牺制嫁娶以俪皮为礼作琴瑟以为乐　史记匈奴传诸大臣皆世官呼衍氏兰氏其后有须卜氏此丨丨其贵种也　唐书明皇纪开元三年突厥部丨丨葛逻禄来附又回鹘传后稍南徙自号丨丨叶防　又骠传勿邓南七十里有两林部落有十低丨丨阿屯丨丨亏望丨】
　　【丨隷焉　五代史家人传论见一家下　易林男女合室丨丨同食婚姻孔云宜我孝孙】
　　三族【礼记仲尼燕居以之闺门之内有礼故丨丨和也周礼小宗伯掌丨丨之别以辨亲疎　仪礼士昏礼唯是丨丨之不虞使某也请吉日　左传昔帝鸿氏有不才子天下之民谓之浑敦少皥氏有不才子天下之民谓之穷竒颛顼氏有不才子天下之民谓之梼杌此丨丨也世济其凶増其恶名以至于尧尧不能去缙云氏有不才子天下之民以比三凶谓之饕餮　又呉公子札适晋説赵文子韩宣子魏献子曰晋国其萃于丨丨乎　史记秦纪文公二十年法初有丨丨之罪注父母兄弟妻子也　汉书刑法志髙后元年除丨丨罪妖言令　宋史兵志注西壕砦丨丨总兵马四百五十四为四甲二十队　管子公立三官之臣市立三卿工立丨丨泽立三虞山立三衡　荘子夫与国君同食泽及丨丨而况父母乎　又郑人缓也呻吟裘氏之地祗三年而缓为儒河润九里泽及丨丨　急就篇昭小兄注昭氏亦楚同姓共屈景为丨丨者也当战国时有昭奚恤小兄言上有昆而下有弟也　小学绀珠丨丨父子孙　又丨丨父族母族妻族　又丨丨父昆弟已昆弟子昆弟　又郑丨丨泄氏孔氏子人氏　又宋六卿丨丨皇缓为右师皇非我为大司马皇懐为司徒灵不缓为左师乐茷为司城乐朱鉏为大司寇　徐晋卿春秋经传类对赋宋丨丨而无害楚二卿之相恶　杜荀鹤寄从叔诗丨丨不当路长年犹布衣】
　　三祖【左传将战卫太子祷曰曽孙蒯聩敢昭告于皇祖文王列祖康叔文祖襄公郑胜乱从晋午在难不能治使鞅讨之蒯聩不敢自佚备持矛焉敢告无絶筋无折骨无面伤以集大事无作丨丨羞大命不敢请佩玉不敢爱　晋书刘颂传疏曰陛下犹以用才因宜法寛有由积之在素异于汉魏之先丨丨崛起易朝之为未可一旦直绳御下诚时宜也　又文苑序当涂基命文宗鬱起丨丨叶其髙韵七子分其丽则翰林总其菁华典论详其藻绚　宋书礼志景初元年六月有司奏定七庙之制曰丨丨之庙万世不毁其余四庙亲尽迭迁一如周后稷文武庙祧之礼　齐书萧惠基传惠基解音律尤好魏丨丨曲及相和歌每奏辄赏悦不能已又王僧防传今之清商实由铜爵丨丨风流遗音盈耳京洛相髙江左弥贵　北史齐孝昭帝纪诏议定丨】
　　【丨乐有司奏太祖孝武皇帝庙宜奏武徳之乐舞昭烈之舞太宗文襄皇帝庙宜奏文徳之乐舞宣政之舞髙祖文宣皇帝庙宜奏文政之乐舞光大之舞　唐书宰相世系表唐三子瑶偕谘号丨丨　宋史孝宗纪乾道三年夏四月癸卯叶颙等上丨丨下仙源积庆图及太宗真宗玉牒哲宗宝训　金史礼志两汉魏晋以来皆配以一祖至唐髙宗始以髙祖太宗崇配垂拱初又加以髙宗遂有丨丨同配之礼　小学绀珠丨丨太祖髙祖烈祖　又崔李郑薛丨丨崔殷子防为东祖邯为西祖防为南祖李楷五子叡为东祖芬与弟劲共称西祖辑与弟晃共称南祖郑温子晔为北祖简为南祖恬为中祖薛懿三子恢号北祖雕南祖兴西祖　因话録晋以顾长康张僧繇陆微为画家丨丨　传法正宗记丨丨僧璨大师不知何许人自北齐来隠于皖公山山谷寺　明一统志丨丨山在安庆府潜山县西北二十里梁髙僧志公隠居处有唐僧丨丨禅师塔峭壁间刻杜牧金陵懐古诗　李长民广汴赋图画所载则丨丨余范七圣妙迹列名马于曹韩览古松于韦毕　潘岳关中诗丨丨在天圣皇绍祚　苏味道奉和受图温洛应制诗陟配光丨丨懐柔洎百神　清昼讲古文聨句降及丨丨始变二雅】
　　三宗【魏书礼志道武皇帝传业无穷四祖丨丨功徳最重配天郊祀百世不迁　唐书太宗纪赞甚矣至治之君不世出也禹有天下传十有六王而少康有中兴之业汤有天下传二十八王而其甚盛者号称丨丨又韦凑传礼祖有功宗有徳其庙百世不毁商有丨丨周宗武王汉文帝为太宗武帝为世宗厯代称宗者】
　　【皆方制海内徳泽可尊列于昭穆是谓不毁　宋史乐志思皇攀慕追来孝作庙继丨丨　小学绀珠丨丨太宗太甲中宗太戊髙宗武丁　又丨丨太宗元宗宪宗费宏赐同逰西苑赋歴年迈夏而逾周兮岂但嫓盛于丨丨　张说享太庙乐章丨丨握镜六合涣然又南史周颙传音辞辩丽长于佛理着丨丨论】三昭【礼记王制天子七庙丨丨三穆与太祖之庙而七晋书贺循传时宗庙始建旧仪多阙或以惠懐二帝应各为世则颍川世数过七宜在迭毁事下太常循议礼七庙七世之亲昭穆父子位也若当兄弟旁满辄毁上祖则祖位空悬世数不足何取于丨丨三穆与太祖之庙然后成七哉】
　　三穆【礼记王制见上　又汲冡周书丨丨一絶灵破城二筮竒昌为三从兆凶】
　　三老【礼记文王世子天子视学大昕鼔徴所以警众也众至然后天子至乃命有司行事兴秩节祭先师先圣焉有司卒事反命始之飬也适东序释奠于先老遂设丨丨五更羣老之席位焉注丨丨五更各一人也皆年老更事致仕者也天子以父兄飬之示天下之孝悌也名以三五者取象三辰五星天所因以照明天下者　又乐记食丨丨五更于太学天子袒而割牲执醤而馈执爵而酳冕而总干所以教诸侯之弟也注丨丨五更互言之耳皆老人更知三徳五事者也　又礼运故宗祝在庙三公在朝丨丨在学王前巫而后史卜筮瞽侑皆在左右王中心无为也以守至正　左传公聚朽蠧而丨丨冻馁注丨丨谓上夀中夀下夀皆八十已上不见飬遇　史记髙祖纪汉王南渡平隂津至洛阳新城丨丨董公遮説汉王　又陈渉世家入据陈数日号令召丨丨豪杰与皆来防计事　汉书髙帝纪二年二月癸未举民年五十以上有修行能帅众为善置以为丨丨乡一人择乡丨丨一人为县丨丨与县令丞尉以事相教复勿繇戌　后汉书光武帝纪持节北度所到部县辄见二千石长吏丨丨官属下至佐史考察黜陟如州牧行部事　又礼仪志明帝永平二年三月上始帅羣臣躬飬丨丨五更于辟雍　又袁安传袁逄为司空卒于执金吾朝廷以逄尝为丨丨特优礼之　魏志沃沮国传其诸邑落渠帅皆自称丨丨则故县国之制也　宋书礼志魏髙贵乡公甘露二年车驾亲率羣司行飬老之礼于太学于是王祥为丨丨郑小同为五更　白虎通王者父事丨丨兄事五更者何欲陈孝悌之徳以示天下也故虽天子必有尊也言有父也必有先也言有兄也天子临辟雍亲袒割牲尊丨丨父象也竭忠奉几杖授安车濡轮恭绥执授兄事五更宠接礼交加客谦敬顺貎也　水经浊漳水东过壶关县北注汉壶关丨丨公乗兴上讼卫太子即邑人也　又注邹山记曰徂徕山在梁甫奉髙博三县界犹有美松亦曰尤徕之山也赤眉渠帅樊崇所堡也故崇自号尤徕丨丨矣　黄庭内景经黄锦玉衣带虎章注念丨丨子轻翔　又三呼我名神自通丨丨同坐各有朋　小学绀珠丨丨五更丨丨国老也五更庶老也　又丨丨五更三公老者为丨丨卿大夫老者为五更　又丨丨上夀中夀下夀　又丨丨工老商老农老　又丨丨文彦博张方平范镇　又丨丨傅尧俞范纯仁刘挚　賔退録陆放翁入蜀记载其父入沌后见舟人楚香祈神云告红头须小使头长年丨丨问何谓长年丨丨云梢工是也长读如长幼之长　苏过思子防赋独丨丨与千秋兮懐爱君之拳拳　杜甫防州歌长年丨丨长歌里白昼摊钱髙浪中　又拨闷诗长年丨丨遥怜汝捩柂开头防有神　孟浩然诗髙歩凌四壁元踪得丨丨　卢纶萧常侍瘿柏亭歌金貂主人汉丨丨构此穷年下朝早　王周戙诗见一叶下　苏轼送表弟程六知楚州诗炯炯明珠照防璧当年丨丨蘓程石　朱橰逰董山诗丨丨亦知行意速时时挿竹记沙痕　许有壬夜次馆陶诗丨丨趋承不惮劳船头坐看月轮髙】三父【齐书鬱林王纪中书令何允以皇后从叔见亲使直殿省甞随后呼允为丨丨与谋诛髙宗令允受事允不敢当依违杜谏帝意复止】
　　三叟【应璩丨丨诗古有行道人陌上见丨丨年各百余嵗相与锄禾莠住车问丨丨何以得此夀上叟前致词室内妪貎丑中叟前致词量腹节所受下叟前致词夜卧不覆首要哉丨丨言所以能长久】三翁【述异记桂阳郡有银井凿之转深有村人焦先见三老人徧身皓白云逐我太苦今往他所先知是怪以刀斫之丨丨以杖受刃忽不见视其断杖乃银也后井遂不复生银】
　　三叔【诗疏见三监下　诗传管叔封于邶与蔡叔霍叔康叔监殷四国害周公康叔谏不聼丨丨遂以殷畔康叔忧王室赋栢舟子曰仁矣吾于柏舟见匹夫不可夺志也　小学绀珠周丨丨鲁公伯禽康叔唐叔】三兄【虬髯公传见一妹下　隋唐嘉话沈佺期以工诗著名燕公张説尝谓之曰沈丨丨诗直须还他第一　王绩答冯子华处士书吾家丨丨生于隋末有道无位作汾亭操盖孔子龟山之流也按丨丨谓文中子】三男【周礼职方氏正西曰雍州其民丨丨二女　战国策临淄之中七万户臣窃度之下户丨丨子三七二十一万不待发于逺县而临淄之卒固已二十一万矣　北史周宗室防传见二女下　又邢邵传旧格制生两男者赏羊五口不然则绢十匹仆射崔暹奏絶之邵云此格不宜辄断句践以区区之越赏法生丨丨者给乳母况以天下之大而絶此条　元史五行志中綂二年九月河南民王四妻鄞氏一产丨　唐志云物反常为妖隂气盛而母道壮也　宅经干将丨丨震坎艮悉属于阳位　王绩独坐诗丨　婚令族五女嫁贤夫杜甫石壕吏诗聼妇前致词丨丨邺城戌】
　　三儿【宋书戴法兴传家贫父硕子贩纻为业法兴二兄延夀延兴并修立延夀善书法兴好学山隂有陈载者家富有钱三千万乡人咸云戴硕子丨丨敌陈载三千万钱　齐书陈皇后传宣帝从任在外后留家治事教子孙有相者谓后曰夫人有贵子而不见也后叹曰我丨丨谁当应之呼太祖小字曰正应是汝也　又沈冲传冲母孔氏在东邻家失火疑为人所焚爇大呼曰我丨丨皆作御史中丞与人岂有善者哉】三郎【后汉书西南夷传初有女子浣于遯水有三节大竹流入足间闻其中有号声剖竹视之有一男儿归而飬之及长有才武自立为夜郎侯以竹为姓武帝元鼎六年平南夷为牂柯郡夜郎侯迎降天子赐其王印绶后遂杀之夷獠咸以竹王非血气所生甚重之求为立后牂柯太守呉覇以闻天子乃封其三子为侯死配食其父今夜郎县有竹王丨丨神是也　齐书陈显逹传家既豪富诸子与王敬则诸儿并精车牛丽服饰当世快牛称陈世子青王丨丨乌吕文显折角江瞿昙白鼻　北史隋滕穆王瓒传瓒贵公子又尚公主美姿容好书爱士甚有当时誉时人号曰杨丨丨　五代史王审知传审知为人状貎防伟隆准方口常乗白马军中号曰白马丨丨　小学绀珠丨丨中郎侍郎郎中刘禹锡梁国祠诗梁国丨丨威徳尊女巫箫鼓走乡村郑嵎津阳门诗丨丨紫笛防烟月怨如别鹤呼覊雌黄庭坚梅花诗莫将花与杨妃比能与丨丨作祸胎元好问题商孟卿家明皇合曲图诗丨丨搦管仰面吹天公大笑嗔不得　又雪香亭杂咏诗天上丨丨玉】
　　【不如手中白羽趁花奴　宋无鲸背吟乳岛诗端相不似鸡头肉莫遣丨丨解抹胸　萨都拉明皇击梧图诗阿环起学飞燕轻笑唤丨丨作供奉】
　　三息【晋书王峤传峤少有风尚永嘉末携其二弟避乱渡江时元帝镇建邺教曰王祐丨丨始至名徳之胄并有操行宜蒙饰叙　宋书谢晦传大刑所加洪恩旷洽傅亮丨丨特蒙全宥晦同产以下羡之诸侄咸无所染　梁简文帝诗丨丨俱入门雅志扬清尘丨丨俱上堂觞肴满四陈丨丨俱入户照耀光容新　又云笈七签修飞歩之道当思夫人姓讳形像并足上天枢星上对阳明星左手抚心右手指阳明星叩齿九通咽液九过闭气丨丨而微咒】
　　三孙【易林丨丨六子安无所苦中藏废殆亡我所使　又小学绀珠丨丨孙立节子勰勴】
　　三幼【管子凡国都皆有掌幼士民有子子有幼弱不胜飬为累者有丨丨者无妇征四幼者尽家无征五幼又与之葆受二人之食此之谓慈幼　又陆游诗婢喜蚕丨丨自注乡中蚕眠为丨丨】
　　三童【明一统志丨丨山在台州府黄岩县西南十七里上有三峯各髙数丈状如童子】
　　三甥【左传楚文王伐申过邓邓祈侯曰吾甥也止而享之骓甥甥飬甥请杀楚子邓侯弗许丨丨曰亡邓国者必此人也　史通丨丨见防而作决在未萌胡曽邓城诗不用丨丨谋楚计临危方觉噬脐难】三壻【唐书张镒传郭子仪壻太仆卿赵纵为奴告下御史劾治而奴留内侍省镒奏言今纵事非叛逆而奴留禁中独下纵狱情所不厌且将帅功孰大于子仪冡土仅干两壻前已得罪纵复继之不数月斥其丨丨假令纵实犯法事不縁奴尚宜録勲念亡以从荡宥况为奴所愬耶】
　　三妃【礼记檀弓舜葬于苍梧之野盖丨丨未之从也注帝喾立四妃以象后妃四星其一明者为正妃余三小者次妃也帝尧因焉至舜不告而取不立正妃但丨丨而已疏云但丨丨而已者案帝王世纪云长妃娥皇无子次妃女英生商均次妃癸比生二女霄明烛光是也　张华晋中宫所歌皇英垂帝典大雅咏丨丨】三嫔【魏书髙祖纪改定内官丨丨视三卿　又山海经赤水之南流沙之西有人珥两青蛇乗两龙名曰夏后开上丨丨于天得九辩与九歌以下呉淑事类赋夏后丨丨之献太康五子之歌】
　　三防【隋书礼仪志三妃三公夫人之服九花皆九树其雉衣亦皆九等丨丨三孤之内子自鵫衣而下八雉衣皆八等六嫔六卿之内子自□衣而下七雉衣皆七等】
　　三媵【金史后妃传序鲁成风始两祔宋国丨丨齐管氏三归春秋皆讥之】
　　三母【诗言告师氏疏内则云大夫以上立师慈保丨丨者谓子之初生保飬教视男女并有丨丨　礼记古者男子内有慈母疏凡诸侯之子适庶皆丨丨　南史司马筠传丧服经云君子子为庶母慈已者传曰君子子者贵人子也郑元引内则丨丨止施于卿大夫以此而推则慈母之服上不在五等之嗣下不逮三士之息傥其服者止卿大夫防诸侯之子尚无此服况乃施之皇子谓宜依礼刋除以反前代之惑　又后汉书邓皇后纪平望侯刘毅上书曰上考诗书有虞二妃周室丨丨修行佐徳思不逾阈未有内遭家难外遇灾害览总大麓经营天物功徳巍巍若兹者也注丨丨谓后稷母姜嫄文王母太姙武王母太姒也　又崔琦传周兴丨丨注列女传曰太姜者太王之妃贤而有色生太伯仲雍王季化三子皆成贤徳太王有事必咨谋焉太姙者王季之妃端懿诚荘维徳之行及其有身目不视恶色耳不聼恶声而生文王太姒者文王之妃号曰文母思媚太姜太姙旦夕勤劳以进妇道文王理外文母理内生十男也　晋书王坦之传皇太后仁淑之体同于丨丨先帝奉事积年毎称圣明臣愿奉事之心便当自同孝宗太后慈爱之隆亦不必异　又后妃传赞二妃光舜丨丨翼周　易林丨丨多福天禄所伏居之宠光君子有福　成公绥中宫赋见二妃下】三慈【南史司马筠传内则所言诸母是谓三母非兄弟之母明矣子游所问自是师保之慈非二年小功之慈也故夫子得有此对岂非师保之慈母无服之证乎郑元不辩丨丨混为训释引彼无服以注慈已后人致谬实此之由】
　　三娘【金史后妃传有胜格者阿里库与之同卧起如夫妇厨婢丨丨以告海陵海陵不以为过惟戒阿里库勿笞棰丨丨阿里库榜杀之海陵闻昭妃阁有死者意度丨丨曰若果尔吾必杀阿里库】
　　三姑【明一统志丨丨石在建寕府武夷山相传秦时有三女游戯于此化为石今三石相聨望之有姝丽之态故名　顾况寻桃花岭潘丨丨防诗见二郎下】
　　三妪【易林丨丨治民不胜其任两马争车败壊家室】
　　三婆【老学庵笔记自元丰皆置尚书省复二十四曹繁简絶异吏辈为之语曰吏勲封考丨丨两嫂户度金仓细酒肥羊】
　　三姊【唐书杨贵妃传丨丨皆美劭帝呼为姨封韩虢秦三国夫人出入宫掖恩宠声焰震天下】三妹【南史刘孝绰传其丨丨一适琅琊王叔英一适呉郡张嵊一适东海徐悱并有才学　唐书杨国忠传天寳七载擢给事中兼御史中丞专判度支防丨丨封国夫人兄铦擢鸿胪卿与国忠皆列棨防而第舍华僭弥跨都邑】
　　三妇【易林丨丨同夫志不相思心懐不平至常愁悲顔氏家训古乐府歌辞先述三子次及丨丨妇是对舅姑之称其末章云丈夫且安坐调未遽央古者子妇供事舅姑旦夕在侧与儿女无异故有此言近代作丨丨诗乃为匹嫡并耦已之羣妻之意又加郑卫之词何其谬乎　骆賔王和孙长史秋日卧病诗调丨丨至置驿五侯来】
　　三女【诗传见一妻下　周礼见二男下　家语顔氏有丨丨小曰徴在顔父问丨丨曰陬大夫虽父祖为卿士然先圣之裔也三子孰能为之妻徴在进曰从父所制将何问焉父曰即尔能矣遂以妻之祷于尼丘之山生孔子　周语恭王游于泾上宻康公从有丨丨奔之其母曰必致之于王夫兽三为羣人三为众女三为粲夫粲美之物也众以美物归女而何徳以堪之康公弗献一年王灭宻　宋书礼志旧説后汉有郭虞者有丨丨以三月上辰产二女上已产一女二日之中而丨丨并亡俗以为大忌至此月此日不敢止家皆于东流水上为祈祷自洁濯谓之禊祠分流行觞遂成曲水易林游魂六子百木所起三男从父丨丨从母至已而足各得其所　又丨丨求夫不见复关伺山隅长思忧叹　宅经坤将丨丨巽离兑悉属隂之位　王十朋防稽风俗赋见二娥下　白居易遣懐诗逺谪四年徒已矣晩生丨丨拟如何】
　　三归【论语管氏有丨丨疏礼大夫虽有妾媵嫡妻唯娶一姓今管氏娶三姓之女故曰有丨丨　又朱注丨丨防名　易林福徳之士欢悦日喜夷吾相桓丨丨为臣赏流子孙　又北史陆法和传尝至襄阳城北大树下画地方二尺令弟子掘之得一长尺半以杖叩之曰汝欲出不能得已数百嵗不逄我者岂见天日乎为授丨丨乃入草　观佛三昧海经老母举头见千二百比丘即作此言佛法清浄不舍众生如我恶犹尚化度作是语已求受五戒时罗睺罗为説丨丨受五戒法母闻此法未举头顷成须陀洹　萧子良与孔中丞释疑惑书丨丨五戒岂得一念而可舍十善八正寜瞥想之可遗】
　　三粲【周语见三女下　黄庭坚诗解歌使君辞樽前有丨丨　范成大公辨用前韵见赠复次韵诗心兵不起无丨丨坐客常多似四豪　王士熙诗丨丨未笄儿未冠忍教夫壻叹孤鸿】
　　三友【论语益者丨丨损者丨丨　宋史髙怿传闻种放隠终南山乃筑室豹林谷从放受叶放竒之不敢处以弟子行与同时张荛许勃号南山丨丨　五色线白乐天以诗酒琴为丨丨曰昨日北窻下自问何所为所亲惟丨丨三友者为谁琴罢輙饮酒酒罢辄吟诗丨丨递相引循环无已时　小学绀珠丨丨髙怿张荛许勃　乂丨丨李舒李展张舜仪　又丨丨子桑户孟子反子琴张　程敏政有嵗寒丨丨图赋　邢邵冬夜酬魏少傅直史馆诗见一官下　权徳舆和李给事省中书情寄刘苗崔三曹长诗共説汉朝荣上贵岂令丨丨滞冯唐　白居易诗游依二室成丨丨住近防林当四邻　又防石诗石虽不能言许我为丨丨　杜荀鹤郊居即事投李给事诗书劔同丨丨蓬蒿外四邻　苏轼佛日山荣长老方丈诗何处霜眉碧眼客结为丨丨冷相看】
　　三賔【礼记乡饮酒义賔主象天地也介僎象隂阳也丨丨象三光也让之三也象月之三日而成魄也四面之坐象四时也】
　　三主【杨维桢梁家守藏奴诗丨丨六君七贵人明日飞花乱红雨】
　　三耦【周礼射人孤卿大夫以丨丨射一侯一获一容乐以采苹五节二正　左传范献子来聘公享之展荘叔执币射者丨丨公臣不足取于家臣家臣展瑕展玉父为一耦公臣公巫召伯仲顔荘叔为一耦鄫鼔父党叔为一耦】
　　三辈【诗序出车劳还率也笺遣将率及戍役同歌同时欲其同心也疏同时谓将帅与戌役俱行虽二章丨丨别行每行将帅同发也　史记孙膑传田忌数与齐诸公子驰逐重射孙子见其马足不甚相逺马有上中下軰于是孙子谓田忌曰君弟重射臣能令君胜田忌信然之与王及诸公子逐射千金及临质孙子曰今以君之下驷与彼上驷取君上驷与彼中驷取君中驷与彼下驷既驰丨丨毕而田忌一不胜而再胜卒得王之千金　汉书傅介子传诏曰楼兰王安归常为匈奴间遮汉使者发兵杀畧卫司马安乐光禄大夫忠期门郎遂成等丨丨及安息大宛使盗取节印献物甚逆天理平乐监傅介子持节使诛斩楼兰王安归首县之北阙以直报怨不烦师众其封介子为义阳侯食邑七百户　后汉书礼仪志注东京赋注曰卫士千人在端门外丨丨千骑在卫士外为三部更送至雒水凡丨丨逐鬼投雒水中仍上天池絶其桥梁使不得度还　唐书李育徳传授伊州总管王世充攻之屡困贼遣使丨丨请救朝廷未暇也　又裴延龄传属疾卧第载度支官物输之家无敢言帝念之使者日丨丨往死年六十九人语以相安唯帝悼不已　齐民要术早晩及中丨丨　毛诗陆疏广要贾思勰曰桐有丨丨青白复有冈桐即油桐也】
　　三朋【礼记杂记疏见三邻下】
　　三邻【礼记杂记夫若无族矣则前后家东西家无有则里尹主之疏洛诰传云古者八家为邻丨丨为朋三朋为里　左传楚子享公于新防好以大屈既而悔之防启疆闻之见公公语之拜贺公曰何贺对曰齐与晋越欲此久矣寡君无适与也而传诸君君其备御丨丨慎守寳矣敢不贺乎公惧而反之】
　　三栾【小学绀珠丨丨栾书黡盈又班固幽通赋见一体下】
　　三郤【左传晋丨丨害伯宗谮而杀之及栾弗忌伯州犁奔楚　晋语夫丨丨五大夫三卿其宠大矣一朝而灭莫之哀也唯无徳也　易林恶灾殆盈日益章明祸不可救丨丨夷伤　太元经窽枯木丁冲振其技小人有灾丨丨钩罗　小学绀珠丨丨锜犨至】
　　三桓【论语故夫丨丨之子孙微矣注孔曰丨丨谓仲孙叔孙季孙三卿皆出桓公故曰丨丨也　礼记郊特牲大夫而飨君非礼也大夫强而君杀之义也由丨丨始之　左传季寤公鉏极公山不狃皆不得志于季氏叔孙辄无宠于叔孙氏叔仲志不得志于鲁故五人因阳虎阳虎欲去丨丨以季寤更季氏以叔孙辄更叔孙氏已更孟氏　又公患丨丨之侈也欲以诸侯去之丨丨亦患公之妄也故君臣多间公游于陵阪遇孟武伯于孟武之衢曰请有问于子余及死乎对曰臣无由知之三问卒辞不对公欲以越伐鲁而去丨丨秋八月甲戌公如公孙有陉氏因孙于邾乃遂如越　易林丨丨子孙世秉国权爵势上卿富于周公　小学绀珠鲁丨丨庆父为仲孙氏至彘九世叔牙为叔孙氏至舒八世季友为季孙氏至肥八世　徐晋卿春秋经传类对赋鲁丨丨独季孙太盛郑七穆唯罕氏后亡　又晋书谢安传以桓石民为荆州改桓伊为中流石防为豫州既以丨丨据三州彼此无怨各得其任】
　　三墨【北史周武帝纪诏曰至道深混成无际体包空有理极幽元但岐路既分源流逾逺淳离朴散形器斯乖遂使丨丨八儒朱紫交竞九流七畧异説相腾道隠小成其来旧矣按韩非子孔墨之后儒分为八墨离为三　小学绀珠丨丨相里氏相夫氏邓陵氏　又丨丨宋铏伊文相里勤五侯子苦获已齿邓陵子　王融净行颂丨丨纷纭殊不防七儒委鬱曾未并】
　　三张【钟嵘诗品见一左下　小学绀珠丨丨张载协亢又丨丨张嘉贞延赏靖　又丨丨张廷珪张九龄张休　耿湋宿李八昆季宅诗更过丨丨价东游愧陆机　贯休懐洛下卢缙云诗一减丨丨价幽居少室前　又寄张侍郎诗寂寥还得句溪上寄丨丨】
　　三陆【晋书陆云传云弟耽为平东祭酒亦有清誉与云同遇害大将军参军孙惠与淮南内史朱诞书曰不意丨丨相携闇朝一旦湮灭道业沦丧痛酷之深荼毒难言国丧儁望悲岂一人　小学绀珠丨丨陆慧晓三子僚任倕　明一统志丨丨先生祠在抚州府学西祀宋陆九韶九渊九明】
　　三卜【公羊传曷为或言丨丨或言四卜丨丨礼也四卜非礼也】
　　三杨【晋书杨骏传帝自太康以后天下无事不复留心万机惟躭酒色始宠后党请谒公行而骏及珧济势倾天下时人有丨丨之号　唐书杨凭传长善文辞与弟凝凌皆有名大厯中踵擢进士第时号丨丨　吾学编杨溥传正綂四年进少保兼武英殿大学士时称丨丨学士文贞为西杨文敏东杨公南杨　小学绀珠丨丨杨凭于陵汝士　刘因寄杨晋州诗南州选举数丨丨中綂衣冠半在亡】
　　三谢【小学绀珠丨丨诗灵运惠连元晖　窦臮述书赋博哉四庾茂矣六郗丨丨之盛八王之竒　又李白宿五松山下荀媪家诗令人惭漂母丨丨不能餐】
　　三何【南史何思澄传初思澄与宗人逊及子朗俱擅文名时人语曰东海丨丨子朗最多】
　　三陈【小学绀珠丨丨陈尧叟尧佐尧咨　又丨丨陈宗召贵谦贵谊　何逊赠族人秣陵兄弟诗名价齐两许闺门比丨丨】
　　三崔【北史陈元康传见一康下】
　　三姜【南史韦放传放性厚笃实轻财好施于诸弟尤雍穆毎将逺别及行役初还常同一室卧起时比之丨丨　小学绀珠丨丨姜肱二弟仲海季江】
　　三李【北史髙允传徴士颂赵实名区世多竒士山岳所钟挺生丨丨矫矫清风抑抑容止初九而潜望云而起　小学绀珠丨丨李诜李灵李遐　又明一统志丨丨祠在南昌府城内睡仙观侧丨丨宋殿中丞李夤及其子工部侍郎李虚已洗马李虚舟也后人即其故居建祠肖像祀之】
　　三薛【唐书宰相世系传西祖兴字季达晋河东太守安邑荘公三子纥清涛涛字伯畧中书监袭安邑忠惠公与北祖南祖分綂部众世号丨丨都綂】
　　三岑【唐书岑羲传时弟仲翔为长洲令仲休为溧水令皆有治绩宰相宗楚客语本道廵察御史毋遗江东丨丨乃荐羲为汜水令】
　　三裴【小学绀珠丨丨裴休兄弟三人有盛名世谓俅不如俦俦不如休】
　　三罗【唐诗纪事罗虬罗邺罗隠共塲屋时人谓之丨丨昭宗欲以甲科处之遇谗而止　又云笈七签济我六度行故能解丨丨　又法轮经云超度过丨丨八难于是名灭度如脱胞旷朗覩八清也】
　　三苏【明一统志丨丨祠在眉州治西南即宋苏洵故宅苏轼次韵子由使契丹至涿州见寄诗氊毳年来亦甚都时时鴂舌问丨丨　赵秉文丨丨帖诗君家一日防丨丨翰墨人间今古无　欧阳元题山荘所藏东坡古木图诗眉山昔日生丨丨一山草木为之枯】
　　三范【小学绀珠丨丨范纯仁纯礼纯粹　又丨丨范镇百禄祖禹】
　　三吕【小学绀珠丨丨吕蒙正圣功文穆夷简坦夫文靖公着晦叔正献三世宰相夷简公着父子平章又五代丨丨琦之后端梦竒之后蒙正夷简公着咸休之后大防】
　　三刘【却扫编刘贡甫原甫原甫子仲冯皆精于汉书毎读随所得释之后成一编号丨丨汉书正前人之失　又清昼讲古文聫句见二杜下】
　　三曾【小学绀珠丨丨曽巩布肇】
　　三孔【宋史孔文仲传初文仲与弟武仲平仲皆以文声起江西时号丨丨　周必大诗丨丨三刘嵗月赊后来儒术数君家　又汉书司马相如传管籥之音注籥丨丨以竹为之　后汉书舆服志金鋄方釳挿翟尾注方釳铁也在马騣后后有丨丨挿翟尾其中　元史礼乐志羌笛制如笛而长丨丨　风俗通籥乐器竹管丨丨以和众声也　管子利出一孔者王二孔者彊丨丨者亡　云笈七签上智者心有七孔中智五孔下智丨丨】
　　三洪【宋史洪适传皓使朔方适年甫十三能任家事以皓出使恩补修职郎绍兴十二年与弟遵同中博学宏词科髙宗曰父在逺方子能自立此忠义报也宜升擢遂除敕令所删定官后三年弟迈亦中是选由是丨丨文名满天下】
　　三沈【小学绀珠丨丨沈遘沈括沈辽】
　　三种【宋史种世衡传子古谔诊皆有将材关中号曰丨丨】
　　三蔡【宋史邢恕传恕善为表襮蚤致声名而天资反覆行险冒进为司马光客即防光附章惇即背惇至与丨丨为腹心则之死弗替】
　　三林【小学绀珠丨丨林栗林枅林大中】
　　三贾【戴表元和阮得子诗我欲歌丨丨谁能説两徐】
　　三明【后汉书叚颎传颎字纪明颎与皇甫威明张然明并知名显达京师称为凉州丨丨云　晋书诸葛恢传恢字道明时颍川荀闿字道明陈留蔡谟字道明与恢俱有名誉号曰中兴丨丨人为之语曰京师丨丨各有名蔡氏儒雅荀葛清　苏轼和梅户曹防猎铁沟诗山西从古説丨丨谁信儒冠也捍城　又观佛三昧海经丨丨六通皆悉具足　大方广寳箧经世尊我等不为丨丨何以故彼所明处毕竟无故　王僧孺中寺碑蕴丨丨而过十地圆万行而包四等　王勃净慧寺碑玉函降彩金瓶探色振八解之遥源践丨丨之广路梁昭明太子讲席诗八水润焦芽丨丨启羣目　孟浩然来阇黎新亭诗八解禅林秀丨丨给苑才　又黄】
　　【庭内景经丨丨出华生死际注天丨丨日月星人丨丨耳目口地丨丨文章华】
　　三嘏【晋书刘惔传祖宏字终嘏光禄勲宏兄粹字纯嘏侍中宏弟潢字冲嘏吏部尚书并有名中朝时人语曰洛中雅雅有丨丨】
　　三逹【羣辅録大鸿胪韦孟达上党太守公孙伯达河阳长魏仲达扶风平陵人同时齐名世号丨丨　又南史刘之遴传子丨丨字三善数嵗能清言　又梁书沈约传归妙轸于一乗启元扉于丨丨　南史呵罗单国传呵罗单国王毘沙跂摩奉表曰常胜天子陛下诸佛世尊长乐安隠丨丨六通为世间是名如来是故至诚五体敬礼　又卢仝杂兴诗意智未成百不解见人富贵亦心爱等闲对酒呼丨丨屠羊杀牛皆自在】三侍【周必大辞免兼侍讲奏状若尚续汉殿六经之业殆将兼唐人丨丨之荣】
　　三康【晋书孔愉传愉字敬康与同郡张茂字伟康丁潭字世康齐名时人号曰防稽丨丨　王十朋防稽风俗赋见一门下】
　　三竒【易本义丨丨之卦名之曰干　易林丨丨六偶相随俱市王孙善贾先得利寳居止不移大盗为咎】三献【小学绀珠丨丨张献诚献恭献甫】
</div>
    <div class="pagination">
<a href="御定骈字类编_page354.html">上一页</a><span>...</span><a href="御定骈字类编_page350.html">350</a><a href="御定骈字类编_page351.html">351</a><a href="御定骈字类编_page352.html">352</a><a href="御定骈字类编_page353.html">353</a><a href="御定骈字类编_page354.html">354</a><span class="current-page">355</span><a href="御定骈字类编_page356.html">356</a><a href="御定骈字类编_page357.html">357</a><a href="御定骈字类编_page358.html">358</a><a href="御定骈字类编_page359.html">359</a><a href="御定骈字类编_page360.html">360</a><span>...</span><a href="御定骈字类编_page356.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
