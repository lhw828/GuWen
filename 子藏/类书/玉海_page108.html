<!DOCTYPE html>
<html>
<head>
    <meta charset="UTF-8">
    <title>玉海 - 第 108 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 108 页/共 284 页</h1>
    <div class="content">　　二年十二月二日上重修吏部格式勅令申明一千一百五册参政茂良等撰三年三月二十九日上吏部条法总类四十卷为类六十八为门三十　书目左选令格式申明三百卷修纂绍兴三十年以后续防乾道中从吏侍周操胡沂之言也　嘉泰二年诏重修七司法开禧元年书成三百二十三卷上之以淳熙二年正月一日至嘉泰四年十月续防增修
　　庆元重修敕令格式　条法事类
　　二年二月丙辰复置编修勅令所遂抄録乾道五年正月至庆元二年十二月终续降防挥得数万事参酌淳熙旧法五千八百条删修为书縂七百二册勅令格式及目録各百二十二卷申明十二卷看详四百三十五册【防要云二百六十六卷书目云二百五十六卷】四年九月丙申【十一日】上之嘉泰二年八月二十三日上庆元条法事类四百三十七卷书目云八十卷元年诏编是书
　　嘉定吏部条法縂类
　　六年三月四日上一百一十四册成五十卷【凡改正四百六十余条】并百司吏职补授法二百六十三册一百三十三卷七年五月颁行　近酌唐铨别荐绅之流品逺参汉律旌刀笔之劳能
　　淳祐重修勅令格式
　　二年二月上表云奎文大掲于华榱　十一年上条法事类
　　玉海卷六十六
　　钦定四库全书
　　玉海卷六十七
　　宋　王应麟　撰
　　诏令
　　赦宥
　　古者眚灾肆赦周有三宥三赦之灋春秋荘二十年书肆大眚范甯曰有时而用非经国之常制秦孝文荘襄元年皆有赦初即位肆赦始此秦并诸侯曰大赦天下由汉以来或即位建储改元立后皆有赦遂为常制大赦者不以罪大小皆原其或某处有灾或车驾行幸则曰赦某郡已下谓之曲赦复有递减其罪谓之徳音者比曲赦则恩及天下比大赦则罪不尽除
　　舜肆赦
　　书舜典眚灾肆赦【注眚过灾害肆缓也过而有害当缓赦之】流宥五刑【宥寛也以流放之法寛五刑】　大禹谟宥过无大刑故无小罪疑惟轻功疑惟重【法过误所犯虽大必宥不忌故犯虽小必刑】
　　周赦宥
　　礼秋官司刺掌三刺三宥三赦之灋壹宥曰不识再宥曰过失三宥曰遗忘【注不识谓愚民无识过失若今律过失杀人不坐死者遗忘若间帷薄忘有在焉而以兵矢投射之】壹赦曰幼弱再赦曰老耄三赦曰憃愚书吕刑五刑之疑有赦其审克之墨辟其罚百锾【六两】
　　【曰锾锾黄铁也】劓辟其罚惟倍【二百锾】剕辟其罚倍差【五百锾】宫辟其罚六百锾大辟其罚十锾【五刑疑各入罚不降相因古之制也】　礼记疑狱泛与众共之众疑赦之　管子赦者先易而后难小利而大害者也无赦者小害而大利者也　春秋荘公二十二年春王正月肆大眚杜预注赦有罪也易称赦过宥罪书称眚灾肆赦传称肆皆荡涤众故以新其心
　　汉大赦天下
　　髙帝纪五年二月甲午即皇帝位于汜水之阳五月西都长安六月壬辰大赦天下
　　汉立太子赦天下
　　髙帝纪二年六月壬午　宣帝地节三年四月戊申安帝元初六年四月丙寅　顺帝建康元年四月并立太子赦天下　晋明帝太宁三年三月戊辰立太子大赦增文武位二等大酺三日赐帛
　　汉郊赦
　　文纪十五年【丙子】夏四月上幸雍始郊见五帝赦天下
　　唐承天门大赦
　　实录贞观十七年四月丙戌立晋王为皇太子帝御承天门楼大陈仗卫当道植金鸡大赦天下　景云元年七月己巳平王为皇太子大赦【声应吹铜望惟当璧司空读册侍中授玺申洊雷之泽纪景云之瑞改元】开元二十六年七月己巳册皇太子大赦　乾元元年十月甲辰御宣政殿册成王为皇太子大赦　元和四年十月庚寅册皇太子癸巳制曰爰以吉日册于明庭鼓钟载和文物大备宜布泽申恩
　　唐丹凤楼大赦
　　实录至德二年十二月戊午御丹凤楼大赦天下乾元元年二月丁未御明凤门大赦四月甲寅享庙乙卯御丹凤门大赦　建中元年正月辛未有事南郊还御丹凤楼大赦　贞元四年正月庚戌朔御丹凤楼大赦　元和二年正月辛卯有事于南郊御丹凤楼大赦　建鸡竿伐鼍鼓帝命出皇恩溥扬巽风作解雨【苏颋颂】　六甲迎黄气三元降紫泥【沈佺期】　周矢汉薪咸从荡涤郑书晋鼎弥切哀矜齐臣羞委辔之言楚国愧封钱之陋【李商隠】　通典大唐令曰赦日武库令设金鸡及鼓于宫城门外之右勒集囚徒于阙前挝鼓千声讫宣制放其赦书颁诸州用绢写行下
　　干德明德门大赦　太平兴国丹凤楼大赦端拱乾元门肆赦　祥符封禅坛肆赦　仪注
　　国朝每郊祀前一日有司设百官蕃国朝贡使缁黄耆老位于宣徳门外太常设宫县置钲鼓其日刑部録囚以俟车驾还改御常服登楼升御坐仗衞如仪侍臣宣敕立金鸡太常撃鼔集囚少府监立鸡竿于楼东南隅竿木伎人縁绳争上取鸡口所衔绛幡获者即与之楼上以朱丝绳贯木鹤僊人乗之捧制书循绳而下至地以画台承鹤取制书宣之还授中书门下转付刑部侍郎承制释囚羣臣称贺若徳音赦书自内出者并如文徳殿宣制之仪　建隆四年十一月甲子郊祀毕御明徳门楼大赦改干徳元年　太平兴国三年十一月丙申合祭南郊御丹凤楼大赦【即明徳门也七月庚戌改】　端拱二年七月二十三日以彗见令肆赦八月八日御乾元门肆赦　祥符元年十月二十六日东封泰山毕御朝觐坛肆赦少府监请制金鸡从之　三年九月甲辰详定所上寳鼎县朝觐肆赦仪注　干兴元年正月朔改元二月朔御正阳门宣制覃庆如郊祀例有司具仪注礼院言旧制御楼仪仗千九百人今请用四千人又请细仗导卫　晏殊颂曰颁凤诺之诏植鸡星之竿贯索静而天牢空丰隆惊而蛰户震　丹凤衔诏苍蝇漏音　旋雕轸御端闱　国史志仁宗世大赦二十二曲赦五徳音十五録系囚五十八先王之时虽不三歳一赦而书曰灾肆赦宥过无大在周则三赦三宥则赦宥所从来逺矣后世之于民富而教之既不如先王之备则责之迁善逺罪亦未可如先王之详
　　绍兴肆赦仪注
　　绍兴四年七月臣僚请御端门肆赦既而给事中唐辉言行宫南门外地陿不可布仪衞望诏有司止于常御殿宣赦从之十三年十月十三日礼部奉常修立行宫门肆赦仪注其仪大畧如前礼部侍郎奏中严外办帘卷干安之乐作扇合皇帝临轩即御坐鸣鞭扇开乐止立金鸡礼毕扇合干安之乐作放仗令舎人于门下宣劳将士讫退十一月八日南郊礼毕御丽正门肆赦如仪　殷作解之恩宣在宥之典　疏汉网祝汤罗涤濯刬磢吏投丹笔人脱赭衣合动籥之前言
　　鄙封钱之小虑　星飞彩诏云涌欢声　翔鸡
　　植竿坠鹄宣制　法鸡星而肆赦漏蝇笔之先
　　知云油然而泽布萧蓼彼而露垂　赏出千庾
　　恩流百川令未脱口雷运风　大明升而六
　　合晓一气薰而万物春　风行电举未寸景而
　　浃九埏
　　刑制
　　汉书先王制礼以崇敬作刑以明威刑罚威狱以类天之震曜杀戮也圣人因天讨而作五刑
　　舜象刑
　　书舜典象以典刑【注象法也疏天垂象圣人则之】　益稷臯陶方祗厥叙方施象刑惟明【朱氏曰象如天之垂象示人也王氏曰若周官垂刑象】　汉书文帝诏有虞画衣冠异章服以为戮而民弗犯武帝诏唐虞画象而民不犯　礼司圜注弗使冠饰者着墨幪若古之象刑与疏孝经纬云三皇无文五帝画象三王肉刑画象者上罪墨象赭衣杂屦中罪赭衣杂屦下罪杂屦而已【公羊注孔子曰三皇设言民不违五帝画象世顺机三王肉刑揆渐加应世黠巧奸伪多】尚书大唐虞象刑上刑赭衣不纯中刑杂屦下刑
　　墨幪【选注荀子注】　晋志曰三皇设教而民不违五帝画象而民知禁则书所谓象以典刑云云者也然则犯黥者皁其巾犯劓者丹其服犯膑者墨其体犯宫者杂其屦大辟之罪殊刑之极布其衣裾而无縁领投之于市与众弃之　白虎通画象者其衣服象五刑也犯墨者巾劓者赭衣髌者墨宫者屝大辟者布衣无领　扬子法言唐虞象刑惟明　荀子正论治古无肉刑而有象刑墨黥【或曰当为墨幪】慅婴【慎子作草缨】共艾毕【共未详】菲对屦【对慎子作】杀赭衣而不纯【慎子曰有虞氏之诛以画跪当黥以草缨当劓以复当刖以艾毕当肉】　周书王子曰穆穆虞舜立义治律注律法也　汉刑法志书云伯夷降典悊民惟刑言制礼以止刑善乎孙卿之论曰世俗为説者以为治古无肉刑有象刑墨劓之属菲屦赭衣而不纯是不然象刑非生于治古所谓象刑惟明者言象天道而作刑安有菲屦赭衣者哉唐沈顔曰染其衣裳异其服色是罪终身不释耻毕
　　世不灭岂特己以为耻人见之者皆以为耻为戒　朱文公曰象以典刑者画象而示民以五等肉刑之常法也流宥五刑放之于逺寛夫犯肉刑而情轻之人也鞭作官刑朴作教刑官府学校之刑驭夫罪之小而未丽五刑者也金作赎刑使入金而免其罪所以赎夫犯鞭朴之刑而情之又轻者也【此五者刑之法】眚灾肆赦言不幸而触罪者则肆而赦之怙终贼刑言有恃而不改者则贼而刑之【此二者法外之意犹今律令之名例】钦哉钦哉惟刑之恤哉此圣人畏刑之心舜之赎不上及于五刑穆王之法亦必疑而后赎据此经文五刑有流宥而无金赎周礼秋官亦无其文至吕刑乃有五等之罚疑穆王始制之非法之正也以舜命臯陶之辞考之士官所掌惟象流二法而已
　　商官刑
　　伊训制官刑儆于有位疏治官之刑以儆戒百官言三风十愆令受下之谏
　　周三典
　　秋官大司寇之职掌建邦之三典以佐王刑邦国诘四方一曰刑新国用轻典二曰刑平国用中典三曰刑乱国用重典【吕刑曰刑罚世轻世重】　汉刑法志昔周之法建三典以刑邦国五刑墨罪五百劓罪五百宫罪五百刖罪五百杀罪五百【司刑掌五刑其属二千五百】所谓刑平邦用中典者也凡杀人者踣诸市墨者使守门劓者使守闗宫者使守内刖者使守囿完者使守积其奴男子入于罪女子入于舂槁凡有爵者与七十者与未齓者皆不为奴周道既衰穆王耋荒命甫侯度时作刑以诰四方墨罚之属千劓罚之属千髌罚之属五百宫罚之属三百大辟之罚其属二百五刑之属三千盖多于平邦中典五百章所谓刑乱邦用重典者也　魏陈矫曰周有三典之制汉约三章之法　晋志刘颂上疏上古议事以制夏殷及周书法象魏　崔寔政论云周穆有阙甫侯正刑周五刑　五禁　八刑　八辟　九刑　五聴刑书　丰刑
　　礼秋官大司寇以五刑纠万民一曰野刑上功纠力二曰军刑上命纠守三曰乡刑上徳纠孝四曰官刑上能纠职五曰国刑上愿纠暴【注暴当为恭】小司寇以五刑听万民之狱讼以五声听狱讼求民情一曰辞听二曰色听三曰气听四曰耳听五曰目听宪刑禁注士师之五禁士师掌国之五禁之法以左右刑罚一曰宫禁二曰
　　官禁三曰国禁四曰野禁五曰军禁皆以木铎徇之于朝书而县于门闾注古之禁书亡矣今宫中有符籍官府有无故擅入城门有离载下帷野有田律军有嚣讙夜行之禁其觕可言者　司刑掌五刑之法以丽万民之罪墨罪五百劓罚五百宫罪五百刖罪五百杀罪五百　野庐氏掌凡道禁注谓若今絶大巾持兵杖之属疏古时禁书亡故举汉法而言　大司徒以乡八刑纠万民不孝不睦不婣不弟不任不恤造言乱民　小司冦以八辟丽邦法附刑罚曰议亲故贤能功贵勤宾【即大宰八綂是也　春秋正义张平子説八索周礼八议之刑九丘周礼之九刑】　太宰之职八法治官府六曰官法以正邦治七曰官刑以纠邦治【即小宰所徇之常刑】　左传文十八年季文子曰先君周公制周礼曰则以观徳徳以处事事以度功功以食民作誓命曰毁则为贼掩贼为藏窃贿为盗盗器为奸主藏之名赖奸之用为大凶徳有常无赦在九刑不忘注九刑书今亡【又见上】自誓命以下皆九刑书【贾服云正刑一加之以八议】昭六年三月郑人铸刑书【铸于鼎以为国之常法】叔向贻书于子产曰夏有乱政而作禹刑商有乱政而作汤刑周有乱政而作九刑注周之衰亦为刑书谓之九刑【韦昭曰谓正刑及流赎鞭朴也】正义子产铸刑书而叔向责之赵鞅铸刑鼎而仲尼讥之　汲冢周书尝麦解第五十六维四年孟夏王初祝祷于宗庙乃尝麦于太祖是月王命大正正刑书爽明仆告既驾少祝导王亚祝迎神降阶即假于大宗少宗王若曰云云呜呼敬之哉各执以屏助予一人集天之显亦尔子孙其能常恤乃事勿畏多宠无爱乃嚚无或刑于鳏寡众臣咸兴受大正书乃降太史防刑书九篇以升授大正乃左还自两柱之间口箴大正曰钦之哉尔临狱无颇保宁尔国克戒尔服世世是其不殆大正坐举书乃降再拜稽首王则退是月士师乃命大宗序于天时祠大暑乃命少宗祠风雨百享云云太史乃箴之于明府【一本作藏于盟府】以为嵗典【序成王既即政因尝麦语羣臣以求助作尝麦】　吕刑明启刑书咸庶中正【吕刑墨劓増于旧宫辟减其半】惟作天牧哲人惟刑无疆之辞咸中有庆受王嘉师监于兹祥刑【周公称苏公列用中罚成王训君陈惟厥中】　前汉律厯志毕命丰刑曰惟十有二年六月庚午朏王命作防丰刑【注孟康曰逸书篇名】隋志书述唐虞之世五刑有服夏后氏正刑有五科
　　条三千周官司寇掌三典以刑邦国司刑掌五刑之法丽万民之罪太史又以典法逆于邦国内史执国法以考政事春秋曰在九刑不忘则刑书之作久矣盖藏于官府惧人之知争端而轻于犯
　　周读法
　　地官州长正月之吉各属其州之民而读法以攷其徳行道艺而劝之若嵗时祭祀州社则属其民而读法亦如之嵗终防其州之政令正嵗则读教法如初　党正四时之孟月吉日属民读邦法以纠戒之【注弥亲民者于教亦弥数】春秋祭禜亦如之正嵗属民读法书其徳行道艺　族师月吉属民读邦法书其孝弟睦婣有学者春秋祭酺亦如之　闾胥凡聚众庶既比则读法书其敬敏任恤者
　　法者大司徒所颁之三物也州长读法四党正七四闾为族则嵗之读法者十有四近民者教弥数闾胥则无时矣
　　夏官大司马读书契　秋官讶士读誓禁
　　周程典
　　周书大匡篇维周王宅程三年【注程地名在岐州后乃徙丰】　程典解第十二惟三月既生魄文王合六州之侯奉勤于商文王作程典云云慎徳必躬恕恕以明徳选官以明训慎守其教小大有度协其三族固其四援明其伍候习其武诫士大夫不杂于工商爱其农时修其等列务其土实差其施赋逺格而迩安于安思危于终思始于迩思备于逺思近无违严戒　诗皇矣疏引周书称文王在程作程寤程典皇甫谧云文王徙宅于程
　　周本典
　　周书序周公为太师告成王以五则作本典本典解第五十七维四月既生魄王在东宫召公告周公曰今朕不知明徳所则政教所行字民之道礼乐所生非不念而知故问伯父周公再拜稽首曰臣闻之文考能求士者智也与民利者仁也能收民狱者义也能督民过者徳也为民犯难者武也王拜曰允哉敬守以为本典
　　周九典
　　周书文政解三十八惟十有三祀顺九典一祗道以明之二称贤以赏之三典师以教之四四戚以劳之五伍长以遵之六羣老以老之七羣丑以移之八什长以行之九戒卒以将之　仲长统昌言曰嗣周氏之秘典续吕侯之祥刑　穆天子丙寅天子属官効器乃命正公父受敕宪己酉
　　天子饮于溽水之上乃发宪令　周书諡法惟三月既生魄周公旦太公望相嗣王发既赋宪受胪于牧野将葬乃制作諡諡者行之迹也号者功之表也车服者位之章也刘熙注曰宪法也赋治国之法于诸侯而受其贡养也　孟子注孔子之门徒颂述宓戏以来至文武周公之法制耳
　　汉除肉刑
　　文纪十三年五月除肉刑　刑法志文帝即位十三年齐太仓令淳于公有罪当刑诏狱逮系长安其少女缇萦自伤悲泣乃随其父至长安上书愿没为官婢以赎父罪【列女曰歌鸡鸣晨风之诗】天子悲怜其意遂下令曰其除肉刑有以易之及令罪人各以轻重不亡逃有年而免具为令丞相张苍御史大夫冯敬奏言肉刑所以禁奸所由来久矣臣谨议请定律曰诸当完者完为城旦舂当黥者髠钳为城旦舂当劓者笞三百当斩左止者笞五百当斩右止及杀人先自告及吏坐受赇枉法守县官财物而即盗之已论命复有笞罪者皆弃市【郎顗传注汉法肉刑三谓黥劓左右止也】罪人狱已决完为城旦舂满三嵗为薪白粲一嵗为臣妾臣妾一嵗免为庶人其亡逃及有罪耐以上不用此令【文选曰歌鸡鸣于阙下称仁汉牍注引班固歌诗】因俗説而论之曰禹承尧舜之后自以徳衰而制肉刑汤武顺而行之者以俗薄于唐虞故也且除肉刑本欲全民也今去髠钳一等转而入大辟以死罔民失本惠矣故死者嵗以万数刑重所致也刑者嵗十万数民不畏不耻刑轻所生也必世而未仁百年而不胜残诚以礼乐缺而刑不正也　陈忠传安帝时忠上除蚕室刑解臧吏三世禁锢狂易杀人得减重论母子兄弟相代死聴赦所代者事皆施行　崔寔为政论曰文帝乃重刑非轻之也以严致平非以寛致平也　崔寔郑陈纪之徒咸以为宜复肉刑荀彧访百官孔融议云云卒不改陈羣又陈其便而王修不同其议遂寝魏文帝明帝又议亦寝周礼正义云文帝唯赦墨劓刖三者其宫刑至隋乃
　　赦也【开皇初始除宫刑】
　　汉断狱四百
　　刑法志孝文即位禁网疎阔选张释之为廷尉罪疑者予民是以刑罚大省至于断狱四百有刑错之风【史记成康之际刑错四十年不用】
　　汉都司空
　　百官表宗正属官有都司空令丞注如淳曰律司空主水火及罪人贾谊曰输之司空编之徒官　灌夫上使御史簿责婴所言灌夫颇不雠劾系都司空　宣纪中都官狱注师古曰中都官京师诸官府也汉仪注长安中诸官狱三十六所
　　汉廷尉平
　　宣纪地节三年十二月初置廷尉平四人秩六百石【地节四年九月令郡国嵗上系囚丞相御史课殿最以闻】　百官表廷尉掌刑辟有正左右监景帝中六年更名大理武帝建元四年复为廷尉宣帝地节三年初置左右平秩皆六百石注应劭曰聴狱必质诸朝廷与众共之　刑法志宣帝诏曰今遣廷史与郡鞠狱任轻禄薄其为置廷平秩六百石员四人其务平之于是选于定国为廷尉求明察寛恕黄霸等以为廷平时涿郡太守郑昌上疏言今明主躬垂明聴虽不置廷平狱将自正若开后嗣不若删定律令今不正其本而置廷平以理其末也政衰聴怠则廷平将招权而为乱首矣【详见官制】　按商子秦孝公三年置法官定分篇曰天子置三法官殿中御史丞相诸侯郡县皆置一法官
　　汉若卢　品令
　　百官表少府属官有若卢令丞注如淳曰若卢官名也藏兵器品令曰若卢郎中二十人主弩射汉仪注有若卢狱主令治库兵将相大臣　列王吉郡国举孝亷为郎补若卢右丞　王商左将军师丹奏曰臣请诏谒者召商诣若卢诏狱注孟康曰若卢狱名属少府黄门北寺是也　后纪和帝永元九年十二月己丑复置若卢狱官　安帝永初二年五月丙寅太后幸洛阳寺及若卢狱録囚徒即日雨降　厐参输作若卢　月令正义夏曰均台殷曰羑里周曰圜土秦曰囹圄汉曰若卢魏曰司空【博物志夏曰念室晋志念室后刑】　汉以廷尉主刑狱而宗正属官有左右都司空鸿胪有别火令丞郡邸狱少府有若卢狱令考工共工狱执金吾有寺互都船狱【薛宣为都船狱吏】又有上林诏狱水司空掖廷秘狱暴室请室居室【保官】徒官之名张汤苏林曰汉仪注狱二十六所【魏王朗奏西京蔽罪断刑者二十有五狱】东汉志云孝武所置世祖皆省之汉地理志陈留郡尉氏应劭曰古狱官曰尉氏郑之别狱也【左襄二十一年栾盈过周曰将归死于尉氏】
　　汉议省刑法
　　光武纪建武二年三月乙未大赦天下诏曰顷狱多寃人用刑深刻朕甚愍之其与中二千石诸大夫博士议郎议省刑法五年五月诏中都官等出系囚十八年蠲边郡杀盗之法
　　汉聴讼观
　　晋志汉明帝即位常临聴讼观録洛阳诸狱帝性既明察能得下姧故尚书奏决罚近于苛碎　魏明帝大和三年冬十月改平望观为聴讼观
　　魏金防着令
　　魏志文帝延康元年二月壬戌其宦人为官者不得过诸署令为金防着令藏之石室　明帝大和三年七月诏曰由诸侯入奉大统当明为人后之义其书之金防藏之宗庙着于令典景初元年夏有司议定七庙冬又奏文昭庙宜世世享祀奏乐与祖庙同于是与七庙议并勒金防藏之金匮
　　晋聴讼观
　　纪武帝泰始四年十二月庚寅帝临聴讼观録廷尉洛阳狱囚亲平决焉五年正月丙申帝临聴讼观録囚徒多所原遣十年六月癸巳临聴讼观録囚徒多所原遣【太康五年六月初置黄沙狱】　元帝太兴元年十一月新作聴讼观志元帝令曰大理所上宜朝堂防议蠲除诏书不可
　　用者四年四月辛亥帝亲览庶狱
　　晋庚戌制
　　哀纪兴宁二年三月庚戌朔大阅户人令所在土断严其法禁称为庚戌制　晋志刘颂为三公尚书上疏曰君臣之分各有所司主者守文若释之执犯跸之平也大臣释滞若公孙断郭解之狱也人主权断若汉祖戮丁公之为也又律法断罪皆当以法律令正文若无正文依附名例断之其正文名例所不及皆勿论法吏以上所执不同得为异议
　　唐朝堂受讼　省寃狱于朝堂
　　太宗纪贞观元年五月癸丑敕中书令侍中朝堂受辞讼有陈事者悉上封二年八月甲戌省寃狱于朝堂六年十二月辛未纵囚七年九月来归皆赦之十七年三月甲子以旱遣使覆囚决狱　髙宗纪永徽四年四月以旱虑囚遣使决天下狱五年六月河北大水遣使虑囚
　　唐大理狱讼鹊巢几致刑措　断狱二十九人
　　刑法志太宗以英武定天下然其天姿仁恕初即位有劝以威刑肃天下魏征以为不可因为上言王政本于仁恩所以爱民厚俗之意太宗欣然从之遂以寛仁治天下而于刑法尤谨贞观四年天下断死罪二十九人宗自初即位励精政事帝自选太守县令告戒以言而良吏布州县民获安乐二十年间号称治平衣食富足人罕犯法是嵗刑部所断天下死罪五十八人往时大理狱相传鸟雀不栖是嵗有鹊巢其庭木羣臣称贺以为几致刑措【开元二十五年七月己卯少卿徐岵奏】　魏征于是帝即位四年嵗断死刑二十九人几致刑措　旧纪贞观四年断死刑二十九人几致刑措东致于海南致于岭皆外户不闭行旅不赍粮焉　纪贞观三年十二月辛酉十年十二月十五年四月十
　　一月庚子十七年二月己亥二十二年闰十二月癸巳亲録囚徒显庆四年十月壬辰亲虑囚龙朔三年二月庚戌敕京城囚日亲虑二十人不尽者皇太子于百福殿虑之咸亨二年六月癸巳景龙二年六月壬寅亲虑囚天寳十四载六月壬辰同
　　唐防酌院
　　志穆宗颇知慎刑法每有司断大狱令中书舎人防酌而轻重之号参酌院
　　唐李崇法鉴
　　志刑法类八卷
　　唐议狱堂
　　国史张仁瑑后唐长兴中为大理正上言曰唐咸通十年大理少卿刘庆初奏请置议狱堂每丞详断刑狱毕集大卿二少卿二正六丞四司直八评事同参详令依典式其法官能辩雪寃滞状迹尤异者二人以上请与书上下考三人四人以上超资与官敕依所奏望依故事于法寺置议狱堂
　　淳化审刑院
　　见院类　二年八月己夘置　太祖始用士人治州郡之狱太宗尤重用典刑哀矜之诏嵗辄有之刑部设详覆之员诸路命纠察之使淳化又置审刑院于禁中防大理刑部之失凡具狱先上二司然后闗报审刑事从中覆然后下丞相府丞相府又以闻始命论其重谨之备如此　祥符二年七月丁巳置纠察在京刑狱司周起赵湘领之
　　淳化刑部详覆
　　唐末刑部案覆之职废建隆三年三月十二日诏天下断大辟録案牍及判官法直官等名闻奏下刑部覆视干徳二年正月三十日诏曰汉制狱之疑者谳于有司所不能决者移于廷尉各修其职无相夺伦逮于近年颇隳旧制滞狱不断避事上言自今诸路刑狱一准建隆三年二月诏书从事开寳六年四月雍熙四年正月复申此诏淳化元年五月辛卯诏刑部置详覆官六员阅案牍咸平二年八月癸丑判大理寺王钦若言近者逾月无公案昔汉文决死刑四百唐太宗纵囚三百九十人犹号刑措今四海之广刑奏止息逾月请宣付史官天禧三年十月二十六日己酉知审刑院盛度言在京及诸路止有断案三道请付史馆诏奨之宰臣进以刑清称贺　开宝六年七月壬子朔始以士人为司寇参军改诸州马步院为司寇院天下巨镇得置左右两院者十有六兴国五年改为大理参军选清白能折狱者为之　淳化二年五月庚子命董循等十人分往诸路提刑狱四年十月壬戌省景徳四年六月复置以使臣副之七月命李珙等出御前印纸书绩效天圣六年正月省八年九月复　嘉祐五年九月省武臣熙宁元年二月复二年十一月省武臣提刑
</div>
    <div class="pagination">
<a href="玉海_page107.html">上一页</a><span>...</span><a href="玉海_page103.html">103</a><a href="玉海_page104.html">104</a><a href="玉海_page105.html">105</a><a href="玉海_page106.html">106</a><a href="玉海_page107.html">107</a><span class="current-page">108</span><a href="玉海_page109.html">109</a><a href="玉海_page110.html">110</a><a href="玉海_page111.html">111</a><a href="玉海_page112.html">112</a><a href="玉海_page113.html">113</a><span>...</span><a href="玉海_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
