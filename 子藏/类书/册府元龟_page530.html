<!DOCTYPE html>
<html>
<head>
    <meta charset="UTF-8">
    <title>册府元龟 - 第 530 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 530 页/共 736 页</h1>
    <div class="content">    沈诸梁字子高为楚叶公白公胜作乱杀令尹子西司马子期围公阳穴宫负王（昭王子惠王也。）以如昭夫人之宫（公阳楚大夫昭王母越女）叶公亦至及北门或遇之曰：君胡不胄国人望君如望慈父母焉盗贼之矢。若伤君是绝民望也。若之何不胄乃胄而进。又遇一人曰：君胡胄国人望君如望岁焉（岁年也。）日月以几（冀君来）。若君面是得艾也。（艾安也。）民知不死其亦夫有奋心犹将旌君以犭旬於国（旌表也。）而。又掩民望不亦甚乎！乃免胄而进（言叶公得民心）遇箴尹固帅其属将与白公（欲与白公并）子高曰：微二者楚不国矣。（二子子西子期也。柏举之败二子功多）弃德从贼其可保乎！乃从叶公使与国人以攻白公白公缢死沈诸梁兼二事（二事令尹司马）国宁乃使宁为令尹（子西之子子国）使宽为司马（子期之子）而老於叶。
    赵。《文子》为晋大夫其中退然如不胜衣（中身也。退柔和貌乡射记曰：弓二寸以为侯中退或为安）其言呐呐然如不出诸其口（呐呐舒嗫貌）所举於晋国管库之士七十有馀家（管库之士府史以下官长所置也。举之於君以为大夫士也。管键也。）生不交利（廉也。）死不属其子焉（洁也。）。
    晏婴为齐大夫事齐灵公庄公景公其在朝君及之即危言语不及之即危行国有道即顺命无道即衡命以此三世显名於诸侯。
    ●卷七百三十八
    ○陪臣部　为政知礼为政
    自周室东迁诸侯为政咸保世以传祚必得士而乃昌焉故其霸者之佐乘时间出为国以尽虑居位而不懈斟酌政典讲求治道制礼俗之法定兵赋之度修职秩之序搜遗滞之隽明刑赏之训申儆备之略谨宾聘之仪翦寇盗之戾恤鳏穷之戚振威让之令由是纲目咸举而轨物以甄国以富强民斯嘉靖观其总庶绩之要治千乘之邦裁成物宜导扬官业彝伦克叙而不紊成宪遵行而可久非夫包兼济之术极惟几之虑者畴克以奋庸而垂裕哉！
    孔子为鲁大司寇摄行相事与闻国政三月鬻羔豚者弗饰价男女行者别於涂涂不拾遗四方之客至於邑者不求有司（有司常共其职客求而有在也。）皆予之以归初鲁有沈犹氏旦饮羊饱之以人公慎氏有妻而氵慎愦氏奢侈骄佚鲁市之鬻牛马者善豫贾孔子将为鲁司寇沈犹氏不敢朝饮其羊公慎氏出其妻慎愦氏逾境而徙鲁之鬻牛马不豫贾布正以待之也。既为司寇季孟堕后阝费之城齐人归所侵鲁之地由积正之所致也。
    子服景伯鲁大夫子服何也。哀公三年五月辛卯司铎火（司铎官名）火逾公宫桓僖灾（桓公僖公庙）救火皆曰：顾府（言常人爱财）南宫敬叔至命周人出御书俟于宫（敬叔孔子弟子南宫阅周人司。《周书》典籍之官御书进于君者也。其待命于宫）曰：庀女而不在死（庀具也。）子服景伯至命宰人出礼书（宰人家宰之属）以待命命不共有常刑（待求之命）校人乘马巾车脂辖（校人掌马巾车掌车乘马使四四相从四马）百官官备府库慎守官人肃给（国有大灾恐有变难故慎为备）济濡帷幕郁攸从之（郁攸火气也。濡物于水出用为济）蒙葺公屋（以濡物冒覆公屋。）自太庙始以悛（悛次也。先尊後卑以次救之）助所不给有不用命则有常刑无赦公父文伯至命校人驾乘车（乘车公车）季桓子至御公立於象魏之外（象魏门阙。）命救火者伤人则止财可为也。命藏象魏（。《周礼》正月县教令之法于象魏使万民观之故谓其书为象魏）曰：旧章不可亡也。富父槐至曰：无备而官办者犹拾氵审也。（槐富父终生之後氵审汁也。言不备而责办不可也，於是乎！去表之（表表火道风所向者去其积）道还公宫（开除道周匝公宫使火无相逼
    赵盾晋大夫宣子也。初晋使狐射姑将中军（代先。且居）赵盾佐之（代赵衰也。盾赵衰子）阳处父至自温（往年聘卫过温今始至）改于董易中军（易以赵盾为帅射姑佐之河东汾阴县有董亭）阳子成季之属也。（处父常为赵衰属大夫）故党於赵氏。且谓赵盾能曰：使能国之利也。是以宣子，於是乎！始为国政（宣赵盾谥）制其典（典常也。）正法罪（轻重当）辟狱刑（辟犹理也。逋逃（董督也。）由质要（由用也。质要契券也。）治旧ㄜ（治理ㄜ秽）本秩礼（贵贱不失其本）续常职（修废官）出淹滞（拔贤能也。）既成以授太傅阳子与太师贾佗使行诸晋国以为常法。
    随会晋大夫范武子也。会聘于周王飨之饣肴蒸会私於原公曰：吾闻王室之礼无毁折今此何礼也。王曰：子弗闻乎！亲戚宴飨则有饣肴蒸武子遂不敢对而退归乃讲聚三代之典礼，於是乎！修执秩以为晋法会将中军。且为太傅，於是晋国之盗逃奔於秦羊舌职曰：吾闻之禹称善人（称举也。）不善人远此之谓也。夫。《诗》曰：战战兢兢如临深渊如履薄冰善人在位也。（言善人居位则无不戒惧）善人在上则国无幸民谚曰：民之多幸国之不幸也。是无善人之谓也。
    魏绛晋大夫也。初晋会诸侯伐郑诸侯皆不欲战乃许成楚子伐郑楚庄王夫人卒（共王母）王未能定郑而归晋侯归谋所以息民魏绛请施舍（施恩惠舍劳役）输积聚以贷（输尽也。）自公以下苟有积者尽出之国无滞积（散在民）亦无困人（不匮乏）公无禁利（与民共）亦无贪民（礼让行）祈以币更（不用牲）宾以特牲（务崇省）器用不作（因仍旧）车服从给（足给事也。）行之期年国乃有节三驾而楚不能与争（三驾三兴师谓十年师于牛首十二年师于向其秋观于郑东门自是郑遂服）。
    赵武晋大夫也。代范モ为政令薄诸侯之币而重其礼（以重礼待诸侯）穆叔见之谓穆叔曰：自今以往兵其少弭矣。（弭止也。）齐崔庆新得政将求善于诸侯武也。知楚令尹（令尹屈建）。若敬行其礼道之以文辞以靖诸侯兵可以弭初齐人成郏之岁其夏齐乌馀以廪丘奔晋（乌馀大夫廪丘今东郡廪丘县故城是）袭卫羊角取之（今廪丘县所治羊角城是）遂袭鲁高鱼（高鱼城在廪丘县东北）有大雨自其窦入（雨故水窦开）介于其库（入高鱼库而介其甲）以登其城克而取之。又取邑于宋，於是范宣子卒（宣子范モ）诸侯弗能治也。及武为政乃卒治之武言于晋侯曰：晋为盟主诸侯或相侵也。则讨而使归其地今乌馀之邑皆讨类也。（言如此宜见讨）类而贪之是无以为盟主也。请归之公曰：诺。
    叔向为晋太傅秦后子来仕其车千乘楚公子干来仕其车五乘叔向实赋禄韩宣子问二公子之禄焉对曰：大国之卿一旅之田（公之孤四命五百人为旅为田五百）上大夫一卒之田（上大夫一命百人为卒为田一百顷也。）夫二公子者上大夫也。皆一卒可也。宣子曰：秦公子富。若之何其均之也。对曰：夫爵以建事禄以食爵德以赋之功庸以称之。若何其以富赋禄也。夫绛之富商韦藩木楗以过於朝（韦藩专蔽前後木楗木担）惟其庸功少也。而能金玉其车文错其服能行诸侯之贿而无寻尺之禄无大绩于民故也。且秦楚匹也。若之何其回於富也。乃均其禄乐喜宋大夫也。初宋灾乐喜为司城以为典政（乐喜子罕也。为正卿知将有火灾素戒为备火政）使伯氏司里（伯氏宋大夫司里里宰也。）火所未至彻小屋涂大屋（大屋难彻就屋涂之）陈畚扌局具绠缶（畚篑笼扌局土绠汲索缶汲器）备水器（盆罂之属）量轻重（计人力所任）蓄水潦积土涂巡丈城缮守备（巡行也。丈度也。缮治也。行度守备之处恐因灾有乱）表火道（火起则从其所趣В表之）使华臣具正徒（华臣华元子为司徒正徒役徒也。司徒之所主）令隧正纳郊保奔火所（隧正官也。五县为隧纳聚郊野保守之民使随火所起往救之）使华阅讨右官官庀其司（亦华元子代元为右师讨治也。庀具也。使具其官属）向戍讨左亦如之（向戍左师）使乐遄庀刑器亦如之（乐遄司寇也。刑器刑书也。）使皇郧命校正出马工正出车备甲兵庀武守（皇郧皇父充石之後校正主马工正主车使各备其官）使西Θ吾庀府守（Θ吾太宰也。府六官之典）令司宫巷伯儆宫（司宫奄臣巷伯寺人皆掌宫内之事）二师令四卿正敬享（二师左右师也。四卿大夫享祝也。）祝宗用马于四墉祀盘庚于西门之外（祝大祝宗宗人墉城也。用马祭于四城以禳火盘庚殷王之远祖城积阴之气故祀之凡天灾有币无牲用马祀盘庚皆非礼）。
    子皮郑大夫也。子展卒子皮即位（子皮代父为上卿），於是郑饥而未及麦民病子皮以子展之命饩国人粟户一锺（在丧故以父命也。六斛四斗曰：锺）是以得郑国之民故罕氏常掌国政以为上卿宋司城子罕闻之曰：邻於善民之望也。（民亦望君为善）宋亦饥请於平公出公粟以贷使大夫皆贷司城氏贷而不书（施而不德）为大夫之无者贷宋无饥人叔向闻之曰：郑之罕宋之乐其後亡者也。二者其皆得国乎！（得掌国政）民之归也。施而不德乐氏加焉其以宋升降乎！（升降随宋盛衰）。
    国侨字子产为郑大夫子产为政使都鄙有章（国都及边鄙章服尊卑各有分部）上下有服（公卿大夫服不相逾）田有封洫（封疆也。洫沟也。）庐井有伍（庐舍也。九夫为井使五家相保）大夫之忠俭者（谓卿大夫）从而与之泰侈者因而毙之（因其有罪而毙踣之）从政一年舆人诵之曰：取我衣冠而褚之（褚蓄也。奢侈者畏法故蓄藏）取我田畴而伍之孰杀子产吾其与之（并畔为畴）及三年。又诵之曰：我有子弟子产诲之我有田畴子产殖之（殖生也。）子产而死谁其嗣之（一曰子产者郑之列大夫也。郑昭公以所爱徐挚为相国乱上下不亲父子不和大宫子期言之君以子产为相为相一年竖子不戏狎斑白不提挈僮子不犁畔二年市不豫贾三年门不夜关道不拾遗四年田器不归五年士无尺籍丧期不令而治郑二十六年而死丁壮号哭老人儿啼曰：子产去我死乎！民将安归。又曰：子产相郑内无国中之乱外无诸侯之患也。）子产之从政也。择能而使之冯简子能断大事子太叔美秀而文（其貌美其才秀）公孙挥能四国之为（知诸侯所欲为）而辨于其大夫之族姓班位贵贱能否而。又善为辞令礻卑谌能谋谋於野则获（得所谋也。）谋於邑则否（此才性之弊）郑国将有诸侯之事子产乃问四国之为於子羽。且使多为辞令与礻卑谌乘以野使谋可否而告冯简子使断之事成乃授子太叔使行之以应对宾客是以鲜有败事北宫。《文子》所谓有礼也。（传迹子产行事以明北宫。《文子》之言）子产作丘赋（丘十六井当出马一匹牛三头今子产别赋其田如鲁之田赋田赋在哀公十一年国人谤之（谤毁也。）曰：其父丧于路（谓子国为尉氏所杀）已为虿尾（谓子产重赋毒害百姓）以令於国国将。若之何子宽以告（子宽郑大夫也。）子产曰：何害苟利社稷死生以之（以用也。）。且吾闻为善者不改其度故能有济也。民不可逞度不可改（度法也。）。《诗》曰：礼义不愆何恤于人言（逸诗也。自以为权制济国於礼义无愆）吾不迁矣。（迁移也。）郑定公六年五月郑火作子产辞晋公子公孙于东门（晋人新来未入故辞不使前也。）使司寇出新客（新来聘者）禁旧客勿出于宫（为其知国情不欲令去）使子宽子上巡群屏摄至於大宫（二子郑大夫屏摄祭祀之位大宫郑祖庙巡行宗庙不得使火之也。）使公孙登徙大龟（登开卜大夫）使祝史徙主┙于周庙告于先君（┙庙主石函周庙厉王庙也。有火灾故合群主于祖庙易救护）使府人库人各儆其事（儆备火也。）商成公儆司宫（商成公郑大夫司宫巷伯寺人之官）出旧宫人诸火所不及（旧宫人先公宫女）司马司寇列居火道（备非常也。）行火所（戾也。）城下之人伍列登城（为部伍登城备奸也。）明日使野司寇各保其徵（野司寇县士也。火之明日四方乃闻灾故戒保所徵役之人）郊人助祝史除于国北（为祭处于国北者就大阴禳火）禳火于玄冥回禄（玄冥水神回禄火神）祈于四（城也。城积土阴气所聚故祈祭之以禳火之馀灾也。）书焚室而宽其征与之财（征赋税也。）三日哭国不市（示忧戚不会市）使行人告于诸侯七月子产为火故大为社（为治也。）祓禳于四方振除火灾礼也。（振弃也。）乃简兵大将为除（治兵于庙城内地迫故除广之）子太叔之庙在道南其寝在道北其庭小（场也。）过期三日（处小不得一时毕）使除徒陈於道南庙北曰：子产过女而命速除乃毁於而乡（而女也。毁女所向）子产朝（朝君）过而怒之（怒不毁）除者南毁子产及冲使从者止之曰：毁于北方（言子产仁不忍毁人庙）火之作也。子产授兵登陴子太叔曰：晋无乃讨乎！（辞晋公子公孙而授兵似。若叛晋）子产曰：吾闻之小国忘守则危况有灾乎！国之不可小有备故也。子产有疾谓子太叔曰：我死子必为政惟有德者能以宽服民其次莫如猛夫火烈民望而畏之故鲜死焉水懦弱民狎而玩之（狎轻也。）则多死焉故宽难（难治也。）疾数月而卒太叔为政不忍猛而宽郑国多盗取人于萑苻之泽（萑苻泽名於泽内劫人）太叔悔之曰：吾蚤从夫子不及此兴徒兵以攻萑苻之盗尽杀之盗少止仲尼曰：善哉！政宽则民慢慢则纠之以猛（纠犹摄也。）猛则民残残则施之以宽宽以济猛猛以济宽政是以和。《诗》曰：民亦劳止汔可小康惠此中国以绥四方施之以宽也。（诗大雅汔其也。康绥皆安也。周厉王暴虐民劳于苛政故诗人刺之欲其施之以宽也。）毋从诡随（诡人随人无正心不可从）以谨无良（谨敕慎也。）式遏寇虐惨不畏明纠之以猛也。（式用也。遏止也。惨曾也。言为寇虐曾不畏明法者亦猛政纠治之也。）柔远能迩以定我王予之以和也。（柔安也。迩近也。远者怀附近者各以能进则王室定）。又曰：不竞不纟求不刚不柔（诗殷颂言汤政得中和竞强也。纟求急也。）布政优优百禄是遒（优优和也。遒聚也。）和之至也。
    管仲既任政相齐以区区之齐在海滨通货积财富国强兵与俗同好恶故其称曰：仓廪实而知礼节衣食足而知荣辱上服度则六亲固四维不张国乃灭亡（。《管子》曰：四维一曰礼二曰义三曰四曰耻）下令如流水之原令顺民心故论卑而易行俗之所欲因而予之俗之所否因而去之其为政也。善因祸而为福转败而为功贵轻重顺权衡。《管子》卒齐国遵其政常︹于诸侯。
    掩为楚司马（子冯之子）子木使庀赋（庀治）数甲兵（阅数之）掩书土田（书土地之所宜）度山林（度量山林之材以共国用）鸠薮泽（鸠聚也。聚成薮泽使民不得焚燎坏之欲以备田猎之处）辨京陵（辨别也。绝高曰：京大阜曰：陵别之以为蒙墓之地）表淳卤（淳卤甬薄之地表异轻其赋税）数疆潦（疆界有流潦者计数减其租入）规偃猪（偃猪下湿之地规度其受水多少也。）町原防（广平曰：原防是也。是防间地不得方正如井田别为小顷町）牧隰皋（隰皋瓜岸下隰为刍牧之地）井衍沃（衍沃平美之地则如。《周礼》制以为井田六尺为步步百为亩亩百为夫九夫为井）量入修赋（量九土之所入而治理其赋税）赋车籍马（齿疏其毛色岁籍以备军用）赋车兵（车兵甲士）徒兵（步卒）甲之数（使器有常数）既成以授子木礼也。（得治国之礼）孙叔敖为楚相施教导民上下和合世俗盛美政缓禁止吏无奸邪盗贼不起秋冬则劝民山采春夏以水（乘多水时而出村竹）各得其所使民皆乐其生庄王以为币轻更以小为大百姓不便皆去其业市令言之相曰：市乱民莫安其处次行不定相曰：如此几何顷乎！市令曰：三月顷相曰：罢吾今令之复矣。後五日朝相言之王曰：前日更币以为轻今市令来言曰：市乱民莫安其处次行之不定臣请遂令复如故王许之下令三日而市复如故楚民俗好庳车王以为库车不便马後下令使高之相曰：令数下民不知所好不可王必欲高车臣请教闾里使高其困乘车者皆君子君子不能数下车王许之居半岁民悉自高其车此不教而民从其化近者视而效之远者四面望而法之庄王十五年叔敖城沂（沂楚邑）使封人虑事（封人其时主筑城者虑事先虑计功）以授司徒（司徒掌役）量功命日（财用筑作之具）分财用（命作日数）平版（桢也。）称畚筑（称量轻重畚盛土器）程土物（为作程限）议远迩（均劳逸）略基趾（趾城足略行也。）具饣侯粮（饣侯乾食也。）度有司（谋监主）事三旬而成（十日为旬）不愆于素（不过素所虑之期也。言叔敖之能使民也。）。
    吴起相楚悼王明法审令捐不急之官废公族疏远者以抚养战斗之士要在强兵破驰说之言从横者，於是南平百越北并陈蔡却三晋西伐秦。
    申不害为韩昭侯相内修政教外应诸侯十五年终。《申子》之身国治兵强无侵韩者。
    卫鞅为秦左庶长定变法之令令民为什伍而相牧司连坐不告奸者腰斩告奸者与斩敌首同赏匿奸者与降敌同罚民有二男以上不分异者陪其赋有军功者各以率（音律）受上爵为私斗者各以轻重被刑大小﹃力本业耕织致粟帛多者复其身事末利及怠而贪者举以为牧孥宗室非有军功论不得为属籍明尊卑爵秩等级各以差次名田宅臣妾衣服以家次有功者显荣无功者虽富无所芬华令既具未布恐民之不信已乃立三丈之木於国都市南门募民有能徙置北门者予十金邑民怪之莫敢从复曰：能徙者予五十金有一人徙之辄予五十金以明不欺卒下令令行於民期年秦国之民都言初令之不便者以千数，於是太子犯法卫鞅曰：法之不行自上犯之将法太子太子君嗣也。不可施刑刑其傅公子虔黥其师公孙贾明日秦人皆令行之十年秦民大悦道不拾遗山无盗贼家给人足民勇于公战怯于私斗乡邑大治秦民初言令不便者有来言令便者鞅曰：此皆乱化之民也。尽迁之於边城其後民莫敢议令，於是以鞅为大良造居三年作为筑冀斗宫庭於咸阳秦自雍徙都之而令民父子兄弟同室音律内息者为禁而集小都乡邑聚为县置令丞凡三十一县为田开阡陌封疆而赋税平平斗桶（音勇今之斛也。）权衡丈尺行之四年公子虔复犯约劓之居五年秦人富︹天子于孝公诸侯毕贺。
    ○陪臣部　知礼
    礼者国之也。身之文也。於人之。若麴蘖在治之由粉泽降自中古下逮列国承商因之制增周监之文故有家陪之臣礼义是习辨尊卑之序达升降之节别会盟之等详赠劳之规或辞享於王朝彻加於邻国避湛露之赋归宰旅之司致三肃以惟恭荐六仪而靡忒宜乎！宠以文路赐之州田享昌阜之祥加好货之数。《传》曰：忠信之人可以学礼其斯之谓欤。
    韩厥为晋大夫晋克与齐侯战于鞍（鲁成公二年）齐师败绩韩厥从齐侯及之执絷马前（絷马绊也。执之示臣仆之职）再拜稽首奉觞加璧以进（进觞璧亦以示敬）曰：寡君使群臣为鲁卫请曰：无令舆师陷入君地（本但为二国救请意乃过入君地谦辞）下臣不幸属当戎行无所逃隐（属）。且惧奔辟而忝两君臣辱戎士（。若奔避则为辱晋君并为齐侯羞故二君此盖韩厥自处臣仆谦敬之饰言）敢告不敏摄官承乏（言欲以己不敏摄承空乏从君俱还齐侯以逢丑父故获免（丑父齐臣与公易位故韩厥获丑父也。）其後晋侯享齐侯（鲁成公二年）齐韩厥韩厥曰：君知厥也。乎！齐侯曰：服改矣。（戎朝异服也。言服改明识其人）韩厥登举爵曰：臣之不敢爱死为两君之在此堂也。至为晋大夫鄢陵之战（鲁成公十六年）至以韦之跗注三遇王卒（贾逵云：一染曰：郑司农说以为茅染也。齐也。韦昭谓茅绛草也。急疾呼茅成也。凡染一入为纟原跗注兵服也。自腰以下注于跗也。）见王必下奔（下车奔走）退战王使工尹襄问之以弓（工尹楚官襄名问遗也。）曰：方事之殷也。（事戎事殷中也。）有韦之跗注君子也。属见不而下无乃伤乎！（属伤恐其
    至甲胄而见客免胄而听命（免脱也。脱胄为障耳）曰：君之外臣至以寡君之灵间蒙甲胄（蒙被也。被介在甲胄之不敢当拜君命之辱为使者故敢三肃之（礼军事肃拜肃拜者下手至地也。）君子曰：勇以知礼（礼军礼也。）。
    韩宣子为晋大夫聘于周（鲁襄公二十六年）王使请事（问何事来聘）对曰：晋士起将归时事于宰旅无他事矣。（起宣子名礼诸侯大夫入天子国称士时事四时贡职宰蒙宰之士言献职贡於宰旅不敢斥尊）王闻之曰：韩氏其昌阜於晋乎！辞不失旧（阜大也。传言周衰诸侯莫能如礼惟韩起不失旧）。
    赵。《文子》为晋大夫楚屈建卒（鲁哀公二十八年）赵。《文子》丧之如同盟礼也。（宋之盟有衷以此废好。故曰：礼）。
    公孙为郑大夫郑伯如晋（鲁昭公三年）公孙相甚敬而卑礼无违者晋侯嘉焉授之以策（策赐命之书）曰：子丰劳於晋国（子丰之父）余闻而弗忘赐女州田（州县今属河内郡。）以胙乃旧勋伯石再拜稽首受策以出君子曰：礼其人也。乎！伯石之汰也。（伯石字汰骄也。）一为礼於晋犹荷其禄况以礼终始乎！《诗》曰：人而无不遄死其是之谓乎！
    女叔齐为晋大夫鲁昭公如晋（五年）自郊劳至於赠贿无失礼晋侯谓女叔齐曰：鲁侯不亦善於礼乎！对曰：鲁侯焉知礼公曰：何为自郊劳至於赠贿礼无违者何故不知对曰：是仪也。不可谓礼礼所以守其国行其政令无失其民者也。今政令在家不能取也。有子家羁弗能用也。奸大国之盟陵虐小国利人之难不知其私室四分民食于他思莫在公不图其终为国君难将及身不恤其所礼之本末将於此乎！在而屑屑焉习仪以亟言善于礼不亦远乎！君子谓叔齐，於是知礼。
    赵孟为晋大夫越围吴（鲁哀公二十年）赵孟降於丧食（赵孟襄子无恤也。时有父简子之丧）楚隆曰：三年之丧亲匿之极也。主。又降之无乃有故（楚隆襄子家臣）赵孟曰：黄池之役先主与吴王有质（先主简子质盟信也。）曰：好恶同之今越围吴嗣子不废旧业而敌之（嗣子襄子欲敌越救吴）非晋之所能及也。吾是以为降楚隆曰：若使吴王知之。若何赵孟曰：可乎！隆曰：请尝之（尝试之也。）乃往先造乎！越军曰：吴犯间上国多矣。闻君亲讨焉诸夏之人莫不欣喜惟恐君志之不从请入视之许之告于吴王曰：寡君之老无恤使陪臣隆敢展谢其不共（展陈也。）黄池之役君之先臣志父得承齐盟曰：好恶同之今君在难无恤不敢惮劳非晋国之所能及也。使陪臣敢展布之王拜稽首曰：寡人不佞不能事越以为大夫忧言以习仪为急拜命之辱与之一箪珠（箪小笥）使问赵孟（问遗也。）曰：句践将生忧寡人寡人死之不得矣。
    皇武子为郑卿宋成公如楚还入於（鲁僖公二十四年）郑郑伯将享之问礼於皇武子对曰：宋先代之後也。於周为客天子有事番焉（有事祭宗庙也。番祭肉尊之故赐以祭胙）有丧拜焉（宋吊周丧王特拜谢之）丰厚可也。郑伯从之享宋公有加礼也。子产为郑大夫郑简公卒（鲁昭公十二年）将为葬除（除葬道）及游氏之庙（游氏子太叔族）将毁焉子太叔使其除徒执用以立而无庸毁（用毁庙具）曰：子产过女而问何故不毁乃曰：不忍庙也。诺将毁矣。（教毁庙者之辞）既如是子产乃使辟之司墓之室有当道者（简公别营葬地不在郑先公旧墓故道有临时迁直也。司墓之室之掌公墓大夫徒属之家）毁之则朝而崩（崩下棺）弗毁则日中而崩子太叔请毁之曰：无。若诸侯之宾何（不欲久留宾）子产曰：诸侯之宾能来会吾丧岂惮日中无损於宾而民不害何故不为遂弗毁日中而葬君子谓子产，於是乎！知礼礼无毁人以自成也。是岁晋侯享诸侯子产相郑伯辞於享请免丧而後听命（简公未葬）晋人许之礼也。（善晋不夺孝子之情）。
    季孙宿为鲁大夫如晋（鲁昭公六年）拜莒田也。（谢前年受牟夷邑不见讨）晋侯享之有加笾（笾豆之数多于常礼）武子退使行人告曰：小国之事大国也。苟免於讨不敢求贶（贶赐也。）得贶不过三献（常礼大夫三献）今豆有加下臣弗堪无乃戾也。（惧以不堪为罪）宣子曰：寡君以为也。（以加礼致）对曰：寡君犹未敢（未敢当此加也。）况下臣君之隶也。敢闻加贶固请彻加而後卒事晋人以为知礼重其好货（宴好之货）。
    叔孙武叔为鲁大夫从哀公会吴子伐齐（鲁哀公十一年）将战吴子呼叔孙（叔孙武叔州仇也。）曰：而事何也。（问其何职）对曰：从司马（从吴司马所命）王赐之甲剑铍曰：奉尔君事敬无废命叔孙未能对卫赐进（。
    赐子贡孔子弟子也。）曰：州仇奉甲从君而拜（拜受之）县子为鲁大夫陈。《庄子》死赴於鲁鲁人欲勿哭（君无哭邻国大夫之礼陈。《庄子》齐大夫陈常之孙名伯）缪公召县子而问焉县子曰：古之大夫束修之问不出竟欲哭之安得而哭之（以其不外交）今之大夫交政于中国虽欲弗哭焉得而勿哭（言时君弱臣强政在大夫专盟会以交接）。且臣闻之哭有二道有爱而哭之有畏而哭之（以权激劝之）公曰：然。然则如之何而可县子曰：请哭诸异姓之庙（明不当哭），於是与哭诸县氏。
    宁武子为卫大夫聘於鲁（鲁文公四年）公与之宴为赋湛露及彤弓（非礼之常公特命乐人以示意故言为赋湛露彤弓诗小雅）不辞。又不答赋使行人私焉（私问之）对曰：臣以为肄业及之也。（肄习也。鲁人失所赋宁武子佯不知此其愚不可及）昔诸侯朝正於王（朝而受政教也。）王宴乐之，於是乎！赋湛露则天子当阳诸侯用命也。（湛露曰：湛湛露斯匪阳不乾也。言日而乾犹诸侯禀命天子而行）诸侯敌王所忾而献其功（敌犹当也。忾恨怒也。）王，於是乎！赐之彤弓一彤矢百弓矢千以觉报宴（觉明也。谓诸侯有四夷之功王赐之弓矢。又歌彤弓以明报功宴乐）今陪臣来继旧好（方论天子之乐故自称陪臣）君辱贶之其敢干大礼以自取戾（戾罪也。）。
    合左师为宋大夫楚子合诸侯于申（鲁昭公四年）使问礼於左师与郑子产左师曰：小国习之大国用之敢不荐闻（言所闻谦言所未行）献公合诸侯之礼六（其礼六仪也。宋爵公故献公礼）子产曰：小国共职敢不荐守献伯子男会公之礼六（郑伯爵故称伯子男会公之礼其礼同所从言之异）君子谓合左师善守先代子产善相小国。
    管仲为齐大夫齐侯使管仲平戎於王（鲁僖公十二年平和也。）王以上卿之礼享管仲管仲辞曰：臣贱有司也。有天子之二守国高在（国子高子天子所命为齐守臣皆上卿也。庄公二十二年高始见经僖公二十八年国归父乃见归父之父曰：懿仲高之子曰：。《庄子》不知当今谁世）。若节春秋来承王命何以礼焉（节时也。）陪臣敢辞（诸侯之臣曰：陪臣）王曰：舅氏（伯舅之使。故曰：舅氏）余嘉乃勋应乃懿德谓督不忘往践乃职无逆朕命（功勋美可谓正而不可忘者不言位而言职者管仲位卑而执齐政故欲以职尊之）管仲受下卿之礼而还（管仲不敢以职自高卒受本位之礼）君子曰：管仲之世祀也。宜哉！让不忘其上。《诗》曰：恺悌君子神所劳矣。
    国。《庄子》为齐大夫聘于鲁（鲁庄公三十三年）自郊劳至於赠贿礼成而加之以敏（迎来曰：郊劳送去曰：赠贿敏审当于事也。）。
    穆叔为鲁大夫齐人城郏穆叔如周（鲁襄公二十四年）聘。且贺城王嘉其有礼也。赐之大路（大路天子所乘车之总名）。
    商阳为楚工尹与陈弃疾追吴师及之（工尹楚官名弃疾楚公子弃疾也。）陈弃疾谓工尹事也。子手弓而可手弓子射诸（商阳仁不忍伤人以王事劝之）射之毙死弓（不忍复射毙死人死也。韬也。又及谓之。又毙二人每毙一人掩其目（掩其目不忍视之）止其御曰：朝不坐燕不与杀三人亦足以反命矣。（朝燕於寝大夫坐于上士立于下。然则商阳与御者皆士也。车参乘射者在左戈盾在右御在中央）孔子曰：杀人之中。又有礼焉（善之）。
    ●卷七百三十九
    ○陪臣部　忠义
    夫璋之德投烈火而辨松柏之姿涉岁寒而显忠臣之志因危难而睹义士之操遇颠沛而彰当夫周道衰微诸侯立政既有内患。且多外虞苟或失人何以为国乃有参家陪之列当<喜>厄之会秉大节仗明诚不以利回不以威夺临钺而靡惧隳肝胆而无悔或身犭旬於社稷或功济於邦家虽成败有殊而蹈死无异故可书之竹帛贲其封树耸观於千载伸劝於多士焉。
    徒人费齐人也。齐襄公以鲁桓十八年杀公子彭生鲁庄公八年齐连称管至父谋作乱冬齐侯游于姑棼遂田于贝丘（姑棼贝丘皆齐地田猎也。乐安博昌县南有地名贝丘）见大豕从者曰：公子彭生（公见大豕从者见是彭生皆妖鬼）公怒曰：彭生敢见射之豕人立而啼公惧队于车伤足丧屦反诛屦于徒人费（诛责也。）弗得鞭之见血走出遇贼于门劫而束之费曰：我奚御哉！袒而示之背信之费请先入（诈欲助贼）伏公而出斗死於门中石之纷如死於皆下（石之纷如齐小臣亦斗死）贼杀孟阳於床（孟阳亦小臣代公居床）。
    仇牧宋大夫也。鲁庄公十二年宋长万搏闵公绝其ㄕ牧闻难而至遇万於门手剑而叱之万臂拟仇牧而杀之齿著乎！门阖。
    鬻拳楚大阍也。鲁庄公十九年春巴人伐楚楚子御之大败于津（御巴人为巴人所败津楚地，或曰：江陵县有津乡）还鬻拳弗纳遂伐黄（黄嬴姓国今弋阳县）败黄师于昔陵（昔陵黄地）还及湫有疾（南郡。若阝县南有湫城）夏六月卒鬻拳葬诸夕室（夕室地名）亦自杀也。而葬于皇（皇冢前阙生守门故死不失职）初鬻拳︹楚子楚子不从临之以兵惧而从之鬻拳曰：吾惧君以兵罪莫大焉遂自刖也。楚人以为大阍谓之大伯（。若今城门校尉官）使其掌之（使其子孙掌主此官）君子曰：鬻拳可谓爱君矣。谏以自纳于刑刑犹不忘纳君于善（言爱君非法也。楚文王能尽其忠爱所以兴也。）。
    季友鲁公子也。鲁庄公三十二年公疾问後於叔牙对曰：庆父材（盖欲进其同母兄）问於季臣以死奉般（季友庄公母弟故欲立般。）公曰：乡者牙曰：庆父材成季使以君命命僖叔待于针（成季季友也。针巫氏鲁大夫）使针季之（鸟名其羽有毒以画酒饮之则死）曰：饮此则有後於鲁国不然死。且无後饮之归及泉而卒立叔孙氏（逵泉鲁地不以罪诛故得立後世其禄）八月癸亥公薨于路寝子般即位。
    斗於免为令尹申公斗般杀子元（申楚县也。）令尹自毁其家以纾楚国之难。
    弘演（一作寅）卫懿公之臣也。受命而使未及反鲁闵公二年翟人攻卫，於是懿公欲兴师迎之其民皆曰：君之所与禄位者鹤也。所富者宫人也。不。若亦使鹤与宫人战余安能战（。《左传》曰：狄伐卫懿公好鹤鹤有乘轩者将战国人受甲者皆曰：使鹤鹤实禄位余焉能战）遂溃而皆去翟人至追及懿公于荧泽杀之尽食其肉独舍其肝弘演至报使於肝辞毕呼天而号尽哀而止曰：若臣者独死可耳，於是遂自刳出腹实纳懿公之肝乃死齐桓公闻之曰：卫之亡也。以无道也。今有臣。若此不可不存，於是复立卫于楚丘（如弘演可谓忠士矣。杀身以犭旬其君非徒犭旬其君。又令卫之宗庙复立祭祀不绝可有大功者矣。）荀息晋大夫也。鲁僖公九年九月晋献公卒里克丕郑欲纳文公故以三公子之徒作乱（丕郑晋大夫三公子申生重耳夷吾）初献公使荀息傅奚齐公疾召之曰：以是诸孤（言其幼贱与诸子县藐）辱在大夫其。若之何（欲屈辱荀息使保护之）荀息稽首而对曰：臣竭其股肱之力加之以忠贞其济君之灵也。不济则以死继之公曰：何谓忠贞对曰：公家之利知无不为忠也。送往事居偶俱无猜贞也。（往死者居生者偶两也。送死事生两无猜疑所谓正也。）及里克将杀奚齐先告荀息曰：三作（三公子之徒）秦晋辅之子将何如荀息曰：将死之里克曰：无益也。荀叔曰：吾与先君言矣。不可以贰能欲复言而爱身乎！（荀叔荀息也。复言言可复虽无益也。将焉辟之。且人之欲善谁不如我我欲无贰而能谓人已乎！（言不能止里克使勿忠于申生等冬十月里克杀奚齐于次（次丧寝）荀息将死之人曰：不如立卓子而辅之荀息立公子卓以葬十一月里克杀公子卓于朝荀息死之君子曰：诗所谓白圭之玷尚可磨也。斯言之玷不可为也。荀息有焉。
    叔詹郑大夫也。晋公子重耳过曹曹共公不礼焉闻其骈胁欲观其状止其舍谍其将浴设微薄而观之（未候微蔽薄迫也。）公子过郑郑文公亦不礼焉叔詹谏弗听请杀之弗听公子反国是为文公诛观状以伐郑郑人以名宝行成公不许曰：与我詹而师还（詹叔儋伯也。）詹请往郑伯不许詹固请曰：一臣可以救百姓而定社稷君何爱于臣也。郑人以詹与晋人晋人将烹之詹曰：臣欲尽辞而死公听其辞詹曰：天降郑祸使淫观状弃礼违命（淫放也。放曹国不礼於君臣曰：不可夫晋公子贤明。若使复国而得志於诸侯祸不赦矣。今祸及矣。尊明胜患智也。（明谓公子胜犹也。）杀身赎国忠也。乃就烹据鼎耳而疾号曰：自今以往知忠以事君者与詹同命乃不杀厚为之礼而归之郑人以詹伯为将军。
    侯犭需曹伯之竖（竖掌通内外者）鲁僖公二十八年晋执曹伯晋侯有疾（晋侯文公也。货筮史（史晋史）使曰：以曹为解（以灭曹为解故）齐桓公为会而封异姓（封邢卫）今君为会而灭同姓曹叔振铎文之昭也。（叔振铎曹始封之君文王之子）先君唐叔武之穆也。且合诸侯而灭兄弟非礼也。与卫偕命（私许复曹卫）而不与偕复非信也。同罪异罚非刑也。（卫已复故）礼以行义信以守礼刑以正邪舍此三者君将。若之何公说复曹伯。
    宁俞卫大夫也。初卫侯与元亘讼宁武子为辅针。《庄子》为坐士荣为大士（大士治狱官也。夫命妇不躬坐狱讼元亘。又不宜与其君对坐故使针。《庄子》为主。又使卫之忠臣及其狱官质正元亘。《传》曰：王叔之宰与伯舆之大夫坐狱于王庭各不身亲盖今长吏有罪先验吏卒之义）卫侯不胜（三子辞屈。）杀士荣刖针。《庄子》谓宁俞忠而免之执卫侯归之於京师诸深室（深室别为囚宁子职纳橐饣焉（宁俞以君在幽隘故亲以衣食为己任橐衣之橐饣糜也。言其忠志所虑者深也。）鲁三十年晋侯使医衍卫侯（衍医名晋侯实怨卫侯欲杀而罪不及死故使医因治疾而加俞货医使薄其卫侯不死（俞视卫侯衣食故得知之）。
    弦高郑商人也。鲁僖公三十三年春秦使孟明西乞白乙侵郑及滑步高将市於周遇之以乘韦先牛十二犒师（商行贾也。乘四韦先韦乃入牛古者将献遗于人必有以先之）曰：君闻吾子将步师出于敝邑敢犒从者不腆敝邑为从者之淹居则具一日之积（腆厚也。淹久也。积刍米菜薪）行则备一夕之卫。且使遽告于
    若敖克黄（令尹子文之孙）为楚箴尹鲁宣公四年楚子文卒子越将攻王战于皋浒遂灭。若敖氏克黄使於齐还及宋闻乱其人曰：不可以入矣。箴尹曰：弃君之命独谁受之君天也。天可逃乎！遂归复命而自拘于司败王思子文之治楚国也。曰：子文无後何以劝善使复其所改命曰：生（易其名也。）。
    解扬晋大夫鲁宣公十五年楚围宋宋人告急于晋晋使解扬如宋使无降曰：晋师悉起将至矣。郑人囚而献诸楚楚子厚赂之使反其言（反言晋不救）不许三而许之登诸楼车使呼宋人而告之遂致其君命楚子将杀之使与之言曰：尔既许不而反之何故非我无信女则弃之速即尔刑对曰：臣闻之君能制命为义臣能成命为信信载义而行之为利谋不失利以卫社稷民之主也。义无二信（欲为义者不行两言）信无二命（欲行信者不受二命）君之赂臣不知命也。命以出有死无陨（陨废坠也。）。又可赂乎！臣之许君以成命也。死而成命臣之福也。寡君有信臣下臣获考（考成也。）死。又何求楚子舍之以归。
    逢丑父为齐顷公车右鲁成公二年六月齐侯与晋师战于鞍齐师败绩逢丑父与公易位（居公位）将及华泉骖纟圭於木而止（骖马维也。）韩厥执絷马前（韩中军司马絷马绊也。执之示修臣仆之礼）再拜稽首奉觞加璧以进曰：寡君使群臣为鲁卫请曰：无令舆师陷入君地下臣不幸属当戎行无所逃隐。且惧奔辟而忝两君臣辱戎士敢告不敏摄官承乏丑父使公下如华泉取饮郑周父御佐车宛{艹伐}为右载齐侯以免（佐车副车）韩厥献丑父献子将戮之呼曰：自无有代其君任患者有一於此将为戮乎！子曰：人不难以死免其君我戮之不祥赦之以劝事君者乃免之齐侯免求丑父三入三出（重其代已故三入军求之）。
    子叔声伯鲁大夫也。成公十六年秋公会诸侯於沙随初宣伯（叔孙侨如）通於穆姜（穆之母）欲去季孟而取其室（季。《文子》孟献子）将行穆姜送公而使逐二子公以晋难告（会晋伐郑）曰：请反而命姜怒公子偃公孙Θ趋过（二公子公庶弟）指之曰：女不可是皆君也。（言欲废公更立君）公待於坏ㄨ儆备（申敕宫备）设守而後行七月公会尹武公及诸侯伐郑将行姜。又命公如初（复欲使公逐季孟）公。又申守而行诸侯之师次郑西我师次于督扬不敢过郑（督扬郑东地）子叔声伯使叔孙豹请逆於晋师（豹叔孙侨如弟侨如，於是遂作乱豹因奔齐）为食於郑郊师逆以至（声伯戒叔孙以必须所逆晋师至乃食）声伯四日不食以待之食使者（使者豹之介）後食（言其忠也。）宣伯使告曰：鲁之有季孟犹晋之有栾范也。政令，於是乎！成今其谋曰：晋政多门不可从也。（政不由君）宁事齐楚有亡而已蔑从晋矣。（蔑无也。）。若欲得志於鲁请止行父而杀之（行父季。《文子》也。）我毙蔑也。夫子也。时留守公官）而事晋蔑有二矣。鲁不二小国必睦不然归必叛矣。九月晋侯执季。《文子》於苕公还待於郓（郓鲁西邑东郡廪丘县东有郓城）使子叔声伯请季孙於晋雠曰：苟去仲孙蔑而季孙行父吾与子国亲於公室（亲鲁甚于晋公室）对曰：侨如之情子必闻之矣。（闻其淫慝之情）。若去蔑与行是大弃鲁国而罪寡君也。若犹不弃而惠徼周公之福使寡君得事晋君则夫二人者鲁国社稷之臣也。若朝亡之鲁必夕亡以鲁之密迩仇雠（仇雠谓齐楚也。）亡而为雠治之何及（言鲁属齐还为晋雠）曰：吾为子请邑对曰：婴齐鲁之常隶也。（隶贱官）敢介大国以求厚焉（介由也。）承寡君之命以请（承奉也。）。若得所请吾子之赐多矣。又何求范。《文子》谓栾武子曰：季孙於鲁相二君矣。（二君宣成）妾不衣帛马不食粟可不谓忠乎！信谗慝而弃忠良。若诸侯何子叔婴齐奉君命无私（不受请邑）谋国家不二（四日不食以坚事晋。）图其身不忘其君（辞邑不食皆先君而後身）。若虚其请是弃善人也。子其图之乃许鲁平赦季孙。
    韩厥晋大夫韩献子也。鲁成公十七年晋厉公既杀三栾武子中行献子围公於匠丽氏乃召献子献子辞曰：杀君以求威非吾所能为也。威行为不仁事废为不智享一利亦得一恶非所务也。昔者吾畜於赵氏孟姬之谗吾能违兵古人有言曰：杀老牛莫之敢尸而况君乎！二三子不能事君安用厥也。中行偃欲伐之栾。《书》曰：不可其身果而辞顺顺无不行果无不彻犯顺不祥伐果不克乃止。
    子驷郑大夫也。鲁襄公二年郑成公疾子驷请息肩於晋（欲避楚役以负担喻）公曰：楚君亲集矢於目（谓鄢陵之战晋人射楚王中目）非异人任寡人也。（言楚子任此患不为他人盖在己）。若背弃力与言其谁匿我（言盟誓之言也。）免寡人惟二三子秋七月庚辰郑伯俞卒，於是子罕当国（摄国事）子驷为政（为政卿）子国为司马晋师侵郑（晋伐丧非也。）诸大夫欲从晋子驷曰：官命未改（成公未葬嗣君未免襄故言未改不欲违先君意）公子贞字子襄楚令尹也。鲁襄公十四年子襄还自伐吴卒将死遗言谓子庚必城郢（楚都郢未有城郭公子燮公子仪因筑城为乱事未得讫子囊欲讫未暇故遗言见）君子谓子囊忠君薨不忘增其名（意谓谥君为共）将死不忘卫社稷可不谓忠乎！（一云：荆人与吴人将战荆师寡吴师众荆将军子囊曰：我与吴人战必败。若败王师王名亏壤土忠臣不忍为也。不复于王而遁至于郊使人复於王曰：臣请死王曰：将军之遁也。以其为利今诚利将军何死子囊曰：遁者无罪则後世之为主将者皆依不利之名而赦臣遁。若是则荆国终为天下笑遂伏剑而死王曰：请成将军义乃为之桐棺三寸加斧其上可）。
    贾获陈大夫鲁襄公二十五年郑伐陈陈侯扶其太子偃师奔墓遇贾获载其母妻下之而授公车公曰：舍而母辞曰：不祥（虽急犹不欲男女无别）与其妻扶其母奔墓亦免。
    祝佗父齐大夫鲁襄公二十五年五月崔杼弑庄公佗父祭於高唐（高唐有齐别庙）至复命不脱弁而死於崔氏（爵弁祭服）。
    申蒯齐侍渔者（侍渔监取鱼之官。）崔杼之乱蒯退谓其宰曰：尔以孥免（孥宰之妻子）其宰曰：免是反子之义也。（反死君之义）与之偕死（一曰申蒯渔於海将入死之其御止之曰：道闻於天下不可死也。申蒯曰：安得食乱君之禄而死治君之事乎！及门门者止之申蒯曰：汝疑我乎！吾与汝臂乃断左臂以与门者以示崔杼崔杼陈八列令其入申蒯拔剑呼天斗七列未及崔子二列而死之）。
    陈不占齐人也。崔氏之乱不占闻君之难将赴之比去冫食则失匕上车失式御者曰：怯如是去之益乎！不占曰：死君之义公也。无勇私也。不以私害公遂往闻战斗之声恐骇而死人曰：不占可谓仁者之勇矣。
    申鲜虞齐庄公近臣也。崔氏之乱鲜虞奔鲁仆赁于野以丧庄公袁克陈侯嬖人之贵者鲁昭公八年四月陈侯溺卒九月楚公子弃疾帅师奉孙吴围陈（孙吴悼太子偃师之子惠公也。）十一月壬午灭陈（壬午十月十八日言十一月误也。）克杀马毁玉以葬（欲以非礼厚葬哀公）楚将杀之请之（马玉）既。又请私（私尽君臣恩）私於幄加於颡而逃（幄帐也。逃不欲为臣也。）。
    夙沙鼓子之臣也。鲁昭公十五年晋中行伯既克鼓以鼓子宛支来令鼓人各复其所非寮勿从夙沙以其孥行军吏执之辞曰：我君是事非事土也。名曰：君臣岂曰：土臣今君实迁臣何赖於鼓穆子召之曰：鼓有君矣。尔正事君吾定而爵禄对曰：臣委质于翟之鼓未委质于晋之鼓也。臣闻之委质为臣无有贰心委质而策死古之法也。君有烈名臣无畔质敢即私利以烦司寇而乱旧法其。若不虞何穆子叹而谓其左右曰：吾何德之务而有是臣也。乃使行既献言於顷公与鼓子田于河阴使夙沙相之。
    申亥楚芊尹无宇之子也。鲁昭公十三年楚灵王闻群公子之死也。氵公夏将欲入鄢（夏汉别名顺流为氵公顺汉水南至鄢）亥曰：吾父再奸王命（谓断王旌执人于章华宫）王弗诛惠孰大焉君不可忍惠不可弃吾其从王乃求王遇诸棘闱以归（棘里名闱门也。）。
    厨人濮宋人也。鲁昭公二十一年宋华氏之乱华登以吴师救华氏齐乌枝鸣戍宋华登败宋师宋公欲出（出奔）厨人濮曰：吾小人可藉死（可借使死难）而不能送亡君请待之（请君复战决胜负）乃犭旬曰：扬徽者公徒也。（徽识也。）众从之公自阳门见之（见国人皆扬徽雎阳正东门名阳门）下而巡之亡君死二三子之耻也。岂专孤之罪也。厨人濮以裳裹首而荷以走曰：得华登矣。遂败华氏於新里（新里华氏所取邑）。
    诸梁楚叶公也。楚令尹子西将召白公叶公止之不从及白公之乱子西子期死叶公闻之曰：吾怨其弃吾言而德其治楚国之能平均以复先王之业者夫子也。以小怨弃大德吾不义也。将入杀之帅方城之外以入杀白公而定王室葬二子之族。
    王孙由于楚大夫鲁定公四年吴伐楚入郢楚昭王济江入于梦中（入于梦泽中所谓江南之梦）王寝盗攻之以戈击王由于以背受之肩王奔郧由于徐苏而从子（以背受戈故当时闷绝）西楚令尹也。吴伐楚楚昭王奔随王之在随也。子西为王车服以保路国于脾泄（脾泄楚邑也。失王则恐国人溃散故伪为王车服立国脾泄以保安道路之人闻王所在而後从王王使由于城麋（於麋筑城）复命子西问高厚焉弗知。
    子西曰：不能如辞（言自知不能当辞勿行）城不知高厚小大何知对曰：固辞不能子使余也。有能有不能王遇盗于中余受其戈其所犹在袒而示之背曰：此余所能也。脾泄之事余亦弗能也。
    郧公辛楚斗辛也。吴伐楚楚败郧公辛之弟怀将弑昭王曰：平王杀吾父吾杀其子不亦可乎！（辛蔓成然之子也。昭公十四年楚平王杀成然）辛曰：君讨臣谁敢雠之君命天也。死天命将谁雠。《诗》曰：柔亦不茹刚亦不吐不侮矜寡不畏︹御惟仁者能之（言不辟强陵弱）违强陵弱非勇也。乘人之约非仁也。灭宗废祀非孝也。（弑君罪应灭宗）动无令名非知也。必犯是余将杀女斗辛与其弟巢王奔随。
    子期楚昭王兄公子结也。昭王奔随吴人从之谓随人曰：周之子孙在汉川者楚实尽之天诱其衷致罚於楚而君。又窜之（窜匿也。）周室何罪君。若顾报周室施及寡人以奖天衷（奖成也。）君之惠也。汉阳之田君实有之楚子在公宫之北（随公宫也。）吴人在其南子期似王逃王而已为王曰：以我与之王必免随人卜与之不吉乃辞吴曰：以随之僻小而密迩於楚楚实存之世有盟誓至於今未改。若难而弃之何以事君执事之患不惟一人（一人楚王也。）。若鸠楚竟敢不听命吴人乃退（鸠安集也。）。
    申包胥楚人也。吴败楚兵于柏举遂入郢昭王出亡在随申包胥不受命而赴于秦乞师曰：吴为无道行封豕长蛇以蚕食天下从上国始於楚寡君失社稷越在草莽使下臣告急曰：吴夷狄之求无餍灭楚则西与君接竟。若邻于君君疆场之患也。逮吴之未定君其图之。若得君之灵存抚楚国世以事君秦伯使辞焉曰：寡人闻命矣。子其就馆将图而告子对曰：寡君越在草茅未获所休下臣何敢即安依於庭墙立哭日夜不绝声水浆不入口七日七夜秦哀公为赋无衣之诗兵出包胥九顿首而坐秦哀公曰：楚有臣。若此而亡吾无臣。若此吾亡无日矣，於是乃出师救楚申包胥以秦师至楚秦大夫子蒲子虎率车五百乘子蒲曰：吾未知吴道使楚人先与吴人战而会之大败吴师吴师既退昭王复国而赏始於包胥包胥曰：辅君安国非为身也。救急除害非为名也。功成而受赏是卖勇也。君既定矣。又何求焉遂逃赏终身不见。
    棼冒勃苏楚人也。吴入郢棼冒勃苏羸粮潜行十日而薄秦朝鹤立不转昼吟宵泣七日不得告水浆不入於口秦王闻而走之冠剑不相及左奉其首右濡其口，於是秦救楚退吴师复楚。
    茅夷鸿邾大夫也。季康子伐邾以邾子益来献於亳社邾夷鸿以束帛乘韦自请救於吴（无君命故言自也。）曰：鲁弱晋而远吴凭恃其众（凭依也。背君之盟辟君之执事（辟陋也。）以陵我小国邾非敢自爱也。惧君威之不立小国之忧也。若夏盟於曾阝衍（曾阝衍即曾阝也。）秋而背之成求其不违（言鲁成其所求无违逆也。）四方其何以事君。且鲁赋八百乘君之贰也。（贰敌也。鲁以八百乘之赋贡于吴言其国大也。）邾赋乘君之私也。（为私属）以私奉贰惟君图之吴子从之（明年吴伐鲁）。
    子闾楚公子也。鲁哀公六年七月楚子在城父将救陈卜战不吉卜退不吉王曰：。然则死也。再败楚师不如死（前已败于柏举今。若退还亦是败）弃盟逃雠亦不如死死一也。其死雠乎！命公子申为王不可命公子结亦不可则命公子启（。《申子》西结子期启子闾皆昭王之兄）五辞而後许将战王有疾庚寅昭王攻大冥卒於城父（冥陈地吴师所在）子闾退曰：君王舍其子而让群臣敢忘君乎！从君之命顺也。（从命许立）立君之子亦顺也。二顺不可失也。与子西子期谋潜师闭涂逆越女之子章立之而後还（潜师密发也。闭涂不通外使也。越女昭王妾章惠也。）。
    公山不狃鲁人奔吴鲁哀公八年吴为邾故将伐鲁问於叔孙辄（问可伐否辄亦故鲁人）叔孙辄对曰：鲁有名而无情（有大国之名无情实）伐之必得志焉退而告公山不狃公山不狃曰：非礼也。君子违不雠国（违奔亡也。）未臣而有伐之奔命焉死之可也。（未臣所之国。若有伐本国者则可还奔命死其难）所也。则隐（曾所因则为之。且夫人之行也。不以所恶废乡（不以其私怨恶废弃其乡党之好）今子以小恶而欲覆宗国不亦难乎！（辄公族故谓之宗国）。若使子率子必辞王将使我子张病之（子张辄也。）王问泄（子泄不狃）对曰：鲁虽无与立（缓时。若无能自立）必有与毙（急则人人知惧皆将同死战）诸侯将救之未可以得志焉晋齐楚辅之是四雠也。（与鲁而四）夫鲁齐晋之唇唇亡齿寒君所知也。不救何为三月吴伐我子泄率故道险从武城（故由险道欲使鲁成备）。
    孔子鲁人也。哀公十四年齐陈成子弑简公孔子沐浴而朝告於哀公曰：陈常弑其君请讨之（将告君故先齐齐必沐浴）公曰：告夫三子（谓卿）孔子曰：以吾从大夫之後不敢不告也。君曰：告夫三子者（我礼当告君不当告三子君使我在故复往告）之三子不可孔子曰：以吾从大夫之後不敢不告也。（孔子由君命之三子告不可故复以此辞语之而止）。
    仲字子路卞人也。哀公十五年齐陈如楚（由陈恒之兄子玉也。）过卫仲由见之曰：天或者以陈氏为斧斤既斫丧公室而他人有之不可知也。（飨受也。）其使终飨之亦不可知也。若善鲁以待时不亦可乎！何必恶焉（仲由事孔子故为鲁言）子玉曰：然吾受命矣。子使告弟（弟成子也。）冬及齐平子服景伯如齐子赣为介见公孙成（公孙成成宰公孙宿也。）曰：人皆臣人而有背人之心人虽为子役其有不贰乎！（言子叛鲁齐人亦将叛子也。）子周公之孙也。多飨大利犹思不义利不而丧宗国将焉用之（丧宗国谓以邑入齐使鲁有危亡之祸也。）成子曰：善哉！吾不蚤闻命（传言仲尼之徒皆忠于鲁国）庆忌吴公子也。鲁哀公二十年庆忌骤谏吴子曰：不必亡弗听（吴子弗听。）出居于艾（艾吴邑豫章有艾县）遂楚闻越将伐吴冬请归平越遂归欲除不忠者以说于越吴人之。
    城北馀子由基者鲁人也。佛以中牟县叛设禄邑炊鼎曰：与我者受邑不与我者烹中牟之士皆与之由基独後至衣将入鼎曰：由基之义轩冕在前非义不乘斧钺於後义死不避遂衣将入鼎佛止之赵简子屠中牟得而取之论有功者用由基为始基曰：吾闻廉士不耻人如此受中牟之功则中牟之士终身惭矣。遂襁负其母南徙於楚楚王高其义待以司马。
    申鸣者楚士也。治园以养其母孝闻於楚国王欲授之相申鸣辞不受其父曰：王欲相汝汝何不受乎！申鸣对曰：舍父之孝子而为王之忠臣何也。其父曰：使其禄於国立义於庭汝乐吾无忧矣。吾欲汝之相也。申鸣曰：诺遂入朝楚王因授之相居三年白公为乱杀司马子期申鸣将往死之父止之曰：弃父而死其可乎！申鸣曰：闻夫士者身归於君而禄归於亲今去父事君得无死於难乎！遂辞而往因以兵围之白公谓石乞曰：申鸣者天下之孝子者也。子往劫其父以兵申鸣闻之必来与之语白公曰：善则往取其父持之以兵告申鸣曰：子与吾吾与子分楚国子不与吾子父则死矣。申鸣流涕而应之曰：始吾父之孝子也。今吾君之忠臣也。吾闻之也。食其食者死其事受其禄者毕其能今吾已不得为孝子矣。乃君之忠臣也。吾何得以全身援桴鼓之遂杀白公其父亦死王赏之百斤金申鸣曰：食君之食避君之难非忠臣也。定君之国杀臣之父非孝也。名不可两立行不可两全也。如是而生何面目立於天下遂自杀。
    庄善楚人也。惠王有白公之难庄善辞其母将往死之其母曰：弃其亲而死其君可谓义乎！庄善曰：吾闻事君者内其禄而外其身今所谓养母者君之禄也。身安得无死乎！遂辞而行比至公门三废车中其仆曰：子惧矣。曰：惧曰：既惧何不返庄善曰：惧者吾私也。死义吾公也。吾闻君子不以私害公及公门刎颈而死君子曰：好义乎！哉！
    屈卢楚人也。楚白公胜将杀惠王王出亡令尹司马皆死复拔剑而属之于屈卢曰：子与我将舍子不与我将杀子屈卢曰：诗有之曰：莫莫葛{ぱ系}延於条枚恺悌君子求福不回今子杀子叔父而求福於卢也。可乎！且吾闻之知命之士见利不动临难则死是谓人臣之礼故上知天命下知臣道其有可劫乎！子胡不推之白公胜乃入其剑焉。
    石他人齐人也。陈恒弑简公而盟者皆完其家不盟即杀之石他人曰：昔之事其君者皆得其君而事之今谓他人曰：舍而君而事我他人不能。虽然不盟则杀父母也。从而盟是无君臣之礼也。生於乱世不得正行劫於暴上不得道义故虽盟必以父母之死不如退而自杀以礼其君乃自杀。
    子渊捷齐人也。陈恒弑君使勇士六人劫之子渊捷曰：子之欲与我以我为知乎！臣弑君非知也。以我为仁乎！见利而倍君非仁也。以我为勇乎！劫我以兵惧而与子非勇也。使吾无此三者与何补於子。若有此三者终不从子矣。乃舍之。
    孔字子思孔子孙也。居於卫卫有齐寇，或曰：寇至盍去诸子思曰：如去君谁与守。
    王孙贾年十五事齐闵王王出走失王之处王孙贾乃入市中曰：淖齿乱齐国杀闵王欲与我诛者袒右市人从者四百人与之诛淖齿刺而杀之。
    王齐画邑人（齐西南近邑画音获）燕之初入齐闻贤令军中曰：环画邑三十里无入以王之故已而使人谓曰：齐人多高子之义吾以子为将封子万家固谢燕人曰：子不听吾引三军而屠画邑王曰：忠臣不事二君烈女不更二夫齐王不听吾谏故退而耕於野国既破亡吾不能存今。又劫之以兵为君将是助桀为暴也。与其生而无义固不如烹遂经其颈于树枝自奋绝ㄕ而死齐亡大夫闻之曰：王布衣义不北面於燕况在位之食禄者乎！乃相聚如莒求诸子立为哀王。
    缩高秦安陵人其子为管守魏攻管不下信陵君使人谓安陵君曰：其遣缩高吾将仕之以五大夫使为持节尉安陵君曰：安陵小国也。不能必使其民使者自往请使使道使者至谓缩高曰：将使高为将缩高曰：君之幸高也。将使高攻管也。夫以父攻子宗人大笑也。见臣而下是倍主也。父教子倍亦非君之所喜也。敢再拜辞使者以报信陵君信陵君大怒遣大使之安陵曰：安陵之地亦犹魏也。今吾攻管而不下则秦兵及我社稷必危矣。愿君之生束缩高而致之。若君弗致也。无忌将发十万之师以造安陵之城安陵君曰：吾先君成侯受诏襄王以守此地手受太府之宪宪之上篇曰：子杀父臣弑君有恒不赦国虽大赦降城亡子不得与焉缩高辞大位以全父子之义而君曰：必生致之是使我负襄王诏而废太府之宪也。虽死终不敢行缩高闻之曰：信陵君为人悍而自用此辞反必为国祸吾已全己之为人臣之义矣，岂可使吾君有魏患也。乃之使者之舍刎颈而死信陵君闻缩高死素服辟舍使使者谢安陵君曰：无忌小人也。困於思虑失言於君敢再拜释罪。
    乐毅为燕将去燕之赵赵王欲图燕毅泣曰：臣事昭王犹事大王。若获戾在於他国终身不敢谋赵之徒隶况燕昭王後嗣乎！
    李同赵邯郸传舍吏子也。秦围邯郸急。且降平原君甚患之同说平原君曰：君不忧赵亡耶平原君曰：赵亡则朕为虏何为不忧乎！同曰：邯郸之民炊骨易子而食可谓急矣。而君之後宫以百数婢妾被绮馀梁肉而民褐衣不完糟糠不厌民困兵尽或剡木为矛矢而君器物钟磬自。若使秦破赵君安得有此使赵得全君何患无有今君诚能令夫人以下编於士卒之间分功而作家之所有尽散以飨士方其危苦之时易德耳，於是平原君遂从之得敢死士三千人李同遂与三千人赴秦军秦军为之却三十里亦会楚魏救至秦兵遂罢邯郸复存李同战死封其父为李侯。
    申公子培荆大夫也。荆庄哀王猎於梦（荆庄哀王考烈王之子在春秋後梦楚泽也。今在南郡华容县）射随兕中申公子培劫王而夺之（随兕恶兽申公子培申邑宰也。楚僭称王邑宰称公也。杀随兕者凶故劫夺受殃也。）王曰：何其暴而不敬也。命吏诛之（下陵其上谓之暴诛之诛子培也。）左右大夫进谏曰：子培贤者也。又为王百倍之必有故愿王察之也。（子培之贤百倍于人必有所为也。故愿王察之）不出三月子培疾而死（为代王杀随兕故也。）荆与晋师战于两裳大胜晋（两裳地名也。荆克晋负。故曰：大胜）归而赏有功者申公培之弟请赏于吏曰：人之有功也。於军旅臣之兄有功也。於车下（于王车下夺王随兕所以代王死之兄是有功也。）王曰：何谓也。对曰：臣之兄犯暴不敬之名触死亡之罪於王之侧其愚心将以忠於君王之身而持千岁之寿（忠犹爱也。持犹得也。忠爱君王犯夺随兕是代君受死亡之疾使君王得千岁之寿也。臣之兄尝读古记曰：杀随兕者不出三月（古记古书也。三月必死。故曰：不出也。）是以臣之兄惊惧而争之（惊惧王寿之不长故与王争随兕而夺王也。）故伏其罪而死（罪殃王令人发平府而视之於古记果有乃厚赏之（平府府名也。赏之赏子培之地）。
    黄歇楚人事顷襄王顷襄王使歇与太子完入质於秦秦留之数年楚顷襄王病太子不得归而楚太子与秦相应侯善，於是黄歇乃说应侯曰：相国诚善楚太子乎！应侯曰：然歇曰：今楚王恐不起疾秦不如归其太子太子得立其事秦必重而德相国无穷是亲与国而得储万乘也。若不归则咸阳一布衣耳楚更立太子必不事秦夫失与国而绝万乘之和非计也。愿相国熟虑之应侯以闻秦王曰：令楚太子之傅先往问楚王之疾返而後图之黄歇为楚太子计曰：秦之留太子也。欲以求利也。今太子立未能有以利秦也。歇忧之甚而阳文君子二人在中王。若卒大命太子不在阳文君子必立为後太子不得奉宗庙矣。不如亡秦与使者俱出臣请止以死当之楚太子因变衣服为楚使者御以出关而黄歇出也。守舍常为谢病度太子已远秦不能追歇乃言秦昭王曰：楚太子已归出远矣。歇当死愿赐死昭王大怒欲听其自杀也。应侯曰：歇为人臣出身以犭旬其主太子立必用歇故不如无罪而归之以亲楚秦因遣黄歇归歇至楚三月顷襄王卒太子完立是为考烈王。
    ●卷七百四十
    ○陪臣部　规讽
    百王以下皆有父兄子弟以补察其政至於瞽史百工亦得献规而纳诲矧内参家陪之列居卿佐之任者乎！春秋之世逮於战国其间挺公正之操怀忠谠之节或引经据古援事取譬弼违箴阙以贡乎！谠言拂心逆耳以救乎！失德非惟官守言责之使然也。至或农夫渔者乐正膳宰亦能有犯无隐罄其诚心原乎！进不图宠动非徼福以爱君利国为念虽蒙耻触祸而靡惮自非蹇蹇匪躬之子坦坦履道之士亦恶能及是者哉！故献可替否所以济其美改过从善所以成其德诗云：彼已之子邦之司直盖神明之介福焉。
    石昔为卫大夫卫庄公夫人无子公子州吁嬖人之子也。有宠而好兵公弗禁庄姜恶之石昔谏曰：臣闻嬖亲幸也。爱子教之以义方弗纳於邪骄奢淫佚所自邪也。四者之来宠禄过也。将立州吁乃定之矣。若犹未也。阶之为祸（将立为太子则宜早定。若不早定州吁必缘而为祸）夫宠而骄骄而能降降而不憾憾而能者鲜矣。（如此言少也。降其身则必憾憾则思乱不能自安自重）。且夫贱妨贵少陵长远间亲新间旧加大（小国而加兵于大国如息侯伐郑之比）淫破义所谓六逆也。君义臣行父慈子孝兄爱弟敬所谓六顺也。（臣行君之义）去顺效逆所以速祸也。君人者将祸是务去而速之无乃不可乎！
    臧僖伯鲁大夫鲁隐公将如棠观鱼者臧僖伯谏曰：凡物不足以讲大事（大事祀与戎也。）其材不足以备器用则君不举焉（材谓皮革齿牙骨角毛羽也。君将纳民於轨物者也。故讲事以度轨量谓之轨取材以章物采谓之物不轨不物谓之乱政乱政亟行所以败也。故春夏苗秋冬狩（索择取不孕者苗为苗除害也。杀也。以杀为名顺秋气也。狩围守也。冬毕成获则取之无所择也。）皆於农隙以讲事也。（各随时事之间）三年而治兵入而振旅（时讲武犹复三年而大习出曰：治兵始治其事入曰：振旅治兵礼毕整众而还振整也。旅众也。）归而至以数军实（饮于庙以数车徒器械及所获也。）昭文章（车服旌旗）明贵贱辨等列顺少长习威鸟兽之肉不登于俎（俎祭宗庙之器）皮革齿牙骨角毛羽不登于器（谓以饰法度之器）则公不射古之制也。若夫山林川泽之事器用之资皂隶事官司之守非君所及也。（士臣皂皂臣舆舆臣隶言取此杂猥之物以资器备是小臣有司之职非侯之所亲也。）公曰：吾将略地焉（孙辞以略地略总摄巡行之名。《传》曰：东略之不知西则否矣。往陈鱼而观之（陈设张也。公大设捕鱼之备而观之）僖伯称疾不从。
    公子佗陈桓公弟五父也。郑伯请成于陈（成犹平也。）陈侯不许五父谏曰：亲仁善邻国之君其许郑陈侯曰：宋卫实难（畏难也。）郑何能为遂不许。
    臧哀伯鲁大夫僖伯之子也。鲁桓公取郜大鼎於宋纳于太庙（宋华督弑殇公以郜大鼎赂鲁也。）臧哀伯谏曰：君人者将昭德塞临百官犹惧或失之故昭令德以示子孙是以清庙茅屋（以茅饰屋著俭也。清庙肃然清净之称）大路越席（路玉路祀天车也。越席结草）大羹不致（大羹肉汁不致五味）粢食不凿（黍稷曰：粢不精凿）其俭也。（此四者皆示俭）衮冕黻（衮画衣也。冕冠也。黻韦冠以蔽膝也。玉笏也。若今吏之持带裳幅舄（带革带也。衣下曰：裳幅。若今行者舄衤复履）衡ヨ纟延（衡维持冠者ヨ冠之垂者缨从下而上者纟延冠上覆）昭其度也。（尊卑各有制度）藻率な（藻率以韦为之所玉也。王五采公侯伯三采子男二采な佩刀肖上饰下饰）ひ厉ヵ缨（ひ绅带也。一名大带大带之垂者游旌旗之游缨在马膺前如索{君巾}者）昭其数也。（尊卑各有数）火龙黼黻（火画火也。龙画龙也。白与黑谓之黼。若斧形黑与青谓之黻两已昭其文也。（以文章明贵贱）五色比象昭其物也。（车服器械之有五色皆以比象天地四方以示器物设）锡鸾和铃昭其声也。（锡在马额鸾在镳和在衡铃在旆动皆有鸣声）三辰旗昭其明也。辰日月星也。画于旗象天之明）夫德俭而有度登降有数（登降谓上下尊卑。）文物以纪之声明以发之以临百官百官，於是乎！戒惧敢易纪律今灭德立违（谓立华督违命之臣）而置其赂器於太庙以明示百官百官象之其。又何焉国家之败由官邪也。官之失德宠赂章也。郜鼎在庙章孰甚焉武王克商迁九鼎于雒邑（九鼎殷所受夏九鼎也。武王克商乃营雒邑而後去之。又迁九鼎焉时但营雒邑未有都至周公乃卒营雒邑谓之王城即今河南城也。故。《传》曰：成王定鼎于郏辱阝）义士犹或非之（盖伯之属）而况将昭违乱之赂器於太庙其。若之何公不听周内史闻之曰：臧孙达其有後於鲁乎！君违不忘谏之以德。
    季梁随贤臣也。楚武王侵随使章求成焉（章楚大夫）军於瑕以待之（瑕随地）随人使少师董成（少师随大夫董正也。）斗伯比言於楚子曰：吾不得志于汉东也。我则使然（斗伯比楚大夫令尹子文之父）我张吾三军而被吾甲兵以武临之彼则惧而协以谋我故难间也。汉东之国随为大随张必弃小国（张自侈大也。）小国离楚之利也。少师侈请羸师以张之（羸弱也。）熊率。且比曰：季梁在何益（熊率。且比楚大夫）斗伯比曰：以为後图少师得其君（言季梁之谏不过一见从随侯卒当以少师为计故云：以为後）王毁军而纳少师（从伯比之言）少师归请追楚师随侯将许之（信楚弱也。）季梁止之曰：天方授楚楚之羸其诱我也。君何急焉臣闻小之能敌大也。小道大淫所谓道忠於民而信於神也。上思利民忠也。祝史正辞信也。（正辞不虚称君美）今民馁而君逞欲（逞快也。）祝史矫举以祭臣不知其可也。（诈称功德以欺鬼神）公曰：吾牲肥盾粢盛丰备何则不信（牲牛羊豕纯色完全也。盾亦肥也。黍稷曰：粢在器曰：盛）对曰：夫民神之主也。（言鬼神之情依民而行）是以圣王先成民而後致力於神故奉牲以告曰：博硕肥盾谓民力之普存也。（博广也。硕大也。）畜之硕大蕃滋也。谓其不疾<疒族>蠡也。谓其备盾咸有也。（虽告神以博硕肥盾其实皆当四谓谓民力完则六畜既大而滋也。皮毛无疥癣兼备而无有所阙）奉盛以告曰：洁粢丰盛谓其三时不害而民和年丰也。（三时春夏秋）奉酒醴以告曰：嘉栗旨酒（嘉善也。栗谨敬也。）谓其上下皆有嘉德而无违心也。所谓馨香无谗慝也。（馨香之远闻）故务其三时修其五教（父义母慈兄友弟共子孝）亲其九族以致其祀（洁敬也。九族谓外祖父外祖母从母子及妻父妻母姑之子姊妹之女子之子并已之同族皆外亲有服而异族者），於是乎！民和而神降之福故动则有成今民各有心而鬼神乏主（民饥馁也。）君虽独丰其何福之有君姑修政而亲兄弟之国庶免於难随侯惧而修政楚不敢伐。
</div>
    <div class="pagination">
<a href="册府元龟_page529.html">上一页</a><span>...</span><a href="册府元龟_page525.html">525</a><a href="册府元龟_page526.html">526</a><a href="册府元龟_page527.html">527</a><a href="册府元龟_page528.html">528</a><a href="册府元龟_page529.html">529</a><span class="current-page">530</span><a href="册府元龟_page531.html">531</a><a href="册府元龟_page532.html">532</a><a href="册府元龟_page533.html">533</a><a href="册府元龟_page534.html">534</a><a href="册府元龟_page535.html">535</a><span>...</span><a href="册府元龟_page531.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
