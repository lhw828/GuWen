<!DOCTYPE html>
<html>
<head>
    <meta charset="UTF-8">
    <title>万姓统谱 - 第 26 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 26 页/共 403 页</h1>
    <div class="content">　　宗钦【金城人少好学有儒者风仕魏为著作郎封卧树男】
　　宗彧之【字叔粲炳从弟家贫好学州辟不就宋元嘉初常使陆子真聘三诣不就语人曰吾草莽之人何枉轩冕客徴拜员外郎不就】
　　【唐】宗楚客【神龙初拜相以文章得幸与兄秦客弟晋卿武后时用事】
　　宗仲【字羲仲太原人安史之乱以战功迁防击将军厯少卿监察御史】
　　【宋】宗翼【虞城人笃学恭谨负米养母经史一见即能黙写学欧阳虞栁书皆得其楷法隠而不仕戚同
　　文称其有古人风】
　　宗道【政和中为温江令有嘉禾甘露之祥】
　　宗白【字太素大名人开寳中授渭南县令豪俊尚气节重交防太宗召为左拾遗】
　　宗泽【字汝霖义乌人有文武才畧建炎初为东京留守李纲所荐泽前后二十余疏高宗还京为汪黄所沮未及一年愤死咏杜诗云出师未捷身先死长使英雄泪满襟諡忠简子颖】
　　宗晏【夔州人为都押衙干徳中有冦犯州境晏捍御甚力民赖以安以功补右班殿直】
　　【金】宗端修【字平叔汝州人好学喜名节金大定中进士累官监察御史大理丞汝州司防彦哲尝问为政端修曰治气养心而已心正则不私气正则不暴为政之术在是矣】
　　【元】宗杞【大都人年十九父卒号泣絶而复苏水浆不入口者三日过哀成疾杞有继母自度不起嘱其
　　妻杨氏汝善守志事吾母遂卒】
　　【明】宗彛【湖广人成化进士任御史】　　宗佐【浙江人治进士】
　　宗玺【字朝用建平人正徳进士授大理评事仕至福建左布政使】
　　宗臣【字子相兴化人嘉靖进士厯官提学副使有文行】
　　宗礼【湖广人嘉靖中以左击将军征佞战殁敕祀】
　　钟【颖川角音宋微子啓之后桓公曽孙伯宗仕晋生州黎黎仕楚食采钟离因氏焉】
　　【周】钟子期【楚人伯牙子鼔琴子期聴之意在高山曰巍巍乎若泰山志在流水曰荡荡乎若流水子
　　期死伯牙破琴絶弦谓世无赏音者】
　　钟仪【楚伶人任郧县大夫为郑所获献诸晋公见于军府操南音范文子重之使归楚以求成】
　　【汉】钟兴【字汝文汝南汝阳人从丁恭受春秋光武召拜左中郎将诏定春秋章句以授皇太子又使宗室诸侯从兴授章句封闗内侯兴自以无功不敢受帝曰教训皇太子及诸王侯非大功耶兴让其师丁恭于是复封恭而兴遂固辞】
　　钟皓【字季明颖川人少以笃行称避隠宻山前以九辟公府皆不就李膺叹曰钟君至徳可以与陈寔荀淑韩韶为颖川四长汉桓帝朝为林虑长诸儒颂曰林虑懿徳非礼不处悦以书诗琴乐古五就州招九膺台辅逡巡主命卒嵗容与】
　　钟明【颍川人为林虑长仁信笃诚使人不敢欺与陈寔并称】
　　【三国】钟繇【皓曽孙字元常善书好谋封武亭侯魏文帝赐五熟釜铭曰于赫有魏作汉藩辅厥相惟钟实心干膂胡昭时皆称善书世説胡肥钟痩书法若飞鸿戏海舞鹤游天女孙琰善属文博览羣借适王恽礼仪法度为中外所称】
　　钟毓【繇子机絶谈笑有父风累官刺史厯都督徐州荆州】
　　钟防【繇子魏末为镇西将军与邓艾征蜀有功封县郡公】
　　钟瑾【皓之侄好学慕古有退让风与李膺同年俱有令名瑾之母乃膺之姑膺祖太尉常言瑾似我
　　家性复以膺妹妻瑾生四子亮淑训秀号四龙安帝时俱为牧守】
　　【晋】钟雅【颍川人好学有才智仕至御史中丞直法绳违百寮惮之苏峻之乱侍卫天子或劝之去雅曰
　　君危不能济而遁逃茍免不可也卒死于难追赠光禄勲】
　　钟嵘【雅七世孙好学善诗仕南齐官至西中郎作诗评品藻古今诗人其论最详】
　　【唐】钟绍京【字可大赣州人繇十世孙性孝童幼时尝得菓不敢先食以奉二亲工诗号小钟繇号
　　大钟也从唐宗平内难累迁中书令越国公】
　　钟传【洪州人少好射猎僖宗时讨王芝仙有功官至检校太保中书令进爵颍川郡王】钟馗【武徳中应举不第触阶而死后明皇昼寝梦一小鬼盗玉笛上叱忽有大鬼破防蓝袍角带捉小鬼刳其目擘而啖之上问对曰臣终南进士钟馗应举不第触阶而死奉防赐袍带之誓除天下虚耗命吴道子图之如梦】
　　【五代】钟谟【字仲益崇安人博学工文仕南唐为户部侍郎】
　　钟隠【字晦叔天台人少清悟不婴俗事尝卜居闲旷结茅室好画花竹禽鸟以自娱凡举笔写像必致精絶时无伦拟者尤善画鹞子白头翁鹖鸟斑鸠皆有生态尤长草棘树木升元中齐安张校尉得隠画鹖鸟二幅张之宾次时金昌宗题诗曰为厌翻翔下苇丛戢翰侧脑思何穷侍童莫便褰帘过只恐惊飞入碧空其为人珍赏多类此】
　　【宋】钟绍安【嘉熈进士为袁州分宜簿有功陞福建上杭知县从文天祥勤王】
　　钟元龙【字善甫旧名禅将乐人宝祐二年夏水漂田秋霜损稼闾里告歉元龙乃发仓廪减价以
　　赈之所活者甚众】
　　钟棐【子翼秀出民伍雅有器量郡守曹观重之苏洵南游不喜饮酒毎为设醴轼南还棐没诔之】钟岳【字尧俞政和进士为桂阳令平生不事生产清介苦节无庐可居】
　　钟镗【铜陵人其家十一世同居镗幼开悟如成人后官至汀州守宦防五十余年卒无嬴资】钟震【湘潭人从朱晦庵受业建主一书院讲道郷士夫咸宗之学者称主一先生】
　　钟伷【字少防龙南人绍京之后元丰举进士知桂阳县考课第一通判宜州招谕蛮冦多顺从者即
　　帅桂林性至孝丧父尽哀有羣鸟鸣于墓人名其卢曰感鸟堂】
　　钟传【乐平人本书生绍圣中以章惇荐命干当熙河泾原秦鳯三路公事累以破夏功擅帅熈寻责
　　监永州税后复起为龙图阁直学士】
　　钟璇【字振逺常熟人少勤学好问弟璟环琢并及第璇遂弃举子业放情山水防天台遇异人自是
　　有悟闭户二十余年家贫不为戚戚咸以竒人日之】
　　钟季玉【乐平人淳祐间举进士厯官枢密院编修官知建昌军有防和籴值嵗旱为请减三之一
　　累迁江西转运判官北兵渡江季玉徙寓建阳兵至死之】
　　钟元鼎【字和卿晋江人乾道进士厯知鄞县政尚恺悌弟元震登淳熈进士】
　　钟鼎【上犹人尝观范仲淹义田事偕侄日新置义庄建书院延师以教乡族子弟子三杰登绍兴进
　　士累仕为化州司理叅军】
　　钟正甫【武陵人治平进士与米芾友善枢密蒋之竒器之后为广东转运有美政蔡京置正甫党
　　碑中生谪】
　　钟作霖【字民望上犹人教授于乡从防者嵗率数百人以礼法诲子弟登诏兴进士子祐子禔皆
　　登科】
　　钟辐【金陵才士也年少气豪樊若水爱其才以女妻之后辐中甲科樊氏蚤世辐遂隠终南山终身
　　不仕】
　　【明】钟勗【字士懋慈谿人幼孤力学洪武初教授郡庠举任广东番禺知县有惠政官至兵部侍郎子永
　　亦以明经举官至户部侍郎】
　　钟友谅【国初知祁门县敏谅疏通剸烦治剧值壬辰蕲兵蹂县境踘为草莽友谅薙蓬藋开市
　　井招逋逃辟芜田理寃抑民服其化吏畏其明治声大振】
　　钟英【字汝器高要人脩眉丰颊沈黙庄重年十一子史百家靡不该洽永乐卒夘举进士选庶吉士
　　授编脩虽居禁近不殊布韦】
　　钟顺【字必华南海人景泰中知沔阳亷慎爱民时江西周礼洪侵扰荆沔顺计擒之士民安业立生
　　祠祀于沧浪亭士民皆感焉】
　　钟珹【字徳卿当涂人少颍敏勤苦绩学防于经术景泰进士厯大理寺正着平允声擢江西提学副使士子经品题者多所造就致仕归手不释巻闲居林下足不及公府门下执经问难者济济卒年八十余】
　　钟同【字世京永丰人父复翰林编修同任御史以直言死狱天顺初赠大理寺丞】
　　钟雅【字大章归善人成化进士性聪敏善属文尤长于诗与翰林编修凃瑞同郷荐每即席赋诗刻
　　炬限韵云】
　　钟复【字彰永丰人宣徳癸丑进士第三厯翰林侍读】
　　钟渤【字元傅东莞人治庚戌进士厯副使】
　　钟鲸【字跃海庐陵人少防学白鹿洞知名当世治中知新兴县身无盛衣厨无鱼肉侍无媵妾抑
　　豪强恤黎庶有古君子风而刚介寡合六年去民共惜之】
　　钟湘【字用秀兴国人治进士授户部主事厯官郎中擢知漳州府事防隣广山冦猖乱事闻命合一省兵殱之军门督重兵屯其境刍粟之费日不下数百金悍卒不可法御湘区画誓戒皆有度率死士先捣巢穴防其首恶诸胁从之者给牛粟而遣之贼感泣不战而巢遂空以寇靖功敕进品秩擢广东叅政】
　　钟芳【崖州人正徳进士任户部左侍郎以学行着】
　　钟卿【广东东莞人嘉靖进士累官光禄卿恬静温谨早疏乞休士多称之父善经治进士】
　　龚【武陵羽音晋大夫龚坚之后】
　　【春秋】龚坚【晋大夫】
　　【汉】龚遂【山阳人为昌邑王郎中令王有不正遂諌诤王掩耳起走宣帝即位渤海盗起命遂为渤海太
　　守单车至郡劝民农桑民皆卖劒买牛卖刀买犊境内大治】
　　龚胜【彭城人三举孝亷哀帝时徴为諌大夫王莽秉政归老乡里莽遣使奉印绶安车驷马徴之拜
　　上卿胜为门人高晖等曰谊岂一身事二姓乎遂不食死】
　　龚舍【武源人通五经以鲁诗教授与孔休卓茂等同志不仕初以龚胜荐徴为谏大夫复拜光禄大
　　夫终不起舍与胜竝著名节世谓之楚两龚】
　　【三国】龚石【字显光南昌人吴谢斐为防稽太守获罪于大帝石为具表陈诉顿首流血时天大风雷流血
　　成冰帝为之释斐】
　　【晋】龚之【武陵汉夀人好学潜黙初举秀才公府辟皆不就孝武闻其名徴为防骑常侍固辞子元
　　夀黎民孙祈皆有名声】
　　龚明之【字熈仲幼孤鞠于祖母李氏尝曰吾少时梦绿袍判官曰与汝七十七宋崇宁中反此数果病亟明之焚香于项祷曰愿减己算五年益祖母夀李病果愈年八十二卒】
　　龚壮【渠人洁己守道父为人所杀壮卒定计执仇以报父朝廷徴召不就以文籍自娱】龚颖【遂寜人益州刺史毛璩辟为从事璩为谯纵所杀佐史竝逃颍奔赴殡送以礼后纵僣位礼徴
　　不起胁以兵刃执志弥坚】
　　龚孟舒【金华人通毛诗仕梁为浔阳郡丞元帝在江州遇之甚厚重之以师礼任焉官至大中大
　　夫】
　　龚履素【南昌人居南霅山三十余年倾产买书聚徒教授讲授之暇荷挿躬耕弟子自逺而至者
　　与均衣食贞元三年卒于家】
　　龚祈【字葢道风姿端雅容止可观范述见之叹曰此荆楚之仙人也】
　　【宋】龚孟防【字龙支临川人咸淳进士除隆兴察推妙悟文法断决如流贾似道欲见孟夔不往左授
　　闽幕归而讲学山中十年性刚直絶町畦为当时矜式】
</div>
    <div class="pagination">
<a href="万姓统谱_page25.html">上一页</a><span>...</span><a href="万姓统谱_page21.html">21</a><a href="万姓统谱_page22.html">22</a><a href="万姓统谱_page23.html">23</a><a href="万姓统谱_page24.html">24</a><a href="万姓统谱_page25.html">25</a><span class="current-page">26</span><a href="万姓统谱_page27.html">27</a><a href="万姓统谱_page28.html">28</a><a href="万姓统谱_page29.html">29</a><a href="万姓统谱_page30.html">30</a><a href="万姓统谱_page31.html">31</a><span>...</span><a href="万姓统谱_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
