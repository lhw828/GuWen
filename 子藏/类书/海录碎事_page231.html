<!DOCTYPE html>
<html>
<head>
    <meta charset="UTF-8">
    <title>海录碎事 - 第 231 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 231 页/共 252 页</h1>
    <div class="content">　　汉房中歌云赤鴈集六纷员注言赤鴈之数六也
　　拨谷鸣
　　日出拨谷鸣田家催锄犁【李白诗】
　　五色毛
　　羣凤怜客鸟差池相哀鸣各拔五色毛意重太山轻【李白诗】
　　吟晴日
　　谷鸟吟晴日江猿啸晚风【李白诗】
　　红翠
　　皮日休罗浮山红翠数声瑶室响注红翠鸟名也浮山有璇房瑶室七十二
　　孝顺鸟
　　郑笺鸠鸟之谨慤者人皆爱之则是谨慤者孝顺之鸟也
　　求偶鸣子
　　山鸡晨羣野雉朝雊求偶鸣子悲号长啸
　　竹林
　　竹林静啼青竹笋竹林鸟名也
　　媚蝶乳莺
　　媚蝶乳莺刘子仪
　　田鹃【题鴂音弟桂】
　　临海异物志题鴂也春三月鸣昼夜不止音声自呼俗言取梅子涂其口两边皆赤上天自言乞思至当麦子熟鸣乃止耳
　　车覆粟
　　论语疏公冶长辨鸟雀语云唶唶啧啧白莲水边有车覆粟车脚沦泥犊牛折角收之不尽相呼共啄遣人验之果然
　　金吾鸟
　　汉武帝更中尉为执金吾师古曰金吾鸟名也主辟不祥天子出行职先导以备非常故执此鸟之象因以名官
　　杜宇
　　望帝禅位于鳖灵升西山隐焉时适杜鹃方鸣俗思帝恩号为杜宇以志其隐去之时或曰杜鹃望帝精魂所化
　　苦姑
　　南海有苦姑鸟声如人音多懐凄怆异物志谓之苦鸟
　　黒鸟
　　夏小正云十月黒鸟低黒鸟乌也低谓飞乍髙乍下也
　　翡翠
　　张揖上林赋注翡翠大小如雀雄赤曰翡雌青曰翠
　　刚虫
　　东京赋刚虫搏鸷注鹰豺之类也
　　鸿俦鹄侣
　　鸿鹄羣飞故有俦侣蜀都赋曰鸿俦鹄侣
　　竒鸧
　　竒鸧九头音仓鸟也【江赋】
　　云飞水宿
　　云飞水宿弄吭清渠【蜀都赋】
　　防鸬
　　防防鸬鷀也
　　人舌
　　山海经黄山有鸟其状如鸮青羽赤喙人舌能言注舌似小儿舌
　　桑飞
　　鹪鹩方言曰桑飞
　　离鹍
　　嘤若离鹍鸣清池【琴赋】
　　薄天游
　　琴赋翩翩道薄天游注薄迫也
　　思妇
　　思妇鸟名也
　　田鹤沙鸨
　　田鹤逺相呌沙鸨忽争飞【谢晖诗】
　　蒿下飞
　　青鸟海上游鸒斯蒿下飞【阮歩兵诗】
　　排空
　　淮南子云鸟排空而飞
　　佩善芳
　　王元长诗序云佩善芳善芳头若雄鸡佩之令人不寐注远国异鸟名
　　独足鸟
　　梧州新宁县所出喙脚皆赤藻缛相辉
　　金足鸟
　　出梧州广宁县羽翰如玉喙脚如金其鸟自呼商羊
　　自呼商羊【见上】
　　音声子
　　鸟名出兴州百舌之类也
　　锦駞鸟
　　锦駞鸟出秋浦如吐绶鸡见李白诗
　　惜春鸟
　　惜春鸟大不逾燕其声曰莫摘花果人谓之护山鸟
　　捣药鸟
　　不见其形但闻其声如杵臼磕人谓之葛仙翁捣药鸟
　　云韶部
　　云韶部有二种亦谓之音声鸟
　　音声鸟【见上】
　　波鸿
　　波鸿水鸟也
　　鸥鹭门
　　鹭出鼓中
　　呉王夫差时有双白鹭飞出鼓中而入云也【古今乐録】
　　随潮鸥
　　南越志涨海有鸥鸟随潮上下
　　昆明鹭
　　乐府王僧孺咏鹭诗愿识昆明鹭乗流饮复栖
　　鹭目成
　　变化论曰鹭目成而受胎鹤影接而懐卵鸳鸯交颈野鹊传枝
　　丝禽
　　鲤锦冲风掷丝禽掠浪飞陆防诗丝禽鹭也
　　丝禽
　　丝禽白鹭也
　　葭下食
　　苏子卿咏鹭云非贪葭下食懐恩自远归
　　舂锄
　　鹭一名舂锄步于浅水好自低昻故曰舂锄亦谓之独舂
　　燕门
　　呉宫燕
　　呉宫燕宫人留爪以记更来
　　西飞燕
　　东飞伯劳西飞燕黄姑阿母时相见
　　僵燕
</div>
    <div class="pagination">
<a href="海录碎事_page230.html">上一页</a><span>...</span><a href="海录碎事_page226.html">226</a><a href="海录碎事_page227.html">227</a><a href="海录碎事_page228.html">228</a><a href="海录碎事_page229.html">229</a><a href="海录碎事_page230.html">230</a><span class="current-page">231</span><a href="海录碎事_page232.html">232</a><a href="海录碎事_page233.html">233</a><a href="海录碎事_page234.html">234</a><a href="海录碎事_page235.html">235</a><a href="海录碎事_page236.html">236</a><span>...</span><a href="海录碎事_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
