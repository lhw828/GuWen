<!DOCTYPE html>
<html>
<head>
    <meta charset="UTF-8">
    <title>记纂渊海 - 第 47 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 47 页/共 130 页</h1>
    <div class="content">　　史冯伉为皇太子诸王侍读殿中赐金紫服　太和三年中书门下奏检校四品兼中丞先赐绯经三周年以上者兼许奏紫【唐书】
　　传记武后以南海献集翠裘赐张昌宗狄仁杰入奏事后令争三筹赌昌宗所衣裘卿以何物为对狄因指所衣紫驼袍曰臣以此敌则天笑曰此裘价逾千金卿之所指为不等矣狄对曰臣此袍乃大臣朝见奏对之服也【集异记】李泌起家金紫为帝王师【广记】顔真卿问范氏尼曰吾得五品否尼指座上紫丝布云顔郎衫色如此【遗事】或有客讥来济近日白袍子纷纷济曰正由绯袍子紫袍子纷纷【国史补】崔日用为中丞赐紫是时佩鱼须有特恩日用因内宴撰回波词中宗以金鱼赐之【本事诗】集恩降重霄荣沾陋质虚黩陟明之典恐兴彼己之诗【刘禹锡表】金章紫绶照青春【杜诗】
　　封爵
　　经列爵惟五【书】一曰爵以驭其贵【周礼】以徳诏爵【同上】史昔周爵五等春秋三等注云春秋变周之文从殷之质合伯子男为一则殷爵三等者公侯伯也【史记】爵一级曰公士二上造三簪袅四不更五大夫六官大夫七公大夫八公乗九五大夫十左庶长十一右庶长十二左更十三中更十四右更十五少上造十六大上造十七驷车庶长十八大庶长十九关内侯二十彻侯皆秦制以赏劳功【汉百官表】项王使人有功当封爵刻印刓忍不能予【汉书】樊哙破李由军上闻赐爵　明帝诏民爵过公乗得移与子若同产爵过公乗得移其亲【汉书】建安二十六年始制名号侯置五大夫与旧列侯关内侯凡十六等以置军功注置名号侯爵十八级关中侯爵十七级皆金印紫绶又置闗内外侯十六级铜印纽墨绶五大夫十五级铜印环纽亦墨绶皆不食租与旧列侯闗内外侯凡十六等今之虚封自此始【魏志】唐之封爵皆设虚名其食实封者给缯布而已【唐书】
　　集汉髙祖甞诏天下凡以战得爵七大夫公乘以上令丞与亢礼故为吏益难【栁文】
　　本朝唐制王食邑五千户郡王国公三千户开国郡公二千户县公千五百户县侯千户伯七百户子五百户男三百户又有食实封者户给缣帛毎赐爵递加一级唐末及五代始有特加邑户而罢实封之给【本朝防要】
　　封王
　　史髙祖定天下功臣异姓王者八国咸得裂土南面称孤　韩信平齐使人言汉王曰齐夸诈多变不为假王以镇之其势不定请自立为假王汉王骂曰大丈夫定诸侯即为真王何以假为　髙祖四年立韩信为齐王徙为楚王五年以九江王英布为淮南王卢绾为燕王韩王信为代王彭越为梁王　吕后临朝封诸吕为王太后病戒产禄曰髙祖与大臣约非刘氏王者天下共击之今王吕氏大臣不平我即崩大臣恐为变必据兵卫宫毋为人所制太后崩太尉周勃丞相陈平朱虚侯刘章等诛诸吕使人迎立代王【前汉书】匈奴攻耿恭单于遣使招恭曰若降者当封为白屋王【后汉】尉景之子粲性麄武天保初封库狄干等为王粲以景不预王爵大恚恨闭门不朝帝怪遣就宅问之隔门谓使人曰天子不封粲父作王粲不如死文宣亲诣其宅慰之方复朝请【北齐书】
　　本朝中书令赵普封韩王諡忠献太尉髙琼封卫王諡烈武【国史】颛班帝制荣啓国封【六集】金劵玉册虎符龙节【东坡表忠观碑】遂膺典册进位真王　衮衣绣裳既极公台之贵金印盭绶肈开王社之封　土宇分封位列真王之贵【牋表类】
　　郡王
　　史天宝九载赐安禄山爵东平郡王唐将帅封王自此始【通鉴】上元二年李光弼兵败河阳失守又河中军乱杀其帅李国贞太原节度使邓景山亦为部下所杀遂用郭子仪进封汾阳郡王出镇绛州子仪擒其杀国贞贼首王元振数十人并诛之太原辛云京亦诛害景山者由是河东诸镇悉皆奉法　浑瑊父释之积战功累迁至开府仪同三司宁朔郡王徳宗幸奉天瑊率家人子弟以拒朱泚贼平徳宗封瑊为咸宁王　马燧少读书辍卷叹曰丈夫当建功于昭代以济四海安能矻矻为一儒哉燧姿度魁异沉勇多智畧朱泚之乱燧守太原引晋水而注城之东渚以为池寇至计省守陴者万人封北平郡王【唐书】
　　集功业汾阳异姓王【杜诗】
　　本朝曹彬追封济阳郡王諡武恵【国史】宗室近亲承袭特防封郡王【两朝志】光奉制书峻膺宠数【六一集囘皇子淮阳王啓】
　　开国郡县公
　　经诸公之地封疆方五百里其食者半　公执桓圭上公九命为伯【周礼】
　　史咸熙元年相国晋王奏建五等诸公地方七十五里邑一千八百户置相一人典祠典书典卫典礼各一人妾六人车前司马十人旅贲四十人【魏志】上公九命则剑履上殿　有善相者师圭谓陶侃曰君左手中指有坚理当为公若彻于上贵不可言侃以针决之见血洒壁而为公字以纸裛手公字愈明【晋书】许洛阳为鴈门太守家田三生嘉禾皆异垄合颖世祖善之进爵北地公【北史】传记公直也取其正直无私【释名】
　　本朝皇属有特封郡公县公或赠侯者无开国字【三朝志】
　　国公
　　本朝旧制将相食邑万户即封国公王旦过万户而谦抑不请封庆厯七年南郊中外将相惟夏竦满万户中书请封英国公因诏使相未满万户者皆得封【宋敏求録】国朝之制食邑满万户乃封国公惟宰相三公则通计实封满万户便封国公杜衍既致仕因郊祀当加恵而食邑未满万户特诏封祁国公盖异礼也其后遗奏有曰非万户而忝赐履之封自三少而席司成之重盖谓是云【徐度编】遇恩及宗室祖宗后承袭及特防者封国公【三朝志】
　　开国侯
　　经屯利建侯　豫利建侯行师【易】诸侯之地封疆方四百里其食者参之一　侯伯七命　侯执信圭【周礼】史髙帝初封侯者皆赐丹书铁券曰使黄河为带泰山为砺汉有宗庙尔无絶世　汉封功臣张良未有战鬬功髙帝曰运筹帷幄之中决胜千里之外子房功也乃封良为留侯　上在洛阳南宫从复道望见诸将相与坐沙中语上曰此何语留侯曰此谋反耳上曰为之奈何留侯曰上平生所憎羣臣所共知谁最甚者上曰雍齿留侯曰今急先封雍齿以示羣臣上置酒封雍齿为什方侯皆曰雍齿且侯我属无患矣　韩王信入匈奴与太子俱至頽当城生子因名頽当至文帝时降封功髙侯頽当孽孙嫣贵幸显当世嫣弟説以校尉征匈奴封龙额侯【汉书】冯石袭母公主封获嘉侯为安帝所宠常幸其府留饮十日许赐駮犀具剑佩刀紫纹绶玉玦各一　光武封功臣令各言所乐诸将皆占丰邑美县惟丁綝愿封本乡曰昔孙叔敖敕其子受封必受墝埆之地今綝能薄功微得封乡亭侯足矣　光武封景丹栎阳侯帝曰富贵不归故乡如衣锦夜行故以封卿耳诏曰窦融执志忠孝扶微救危仇疾反肤隗嚣率励五郡精兵羌胡毕集兵不血刃而虏土崩瓦解朕甚嘉之其以六安安丰阳原蓼安凡四县封为安丰侯　班超诣相者相者曰生燕额虎颈飞而食肉此万里侯相也班超定西域五十余国封为定逺侯【后汉书】曹沐自荆州北归太祖曰此吾家千里驹也封为东亭侯　咸熙元年晋王奏建五等诸侯地七十里邑千六百户官属同诸公妾五人车前司马八人旅贲三十六人【魏志】相工指吕僧珍曰此儿有竒声封侯相也　宋明帝目李安仁曰卿面方如田封侯相也【南史】李崇以父贤勲封回乐县侯时年尚小亲族相贺崇独泣贤怪而问之对曰无勲于国而幼小封侯当报主恩不得终于养是以悲耳贤由是大竒之【隋书】
　　传记列侯金印紫绶功大者食县邑小者食乡亭【汉官解诂】孔愉以讨华轶功封余不亭侯初愉少时甞得一于余不溪中流左顾者数四及铸侯印而左顾更铸犹然愉悟遂佩焉【晋中兴书】
　　本朝【制度见后食邑实封类】
　　开国伯
　　经诸伯之地封疆方三百里其食者参之一　伯执躬圭侯伯七命【周礼】
　　史咸熙元年晋王奏建五等伯地方六十里邑千二百户官属同诸公妾四人车前司马八人旅贲二十八人【魏志】王勇论讨茹茹功别封永固伯邑五百户时有别封者例听回授次子勇独请封兄子元兴时人义之【后周书】传记伯白也【孝经援神契】
　　本朝【制度见后食邑实封类】
　　开国子
　　经诸子之地封疆方二百里其食者四之一　子执谷璧子男五命【周礼】
　　史咸熙五年晋王奏五等诸子地方五十里邑八百户官属同诸公妾三人车前司马四人旅贲二十人　咸熙中改封蒋恺为下蔡子【魏志】王敬则封崇安县子敬则幼时于草中射猎有虫如乌豆集其身摘去乃脱脱处皆流血敬则恶之诣道士卜道士曰此封侯之瑞也【齐书】传记子独孳孳栖下之称也【环齐要略】
　　本朝【制度见后食邑实封类】
　　开国男
　　经诸男之地封疆方百里其食者四之一　男执蒲璧子男五命
　　史咸熙元年晋王奏建五等诸男地方三十五里邑四百户妾二人车前司马二人旅贲十二人又次国男方二十五里邑二百户【魏志】
　　传记男任也任治事受王命为君也【环齐要略】
　　本朝【制度见后食邑实封类】
　　食邑实封
　　经晋于是乎作爰田注云分公田之税应入公者爰之于所赏之众　晋侯赏桓子狄臣千室亦赏士伯以衍之县　卫侯与免余邑六十辞曰唯卿备百邑臣六十矣下而上禄乱也　鲁昭公孙于齐齐侯曰自莒疆以西请致千社【左传】
　　子公子开方以书社七百下卫矣【管子】
　　史秦以吕不韦为丞相封文信侯食河南洛阳十万户【史记】今济南中山王幸以支庶享食大国衍食佗县【后汉】景龙二年韦嗣立上防以为食封之家其数甚众昨问户部云用六十余万丁一丁绢两疋凡百二十余万疋臣顷在太府每嵗庸调绢多不过百万少则六十万疋比之封家所入殊少不若悉记丁输之太府使封家于左藏受之为愈上弗听【通鉴】开元十年初令宰相共食实封三百户以七丁为限　元和五年应给实封例节度使兼宰相每食实封百户嵗给八百端疋若是绢加给绵六两节度使不兼宰相每百户给四百疋军使诸衞大将军每百户给三百五十端匹【唐书】宋齐丘罢相愿复归九华山赐号九华先生食青阳一县【五代史】
　　传记北齐以后功臣多食郡县输若髙徳正封蓝田公食勃海郡输【鸡跖集】
　　本朝凡加食邑宰相千户实封四百户余降麻官七百户实封三百户直学士以上五百户实封二百户舎人待制散尚书至少卿监以上三百户实封一百户凡食邑三百户封县开国男五百户封子七百户封伯千户封郡侯二千户封公千五百户以上始加实封惟将相食邑万户即开国【防要】皇朝沿唐制文臣少卿监以上武臣副率以上内殿崇班以上有封爵丞郎学士刺史大将军诸司使以上有实封但以増户数为差不系爵级邑过其爵则并进爵焉止于郡公【三朝志】昔在前代凡食邑民户给其税赋后以食实封方给之本朝悉为虚名而制词尚以实封为真赋云【官制旧典】锡土非所以逮无功割户实所以褒有徳茍有宠过其量是谓食浮于人【李清臣表】俄奉玺书骤加井赋　邑衍真租食倍多赋　仍増勲秩倍衍户封　陪食爰田衍封真赋　加以爰田衍之真食　宠章非次衍食有加　真食爰田并加于上赋　陪敦邑采増衍井腴　申锡爰田陪敦多赋【牋表类】
　　加恩
　　本朝仿隋唐官制设阶【谓文武两阶官】勲【谓上柱国柱国上防军防军上轻车都尉轻车都尉上骑都尉骑都尉骑骁都尉飞骑尉云骑尉武骑尉凡十二等谓之勲】封爵【谓王郡王国公郡公及开国公侯伯子男凡九等谓之封爵】食邑实封为降赦加恩之数应宰臣亲王使相执政官【前任同】加恩四种尚书以下至諌议大夫学士待制大卿监加三种少监以下至朝臣加二种京官选人加一种称种者谓阶勲爵食邑实封各为一种也京官选人初命官便带阶每加恩如上件之数加焉祖宗用此以别仕进之新旧盖祖宗用人必择歴试之才能自非士取殊科在三人之列及制科入等方不次擢任然亦须先歴一任倅幕使知州县事方登馆阁擢言路自余皆以资歴选任故以阶勲别之熙宁王安石当国之初喜用新进以行法不次擢任犹然开陈其人之才能禀上而进拟逮元丰判乃以阶为寄禄官故只加勲而已至政和以后蔡京用事专选新进之附已者不次擢用虑人君检察同列梗议当职人言遂削去勲毎有恩霈只云合加恩人并无加恩乃立司封法暗理加勲之数加至上柱国方封爵加食邑云【官制旧典】
　　任子
　　经赏延于世　世选尔劳予不掩尔善【书】古之仕者世禄【诗序】
　　史袁盎兄哙任盎为郎　汲黯以父任为太子洗马王吉曰今使俗吏得任子弟率多骄傲不通古今至于积功治人无益于民此伐檀所由作也宜明选贤才除任子之令【汉书】各以品之髙卑防其亲属多者及九族少者三世宗室国賔先贤之后及士人子孙亦如之【晋书】严父弱冠以门防防名　李徳裕以防补校书郎后为名宰相【唐书】
　　传记汉制二千石九卿得资防为郎皆为三省郎悉属光禄勲更直执防宿卫及其髙第有亷茂可察四行可举乃出补长及丞自魏晋迄唐臣僚有功利及民劳效在国始赐其子官至唐开元三品以上许防子孙降子一等曽孙又降一等散官同执事防四品五品以降臣早以门资初登官叙【通鉴】世臣门子御之族天隆其祐主丰其禄【蔡邕】
　　集以门功拜为太子舍人【韩文】公初为吏亦以门庇【房公墓铭】东隂令于兴宗生于公侯家以覆防入仕【刘梦得】
　　本朝太平祥符二年邢昺言欲望自今补防出身人并须先于国学听书二年满日本学牒送审官院依条试验方与差遣【防要】
　　世宦
　　经官人以世【书】古者臣有世功世其官邑【诗防】世禄之家鲜克由礼【毕命】春秋讥世卿【公羊】五世其昌并于正卿八世之后莫之与京【左传】陈厉公生敬仲筮之曰此其代陈有国乎不在此其在异国非此其身在其子孙光逺而自他有耀者也【左】
　　子所谓故国者非谓有乔木之谓也有世臣之谓也【孟子】子华之门徒皆世族也缟衣乗轩濶步缓视【列子】
　　史孟尝君曰文闻将门必有将相门必有相【史记】汲黯濮阳人其先有宠于古之卫君至黯十世世为卿大夫汉兴以来侯者百数保国持宠未有若富平者也　路温舒辞顺而意笃遂为世家宜哉【汉书】隂识传赞云恂恂苗注云公侯皆传袭紫紫绶纽【后汉】王训年十六召见文徳殿应对爽彻武帝谓朱异曰可谓相门有相【梁书】博陵崔倕缌麻亲三世爨贞元以来言家法者以倕为首生六子一登辅相五任大僚太常卿邠太府卿酆外台尚书郎郾庭尉卿郇执金吾鄯左仆射平章事郓宣宗闻之叹曰崔鄯家门孝友可为士族师法矣鄯甞构小斋于别寝御笔题额赐号曰徳星堂今京兆民因崔氏旧里立徳星社【唐书】
　　传记金日防忠勤之节七叶侍中【三辅故事】唯金张子弟世履忠笃故保贵恃宠祚钟昆嗣【艺文类聚】通侯百数富平最盛于西京【类要谓张安世子孙】东京杨氏累世宰相为汉名族然袁氏车马衣服极奢僭能守家风为世所贵不及杨氏也　望丰屋知名家【类要】公门有公卿门有卿【王沉释时论】
　　衣冠盛事
　　传记前汉金日防张安世七叶珥貂为侍中　张氏自昭帝封安世至吉传国八世歴莽簒二百年间未甞遣黜封者莫与为比　韦贤及子元成平当及子晏唐刘祥道及子齐苏瓌子颋李吉甫子徳裕房融子琯皆父子为相　后汉窦岩为司空子畧少保略子炽太傅略孙毅大司马　杨氏自震至彪四世太尉徳业相继为东京名族　袁安为司徒子敞为司空孙汤为太尉汤子逢为司空逢弟遇为司徒　晋谢安子琰琰子混三世仆射　中书令王述述子坦之坦之子愉三世中书仆射　梁谢览为吴兴守与祖宋中书庄父齐太子詹事伯父司徒朏侍中敬三代五人为此郡　谢子微微子庄庄子朏朏孙哲五世为侍中　后魏宇文裘太尉子测少保深少师深子孝伯少冢宰又晋荀勗司徒子萍太保组太尉萍子遂太保皆三世四公　后魏李冲冲子延寔延寔子彧又西魏长孙雅为太师子绍逺大司马绍逺子览大司徒皆三世三公　北齐贺拔允为太尉弟胜为太师丘为太保胜堂弟仁为太师一门四人为三公　后周于谨为太师二子寔为司空翼为太尉一门三人为三公　唐萧瑀子嵩华二子并为相张嘉祯子延赏延赏子宏靖又萧复子寘寘子遘崔沔子祐甫祐甫子植并三世为相　贞观中顔师古相时勤礼三人皆文馆学士　开元中郑齐景齐丘齐望兄弟并为著作郎　裴谞为河南尹此官谞五世为之谞坐未甞当正位为政以和易为理　韦氏东眷有逍遥公夐郧公孝寛西眷有平齐公瑱固安公法保并为盛门至今称为四公之后【已上并杂见史传前职官部中亦多收载恐难检寻今复类聚于此】
　　父子同朝
　　经父子并为周司徒【郑武公庄公是也】武公庄公为平王卿士【左传】
　　史成王于周公子父俱延拜而受之注云周公拜前鲁公拜后【汉书】防广防受父子并为师傅朝廷以为荣【本传】苏颋迁给事中拜中书舍人父瓌同中书门下三品父子同在禁苑朝廷荣之　贞元四年诏以太尉中书令西平郡王晟长子愿为银青光禄大夫太子宾客赐勲上柱国与晟门并列防【唐书】
　　传记崔湜弱冠登科不十年掌贡举迁兵部父揖亦甞为礼部至是父子累日同省为侍郎【翰林盛事】
　　集近世勲将尤贵富者言李郭而汾阳西平犹不得父子并为节制公与子布同日登将坛【田宏正墓志】
　　父子相继
　　史杜延年周之子也为御史大夫延年居父官府不敢当旧位坐卧皆易其处【汉书】毕众敬子元賔父子相代为兖州当世荣之【北史】
　　传记韦康代父为凉州刺史父出止传舍康入官宇时人荣之【三辅决录】
　　集大许公为相于武后朝小许公佐宗【杜牧之集谓苏瓌苏颋也】
　　兄弟同朝
　　史张绾为中丞兄缵为仆射元日旧制仆射中丞坐为东西时百司就列导驺分趋两途前代未有时人荣之【梁书】刘伟之为左史懿之为给事中兄弟并居两省论者美之【唐书】
　　兄弟相继
　　史冯立与兄野王相代为西河上郡太守民歌之曰大冯君小冯君兄弟继踵相因循聪明贤智恵吏民政如鲁卫徳化钧周公康叔犹二君【汉书】夏侯防为南豫州刺史兄亶先经此任并有恩恵百姓歌曰我之有州频得夏侯前兄后弟布政优优【南史】贾敦颐为洛州刺史其弟敦实后继镇之并有恵政百姓前后立碑于东京【唐书】
　　入赀
　　史张释之以赀为骑郎　卜式上书愿输家半财助边上使使问式式曰天子诛匈奴愚以为贤者宜死节有财者宜输之如此而匈奴可灭也是时富豪者皆争匿财唯式尤欲助费上乃拜为中郎赐爵左庶长田十顷布告天下尊显以风百姓【汉书】崔烈因傅母入钱五百万得为司徒及拜日帝曰悔不少靳可至千万程夫人于傍应曰崔公冀州名士岂肯买官赖我得是岂不知足也　皇甫规解官归安定乡人有以货得鴈门太守者亦去职还家书刺谒规规卧不迎既入而问卿前在郡食鴈美乎有顷又白王符在门规惊遽而起衣不及带屣履出迎援符手而还与同坐极欢时人为之语曰徒见二千石不如逢掖【汉书】中宗时安乐公主等用事请谒受贿虽屠沽臧获用钱三十万则别降墨敕除官斜封付中书时人谓之斜封官【通鉴】
　　传记刘陶为京兆尹到职当出脩官钱千万陶清贫而耻以钱买职称疾不听政【鸡跖】崔烈买司徒问子均曰人谓何如对曰海内嫌其铜臭【九州春秋】
　　纳粟
　　史晁错説文帝曰欲民务农在于贵粟贵粟之道在于使民以粟为赏罚今募天下入粟县官得以拜爵得以除罪如此富民有官农民有钱粟有所渫夫爵者上之所擅出于国而无穷粟者民之所种出于地而不乏使天下入粟于边以受爵免罪不过三嵗塞下之粟必多矣于是文帝令民入粟于边六百石爵上造四百石为五大夫【汉食货志】
　　改官
　　本朝天圣前诸路使者荐举未有定限选人止用四考改官然是时吏部选人磨勘嵗才数十人庆歴以后増为六考知州等荐吏部皆视属邑多寡裁为定数于是举者皆以应格充数为意遂数倍于前【避暑录】元祐二年诏吏部选人改官每嵗以百人为额从孙觉之请也绍圣元年诏引见磨勘改官人权依元丰令五日引一甲毎甲引三人每年不得过一百四十人俟后次不及百人取防【中兴防要】边邑备员蔑闻善状大庭偶见赐与阶升龙墀引对叨被宠陞俄应格于天官遂进阶于文散　俾脱迹于铨衡获陞名于京籍偶嵗成之及格序法之推恩　校课中铨方上六年之最拜恩宸陛滥沾八品之阶【牋表类】公子亦改官三就繁马头【坡诗】
　　迁除
　　史田蚡为丞相荐人或起家至二千石权移主上上乃曰君除吏尽未吾亦欲除吏【汉书】亦有少负令誉弱冠超越清级者　南齐丘巨源为江夏王掌书记平除奉朝请【南史】延昌二年崔鸿建议曰窃见景明以来考格三年成一考一考转一阶贵贱内外万有余人自非犯罪不问贤愚莫不上中才与不肖比肩同转虽有善政如袭黄才史如班马文章如张蔡得一分一寸必为常流所攀选曹官抑为一槩不曽甄别虽明防已行犹宜消息不从【北史】
　　传记凡言除者除故官就新官也【汉书音义】陈依梁制若有迁授吏部先为白牒列数十人尚书与参掌者共署奏敕或可或否其可者则下于选曹以贵贱别内外随才补用以黄纸録名八座通署奏可乃出以付与典书其名贴鹤头板修整容仪送所授之家其别发诏除者即宣付诏局章奏闻敕下黄纸冩出门下答诏请付外施行【通典】郭汾阳每迁官则靣长二寸额有光气事已乃复【陇上书】
　　集光隂荏苒迁授频仍【李义山】恩光照拙薄云汉希腾迁【李白】
　　本朝叨膺涣渥叙进官聨【六一】医是肱三折官多嵗九迁【山谷】
　　罢免
　　经狼瞫曰吾以勇求右无勇而黜亦其宜也谓上不我知黜而宜乃知我矣【左传】令尹子文三已之无愠色　栁下恵为士师三黜【论语】
　　史荀卿适楚春申君以为兰陵令春申君死而荀卿废【史】汉髙赦韩信为淮隂侯信居常鞅鞅与绛灌等列过樊将军哙哙跪拜送迎言称臣曰大王肯临臣信出门笑曰生乃与哙等伍　孙防宗与杨恽书云大臣废退当阖门皇惧为可怜之意　李广赎为庶人屏居蓝田南山中射猎饮还至亭灞陵尉醉呵止广曰故将军尉曰今将军尚不得夜行何故也　哀帝时册免孔光曰君其上丞相博山侯印绶罢归光退闾里杜门自守【汉书】栁浑罢政事后数日置酒召故人出游酣肆乃还旷然无黜免意时李俛卢翰皆以旧相阖门奉朝请叹曰吾等视柳宜城真拘俗之人哉【唐书】
　　传记邓竟陵免官后见桓公公问之曰卿何以更痩邓曰有愧于叔达不能不恨于破甑　殷中军废后恨简文止云上人着百尺楼上儋梯将去【世说】
　　集坎防兮寒士失职而志不平【宋玉】
　　本朝人事虽好乖吾生亦多忤　才如得风鹢已复触藩羝　中道勒囘奔电足　留滞常思动艰危却悔来珉贱易为价玉弃乆埋尘【陈后山】盐车屈骐骥烈火废
　　珪瓒【苏东坡】
　　贬窜
　　经流宥五刑　舜流共工于幽州放驩兠于崇山窜三苗于三危殛鲧于羽山　五流有宅五宅三居【书】屏之逺方终身不齿【记】舜臣尧流四防族浑敦穷竒梼杌饕餮投诸四裔以御魑魅　周公杀管叔而囚蔡叔　君曰余不女忍杀宥女以逺逸速行乎【左传】
　　史屈原既放行吟泽畔作懐沙之赋沉汨罗而死　贾谊谪为长沙王太傅有鵩飞入谊舍止于坐隅鵩似鸮不祥鸟也谊居长沙卑湿自伤夀不得长乃为赋以自广【史】虞翻放弃南方云犯上获罪当长没海隅生无可与语死以青蝇为吊客使天下一人知己者足以不恨以典籍自慰作易设象以占吉凶【吴志】齐髙帝敕刘祥曰我当原卿性命令卿万里思愆乃徙广州【南史】杨凭贬临贺尉姻友惮累无往者独徐晦至蓝田慰饯宰相权徳舆谓曰无乃为絫乎晦曰方布衣时临贺知我今忍遽弃也有如公异时为奸邪谮斥又可尔乎徳舆叹其直李夷简表为监察御史晦过谢夷简曰君不负杨临贺肯负国乎　徳裕贬潮州着杂序数十篇号曰穷愁志其论数曰予自荆楚保厘东周于路出方城有隐者谓方城长曰此官人居守后二年南行万里则知憾予者必因天谴谮予者乃自鬼谋虽抱至寃固不为恨【唐书】
　　传记殷浩被黜夷神委命雅咏不辍虽家人不见其流放之戚【续晋阳秋】殷中军被废在信安终日常书空作字州吏民寻义逐之窃视唯作咄咄怪事四字而已【世说】陆宣公至忠州土塞其门盐菜由狗窦中端坐抄药方儿侄亦罕与语【丁用晦芸田録】新繁县有东湖李徳裕为宰日所凿夜梦一老父曰某潜形其下幸庇之明府富贵今鼎来七九之年当相见于万里外后于土中得一蟇径数尺投之水中而徳裕以六十三卒于朱崖果应七九之防【北梦琐言】
　　集屈原既放三年不得复见竭智尽忠而蔽障于谗心烦意乱不知所从乃往见太卜郑詹尹曰云云俗溷浊而不清蝉翼为重千钧为轻黄钟毁弃瓦釜雷鸣谗人髙张贤士无名【楚辞卜居】恭承嘉恵兮待罪长沙侧闻屈原兮自沉汨罗造托湘流兮敬吊先生遭世防极兮乃陨厥身呜呼哀哉兮逢时不祥鸾凤伏窜兮防鸮翺翔阘茸尊显兮谗谀得志贤圣逆曳兮方正倒植谓随夷溷兮谓跖蹻防镆铘为钝兮铅刀为铦吁嗟黙黙生之无故兮斡弃周鼎宝康瓠兮腾驾罢牛骖蹇驴兮骥垂两耳伏盐车兮章甫荐屦渐不可乆兮嗟若先生独罹此咎兮【贾谊吊屈原赋】贾生西望忆京华湘浦南边莫怨嗟圣主恩深汉文帝怜君不遣到长沙　去嵗左迁夜郎道　屈平顦顇滞江潭竒伯流离放辽海　迁人发佳兴　我是潇湘放逐臣　天外常求太白老金陵捉得酒仙人一为迁客去长沙西望长安不见家【李白】万里伤心严
　　谴日百年垂死中兴时【杜诗】孤臣昔放逐泣血追愆尤谓言即施设乃反迁炎州　朝为青云士暮作白首囚静思屈原沉逺忆贾谊贬翻飞乏羽翼指摘困瑕玷一封朝奏九重天夕贬潮阳路八千欲为圣明除弊
　　事肯将衰朽计残年云横秦岭家何在雪拥蓝闗马不前　前年出官日此祸最无妄【韩集】匪兕吾为柙兮匪豕吾为牢积十年莫吾省兮増蔽吾以蓬蒿　始惊陷世议终欲逃迁刑　风波一跌逝万里壮心瓦解空缧囚未竞迁乔乐俄成失路嗟　别怨秦城暮途穷越岭
　　斜沉埋全死地流落半生涯　独弃伧人国难窥夫子墙　鸣玉机全息懐沙事不忘　十年顦顇到秦京谁料翻为岭上行　一身去国六千里万死投荒十二年【栁集】栁子厚斥已十二年程刘二韩皆已抆拭独子厚与猿鸟为伍【吴武陵与孟简书】咋舌惊魂分终裔壤【刘梦得启】沉舟侧畔千颿过病树前头万木花【前人诗】一去一万里千知千不还崖州在何处生度鬼门闗【李徳裕】
　　本朝卢多逊贬朱崖李符见赵普虽在海外而水土无他恶春州虽在内地而至者必死望追改前命以外彰寛宥乃寘于必死之地普颔之后符坐事贬上怒未已令再贬海外普具述其事即以符知春州到郡月余卒【言行録】寇凖贬雷州司户及境吏以图献抵海岸凡十里公恍然曰少时有到海只十里过山应万重之句乃今日意耳人生得丧岂偶然哉　寇公之贬也丁晋公与冯相拯在中书丁当秉笔初欲贬崖州忽自疑语冯曰崖州再涉鲸波如何冯唯唯而已丁乃徐拟雷州丁之贬也冯遂拟崖州当时好事者曰若见雷州冦司户人生何处不相逢　丁谓既逐李文定因肆行贬窜时王沂公参政不平之曰责太重矣谓熟视乆之曰居停主人恐亦不免也沂公惧因宻谋去之以擅移山陵劾谓虽沂公以计倾之而公议不以为非也【龙州志】丁谓谪崖州甞谓客曰天下州郡孰为大客曰京师也谓曰不然朝廷宰相为崖州司尸则崖州为大也闻者絶倒　陈莹中云岭南人见逐客不问官之尊卑尽呼相公岂非相公爱逰此乎近日莹中赴龙城士美相继过桂又报伯纪来因念莹中言发一笑【折彦质记】刘器之谪岭外盛夏奉老母以行一日行山中憇树下有大蛇冉冉而至若相向者久之乃去村民罗拜器之曰官异人也蛇吾山之神见官喜相迎耳【闻见録】苏辙谪雷不许占官舍遂僦民屋章子厚以为强夺民居下州追民究治以僦劵甚明乃已及章子厚谪雷州亦问舍于民民曰前苏公来为章丞相防破我家今不可也人以为报　秦防之千鬼万怪如不乐这人贬窜将去却与他殷勤不絶一日忽招胡和仲饭意极拳拳比其还家则台章已下又送白金为赆如欲论其人章防多是自为以授言者【朱文公】行见江山且吟咏不因迁谪岂能来　得罪宜投裔【六一集】逐客何人着眼看【东坡】山忆喜欢劳逺梦地名皇恐泣孤臣【蜀中铺名贑中滩名】吏民惊怪坐何罪父老相携迎此翁　佗年谁作舆地志海南万里是吾乡　九死南荒吾不恨兹逰竒絶冠平生　公方占贾鵩我正买龚牛　逐客不妨员外置诗人例作水曹郎　梦绕云山心似鹿魂飞汤火命如鸡　山僧有味宁知子泷吏无言只笑侬逢人瘴发黄入市胡眼碧　屡作退飞鹢羞看干死萤孤鸿方避弋老骥犹在埛【谪恵州】东坡谪岭南时宰欲
　　杀之饱吃恵州饭细和渊明诗渊明千载人东坡百世士出处虽不同气味乃相似【山谷】人鲊瓮中危万死鬼门闗外更千岑问君底事向前去要试平生铁石心【答刘文学】去国行万里淡如云水僧　安知陇鸟樊笼宻更觉南鹏羽翼低【并前人】去国一身轻似叶髙名千古重于山【李师中送唐介】
　　起废
</div>
    <div class="pagination">
<a href="记纂渊海_page46.html">上一页</a><span>...</span><a href="记纂渊海_page42.html">42</a><a href="记纂渊海_page43.html">43</a><a href="记纂渊海_page44.html">44</a><a href="记纂渊海_page45.html">45</a><a href="记纂渊海_page46.html">46</a><span class="current-page">47</span><a href="记纂渊海_page48.html">48</a><a href="记纂渊海_page49.html">49</a><a href="记纂渊海_page50.html">50</a><a href="记纂渊海_page51.html">51</a><a href="记纂渊海_page52.html">52</a><span>...</span><a href="记纂渊海_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
