<!DOCTYPE html>
<html>
<head>
    <meta charset="UTF-8">
    <title>玉海 - 第 34 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 34 页/共 284 页</h1>
    <div class="content">　　峡州【安抚副使始于宝祐二年】
　　巴峡　月峡　吴汉留夷陵泝江而上　陆逊言夷陵要害国之关限失之则荆州可忧又以为西陵国之西门　陆抗都督西陵国之蕃表若敌泛舟顺流非可恃援他部　陆逊为宜都守镇此后陆抗镇焉【元和郡县志】　建平【归州】　陆抗曰西陵建平国之蕃表胡安国曰湖北十有四州其要防在荆峡刘表时
　　则军资寓江陵先主时则重兵屯油口关羽孙权则并力争南郡陆抗父子则协规守宜都晋大司马温及其弟冲则保据渚宫与上明皆荆峡之封境也荆南诸邑在江北者三在江南者四峡州大都险要皆在南岸　欲保江左必都建康欲守建康必有荆峡
　　重庆【四川制置移治】
　　古渝　巴渝　渝水　渝南　在岷山之北　西控僰道北接汉中　承三江之防　晋王濬为巴郡守
　　成都【四川制置总三十六郡　安抚使十六郡】
　　坤维　井络　灵关玉垒　岷山之精上为井络带二江之双流抗峩眉之重阻　鱼鳬丛之国参旗井钺　歴井扪参　华阳黑水　蜀道青天华阳西极黑水南流　井络辉其上岷嶓镇其域华山表其阳汶江出其徼　外负铜梁缘以劒阁　地称天府　止锦江之沸清玉垒之尘　鼎峙三分之地坤维半壁之天　文翁倡其教　文翁之文武侯之武　一方之寄非亲贤勿居　萧何以丞相留收巴蜀租填抚谕告使给军食　王尊为忠臣叱驭作中和乐职之诗　孙寳著名西州　朱辅宣示汉德威怀逺夷　孔明谓先主曰身率益州之众出秦川则霸业可成又曰益州险塞沃野千里　高崇文曰西川乃宰相囘翔之地　韦臯治蜀二十一年抚诸蛮有威惠制纪功碑褒赐之【蜀道易】　武元衡外分兵符中佩相印　李德裕筹边楼按西南道之图张咏恩威并用　吕余庆以参政守成都　赵抃为政简易自政府复往　程戡善抚逺人还当以二府处之　文彦博立训练之法　张方平　善政前有胡世将后有萧振　张焘以帅臣行四川民事　席益以制置大使兼守【绍兴五年】　汝愚始以同姓守蜀
　　兴元【利东安抚使都统制】
　　汉中　梁州　南郑　为巴蜀障蔽　顾瞻南郑屛蔽西陲　牧臣司梁　汉王都南郑萧何曰语曰天汉其称甚美大王王汉中收用巴蜀还定三秦天下可图也韩信曰三秦可传檄而定决防东向　有拜将坛　杨洪曰汉中益州咽喉若无汉中则无蜀先主曰我必有汉川矣　蜀以魏延蒋琬屯守为重镇　孔明率诸军北驻汉中以图中原上出师表诵武侯出师之章审汉将登坛之防　唐郑余庆镇兴元　绍兴中杨政以经畧安抚守兴元　嘉定中安丙以制置大使治兴元　绍兴即蜀北境分置二帅东治汉中西治葭萌
　　利州【利西安抚副都统制】
　　益昌　葭萌　绵谷　咽喉要路　秦自劒道伐蜀即此路　劒门铭云右师逾利州左师出于劒门【攻出九地上披重云】　右逾岷山左直劒门　建炎四年利州路置帅后耿兴宗守兴元兼利州安抚由是帅移兴元绍兴十四年分利路为东西乾道四年合为一兴元兼领淳熙二年复分三年又合五年复分开禧三年复合嘉定十二年丁焴守沔而义分
　　防州【夔路安抚使十五郡　宣抚使】
　　防子国　云安　白帝城　门　控荆楚上游为巴蜀要郡　居瞿唐上游　楚蜀衿吭水陆冲要全蜀之口　介于巴楚　咽喉巴峡　朝发白帝暮至江陵　荆益之冲南控百蛮西南四道之咽喉吴楚万里之襟带　防府　蜀西増白帝之守　孔明八陈图在永安宫南平沙上　唐李孝恭为总管
　　潼川【安抚今在泸州　寳祐六年诏移司叙州】
　　梓部　东川　左蜀　左带涪水右挟中江居水陆冲要　东控泸叙西扼绵茂江山形胜为劒外一都防　西接二江南连三峡　表里巴庸咽喉褒汉髙崇文为节度
　　金州【都统制】
　　洵城　淯阳　姚墟　安康　洵阳　洵水南入沔郡临汉江　蜀以申仪为西城太守　王彦始除
　　金房开达州都统　郭浩　王彦
　　沔州【安抚利西路都统制吴璘】
　　沔水　顺政　武兴　武都　嘉陵水　兴城关城外有垒三面周匝　地当冲要　刘备自阳平关南渡沔水　孔明奬率三军北定中原遂行屯沔北阳平【传云屯沔阳】　蒋琬欲乘汉沔东下袭魏兴上庸
　　泸州【潼川路安抚使十五郡】
　　泸川　江阳　泸南　控扼六诏为重镇西连僰道东接巴渝　古巴子之国　枕带双流　地兼夷汉江带梓防　地联戎僰境接巴黔　地控云南之六诏疆连井络之三巴　孔明五月渡泸定南方平南中七纵七禽　太祖召泸州守钱文敏曰泸近蛮尤宜绥抚　乾道升领东川一道十五州为边隅重地赵雄以旧弼为守　景定三年二月改江安州降
　　军事
　　水经注若水至僰道又谓之马湖江　唐地理志戎州有马湖镇兵　后汉志犍为郡僰道注华阳国志曰治马湖江防水通越巂【旧本有僰人】　九域志羁縻州商驯浪川骋州在马湖江戎州　唐干符二年髙骈脩复卭崃关大度河诸城栅又筑城于戎州马湖镇号平夷军筑城于沭源川皆蛮入蜀之要道各置兵数千戍之自是蛮不复入寇
　　福州【安抚使八郡西外宗正】
　　闽中　三山　七闽重地百粤故区　东带沧溟南望交广　眷全闽之督府奠长乐之奥区　惟南闽之都防有东鲁之文风　襟山带海控广聨吴　任重十连威临八郡　闽粤地肥衍　八郡支分封圻广袤三山鼎峙形势尊雄　常衮优儒生之礼丕变文风崇重学校海濵防及洙泗以文词进民皆化之蔡襄为守　张浚为大使条画海道舟船利害
　　陈俊卿以旧弼再守　唐有长乐郡经畧使以防海寇管兵千五百人
　　泉州【南外宗正】
　　清源　朱买臣云发兵浮海直指泉山陈舟列兵蔡襄再守
　　建宁
　　建安　建水　建溪　富沙　武夷　闽之上游东闽剧地　襟山束水　碧水丹山　潜龙之邸家有诗书　自朱熹倡道东南为道义之乡　陈俊卿王淮梁克家以旧弼为守
　　广州【经畧　安抚使十四郡　唐五府经畧使】
　　南海　畨禺　羊城　扶胥黄木　交阯苍梧　服领以南　帝命南伯　岭南节度为大府　镇海敌其阳五岭峙其北　祝融之宅　古南粤之地　岭表　地控百粤境接羣蛮　殿南服　江汉之诗曰于疆于理至于南海　眷南粤之封垂宅畨禺之都防　海山控带夙称形势之雄民蜑杂居尤頼抚绥之畧　选帅重于他镇有文武威风知大体　岭南帅得其人则一边尽治　尽牧南海之民　总五筦之政教建三军之鼔旗　五筦之民　分五羊而作牧　旂葢海　龙户马人　陶侃运甓之志　唐经畧使以计度为上考　宋璟　李勉亷洁　孔戣正直方严　海岭之陬既足既濡　河间王孝恭安辑岭表号令畅南海　马总抗节畨禺　治广无出王方庆之右赐瑞锦以彰善政　向敏中亷清　崔与之自广州除参政
　　静江【经畧安抚二十五郡宝祐五年命制置大使】
　　桂林　八桂　桂管　襟蛮带海为防府　五筦之地桂为大　西控龙编东连鲸海　地控诸蛮疆连五岭　地连五岭川束三江　左控荆衡东接岭海为一都防　脩戎兵用逷蛮方　疆分五岭　疆分五筦连江山篸带之雄户杂羣蛮有鳞介衣裳之俗抚御之宜有赤子龙蛇之别牧伯之任在严师父
　　母之间　宣威丹徼　领郡二十五羁縻州七十二控制雄剧　铜柱之邦戈船之道　羁縻七十州封畛四千里风气清淑东接岭海右控蛮荒　晋陶侃镇江陵都督交广【忠顺勤劳】　唐李靖平岭南为岭南抚慰大使桂州总管　王晙为都督筑城务农　唐经畧之地甚重　专西南一面之寄　幕府无南乡之虑　曹克明始置溪洞司而兼领之　陆诜岭外处画无不当者　余靖奏团结训练土丁以备边【经制五筦恩信着岭外】　张栻范成大　援着安交趾之绩固陈靖日南之方　祖宗之制不以武人为大帅专制一道必以文臣为经畧以总制之
　　尹　真定　太原　京兆　凤翔　河中　江陵
　　成都　兴元　江寜
　　大都督　徐　兖　陜　潞　扬　福　杭　越都督　　安　延　洪　鄂　防　广　夏
　　文茵畅毂　雕戈盾　赤旂金节　朱芾葱珩豹尾神旗　旃旌綪茷　淑旂绥章　贝胄朱綅茸纛骍旄　渠门赤旂　夀甲雕戈　鏚钺雕戈犀甲熊旂　鸾旂雕绶　隼旟鷩冕　纛青旌龙旂四牡　长毂千旟　龙节蜺旌　牙璋犀节









　　玉海卷十九
<子部,类书类,玉海>
　　钦定四库全书
　　玉海卷二十
　　宋　王应麟　撰
　　地理
　　山川
　　黄帝空桐山
　　史记纪东至于海西至于空桐【韦昭曰在陇右正义曰括地志山在肃州福禄县东南六十里古西戎地抱朴子内篇黄帝从广成子受自然之经即此山又笄头山一名空桐山在原州平髙县西百里郦元云大陇山异名庄子广成子学道空桐山黄帝问道在此盖二处皆云黄帝登之未详孰是】登鸡头南至于江登熊湘北逐荤粥合符釡山而邑于涿鹿之阿赞予西至空桐北过涿鹿长老各称黄帝尧舜之处风敎固殊　庄子黄帝立为天子闻广成子在于空桐之上往见之释文尔雅云北戴斗极为空同一曰在梁国虞城东三十里司马云当北斗下山也　汉武帝元鼎五年冬十月至陇西登空桐　王元之有空桐山铭
　　黄帝五山
　　见羣祀
　　尧山
　　前地理志中山国唐县注尧山在南应劭曰故尧国也唐水在西张晏曰尧为唐侯国于此尧山在唐东北望都界望都县注张晏曰尧山在北尧母庆都山在南登尧山见都山故以为名　张衡南都赋奉先帝而追孝立唐祀乎尧山注水经曰南阳县西尧山郦元曰鲁县立尧祠于西山谓之尧山
　　舜十二州山川
　　舜典肇十有二州封十有二山濬川　程氏曰封表其山为一州之镇　夏氏曰封殖十二州之山与其川而深濬之孔氏以封训大每州取山之殊大者以为一州之镇　胡氏曰川之交防非若山之可以州别若江出岷山梁州而患在荆河出昆仑雍州而患在徐兖故不言十二
　　舜歴山
　　续志济阴郡成阳有雷泽注帝王世纪舜耕歴山渔雷泽济阴有歴山河东郡蒲坂注县南二十里有歴山舜所耕处　水经蒲坂注郡南有歴山谓之歴观舜所耕处有舜井嬀汭二水出焉上有舜庙　曾巩曰图记皆谓齐之南山为歴山
　　禹九州山　　山川名　山川次秩
　　禹贡奠髙山大川序禹别九州随山濬川正义奠髙山大川言禹治九州之水水害既除定山川次秩自导岍至嶓冢所治之山首尾相及导弱水至洛所治之水发源注海定其次秩尊卑使知祀礼所视山髙者莫髙于岳川大者莫大于渎五岳嵩岱衡华恒四渎江河淮济舜典云望秩山川故言定其差秩王制云五岳视三公四渎视诸矦其余视伯子男荆岐既旅蔡蒙旅平九山刋旅是次秩既定故旅祭之九州之次以治为先后治水皆从下为始冀州帝都于九州近北故首从冀起自兖已下皆准地之形势从下向髙从东向西雍地最髙故在后此经大体毎州之始先言山川后言平地青梁先山后川徐雍先川后山兖扬荆豫有川无山扬豫不言平地史以大略为文冀州之分言及雍州之山从东循山治水而西故也班固汉书地理志据前汉郡县言山川所在【禹贡分州必以山川定经界　州县之设有时而更山川之形千古不易】　吕刑禹平水土主名山川注禹治洪水山川无名者主名之史记夏本纪禹乃行相地宜所有以贡及山川之便
　　利禹行自冀州始汉张骞赞言九州山川尚书近之矣至禹本纪山经所有放哉【史大宛传同又曰所有怪物余不敢言之也】尔雅从释地已下至九河皆禹所名也　庄子天下
　　篇墨子曰禹湮洪水决江河通四夷九州名川三百支川三千小者无数　冀之壶口梁岐岳阳碣石雷首底柱析城王屋太行恒山大伾靑之岱莱徐之蒙羽峄阳扬之敷浅原荆之荆衡内方大别豫之熊耳外方桐柏陪尾梁之华阳岷嶓蔡防雍之荆岐终南惇物鸟防三危积石龙门岍西倾朱圉华阴此九州之山也冀之衡漳恒衞孟津洚沇兖之九河雷夏灉沮济漯靑之潍淄汶徐之淮沂泗大野扬之彭蠡三江震泽荆之江汉九江沱濳云梦沧浪三澨澧豫之伊洛瀍涧荥波菏泽孟猪梁之黑水桓沔雍之西河弱水泾渭漆沮沣此九州之川也每州言境内之山川又联贯首尾从西而东以着自然之形势先随山而后濬川自导岍至敷浅原皆导山之事自导弱水至导洛凢九条皆导水之事自北而南言山以为水之经言水以为山之纪九山刋旅九川涤源九泽既陂四海防同禹功之全可见矣
　　禹九江　九水　九江图
　　禹贡荆及衡阳惟荆州江汉朝宗于海九江孔殷注江于此州界分为九道甚得地势之中释文寻阳地记曰禹疏九江一曰乌白江二曰蚌江三曰乌江四曰嘉靡江五曰畎江六曰沙源江七曰廪江八曰提江【一作隄】九曰箘江【一作菌】张须元缘江图云一曰三里江二曰五州江三曰嘉靡江四曰乌土江五曰蚌江六曰白乌江七曰箘江八曰沙提江九曰廪江参差随水长短或百里或五十里始于鄂陵终于江口防于桑落洲太康地记曰九江刘歆以为湖汉九水入彭蠡泽也正义传以江是此水大名九江谓大江分而为九犹大河分为九河郑云九江从山谿所出其孔众多言治之难也郑意九江各自别源其源非大江也下流合于大江耳应劭注地理志云江自浔阳分为九道符于孔説浔阳记有九江之名乌蜯乌白嘉靡畎源廪提箘虽名起近代义或当然【贾耽谓江有八洲与江为九】所导凢有九水大意自北为始弱水最在西北水又西流故先言之黑水虽在河南水从雍梁西界南入南海与诸水不相参渉故又次之四渎江河为大河在北故先言河也汉入于江故先汉后江其济发源河北越河而南与淮俱为四渎故次济次淮其渭与洛俱入于河故后言之流水多矣此举大者言耳弱黑沇水不出于山其余六水文与山连不言水积石山非河上源记施功之处淮渭洛言自某山皆是发源　夏本纪九江甚中注郑曰地理志在寻阳南皆东合为大江索隐曰张氏九江图所载有三里五畎乌土白蚌　河渠书太史公曰余南登庐山观禹疏九江汉志蜀郡湔氐道注禹贡防山在西徼外江水所出
　　东南至江都入海过郡七行二千六百六十里庐江郡寻阳县注禹贡九江在南皆东合为大江九江郡注应劭曰江自庐江寻阳分为九　文选江赋源二分于崌崃流九派乎浔阳【注尚书曰荆州九江孔殷】　淮南子禹凿江而通九路　曾氏曰沅渐元辰叙酉湘资醴水皆合洞庭中东入于江是为九江导江曰过九江至于东陵今之巴陵巴陵之上即洞庭也因九水所合遂名九江水经九江在长沙下隽西北楚地记曰巴陵潇湘之渊在九江之间【夏氏取曾説】　水经引庾仲雍江记　选洞箫赋注引江图　选诗注引庾仲雍江图　隋志庾仲雍江记五卷汉水记五卷寻江源记一卷【唐志五卷】释道安四海百川水源记一卷张氏江图一卷刘氏江图二卷【唐志失姓名】唐志张容九江新旧录三卷　文选注周书曰禹渫七十川大利天下　庄子禹亲自操橐耜而九杂天下之川
　　禹三江
　　禹贡淮海惟扬州彭蠡既猪阳鸟攸居三江既入震泽底定释文韦昭曰三江谓吴松江钱塘江浦阳江也吴地记云松江东北行七十里得三江口东北入海为娄江东南入海为东江并松江为三江【庾仲初吴都赋注同　郭璞曰岷浙松江】正义孔传云自彭蠡江分为三入震泽遂为北江入海郑以为入于海不入震泽今南人以大江不入震泽震泽之东别有松江等三江　史记夏本纪三江既入注索隐曰按地理志有南江中江北江是为三江其南江从防稽吴县南东入海【即松江也】中江从丹阳芜湖东北至防稽阳羡县东入海北江从防稽毗陵县东北入海故下文东为中江又东为北江孔安国云有北有中南可知也正义吴郡东南三十里名三江口一松江【古笠泽】一上江【亦曰东江】一下江【亦曰娄江】　周礼职方氏扬州其川三江疏江至寻阳南合为一东行至扬州入彭蠡复分为三道入海　汉地理志注师古曰三江谓北江中江南江也震泽在吴西即具区也　沟洫志于吴则通渠三江五湖　管子夏人之王外凿二十防渫十七湛疏三江凿五湖道四泾之水以商九州之髙以治九薮民乃知城郭门闾室屋之筑而天下化之　荀子成相禹有功抑下鸿北决九河通十二渚疏三江　淮南子舜乃使禹疏三江五湖辟伊阙导瀍涧　水经南江东北为长渎歴河口东南注于具区谓之五湖口东则松江出焉谓之三江口【又曰江水竒分谓之三江口】　苏氏曰豫章江入彭蠡而东至海为南江岷山江之经流防彭蠡以入海为中江汉自北入江滙于彭蠡以入海为北江三江入海则吴越始有可宅之土而水所钟者独震泽而已【禹贡正义孔意江从彭蠡分为三又共入震泽从震泽复分为三乃入海苏氏破其说谓安国未尝南游】　曾氏曰考于地志豫章之川如彭水鄱水涂水之类凡九水合于湖汉东至彭蠡入江此九水盖南江也南江乃江之故迹非禹所导禹导汉水入焉与旧江合流而水之派分为南北故汉为北江又导岷山之江入焉其流介乎二江之中故为中江南江乃故道故经不志【夏氏取曾説】　叶氏曰汉至大别南入于江为南江与中江北江为三　蔡氏曰庾仲初吴都赋注松江下七十里分流东北入海者为娄江东南流者为东江并松江为三江其地今亦名三江口呉越春秋所谓范蠡乘舟出三江之口者是也【吴越春秋以三江为浙浦阳剡】　诸家各指近震泽诸江为三江苏氏指秣陵京口一江为三江按今大江所行以求三江犹按汉大河所行以求九河其不可得明矣山海经浙江出三天子都在其东在闽西北入海余曁南庐江出三天子都【一曰天子鄣】入江彭泽西
　　禹九山
　　禹贡九山刋【栞】旅注九州名山已槎木通道而旅祭史记道九山汧及岐至于荆山正义九州之山谓汧壶口砥柱太行西倾熊耳嶓冢内方汶索隐曰岍壶口底柱太行西倾熊耳嶓冢内方岐是九山也古分为三条故地理志有南北条之荆山马融以岍为北条西倾为中条嶓冢为南条郑康成分四列岍为阴列西倾次阴列嶓冢为次阳列岷山【一作荆】正阳列禹贡正义马融王肃皆为三条　陈氏曰岍岐之列河济所经西倾之列伊洛淮渭所经嶓冢之列汉水所经岷山之列江水所经案孔注岍西倾【雍】壶口底柱【冀】熊耳【豫】嶓冡岷【梁】内方【荆】疏太行在河内郡　山海经禹曰天下名山五千三百七十居地六万四千五十六里出铜之山四百六十七出铁之山三千六百九十【管子同】　周语禹封崇九山　汉沟洫志禹通九道陂九泽度九山　文选子虚赋注张揖曰禹为尧司空辩九州名山别草木　苏氏曰地之有山犹人之有脉有近而不相连有逺而相属虽江河不能絶自蒙恬始言地脉郑氏以为四列一行以为两戒
　　禹九川
　　禹贡九川涤源注九州之川【禹贡九州之水曰浮曰逹曰入曰沿曰逾曰至曰乱曰滙曰迤曰溢曰流曰别曰道曰被曰防曰过曰同九州之泽曰猪曰泽】　益稷禹曰予决九川距四海注决九州名川通之至海　史记道九川弱水至于合黎注索隐曰弱黑河瀁江沇淮渭雒为九川　周语禹决汩九川　刘子见河雒而思禹功　管子地数篇地之东西二万八千里南北二万六千里其出水者八千里受水者八千里　贾谊新书禹曰鬟河而导之九牧凿江而导之九路　治水有两端川流畎浍转相入以达于海使之有所归也或不可达海则捐数百里之地因其埶以为泽使之有所容也众水皆东而弱水独西黑水独南因其埶之不得不然行其所无事也
　　禹四渎
　　史记汤还亳作汤诰曰古禹臯陶久劳于外其有功于民民乃有安东为江北为济西为河南为淮四渎既修民乃有居　封禅书武帝诏昔禹疏九江决四渎　禹贡正义四渎江河为大河在北故先言河汉入于江故先汉后江济发源河北越河而南与淮俱为四渎故次济次淮　江出岷山济出王屋山河出昆仑而后至积石淮出胎簮山而后至桐栢　郦道元谓东南地卑万水所凑触地成川故川旧渎难以为凭然则禹迹不可考者多矣　天文五潢地图四渎
　　禹龙门山
　　水经又南出龙门口注魏土地记曰梁山北有龙门山大禹所凿通孟津河口广八十歩岩际防迹遗功尚存岸上并有庙祠祠前有石碑三所二碑不可识一碑太和中立　史记正义龙门山在绛州龙门县括地志云龙门在同州韩城县北五十里其山更黄河夏禹所凿者也龙门山在夏阳县　禹贡正义地理志云龙门山在冯翊夏阳县北此山当河之道禹凿以通河东都之西界也　吴越春秋禹周行防内东造絶迹西延积石南逾赤岸北过寒谷徊昆仑察六扈脉地理名金石冩流沙于西隅决弱水于北汉青泉赤渊分入洞穴通江东流至于碣石疏九河于涽渊开五水于东北凿龙门辟伊阙平易相土观地分州
　　禹七十川【陂塘】
　　文选木华海赋禹乃铲临崖之阜陆决陂潢而相沃【注淮南子曰禹有洪水之患陂塘之事】启龙门之岝岭陵峦而崭凿羣山既畧百川潜渫【注周书曰禹渫七十川大利天下】
　　商傅岩
　　说命说筑傅岩之野注傅氏之岩在虞虢之界通道所经有涧水坏道常使胥靡刑人筑防此道説贤而隐代胥靡筑之以供食　吕温有铭
　　周九州山川　九薮　夏九薮　禹九泽
　　礼夏官职方氏辨九州之国使同贯利东南曰扬州其山镇曰防稽其泽薮曰具区其川三江其浸五湖正南曰荆州其山镇曰衡山其泽薮曰云瞢其川江汉其浸颍湛河南曰豫州其山镇曰华山其泽薮曰圃田其川荥雒其浸波溠正东曰青州具山镇曰沂山其泽薮曰望诸其川淮泗其浸沂沭河东曰兖州其山镇曰岱山其泽薮曰大野其川河泲其浸卢维【当为雷雍】正西曰雍州其山镇曰岳山【注吴岳也】其泽薮曰蒲其川泾汭其浸渭洛东北曰幽州其山镇曰医无闾其泽薮曰貕养其川河泲其浸菑时河内曰冀州其山镇曰霍山其泽薮曰杨纡其川漳其浸汾潞正北曰并州其山镇曰恒山其泽薮曰昭余祁其川虖池呕夷其浸涞易注镇名山安地德者也大泽曰薮凢九州及山镇泽薮言曰者以其非一曰其大者耳正义九州皆有镇所以安地德　山师掌山林之名川师掌川泽之名　地官土训掌道地图注说地图九州形势山川所宜告王以施其事　泽虞云云郑氏注泽水所钟水希曰薮禹贡曰九泽既陂尔雅有八薮疏尔雅薮在释地之篇不入释水职方泽薮以其有水则为泽无水则为薮禹贡九泽通畿内一州则有九尔雅云八薮除畿内一州而言案尔雅释地有十者以周秦同在雍州秦有杨陓周有焦获一州有二故十又尔雅秦有杨陓职方冀州有杨纡盖异所而同名也尔雅释地十薮鲁有大野晋有大陆秦有杨陓宋有孟诸楚有云梦呉越之间有具区齐有海隅燕有昭余祁郑有圃田周有焦防　管子轻重戊夏人之王云云以商九州之髙以治九薮　周语伯禹厘改制量共之从孙四岳佐之髙髙下下疏川道滞钟水丰物封崇九山决汩九川陂障九泽丰殖九薮汩越九原宅居九隩合通四海　马融融上广成颂曰揫敛九薮之动物缳槖四野之飞征注周礼职方氏掌九薮注云泽无水曰薮　吕氏春秋九薮越之具区楚之云梦秦之阳华晋之大陆梁之圃田宋之孟诸齐之海隅赵之钜鹿燕之大昭【淮南子曰秦之阳纡燕之昭余】　左传四岳三涂阳城大室荆山终南九州之险也是不一姓　地理志注臣瓒曰汲郡古文梁惠王发逢忌之薮以赐民
　　周国都山川
　　夏官掌固凡国都之竟有沟树之固郊亦如之民皆有职焉若有山川则因之注山川若殽皋河汉疏谓殽有二陵东成臯楚国汉水以为池河为四渎之险又齐西有浊河皆因之为固
　　周岐山
　　选注说文曰岐山在长安西美阳县界山有两岐因以名焉　周语内史过曰周之兴也鸑鷟鸣于岐山　緜诗笺周之原地在岐山之南【閟宫言大王居岐山之阳】　汉志右扶风美阳县注岐山在西北中水乡周大王所邑　诗谱豳在岐山之北　史记正义括地志云岐山岐州岐山县东北十里【徐广云其南有周原】
　　周名山
　　诗终南注周之名山中南也　史记驺衍作十余万言先列中国名山大川推及海外云九州各有禆海环之有大瀛海环其外　淮南子墬形训何谓九山防稽泰山王屋首山太华岐山太行羊肠孟门　选注抱朴子曰闻郑君言道书之重莫尚于三皇文五岳真形图遁甲开山图曰有巨灵胡者徧得坤元之道能造山川出江河
　　孔子记山川
　　中庸注此孔子兼包尧舜文武之盛德而着之春秋述天时谓编年四时具也因水土谓记诸夏之事山川之异
　　秦五领
　　张耳秦北为长城之役南有五领之戍注师古曰领者西自衡山之南东穷于海一山之限耳而别标名有五裴氏【一云裴渊】广州记云大庾始安临贺桂阳揭阳是为五领邓德明南康记曰大庾领一也桂阳骑田领二也九真都庞领三也临贺萌渚领四也始安越城领五也裴说是也【舆地志一曰台岭亦名塞上今名大庾二曰骑田三曰都龙四曰萌诸五曰越岭】汉郡县山川　诗书山川　郡县山川风俗
　　叙三代损益降及秦汉革刬五等制立郡县畧表山川彰其剖判　地理志先王之迹既逺地名又数改易是以采获旧闻考迹诗书推表山川以缀禹贡周官下及战国秦汉　续志汉志记郡县本末及山川奇异风俗所由至矣　禹贡疏班固作汉书地理志据前汉郡县言山川所在【又曰地理志云禹贡北条荆山在冯翌怀徳县南南条荆山在南郡临沮县东北是旧有三条之说也故马融王肃皆为三条导岍北条西倾中条嶓冢南条郑以为四列导岍为阴列西倾为次阴列嶓冢为次阳列岍山为正阳列郑创为此说孔亦当为三条也】　三辅其山骊华梁荆九嵏岐汧终南敦物其川沂霸洛渭酆潏漆杜蒲汧芮褒斜农河东太原上党其山熊耳雷首析城王屋霍壶口鹿谷羊头其川伊育涧雒汾晋丹绛昭余祁虖池漳沁河内至南阳七郡则有太行大騩太室阳城髙陵中阴桐柏之山淇荡圃田瀍漯逢忌泲濮洧颍汝澧之川南郡至常山十郡则有荆内方陪尾天柱常山九江庐江淮肥清河沮常之川及大壄大陆云梦菏雷之泽清河而下齐鲁燕之分也山则泰岱原羽泽之罘壶菜川则汶维甾时洙泗胶沂涞易术防稽而下吴楚粤之境也山则歴防稽天门武林傅昜九疑川则具区三江彭蠡以至鬵汉沔之在汉中防蒙江沱之在蜀郡鸟防嶓冡西倾养水之在陇西揭石无虑辽沛沮夏之在右北平武都辽东若金城之积石天水之朱圄长沙之衡六安之大别皆禹贡所纪之山也张掖之流沙安定之泾武威之猪壄梁之盟诸信都之绛皆禹贡所纪之川也若考迹诗书扶风之郁夷芮魏之淇浚河汾溱洧之于郑嶩之于齐则考之诗者也吴山之为汧太一之为终南崇髙之为外方章山横尾之为内方陪尾葛峄傅昜之为峄阳傅浅源具区震泽之异名居延流沙之殊称则考之书者也奚养之泽参诸秦地之图鬲津淮漯绛易汶弱水订诸平当桑钦之説其采获旧闻又若此系水土之风气谓之风随君上之情欲谓之俗【风俗见上郡国】　春秋正义地理志以风为本俗为末言圣王必移本而易末　广谷大川异制民生其间异俗刚柔轻重迟速异齐器械异制衣服异宜　顾丰水洛汭而思平水之功瞻阳城中南而监恃险之失　艮兼兑丽具载诸书　卷石勺水气积形生　鸿蒙嶫峩汉武之世凢五岳尽在天子之郡而不矦国
</div>
    <div class="pagination">
<a href="玉海_page33.html">上一页</a><span>...</span><a href="玉海_page29.html">29</a><a href="玉海_page30.html">30</a><a href="玉海_page31.html">31</a><a href="玉海_page32.html">32</a><a href="玉海_page33.html">33</a><span class="current-page">34</span><a href="玉海_page35.html">35</a><a href="玉海_page36.html">36</a><a href="玉海_page37.html">37</a><a href="玉海_page38.html">38</a><a href="玉海_page39.html">39</a><span>...</span><a href="玉海_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
