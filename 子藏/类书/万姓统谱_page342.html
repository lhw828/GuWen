<!DOCTYPE html>
<html>
<head>
    <meta charset="UTF-8">
    <title>万姓统谱 - 第 342 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 342 页/共 403 页</h1>
    <div class="content">　　郭伟【知太平州建炎初金兵攻采石及芜湖伟率将士败之其后水贼邵青薄城下伟募死士夜焚
　　其攻具又决姑溪水灌其营贼势穷蹙乃遁】
　　郭奉世【知永新县时泰和民苦其令诉诸上司欲得奉世治其邑漕檄以往而永新民不可奉世
　　乃寓两县之佛舍兼治焉】
　　郭忠顺【字移可笃志嗜学以荫得官主程乡簿改连江时朱乔年寓居浦城与忠顺为忘年交任南康县丞张九成谓移可博闻强记喜与之游后知襄阳县金人侵邉荆鄂两军戍唐邓餽运凡二十六万斛诸司交章论荐陞奉化尹待士以礼抚民以寛束吏以法尤崇重学校士人爱之通判太平州】
　　郭雍【字子和忠孝子传其父学隐居陜州乾道中旌召不起赐号冲晦处士孝宗稔知其贤更封颐正先生令部使者遣官就问时年八十三矣雍于易发明精到淳熙初学者裒集忠孝雍所至列于七大家为天易粹言】
　　郭阊【字问先番禺人淳祐中举进士累官监察御史右正言论事鲠直无依阿及卒家甚贫几无以
　　为殓乡人以崔与之李昴英及阊三人共祠之】
　　郭靖【高桥土豪巡检宁宗时吴曦叛四州之民不愿臣金弃田宅携老稚顺嘉陵而下过大安军杨震仲计口给粟境内无死者贼惊移民使其还皆不肯行靖时亦在遣中至白厓闗告其弟端曰吾家世为王民自金人犯邉吾兄弟不能以死报国今为敌所逐吾不忍弃汉衣冠愿死于此为赵氏鬼遂赴江而死】
　　郭磊卿【字子竒僊居人嘉定进士端平初拜右正言擢右史弹劾权幸无所避时与杜成之徐元
　　杰诸贤号端平六君子天下方想闻其风采而皆相继沦没】
　　郭道卿【义重五世孙至道初闽盗起与弟佐卿守孝子祠不去被执兄弟各求代死贼感两释之子廷伟为建宁路平准库使辞归侍养道卿尝病疝危甚廷伟忧悴扶防一夕髪尽白有司言状旌之】
　　郭子力【琪从孙字景行以太学舍选登开禧元年进士第授肇庆府教授时郡守事倍敛子力从容以言箴之守感悟且郯荐于朝再调惠州教授校文程江监试欲私其所亲以贿嘱子力正色却之其人忿恨置毒于酒子力夜梦神人为涤其肠其毒卒不行官至漳州通判】
　　【金】郭斌【为金将金亡斌出保金兰定防四州元兵围防州城斌力战驱妻子聚一室焚之已而自投火中有女奴自火中抱儿而出泣授人曰将军尽忠忍使絶嗣此其儿也幸哀而收之言毕复赴火中死元将闻之恻然为保其孤】
　　【元】郭荣【邢台人通五经精于算数水利而尤善于教子时刘秉忠张文谦张易王恂同讲学于邢州西
　　紫金山荣使其子守敬从秉忠学遂至成名】
　　郭守敬【荣子幼有大志尝从刘秉忠游张文谦荐之于世祖能知水利尝兴复西夏濒河五州诸渠后受命治厯乃徧考诸书昼夜测验推算极为精研厯成拜太史令迁昭文馆大学士知太史院事】
　　郭嘉【字元礼濮阳人祖昴父惠俱以战功显嘉有大志举泰定进士累官礼部员外郎防辽阳骚动特授广宁路总管既至敌势甚张孤城无授敌遣使胁之降嘉杀其使开门督战力竭死之诏諡忠烈】
　　郭全【辽阳人幼丧母哀戚如成人及壮父庭玉又卒居庐三载事继母唐氏古氏甚孝唐古氏生四子皆幼全躬耕以养既长娶妇各求分异全不能止凡田庐器物悉自取朽弊者奉唐古氏以居甘防无乏唐古氏卒全年六十余哀痛毁瘠庐墓终丧诏旌表】
　　郭贯【字安道保定人博学精于篆籀有才行至元中为监察御史累官集贤大学士当时册宝碑额
　　多出其手致仕归泰定初迁学士承防不起卒追封蔡国公】
　　郭昂【林州人习刀槊能挽强稍通经史尤工于诗至元初上书言事廉希宪材之授山东綂军司知
　　事累官广东宣慰使蛮酋服其威信】
　　郭回【邵武人天性至孝家素贫竭力养亲母年九十八而卒回佣身得钱之每旦诣墓哭祭如是
　　者十四年守臣以闻诏旌表之】
　　【明】郭子兴【定逺人其光曹州人父郭公善星厯子兴兄弟三人皆以赀产豪里中元末兵起子兴乃散家财阴结豪杰攻拔濠城据之自称元帅为人勇干善战而性悻直不能容物卒以愤恨终洪武初追封滁阳王】
　　郭子兴【临濠人生有膂力善骑射初从郭元帅起兵寻来归附从师渡江定金陵攻常宣诸州破陈友谅于鄱阳湖屡建竒功克定西伐西蜀征甘肃皆与有功封巩昌侯卒追封陜国公諡宣武】
　　郭英【临淮人有膂力善骑射国初从征渡江取金陵以谨重见信任又从征伪汉战鄱阳湖下武昌及从徐达取中原克元都定陇右山后诸处继平南溪峒诸蛮累官武定侯复同傅友徳平北冦英为将善抚士卒人多用命大小百余战刀箭瘢被体若刻画然英毅之气濒老不衰居家善事亲尤喜观书卒封营国公卒諡威襄】
　　郭亮【合肥人洪武中克効勤劳歴转武职后封安城侯】
　　郭习中【三河人洪武丁卯举人擢河南府教授以成材积陞山西沁州歴刑曹郎中官至江西叅
　　政】
　　郭资【字存性武安人洪武乙丑进士转庶吉士歴仕北平左布政永乐初擢北京刑部尚书改戸书洪熙初兼太子宾客以太子太师致仕居官廉介士林重之宣徳间复起掌戸部卒追封汤阴伯諡忠襄】
　　郭永道【安塞人有学行初为本县儒学训导洪武中以贤良方正歴官戸部尚书】
　　郭燧【巴县人洪武中由太学生歴任仕途有能声累迁湖广布政司左布政使】
　　郭云【洪武初南阳卫指挥膂力过人有谋畧筑城建卫抚绥军民咸得乐业子孙世袭其爵】郭敦【字仲原棠邑人洪武中为河南叅政廉明仁恕才识超迈时京师营建敦率民赴役民皆乐趋无后期者累陞礼部侍郎进戸部尚书镇守陜西敦性资纯实于人不茍合冰蘖之操无愧古人虽官列六卿而泊然布衣】
　　郭任【丹徒人洪武中由荐举累官戸部侍郎靖难师入不屈死】
　　郭樌【字徳茂僊居人少勤问学遂有所悟专用静中工夫其教人以收放心为先终元之世隐居教授洪武初用御史李时可荐始就饶阳知县三年邑大治以从兄故坐免逻者察诸途搜箧中惟所着易说襍评文稿数十卷上嘉其廉赐纱幞银带宝钞以旌之既归贫益甚课其子躬操井臼卒门人私諡为贞成先生】
　　郭彦仁【无为人少读书有勇畧长于吏事归附太祖以忠谨受知李文忠用兵浙西命彦仁往为防谋多所裨益戊戌三月文忠陞都指挥使司左副都指挥守严州命彦仁充本司都事时胡大海亦以平严州陞院判文忠与之有隙上命彦仁调和于其间彦仁恳道上意将领和洽所向成功金华苗将杀胡大海彦仁率兵讨之入金华抚其民后援新城取杭州平浙西皆预有劳绩陞严州府知府士民徳之】
　　郭济【太康人博通经史永乐初魁乡试歴任大名训导秩满荐陞左春坊司谏累转行人两使交趾
　　宣徳中陞镇江知府奉敕往莅其事在任多善政声誉大振】
　　郭原【兰阳人永乐中乡举初授四川监察御史持身端谨正大无阿虽故人不敢以私恩相干人谓
　　有古御史风寻陞陜西按察副使】
　　郭循【庐陵人永乐中进士擢刑部主事遣往南京録囚于枉抑多所伸雪尝论列政务极言营缮之
　　事因改工部官至广东叅政】
　　郭璡【新安人永乐初由太学生擢戸部主事以勤能著称陞福建叅政迁吏部侍郎兼少詹事宣徳
　　中陞吏部尚书为人寛洪简重得大臣体甄别士类人服其当云】
　　郭恕【字安仁世居鸡泽弱冠领永乐十二年乡荐初授思南府推官再歴湖州府明恕两尽多所平反所在以明允称及擢御史屡有建白英庙赐锦衣一袭以旌其直后转官山西防议奉敕守雁门积粮抚士由是要害重地卒赖无虞恕游宦年久多不挈家以一身逺寄万里之外而未尝少动其心归老林下俭素如寒士】
　　郭防【威县人永乐庚子举人任戸部主事料量国计出纳维允陞刑部郎中门无私谒理寃狱録系囚多所裨益于司寇子诠登成化己丑进士任戸科给事中励志忠慎驰名谏垣卒于官人皆惜之云当时称为三清先生】
　　郭端【字季正自幼颖敏既长就学日诵数千言兼通地理精数学永乐二年以贡入太学授行人司行人陞巡按广西监察御史时镇守太监雷春肆为酷暴端劾奏置春于法靖江辅国将军所为不法托言京师有召端以其事奏闻遂伏辜寻移交阯监军值冦平复命有称假御史蒋得中迭扰闽广湖湘间端竭力缉捕之陞山东按察司佥事改交阯后卒于京师】
　　郭智【字懋明登进士第任监察御史正统初三杨学士举陞都察院右佥都御史抚镇陜西宁夏整饬邉务智仪干魁梧议论剀直英鋭之气政事之才表表出人头地见者以为得人】
　　郭玺【字文瑞永年人天顺间进士授翰林庶吉士寻为工部主事时有宦官王顺宠幸令家人嘱以私事玺叱之顺惧罪折其家人二指面奏玺酷暴逮责问复命人搜其家惟图书敝衣布被而已进之上怒宣顺责之曰尔奏郭玺如彼是诬之也未几转兵部武库司主事缺官余银奏归朝廷兵部主事姚璧嘱私事于玺玺发其事由是门无私谒迁武选员外郎英庙尝书其名于御屏间以疾乞归】
　　郭升【字腾霄举进士任工部都水司主事成化丁亥奉命莅徐州洪治水升究心乃事募工匠凿去翻船石以百数东西隄岸俱用方石叠砌固以铁锭灌以秫灰使平广坚厚为牵挽之路附隄掘井以济挽夫树栁六百余株为廕休之所至今漕运便之擢郎中仍莅洪事寻陞陜西防议卒赠朝列大夫】
　　郭忠【肥乡人成化己丑进士筮仕戸部主事督收京储迁员外督储临清进郎中宗室讼民田久不决敕忠勘实归奏称防及擢守处州严闗防判讼狱忠信明决人不敢欺至于感祌梦以获大盗敷惠政以还逋民祷雨而雨辄应祝蝗而蝗尽死瑞竹瑞莲嘉禾异草叠见于郡众咸归颂于忠而忠不自以为徳也处人辑其条教曰为政纪纲曰括苍规约以传为建生祠以祀之其家教甚严弟忩举乡贡懋惠皆有文名子郛犹子郊俱登进士第鄗亦乡贡进士所着有诗文若干卷】
　　郭绅【字廷章宜春人成化乙未进士授宁海知县学士方孝孺县人也事淹国禁绅至首方正学集剏祠祀之擢监察御史巡按云南陞襄阳知府歴南京刑部右侍郎卒绅器宇凝重虽歴崇显而居乡待人不设城府寛厚简朴有长者风子叙正徳丁丑进士授刑部主事歴陞云南佥事贵州防议卒】
　　郭镗【字子绅恩县人成化丙戌进士歴都御史】
　　郭维【字仲端临海人进士治初以监察御史任徳安府刚明质朴清操凛然严束下官痛革吏弊锄强济弱辨枉雪寃教诸生务实学亲为讲解劝课农桑招抚流移赈贷贫民病给医药水旱躬为祈祷民有謡曰再生包公卫我小民在郡六年乞休百姓诣阙奏留诏陞山东右防政仍管府事】
　　郭鹏【字时举宜春人弱冠中乡试第一明年入胄监思日进益读庄骚秦汉以上文祭酒崔铣试
　　之魁太学卒年二十九】
　　郭秉聪【字子仪襄垣人正徳辛未进士歴通政】
　　郭登【字元登临淮人管国忠襄公之孙充勲卫进都督佥事守大同破贼封定襄伯天顺元年夺爵
　　谪戍甘肃成化元年复爵充团营总兵卒赠侯諡忠武世袭指挥使】
　　郭纪【字彦理大同人正统戊辰进士歴布政】
　　郭维藩【字价夫仪封人正徳辛未进士歴翰林院学士】
　　郭登庸【字汝徴山西山阴人正徳甲戌进士嘉靖中任湖广提学副使性严明刚介人不敢干以私先是诸生猥冗庸汰其荒缪者数千人士始自重终佥都御史与许宗鲁齐名并称之】
　　郭宗臯【字君弼福山人嘉靖己丑进士歴宣府巡抚都御史以事谪戍隆庆改元复职歴南京兵
　　部尚书宗臯知兵畧有才名为士林所重】
　　郭鋆【字允重髙平人嘉靖壬辰进士歴工部侍郎】
　　郭鎜【字允新髙平人嘉靖乙未进士歴戸部侍郎弟鉴字允明同科进士歴光禄寺卿】郭干【字易甫任丘人嘉靖戊戌进士歴兵部尚书】
　　郭民敬【字子庄大同山隂人嘉靖丁未进士授行人任监察御史性爽恺毅直不肯诡随志甘清苦布衣粝食人所不堪遭艰哀毁寝苫三年一日竟以受湿病殒身晋阳称为君子】



　　万姓统谱卷一百十九
　　钦定四库全书
　　万姓统谱卷一百二十　　明　淩迪知　撰入声
　　十药
　　霍【太原羽音周文王第六子霍叔之后以国为氏又望出河东蜀郡汉】霍去病【平阳人为人少言不泄有气敢徃善骑射武帝朝从衞青为嫖姚校尉凡六出击匈奴封
　　狼居胥山禅于姑衍登临瀚海封冠军侯加骠骑大将军】
　　霍光【字子孟去病异母弟武帝朝为奉车都尉出入禁闼二十余年未尝有过受遗诏辅昭帝百姓充实四夷宾服及废昌邑王立宣帝前后秉政二十年甘露中图麒麟阁居第一云大将军愽陆侯霍氏而不名】
　　霍谞【字叔智邺县人仕为北海相入为尚书仆射大将军梁冀秉权谞因陛见陈其罪及冀诛桓帝
　　嘉其忠节封邺都亭侯出为河南尹迁司校尉】
　　霍隽【谞子桓帝嘉谞面陈梁冀罪及冀诛以隽为安定太守】
　　霍融【侍诏太史】
　　【三国】霍峻【字仲邈枝江人汉昭烈时守葭萌城张鲁遣人诱之峻曰小人头可得城不可得以功迁梓橦太守及卒昭烈率羣僚吊祭留宿墓上子弋为太守璿中庶子璿好骑射弋引古义以规谏之】
　　霍弋【字绍先仕后主为建宁太守安南将军统南郡事闻魏军来弋欲赴成都后主以备敌既定不听及成都不守弋素服号哭大临三日诸将劝宜速降弋曰今道路隔塞未详主之安危大故去就不可茍也若主止于魏茍相遇以礼则保境而降未晚也若万一危辱吾将以死拒之何论迟速耶】
　　【晋】霍原【字休明广阳人少有志尝诣京师贵游子弟皆求一见同郡刘岱将举之疾革敕其子沈曰原慕道清虚汝当荐之山居积年门徒百数及沈为国大中正进原为司徒不就后以王褒以贤良征亦不就】
　　【五代】霍存【曲州人骁勇善骑射仕梁累官曹州刺史兼诸军都指挥使】
　　【宋】霍端友【字仁仲武进人崇宁中及第逾四年已知制诰迁中书舍人始命犀带佩鱼端友不屑附
　　丽忤蔡京意官至通议大夫致仕归】
　　霍蠡【绍兴中为京西运副迁知潭州枢宻陈诚之曰蠡有风力必能办事上曰此人可用髙宗临幸
　　禁衞省部蠡供亿曲尽其道有事即直奏中宫咸畏惮之】
　　霍洞【字太清端友从孙喜为诗自号筠寮】
　　霍暐【字明甫南海人笃志问学为文渊隽竒古不与俗合元哲初入太学举人行以暐应命】霍安国【知懐州金兵围城安国扞御不遗力鼎澧兵亦至相与共守拜徽猷阁待制城陷将官王美投濠死安国等被执尼玛哈引安国以下分为四行问不降者为谁安国曰守臣霍安国也通判州事直徽猷阁林渊兵马钤辖济州防御使张彭年都监赵士詝张谌于潜鼎澧将沈敦张行中及队将五人同辞对曰渊等与知州一体皆不肯降酋令引于东北乡望其国拜降皆不屈乃解衣面缚杀十三人而释其余安国一门无噍类赠延康殿学士李纲言仗节死义者在内有李若水在外有霍安国】
　　【明】霍瑄【凤翔人举人歴仕工部侍郎英庙北狩车驾至城下守者戒严不敢啓瑄从水窦下匍匐出诸
　　在大同久熟知边务】
　　霍荣【字文革盭厔人正统戊辰进士自幼聪明过目成诵不妄与人言语及任工科给事中抗言直
　　谏为世钦仰】
　　霍毅【大宁知县公平忠厚剖决详明以县地硗瘠谕民艺桑枣以治生兴利除害民安其业】霍球【字廷献南海人正徳六年由举人署晋江县学训导性度夷坦行如其学每月按期课诸生以身率之经年不倦与泉大夫士相过从讲学之外无他及也未秩满陞湖广武陵知县卒于官】
　　霍韬【字渭先南海人正德甲戌进士授主事以大礼仕少保礼部尚书卒赠太保諡文敏子与瑕韬议论侃侃直毅无前才识宏愽能鼔舞人才奏疏屡上皆惓惓忧国爱君惜其功业未究识者大以为憾】
　　霍淮【山西平定州人由举人先任寳坻知县陞河间府通判嘉靖八年陞通州知州性警敏有机变遇事有为先是嵗征财赋多为里书骗费小民重被赔累淮令各项钱粮俱查地清审造成格眼小册票给民戸及买种民地军人令其照票依期自行赴州上纳里老惟责令催督由是里老免于侵费不累小戸小戸称便钱粮易完公私两益在任四年迎送不觉其烦军民咸安其治陛陜西延安府同知】
</div>
    <div class="pagination">
<a href="万姓统谱_page341.html">上一页</a><span>...</span><a href="万姓统谱_page337.html">337</a><a href="万姓统谱_page338.html">338</a><a href="万姓统谱_page339.html">339</a><a href="万姓统谱_page340.html">340</a><a href="万姓统谱_page341.html">341</a><span class="current-page">342</span><a href="万姓统谱_page343.html">343</a><a href="万姓统谱_page344.html">344</a><a href="万姓统谱_page345.html">345</a><a href="万姓统谱_page346.html">346</a><a href="万姓统谱_page347.html">347</a><span>...</span><a href="万姓统谱_page343.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
