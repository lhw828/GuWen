<!DOCTYPE html>
<html>
<head>
    <meta charset="UTF-8">
    <title>玉海 - 第 57 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 57 页/共 284 页</h1>
    <div class="content">　　绍兴书左氏史记　御书石经
　　十三年二月内出御书左氏春秋及史记列传于秘书省宣示馆职观毕皆作诗以进是年六月内出御书周易九月四日御书尚书终篇刋石颁诸州学十一月丁夘宣示从臣【圣政十三年十一月丙辰宰臣奏昨日付出御书尚书字法髙古】十四年正月出御书尚书十月出御书毛诗十六年五月又出御书春秋左传皆秘省宣示馆职观毕进诗上又书论语孟子皆刋石立于太学首善阁及大成殿后三礼堂之廊庑
　　绍兴书宣圣殿牓【玉册】　亲札诏书【唐文皇帖】
　　十三年七月赐御书宣圣殿及门牓并曰大成【六年赐成都学御书大成殿额】御书阁曰首善癸未奉安文宣王二十六年闰十月二十七日书玉牒殿并殿门及祖宗属籍堂牓二十九年七月二十四日乙巳右仆射汤思退等言恭覩六月十四日丁酉戒谕崇清白止赂遗诏书亲札云章奎画超古冠今上曰朕颇留意翰墨至今不倦在唐惟太宗好二王书士大夫翕然相尚如欧虞褚薛皆有可观朕有旧藏文皇数帖其间有好谦自牧上畏天下畏羣臣等语不惟字画可喜其用心可为后世矜式思退请以御书刋石政事堂以墨本颁中外臣僚使出入观省诏可【系年録云乞以上亲书戒骄惰禁赂遗二诏立石尚书省】
　　绍兴书乾卦　御书玉堂
　　十四年六月十四日上书乾卦赐龙图学士秦梓　三十年五月辛巳上以玉堂二字亲洒宸翰赐翰苑周麟之请依淳化故事就都堂宣示宰执刻石分赐馆阁官诏可俟中秘暴书俾侍从馆阁官咸得观仰仍以石本分赐
　　绍兴宸翰扇
　　元年四月九日上亲书扇赐讲读官王绹胡直孺汪藻胡交修等皆冩杜诗十四年七月二十七日以宸翰扇赐秘书少监游操　孙觌为直孺作御书扇铭曰扇出尚方寳墨未干天纵墨妙宛若龙鸾璧月煌煌光烛蔀室子孙视之稽古之力
　　绍兴书儒行　大学　臯陶谟　学记　经解等篇【赐进士】
　　五年【乙夘】九月赐汪应辰以下御书石刻中庸篇廷试毕赐御书自此始【又见前】十二年【壬戌】赐陈诚之周官十八年【戊辰】六月三日御书儒行篇赐进士王佐等二十一年【辛未】五月赐赵达等大学二十四年【甲戌】赐张孝祥等臯陶谟　十七年【丁丑】赐王十朋等学记三十年【庚辰】四月赐梁克家等经解篇皆就闻喜宴日赐之举故事也
　　绍兴淳熈御书明堂
　　见后　绍兴十二年十二月庚辰上曰朕一无所好惟阅书作字自然无勌尚书史记孟子俱冩毕尚书冩两过左传亦节一本　髙宗断鼇立极息马论道缉熈光明之学追嫓三五倬彼云汉敷贲石经龙画螺书旁分徧刻大闗造化细及庶务垂则于亿万世
　　隆兴御书诗
　　隆兴元年十月十四日诏金山寺御制御书诗刋石进碑本从浙漕朱夏卿请也　九年四月二十八日书荔枝赋赐閤门舍人张延年
　　隆兴书圣主得贤臣颂
　　元年十二月二十二日拜张浚左仆射都督如故礼貌甚隆书此以赐　孝宗初政御书王褒圣主得贤臣颂李徳英杰论赐史浩
　　乾道书阁牓
　　乾道元年二月三日书风云庆防之阁赐杨存中淳熈十一年四月九日书明良庆防之阁赐史浩【建阁奉两朝所赐御书】　理宗御书辅徳明谟之阁赐郑清之懋徳大勲之阁赐贾似道
　　乾道跋太上御书
　　元年十二月刘尧仁进父光世绍兴间太上皇帝临写王羲之兰亭脩褉序【绍兴七年十二月赐光世】御制跋三年三月十四日御跋太上皇帝御书圣主得贤臣颂赐宰臣虞允文　淳熈八年八月八日御笔赐王希吕等宜尽忠极言
　　乾道选徳殿亲札
　　七年十二月辛酉诏仆射之名不正欲采周汉旧制改左右丞相明年【八年】二月乙巳降诏庚戌【八日】宣词臣周必大入选徳殿上袖出亲札云比来一二大臣同心辅政夙夜匪懈渐革茍且之风以副综覈之意虞允文可特进左丞相梁克家可正奉大夫右丞相御前设小案用牙尺压纸一幅傍有漆匣歙研寘笔墨于玉格必大书除目进呈自复道秉烛鎻院　七年二月七日壬子御选徳殿以立皇太子御札宣示大臣允文等奏元良天下大本陛下独出睿断为天下得人各再拜贺癸丑宣诏出麻制丁酉受册　淳熈十四年十一月己亥手诏皇太子可令参决庶务十五年陈康伯家以绍兴位亲札来上十二月壬申遣中使宻持赐宰臣必大
　　乾道书政论
　　六年八月二十八日【孝宗临御之九年】御书汉议郎崔寔政论赐宰臣虞允文等允文书于下方曰寔所谓师五帝式三王弃茍全之政蹈稽古之踪此圣学之所缉熈特稷契之佐伊吕之辅未如卒章所云臣所甚惧也惟陛下选建其人极于三五之隆
　　乾道御书诗草书
　　七年正月八日癸未御书郭熈秋山平逺诗赐宰臣虞允文等十一日丙戌赐左相允文养生论右相梁克家长笛赋皆太上真书又赐克家御草书古柏行一轴二月御书孙绰天台赋赐夏执中　虞允文曰见石墀上皆陛下草圣笔力天纵有风动之状
　　乾道跋太上真行草书　淳熈宣示宸翰
　　乾道七年【辛夘】春以太上皇帝真行草书十卷示宰臣【宋玉髙唐赋毅舞赋陆机文赋嵇康琴赋曹植洛神赋王粲登楼赋史节故事段陈羽古意诗苏轼养生论周兴嗣千字文】三月二日御跋曰窃惟书法自东汉讫晋唐代有名家然莫不祖述钟张宪章羲献而各得一偏未有超轶拔乎其萃者光尧皇帝髙蹈羲皇之上游戏翰墨之间初若无意而笔力所到自得之妙集乎大成如春云行空千状万态固知天纵之能心与神防非众庶曲学之所可及也淳熈二年三月四日叶衡奏谢宣示太上宸翰十轴令臣阅毕可饮巵酒以庆荣遇仍宣示执政侍从台谏以其书付秘省臣欲置酒都省与执政而下侈非常之赐参政臣茂良等奏此藏在御府羣臣无繇见者上曰太上于翰墨间盖是天纵非学力所到钟王辈不足道翌日拜谢乞勒石率与观臣僚奉表称谢从之上曰当以表转于徳寿宫　十一年四月二十四日以光尧宸翰洛神赋雪赋騘马行千文临献之帖五轴赐史浩　绍兴十二年十一月十五日贵妃呉氏题御书云机政之暇择钟王而下三十帖亲御毫素并加临冩龙蟠鳯翥变态万象希世之伟迹也
　　髙宗翰墨志曰自魏晋以来至六朝笔法无不临摹
　　乾道书益稷篇　淳熈书旅獒【赐进士】
　　八月【壬辰】四月己未【二十六日】赐进士黄定等御书益稷篇先是二十日宣示辅臣梁克家奏益稷首载治水播食事末载君臣更相训敕之意学者因宸翰味经防必知古人用心矣上曰如无若丹朱傲等语见古者君臣警戒之深又曰圣人待天下之人先之以教及不格则以刑威之　淳熈五年【戊戌】四月二十四日御书旅獒篇赐进士姚頴等
　　乾道钦宗御书　三朝御书
　　七年九月二十一日呉敏孙楠进一百轴十月二十二日刘愈进二轴八年七月十二日毛奎孙劝进十轴毛勒进一百轴九年二月二日陈过庭孙述进十四轴张伯成进诏防一轴程邵进御笔八十八轴及东宫书诗赋各一轴【并钦宗】伯成又进三朝御书十三轴【深曽孙】　大观四年六月乙亥张商英为右仆射久旱是夕大雨彗亦不见上亲书商霖一尺字赐之
　　乾道书魏征语
　　七年【辛夘】八月六日戊申上召吏部侍郎王之奇詹事陈良翰礼部侍郎周必大同对选徳殿赐坐从容访以治道久之袖出御笔一通首以魏征答唐太宗徳仁功利之问而继书其后曰朕即位十年功则未能有成至于安养黎元俾遂生业正今日急务卿各极陈其当否若夫仁徳帝王之髙致朕亦不敢自居方以魏征之言为鉴耳之奇等退诣政事堂以所被御笔示宰执丙辰后殿奏事上以问大臣右相虞允文奏四者当兼修并用然徳仁之责在己功利之责在人不可不察于是良翰等皆奏疏庚申上复以三从官奏牍示辅臣允文复奏今日之务莫急于论相云云
　　淳熈书七徳舞【又见殿类】　御书扇
　　元年五月一日书唐元稹牡丹诗扇赐吴琚六月一日书刘禹锡诗赐张子仁五年五月十五日书杨杰二轩记赐子仁十一月二十五日书白居易七徳舞赐翰林学士周必大六年五月十五日御书梅诗赐步帅岳建寿御书扇赐殿帅郭棣
　　淳熈太上皇帝御书
　　三年九月十五日太上书白居易大巧若拙赋赐夏执中五年三月七日太上书陆机文赋及团扇等赐工部侍郎赵磻老四月一日又赐王元之待漏院记并御书扇
　　淳熈书杜牧战论　赐皇太子诗
　　三年十一月一日御书杜牧战论赐皇太子又御书诗赐皇太子嗣濮王士輵永阳郡王居广各一轴　六年五月一日书苏辙北狄论并御书扇赐工部侍郎吴渊御书二十八将传论赐萧燧
　　淳熈制秋雨诗
　　四年八月四日东宫讲毕袖出御制新秋雨过书懐诗一篇六日又防送示和章词翰双絶【周必大集】
　　淳熈书旧学
　　五年四月书旧学二字赐史浩十四年再赐史浩以旧学字
　　淳熈摹秘阁累朝御书
　　八年二月【一云三月】二十四日诏秘书省摹秘阁所藏累朝御书刻石从少监赵汝愚之请也凡御书法帖十卷五十六段十一年七月少监沈揆等进呈并以飞白秘阁字及賛序刻石十二年三月以名贤墨迹摹刻十三年七月毕　十三年四月二日朱震之孙继先进所赐两朝宸翰十月二日学士洪迈进钦宗宸翰石刻付史馆十四年八月赵子崧之孙进太上赐书　十五年五
　　月王似之子进太上奬谕宸翰石刻一册十月陈康伯之孙进髙宗所赐诏书　十六年正月书欧阳修琅琊山诗三首赐吴琚
　　淳熈书苏轼苏辙诗
　　七年十二月十五日书苏轼蟠龙寺诗赐步帅岳建寿十七日书轼和雪诗赐殿帅郭棣八年闰月既望以御书苏轼四诗赐范成大十五年十二月又赐损斋所书苏辙诗二轴是月辛夘书石湖二字赐成大成大跋云天纵圣能游艺超絶典则髙古如伏羲画体势奇逸如神禹碑又跋云跳龙卧虎之势漏屋画沙之迹皆神动天随沕穆无间譬犹叶气絪緼蒸为云汉辉光所丽自成文章非复世间笔墨畦迳所能拟议【又书野处二字赐洪迈】十年三月二十六日书三都赋序赐工部尚书知临安王佐
　　淳熈书诗赋　制春昼诗
　　十二年九月癸巳洪迈直禁林赐宸翰唐白居易诗二首十三年三月乙未复召对赐之酒殽出御制春昼即事絶句并以所书苏轼一诗为宠越九日甲辰迈进诗四月辛亥天笔俯和十四年四月乙亥迈召对清华于御榻之右取宸翰宋鲍照舞鹤赋一轴赐之【迈又谓云汉昭囬之妙得之自然神摹心造自古帝王名能书者所不能窥测万分一一字之出人间秘以为寳一章之天下诵以为训　孝宗笔法之妙明堂严宗祀之恭经阁崇奎章之奉赐书楙进士之训诗篇侈臣工之荣钩珥昭回超冠八法】　十四年防庆节书心经于禁中观堂
　　淳熈御笔掌记
　　上勤劳万机每临朝以方寸纸作掌记微偃两旁而中折之寘在御手若内殿则留香案上三省宻院各奏事毕即视所记一一宣谕已乃收之率以为常淳熈十一年八月七日后殿坐亲以此纸授枢臣周必大盖陈有功颛大举赵善诵三人姓名玉音云此是去年臣僚荐可奉使接送伴副使者卿选择谁可
　　庆元光宗御笔
　　二年五月十一日诏详定官许及之编次太上领尹日御笔为七十一册总目一册御笔六十五轴兵籍一册十一月十一日与寛恤诏令同进
　　嘉定秘阁御制御札目録
　　秘阁藏御制御札六百七轴三十五册五道续藏六百五十二轴十一册挂屏扇靣九十有九嘉定三年编次为目録藏之后张守孙拭上髙宗御札二幅十月附于目録后　嘉防元年御书书之説命易之防诗之天保以赐辅臣
　　庆元进太上皇帝领尹判押案牍【又见上】
　　二年十一月十五日上诣寿康宫恭进圣安寿仁太上皇帝领尹御笔判押案牍共七十一卷　礼存谦下晋尝纪于批牋事美英明汉亦崇于辨牍龙筋绚藻凤尾摛华倬云汉之为章比春秋之决事　景祐三年二月甲子命崇政殿説书贾昌朝王宗道同编次太宗尹京日押字时范仲淹权知开封府上太宗所判案牍故命编次四年十一月成书凡七百一十卷
　　端平御书张九龄进金镜事
　　二年正月丙辰赐学士真徳秀先是徳秀论致寿之道五无逸亲贤以孝奉先仁有徳则寿
　　淳祐御书大学三铭
　　元年读仁皇训典终篇亲御奎章以礼记大学张载西铭吕大临克已铭程颢顔乐亭铭分赐辅臣　西铭明理一而分殊推亲亲之厚以大无我之公因事亲之诚以明事天之道推人以知天即近以明逺
　　晏殊飞白书赋
　　昔在轩后旁罗俊英乃有苍颉思周神明下侔羽族之迹上法奎圜之精始造古文播于寰瀛爰及东汉纪年熹平其臣蔡邕誉闻帝庭瞩鸿都之蒇役扫垩帚而字成寓物増华穷幽洞灵肇此一体用飞白而为名饰宫阙之题署助圣贤之艺能厥后累朝之臣习此奇迹代有名系存乎简籍然犹献之白而不飞子云飞而不白伊唐二叶迨及髙宗咸所留意亦云尽工分赐宰弼涣古风若乃宫砚沉碧山鑪泛清恣冲襟之悦穆拂神翰以纵横空蒙蝉翼之状宛转虬骖之形烂皎月而霞薄飏珍林而雾轻曳彩绡兮泉客之府列纎缟兮夏王之庭仙风助其缥缈辰象供其粹凝信一人之妙用非末学之能称而况取象八分资妍小篆玉洁氷润龙骧虎变合心手以防运体乾坤之壮观【又真宗御飞白记曰银钩婉润蝉翼轻浓山如砺而不冺字生金而増实】　又御飞白书扇赋骛思三云洒廻春之藻翰成变楷之奇文婉绕无方轻浓有制该笔苑之遒润集书林之妍媚标王字于日中湛金波于月际六艺之逸品在昔贞观之隆文皇念功时则有无忌师道沐鸾虬之班诏咸亨以还髙宗礼贤时则有至徳处俊荷戢翼之垂训亦有攀车受贶登牀被恩一言鲁衮之厚八体着羲图之则五明在手于以见虞帝达聪之勤四座生风于以彰武王救暍之徳　御飞白书记日新盛徳天纵多艺师心独运冠世研精万象奔驰于笔端三辰奋涌于毫末翩然而鸾皇飞翥蜿然而虬龙蟠跃圣域之雄观书林之具羙一字可以逾华衮羣臣莫能望清光摛染所及洪纎毕该宇宙入其胸懐风云出乎掌握造化协其隠显隂阳顺其卷舒发虚无之蕴而森为众形収雷霆之动而归于精象非元圣之独智孰能预于此乎　欧阳修御飞白记云章烂然辉映日月为之正冠肃容再拜而后敢仰视盖仁宗之御飞白也仁宗之徳泽涵濡于万物者四十余年虽田夫野老之无知犹能悲歌于陇亩之间而况儒臣学士得望清光恩宠登金门而上玉堂者乎夫玉韫石而珠藏渊其光气常见于外也故山辉如白虹水变而五色者至寳之所在也今赐书之藏于室吾知将有望气者言荣光起而属天者必赐书之所在也　苏轼飞白御书记抱乌号之弓不若藏此笔寳曲阜之履不若此书考追蠡以论音声不若推防画而究观所用之意存昌歜以追嗜好不若因褒贬而想其所与之人或藏于名山或流于四方凡见此者皆当耸然而作如望旄头之尘听属车之音相与勉为忠厚而耻为浮薄或由此也夫
　　倬彼昊天日月星辰丽焉尧之文也域彼四海江河淮汉别焉禹之画也叙圣文神翰而不以经天纬地言之何足以形容其大哉　倬彼云汉为章于天言天子为法于天下也追琢其章金玉其相言万民观而乐之也经干纬坤者典学之全功出圣入神者游艺之余事神动天随超絶众妙　日行于天委照万物之上光
　　气所及或流为庆云结为丹砂初岂有意哉　天纵之能溢于笔墨　月璧星珠　瑶札飞文　玉蟾肤寸墨花泮涣　秋毫精劲霜素凝鲜奎躔婉其钩曲珠斗焕乎阑干　河洛开奥　神墨灵式【大经戴神墨履灵式】　挥毫举凤拂素腾龙　寳题云蔚翠轴虬蟠　袖有骊珠东壁华星荣河緑字　农禾八穗汉札十行　玉府神毫珠躔瑞采　天文景铄璧合珠连圣札云廻鸾惊凤集　凤藻鸾踪　帝泽温润雨露下国　银钩锦帕太一下观百灵潜卫　龙腾凤掣出入造化躏繇轹羲前无千古　天葩睿藻三二曜六五纬　粃糠仓史奴仆钟王　金壶霏润瑶管舂容　轇轕三光陶镕帝皇非烟祥风縁饰万物　取诸造物之鑪锤尽用文章
　　之斧斤　昭章云汉辉丽日月并包书林圣风云靡英华沉浮洋溢八区　墨妙笔精鸾飘凤泊元气淋漓不择地而施　英云明露膏耀菅茅尧醲舜薰戛切韶濩参干两离　琼章寳字嫓坟袭经日星昭回被物成
　　饰　衔帝鸿之墨海掞汉宫之寳跗　穗书緑字入神出天　金壶琳钮娱游翰墨　琁跗犀植　奎钩奋芒河龙献势　斟酌元化秋毫肤寸　得心应手浑然天成　八文六义隂藏阳覩龙踠龟负与奎璧日月激冲光明汤盘禹鼎之字方之陋矣　天摹神画不落雕斵鸾凤骞翔而变态烟云舒卷以呈姿　秦峯之篆颉
　　篇之楷倒薤之妙拂素之工　研精书林垂思艺圃奋辞摛藻星汉昭回题毫拂素龙鸾防绚　璧月珠星扁牓峩峩　天纵圣能辅以学力既以系隆五三六经之清明在躬精义入神道腴徳辉形于心画混融天设八法自具妙用所潜势逾万钧日光云章垂耀缣素吉云玉露下烛丘壑　游艺致精遂辏书圣原于道
　　徳故气象深厚发于英华故笔势超絶　舞凤翔鸾怒猊渴骥天球璧不足以喻其寳大吕黄钟不足以喻其雅　综以造化之机轴刘以隂阳之斧斤濯以江汉之涛澜　聪明渊懿艺与道兼肆笔成书八法该备大明委照卿霭腾辉　侈亿万年琬琰之　日珥烂乎家楹星钩洒于毫端　龙文画刋在翠琰　光气昭倬发蔀烛幽　包罗五经之郛游神六艺之圃一言之出四方式以为典一字之万世寳以为训　云汉动而日星垂也　荣光溢河寳气腾池　五云拥笥凤翥龙腾　前世所谓画起平云防蹲芒玉者不足以进于此　金壶贮墨　鲛人织冰宫工裁雪弥纶寳箑泛洒神毫纷如薄雾翳灵芝淡若轻云拂初日【飞白扇】　钿轴寳函趺螭首埶协龙鸾光回星斗　琬琰腾华奎璧奋芒　防之华榱被之丰珉　翔笔伸楮　天垂日皎勒诸丰珉　有星而景有云而卿其光下垂遇物流形　鸾鹄飞动星辰光华　字里金生行间玉润　勒诸琬琰贻诸载亿与日月云汉同垂无极　心画发舒帝中第一夫何足言　羲图颉迹　如龙行天或游
　　或飞【草书】　金钩见象緑字成图　璧合珠连鸾惊凤集奇踪絶俗美态入神　编之玉轴勒以银绳　锦帙
　　金牋霞明日照　口虽未言声疾雷震令虽未出化驰如神心有所懐威动千里　壶墨彩毫　芸香却蠧芝髓为封珍寳之精下烛西昆之岫文章之气上躔东壁之象可谓天下之妙迹域中之奇观　羲画垂文奎钩贲采　圣藻裁篇首登歌于寳鼎宸毫结字复渍墨于金壶　垂光日月动色云烟　模于琰刻奋以瑶棱上昭三光下饰万物　凤翥龙盘经纬河洛星钩日
　　珥阐握乾坤　天光焜煌庆云葩郁如在上帝羣玉之府如游太微三光之庭　昭回之光照映天地婉结之妙经丽辰星











　　玉海卷三十四
<子部,类书类,玉海>
　　钦定四库全书
　　玉海卷三十五
　　宋　王应麟　撰
　　艺文
　　易
　　隋经籍志昔宓羲氏始画八卦以通神明之徳以类万物之情盖因而重之为六十四卦及乎三代实为三易夏曰连山殷曰归藏周文王作卦辞谓之周易周公又作爻辞孔子为彖象系辞文言序卦説卦杂卦而子夏为之及秦火书周易独以卜筮得存唯失説卦三篇后河内女子得之汉初传易者有田何何授丁寛寛授田王孙王孙授沛人施讐东海孟喜琅邪梁丘贺由是有施孟梁丘之学又有东郡京房自云受易于梁国焦延寿别为京氏学尝立后罢后汉施孟梁丘京氏凡四家并立而者甚众汉初又有东莱费直易其本皆古字号曰古文易以授琅邪王璜璜授沛人髙相相以授子康及兰陵毋将永故有费氏之学行于人间而未得立后汉陈元郑众皆传费氏之学马融又为之传以授郑作易注荀爽又作易魏代王肃王弼并为之注自是费氏大兴髙氏遂衰梁丘施氏髙氏亡于西晋孟氏京氏有书无师梁陈郑王弼二注列于国学齐代唯郑义至隋王注盛行郑学浸微今殆絶矣归藏汉初已亡案晋中经有之唯载卜筮不似圣人之防以本卦尚存故取冠于周易之首以备殷易之缺
　　伏　河图　重卦　神农重卦説
　　易系辞河出图洛出书圣人则之正义春秋纬云河以通干出天苞洛以流坤吐地符河龙图发洛书感河图有九篇洛书有六篇孔安国以为八卦九畴　畧例邢璹序河龙负图　皇画卦　释文序伏　因河图而画八卦因而重之为六十四　正义伏　虽得河图复仰观俯察以相参正然后画卦系辞曰八卦成列象在其中矣因而重之爻在其中矣然重卦之人诸儒不同凡有四説王辅嗣等以为伏　重卦郑之徒以为神农孙盛以为夏禹史迁等以为文王干凿度云垂皇策者用蓍在六爻之后即伏　已重卦下系云书契取夬
　　伏羲有书契则有夬卦今依辅嗣【朱震曰论重卦者六家王弼虞翻曰伏羲郑康成曰神农孙盛曰夏禹扬雄司马迁曰文王孔頴达陆希声以弼为是归藏初经八卦六爻则知因而重之者伏羲也　京房引夫子曰神农重乎八纯】　礼运河出马图正义案中候握河纪尧时受河图龙衔赤文緑色龙形象马又云伏氏有天下龙马负图出于河遂法之画八卦　书河
　　图在东序注河图八卦伏羲氏王天下龙马出河遂则其文以画八卦　论语河不出图吾已矣夫【文心雕龙云河不出图夫子有叹陈于东序歴代寳传】　汉五行志刘歆以为虙羲氏受河图则而画之八卦是也河图雒书相为经纬　汉百官表易叙伏羲龙师名官张晏注庖羲氏将兴神龙负图而至因以命师与官【郊祀志三代河洛出图书不言宓羲　元光诏河出图不言名氏】魏志易博士淳于俊曰包羲因燧皇之图而制八卦
　　神农演之为六十四卦　隋志纬书河图二十卷【梁河图洛书二十四卷亡】河图龙文一卷【文选注引之】其书出于前汉有河图九篇洛书六篇云自黄帝至周文王所受本文又别有三十篇云自初起至于孔子九圣之所増演以广其意又有七经纬三十六篇并云孔子所作并前合为八十一篇云云汉光武以图防兴遂盛行于世【光武封禅文载河图赤伏符防昌符今古篇雒书甄曜度　班固传注引河图曰地有四渎以出图书　蔡邕传注引河图秘徴篇】五行类神农重卦经二卷　通鉴外纪伏　造八卦始作三画以象二十四气因而重之爻象备矣　史记索隠炎帝重八卦为六十四卦　淮南子伏羲为之六十四变周室増以六爻　子华子论河图云二与四抱九而上跻六与八蹈一而下沈戴九而履一据三而持七五居中宫数之所由生一从一横数之所由成　列子易变而为一一变为七七变为九九变者究也复变为一古三坟伏羲氏皇策辞曰惟天至仁于草生月天雨
　　降河龙马负图神开我心　古史考庖羲作卦始有筮六艺论易者隂阳之象天地所变化政教所生自人
</div>
    <div class="pagination">
<a href="玉海_page56.html">上一页</a><span>...</span><a href="玉海_page52.html">52</a><a href="玉海_page53.html">53</a><a href="玉海_page54.html">54</a><a href="玉海_page55.html">55</a><a href="玉海_page56.html">56</a><span class="current-page">57</span><a href="玉海_page58.html">58</a><a href="玉海_page59.html">59</a><a href="玉海_page60.html">60</a><a href="玉海_page61.html">61</a><a href="玉海_page62.html">62</a><span>...</span><a href="玉海_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
