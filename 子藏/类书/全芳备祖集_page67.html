<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 67 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 67 页/共 86 页</h1>
    <div class="content">　　一夕起霜风千林坠晓红无端逐流水流向武陵东【名贤集】
　　猿鹤惊呼时楼钟动翠防枫林坠明月疎影乱人衣【参寥】一坞藏深林枫叶翻蜀锦寄语别家人路遥霜霰凛【郭功父】
　　七言古诗
　　双枫一松相复前可怜老翁依少年少年翡翠新衫子老翁得衣青布被更有秋风清露时少年再换轻红衣莫教一夜霜雪落少年赤立无衣着老翁深衣却不恶【诚斋】
　　鳯山髙兮上有枫青女染叶猩血红莫辞老红嫁西风一夜憔悴成秃翁【朱湛虚】
　　七言絶句
　　逺上寒山石径斜白云深处有人家停车坐爱枫林晚霜叶红于二月花【杜牧】
　　千里枫林烟树深无朝无暮有猿吟停桡静听曲中意好是云山韶濩音【元次山】
　　赤叶枫林落酒旂白沙洲渚夕阳防数声柔橹苍茫外何处江村人夜归【参寥】
　　山寒江冷丹枫落争渡行人簇晚沙菰米苹花飞白鸟一张红锦夕阳斜【山谷】
　　黄红紫緑岩峦上逺近髙低松竹间山色未应秋后老灵枫方为驻童顔【赵成徳】
　　七言八句
　　少立危亭独倚栏此心便与白鸥闲水波不动鱼龙蛰风月无边天地寛防处风蒲连碧浪数重烟树出青山垂虹再卜清游日枫落吴江波正寒【史云麓】
　　榕
　　事实祖
　　碎録
　　榕叶如冬青其叶不雕【岭表録】榕树一株可防数亩泉福间多产此木树上悬须着地即便生根俗喭云榕树倒生根【郡志】树拳曲不可为材烧无焰不可为薪故能久而大【稽氏録】
　　赋咏祖
　　五言散句
　　忽此榕林中跨空飞拱折【东坡】
　　七言散句
　　拔地髙标如铁色拂天老树作寒声【刘后村】
　　五言古诗
　　寒溪澹容与老木枝相樛其谁合二美名此景物幽大师昔南来于焉曽少休想当下榻时清与耳目谋品题得要领亦有翰墨留我来访遗地密竹鸣钩辀稍令旧观复还与佳客游树影散香篆水光泛金瓯市声不到耳永日风飕飕所忻簿书隙有此足夷犹平生邱壑愿如痼不可瘳虽知等喧寂终觉静理优更思濯沧浪榕根浮小舟【张栻】
　　七言絶句
　　宦情羁思共凄凄春半如秋意转迷山城过雨百花落榕叶满庭莺乱啼【栁子厚】
　　晩暑无凉可得寻小风一防慰人心斜阳碎入髙榕叶翻作青天覆作金【诚斋】
　　榕声竹影一溪风逰客曽来系短篷我与竹君俱晚出两榕曽为识涪翁【后村】
　　楸
　　事实祖
　　碎録
　　河济之间千树楸与千户侯等【汉书】纹楸可以为棊局【杂志】
　　杂著
　　走马长楸之间【陈思王】望青楸之离霜【江淹】
　　赋咏祖
　　七言散句
　　髙花曽吐驿庭春老榦空纒薜荔鳞【王右丞】
　　勾稽严密不通賔因见楸花忆去春【芸叟】
　　五言古诗
　　庭树止五株共生十步间各有藤绕之上各相钩联下叶各垂地树巅各云连朝日出其东我常坐西偏夕日在其西我常坐东边当昼日在上我在中央闲仰视何青青上不见纎穿朝暮无日时我且八九旋濯濯晨露香明珠何夜月来照之蒨蒨自生烟我已自顽惰重遭五楸牵客来尚不见肯到权门前权门众所趋有客动百千九牛亡一毛未在多少间往既无可顾不往自可怜【韩退之】
　　楸英独妩媚淡月相参差大叶与劲榦簇萼密自宜【圣俞】凉风天际来拂我阶前树稍惊枝上禽复滴叶间露【刘原父】
　　七言絶句
　　中庭长楸百尺余翠蔼揜叶当四隅晨露夕日自相翳并坐可以千人居【原父】
　　楸树馨香倚钓矶斩新花蕊未应飞不如醉里春风尽可忍醒时雨打稀【子美】
　　几歳生成为大树一朝纒绕困长藤谁人与脱青罗帕看吐髙花万万层【退之三首】
　　幸自枝条能树立何须萝蔓作交加旁人不解寻根本却道新花胜旧花
　　青幢紫盖立童童细雨浮烟作緑笼不待画师来貌取定知难见一生中
　　榆
　　事实祖
　　碎録
　　榆者白枌也榆有刺荚为无夷【説文】无姑其实夷也【注云】姑榆也生山中叶员厚剥取皮合渍之味辛苦所谓无夷是也【尔雅注】春取榆栁之火【周礼】三月榆英落【元命苞】槿荁枌榆免薨滫瀡以滑之【礼记】襄国邺路千里之中夹道种榆盛暑之下人行之【邺中记】鹊上髙城之危而巢于髙榆之颠城壊巢倾凌风而起故君子之居世也得时则义行失时则鹊起【庄子】
　　纪要
　　楚庄王将伐晋敢谏者死叔敖进谏曰臣园中有榆栁上有蝉方奋翼悲鸣饮清露不知螳螂之在其后也【韩诗外传】髙祖祷枌榆社在东丰北十五里【汉郊祀志】成帝时旱灾民食榆皮【天文志】龚遂为渤海太守劝民农桑种榆一口一树【循史传】郑浑为魏郡太守课百姓种榆为篱【魏志】赋咏祖
　　五言散句
　　春榆初改火【古诗】　　　　　钱穿短贯榆【香山】
　　天上何所有歴歴种白榆【古乐府】
　　可惜凌云条化作樵夫束【东坡】
　　农家榆荚雨江国鲤鱼风【余襄公】
　　七言散句
　　榆荚抛钱栁展眉【香山】
　　隔墙榆荚撒青钱
　　榆荚相催不知数【李贺】
　　栁絮榆钱不当春【东坡】
　　榆钱可穿栁带柔【山谷】
　　杨花榆荚无才思也解漫天作雪飞【退之】
　　此日郊亭心乍喜败榆芳景似还家【薛能】
　　寂寞春风花落尽满庭榆荚似秋天【陶雍】
　　榆荚翻风惊社节梨花带雨近清明【王坦轩】
　　五言古诗
　　我行汴隄上厌见栁隄緑千株不盈亩斩伐同一束及居幽囚中亦复见此木蠧皮满秋雨病叶埋墙曲谁言霜雪苦生意殊未足坐待秋风至飞英覆空屋【东坡】修柯幛天日老枿干云霓嗟尔拥肿材大匠何见遗【张右史】
　　桐【梓附】
　　事实祖
　　碎録
　　萦桐本梧桐也榇梧也【尔雅】椅桐梓漆爰伐琴瑟【注】梓实桐皮曰椅即梧桐也【诗定之方中】鳯凰鸣矣于彼髙冈梧桐生矣于彼朝阳【卷阿】鹓鶵非梧桐不栖【庄子】徐州峄阳孤桐【禹贡】梓防防梓也【尔雅】维桑与梓必恭敬止【小弁】拱把之桐梓【孟子】
　　纪要
　　成王剪桐叶为圭以与唐叔曰吾以此封若史臣因请择日成王曰我以此戏之史臣曰天子无戏言遂封于唐【史记】吴人有烧桐以炊者邕闻火裂之声因请裁以为琹颇有美音时人号为焦尾琴【蔡邕传】晋武帝时吴郡临平防出一石打之无声以问张华华曰取蜀中桐材刻鱼形扣之则鸣矣于是如其言音闻数里【异苑】何力为司稼少卿梁脩仁新作大眀宫植白杨于庭示力曰此木易成隂力不荅但诵白杨多悲风萧萧愁杀人之句脩仁悟更植以桐【世説】歴城房家园齐博陵君豹之山池其中杂树森疎或有人折其桐枝者曰何为伤我鳯条自是人不复折其枝【杂爼】吴平门外忽生一株桐上有歌謡之声平恶而伐之平随军北地三载忽空中似歌曰死树今更青吴平寻当归平寻归【异苑】王义方初拜御史置宅酧直讫数日忽对宾朋指庭中青桐一双曰此忘酧直召宅主付钱四千【北梦琐言】徳宗在奉天召李泌赴行在时李懐光叛歳又旱蝗议者欲赦懐光帝博问羣臣泌破一桐叶附使以进曰陛下与懐光君臣之分不可复合有如此叶由是不赦【唐史】顾况于御沟流水上得一桐叶有诗云一入深宫里年年不见春聊题一片叶寄与有情人况亦题叶于流泛之后数日况又得一诗似荅况者【缙绅脞説】蜀侯继图倚大慈寺楼飘一大桐叶上有诗云拭翠敛蛾眉为郁心中事搦管下庭除书作相思字此字不书名此字不书纸书向秋叶上愿逐秋风起天下有心人尽解相思死后数年继图卜任氏为婚焉【本传】商子云南山之阳有木名乔北山之隂有木名梓二子盍往观焉二子往观见乔木髙而仰梓木实而俯反以告商子曰乔者父道也梓者子道也【尚书大传】子胥将死告其舍人曰必树我墓上以梓令可以为器而抉吾眼悬吴之东门以观越兵之入吴也【史记】斩泗滨之梓以为筝【文选】后汉樊宏父常欲作器物先种梓漆时人嗤之积以歳月皆得其用向之笑者咸求假焉赀至巨万
　　杂著
　　龙门之桐髙百尺而无枝中郁结而轮囷【枚乗】含黄钟以吐榦据苍岑以孤生【张协】纳谷风以疎叶含春雨以濯茎【张湛】吕洞賔题汴都峨嵋院云眀月斜秋风冷今夜故人来不来教人立尽梧桐影【曽慥集仙传】
　　赋咏祖
　　五言散句
　　桐林带晨霞【灵运】　　　　　寒井落梧桐【文选】
　　霜风侵梧桐【退之】　　　　　井梧栖灵鳯【古诗】
　　秋色老梧桐【杜甫】　　　　　树暗惜桐孙
　　有谷杉漆桐　　　　　　庭梧自黄陨【后山】
　　风梧有先声　　　　　　露叶秋髙梧【东坡】
　　桐叶满东齐
　　晓叶藏栖鳯朝华拂曙乌【梁简文帝】
　　方同散木爨清响竟谁知【王符】
　　分根防玉池欲待髙鸾集【沈约】
　　一株青玉立千叶緑云垂【香山】
　　梧桐落金井一叶飞银牀【太白】
　　四面无附枝中心有道理
　　叶生既婀娜叶落亦扶苏
　　今兹大火落秋叶黄梧桐【杜牧】
　　秋日坐梧桐转隂如转毂【荆公】
　　寒声落鸿雁秋意着梧桐【林竹轩】
　　林梧自黄陨风过成夜语【后山】
　　七言散句
　　碧梧栖老鳯皇枝【少陵】
　　清秋幕府井梧寒
</div>
    <div class="pagination">
<a href="全芳备祖集_page66.html">上一页</a><span>...</span><a href="全芳备祖集_page62.html">62</a><a href="全芳备祖集_page63.html">63</a><a href="全芳备祖集_page64.html">64</a><a href="全芳备祖集_page65.html">65</a><a href="全芳备祖集_page66.html">66</a><span class="current-page">67</span><a href="全芳备祖集_page68.html">68</a><a href="全芳备祖集_page69.html">69</a><a href="全芳备祖集_page70.html">70</a><a href="全芳备祖集_page71.html">71</a><a href="全芳备祖集_page72.html">72</a><span>...</span><a href="全芳备祖集_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
