<!DOCTYPE html>
<html>
<head>
    <meta charset="UTF-8">
    <title>册府元龟 - 第 129 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 129 页/共 736 页</h1>
    <div class="content">九年帝尝引见王公卿士责留京之官司州牧咸阳王禧等曰：昨望见妇女之服仍为夹领小袖我徂东山虽不三年既离寒暑卿等何为有违前诏禧对曰：陛下圣过尧舜光化中原臣虽仰禀明规每事乖互将何以宣布皇经敷赞帝则舛违之罪实合刑宪帝曰：若朕言非卿等当须廷论如何入则顺旨退有不从昔舜语禹汝无面从退有後言其卿等之谓乎！。又谓尚书等曰：朕仰纂乾构君临万宇往者稽古典章树兹百职然尚书之任枢机是司岂惟纟总括百揆缉和人务而已朕之得失实在於斯自卿等在任年垂二周未尝言朕之一失献可否之片规。又不尝进一贤而退一不肖此二事罪之大者。
宣武景明二年三月诏曰：诸州刺史不亲民事缓於督察郡县稽逋旬月之间才一览决淹狱久讼动延时序百姓怨嗟方成困敝尚书可明条制申下四方令日亲庶事严勒守宰不得因循宽怠亏政六月考诸州刺史加以黜陟。
孝明孝昌初梁武遣将裴遂等寇淮南诏行台郦道元都督河间王琛讨之停师城父累月不进敕廷尉少卿崔孝芬持节赍齐军力催令赴接贼退而还。
後废帝中兴二年正月诏曰：自中兴草昧典制权舆郡县之官率多行督假有正者风化未均眷彼周馀专为渔猎朕所以夙兴夜寐有惕於怀有司明加纠罚称朕意焉。
唐太宗贞观十六年四月帝谓褚遂良曰：卿为谏议比来何为不谏遂良曰：臣闻木从绳则正君从谏则圣而历代帝王进纳忠谠从善如流者国尝获安化洽声称厥後绝忠臣之路恶谏诤之言沉迷嗜欲贼害良善者何尝不国败身亡以为後诫陛下功德之盛古今莫二视朝之馀假以颜色奖诱愚臣使罄蒙瞽臣实惭驽下不称万一尸禄素冫食诚负陛下。
高宗乾封元年十一月帝引朝集使相州刺史许圉师等谓曰：与朕共理在於牧守必在贤明方膺此选去岁东封观诸州刺史大有老弱者比令改移犹未能尽此朕所以忧也。又封禅举人比望有经纶之才遗逸薮泽者乃闻多是不第进士岂实无人物可言为复卿等不能用心蔽贤滥举殊不称求贤之意何也。圉师等引咎而退。
中宗景龙元年十月令内外诸司长官具僚佐功过递相勖励勉其职。
玄宗先天元年十一月谓御史等曰：卿处宪司职当弹纠如闻百僚非常弛慢即宜访察闻奏如其宽纵国有常典。
开元二年六月诏曰：尚书礼阁国之政本郎官之选实藉良才如闻诸司郎中员外郎怠於理烦业唯养望凡厥案牍每多停拥容纵典吏仍有货赇欲使四方何以取则事资先令义贵能改宜令当司官长殷勤示谕并委左右丞勾当其有与夺不当及稽滞稍多者各以状闻。
五年四月帝以尚书省天下政本乃令有司各司职事吏部员外郎褚ギ等十人案牍稽迟诏曰：朕居万人之上以百姓为心尝恐有冤不申有理见滞忧勤庶绩宵旰兴怀。且六官分事四方取则尚书郎皆是妙选须称其职焉可尸禄悠悠曾无断决昨者试令询问遂有如此稽逋动即经年是何道理至如行判程限素编令式令便准法科责乃是寻常但为积习宽疏欲得申明告谕自今以後各宜惩革。若有犯者别当处分。
十年三月诏曰：国之设法本以闲邪敬无所施虽立安用朕以寡昧缵丞丕业夙夜怵惕恐不克徒知其所危涉川罔知其所济是用寤寐永叹尝思罪已冕旒不欲见其臧否︻纟广不欲闻其是非隐忍含容十载于兹矣。不能使令行禁止讼息刑清家习礼让之教人怀廉耻之节此朕之不德也。河南府雒阳县主簿王钧贪残其性暴虐其心轻侮我章程刻剥我黎献处事不遵乎！法理黩货不知其纪极此而可恕孰不可容。且辇毂之下事犹如此想其远处人何以堪然而当发生之时属阳和之月朕情存恶杀不加殊死。且从杖罪以肃朝端可与朝堂集众决杀自今以後内外官有犯贿至解免以上纵使逢恩获免并宜勿齿终身御史宪司职当推劾不存纠举多有颜情纲纪不施谁任其咎。又府县寮き上下相承犯法公然无问按诘。若或知而故纵即是职务不举各自思审何以当官自今以後所进拟御史皆须历职清白众所推者不得虚相引进侥亻幸所荣凡厥朝臣宜悉朕意。
十一年六月帝谓宰臣曰：尚书省诸曹事多因循颇亏格式伪滥之辈缘此得行可令左右丞申明勾当勿使更然。
十二年二月诏曰：如闻在外官人罕遵法式孤弱被抑冤不获申有理之家翻遭逼迫侵刻之吏诬州县有好长官同寮岂敢违法御史执宪纲纪是司多惜人情未闻正色内外同此何致至公宜令刺史县令严加捉搦御史按其有犯弹奏。
代宗大历六年四月敕曰：弛张刑政兴化阜俗使吏无贪之迹下无愁恨之声不惟良二千石亦在郡主簿县大夫亲其教训举其纲目条察善恶惠养困穷方伯得以考求殿最故汉置刺史临课郡国周制官刑纠绳邦理其义明矣。朕思举旧典以清时俗频诏长吏精择此官如闻近日犹有奸滥或未习政事素无令问因依请尸旷禄位邪枉附法懦弱废官人弊於下怨归於上闾井减耗贿赂日闻岂所谓建明职守共副忧勤者也。又别驾秩位颇崇。若郡守废阙掌同其任旧例补署或匪其才既不称职则多伤害自今後别驾县令录事参军有犯赃私并暗弱老耄疾患不称所职户口流散者并委观察节度等使与本州刺史计会访察闻奏与替其犯赃私者便禁身推问具状闻奏其疾患者准式解所职老耄暗弱及无赃私才不称职者量资考改与员外官馀官准前後敕处分其刺史不能觉察观察节度使具刺史名品闻奏如观察节度管内不能勾当郎官御史出入访察闻奏。
德宗贞元六年二月制曰：朕嗣守丕图于兹七稔每念万方所奉惟在一人百姓未康岂安终食故所以赈瞻优贷思致安方镇牧守诚宜遵奉如有违越委御史台及出使郎官御史访察以闻，於是宰臣等表贺焉。
文宗太和三年十一月诏刺史分忧得以专达事有违法观察使然後奏闻如闻州司尝务巨细所裁官吏移摄将士解补占留支用刑狱等动须禀奉不得自专虽有政能无所施设选置长吏将何责成宜委御史台及出使郎官御史严加察访廉使奏听进上本判官不能规正及刺史不守朝章并量加贬降。若所管州郡控接蕃夷军戎之间事资节制即不在此限。
宣宗大中四年正月诏曰：应天下州县或土风各异或物产不同或制置乖宜或章条舛谬或云：施之岁久或缘碍於敕文有利於人而可举行者有害於物而可革去者并委所任县令录事参军备论列於刺史具以上闻委中书门下据事件下观察使详言列奏当与改更各从便安自当苏息如或在官因循不举後来者无以申明利害较然违慢可见当重加惩罚仍更不得授县令录事参军刺史委中书门下具名奏闻别议殿责。又曰：每思前贤设官分职岂徒然哉！今州有上佐县有丞簿俗谓官不领公事殊乖制作之本意也。自今後州县公事上佐丞簿得失须共参详如有败阙，或不遵法理及百姓流亡不先举明并须连坐冀得人展其才官无冗食。又曰：刑狱之内吏得使情推断不平因成冤滥无问有赃无赃并不在原免之限。
六年十二月中书门下奏诸道观察使职当廉问位在藩隅受人主之宠荣同国家之休戚不可自事富贵惟贪优游罗声色以自娱顾凋残而不问纵逃显责必受阴诛自今请责其成效专彼事权使得展意尽心恢张皇化敬事以守法度节用以减征徭有利於国者必行不以近名为利有害於人者必去不以循例为辞绝连夜之酣歌务尽忠之谠论常准此道方免旷官其巡属州县须知善恶具以上闻隐而不言罪归廉帅应有论荐须是直书强能立事者上陈不得蔽善懦弱失职者奏免非可徇情如此则远近相临上下相制共为致理同归至公敕曰：卿等所言甚为切务可速行之。
後唐庄宗同光四年二月吏部侍郎卢文纪上疏请责内外百司各举其职明行考课以激其能从之明宗长兴二年闰五月敕曰：要道才行则千岐共贯宏纲一举则万目皆张前王之法制罔殊百代之科条悉在无烦改作各有定规守度程者心逸日休率胸臆者心劳日拙天垂万象星辰之分野靡差地载群伦岳渎之方隅不易傥各司其局则皆尽其心。且律令格式六典凡关庶政互有区分久不举行遂至隳紊宜准旧制令百司各於其间录出本局公事巨细抄写不得漏落纤毫集成卷轴兼粉壁书在公。若未有廨署者其文书委官司主掌仍每有新授官到令自写录一本披寻或因顾问之时应对须知次第无容旷废每在执行使庶寮则守法奉公宰臣则提纲振领必当彝伦攸叙所谓至道不繁何必期年告谕催促限两月内抄录及粉壁书写须毕其间或有未可便行及曾革事件委逐司旋申中书门下当更参酌覆奏施行。
闵帝应顺元年闰正月诏吏部三铨南北曹礼部贡院注拟考试依格疾速发遣勿令虚有滞留。
●卷一百五十六
○帝王部　诫励第一
《书》曰：戒之用休董之用威。又曰：凡我有官君子钦乃攸司《周礼》天官小宰之职正月令於百官府曰：各乃职考乃法待乃事以听王命其有不恭则国有大刑斯所以允百工慎乃在位勉厥职无从匪彝也。故《诗》曰：凡百君子各恭尔身《传》曰：惟德惟义时乃大训斯乃王者欲物得其所人不逾闲去末归本有耻。且格故诞告多方申明约束使其感激自励远罪迁善无远弗届同底于道所以立大中之训成一定之令也。
帝舜曰：咨汝二十有二人（禹垂益伯夷夔龙六人新命有职四岳十二牧凡二十二人特敕命钦哉！惟时亮天工（各敬其职惟是乃能信立天下之功）三载考绩三考黜陟幽明（三年有成故考功九岁则能否幽明有别黜退其幽者升进其明者）庶绩咸熙分北三苗（考绩法明众功皆广苗幽ウ君臣善否分北流之不令相从善恶明也。）帝曰：吁臣哉！邻哉！邻哉！臣哉！禹曰：俞（邻近也。言君臣道近相须而成）帝曰：臣作朕股肱耳目（言大体。若身）予欲左右有民汝翼（左右助也。助我所有之民富而教之汝翼成我）予欲宣力四方汝为（布力立治之功汝群臣当之）予欲观古人之象（欲观示法象之服制）日月星辰山龙华虫（日月星为三辰华象草华虫也。画三辰山龙华虫於衣服旌旗）作会宗彝（会五采也。以五采成此画焉宗庙彝樽亦以山龙华为饰）藻火粉米黼黻绣（藻水草有文者火为火字粉。若粟冰米。若聚米黼。若斧形黻为两己相葛之精者曰：五采备曰：绣）以五采彰施于五色作服汝明（天子服日月而下诸侯自龙衮而下黼黻士服藻火大夫加粉米上得兼下下不得僭上以五采明施于五色作尊卑之服汝明制之）予闻六律五声八音在治忽以出纳五言汝听（言欲以六律和声音在察天下治理及忽怠者。又以出仁义礼智信五德之言施于民以成化汝当听审之）予违汝弼汝无面从退有後言（我违道汝当义辅正我无得面从我违而退後有言我不可弼）。
殷汤既黜夏命复归于亳作汤诰曰：凡我造邦无从匪彝无即忄舀淫（戒诸侯与之更始彝常忄舀慢也。无从非常无就慢过禁之）各尔典以承天休（守其常法承天美道）尔有善朕弗敢蔽罪当朕躬弗敢自赦惟简在上帝之心（所以不蔽善人不赦己罪以其简在天心故也。）周武王封康叔为卫侯作酒诰（康叔监殷民殷民化纣嗜酒故以戒酒诰）王。若曰：明大命於妹邦公以成王命诰康叔顺其事而言之欲令明施大教命於妹国妹地名纣所都朝歌以北）乃穆考文肇国在西土（是父昭子穆文王弟称穆将言始国在西土西土岐周之政）厥诰毖庶邦庶士越少正御事朝夕祀兹酒（大正其所告慎众国众士於少正官御事治事吏朝夕敕之惟祭祀而用此酒不常饮）惟降命肇我民惟元祀（惟天下教命始令我民知作酒者惟为祭祀）天降威我民用大乱丧德亦罔酒惟行（天下威罚使民乱德亦无非以酒为行者言酒本为祭祀亦为乱行）越小大邦用丧亦罔酒惟辜（於小大之国所用丧亡亦无不以酒为罪也。）文王诰教小子有正有事无彝酒（小子民之子孙也。正官治事谓下群吏教之皆无常饮酒於所治众国饮酒）越国饮惟祀德将无醉（惟当因祭祀以德自将无令至醉）惟曰：我民迪小子惟土物爱厥心臧（文化我民教道子孙惟土地所生之物皆爱惜之则其心善）聪听祖考之彝训越小大德小子惟一（言子孙皆聪听父祖之常教於小大之人皆念德则子孙惟一）妹土嗣尔股肱纯其艺黍稷奔走事厥考厥长（今往使妹土之人继汝股肱之教为纯一之行其当勤种黍稷奔走事其父兄）肇牵车牛远贾用孝养厥父母（农功既毕始牵车牛载其所有求易所无远行贾卖用其所得珍异孝养其父母厥父母庆自洗腆致用酒（其父母善子之行子乃自洁厚致用酒养也。）庶士有正越庶伯君子其典听朕教（众伯君子长官大夫貌庶士有正者其汝常听我教勿违犯）尔大克羞惟君尔乃饮醉饱（汝大能进老成人之道则为君矣。如此汝乃饮食醉饱之道先戒群吏以听教次戒康叔以君丕惟曰：尔克永观省作稽中德（我大惟教汝曰：汝能长观省古道为考中正之德则君道成矣。）尔克羞馈祀尔乃自介用逸（能考中德则汝，庶几能进馈祀於祖考矣。能进馈祀则汝乃能自大用逸道）兹乃允惟王正事之臣（汝能以进老成人为醉饱考中德为用逸则此乃信任王者正事之大兹亦惟天。若元德永不忘在王家（言此非但正事之臣亦惟天顺其大德而佑之长不见忘在王家王曰：封我西土徂邦君御事小子尚克用文王教不腆于酒（我文王在西土辅训往日国君及御事者下民子孙皆，庶几能用上教不厚於酒言不常饮）故我至于今克受殷之命（故我周家至于能受殷王之命）王曰：封我闻惟曰：在昔殷先哲王迪畏天显小民（闻之於古殷先智王谓汤蹈道天明著小民）经德秉哲自成汤咸至于帝乙成王畏相（能常德持智从汤至帝乙中间之王犹保其王道畏敬辅相之臣不敢为非）惟御事厥有恭不敢自暇自逸（惟殷御治事之臣其辅佐畏相之君有恭敬之德不敢自宽暇自逸豫）矧曰：其敢崇饮（聚也。自暇自逸犹不敢况敢聚会饮酒乎！明无也。）越在外服侯甸男卫邦伯（於在外国侯服甸服男服卫服邦国伯诸侯之长言皆化汤畏相之德）越在内服百寮尹惟亚惟服宗工（於在内服治事百官众正及次大夫服事尊官亦不自逸）越百姓里居（於百族姓及卿大夫致仕居田里者）罔敢湎于酒不惟不敢亦不暇（自外服至里居皆无敢沈湎於酒非徒不敢志在助君敬法亦不暇饮）惟助成王德显尹人辟（所以不暇饮酒惟助其君成王道明其德於正人之道必正身敬法其身正不令而行）闻亦惟曰：在今後嗣王酣身（嗣王纣也。酣乐其身不忧政事）厥命罔显于民保越怨不易（言纣暴虐施其政令於民无显明之德所敬所安皆在於怨不可变易之）诞厥纵淫佚于非彝用燕丧威仪民罔不尽伤心（纣大惟其纵淫佚于非常用燕安丧其威仪民无不然痛伤其心）惟荒腆于酒不惟自息乃逸（言纣大厚於酒昼夜不念自息乃过差）厥心疾狠不克畏死（纣疾狠其心能畏死言无忌惮）辜在商邑越殷国灭无罹（纣聚罪人在都邑而任之於殷国灭亡无忧惧）弗德馨香祀登闻于天诞惟民怨（纣不念发闻其德使祀见享升闻於天大行淫虐惟为民所怨咎）群自酒腥闻在上故天降丧于殷罔爱于殷惟逸（纣众群臣用酒沈荒腥秽闻在上天故天下丧亡殷无爱於殷以纣奢逸故）天非虐惟民自速辜（言凡为天所亡天非虐民惟民行恶自召罪）王封予不惟。若兹多诰（我不惟。若此多诰汝我亲行之）古人有言曰：人无於水监当於民监（古贤圣有言人无於水监当於民监视水见己形视民行事见凶）今惟殷坠厥命我其可不大监抚于时（今惟殷纣无道坠失天命我其可不大视此为戒抚安天下，於是）予惟曰：汝︱毖殷献臣（︱固也。我惟告汝曰：汝当固慎殷之善臣信用之）侯甸男卫矧太史友内史友甸男卫之国当慎接之况太史内史掌国典法所宾友乎！）越献臣百宗工矧惟尔事服休服采（於善臣百尊官不可不慎况汝身事服行美道服事治民乎！）矧惟。若畴圻父薄违农父（圻父马农父司徒身事。且宜敬慎况所顺畴咨之司马乎！况能迫回万民之司徒乎！）。若保宏父定辟矧汝制于酒（宏大也。宏父司空当顺安之司马司徒司空列国诸侯三卿慎择其人而任之则君道定况刚断於酒乎！）厥或诰曰：群饮汝勿佚（其有告汝曰：民群聚饮酒不用上命则汝收捕之勿令失也。）尽执拘以归于周予其杀（尽执群饮酒者以归于京师我其择罪重者而杀之）。又惟殷之迪诸臣惟工乃湎于酒勿庸杀之（又惟家蹈恶俗诸臣惟众官化纣日久乃沈湎於酒勿用法杀之）姑惟教之有斯明享（以其渐染恶俗故必三申法令。且惟教之则汝有此明训以享国）乃不用我教辞惟一人弗恤弗蠲乃事时同于杀（汝。若忽怠不用我教辞惟我一人不忧汝乃不洁汝政事是汝同於杀之罪）王曰：封汝典听朕毖（汝当常听念我所慎而笃行之）勿辩乃司民湎于酒（辩使也。勿使汝主民之吏湎於酒言正身以帅民）。又作梓材（告康叔以为政之道亦如梓人治材）王曰：封以厥庶民暨厥臣达大家（言当用其众之贤者与其小臣之良者以通达卿大夫及都家之政於国）以厥臣达王惟邦君（汝当信用其臣以通王教於民言通民事於国通王教於民惟乃国君之道）汝。若恒越曰：我有师师（汝惟君道使顺常，於是曰：我有典常之师可师法）司徒司马司空尹旅曰：予罔厉杀人（国之三卿正官众大夫皆顺典常而曰：我无厉虐杀人之事如此则善矣。）亦厥君先敬劳肆徂厥敬（亦其为君之道当先敬劳民故汝往治民必敬劳来之）肆往奸宄杀人历人宥（以民当敬劳之故汝往之国。又当详察奸宄之人及杀人贼所过历之人有所宽宥所以敬劳之）肆亦见厥君事戕败人宥（听讼折狱当务从宽恕故往治民亦当见其为君之事察以过误残败人者当宽宥之）王启监厥乱为民（言王者开置监官其治为民不可不勉）曰：无胥无胥虐至于敬寡至于属妇合由以容（当教民无得相残伤相虐杀至於敬养寡弱至于存恤妾妇和合其教夫道以容之无令见冤枉）王其效邦君越御事厥命曷以（王者其效实国君及以御治事者知其命所施何用不可不勤）引养引恬自古王。若兹监罔攸辟（能长养民长安民用古王道如此监无所复罪当务之）惟曰：若稽田既勤敷惟其为厥疆畎（言为君监民惟。若农夫之考田已劳力布发之惟其陈列治为其疆畔畎垄然後功以喻教化）。若作室家既勤垣墉惟其涂茨（如人为室家已勤立垣墙惟其当涂茨盖之）。若梓材既勤朴斫惟其涂丹田（为政之术如梓人治材为器已劳力朴治斫削惟其当涂以漆丹以朱而後成以言教化亦须礼义而後治）今王惟曰：先王既勤用明德怀为夹（言文武已勤用明德怀远为近汝治国当法之）庶邦享作兄弟方来亦既用明德（众国朝於王。又亲仁善邻为兄弟之国万方皆来宾服亦已奉用先王之明德）后式典集庶邦丕享（君天下能用常法则和集众国大来朝享）皇天既付中国民越厥疆土於先王（皇天已付周家治中国民矣。能远拓其界壤则於先王之道遂大）肆王惟德用和先後迷民用怿先王受命（今王惟用德和悦先後天下迷愚之民先後谓教训所以悦先王受命之已。若兹监惟曰：欲至于万年惟王（为监所行己如此所陈法则我周家惟欲使至於万年承奉王室）子子孙孙永保民（又欲令其子孙累世长居国以安民）。又成王既灭淮夷还归在丰作周官（言周家设官分职用人之法）王曰：呜呼凡我有官君子钦乃攸司慎乃出令令出惟行弗惟反（有官君子大夫已上叹而戒之使敬汝所司慎出令从政之本令出必惟行之不惟反改。若二三其令乱之道也。）以公灭私民其允怀（从政以公灭私情则民其信归之）学古入官议事以制政乃不迷（言当先学古训然後入官治政凡制事必古义议度终政乃不迷错）其尔典常作之师无以利口乱厥官（其汝为政当以仪典常故事为师法无以利口辩佞乱其官）蓄疑败谋怠忽荒政不学墙面莅事惟烦（积疑不决必败其谋怠惰忽略必乱其政人而不学其正墙面而立临政事必烦）戒尔卿士功崇惟志业广惟勤惟克果断乃罔後艰（此戒凡有官位但言卿士举其掌事者功高繇志广繇勤惟能果断行事乃无後难言多疑必致患）位不期骄禄不期侈（贵不与骄期而骄自至富与侈期而侈自来骄侈以行已所以速亡）恭俭惟德无载尔伪（言当恭俭惟以立德无行奸伪）作德心逸日休作伪心劳日拙（为德直道而行於心豫而名。且美为伪饰巧百端为心劳苦而事日拙不可为）居宠思危罔不惟畏弗畏入畏（言虽居宠当思危惧无所不畏。若乃不畏则入可畏之刑）推贤让能庶官乃和不和政<疒ζ>（贤能相让俊在官所以和谐<疒ζ>乱也。）举能其官惟尔之能称其人惟尔不任（所举能其官惟亦汝之功能举匪其人亦惟汝之不胜其任）王曰：呜呼三事暨夫敬尔有官乱尔有政（叹而敕之公卿已下各敬居汝所有之官治汝所有之职）以佑乃辟永康兆民万邦惟无ル（言当治官政以助汝君长安天下兆民则天下万国惟乃无厌我周德）汉景帝後二年诏曰：︹毋攘弱众毋暴寡老耆以寿终幼孤得遂长今岁，或不登民食颇寡其咎安在或诈伪始为吏（牟食苗根虫也。）吏以货赂为市渔夺百姓侵牟万民（奸法因法作奸也。与谓盗者当治而知情反佐与之是则共盗无异也。）县丞长吏也。奸法与盗盗甚无谓也。（耗不明读与毛同音莫报切）其令二千石各其职不事官职耗乱者丞相以闻请其罪（言始即帝之而有彗星之亏也。）布告天下使明知朕意。
宣帝元康二年诏曰：狱者万民之命所以禁暴止邪养育群生也。能使生者不怨死者不恨则可谓文吏矣。今则不然用法或持巧心析律贰端深浅不平增辞饰非以成其罪奏不如实上亦亡繇知此朕之不明吏之不称四方黎民将何仰哉！二千石各察官属勿用此人吏务平法或擅兴繇役饰厨传称过使客越职逾法以取名誉譬犹践薄冰以待白日，岂不殆哉！。
成帝建始元年二月诏曰：乃者火灾降於祖庙有星孛于东方始正而亏（言始即帝之正而有亏也。）咎孰大焉书云：惟先假王正厥事（假至也。言先古至道之君遭遇灾变则正其行事德以之）群公孜孜帅先百僚辅朕不逮崇宽大长和睦凡事恕己毋行诈自称吏苛刻（恕者仁也。仁己之心以度於物）。
後汉光武时冯勤为司徒先是三公多见罪退帝贤勤欲令以善自终乃因宴见从容戒之曰：朱浮上不忠於君下陵轹同列竟以中伤至今（朱浮为大司空坐卖弄国思免。又陵轹同列帝衔之惜其功不忍加罪）死生吉凶未可知，岂不惜哉！人臣放逐受诛虽复追加赏赐赙祭不足以偿不訾之身（訾量也。言无量可比之贵重极也。訾与赀同）忠臣孝子览前世以为镜诫能尽忠於国事君无二则爵赏光乎！当世功名列於不朽可不勉哉！勤愈恭约尽忠号称任职。
中元二年诏曰：今选举不实邪妄未去权门请残吏放手百姓愁怨情无告诉有司明奏罪名并正举者。又郡县每因徵发轻为奸利诡责嬴弱先急下贫其务在均平无令枉刻。
明帝永平十八年诏曰：三事大夫莫肯夙夜小雅之所伤也。予违汝弼汝无面从股肱之正义后百僚勉思厥职各贡忠诚以辅不逮申敕四方称朕意焉。
章帝建初元年诏曰：比年牛多疾疫垦田减少价颇贵人以流亡方春东作宜及时务二千石勉劝农桑弘致劳来群公庶尹各推精诚专急人事罪非殊死须立秋案验有司明慎选举进柔良退贪猾顺时令理冤狱五教在宽帝典所美恺悌君子大雅所叹布告天下使明知朕意。
二年三月诏曰：比年阴阳不调饥馑屡臻深惟先帝忧人之本诏《书》曰：不伤财不害民诚欲元元去末归本而今贵戚近亲奢纵无度嫁娶送终尤为僭侈有司废典莫{上月}举察春秋之义以贵理贱今自三公并宜明纟斗非法宣振威风朕在弱冠未知稼穑之艰难区区管窥，岂能一隅哉！其科条制度所宜施行在事者备为之禁先京师而後诸夏。
和帝永元八年九月京师蝗诏百僚师尹勉厥职刺史二千石详刑辟理冤虐恤鳏寡矜孤弱思惟致灾兴蝗之咎。
十二年三月诏曰：比年不登百姓虚匮京师去冬无宿雪今春无澍雨黎民流离困於道路朕痛心疾首靡知所济瞻仰昊天何辜今人三公朕之腹心而未获承天安民之策数诏有司务择良吏今犹不改竞为苛暴侵愁小民以求虚名委任下吏假势行邪是以令下而奸生禁至而诈起巧法析律饰文增辞货行於言罪成乎！手朕甚病焉公卿不思助明好恶将何以救其咎罚咎罚既至复令灾及小民。若上下同心庶或有瘳。
安帝元初四年七月京师及郡国十雨水诏曰：今年秋稼茂好垂可收获而连雨未霁惧必淹伤夕惕惟忧思念厥咎夫霖雨者人怨之所致其武吏以威暴下文吏妄行苛刻乡吏因公生奸为百姓所患苦者有司显明其罚。又月令仲秋养衰老授几杖行糜粥方今按比之时郡县多不奉行虽有糜粥康秕相半长吏怠事莫有躬亲甚违诏书惠养之意其务崇仁恕赈┰寡独称朕意焉。
五年七月丙子诏曰：旧令制度各有科品欲令百姓务崇节约遭永初之际人离荒朝廷躬自菲薄去绝奢饰食不兼味衣无二采比年虽获丰穰尚乏储积而小人无虑不图久长嫁娶送终纷华靡丽至有走卒奴婢被绮著珠玑京师尚。若斯何以示四远设张法禁恳恻分明而有司惰任讫不奉行秋节既立鸷鸟将用。且复重申以观後效。
桓帝永兴二年诏曰：比者星辰谬越坤灵震动灾异之降必不空发敕已政庶望有补其舆服制度有逾侈长饰者皆宜损省郡县务存俭约申明旧令如永平故事。
灵帝光和元年妖异数见制下太尉司徒司空曰：夫瑞不虚生灾必有缘朕以不德秉统未明以招妖伪将何以昭显宪法哉！三司任政者也。所当夙夜而各拱默讫未有闻将何以奉答天意敉宁我人其各悉心思所崇改务消复之术称朕意焉。
魏太祖征孙权使临侯植留守邺戒之曰：吾昔为顿丘令年二十三思此时所行无悔於今今汝年亦二十三矣。可不勉与。又代郡乌丸反以鄢陵侯彰为北中郎将行骁骑将军临发太祖戒彰曰：居家为父子受事为君臣动以王法从事尔其戒之护军将军夏侯渊虽数战胜太祖常戒曰：为将军当有怯弱时不可但恃勇也。将当以勇为本行之以智计但知任勇一匹夫敌耳。
晋武帝泰始四年诏曰：郡国守相三载一巡行属县必以春此古者所以述职宣风展义也。长俗协礼律考度量存问耆老亲见百年录囚徒理冤枉详察政刑得失知百姓所患苦无有远近便。若朕亲临之敦喻五教劝务农功勉励学者思勤正典无为百家庸末致远必泥士庶有好学笃道孝弟忠信清白异行者举而进之有不孝敬於父母不长悌於族党悖礼弃常不率法令者纠而罪之田畴辟生业礼教设禁令行则长吏之能也。人穷匮农事荒奸盗起刑狱烦下陵上替礼义不兴斯长吏之否也。若长吏在官公廉虑不及私正色直节不饰名誉者及身行贪秽讠舀黩求容公节不立而私门日富者并谨察之扬清激浊举善殚违此朕所以垂拱纟总纲责成於良二千石也。於戏戒哉！。
咸宁三年诏曰：宗室戚属国之枝叶欲令奉率德义为天下式然处富贵而能慎行者寡召穆公纠合兄弟而赋棠棣之诗此姬氏所以本支百世也。今以卫将军扶风王亮为宗师所当施行皆咨之於宗师也。
太康元年春诏曰：兴化之本繇政平讼理也。二千石长吏不能勤恤人隐而轻挟私故兴长刑狱。又多贪浊烦挠百姓其敕刺史二千石纠其能否议其黜陟令内外群官举清能拔寒素。
荀勖为尚书令在尚书课试令史以下其才能有ウ於文法不能决疑处事者即时遣出武帝尝谓曰：魏武帝言荀文。若之进善不进不止荀公达之退恶不退不休二令君之美亦望於君也。
元帝太兴元年三月壬申诏曰：昔之为政者动人以行不以言应天以实不以文故我清静而人自正其次听言观行明试以功其有政绩可述刑狱得中人无怨讼久而日新及当官软弱茹柔吐刚身行秽浊饰时誉者各以名闻令在事之人仰鉴前烈同心戮力深思所以宽众息役惠益百姓无废朕命远近礼贽一切断之。
七月戊申诏曰：王室多故奸肆暴皇纲弛坠颠覆大猷朕以不德统承洪绪夙夜忧危思改其弊二千石令长当祗奉旧宪正身明法抑齐豪强存恤孤独隐实户口劝课农桑州牧刺史当互相检察不得顾私亏公长吏有志在奉公而不见进用者有贪忄林秽浊而以财势自安者。若有不举当受故纵蔽善之罪有而不知当受ウ塞之责各明慎奉行。
简文咸安二年诏曰：朕居阿衡三世不能济彼时雍乃至海西失德殆倾皇祚赖祖宗灵祗之德皇太后淑体应期藩辅忠贤百官戮力用能荡氛雾於昊苍耀晨辉於宇宙遂以眇身于王公之上思赖群贤以弼其阙夫敦本息末抑绝华竞使清浊异流能否殊贯官无比政士无谤ゥ不有惩劝则德礼焉施。且︹寇未殄劳役未息自非军国戎祀之要其华饰烦费之用皆省之夫肥Т穷谷之贤氵屈泥扬波之士虽抗志玄霄潜默幽岫贪屈高尚之道以隆协赞之美孰与自足山川栖迟丘壑徇匹夫之洁而忘兼济之大耶古人不借贤於曩代朕所以虚想於今日内外百官各勤所司使善无不达恶无不闻令诗人无素冫食之刺而吾获虚心之求焉。
後魏道武天兴三年太史局奏天文错乱帝亲览经占多云：改政易故数革官号一欲防塞狡二欲消灾应变已而虑群下疑惑心谤腹非乃下诏戒励天下丙申复诏曰：上古之治尚德下名有任而无爵易治而事序故邪谋息而不起奸慝绝而不作周姬之末下凌上替以号自定以位制禄卿世其官大夫遂事阳德不畅议发家陪故[C260]繇此起兵由此作秦汉之弊舍德崇侈能否混杂贤愚相乱庶官失序任非其人，於是忠义之道寝廉耻之节废退让之风绝毁誉之议兴莫不由乎！贵尚名位而祸及之矣。古置三公职大忧重。故曰：待罪宰相将委任责成非虚宠禄也。而今世俗佥以台辅为荣贵企慕而求之夫此职司在人主之所任耳用之则重舍之则轻。然则官无常名而任有定分是则所贵者至矣。何取於鼎司之虚称也。夫桀纣之南面虽高而可薄姬旦之为下虽卑而可尊一官可以效智荜门可以垂范苟以道德为实贤於覆饣束家矣。故量己者令终而义全昧利者身舀而名灭利之与名毁誉之疵竞道之与德神识之家宝是故道义治之本名爵治之末名不本於道不可以为宜爵无补於时不可以为用用而不禁为病深矣。能通其变不失其正者，其唯圣人乎！来者诚思成败之理察治乱之繇鉴殷周之失革秦汉之弊则几於治矣。
太武神鹿三年五月诏曰：夫士之为行在家必孝处朝必忠然後身荣於时扬名後世矣。近遣尚书封铁剪除亡命其所部将士有尽忠竭节以殒躯命者今皆追赠爵号或有蹈锋履难以自效者以功次进位或有故违军法私离幢校者以军法行戮夫有功蒙赏有罪受诛国之常典不可暂废自今以後不善者可以自改矣。其宣敕内外咸使闻知。
太延元年诏曰：操持六柄王者所以统摄平政理讼公卿之所司存劝农平赋宰民之所专急尽力三时黔首之所克济各其分谓之有序今更不然何以为治越职侵局纲纪纷乱上无定令民知何从自今以後亡匿避难羁旅他乡皆当归还旧居不问前罪民相杀害牧守依法平决不听私辄报复敢有报者诛及宗族邻伍相助与同罪州郡县不得妄遣吏卒烦搅民庶。若有发调县宰集乡邑三老计赀定课裒多益寡九品混通不得纵富督贫避强侵弱覆检能否其殿最列言属州刺史明考优劣抑退奸吏升进贞良岁尽举课上台牧守荷治民之任当宣扬恩化奉顺宪典与国同忧直道正身肃居官次不亦善乎！。
源贺为征西将军从驾临江为前锋大将贺为人雄果每遇强蒙辄自奋击太武戒之曰：兵战危不宜轻犯卿可运筹处分勿恃身力也。
袭常山王素长子可悉陵年十七从太武猎遇一猛兽陵遂空手搏之以献帝曰：汝才力绝人当为国立功立事勿如此也。
文成太安四年五月壬戌诏曰：朕即阼至今屡下宽大之旨蠲除烦苛去诸不急欲令物获其所人安其业而牧守百里不能宣扬恩意求欲无厌断截官物以入於己使课调悬少而深文极墨委罪於民苟求免咎曾不改惧国家之制赋役乃轻比年已来杂调减省而所在州郡咸有逋悬非在职之官绥导失所贪秽过度谁使之然自今常调不充民不安业宰民之徒加以死罪申告天下称朕意焉。
献文以和平六年五月即位九月诏曰：先朝以州牧亲民宜置良佐故敕有司班九条之制使前政选吏以待俊必谓铨衡允衷朝纲应叙然牧司宽惰不祗宪旨举非其人愆于典度今制刺史守宰到官之日仰自举民望忠信以为选官不听前政共相干冒。若简任失所以罔上论。
皇兴中蠕蠕犯塞仇池氐羌。又反叛秦益二州刺史吕罗汉大破之诏罗汉曰：卿以勋劳获叙才能致用内总禁旅外临名岳褒宠之隆可谓备矣。自非尽节竭诚何以垂名竹帛仇池地接边境兵革屡兴既劳士卒然亦动民庶皆由镇将不明绥禁不理之所致也。卿应机赴击殄此凶鬼陇右土险民亦刚悍卿可召集豪右择其事宜以利民为先益国为本随其风俗以施恩惠其有安土乐业奉公勤私者善加劝督明相宣告称朕意焉。
孝文临朝堂谓群臣曰：两仪既辟人生其间故上天不言树君以代是以书称三考之绩礼云：考成之章自皇王已降斯道靡易朕以寡德猥荷洪基思与百辟允庶务然朕识乏知人不能使朝绝素冫食之讥野无考之刺夙宵寤寐载怀怵惕卿等皆是朝贤国彦辅弼是寄各率乃心以旌考绩之义如乖忠正国有常刑贤者虽疏必进不肖者虽亲必黜。又谓尚书等曰：朕仰纂乾构君临万宇往者稽古典章树兹百职然尚书之任枢机是司岂惟总括百揆缉和人务而已朕之得失在於斯自卿等在任年垂二周未尝言朕之一失献可否之片规。又未尝进一贤而退一不肖此二事罪之大者。又引见王公卿士责留京之官曰：昨望见妇人之服仍为夹领小袖我徂东山虽不三年既离寒暑卿等何为而违前诏咸阳王禧曰：陛下圣过尧舜光化中原臣虽仰禀明规每事乖互将何以宣布皇经敷赞帝则舛违之罪实合刑宪高祖曰：若朕言非卿等当须廷论如何入则顺旨退则不从昔舜诏禹汝无面从退有後言其卿等之谓乎！。
後皇太子恂冠孝文临光极东堂引恂入见诫以冠义曰：夫冠礼表之百代所以正容体齐颜色顺辞令容体正颜色齐辞令顺故能正君臣亲父子和长幼然母见必拜兄弟必敬责以成人之礼字汝元道所寄不轻汝当寻名求义以顺吾旨二十年改字宣道迁雒诏恂诣代都其进止仪礼孝文皆为定及恂入辞孝文曰：今汝不应向代但太师薨於恒壤朕既居皇极之重不容轻赴舅氏之丧欲使汝展哀舅氏拜汝母墓一写为子之情山陵在北海汝至彼太师事毕後日宜一拜山陵拜讫汝族祖南安可一就问讯在途当温读经籍如每日亲见吾也。
南安王桢性忠谨事母以孝闻诏徵讲武孝文引见於皇信堂戒之曰：翁孝行著於私廷令问彰於邦国每钦忠懿思一言展故因讲武远徵赴阙仰恋仁慈情在未已但长安镇年饥民俭理须绥抚不容久留翁今还州其勤隐恤无令境内有饥馁之民翁既国之懿亲终无贫贱之患所宜慎者略有三事一者恃亲骄矜违礼僭度二者傲慢贪奢不恤政事三者饮酒游逸不择交友三者不去患祸将生但能慎此是以全身远害光国荣家终始之德成矣。
赵郡王都督关右诸军事孝文既笃爱诸弟以总戎别道诫之曰：司空穆亮年器可师散骑常侍卢渊才堪询访汝其师之。又除都督冀定瀛三州诸军事孝文亲饯於近郊诏曰：夫刑狱之理先哲所难然既有邦国得不自励也。汝我之懿弟当聿厥德光崇有魏深思远图如临深履薄。若恃亲重不务世政国有常宪方增悲感北海王详行中领军留守孝文赐详玺《书》曰：比神游何业也。丘坟六籍何事非娱善正风猷肃是禁旅後朝行宫及还雒高祖饯之诏详曰：昔者淮夷叛命故有三年之举鬼方不令乃致淹载之师况江吴窃命于今十纪朕必欲荡涤南海然後言归今夏停此故与汝相见善守京邑副我所怀广陵王羽孝文南伐除开府青州刺史亲饯之华林园後诏羽曰：吾因天历运乘时树功开荆拓沔威振楚越时暨三炎息驾汝颍势临荆徐声遏江外未容解甲凯入三州纂兵律俟秋方举海服之寄故唯宗良善开经策宁我东夏敬慎汝仪勿坠嘉问唯酒唯田可不戒欤後为太保录尚书事孝文临朝堂议政事谓羽曰：迁都雒阳事格天地但汝之迷途未开沉鄣耳朕家有四海往来何难朕初发雒阳教示永寿皆谓分别比自来後诸处分之事已差前敕命举大功宁为虚费。且朕无周召之劳弟岂容宴安自逸今便北巡迁留之事当任朕怀。
咸阳王禧字永寿为中都大官孝文以诸弟典三都戒禧等曰：汝等国之至亲皆幼年任重三都折狱特宜用心夫未能操刀而使割锦非伤锦之尤实授刀之责皆可身慎行勿有乖爽。又曰：文王小心翼翼聿怀多福如有周公之才使骄。且吝其馀不足观也。汝等宜小心畏慎勿自骄怠出为使持节开府冀州刺史高祖。又以济阴王郁枉法赐死之事遣使告禧因而戒之。
高阳王雍除使持节镇北将军相州刺史常侍如故孝文戒雍曰：相州乃是旧都自非朝贤德望无由居此是以使汝作牧为牧之道非难非易其身正不令而行故易其身不正虽令不从故难。又当爱贤士存信约无用人言而轻与夺也。
慕容契为中散初南安王祯有贪暴之声遣中散闾文祖察之文祖受赂隐而不言事发杀之孝文太后引见群臣谓之曰：前论贪清皆云：克文祖时亦在中後竟犯法以此言之人心信不可知孝文曰：古有待放之臣亦有离俗之士卿等自审不胜贪心者听辞位归第契进曰：臣卑微小人闻识不远过曲虚忝今职小人之心无定帝王之法有常以无定之心奉有常之法非所克堪乞垂退免孝文曰：昔郑相嗜鱼人有献鱼者相告曰：若取此鱼恐削名禄遂不敢受契。若知心不可常即知贪之恶矣。何为求退迁契宰官令。
卢昶为太子中舍人使南齐孝文诏昶曰：卿便至彼勿存彼我密迩江杨不早当晚会是朕物卿等欲言便言无相疑难。又敕副使王清石曰：卿莫以本是南人言语致虑。若彼先有所知识欲见便见须论即论卢昶正是宽柔君子无多文才或主客命卿作诗可率卿所知莫以昶不作便复罢也。凡使人之体以和为贵勿递相矜夸见於色貌失将命之体卿等各率所知以相规诲。
宣武时卢昶为镇东将军徐州刺史既克梁朐山置戍累表乞师帝遣虎贲四千人赴之。又诏昶曰：取朐置戍并是卿计始终成败悉归於卿以兵少请益今已遂卿本意如闻东唐陆道甚狭一轨之外皆是大水彼必据之以断军路。若已如此更设何策其军奇兵变遽以表闻。又闻衍军将帅每有流言去魏博淮阳宿豫乃是两宜。若实有此卿可量朐山薪水得支几时脱事容往返驰驿速闻如薪水少急即可量计。若理不可尔亦将军裁决昶既儒生本少将略。又羊祉子燮为昶司马专征戎事掩昶耳目将士怨之朐山戍主傅文骥粮樵俱罄以城降梁。
後周武帝建德三年正月丙子享二十四军督将以下诫以军旅之法纵酒尽欢。
宣帝之在东宫也。武帝虑其不堪承嗣遇之甚严朝见进止与诸臣无异虽隆寒盛暑亦不得休息性既嗜酒武帝遂禁醪醴不许至东宫每有过辄加捶扑尝谓之曰：古来太子被废者几人馀儿，岂不堪立耶，於是遣东宫官属录帝言语动作每月奏闻帝惮武严矫情饰以是过恶遂不闻。
●卷一百五十七
○帝王部　诫励第二
隋高祖见太子勇文饰蜀铠恐致奢侈之渐因而戒之曰：我闻天道无亲唯德是与历观前代帝王未有奢华而长久者汝当储后。若不上称天心下合人意何以承宗庙之重居兆民之上吾昔日衣服各留一物时复看之以自警戒今以刀子赐汝宜识我心。
秦孝王俊以奢僭免官就第薨於秦邸俊所为奢丽之物悉命焚之敕送终之具务从俭约以为後法也。王府僚佐请立碑高祖曰：欲求名一卷史书足矣。何用碑为。若子孙不能保家後与人作镇石耳。
韦开皇中平陈之後为江州总管进图岭南高祖遗《书》曰：公鸿勋大业名高望重率将戎旅方风行电扫咸行稽服。若使干戈不用兆庶获安方副朕怀是公之力。
炀帝大业初元德太子初薨朝野注望皆以齐王当立帝方重王府之选乃拜黄门侍郎柳謇之为齐王长史帝法服临轩备仪卫命齐王立於西朝堂之前北面遣吏部尚书牛弘内史令杨约左卫大将军宇文述等从殿庭引謇之诣齐王所西面立牛弘宣敕谓齐王曰：我昔阶缘恩宠启封晋阳出藩之初时年十二先帝立我於西朝堂乃令高虞庆则元等从内送王子相於我于时诫我曰：以汝幼冲未更世事今令子相作辅於汝事无大小皆可委之无得昵近小人疏远子相。若从我言者有益於社稷成立汝名行如不用此言唯国及身败无日矣。吾受敕之後奉以周旋不敢失坠微子相之力吾无今日矣。若与謇之从事一如子相也。又敕謇之曰：今以卿作辅於齐善思匡救之理副朕所望。若齐王德业修备富贵自当锺卿一门。若有不善罪亦相及。
唐高祖武德元年十一月太宗降薛仁杲凯旋献俘於太庙高祖享劳旋师因谓群臣曰：诸公共相翊戴以承帝业今。若天下晏安使得同守富贵。若使王世充得志公等，岂有种乎！正如薛仁杲君臣不能自守致此颠覆可为殷鉴也。
二年命秦王镇长春宫初秦王自幼年尝从高祖及起义或总戎在外事毕则还未尝久别至是作镇悲不自胜高祖戒曰：汝之於家则父子出则君臣父子之道岂欲分别但安天下耳汝既情深家国时宜勉之。
太宗以武德九年即位从容谓公卿曰：朕思所以安天下者有二事唯在朕与公辈耳荒淫田猎杀戮任情人君之恶也。私树朋党阿谀顺旨人臣之恶也。宜各制其欲则为治不难矣。
贞观元年正月谓侍臣曰：自古帝王不能独治唯藉辅佐共安天下古人耻其君不如尧舜诸公勉思此义焉。
十一月谓群臣曰：朕闻忠臣之事君犹孝子之事父母务其乐不遗其忧公辈亦宜济朕所忧致朕所乐。若以声色珍奇娱朕耳目未足为欢也。唯当抚养百姓训谕其下使朕眼不见犯法之事耳不闻刑杀之声此则朕之欢娱公之报效耳。
二年六月谓侍臣曰：朕观隋炀帝文集博而有才亦悦尧舜而恶桀纣何言行之相反也。杜如晦对曰：能言之者未必能行魏徵。又对曰：为人君者智者为其谋勇者为其战虽圣哲犹垂旒︻纟广以杜聪明炀帝虽有俊才而无人君之量所谓非知之难行之实难虽解口谈尧舜而躬行桀纣此其所以亡也。太宗曰：然昔汉武征役不息户口减半中途能改还得传祚子孙向使隋主早悟亦当不至於前事不远朕与公辈当思自勉。
三年三月帝谓房玄龄杜如晦曰：公为仆射当须广开耳目求访贤哲有武艺谋略才堪抚众者任以边事有经明德修性理通悟者任以侍臣有明清悫处事公平者任以剧务有学通今古识达政术者任以理人此乃宰相之弘益也。比闻听受辞讼日不暇给安能助朕求贤哉！因敕尚书细务属左右丞惟枉屈大事合闻奏者关於仆射。
八年十一月谓大理卿窦诞曰：法官卿为长也。武德之时为息隐王所嘱便回改文案苟事曲从此卿之短也。朕以至公临天下法之所行无舍亲昵卿当保所长而弃所短无阿朕意以亏宪典。
十二月燕西征将帅帝诫之曰：吐谷浑妄自矜大失藩臣之礼数为草窃侵我边陲是行也。以寡制众良在不疑然敌不可轻寇不可玩阃外之事将军裁之制变应机不可预算官赏罪罚并在此行当思自勉也。
十年三月诸王出藩帝呜咽为别既而顾谓房玄龄曰：朕历观前代拨乱创业之主生长民间识达情伪罕至於破亡逮乎！继世守文之君生而富贵不知疾苦动至夷灭朕少小以来经营多难备知天下之事犹恐有所不逮至如诸弟生自深宫识不及远，岂能念此哉！朕每一食必念稼穑之艰难每一衣则思纺织之辛苦诸弟盍学朕乎！今选良臣以为藩弼庶其习近善人得免於愆过耳。
十五年正月诫朝集使曰：礼义者人伦纪纲卿等颇能繇之百姓自然而化导德齐礼，岂不善邪。若南方诸州多统夷獠官人於彼言语不通里吏乡首侵渔匹庶不胜忿怨梃刃相雠因是叛亡轻犯州县兴兵讨捕即致杀伤每念於此尝为惕然卿当深识朕意制奸抚弱。又不肖长吏或与富室交通积成款狎怠忽刑典是惟蠹政特宜禁绝。
四月甲午谓诸卫将军曰：元首股肱千载难合卿今委质於朕望鱼水相资或荐所知或救不逮有犯无隐是曰：人臣顷者武官多相携贰欲有论争众挫必使其惭所谓不自为善而恶人独善者也。宜改斯弊。
八月谓侍臣曰：朕昨观尚书帝王之道坦然可见因顾左仆射房玄龄曰：卿为百司之首佐理阴阳朕有不逮宜矫其失谓吏部尚书侯君集曰：职在选举发言朕听宜屏黜不肖进用贤才谓户部尚书唐俭曰：朕情存兆庶诚不懈怠宜知其疾苦体其虚实谓工部尚书杜楚客曰：人君欲奇服异器以散府藏当谏而勿为也。谓鸿胪卿刘善固曰：今远方之人朝贡不绝来数则烦迎送拒之便绝通和宜处之以道令怀而不怨朕每，庶几唐虞欲卿等齐肩稷契耳书云：可爱非君可畏非民为天子者有道则人推而王无道则人弃而不用诚可畏也。
九月谓公卿曰：朕昨阅帝系略有八十馀君亡国丧身者多兴邦利物者少览此兴亡极怀战阳观其明主能任用贤才察其ウ君必以聪明自任但天下至大万几至广以一人之身总四海之事纵令圣，岂能无失朕今任用公等必望庶事咸康方今地平天成亦是公等振鳞之日捐躯报国尽忠奉上宁曳止朱紫於当今亦获嘉名於後代耳。
十一月朝集使贡庭实帝谓曰：情在万邦欲家给人足州县官寮不识朕意耳崇虚略实激声要誉春始簇即呼呈茧殖苗未生已求填斯实深烦百姓观者或似至公刺史一州之长县乡取则其下或有烦劳为朕禁制。又蒲州刺史赵元楷课父老服黄纱单衣迎谒路左盛饰廨宇修营楼雉欲以求媚。又潜饲羊百馀口鱼数百头将馈贵戚太宗知而数之曰：朕巡省河雒经历数州凡有所须皆资官物卿饲羊养鱼雕饰院宇此乃亡隋弊俗不可复行当识朕心改卿旧态也。元楷在隋有邪佞之目太宗故发此言以诫之。又乔轨为左骁卫左监门将军兼左武卫大将军出为夏州都督轨性疏傲不能以礼自居将发太宗诫之曰：恭者礼之本慎者人之行卿在宿卫颇失此道久留陛阶下恐长朕之过夏州重镇卿其勉之。
十六年四月帝谓褚遂良曰：卿为谏议比来何为不谏遂良曰：臣闻木从绳则正后从谏则圣而历代帝王进纳忠谠从善如流者国常获安化洽声称厥后绝忠臣之路恶谏诤之言沉迷嗜欲贼害良善者何尝不国败身亡以为後诫陛下功德之盛古今莫二视朝之馀假以颜色奖诱愚臣使罄蒙瞽臣实惭驽下不称万一尸禄素冫食诚负陛下。
五月谓侍臣曰：自知者明信为难矣。至如属文之士伎巧之人皆自谓己长他人弗及。若明公文匠商略诋诃芜音拙迹，於是乃见况一人听断一日万几虽复忧劳何能尽善尝念魏徵正谏多中朕失明镜鉴形无以加也。因举觞属房玄龄等数人以勖之。
十七年正月谓汉王元昌等曰：人有事不可夺汝知之乎！咸曰：不知帝曰：尔等禄位我得夺之行我不能夺然善事非自尔身亦贻尔子孙矣。又谓侍臣曰：顷频有妖言谋反者。此皆不识天时自取亡灭运属太平谁与为乱。且帝王必俟符命班叔皮论之详矣。自非上天卷顾何以克当譬之卖笏人皆竞选或先署某买众便绝言朕署天下十有馀载所谓分定可绝觊觎矣。朕虽不及尧舜而以公等为稷契共安天下可不勉哉！。又谓侍臣曰：自古开基之主至子孙多乱何也。司空房玄龄曰：此为幼主不所以致乱太宗曰：公意推过於主朕意归罪於臣夫功臣子弟多无才行藉祖考基会遂处大官礼德不修奢淫是好崇小人之附势蔑君子之鸣谦以无赖之臣事幼弱之主颠而不扶，岂能无乱隋帝录宇文述在藩之功擢化及於高位不思报效翻行弑逆此，岂非臣下之过欤朕发此言欲公等诫勖子弟使无愆犯即国家之庆也。
是月汉王元昌霍王元轨舒王元名滕王元婴密王元晓越王贞纪王慎晋王治皆侍坐帝谓曰：我弱冠之年颇爱游猎蘧伯玉云：行年五十知四十九年非昨之是今复非之顷来不好跨鞍不窥苑囿唯披玩书籍中宵乃寝有益於时必为之三复乃知事弗师古无以为政。
四月立晋王为皇太子己亥帝御两仪殿皇太子侍侧陈孝德以戒之是月。又累叹侯君集大臣怀奸承乾为逆因谓侍臣曰：夫不善者善人之资朕尝语皇太子承乾为元龟公等亦以君集为鉴戒。
闰六月帝谓侍臣曰：朕自皇太子立也。遇物必诲见其将饭告曰：稼穑艰难不夺农时乃可常有其食见其乘舟谓曰：舟况人君水比黎庶水能载舟亦能覆舟尔方为人君可不惧畏见其休於屈木之下谓曰：木虽曲从绳则正后虽暗从谏则圣耳。
七月谓侍臣曰：天子有二难追踪上古事常不称为一难思安兆庶而或未得所二难也。而为臣亦有二难企踵昔贤尽心事上为一难仰止前哲居官必理为二难然天子慕尧则尧之侣慕桀则桀之徒臣慕贤与不肖亦犹是矣。
十月朔帝召雍州诸县令诫之曰：夫人君为心百姓为体安则心乐苦则心危然手足寒则应心政令急则伤下尔等或饬邮厨要声誉非朕所尚平法宪安黎元使老弱穷独皆得其所豪家富室不有侵渔朕所孜孜在此而已。
十二月帝谓吴王曰：父之於子恩爱是常子能仁孝不骞父亦恩情自重。若不顺其亲数有罪恶刑戮将及何爱之有昔汉武立昭帝燕王旦张不服霍光遣一折简至身死国除为人臣不得不慎。
十八年九月帝谓侍臣曰：蜃性含水待月而水生木性怀火因燧而焰发人性含灵待学而成美卿等其勉之。
十月帝谓侍臣曰：皇太子齿学之岁须日闻所不闻乃诏太子就席而谓太子太师司徒长孙无忌等曰：太子生於深宫之中未尝知忧未尝知惧未尝知危未尝知哀未尝知劳烦公等为陈以启其意无忌答曰：太子外温内敏天授多才但勤於博学事无不晓太宗曰：公知其梗而未得其理夫人主日出视朝贤人君子ぽ首在列而已负以制御之一物失理乱亡之端以此思忧则忧可知矣。行至郊野周览远望亡国之将有数矣。此古昔之国其已尚焉今焉耆王不求贤佐不能尽心事大国吾遣偏师击之系颈至此流飘万里自取灭亡以此思惧则惧可知矣。夫有天下者以政化为本以人心为固古人有言君者舟也。人者水也。水所以载舟亦所以覆舟以此思危则危可知矣。夫将为人君则躬事宗庙入庙而右登自阼阶俯察几筵仰睹榱桷其器皆在其亲不见以此思哀则哀可知矣。古之太子行则抚军今六军行从是所自观尔则乘坚驱良彼则负重致远以此思劳则劳可知矣。皇太子谢曰：臣德义无闻超居上嗣投足忧惧如临冰谷蒙陛下诱训愚ウ遂广条流亲承音旨得此五事皆是发虑安危致言经远臣谨奉以周旋不敢失坠。
十九年帝征辽留皇太子在定州将发皇太子对帝悲啼者已数日帝谓曰：承乾凶悖尔非次而得立自为嫡长常在吾膝前与婴儿孺子奚异哉！而官寮皆天下著名之士吾今东征故留尔作镇亦冀天下之人见汝风彩夫为国施化贤者须进不肖者须黜为善必赏积恶必诛心存於公事不僭滥勉行此而已亦安用悲乎！太子曰：念臣七岁偏孤蒙陛下手加鞠养自朝及夕未尝违离明旦辞违陨心泣血今日顿锺於臣因悲不自支帝亦为之洒泪。又韦挺时为御史大夫封平阳县男帝从容谓之曰：卿之此任独朕意耳左右大臣无为卿地者卿其勉之。
二十年十二月谓群臣曰：朕闻以愚事圣为难以明事暗亦难所以自古君臣难以道合谅繇於此朕自方禹汤以上恐有不逮至秦汉以降颇亦可知而宇宙康宁蛮夷慑伏自谓古今未有然自惟暗短事藉明哲卿等并朕之股肱心腹寄以共政必宜竭心启沃无所私隐中书门下古称喉舌出纳言语之谓而比拱默寂寥罕闻陈说将谓朕不能受所以杜口邪伪自不能悉也。
杨师道尚桂杨公主为太常卿驸马都尉师道卒子豫之不肖薄行太宗尝谓群臣曰：夫子有孝与不孝臣有忠与不忠公等见不孝之子不忠之臣，岂不同嫉然不孝之子父母亡殁已後肆情为恶亏犯名教良由阙於义方今缘师道儿丧亏礼节诚所难恕。若训导合宜纵其顽鄙犹不狼狈公等各有子弟咸须示语无赖者亦勿存育。
</div>
    <div class="pagination">
<a href="册府元龟_page128.html">上一页</a><span>...</span><a href="册府元龟_page124.html">124</a><a href="册府元龟_page125.html">125</a><a href="册府元龟_page126.html">126</a><a href="册府元龟_page127.html">127</a><a href="册府元龟_page128.html">128</a><span class="current-page">129</span><a href="册府元龟_page130.html">130</a><a href="册府元龟_page131.html">131</a><a href="册府元龟_page132.html">132</a><a href="册府元龟_page133.html">133</a><a href="册府元龟_page134.html">134</a><span>...</span><a href="册府元龟_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
