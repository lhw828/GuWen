<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 88 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 88 页/共 485 页</h1>
    <div class="content">　　卫州防御使致仕冯行已肃之年七十五
　　书称五福寿为先有徳人方得寿延自愧栎樗非逺器惟应齿髪亦遐年立身官未三公贵推老名陪二相贤喜把衰容模梵宇慙无纎効勒燕然当时遭遇承陶冶今日光荣预燕筵从此洛城増胜槩又新重作畵圗传中奉大夫充天章阁待制提举崇福宫楚建中正叔年七十二
　　自顾頺龄七十余乆惭顽钝费洪鑪归逢大老耆年防衰朽形骸愧画圗
　　又
　　二相谟猷烂史编诸公才业过前贤好圗仪像传来世何事顽踈亦比肩
　　司农少卿致仕王谨言不疑年七十二
　　相印貂冠粲六符华颠髙防侍臣俱不将官职夸乡里惟尚年龄入画圗履道清欢追故事竚瞻隂徳见訏谟叨陪几杖真荣观珪璧丛中间珷玞
　　宣徽南院使检校太尉判大名府王拱辰君贶年七十一
　　西都山水天下竒神嵩景室环清伊【上古太室山为景室山】甫申间气秀不絶生贤防圣昌明时衣冠占数盛文雅台符卿月光离离魏京雄奥压幽朔游宫御府严天威膏田千里翳桑柘犀甲万旅驯熊罴公当缓带名三镇悬赤继轸承保厘追推契遇最深旧加复雍孟交旌麾仁皇一在龙虎榜桂堂先后攀髙枝宦游出处五十载鸾台骥路俱腾夷三公极位固辽隔五年以长犹肩随公今复主鳯门钥仆亦抚铜台圻二京相望阻河广三径不克陪游嬉忽闻干歩踵门至投我十二耆英诗整冠肃貌讽章句若坐寳肆罗珠玑为言白傅有髙蹋九君结社真可师欲令千载着风迹亟就僧舘圗神姿词宗端殿序篇目滂洒大茟何淋漓眷言履道靡充诎菟裘近邑将营归取云纶素得精笔愿列霜璧如唐规退居旧相国元老十年还政瀍之涯康宁富贵备五福灵寳盛气如虹霓昔年大对继晁董登科赐第同一朞【皆天圣八年】紫垣步武既通接金沙里闬还邻比探禅论道剧训对摩轧太古穷天机二贤勲业冠朝省爵齿官学谁依稀今将圗画表来世讵可下客聨缨緌既防月品定人物不敢循避违风期况承开阁厚賔客富有景物佳园池铜驼坊西福善宅脩竹万个笼清漪天光台髙未百尺下眺林岭如屏帷花王千品尽殊胜风光绣画三春晖六相街中潞公第碧瓦万木烟参差左隅庙室本经礼右阁宸翰尊星奎婆娑青鳯舞松栢焕烂素锦薰酴醿石渠飞溜潄寒玉昼夜竽瑟鸣堦墀伊予陋宇治穷僻姑喜地广为环溪楼名多景可旷望台号风月延清辉四时花蘤不外假拏舟傲帻聊嬉怡怀归抚事若饥渇恨无羽翼西南飞人生交旧贵伦軰情亲意接心相知岂无晩秀负才蕴髙谈大笑拘礼仪洛中故事名义燕二毛第一年相推濯冠登仕荷天宠尊君报国当百为既嗟大耋盍知止纳禄谢事皆所宜顾方比道倚烦剧未许觧绂披荷衣长篇不令负花约【公贻莫负花前约之句】为指风什歌式微如羮甘露爽心骨似柄玉麈亲顔眉兰樷虽未长罗宅菊英似亦思陶篱子山已着小园赋彦伦犹愧钟山移聊摅短引谢招隠肯使猿鹤常惊啼大中大夫提举崇福宫张问昌言年七十
　　槐庭二老乐尧仁盛集髙年洛水濵华衮具瞻虽礼絶白头序齿却情亲清闲几席同禅院山野巾裘似隠沦尊酒椒香才过节池塘草色已催春白公酣畅吟哦内卫武康强笑语频岂独丹青传不朽潜欣风俗欲还淳芝田鹤调形健莲叶游纳息匀商皓寥拘小隠汉踈局促止家人莫因气貌疑丹灶自有光隂寄大椿复得兼谟为重客【司马光未七十】恐遗元爽在编民神仙可学今方信道术相忘乆益真满座交欢祝眉寿羣生五福托鸿钧
　　龙圗阁直学士通议大夫提举崇福宫张寿景元年七十
　　洛城今昔衣冠盛韩国园林景物全功在三朝尊二相数逾九老萃羣贤当时乡社为髙防此日居留许欵延多幸不才陪履舄更惭七十是新年
　　彦博代简上君贶宣猷
　　勿爱大名名遂忘西洛乐铜驼本自佳金鳯亦不恶二月三月春融融千花万花红灼灼公乎早归来莫负花前约同赏状元红对酒刘师阁【花虽旧房其艳维新】
　　端明殿学士兼翰林侍读学士大中大夫司马光年六十四
　　洛下衣冠爱惜春相从小饮任天真随家所有自可乐为具虽微谁笑贫不待珍羞方下筯只将佳景便娱賔庾公此兴知非浅藜藿终难作主人
　　防约
　　序齿不序官为具务简素朝夕食各不过五味菜果脯醢之类各不过三十器酒廵无筭深浅自斟主人不劝客亦不辞逐廵无下酒时作菜羮不禁召客共用一简客注可否于字下不别作简或因事分简者聴防日早赴不待促违约者每事罚一巨觥
　　四月　　　　　　　　　　日押
　　作真率防伯康与君从七十八嵗安之七十七嵗正叔七十四嵗不疑七十三嵗叔逹七十嵗光六十五嵗合五百一十嵗口号成诗
　　用安之前韵　　　　　　司马光
　　七人五百有余嵗同醉花前今古稀走马闘鸡非我事纻衣丝发且相辉
　　又
　　经春无事连翩醉彼此徃来能几家切莫辞斟十分酒尽从他笑满头花















　　古今事文类聚前集卷四十五
<子部,类书类,古今事文类聚>
　　钦定四库全书
　　古今事文类聚前集卷四十六
　　宋　祝穆　撰
　　乐生部
　　年齿　【一嵗至百歳】
　　羣书要语人生十年曰防学二十曰弱冠三十曰壮有室四十曰强而仕五十曰艾服官政六十曰耆指使七十曰老而传【家政任子孙】八十九十曰耄七年曰悼悼与耄虽有罪不加刑焉百年曰期頥大夫七十而致事若不得谢则必赐之几杖行役以妇人适四方乗安车自称曰老夫五十无车者不越疆而吊人五十杖于家六十杖于郷七十杖于国八十杖于朝六十不毁七十不与賔客之事八十齐衰之事弗及也【并曲礼】五十始衰六十非肉不饱七十非帛不暖八十非人不暖六十不视学七十致政惟衰麻为防七十觞酒豆肉七十不俟朝【士之老者揖君则退】八十月告存【每月致餽】八十者一子不从政六十宿肉七十贰膳八十常珍九十者天子欲有问焉则就其室以珍从【并王制】老考也七十曰耆八十曰耋九十曰耄【说文】九十曰鲐背或曰黄耉或曰冻梨或曰鲵齿或曰眉夀【释名】民年七十者授之以玉杖餔之以糜粥玉杖长九尺端以鸠饰鸠不噎之鸟欲老人不噎也【续汉书】人生百嵗七十者稀【古谚】
　　诗句人生不满百常懐千嵗忧【古诗】三十骨骼成【韩】古今事实
　　七月
　　白居易其始生七月能展书姆指之无两字虽试百数不差
　　周嵗
　　晋桓彛生子未朞温峤见曰此儿有竒骨相可试令啼峤曰真英物也因名温后爲大司马
　　曹武惠王彬始生周嵗父母以百玩观其所取武惠左手提干戈右手取爼豆斯须取一印后爲枢宻使【玉壶清话】
　　二嵗
　　晋范乔年二嵗时祖馨临终抚乔首曰恨不见汝成人因以所用砚与之至五嵗祖母以告乔乔便执砚涕泣范文正公仲淹二嵗而孤母贫无依改适长山朱氏
　　三嵗
　　韩愈三嵗而孤随伯兄防贬官岭表防卒嫂抚鞠之节孝徐先生积三嵗父卒晨昏匍匐床下求其父甚哀【行状】
　　四嵗
　　谢安四嵗桓彛见而叹曰此儿风神秀彻
　　欧阳公脩四嵗而孤母郑氏守节自誓亲教脩读书刘公恕道原年四嵗坐客有言孔子无兄弟者道原应声曰以其兄之子妻之一坐惊异【墓碣】
　　五嵗
　　羊祜五嵗令乳母诣邻人东垣取前身所弄金环令狐楚生五嵗能爲辞章
　　李白上裴长史书五嵗诵六甲
　　徐卿孺子歌小儿五嵗气食牛
　　六嵗
　　孔文举有二子大者六嵗小者五嵗昼日父眠小者床头盗酒饮之大儿谓曰何以不拜答曰偷那得行礼乎【世说】
　　陆云六嵗与兄机齐名闵鸿竒之曰此儿龙驹凤雏陆绩六嵗见袁术于坐上懐橘三枚辞去堕地曰欲归遗母
　　王戎年六七嵗与羣儿戯见李实曰在道傍而多子必苦李也
　　七嵗
　　东汉黄琬七嵗祖父琼爲魏郡太守诏问日食多少琬在傍曰何不言日食之余如月之初
　　魏常林年七嵗父党造门问曰伯先在否何不拜林曰临子字父何拜之有客大竒之
　　髙郢之子定辨慧七嵗读尚书至汤誓跪问其父曰奈何以臣伐君郢曰应天顺人何谓伐耶对曰用命赏于祖不用命戮于社是顺乎郢异之
　　杜甫上赋颂自称七嵗属辞
　　李贺七嵗能辞章韩愈皇甫湜始闻未信过其家使赋诗援笔辄就目曰髙轩过
　　晏公殊七嵗善属文号神童
　　王献之七八嵗时学书羲之宻从后掣其笔不得叹曰此儿后当有大名
　　王元之年七八嵗已能文一日太守席上出诗句云鹦鹉能言争似凤元之即对曰蜘蛛虽巧不如蚕
　　八嵗
　　孔頴逹八嵗就学记诵日千余言闇记三礼义宗谢尚八嵗神悟速成父鲲尝携之送客或曰此儿一座之顔回尚应声答曰坐无尼父焉别顔回
　　张元祖八嵗齿亏先逹知其不常戯之曰君口何为开狗窦元祖答曰使君軰从此中出
　　隋何妥少机警八嵗顾良戯之曰汝姓是荷叶之荷河水之河妥应声曰先生顾是眷顾之顾是新故之故刘晏宗封泰山晏始八嵗献颂行在帝竒其防命宰相张说试之【本传】上召入禁中帘下贵妃置于膝上爲施粉黛与之緫髻上戯之曰汝为正字正得防字对曰余字皆正惟朋字未正【明皇杂録】
　　防公凖八嵗吟华山诗只有天在上更无山与齐其师谓凖父曰贤郎怎不作宰相【陈辅之诗话】
　　九嵗
　　杨子云曰吾家童乌九嵗预吾文
　　杨氏子九嵗甚聦慧孔君平诣其父不在乃呼儿出爲设果果有杨梅孔以示儿曰此是君家果儿应声答曰未闻孔雀是孔子家禽
　　陶渊明诗通子垂九龄但覔梨与栗
　　王勃九嵗得顔师古注汉书读之作指瑕以摘其失徐卿二子歌大儿九龄色清澈秋水爲神玉爲骨王元之九嵗能歌诗毕士安见而异之
　　十嵗
　　马迁十嵗则诵古文
　　孔融年十嵗诣李膺语门者曰我是李君通家子弟膺问之答曰先君孔子与君先人李老君同德比义而相师友则融与君累世通家
　　谢惠连年十嵗属文族兄灵运忽梦惠连即得池塘生春草之句大以为工
　　北齐邢邵十嵗能文日览万言在洛阳防天下无事以游宴爲娱不暇勤渠尝因霖雨五日乃读汉书畧能遍看一览无遗
　　李白上裴长史书十嵗观百家
　　十一嵗
　　宋白年十一善属文
　　杨亿年十一以童子召对试诗赋五篇下笔立成太宗叹异以为秘书省正字
　　十二嵗
　　秦始皇使张唐徃相燕不肯行甘罗曰项槖七嵗爲孔子师今臣生十二嵗矣君其试臣始皇使甘罗于赵虞翻年十二有客候其兄不遇翻追与之书曰仆闻琥珀不受腐芥磁石不受曲针客竒之
　　郄士美年十二通五经史记汉书皆能成诵父友萧頴士顔真卿相与论绎尝曰吾曹异日当友二郄之间荀爽年十二通春秋论语林乔见而之曰可为人师元魏祖莹年八嵗能诵诗书十二为中书学生耽书母恐其成疾禁之不能止尝宻燃火读书以衣被蔽塞牎户恐漏光眀为家人所觉
　　桞公权十二工词赋
</div>
    <div class="pagination">
<a href="古今事文类聚_page87.html">上一页</a><span>...</span><a href="古今事文类聚_page83.html">83</a><a href="古今事文类聚_page84.html">84</a><a href="古今事文类聚_page85.html">85</a><a href="古今事文类聚_page86.html">86</a><a href="古今事文类聚_page87.html">87</a><span class="current-page">88</span><a href="古今事文类聚_page89.html">89</a><a href="古今事文类聚_page90.html">90</a><a href="古今事文类聚_page91.html">91</a><a href="古今事文类聚_page92.html">92</a><a href="古今事文类聚_page93.html">93</a><span>...</span><a href="古今事文类聚_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
