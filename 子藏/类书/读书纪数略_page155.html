<!DOCTYPE html>
<html>
<head>
    <meta charset="UTF-8">
    <title>读书纪数略 - 第 155 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 155 页/共 179 页</h1>
    <div class="content">　　五方玉女【云笈七籖】
　　东方青腰玉女　南方赤圭玉女　中央黄素玉女西方玉素玉女　北方元光玉女　左爲常阳
　　右为承翼
　　王母四侍女
　　董双成　许飞琼　婉陵华　段安香
　　五等道士
　　天真道士【髙元皇人之流】神仙道士【杜冲尹之俦】山居道士【许由巢父之比】出家道士【宋伦彭谌之匹】在家道士【黄琼籛铿之伦】
　　三老【太平御览相遇问年】
　　一曰忆少时与盘古有中外　一曰海水变桑田辄下一筹今十筹矣　一曰师食蟠桃弃核昆仑之下今与昆仑齐
　　八仙
　　钟离权【字云房晋周处禆将终南山遇东华真人得道】吕嵓【字洞宾唐时举进士不第遇正阳真人得道】张果【恒州中条山唐召授银青光禄大夫天寳时尸解】曹国舅【丞相彬子皇后弟遇纯阳而得道】何仙姑【零陵市人女纯阳以一桃与之食半得不饥老而尸解　仙鉴谓纯阳所度者赵姑何其仙姑何姓者开元中羽化合在纯阳前】李元中【开元大厯间人学道终南山阳神出其徒化之无所依乃附饥莩而起】蓝采和【衣破蓝衫黒木腰带足一跣一鞾醉则持三尺大拍板为踏踏歌后至濠梁掷鞾带拍板乗云去】韩湘【昌黎从子少学道能为顷刻花于花瓣中示昌黎以句后昌黎谪潮州至蓝闗湘适来昌黎乃悟因吟三韵以补前诗】
　　五仙【仙有五等】
　　仙【关无姓三山无名不入轮回难返蓬莱】人仙【多安少疾迟老晚死】地仙【不死而在人间】神仙【谢絶尘俗以游三山】天仙【功行满足厯位天界】　天子有水仙无仙
　　十种仙【楞严经阿难言】
　　地行仙【坚固服饵不息食道圆成】飞行仙【坚固草木不息药道圆成】游行仙【坚固金石不息化道圆成】空行仙【坚固动止不息气精圆成】天行仙【坚固津液不息润徳圆成】通行仙【坚固精色不息吸粹圆成】道行仙【坚固咒禁不息术法圆成】照行仙【坚固意念不息思忆圆成】精行仙【坚固交媾不息感应圆成】絶行仙【坚固变化不息觉悟圆成】
　　服食八人【嵇康云】
　　赤斧以练丹頳发　涓子以木精乆延　偓佺以松实方目　赤松以水玉乗烟　务光以蒲韭长耳卭疏以石髓驻年　方回以云母变化　昌容以蓬蔂易顔
　　道二宗【谷城山房笔尘释有南北宗道自东华少君授汉钟离权权授唐吕嵓后亦分为二宗】一授辽进士刘操　操授宋张伯端　伯端授石泰泰授薛道光　道光授陈柟　柟授白玉蟾　玉
　　蟾授彭耜此南宗也　一授金王嚞　嚞授七弟子丘处机　谭处端　刘处元　王处一　郝大通马钰　钰妻孙不二【世谓七眞】此北宗也
　　三寳
　　道寳　经寳　师寳　老子我有三寳曰慈曰俭曰不敢为天下先　一曰天寳君灵寳君神寳君
　　三洞
　　洞真　洞元　洞神
　　三华【道书三华离便有大妙庭】
　　金华　玉华　九华
　　黄庭二名
　　太帝金书　东华玉篇
　　黄庭三景
　　内景　中景　外景
　　三花【金丹诀三花聚顶】
　　以精化气　以气化神　以神化虚
　　三全【洞灵经保此三全是谓圣贤】
　　导筋骨则形全　剪情欲则神全　靖言语则福全
　　补三闗【华阳真人惟有玉枕难上须要舌抵上腭目上视闭息缩项】
　　海波对大骨节为尾闾下关　腰内两肾对夹脊为中关【一名双关】左右两肩正中于胷项下防处高骨节为玉枕上关　黄庭口为天闗精神机手为人闗把盛衰足为地关生命扉
　　道家三寳【精充则气裕气裕则神完】
　　眼者神之牖【多视则神秏闭目则养神】鼻者气之戸【多息则气虚调息则养气】尾闾者精之路【多嗜欲则精竭坚闭下元以养精】
　　三丹田
　　上丹田【眉间】中丹田【心】下丹田【脐下】
　　三池【黄庭经注】
　　胆为中池　舌为华池　小腹为玉池
　　三要【隂符经注】
　　耳　目　口
　　三明
　　天三明日月星　地三明文章华　人三明耳鼻口
　　九九节
　　在天为日月星　在地为珠玉金　在人为耳目鼻
　　三闭【抱朴子三者既闭则眞人游戏于其中】
　　耳不听则坎水内澄　目不视则离火内荧　口不言则兑金不鸣
　　九华四言【真诰九华灵妃言】
　　眼者身之镜【视多则镜昏妾有磨镜之石】耳者身之牖【聼众则牖闭妾有决牖之术】面者神之庭【心悲则面燋妾有童面之经】发者脑之华【脑减则发白妾有还白之法】
　　头九宫【大洞灵章眉间入三分为双丹田入骨际三分为台阙左青房右紫戸九宫各有神居之】眉间却入一寸为明堂　却入二寸为洞房　却入三寸为丹田亦名泥丸宫　却入四寸为流珠宫却入五寸为玉帝宫　明堂上一寸曰天庭宫　洞房上一寸曰极眞宫　丹田上一寸曰丹宫　流珠上一寸曰太皇宫
　　六府【云笈七籖】
　　肺爲玉堂宫尚书府　心为绛宫元阳府　肝为清冷宫兰台府　胆为紫微宫无极府　肾为幽昌宫太和府　脾为中黄宫太素府
　　五渐【续韵府易有渐卦老氏有妙门修真须渐而进之】
　　一斋戒【澡身雪心】二安处【深居静室】三存想【心复性】四坐忘【遗形忘我】五神解【万法通神】
　　学道三鸣【道书要闭口缓颊使声虚而响应深】
　　左相叩为天钟【去却不祥则鸣钟伐灵也】右相叩为天磬【制伏邪恶则鸣磬集百神也】上下相叩为天鼓【存思集神念道至眞则鸣鼓朝眞圣也】
　　存五神【眞诰存以为体则去仙近矣】
　　头想恒青　两手俱赤　二足常白
　　五炁朝元【张紫阳眞人】
　　以眼不视而魂在肝　以耳不闻而精在肾　以舌不声而神在心　以鼻不香而魂在肺　以四肢不动而意在脾
　　六气
　　呬【主肺】呵【主心】嘘【主肝】呼【主脾】吹【主肾】嘻【主三焦】
　　三者混为一【老子言无声无色无形不可致诘故合三为一】
　　视之不见名曰夷　听之不闻名曰希　搏故不得名曰微
　　九年易形【王母谓汉武帝曰子但爱精握固闭气吞液形易则变化变化则成道成道则为仙人】一年易气　二年易血　三年易精　四年易脉五年易髓　六年易筋　七年易骨　八年易发九年易形
　　蹻道三法【仙路曰蹻】
　　一曰龙蹻　二曰气蹻　三曰鹿卢蹻
　　隂符七术【谷子】
　　威神法五龙　养志法灵　实意法螣蛇　分威法伏熊　散势法鸷鸟　转圜法猛兽　捐兑法灵
　　五禽戏【华佗语弟子导引术】
　　虎　鹿　熊　猿　鸟
　　八禽【道经】
　　熊经　鸟申　凫浴　猿躩　鸱视　虎顾　鷮息缩
　　三车
　　使者车【聚火而心行气使以治疾病】雷车【隂阳合水火同静中闻雷霆之声】破车【心为境役感物气散以成老病】
　　三河车
　　小河车【采药进火添汞抽铅】大河车【大药渐成上补下链】紫河车【还丹链形合道入仙】
　　四药【汉武内王母谓帝云】
　　太上之药【风实云子玉津金浆中华紫蜜云山朱蜜防陵麟胆炎山夜日扶桑丹椹长河文藻太眞红芝九色鳯恼有得食之后天而老此太上之所服非众仙之所寳也】次药【斑龙黒胎阆风石髓防山白鳯之胏灵丘苍鸾之血有得食之后天而逝此天帝之所服非下仙之所逮也】又次药【九丹金液紫华红芝五云之浆太之酪霜绛雪若得食之白日升天此天仙之所服非地仙之所见也】下药【松柏之膏菊草枸茯苓菖蒲巨胜黄精草烦多子得服之可以延年】
　　神药三酱【同上】
　　上有连珠之酱　玉津金酱　中有元灵之酱
　　五云【抱朴子云母有五种向日看其色以法制而服之一年反老还童五年役使神】
　　多青者名云英　多赤者名云珠　多白者名云液多黒者名云母　晶纯白名磷
　　八琼丹【黄庭经注】
　　朱砂　雄黄　空青　硫黄　云母　戎盐　硝石雌黄
　　仙方九品【天真夫人传】
　　一名太和自然龙胎之醴　二名玉脂琼液之膏三名飞丹紫华流精　四名朱光碧云之腴　五名九种红华神丹　六名太清金液之华　七名九转霜雪之丹　八名九鼎云英　九名云光石流飞丹
　　五色禾【郊祀志耕耘五徳朝种暮获此言仙事】
　　东方甲　南方丙　西方庚　北方壬　中戊
　　七返丹【道书】
　　寅　夘　辰　巳　午　未　申　去辰未加酉为行道六时
　　九转还丹【此论火二八月木金旺防危故九月九转十月胎圆药物比螂九转则丸裂蝉飞】十一月第一转【如桃核入土】十二月二转【如桃核生芽】正月三转【如桃树抽条】三月四转【如桃树发英】四月五转【如桃树敷叶】五月六转【如桃树生花】六月七转【如桃落叶留蕚】七月八转【如桃蕚结子】九月九转【如桃实红熟】　又曰一转降丹二转交媾丹三转善阳丹四转养隂丹五转换骨丹六转换肉丹七转换五藏六府丹八转育火丹九转飞升丹
　　丹法十九诀
　　采药【拾身心敛藏神气】结丹【凝气聚念不动】烹链【玉符保神金液炼形】固济【忘形絶念】武火【奋迅精神驱除杂念】文火【专气致柔含光黙黙温温不絶緜緜若存】沐浴【洗心涤虑】丹砂【有无交入显相符】过闗【果生枝上终期熟子在包中岂有殊】分胎【鸡能抱卵心常聴蝉到成形殻自分】温养【知白守黒神明自来】防危【一念外驰火差失】工夫【朝往暮来日炼时熟】交媾【念念相续合成一片】大还【对景无心昼夜如一】圣胎【蛰其神于中藏其气于内】九转【火足时婴儿自见】换鼎【子又生孙千百亿化】太极【形神俱妙与道合真】
　　九斋
　　一太真　二金箓　三黄箓　四明真　五自然六三元　七涂炭　八洞神　九神咒　七斋无太眞洞神神咒而有八节
　　修眞九戒
　　一敬让孝养父母曰初眞戒　二克勤忠于君主曰念眞戒　三不杀慈救众生曰持真戒　四不淫正身处物曰守眞戒　五不盗推义损已曰保眞戒六不嗔凶怒陵人曰修眞戒　七不诈谄贼害善曰成真戒　八不骄傲忽至真曰得真戒　九不二奉戒专一曰登真戒
</div>
    <div class="pagination">
<a href="读书纪数略_page154.html">上一页</a><span>...</span><a href="读书纪数略_page150.html">150</a><a href="读书纪数略_page151.html">151</a><a href="读书纪数略_page152.html">152</a><a href="读书纪数略_page153.html">153</a><a href="读书纪数略_page154.html">154</a><span class="current-page">155</span><a href="读书纪数略_page156.html">156</a><a href="读书纪数略_page157.html">157</a><a href="读书纪数略_page158.html">158</a><a href="读书纪数略_page159.html">159</a><a href="读书纪数略_page160.html">160</a><span>...</span><a href="读书纪数略_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
