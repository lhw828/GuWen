<!DOCTYPE html>
<html>
<head>
    <meta charset="UTF-8">
    <title>山堂肆考 - 第 349 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 349 页/共 632 页</h1>
    <div class="content">　　两王恺
　　一晋武帝舅与石崇争豪一安帝时丹阳尹
　　两王乂
　　一衍父一绪父
　　两张说
　　一唐中书令封燕国公一宋孝宗时隂柔小人张拭李衡王希吕等论其不可执政
　　两李渤
　　唐李渤字濬之与兄涉俱隠少室山宋李渤嘉祐进士郡人称为李夫子
　　两张昌宗
　　一唐高宗初为修文馆学士一则天末为春官侍郎
　　两叶梦得
　　宋有两叶梦得俱号石林姑苏石林字少蕴官至宰执贵溪石林则南渡时进士官至秘书丞知抚州
　　两智永
　　一梁书僧一宋画僧
　　两辨才
　　唐有藏兰亭序僧辨才宋亦有高僧辨才隠天竺见淮海集
　　两参寥
　　宋有杭州僧参寥唐亦有道士参寥见孟浩然集
　　两额尔克
　　金有两额尔克俱为大将
　　改为张禄
　　魏范睢从中大夫须贾使于齐齐王闻其辩口私赐之金贾以为睢以国事隂告齐也归告其相魏齐齐怒笞击睢折胁折齿置厠中睢佯死得出魏人郑安平持睢亡匿更姓名曰张禄秦谒者王稽使魏载与俱归荐之王遂为秦相封应侯
　　改为陶朱
　　范蠡事越王竟灭吴乃浮海出齐变姓名自谓鸱夷子皮齐人闻其贤欲以为相乃间行以去止于陶自号陶朱公
　　改为郭禹
　　成汭少无行使酒杀人亡为浮屠后又入贼中为贼帅假子因改姓名为郭禹
　　改为韩翺
　　见翁壻
　　伯鱼改姓名
　　第五伦字伯鱼自以乆宦不达将家属客河东变姓名自称王伯齐载盐往来太原上党所过輙为粪除而去陌上号为道士亲友故人莫知其处
　　文山改姓名
　　见忠臣
　　改姓名亡匿
　　见报
　　变姓名为佣
　　见朋友
　　商记姓名
　　辍耕録松江在城金世昌者出继夏氏尝买废宅修葺前防梁内有凿成金世昌三字必昔时客商所记姓名人以为有定数云
　　商冒姓名
　　建康城南曽公大为人持重居官清亷登第之后七年六考赴班授建昌新城县居家阙期尚隔两年一日立于门外忽见一人负名牌而至题曰新知建昌军新城县事曾宣教公大甚骇少间有一人乘车而至问为何官曰曾知县也延之上坐问其讳则曰公大问其登第之年又同曾公曰姓同名同官同而年又同此其故何也其人起而谢曰某二于部中见此姓名注授知其履歴故冒姓名为商耳不知为公也今当更之曾公大笑亦不致诘问眞仁人也
　　赐为李继昭
　　唐昭宗时有孙德昭者赐姓名为李继昭
　　赐为赵保吉
　　宋太宗时李继迁侵扰因以李继捧为节度使赐姓名赵保忠后李继迁降以为银州观察使赐姓名赵保吉
　　接舆
　　楚狂接舆卽陆通也春秋时王使聘江南通大笑不应妻曰妾与先生躬耕而食亲织而衣据义而动乐亦足矣今受人重禄乘人良驷食人醲肥将何以待之通曰吾不许也妻曰君使不从非忠也从之违义也不如去之乃与通隠匿姓名入蜀居峩眉山
　　夏馥
　　见隠士
　　负苓
　　王无功负苓传文中子讲道于白牛之溪弟子奉书北面环向成列讲罢程生退省于松下语及周易薛收叹曰不及伏羲乎何辞之多也俄而有负苓者皤皤然倚松而见曰吾子何叹也薛生曰叟何为者而征吾叹负苓者云云负其苓而去追问之居与姓名不答文中子闻之曰隠者也
　　箍桶
　　宋二程侍父入蜀至大慈寺有箍桶者口吟易数就揖之挽归质所疑酬答如响问其姓名不答径去
　　江上丈人
　　渡伍子胥者
　　汉滨老父
　　见隠士
　　屠羊
　　陈章甫与孙员外书屠羊隠名楚王延三旌之位
　　牵狗
　　汉武帝东廵至海上羣臣言见一老父牵狗言我欲见钜公已而忽不见
　　山堂肆考卷一百四十
　　钦定四库全书
　　山堂肆考卷一百四十一　明　彭大翼　撰人事
　　命名【附双名妇人】
　　礼记曰子生三月而名旣冠而字名者所以正身体定心意字者所以崇仁义叙长幼又曰君子已孤不更名
　　不以山川
　　左桓六年九月丁邜子同生公问名于申繻对曰名有五有信有义有象有假有类以名生为信以德命为义以类命为象取于物为假取于父为类不以国不以官不以山川不以隠疾不以畜牲不以器币是以大物不可以命公曰是其生也与吾同物命之曰同注云以名生为信若唐叔虞生而有文在手曰虞遂命之为虞是也鲁成季生而有文在手曰友遂命之为友是也以德命为义若文王名昌武王名发是也以类命为象若孔子首象尼山遂以名尼是也取于物为假若伯鱼有人馈鱼因名曰鲤是也与吾同物言与我同类葢子同生与桓公同日也
　　不以子丑
　　白虎通殷家质直故以生日名子尚书言太甲帝乙武丁是也不以子丑名者何也曰甲乙者干也子丑者枝也干者本本实故以甲乙为名也
　　执手而名
　　礼内则子生三月妻以子见于父父执子之右手咳而名之注云咳小儿笑声谓父作咳声笑容以示慈爱而名之也
　　待事而名
　　唐李素立孙志逺始名鹏而素立方奉使谓家人曰古有待事名子者吾此役可命子孙矣遂改命志逺
　　名子侨如
　　晋师旷曰叔孙庄叔败狄于咸获长狄侨如及虺也豹也而皆以名其子注云得臣生子待事而名之故名宣伯曰侨如穆子曰豹独虺无闻
　　名子通国
　　见诞子
　　以兰取名
　　郑世家郑文公贱妾曰燕姞梦天使与己兰曰余为伯鯈而祖也以是为而子兰有国香人服媚之以梦告文公文与之兰而御之遂生子名曰兰
　　以药取名
　　李百药隋内史德林之子幼多疾祖母赵因取名百药
　　兆乱
　　左桓二年初晋穆公夫人姜氏以伐条之役生太子命之曰仇其弟以千畆之战生命之曰成师师服曰异哉君之名子也夫名以制义义以出礼礼以体政政以正民是以政成而民听易则生乱君命太子曰仇弟曰成师始兆乱矣兄其替乎
　　应謡
　　晋桓壑字郎子闻苻坚国中有謡云谁谓坚石打碎有子二十人皆以石为名以应之
　　梦碑列名
　　见丞相
　　因庆取名
　　贾充始生父逵曰后当有充闾之庆故名充字公闾
　　为子弟作名
　　晋栁文舒为其子弟作名皆依谦以见意故兄子黙字居静沈字处道子浑字仲深字道冲因作书戒之曰欲使汝曹顾名思义也
　　以诸生见帝
　　唐魏元忠始名真宰以诸生见高宗高宗慰遣之不谢卽出仪举自若帝目送谓薛元超曰是子未习朝仪然名不虚得谓眞宰相也
　　子厚二子名
　　栁子厚有二子长曰周六季曰周七子厚卒乃生
　　老泉二子名
　　苏老泉名二子说轮辐葢轸皆有职乎车而轼独若无所为者虽然去轼吾未见其为完车也轼乎吾惧汝之不外饰也天下之车莫不由辙而言车之功者辙不与焉虽然车仆马毙而患亦不及辙是辙者善处乎祸福之间也辙乎吾知免矣
　　慕相如改名【已下改名】
　　顔氏家训昔司马长卿慕蔺相如为人故改名相如东汉有朱张字孙卿许暹字顔回梁世有庾晏婴祖孙登连古人姓名为名字亦鄙才也按长卿初名犬子
　　慕张纲改名
</div>
    <div class="pagination">
<a href="山堂肆考_page348.html">上一页</a><span>...</span><a href="山堂肆考_page344.html">344</a><a href="山堂肆考_page345.html">345</a><a href="山堂肆考_page346.html">346</a><a href="山堂肆考_page347.html">347</a><a href="山堂肆考_page348.html">348</a><span class="current-page">349</span><a href="山堂肆考_page350.html">350</a><a href="山堂肆考_page351.html">351</a><a href="山堂肆考_page352.html">352</a><a href="山堂肆考_page353.html">353</a><a href="山堂肆考_page354.html">354</a><span>...</span><a href="山堂肆考_page350.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
