<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 544 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 544 页/共 1019 页</h1>
    <div class="content">　　黑潭【李阳氷恶溪铭岌丘呀苍山丨丨　白居易丨丨龙乐府丨丨水深黒如墨传有神龙人不识】黑沼【袁桷再次上京杂咏韵诗锦掣兰苕翠波翻丨丨龙】
　　黑泉【李颀杂兴诗波惊海若潜幽石龙抱胡髯卧丨丨】
　　黑流【何逊下方山诗繁霜白晓岸苦雾丨晨丨】
　　黑潦【马子才书丨丨满道马如游龙】
　　黑波【西王母传叔申道陵渡白水凌丨丨顾盼倐忽谒王母于阙下　元稹赛神诗灵药逡巡尽丨丨朝夕喷】
　　黑浪【白居易题海图屏风诗白涛与丨丨呼吸绕咽喉施肩吾及第后过子江诗鱼龙互闪烁丨丨髙于天　刘克庄龙隠洞诗中有无底渊丨丨常荡潏】
　　黑凌【宋史髙继宣传兵寇麟符继宣率兵营陵井抵天门阙是夕大雨及河师半济丨丨暴合舟不得进乃具牲酒为文以祷已而凌解】
　　黑娄【象胥録丨丨在嘉峪闗西近土鲁番世缔好丨丨贡从土鲁番入其地男女山水草木禽兽并黑大明防典诸宴通例命朝鲜丨丨琉球陪臣列于殿内东西班后侍坐】
　　黑僰【地理通释濮在楚西南通典有丨丨濮】
　　黑车【续文献通考见白麃下】
　　黑姑【史记赵世家南伐晋别北灭丨丨注丨丨戎国】
　　黑苗【名山藏湖广四川贵州间有山曰蜡尔诸苗居之其东麻阳镇筸为湖苗其西铜仁诸苗为贵苗其西北接四川之酉阳宣抚先后相煽反起万镗为副都御史勦之四年不克抚之湖苗定而贵苗未靖寻入为兵部侍郎而龙许保吴丨丨复乱推张岳总督湖广川贵军务而丨丨遂就擒】
　　黑郊【后汉书礼仪志立冬之日夜漏未尽五刻京都百官皆衣皁迎气于丨丨】
　　黑堡【髙居诲使于阗记自灵州过黄河行三十里始渉沙入党项界曰细腰沙神树沙至三公沙宿月氐都督帐自此沙行四百余里至丨丨沙沙尤广遂登沙岭】
　　黑城【水经注黑水出丨丨北西南迳黒水西】
　　黑殿【晋书张骏传见青殿下】
　　黑楼【叶适再过呉江诗回飚掩夹浦势与丨丨颃】
　　黑门【大明防典房屋器用等第六品至九品丨丨铁环】
　　黑房【云笈七籖阳神领脑宫神引子元神游于上天初出之时只觉身从一丨丨中出当见种种鬼神形容】
　　黑椽【陆寄懐华阳道士诗架上丨丨长褐隐案头丹篆小符灵】
　　黑板【大明防典房屋器用等第公侯门用金漆及兽靣摆锡环家庙三间五架俱用丨丨瓦盖屋脊用花様瓦兽】
　　黑宇【魏书宇文忠之传除中书侍郎裴伯茂与忠之同省常侮忽之以忠之色黑呼为丨丨】黑王【名臣言行录王信奉使北国肄射都亭首破的馆人骇愕曰尚书得非丨丨相公子孙乎谓武恭公徳用也又妙于笔法傧使有求书与之趋谢曰前无古人后无来者】
　　黑姓【唐书突骑施别种苏禄传苏禄病风大首领莫贺达干都摩支二部方盛而种人自谓娑葛后者为黄姓苏禄部为丨丨更相猜讐莫贺达干都摩支夜攻苏禄杀之都摩支又背达干立苏禄子为可汗居碎叶城引丨丨可汗共击达干　岑参胡歌丨丨番王貂鼠裘蒲萄宫锦醉纒头】
　　黑氏【潜夫论志氏姓帝乙元子防子开纣之庶兄也武王封之于宋今之睢阳是也宋孔氏祝其氏沙氏丨丨皆子姓也】
　　黑狄【酉阳杂俎丨丨咽虹丹而投水生服石脑而赴火】
　　黑儿【太平御览朱彦时赋丨丨诗云世有非常人实惟皮元士禀兹至缁色内外皆相似行如骊马骤立似乌牛跱忿如鹦鹉鬬乐似鸬鷀声】
　　黑闼【唐书髙祖纪武徳四年七月甲戌刘丨丨反于贝州十二月丁卯秦王世民齐王元吉讨丨丨五年三月丁未秦王世民及丨丨战于洺水败之丨丨亡入于突厥六月辛亥刘丨丨与突厥寇山东七月甲午淮阳郡王道元为河北道行军总管讨刘丨丨十月己酉齐王元吉讨丨丨乙丑淮阳郡王道元及丨丨战于下博死之十一月甲申皇太子讨丨丨十二月及刘丨丨战于魏州败之六年正月己卯丨丨将葛徳威执丨丨以降二月刘丨丨伏诛　又刘丨丨传丨丨贝州漳南人与窦建徳少相友建徳用为将封汉东郡公武徳四年建徳败还匿漳南杜门不出防髙祖召建徳故将范愿等将用之愿等疑畏谋反乃之漳南谒丨丨以告丨丨喜椎牛飨士设坛漳南祭建徳告以举兵意自称大将军号汉东王建元天造】
　　黑头【晋书诸葛恢传恢弱冠知名试守即丘长转临沂令为政和平避地江左王导尝谓曰明府当为丨丨公　南史袁昂传迁吏部尚书武帝谓曰齐明帝用卿为丨丨尚书我用卿为白头尚书良以多媿　又封延伯传零陵谭寳衡阳何华阳阳丨丨疎从四世同居诏俱表门闾蠲租税　李白悲歌行还须丨丨取方伯莫谩白首为儒生　杜甫晚行诗逺媿梁江总还家尚丨丨　李颀欲之新乡荅崔颢綦毋潜诗数年作吏家屡空谁道丨丨成老翁　韩翃送李中丞赴商州诗当年紫髯将他日丨丨公　白居易谕懐诗丨丨日已白白靣日已黑　刘禹锡和苏十郎诗莫怪人人惊早白縁君尚是丨丨翁　温庭筠觱篥歌丨丨丞相九天归夜聼飞琼吹朔管　司空图新嵗对冩真诗文武轻销丹灶火市朝偏贵丨丨人　罗隠送节度卢端公将命之汴州诗到彼的知宣室语防时徴拜丨丨公陆游诗絶知雪鬓宜蓑笠分付貂蝉与丨丨　林逋湖山小隠诗丨丨为相虽无谓白眼防人亦未妨】
　　黑首【礼记明堂位殷人白马丨丨　隋书礼仪志昔丹乌木运姬有大白之旂黄星土徳曹乘丨丨之马】黑颡【易林元鬛丨丨东归髙乡朱鸟导引灵载庄】
　　黑发【神仙传泰山父老莫知姓字汉武帝东廵狩见老翁于道旁头上白光髙数尺怪而问之对曰臣年八十五时头白齿落遇有道者教臣絶谷并作神枕臣行之转老而少丨丨更生齿落复出臣今一百八十嵗矣　晁补之河中府谢到任表青天白日道至大而难摹丨丨丹心力不能而知止　王建赠溪翁诗应得丹砂力春来丨丨新　姚合詶万年张郎中见寄诗丨丨年来尽沧江归去迟　欧阳修诗去时丨丨吹春风张耒诗浮名误人不得脱丨丨减来那复加】
　　黑鬓【白居易约心诗见青袍下】
　　黑角【大明防典见黒緑下　文房四说东州可谓多竒石红丝丨丨黄玉褐色凡四种皆可作研而丨丨尤精出于近日极有佳趣　李存赠胡廵检民诗手弓张丨丨腰箭开白羽】
　　黑靣【南史刘穆之孙瑀传瑀族叔秀之为丹阳瑀与亲故书曰吾家丨丨阿秀遂居刘安众处朝廷不为多士　北史景穆十二王钦传钦中书监尚书右仆射仪同三司钦色尤黑时人号为丨丨仆射】黑耳【尔雅丨丨犚　晋书舆服志三品将军以上尚书令轺车丨丨有后戸仆射但有后戸无耳并皁轮】黑眉【中华古今注见白糚下】
　　黑睛【墠雅猫眼丨丨如线此正午猫眼也　玉策记鹤瘦头朱顶则冲霄露眼丨丨则逺视隆鼻短喙则少瞑防颊防耳则知时　酉阳杂俎蜀有费鸡师目赤无丨丨为人解灾必用一鸡设祭于庭　东医寳鉴见黄膜下】
　　黑眸【北史王崇传母亡崇庐于殡所昼夜哭泣鸠鸽羣至有一小鸟素质丨丨形大于雀栖于崇庐朝夕不去　繁钦三胡赋莎车则黄目深眼圆耳狭颐康居则焦头折额髙辅防靣眼无丨丨颊无余肉】黑瞳【唐书黠戛斯传黠戛斯古坚昆国也人皆长大赤髪晳靣緑瞳以丨丨为不祥丨丨者必曰陵苗裔也】
　　黑眦【尔雅黒唇犉丨丨牰】
　　黑翳【本草空青又治丨丨覆瞳】
　　黑鼻【本草集解濯贝使人善惊勿近童子黄唇齿有赤駮是也虽贝使人病疟丨丨无皮是也】黑齿【唐书骠国传羣蛮种类有丨丨金齿银齿三种淮南子自东南至东北方有大人国君子国丨丨民毛民劳民　海外经丨丨国在其北为人黑食稻啖虵注东夸传曰倭国东四十余里有裸国裸国东南有丨丨国船行一年可至也　左思呉都赋乌浒狼防夫南西屠儋耳丨丨之酋金隣象郡之渠骉駥飍矞靸霅惊捷　木华海赋或掣掣泄泄于裸人之国或泛泛悠悠于丨丨之邦　又唐书诸夷传丨丨常之百济西部人长七尺余骁毅有谋略　御史台记唐司门员外郎张文成工为俳谐大将军丨丨常之将出征或人勉之曰公官卑何不从行文成曰宁可且将朱唇饮酒谁能逐你丨丨常之】
　　黑鬛【礼记明堂位夏后氏骆马丨丨集説白黑相间谓之骆此马白身而丨丨也　尔雅白马丨丨骆彤白杂毛騢白马黑唇駩黑喙騧】
　　黑唇【尔雅见上　又诗杀时犉牡注黄牛丨丨曰犉】
　　黑喙【尔雅见黒鬛下】
　　黑须【司空图寓居有感诗见白须下】
　　黑髭【李昭象赴举出山留寄山居郑参军诗理琴寒指倦试药丨丨生　齐已九日逢虚中虚受诗我已多衰病君犹尽丨丨】
　　黑髯【唐书大食传大食本波斯地男子鼻髙丨而丨女子白晳出辄障面　元史贝降传贝降美须髯善敷奏数令驰驿往咨于朝及引见世祖遥识之都曰丨丨使臣复来耶】
　　黑身【唐书林邑传自林邑已南皆拳髪丨丨通号为昆仑　山海经枭阳国在北朐之西其为人人面长唇丨丨有毛反踵见人笑亦笑　玉海后世土牛之法以立春日干色为角耳尾支色为胫纳音色为蹄设令甲子嵗甲为干其色青则青为牛首子为支其色黑则丨为丨纳音金其色白则白为腹】
　　黑心【六书见白栎下】
　　黑体【晋书刑法志犯黥者皁其巾犯劓者丹其服犯膑者丨其丨犯宫者杂其履】
　　黑胎【云笈七籖武都耆男化为女江氏祖母化为鼋丨丨氏猪而变人蒯武安人而变虎斯游魂之騐也】黑胆【王令寄题韩丞相定州阅古堂诗仍令大笔署行事冩出丨丨朱肝脾】
　　黑襟【陆防防诗序见青胫下】
　　黑腹【尔雅黑耳犚丨丨牧黑脚犈其子犊体长牬絶有力欣犌】
　　黑肩【左传周公丨丨将左　路史髙辛纪丨丨中山武公裔】
　　黑腕【唐无名氏吹火诗见青唇下】
　　黑脊【礼记内则马丨丨而般臂漏疏漏谓蝼蛄臭丨丨谓马脊黒般臂谓马之前胫其色般般然若如此其肉如蝼蛄臭也】
　　黑背【左传衞于叔丨丨侵郑晋命也　又急就篇注神爵之形或大如鷃白颈丨丨而腹斑文】黑黡【本草江南射工毒虫在山间水中人行或浴则此虫含沙射人有四种一种徧身有丨丨子四边悉赤犯之如刺】
　　黑痣【长编太祖欲取太原赵普曰俟削平诸国弹丸丨丨之地将何所避】
　　黑子【史记汉髙祖纪左股有七十二丨丨　北史周文帝纪帝生而有黒气如盖下覆其身背有丨丨宛转若龙盘之形　又冦讃传讃尝从相者唐文相文曰君额上丨丨入帻位当至方伯封公　唐书髙力士传力士防与母麦相失后得之不复记识母曰胸有七丨丨在否力士袒示之如言乃相持号恸　贾谊陈时政疏淮阳之比大诸侯厪如丨丨之着面　庾信哀江南赋地惟丨丨城犹弹丸　又魏书髙允传辽东公翟丨丨有宠于世祖奉使并州受绢千匹事寻发觉丨丨不以实对竟为世祖所诛】
　　黑肱【春秋昭公三十有一年冬丨丨以滥来奔　又谷梁传其不言邾丨丨何也别乎邾也注邾以滥邑封丨丨故别之若国　又左传丨丨以滥来奔贱而书名重地故也　又丨丨以土地出求食而已不求其名贱而必书　又谷梁传成公疏成公名丨丨宣公之子以周定王十七年即位諡法安民立政曰成　史记鲁世家宣公子丨丨立是为成公】
　　黑臀【春秋宣公八年九月辛酉晋侯丨丨卒于扈　汉书古今人表晋成公丨丨灵公弟】
　　黑尻【陆玑诗疏鹳鹳雀也似鸿而大长颈赤喙白身黒尾翅树上作巢大如车轮卵如三升杯望见人按其子令伏径含去一名负釜一名丨丨一名背灶一名皁帬　本草释名鹳名丨丨】
　　黑汗【宋史邈黎国传元祐四年般次冷移四抹粟迷等赍于阗国丨丨王并本国王表章来有司以其国未尝入贡请视于阗条式从之】
　　黑迹【呉船录黄牛峡上有洛川庙黄牛之神助禹疏川者庙在大峰峻壁之上有黄迹如牛一丨丨如人牵之】
　　黑脚【尔雅丨丨犈疏牛之丨丨者名犈】
　　黑爪【宋书五行志见赤背下】
　　黑尾【山海经中曲之山有兽焉其状如马而白身丨丨其名曰駮是食虎豹可以御兵】
　　黑毛【纪闻长人国人长三丈锯牙钩爪不火食逐禽兽而食之时亦食人裸其躯丨丨覆之】黑毫【酉阳杂俎则天初诞右手中指有丨丨左旋如黒子引之尺余】
　　黑痕【王羲之鸬鷀帖鸬鷀粪白去防瘢黡令人色态注防黑色也黡丨丨】
　　黑疬【齐书祥瑞志太祖体有龙鳞斑駮成文始谓是丨丨治之甚至而文愈明】
　　黑脉【本草集解菰米三年者中心生白薹如藕状似小儿臂而白软中有丨丨堪啖者名菰首也　香谱馢香亦沉香同树以其肌理有丨丨者谓之也】
　　黑疸【本草五种疸疾黄疸谷疸酒疸丨丨女劳疸】
　　黑汁【拾遗记浮提之国献神通善书二人乍老乍少出肘间金壶中有丨丨如淳漆洒地及石皆成篆隶科斗之字】
　　黑液【太清神仙众经要略黒龙防之黒气绕之丨丨调之】
　　黑神【癸辛杂识穆陵之诞圣前一夕全夫人欲归东浦母家荣文恭王时待次闽县尉遣仆平某者赎丨丨散与之同往】
　　黑位【汲冢周书见白位下】
　　黑边【西溪丛语犀以黒为本其色黒而黄曰正透黄而有丨丨曰倒透正者世人贵之其形圆谓之通天犀】
　　黑处【许浑龙池诗西岩泉落水容寛灵物蜿蜒丨丨蟠李频夏日题盩厔友人书斋诗丨丨巢幽鸟隂来叫虫　唐彦谦游阳明洞诗初晴鹤防青边嶂欲雨龙移丨丨潭】
　　黑端【山海经猫猪大者肉至千斤豪猪状如豚而白毛毛大如笄而丨丨】
　　黑实【山海经少室之山其上有木焉叶茂状如杨其枝五衢黄花丨丨服者不怒　云笈七籖星围五百五十里亦皆瑠璃水精中有玉树丨丨金翅之所栖】
　　黑点【歩天歌舌中丨丨天谗星砺石舌旁斜四丁】
　　黑理【山海经崦嵫之山其上多丹木其叶如谷其实大如赤跗而丨丨食之已痹可以御火】黑格【郑载堉律学新説广志曰有赤粟白茎有丨丨雀粟有张公班有含黄有苍背稷有雪白粟】黑斑【文房四説见青角下】
　　黑统【春秋繁露时王丨丨正鲁尚黒黜夏亲周　又三正以丨丨初正日月朔于营室斗建寅天统气始通物见萌达】
　　黑藏【云笈七籖左佩龙符右带鳯文口吐苍华灌肾灵根丨丨自生身为飞仙】
　　黑色【北史齐文宣帝纪丨丨大颊兊下鳞身重踝瞻视审定不好戏弄　唐书李密传帝见之谓宇文述曰左仗下丨丨小儿为谁曰蒲山公李寛子宻帝曰此儿顾昐不常无入衞　五代史慕容彦超传尝冐姓阎氏丨丨胡髯号阎昆仑　竹书纪年帝舜母曰握登见大虹意感而生舜于姚墟目重瞳子故名重华龙顔大口丨丨身长六尺一寸　管子六行时节君服丨丨韦应物感事诗霜雪皎素丝何意坠墨池青苍犹可濯丨丨不可移　陆游题十八学士图诗平时但惧丨丨儿不知乃有虬须生】
　　黑质【隋书礼乐志子男及四品木辂丨丨以漆饰之唐书仪衞志次衙门左右厢厢有五门执爽人同上第一门居左右威衞丨丨歩甲队之后白质歩甲队之前　淮南子蔡之防女衞之稚质梱纂组杂竒彩抑丨丨扬赤文禹汤之志不能逮　苏轼代书荅梁先诗遗我駮石盆与瓯丨丨白章声琳球】
　　黑采【淮南子孟冬之月北宫御女黒色衣丨丨】
　　黑泽【药録石肺一名石肝丨丨有赤文　本草集解青端赤棱名青石英丨丨有光名黒石英】黑文【春秋防城图黄帝冠黄文白帝冠白文黒帝冠丨丨　中兴征祥説天下太平则驺虞见驺虞仁兽也状如白虎而丨丨其尾参倍】
　　黑章【司马相如封禅文见白质下　王粲游海赋□鼊瑇瑁金质丨丨　魏征大明舞丨丨扰囿赤字浮河】
　　黑事【史记文帝纪鲁人公孙臣上书言方今土徳时土徳应黄龙见当改正朔服色制度天子下其事与丞相议丞相推以为今水徳始明正十月上丨丨以为其言非是请罢之】
　　黑学【宋书蛮夷传见白学下】
　　黑业【传灯录见白业下】
　　黑黄【礼记月令季夏之月命妇官染采黼黻文章必以法故无或差贷丨丨苍赤莫不质良毋敢诈伪辽史厯象志浑象是作天道之常寻尺之中可以俯窥陶唐之象是矣古之錬铜丨丨白青之气尽然后用之故可施于久逺　续文献通考龙涎初若脂胶丨丨色颇有鱼鯹之气】
　　黑红【吕岩得剑法记见红黑下】
　　黑赤【方言见黒防下】
　　黑丹【孝经援神契徳至于山陵则出丨丨　梁简文帝大法颂丨丨吐润朱草舒芳　张衡东京赋温液汤泉丨丨石缁】
　　黑白【史记秦始皇纪今皇帝并有天下别丨丨而定一尊私学而相与非法教人闻令下则各以其学议之　晋书苻坚载记苻朗善识味咸酢及肉皆别所由尝食鹅肉知丨丨之处人不信记而试之无毫厘之差唐六典乘舆之服有丨丨帻　杜甫花鸭诗羽毛知独立丨丨太分明　又暮秋枉裴道州手札诗倾壶箫】
　　【管丨丨发儛剑霜雪吹青春　李绅趋翰苑遭诬搆诗辨疑分丨丨举直觝朋徒　元稹詶叚丞与诸棊流防宿居诗异日元黄队今宵丨丨棊　白居易时世妆乐府妍媸丨丨失本态妆成尽似含悲啼　张乔咏棊子赠奕僧诗丨丨谁能用入元千回生死体方圆　韩偓鹊诗偏承雨露润毛衣丨丨分明众所知　罗隠蟋蟀诗苍蝇多端丨丨偷安　苏轼送小本禅师赴法云诗王城满豪杰议论纷丨丨　王令耒问斧诗子斧谁尔为丨丨太分别】
　　黑青【周礼考工记青与赤谓之文赤与白谓之章白与黑谓之黼丨与丨谓之黻五采谓之绣】黑苍【急就篇革□髤漆油丨丨】
　　黑缘【辍耕录采绘法凡调合顔色柏枝绿用枝条緑入漆绿合丨丨用漆缘入螺青合　大明防典教坊司冠巾服凡教坊司官常服冠带与百官同至御前供奉执粉漆笏服黑漆幞头丨丨罗大袖襴袍黑角偏带皁靴　酉阳杂俎罪簿有丨丨白簿】
　　黑紫【金史舆服志妇人服襜裙多以丨丨上编绣全枝花周身六□积上衣谓之团衫用丨丨或皁及绀直领左衽掖缝两旁复为双□积前拂地后曳地尺余】
　　黑淄【齐乗古人堰滩水以溉曰淄水按地志水丨为丨出今益都县东南二十五里岳阳山东麓地名泉河】
　　黑皁【酉阳杂俎丨丨鹂大者五斤生渔阳山松杉树上】
</div>
    <div class="pagination">
<a href="御定骈字类编_page543.html">上一页</a><span>...</span><a href="御定骈字类编_page539.html">539</a><a href="御定骈字类编_page540.html">540</a><a href="御定骈字类编_page541.html">541</a><a href="御定骈字类编_page542.html">542</a><a href="御定骈字类编_page543.html">543</a><span class="current-page">544</span><a href="御定骈字类编_page545.html">545</a><a href="御定骈字类编_page546.html">546</a><a href="御定骈字类编_page547.html">547</a><a href="御定骈字类编_page548.html">548</a><a href="御定骈字类编_page549.html">549</a><span>...</span><a href="御定骈字类编_page545.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
