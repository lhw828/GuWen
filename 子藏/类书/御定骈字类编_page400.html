<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 400 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 400 页/共 1019 页</h1>
    <div class="content">　　九有【书咸有一徳以有丨丨之师爰革夏正　诗方命厥后奄有丨丨　鲁语共工氏之伯丨丨也其子曰后土能平九土故祀以为社　晋书潘尼传居室之善着应乎千里之外不言之化洋溢乎丨丨之内　宋书乐志庶物盛长咸殷阜恩覃四冥被丨丨　隋书虞世基传万物交泰丨丨乂安　刘义恭嘉禾颂轩制合宫汉兴未央矧伊圣朝丨丨已康　梁洽晴望长春宫赋豫顺以逰御六龙而戾止声眀自隘奄丨丨而为家王粲安台新福歌平丨丨抚民黎　潘岳为贾谧赠陆机诗芒芒丨丨区域以分　应贞晋武帝华林园集】
　　【诗六府孔修丨丨斯靖　谢朓永明乐见四溟下　韩愈元和圣徳诗皇帝大孝慈祥悌友怡怡愉愉奉太皇后浃扵亲族濡及丨丨】
　　九畿【诗齐谱周公致太平敷定丨丨复夏禹之旧制周礼大司马乃以丨丨之籍施邦国之政职方千里曰国畿其外方五百里曰侯畿又其外方五百里曰甸畿又其外方五百里曰男畿又其外方五百里曰采畿又其外方五百里曰卫畿又其外方五百里曰蛮畿又其外方五百里曰夷畿又其外方五百里曰镇畿又其外方五百里曰蕃畿　新论不可以丨丨慴然而弃武四郊多垒而摈文士用各有时未可偏无也　荀朂食举乐东西厢歌奕世重规眀照丨丨】
　　九京【礼记檀弓晋献文子成室晋大夫发焉张老曰美防轮焉美防奂焉歌于斯哭于斯聚国族于斯文子曰武也得歌于斯哭于斯聚国族于斯是全要领以従先大夫于丨丨也北面再拜稽首君子谓之善颂善祷　又明一统志丨丨山在辽州和顺县西北五里晋赵文子与叔誉观乎丨丨即此】
　　九都【唐书渤海传果有丨丨之李乐防之棃　叅同契前却违黄老曲折戾丨丨　水经注山海经曰和山上无草木而多瑶碧实惟河之丨丨是山也五典九水岀焉合而北流注扵河】
　　九国【礼记文王世子见九龄下　又疏文王语武王云天既与女九龄之言女以九龄为何事也武王曰龄善也是福善之事西方有丨丨未賔既梦得九种龄善君王其终抚诸抚有也诸之也言王终乆有之　史记汉兴以来诸侯年表髙祖子弟同姓为王者丨丨注徐广曰齐楚荆淮南燕赵梁代淮阳　晋书段灼传疏曰昔在汉世诸吕自疑内有朱虚东牟之亲外有诸侯丨丨之强故不敢动揺　宋书礼志见五乗下　齐书乐志海外有截丨丨无尘　小学绀珠丨丨齐楚燕赵韩魏宋卫中山　贾谊过秦论常以十倍之地百万之众叩关而攻秦秦人开关延敌丨丨之师逡巡遁逃而不敢进】
　　九郡【史记项羽纪项王自立为西楚霸王王丨丨都彭城　又仲尼弟子传于是吴王乃遂发丨丨兵伐齐　汉书五行志武帝元鼎五年秋蛙与虾蟇羣鬭是歳四将军众十万征南越开丨丨注丨丨南海苍梧郁林合浦交趾九眞日南珠崖儋耳　又赵充国传本始中为蒲类将军征匈奴斩虏数百级还为后将军少府匈奴大发十余万骑南傍塞至符奚卢山欲入为寇亡者题除渠堂降汉言之遣充国将四万骑屯縁邉丨丨单于闻之引去注师古曰丨丨者五原朔方云中代郡雁门定襄北平上谷渔阳也　晋书唐彬传王沈集诸参佐盛论距吴之防以问丨丨吏彬与谯郡主簿张恽俱陈吴有可兼之势沈善其对　许棠讲徳陈情诗见四方下】
　　九邑【邢居实南征赋歴﨑岖之丨丨兮涉川路之千里】
　　九县【左传楚子围郑三月克之入自皇门至于逵路郑伯肉袒牵羊以逆曰孤不天不能事君使君懐怒以及敝邑孤之罪也敢不唯命是聼其俘诸江南以实海濵亦唯命其翦以赐诸侯使臣妾之亦唯命若惠顾前好徼福于厉宣桓武不泯其社稷使改事君夷扵丨丨君之恵也孤之愿也非所敢望也敢布腹心君实圗之注楚灭丨国以为丨愿得比之　又楚子朝其大夫曰吾以韩起为阍羊舌肸为司宫可乎防啓疆曰韩起之下赵成中行吴魏舒范鞅知盈羊舌肸之下祁午张趯籍谈女齐梁丙张骼辅跞苗贲皇皆诸侯之选也韩襄为公族大夫韩须受命而使矣箕襄邢带叔禽叔椒子羽皆大家也韩赋七邑皆成县也羊舌四族皆强家也晋人若丧韩起杨肸五卿八大夫辅韩须杨石因其十家丨丨长毂九百其余四十县遗守四千奋其武怒以报其大耻伯华谋之中行伯魏舒帅之其蔑不济矣史记秦本纪蒙武伐齐河东为丨丨　后汉书光武纪賛丨丨飚囬注丨丨九州也　南史齐髙帝纪威侮五行防刘丨丨　岑士贵凌烟阁赋英卫褒鄂气酣百战风驱电埽用平丨丨　黄庭坚奉和文潜赠无咎诗滥觞虽有罪末派弥丨丨　戴复古寄赵鼎臣诗倚楼终日防庐山赢得虚名闻丨丨】
　　九里【周礼考工记匠人见九经下　后汉书郭伋传见一士下　南史梁武帝纪及至竟陵命长史王茂与太守曹景宗为前军中兵参军张法安守竟陵城茂景宗帅众济岸进顿丨丨　北史刘芳传孟秋令云其数九又云以迎秋于西郊卢植云西郊丨丨郊贾逵云西郊金帝少昊丨丨许慎云西郊丨丨郊也郑元云西郊去都城丨丨髙诱云西郊丨丨之郊也王肃云西郊丨丨因金数也此又西郊之审据也　荘子见三族下易林见十山下　水经注建武中曹鳯字仲理为北地太守政化尤异黄龙应于丨丨谷髙冈亭天子嘉之】
　　【赐帛百匹加秩中二千石　寻阳乐曲鸡亭故侬去丨丨新侬还　谢惠连豫章行见二华下　杜甫苦雨诗所思碍行潦丨丨信不通　韩翃送李司直赴江西使幕诗见三江下　白居易寄微之诗襄阳丨丨郭楼堞连云树　贾岛送僧归天台诗石磵双流水山门丨丨松　李洞赠兴善彻公上人诗丨丨山横晓三条木落风　张祜游天台山诗盘松国清道丨丨天莫覩　皮日休茶焙诗丨丨共杉林相望在山侧　罗隐江都诗丨丨楼台牵翡翠两行鸳鹭踏真珠　尹公逺尉迟杯词何事梦断湖山尚丨丨松声八月潮怒】九方【云笈七签始阳碧台中有青皇青牙垂晖映照丨丨郁粲夫人字曰飞云齐服灵锦虎帔虎帬　梁简文帝七励见六合下　又荘子子綦有八子陈诸前召丨丨歅曰为我相吾子孰为祥丨丨歅曰梱也为祥将与国君同食以终其身释文歅善相马人淮南子作丨丨臯　淮南子伯乐对秦穆公曰臣之子皆下材也可告以良马而不可告以天下之马臣有所与供儋纒采薪者丨丨歅此其于马非臣之下也　傅乗舆马赋丨丨不能测其天机秦公不能究其妙理】
　　九道【左传昔周辛甲之为大史也命百官官箴王阙于虞人之箴曰芒芒禹迹画为九州经啓丨丨民有寝庙兽有荗草各有攸处徳用不扰在帝夷羿冒于原兽忘其国恤而思其麀牡武不可重用不恢于夏家兽臣司原敢告仆夫　又唐书陈子昂传后召见赐笔札中书省令条上利害子昂对言丨丨出大使巡按天下申黜陟求人瘼臣谓计有未尽也　又宋书歴志安帝延光三年中谒者亶诵上书言当用甲寅元河南梁丰云当复用太初尚书郎张衡周兴皆审厯数难诵丰或不能对或云失误衡等参案仪注考往校今以为丨丨法最宻诏下公卿详议　五代史司天考包万象以为法齐七政以立元测候气审朓朒以定朔明丨丨以步月校迟疾以推星考黄道之斜正辨天势之升降而交蚀详焉　干凿度见四冥下　周髀筭经太乙筭太乙之行去来丨丨　云笈七签见十天下　小学绀珠丨丨黄道一青道二赤道二白道二黒道二　成公绥天地赋望舒弭节扵丨丨羲和正辔于中黄　又江总济黄河诗两源分际逺丨丨派流长　李白庐山謡黄云万里动风色白波丨丨流雪山　元稹相忆泪诗西江流水到江州闻道分成丨丨流　又云笈七签帝君合昌丨丨七咽出液内精和灌众神　辍耕録见四脉下又揭傒斯结羊肠词焚香再拜礼神毕翦纸丨丨尺许长　又鹖冠子厐子曰何谓丨丨鹖冠子曰一曰道徳二曰隂阳三曰法令四曰天宫五曰神微六曰伎艺七曰人情八曰械器九曰处兵　又守防国界主陀罗尼经见二禅下】
　　九坂【李梦阳钝赋按六辔而逰康庄兮亦何必逞羊肠与丨丨　刘孝威蜀道难乐府双流逆巇道丨丨涩阳关　庾信任洛州酬薛文学赠别诗羊肠连丨丨熊耳对双峰】
　　九阡【曹植吁嗟篇见七陌下】
　　九坎【晋书天文志丨丨九星在牵牛南坎沟渠也所以导达泉源疏盈泻溢通沟洫也　元史祭祀志越星赵星丨丨天田狗国天渊狗星鼈星大农丈人杵星糠星位于丑其数十有一】
　　九坑【屈原九歌吾与君兮斋速导帝之兮丨丨注坑一作阬】
　　九菌【汲冢周书正南瓯邓桂国损子产里百濮丨丨请令以珠玑珻象齿文犀翠羽菌鹤短狗为献】九垒【云笈七签见七灵下】
　　九坛【宋史礼志唐术士苏加庆始置九宫神坛一成髙三尺四陛上依位次置丨丨东南曰招揺正东曰轩辕东北曰太隂正南曰天一中央曰天符北曰太一西南曰摄提正西曰咸池西北曰青龙五数为中戴九履一左三右七二四为上六八为下符于遁甲此则九宫定位】
　　九站【元史成宗纪汴梁归徳水木邻等丨丨饥以米六百余石赈之】
　　九陌【三辅黄图见八街下　张蒙登春台赋洞千门而拂曙披丨丨于初晴　骆賔王帝京篇见三条下耿湋元日早朝诗见三朝下　杨巨源寄通州元侍御诗丨丨华轩争道路一枝寒玉任烟霜　韩愈感春】
　　【诗宫门一锁不复啓虽有丨丨无尘埃　元稹酬哥舒大少府寄同年科第诗见八人下　刘禹锡宣上人逺寄和礼部王侍郎放榜后诗因而继和诗礼闱新榜动长安丨丨人人走马防　窦牟望终南诗丨丨峰如坠千门翠可团　张仲素圣眀乐诗丨丨祥烟合千春瑞月明　曹着曲江亭望慈防寺杏园花发诗异香飘丨丨丽色映千门　温庭筠题柳诗千门丨丨花如雪飞过宫墙两自知　徐凝寄白司马诗见三条下　于邺过洛阳城诗丨丨鼔初起万车轮已行　髙蟾旅懐诗马嘶丨丨年年苦人语千门日日新　张蠙送董卿赴台州诗丨丨际书出寻僧问海城　唐彦谦东韦曲野思诗丨丨要津劳目击五湖闲梦诱心期　苏轼次韵頴叔钱穆父従驾景灵宫诗见三元下　朱松灯夕诗丨丨人人歌帝力不须微服过康衢　陆游秋雨顿寒偶书诗数椽蟹舎偿初志丨丨尘衣洗旧痕　范成大冷泉亭放水诗丨丨倦逰那有此从教惊雪溅尘衣王恽登昊天寺寳巗塔诗丨丨市声开晓色两都乔木动秋风　又小学绀珠梁武帝大同元年诏外间多】
　　【用丨丨钱可通用足陌大同后八十为百名东钱七十为百名西钱京师九十为百名长钱】
　　九提【许相卿哀逝水赋载四游以为极兮涵丨丨而为封】
　　九路【金史章宗纪明昌五年九月甲申命上京等丨丨并诸抹及糺等处选军三万俟来春调发仍命诸路并北阻□以六年夏防兵临潢太元经经衢周丨丨不限其行覆】
　　九径【闻见録杨诚斋东园新开丨丨每海棠桃李橘杏红梅碧桃芙蓉各植一径名曰三三径】九涂【鲍照代结客少年场行丨丨平若水双阙似浮云又涂同陶景许长史旧馆坛碑见五闱下】九逵【宋史乐志鸾驾清跸耸瞻丨丨　三辅黄圗长安城靣三门四靣十二门皆通达丨丨以相经纬何逊拟轻薄篇长安丨丨上青槐防道植　吴均古意诗西都盛冠盖丨丨尘雾塞　陈暄洛阳道乐府见四时下　张説冬日述懐诗见三寺下　储光羲登秦岭诗丨丨合苍芜五陵遥瞳蒙　又望幸亭诗见一木下权徳舆竹亭歌直城朱户相逦连丨丨丹毂声阗阗白居易代书诗见三省下　程俱自嘲诗蹄间三寻】
　　【汗流赭丨丨雷雹争飞洒】
　　九街【薛能送浙东王大夫诗丨丨鸣玉勒一宅照红旌】
　　九衢【梁元帝谢东宫赉花钗啓茝乱丨丨花含四照李云卿京兆府献三足乌赋见四气下　沈约歳暮愍衰草诗见三脊下　陈后主洛阳道乐府百尺瞰金埒丨丨通玉堂　韦元旦奉和幸安乐公主山荘应制诗银河南渚帝城隅帝辇平眀出丨丨　马懐素夜宴安乐公主宅诗鳯楼窱凌三袭翠幌玲珑瞰丨丨沈佺期长安道诗楼阁丨丨春车马千门旦　王濯清眀日赐百寮新火诗星流中使马烛耀丨丨人　储】
　　【光羲游茅山诗丨丨平若水利往无防舟　王维勤政楼侍宴应制诗仍临丨丨宴更达四门聪　耿湋冬夜寻李永书事诗见五夜下　杨巨源圣夀无疆词春当丨丨好天向万方明　白居易送客归京诗见三峡下又过天门街诗千车万马丨丨上囬首防山无一人刘禹锡深春诗见一纸下　窦牟洛阳官舎诗丨丨】
　　【横逝水二室散浮云　王建春来曲御堤内园晓过急丨丨大宅家家入　沈徽古兴诗日宴下双阙烟花乱丨丨　裴説终南山诗丨丨南靣色苍翠絶纤尘　许浑郊居诗欲学渔翁钓艇新濯缨犹惜丨丨尘　张蠙长安寓懐诗丨丨秋雨掩闲扉不似干名似息机　唐彦谦寄二十四诗二月云烟迷栁色丨丨风土带花香　秦韬玉天街诗丨丨风景尽争新独占天门近紫宸　罗隐送秦州从事诗紫陌红尘今别恨丨丨双阙夜同游　罗邺长安春夕诗短艇闲思五湖浪羸蹄愁傍丨丨尘　又赠东川梓潼县韦徳孙长官诗何年期拜朱幡贵马上论诗在丨丨　陈羽长安早春诗丨丨日暖树苍苍万里吴人忆水乡　黄滔成名后呈同年诗见二纪下　卢眉娘和卓英英锦城春望诗蚕市初开处处春丨丨明艳起香尘　欧阳修元夕登东楼诗明月正临双阙上行歌遥听丨丨间　陆游杂题诗着屐此生犹几緉可令复蹈丨丨尘　张元干寒食书懐诗往昔升平客大梁新烟然烛丨丨香　卢元闲咏诗丨丨红雾里亦有白云乡　周伯琦除夕偶成诗春风已到屠苏畔明日尧尊徧丨丨　贡师泰元夕诗绛烛烧烟散满城丨丨车马似潮声　又李绛省试恩赐耆老布帛诗盛明今尚齿欢奉丨丨樽】
　　九市【汉书东方朔传殷作丨丨之宫而诸侯畔注纣于宫中设丨丨　班固西都赋丨丨开货别隧分注长安丨丨其六在道西三在道东　张载蒙汜池赋左靣丨丨右带阆风　皮日休酒楼诗钩楯跨通衢喧闹当丨丨　范梈奉和李监丞醉赠羽人诗偶吹龙笛过丨丨共君斟酌北斗傍　杨载钱唐懐古诗见一江下】
　　九关【宋书礼志见五神下　云笈七签见八灵下　宋玉招魂虎豹丨丨啄害下人些　鲁贞龙马圗赋过丨丨之洞达兮夫何虎豹之屏迹也　徐干答刘公干诗虽路在咫尺难涉如丨丨　吴迈逺长相思诗一见愿道意君门已丨丨　谢朓隋王鼓吹郊祀曲整跸游丨丨清箫开八埏　庾肩吾侍宴乐游苑应令诗钩陈万骑转阊阖丨丨通　李白书情诗猛犬吠丨丨杀人愤精魂　王初立春后诗东君珂佩响青驭多时下丨丨　李贺沙路曲帝家玉龙开丨丨帝前动笏移南山　李咸用升天行志定功成飞丨丨逍遥长揖辞人寰　范成大谢赐腊药诗鸿寳弓圭下丨丨十年长奉玺封看　陆游晚行湖塘雷雨大作诗电火雷轰下丨丨我行暮出郊原间　杨万里成臯道中诗丨丨欲上虎豹怒三径未归松菊花　方岳唐律诗见三迳下　戴复古寄复斋陈寺丞诗鳯凰览徳下千仞虎豹憎人上丨丨　李献能从猎诗阊阖传符啓丨丨一声清跸驻南山　张飬浩直省诗见一线下　范梈和谢伯雨见惠之作幽人往恨丨丨豹佳士今犹千里驹马祖常画古木诗见八月下】
　　九塞【吕览何谓丨丨大汾冥阨荆阮方城殽井陉疵处句注居庸　小学绀珠丨丨大汾渑阨荆阮方城殽阪井陉令疵句注居庸　眀一统志汝宁府形胜丨丨之一】
　　九栅【隋书裴矩传时俚帅王仲宣逼广州遣其所部将周师举围东衡州矩与大将军鹿愿赴之贼立丨丨屯大庾岭共为声援矩进击破之】
　　九壁【唐书裴矩传是时俚帅王仲宣逼广州遣别将围东衡州矩与将军鹿愿赴之贼立丨丨屯大庾岭矩进击破之贼惧释东衡州之围】
　　九夷【书旅獒见七戎下　礼记眀堂位丨丨之国东门之外西靣北上八蛮之国南门之外北靣东上论语子欲居丨丨】
　　九采【礼记眀堂位丨丨之国应门之外北靣东上　又刘桢赋扬辉发藻丨丨杂糅】
　　九貉【周礼职方氏见五戎下】
　　九戎【周礼掌交见九税下】
　　九蕃【唐书韩游瓌传见六胡下】
　　九荒【刘义恭白马赋八埏稽首以賔庭丨丨敛袵而纳防】
　　九城【史记秦始皇纪王翦桓齮杨端和攻邺取丨丨　又王翦传翦将攻赵阏与破之防丨丨】九皇【史记武帝纪欲访黄帝以尝接神僊人蓬莱士髙世比徳于丨丨而颇采儒术以文之　宋史赵普传陛下登极十年坐隆大业无一物之失所见万国之咸宁所宜端拱穆清啬神和志自可逺继丨丨俯观五帝岂必穷邉极武与契丹较胜负防　黄庭内景经见三五下　云笈七签见四司下　潘炎君臣相遇乐赋圣上髙丨丨之道贤臣合一徳之义　张籍求仙行丨丨真人终不下空向离宫祠太乙】
　　九帝【云笈七签三乘各三故立丨丨九气分化各生三天故为三境三十六天】
　　九王【史记吕后纪曲周侯郦商老病其子寄与吕禄善綘侯乃与丞相陈平谋使人劫郦商令其子寄往绐説吕禄曰髙帝与吕后共定天下刘氏所立丨丨吕氏立三王皆大臣之议事已布告诸侯诸侯皆以为宜足下何不归将印以兵属太尉与大臣盟而之国齐兵必罢　唐书越王系生传元宗末年悉王太子子故系王南阳郡帝即位至徳二载十二月进王赵与彭兖泾郓襄杞召兴定丨丨同封　易林下泉苞稂十年丨丨荀伯遇时忧念周京　云笈七签见九黄下　小学绀珠刘氏丨丨楚齐吴淮南燕梁淮阳赵代】九主【史记殷本纪伊尹处士汤使人聘迎之五反然后肯往从汤言素王及丨丨之事注刘向别録曰丨丨者有法君专君授君劳君等君寄君破君国君三歳社君凡九品图画其形索隐曰按素王者太素上皇其道质素故称素王丨丨者三皇五帝以及夏禹也或曰丨丨谓九皇也】
　　九侯【左传疏见一侯下　又史记殷本纪以西伯昌丨丨鄂侯为三公丨丨有好女入之纣丨丨女不憙滛纣怒杀之而醢丨丨　后汉书郡国志魏郡邺县有丨丨城　明一统志丨丨山在漳州府漳浦县西南宋玉招魂丨丨淑女多迅众些】
　　九伯【左传僖公四年春齐侯以诸侯之师侵蔡蔡溃遂伐楚楚子使与师言曰君处北海寡人处南海唯是风马牛不相及也不虞君之涉吾地也何故管仲对曰昔召康公命我先君太公曰五侯丨丨女实征之以夹辅周室赐我先君履东至于海西至于河南至于穆陵北至于无棣尔供包茅不入王祭不供无以缩酒寡人是徴昭王南征而不复寡人是问注五等诸侯丨州之丨皆得征讨其罪　南史梁武帝纪见二南下　吴越春秋尧禅位于舜舜荐大禹改官司徒内辅虞位外行丨丨　刘孝绰为鄱阳嗣王初譲雍州表见二河下任昉宣徳太后再敦劝梁王令见四履下　邢邵冀州刺史封隆之碑见八元下　石崇楚妃叹五侯丨丨】
　　【是疆是理】
　　九卿【礼记王制天子三公丨丨二十七大夫八十一元士　又月令见三公下　左传戎朝于周发币于公卿疏如晋时诸州年终遣防计之吏献物于天子因令以物诣公府卿寺然自汉以来三公所居谓之府丨丨所居谓之寺　史记文帝纪诸从朕六人官皆至丨丨　又平凖书孔仅之使天下铸作器三年中拜为太农列于丨丨　又贾谊传孝武皇帝立举贾生之孙二人至郡守而贾嘉最好学世其家与余通书至孝昭时列为丨丨　汉书王吉传见三公下　晋书天文志三公北三星曰丨丨内坐治万事　又郑黙传见五升下南史后妃传序见三公下　淮南子举一国之髙以为丨丨　春秋繁露见三公下　白虎通天子立三公】
　　【丨丨所以顺成其天道　小学绀珠丨丨太常光禄勲卫尉太仆廷尉大鸿胪宗正大司农少府　眀一统志丨丨山在庐州府无为州西南一百二十里接庐江县界山有九峰上有仙人炼丹台　屈原大招诸侯毕极立丨丨只　张衡天象赋见一帝下　苏颋送光禄姚卿还都诗丨丨朝已入三子暮同来　李白寄雀侍御诗丨丨天上落五马道傍来　李贺荣华乐乐府见六官下　揭傒斯集贤大学士赵国公王开府庆八十应制诗见八袠下】
　　九相【唐书囘鹘传见一姆下　小学绀珠宗室丨丨李适之岘勉夷简程石回知柔林甫】
　　九牧【左传楚子伐陆浑之戎遂至于雒观兵于周疆定王使王孙满劳楚子楚子问鼎之大小轻重焉对曰在徳不在鼎昔夏之方有徳也逺方圗物贡金丨丨铸鼎象物百物而为之备使民知神奸故民入川泽山林不逢不若魑魅魍魉莫能逢之注使丨州之丨贡金史记周本纪武王徴丨丨之君登豳之阜以望商邑宋史乐志铸金丨丨天仪睟绀殿矗千楹　説苑六卿分职以倡丨丨　白帖建唐虞之官宜崇丨丨播龚】
　　【黄之政必务六条　郭璞鼎讃丨丨贡金鼎岀夏后王维送秘书晁监还日夲国诗序舜觐羣后有苗不格禹防诸侯防风后至动干戚之舞兴斧钺之诛乃贡丨丨之金始颁五瑞之玉　吕祖谦除太学博士谢陈丞相启荆金梁鐡贡丨丨以并登　赵良器鼎赋见六爻下　文彦博汾隂出寳鼎赋见三材下　罗隐钱塘府亭诗丨丨土田周制在两藩茅社汉仪同　陆游送黄文叔守福州诗议论前修似声名丨丨传　又唐书刘子元传今史官注记类禀监修或须直辞或当隐恶十羊丨丨其令难行】
　　九列【汉书韦元成传眀眀天子俊徳烈烈不遂我遗恤我丨丨　晋书刘颂传疏曰古者六卿分职冢宰为师秦汉已来丨丨执事丞相都总　又张闿传以闿为大司农闿陈黜免始尔不宜便居丨丨疏奏不许然后就职　南史钟嵘传见一金下　元稹行裴武制农天下之本也故国有丨丨而司农氏居其一焉　韩愈南内朝贺归呈同官诗三黜竟不去致官丨丨齐　张籍寄梅处士诗见六行下　罗隐酬丘光庭诗道殷合眼拜丨丨张濬掉舌升三台】
　　九将【宋史兵志见五军下　又蔡延庆传尝得安南行军法读之仿其制部分正兵弓箭手人马团为丨丨合百队分左右前后四部队有驻战拓战之别步骑器械每将皆同以蕃兵人马为别队各随所近分焉】九丞【汉书宣帝纪注佽飞本秦左弋官武帝改曰佽飞官有一令丨丨在上林苑中结矰缴以弋鳬雁又百官公卿表佽飞掌弋射有丨丨两尉】
　　九校【汉书赵充国传歩兵丨丨吏士万人留屯以为武备因田致谷威仪并行】
　　九佐【战国防见三辅下】
　　九臣【史记封禅书雍有日月参辰南北斗荧惑太白嵗星塡星二十八宿风伯雨师四海丨丨十四臣诸布诸严诸逑之属百有余庙】
　　九公【明一统志丨丨山在庐州府六安州西南七十里山顶有九柱其状如人】
　　九师【文中子丨丨兴而易道微　江总吴兴郡庐陵王徳政碑三雍雅对丨丨名理　任昉答陆倕知己赋探三诗扵河间访丨丨扵淮曲苏轼赠治易僧智周诗见三画下】
　　九傧【隋书礼仪志设丨丨以劳賔王设九介迎于门内】
　　九介【隋书礼仪志见上】
　　九官【齐书乐志见六典下　小学绀珠丨丨伯禹宅百揆弃后稷契作司徒臯陶作士垂共工益作朕虞伯夷作秩宗夔典乐龙纳言　摰虞百官箴扬雄依虞箴作十二州十二官箴而传于世不具丨丨崔氏累世弥缝其阙胡公又以次其首目而为之解署曰百官箴江淹为萧譲太傅扬州牧表百司备列贵贱之分既炳丨丨咸赞升降之际可明　温子升舜庙碑丨丨咸事百揆时叙　于慎行经筵赋四辅雍雍丨丨秩秩唐享太庙乐章偃伯灵台丨丨允穆　陆游病足昼卧诗济济丨丨十二牧我独不得居其间】
　　九司【谢超宗齐明堂嘉荐乐歌六典饰文丨丨照序　又齐太庙永至乐歌见八方下】
　　九工【王融防秀才文五正置于朱宣下民不忒丨丨开于黄序庶绩其凝】
　　九军【史记越世家楚三大夫张丨丨北围曲沃于中以至无假之关者三千七百里　北史宇文述传初度辽丨丨三十万五千人及还至辽东城唯二千七百人　宋史兵志帝谕近臣曰黄帝始置八阵法败蚩尤于涿鹿诸葛亮造八阵图于鱼腹平沙之上垒石为八行晋桓温见之曰常山蛇势此即丨丨阵法也　小学绀珠丨丨天子六军诸侯三军　鲍溶忆郊天诗忆向郊坛望武皇丨丨旗帐下南方】
　　九队【宋史兵志东山砦四族总兵马二百二为四甲丨丨　金史礼志收国元年春正月壬申朔诸路官民耆老毕防议创新仪奉上即皇帝位时阿里罕宗翰乃陈耕具九祝以辟土养民之意复以良马丨丨队九疋别为色并介胄弓矢矛劒奉上国号大金建元收国】
　　九拒【祖君彦为李密檄洛州文梯冲乱舞徒设丨丨之谋鼔角潜鸣空慿百楼之险　王绩句鱼鳞张丨丨鹤翅拥三邉】
　　九品【周语外官不过丨丨注丨丨九卿　汉书叙传篇章博举通于上下畧差名号丨丨之叙述古今人表第八　后汉书皇后纪论秦并天下多自骄大官备七国爵列丨丨　魏志陈羣传徙为尚书制丨丨官人之法羣所建也　宋书恩幸传序汉末丧乱魏武始基军中仓卒权立丨丨盖以论人才优劣非为世族髙卑因此相沿遂为成法　小学绀珠汉自中二千石至百石凡十六等后汉十三等魏更置丨丨梁定丨丨更置十八班増置为十品凡二十四品后魏置丨丨品各置从凡十八品自四品以下每品分为上下阶凡三十阶孙楚丨丨疏见九条下　白居易王夫子诗吾观丨丨至一品其间气味都相似　皮日休鲁望以五百言】
　　【见贻过有褒美因迭和之诗我未丨丨位君无一囊钱又齐书顾欢传神仙是大化之总称非穷妙之至名至名无名其有名者二十七品仙变成真真变成神或谓之圣各有丨丨品极则入空寂无为无名若服食茹芝延夀万亿夀尽则死药尽则枯此修考之士非神仙之流也　神仙传仙方有丨丨其七名九转霜雪之丹又唐书艺文志围棊后丨丨序録一卷　又南越志威宁县有穿州其上多珠有丨丨大五分以上至一寸】
　　【八九分为大品有光彩一边小平似覆釡者名珰珠珰珠之次为走珠走珠之次为滑珠滑珠之次为磥砢磥砢之次为官雨珠官雨珠之次为税珠税珠之次为葱符珠】
　　九级【汉书食货志武功爵注丨丨曰执戎　又贾谊传人主之尊譬如堂羣臣如陛众庶如地故陛丨丨上廉逺地则堂髙　韩偓梦仙诗见五云下李洞眺慈恩塔诗丨丨耸莲宫晴登袖拂虹】
　　九班【晋书刘颂传转吏部尚书建丨丨之制欲令百官居职希迁考课能否明其赏罸贾郭专朝仕者欲速竟不能施行】
　　九选【宋史选举志中州中下州司理判司上县簿尉八选下州司理判司中县簿尉凡丨丨】九命【诗瑟彼玉瓒黄流在中传玉瓒圭瓒也黄金所以饰流鬯也丨丨然后锡以秬鬯圭瓉　礼记王制见一命下　周礼大宗伯见四命下　又典命上公丨丨为伯其国家宫室车旗衣服礼仪皆以九为节　南史袁湛传见五陵下　北史周太祖纪见一命下　陆云祖考颂于变时雍神道经始肃肃丨丨永言徽止江淹为萧譲九第二表窃谓禄为十郡必俟禹迹之勤锡以丨丨乃须周公之美　孙拯赠陆士龙诗丨丨重辉恭徳弥勤　范云数名诗丨丨既斯复金璧固宜分　虞世南出塞诗上将三畧逺元戎丨丨尊　袁晖奉和圣制送张尚书巡邉诗出师宣丨丨分阃用三台　杨巨源上刘侍中诗见一言下】
　　九职【周礼大宰以丨丨任万民疏此丨者皆是民之丨叶故云万民也　宋书武帝纪八统以驭万民丨丨以刑邦国　小学绀珠丨丨三农生九谷园圃毓草木虞衡作山泽之财薮牧养蕃鸟兽百工饬庀八材商贾阜通货贿嫔妇化治丝枲臣妾聚敛疏材闲民转移执事　又丨丨舜为司徒契为司马禹为司空后稷为田畴夔为乐正倕为工师伯夷为秩宗臯陶为大理益掌殴禽　江淹为萧重譲扬州表见六典下　梁元帝元览赋见八则下】
　　九科【宋史职官志太医局有丞有教授有丨丨医生额三百人歳终则防其全失而定其赏罸】九员【元史百官志见八道下】
　　九秩【北史周太祖纪见一命下】
　　九署【通典太府卿领两京诸市平凖左右藏常平等丨丨署各有令丞】
　　九人【论语有妇人焉丨丨而已　礼记王制上农夫食丨丨　左传晋侯赏从亡者介之推不言禄禄亦弗及推曰献公之子丨丨唯君在矣主晋祀者非君而谁天实置之而二三子以为己力不亦诬乎　又辰嬴贱班在丨丨其子何震之有　又襄公二十六年冬十月楚子伐郑十二月乙酉入南里堕其城涉扵乐氏门于师之梁县门发获丨丨焉涉于汜而归　战国防王有所幸臣丨丨之属欲伤安平君相与语于王曰燕之伐齐之时楚王使将军将万人而佐齐今国已定而社稷已安矣何不使使者谢于楚王王曰左右孰可丨丨之属曰貂勃可貂勃使楚楚王受而觞之数日不返丨丨之属相与语于王曰夫一人身而牵留万乗者岂不以据势也哉且安平君之与王也君臣无礼而上下无别且其志故为不善愿王之察之　汉书贡禹传见八匹下　宋史礼志天尊至朕再拜殿下俄黄雾起须雾散由西陛升见侍从在东陛天尊就坐有六人揖天尊而后坐朕欲拜六人天尊止令揖命朕前曰吾人皇丨丨中一人也是赵之始祖再降乃轩辕皇帝凡世所知少典之子非也　吕览尧有子十人不与其子而授舜舜有子丨丨不与其子而授禹至公也　太元经丨丨一为下人二为平人三为进人四为下禄五为中禄六为上禄七为失志八为疾瘀九为极　春秋纬天皇地皇人皇兄弟丨丨分九州长天下也　小学绀珠三国名臣魏丨丨荀彧攸袁涣崔琰徐邈陈羣夏侯元王经陈泰　黄庭内景经注一人受书得传丨丨　云笈七签心神丨丨太尉公也名曰绛宫太始南极老人元光也具从官三千六百人　白居易感旧诗卷诗二十年前旧诗卷十人酬和丨丨无　杨万里昌英知县叔作歳坐上赋瓶里梅花时坐上丨丨诗试问坐中还几客丨丨而已更梅花】
　　九族【书尧典克明峻徳以亲丨丨　又臯陶谟惇叙丨丨　诗兄弟既具和乐且孺传丨丨防曰和　又序葛藟王族刺平王也周室道衰弃其丨丨焉笺丨丨者据已上至髙祖下及元孙之亲疏此古尚书説郑取用之异义丨丨今戴礼尚书欧阳説云丨丨乃异姓有亲属者父族四五属之内为一族父女昆弟适人者与其子为一族已女昆弟适人者与其子为一族已之子适人者与其子为一族母族三母之父姓为一族母之母姓为一族母女昆弟适人者为一族妻族二妻之父姓为一族妻之母姓为一族古尚书説丨丨者上从髙祖下至元孙凡九皆为同姓　又行苇忠厚也周家忠厚仁及草木故能内睦丨丨外尊事黄耉飬老乞言以成其福禄焉　左传故务其三时修其五教亲其丨丨以致其禋祀于是乎民和而神降之福　汉书高帝纪髙祖置宗正官以序丨丨　又鲍宣传郇越相同族昆弟也并举州郡孝廉茂材数病去官越散其先人赀千余万以分施丨丨州里志莭尤髙　后汉书光武纪褒徳赏勲亲睦丨丨　晋书段灼传国之兴也由于丨丨亲睦黎庶协和　宋史兵志鄜延路陇安砦鬼魁等丨丨兵五百九十九马一百二十九　易林鹿得美草鸣唤其友丨丨和睦不忧饥乏　女孝经见六亲下　小学绀珠丨丨亲亲以三为五以五为九　又丨丨外祖父外祖母从母子妻父妻母姑之子姊妹之子女之子已之同族　马融广成颂皇太后体唐尧亲丨丨笃睦之徳陛下履有虞烝烝之孝外舎诸家每有忧疾圣恩普劳遣使交错　蔡邕李子才碑敦睦丨丨笃信交友梁武帝推恩六亲诏推恩六亲义彰丨丨　陈子昂与岑内史启丨丨同欣皆慿扵奨盼六亲咸赖仰徳于】
　　【恩波　范仲淹尧舜率天下以仁赋见四凶下　谢灵运相逢行见三良下　鲍照数名诗丨丨共瞻迟賔友仰徽容　庾信宫调曲眀眀丨丨序穆穆四门賔　卢照邻五悲杂言以蕙兰为丨丨以风烟为四邻　薛稷仪坤庙乐章见一庭下　刘禹武陵书懐诗大孝三朝备洪恩丨丨惇　白居易续古诗一曲称君心恩荣连丨丨　王建送薛蔓应举诗见一士下】
　　九宗【左传翼丨丨五正注丨丨一姓为九族也　又子鱼曰怀姓丨丨职官五正命以唐诰而封于夏虚太元经鼎血之莸丨丨之好乃后有孚】
　　九属【太元经丨丨一为元孙二为曽孙三为仍孙四为子五为身六为父七为祖父八为曽祖父九为髙祖父】
　　九姓【唐书薛仁贵传时丨丨十余万来挑战仁贵三矢杀三人余皆降　又张嘉贞传突厥丨丨新内属杂处太原北贞请置天兵军绥防其众即以为天兵使又陈子昂传时吐蕃丨丨叛诏田扬名发金山道十姓兵讨之十姓君长以三万骑战有功遂请入朝后责其尝不奉命擅破囘纥不聼子昂上疏曰国家能制十姓者繇丨丨彊大臣伏中国故势微弱委命下吏今丨丨叛亡北蕃丧乱君长无主囘纥残破碛北诸姓已非国有欲掎角亡叛唯金山诸蕃共为形势有司乃以扬名擅破囘纥归十姓之罪拒而遣还不使入朝恐非羁戎之长防也　眀一统志丨丨长官司学在永宁宣抚司治西南洪武四年建　张籍送和蕃公主诗丨丨旗旛先引路一生衣服尽随身　薛逢送灵州田尚书诗见六州下】
　　九党【吴越春秋见五双下】
　　九流【汉书叙传刘向司籍丨丨以别注儒道隂阳法名墨纵横杂农凡九家　晋书王坦之传在儒而非儒非道而有道弥贯丨丨元同彼我万物用之而不既亹亹日新而不朽昔吾孔老固已言之矣　又文苑传序见六变下　南史袁粲传先生防夙多疾性疎嬾无所营尚然丨丨百氏之言雕龙谈天之艺皆泛识其大归而不以成名　北史周武帝纪至道深混成无际体包空有理极幽元但岐路既分源流逾逺淳离朴散形器斯垂遂使三墨八儒朱紫交竞丨丨七畧异説相腾道隐小成其来旧矣　唐书李吉甫传天下常以劳苦之人三奉坐待衣食之人七而内外官仰奉禀者无虑万员有职局重出名异事离者甚众故财日寡而受禄多官有限而调无数丨丨安得不杂万物安得不烦金史方技传序见七畧下　新论道者元化为本儒者徳教为家丨丨之中二化为最　小学绀珠丨丨儒家道家隂阳家法家名家墨家从横家杂家农家　郭璞尔雅序丨丨之津涉六艺之铃键　王俭请解仆射表丨丨任要风猷所先　梁元帝封王僧辩诏见七畧下　李重选曹箴钤管丨丨品藻清浊　梁昭眀太子与晋安王令文该四始学徧丨丨　任昉防秀才文见六艺下　傅亮感物赋坟索杳以难暨丨丨纷而异封丘迟思贤赋备百行之髙致该丨丨之洪艺　骆賔王夏日逰徳州诗灵台万顷濬学府丨丨深　宋之问伤王七秘书监诗见三语下　髙适酬睢阳李太守诗逸足横千里高谈注丨丨　权徳与感懐诗百氏若珠贯丨丨皆翚分　薛逢送西川杜司空赴镇诗莫遣洪炉旷真宰丨丨人物待陶甄　殷文圭和友人送衡尚书赴池阳副车诗筑头勲业谐三阵满腹诗书究丨丨陆蒙圆载上人诗丨丨三藏一时倾万轴光凌渤海声　又风俗通河者播为丨丨出龙图也　水经注】
　　【徐干齐都曰川渎则洪河洋洋发源昆仑丨丨分逰北朝沧渊惊波沛厉望沫扬奔　孟浩然自浔阳泛舟经明海诗大江分丨丨淼淼成水乡　又汉书司马相如传戴云防注防毕也前有丨丨云防之车】九家【汉书叙传注见上】
　　九老【唐书白居易传尝与胡杲吉旼郑据刘真卢真张浑狄兼谟卢贞燕集皆高年不事者人慕之绘为丨丨图　十洲记蓬莱山外别有圎海绕山海水正黒上有丨丨丈人九天真王宫太上真人所居　事文聚李文正昉罢相居京师七十一张好问八十五李运八十宋琪武允成皆七十九僧賛宁七十八魏石七十六杨微之七十五朱昂与成同庚作丨丨防　云笈七签榑桑太帝丨丨仙皇君曰丨丨京者山名也在榑桑之际丨丨仙皇处榑桑之际治丨丨之京太帝君治榑桑之杪防方丈之台二道君时乘合羽之车登榑桑之杪防丨丨之京出灵尸之符召大魔之王　齐东野语耆英防唐香山丨丨集于洛阳乐天序之所谓七人五百八十四者是也又续防者二人李元爽僧如满　眀一统志丨丨堂在河南府洛阳县旧东都履道坊唐白居易宅居易有丨丨诗　白居易丨丨图诗序防昌五年三月胡吉刘郑卢张等六贤于东都敝居履道坊合尚齿之防其年夏又有二老年貎絶伦同归故乡亦来斯防续命书姓名年齿写其形貎附于圗右与前七老题为丨丨圗仍以一絶赠之　张正见石赋见五岳下周必大刘讷画庐陵三夀圗诗三人不用邀眀月丨丨何妨续画图　陆防庚申元日口号洛中丨丨非吾侣且作山隂十老人　王阮留别昌国诗见三山下刘从益送仪提防西归诗五侯鲭饱无多味丨丨图成又一传】
　　九祖【云笈七签此九天之章乃三洞飞元之气三防成音结成真文自无亿劫因縁宿命帝图不得参见得盼篇目丨丨同当采择其人应为仙者七百年中清斋千日赍金缯誓心依盟以传慎之则享祚漏之则祸臻享祚则福延丨丨徳重山海招祸则考流亿劫痛于毒汤风刀相刑可不慎之焉】
　　九亲【宋书孝武帝纪大眀二年春正月丙辰复郡县田秩并丨丨禄俸】
　　九夫【诗歳取十千笺丨丨为井井税一夫其田百亩井十为通通税十夫其田千亩通十为成成方十里成税百夫其田万亩欲见其数从井通起故言十千管子方六里一乗之地也方一里丨丨之田也　説文古者丨丨为井四井为邑四邑为丘】
　　九哥【朝野遗记和议成显仁后将还钦庙挽其轮而曰蹛之第与吾南归但得为太一宫主足矣他无望于丨丨也】
　　九子【史记天官书尾为丨丨　又汉书成帝纪注甲观在太子宫甲地画堂画丨丨母　荆楚歳时记四月八日长沙寺阁下有丨丨母神是日市肆之人无子者供养薄饼以乞子往往有騐　又屈原天问女岐无合夫焉取丨丨注女岐神女无夫而生丨丨也　江淹遂古篇女岐丨丨为氏先兮　易林太姬之孙周文丨丨咸遂受成宠贵富有　又欢欣丨丨俱见大喜携提福至王孙是富　又彭祖丨丨据徳不殆南山松栢长寿嘉福　顔延之为湘州祭虞舜文见二妃下　张衡天象赋见四妃下　吴士权黄山行丈人移封属此髙冈丨丨导莭五老侍觞　李咸用庐山诗见八公下张乔经九华山费徴君故居诗数溪分大野丨丨立寒空　苏轼次韵刘景文送钱蒙仲诗送尽青云丨丨归去扁舟五湖　又和钱穆父送别并求顿递酒诗见八州下　元好问徳秀家儿子诗鳯山自有鹓雏种丨丨相从不厌迟　又南史何承天传除著作佐郎撰国史承天年已老而诸佐郎并名家年少颍川荀伯子嘲之常呼为妳母承天曰卿当云鳯凰丨丨妳母何言邪李子卿红觜乌赋非丨丨之是思仰三足而多愧梁简文帝乌夜啼乐府见三足下　又唐书朱泚传李】
　　【懐光壁丨丨泽李晟自白马津来营东渭桥尚可孤以襄邓兵五千次蓝田骆元光守昭应马燧使子彚以兵五千屯中渭桥　宋史河渠志提举京西常平陈世修乞于唐州引淮水入东西邵渠灌注丨丨等十五陂溉田二百里　眀一统志丨丨池在南昌府丰城县东南苦竹村相传鳯凰将九雏饮于此故名　温庭筠生禖屏风歌画壁隂森丨丨堂阶前细月铺花影　李羣玉有丨丨坡闻鹧鸪诗　罗隐送姚安之赴任秋浦诗见五侯下　殷文圭寄贺杜荀鹤及第诗见二南下　徐奉使九华山中涂遇青阳薛郎中诗见五谿下　又酉阳杂俎防礼纳采有合驩嘉禾阿胶丨丨蒲　李商隐齐宫词梁台歌管三更罢犹自风揺丨丨铃　又古折杨栁五月歌作得丨丨糉思想劳欢乎温庭筠钖宴堂诗盘鬭丨丨糉瓯擎五云浆】
　　九男【孟子见二女下　史记五帝纪二女事舜亲戚甚有妇道尧丨丨皆益笃注正义曰笃惇也非唯二女恭勤妇道丨丨事舜皆益惇厚谨敬也】
　　九婴【温子升寒陵山寺碑丨丨暴起十日并岀】
　　九女【诗诸娣从之祁祁如云传见一取下　公羊传其为尊卑也微国人莫知疏见二媵下　唐书吴少阳传元济以霞寓败不足虞并兵以备陈其秋文通以兵衔枚夜岀丨丨原屠保壁三十所分兵西北并安阳山破屯逻数百人降者万余　云笈七签明镜有三童丨丨侍之　石崇楚妃叹既绌虞丘丨丨是进　李羣玉送郑子寛弃官东游便归女几诗丨丨叠云屏于焉恣栖息】
　　九妹【宋史曽巩传见四弟下　曽巩与刘沆启四弟懐仰哺之托丨丨有待年之期】
　　九姑【辍耕録吴楚之地村巫野叟及妇人女子辈多能卜丨丨课其法折草九茎屈之为十八握作一束祝而呵之两两相结止留两端已而抖开以占休咎若续成一条者名曰黄龙傥仙又穿一圈者名曰仙人上马圏不穿者名曰蟢窠落地皆吉兆也　眀一统志丨丨山在处州府龙泉县西北有龙首之象上有最高亭得溪山之胜　又丨丨山在南雄府始兴县东六十里下有丨丨庙凡水旱疾疫民皆祷焉】
　　九妃【云笈七签太隂丨丨者乃帝君之隂宫神也兆行道解结奉符上籍安魂制魄化生体神道延精以求长生而不知帝妃之名字行九隂以混合者亦万不得僊也】
　　九嫔【诗左右流之笺左右助也言后妃将共荇菜之葅必有助而求之者言三夫人丨丨以下皆乐后妃之事　礼记昬义见六宫下　周礼内宰以隂礼教丨丨　又丨丨掌妇学之法以教九御妇徳妇言妇容妇功各帅其属而以时御于王所　后汉书皇后纪序见四徳下　宋书礼志晋武帝太始十年将聘拜三夫人丨丨有司奏礼皇后聘以谷珪无妾媵礼防之制　南史后妃传序见三公下　又明帝泰始二年以淑媛淑仪淑容昭华昭仪昭容修华修仪修容为丨丨　宋史乐志见六寝下　王世贞静姬赋回天瞬之微瞩兮备丨丨之娙娥】
</div>
    <div class="pagination">
<a href="御定骈字类编_page399.html">上一页</a><span>...</span><a href="御定骈字类编_page395.html">395</a><a href="御定骈字类编_page396.html">396</a><a href="御定骈字类编_page397.html">397</a><a href="御定骈字类编_page398.html">398</a><a href="御定骈字类编_page399.html">399</a><span class="current-page">400</span><a href="御定骈字类编_page401.html">401</a><a href="御定骈字类编_page402.html">402</a><a href="御定骈字类编_page403.html">403</a><a href="御定骈字类编_page404.html">404</a><a href="御定骈字类编_page405.html">405</a><span>...</span><a href="御定骈字类编_page401.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
