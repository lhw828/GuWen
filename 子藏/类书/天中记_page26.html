<!DOCTYPE html>
<html>
<head>
    <meta charset="UTF-8">
    <title>天中记 - 第 26 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 26 页/共 201 页</h1>
    <div class="content">　　云师虎霍山南岳有云师雨虎注云师如蚕长六寸似兎雨虎如蛹长七八长似蛭云雨之时出在石上肉甘可以熟而食之【开山图】
　　神水武帝徙南岳之祭于庐江潜霍山之上无水庙有四镬可受四十斛至时祭水輙自满用之足了事毕即空尘土树叶莫之污也积五十嵗嵗作四祭后但作三祭一镬自败【捜神记】
　　出钟庐江霍山数年来尝有钟声十二潜发重壤帝将征关洛山崩有六钟自出制度合式声中律吕古上有古文书一百六十字【宋书】
　　司命府霍山下有洞台方三百里司命君之府也【黄庭内景经】
　　恒山
　　辰星大梁柝木以负北海其神主于常山星辰位焉并镇周官并州其镇山曰恒山
　　岳恒山谓之岳【水经】
　　昴毕散昴毕间为天散为冀州分为赵国立为常山有下有祠有安天王【元命苞】
　　五名北岳有五别名一曰兰台府二曰列女宫三曰华阳台四曰紫防宫五曰太乙宫或云大茂山【括地志】常山恒者常也万物伏藏于北方有常也【风俗通】北方为恒恒者常也隂终阳始其道常乆故曰常山【白虎通】茂丘茂丘茂山也盖恒岳之别名水从西来甚大至茂山之西沈防于地过山而复出其大如初世言避恒岳之灵【阳固北都赋】
　　四种五获其山北临代南俯赵东接河海之间早生而晚杀五谷之所蕃熟四种五获焉【管子】
　　太之泉恒山上有太之泉神草十九种服之可度世【五缶图】
　　天神贵客崔嵬北岳天神贵客温仁正直主布恩徳【易林】安王石舜时十有一月巡狩北岳诣大茂山谷值大雪不能进而遥祭之忽庙之右飞一石冉冉而坠帝前名曰安王石又五载巡狩其石飞于曲阳建庙祀之蓬蔂昌容者常山道士自称殷女食蓬蔂根徃来山下见者二百余年顔色如二十许人【列仙传】
　　赵符赵简子告诸子曰吾藏宝符于常山上先得者赏诸子驰之常山上求无所得无恤还曰已得符矣从常山上临代代可取也简子知其贤以为太子【史记】
　　燕王慕容儁夀光二年常山寺大树根下得璧七十珪七十三光色精竒有异常玉儁以为神岳之命以太牢祠之【前燕録】
　　置祀礼神道武立庙于其上置大祀九十人嵗时所祷水旱至文成帝东巡亲礼其神焉【后魏书】
　　隂岳迈厯恒峦路隣隂岳惟灵作镇出纳炎水帝道资功坤仪慿徳【魏孝文祭文】
　　灵山惟灵山之秀峙亘朔野而摽竒絶璧千寻孤峯万仞桂华侵月松罗挂云幽涧冬暄飞泉夏冷宝符临代邦之美灵蛇表阵势之竒【唐太宗祭文】
　　干门坤轴包括绵长经纶中外外夷有四昴宿主胡则延袤以限之中郡有五宝符在代则高襄以临之其顶也上扶干门黒帝之宫观其足也下捺坤轴神之都府【文粹张嘉贞碑】
　　镇岳定州曲阳本恒阳元和十五年更名是年又更恒岳曰镇岳有岳祠【地理志】
　　总天山洞名太一总之天颛顼为黒帝治北岳上应毕昴之精下镇燕地之分野主五谷蕃熟之司五岳神名太山君神姓圆名常龙衡山君神姓丹名灵峙华山君神姓浩名郁狩恒山君神姓登名僧嵩山君神姓夀名逸羣呼之令不人病【龙鱼河图】
　　姓名东岳姓丘名目陆南岳姓烂名洋光西岳姓浩岳名元仓北岳姓伏名通萌中岳姓角名普生【七籖】佐命太山君罗浮括苍佐命衡山君黄帝所命霍山潜山为储嵩高山君少室武当佐命华山君地胏女几佐命恒山君河逢抱犊佐命【五岳图序】
　　将军太山将军姓唐名臣霍山姓朱名丹华隂姓邹名尚恒山姓莫名恵嵩高山姓石名恒存之却百邪【龙鱼河图】
　　海上五岳
　　广乗山广乗山者天之东岳也在东海之中为五岳发生之首上有碧霞之阙琼树寒林紫雀翠鵉碧藕白橘莫可名状即青帝天君灵威仰仙官统兵吏万众镇此山上主嵗星之精居九气青天之内矣
　　长离山长离山者天之南岳也在南海之中上有朱宫绛阙赤室丹房朱草紫芝霞膏金醴若可名状应天下初得道神仙皆诣此宫营形浴质肖隂炼阳为长生乆视之道即赤帝天君赤熛怒统领仙官神吏万众镇此山上主荧惑之精居二气丹田之内矣
　　丽农山丽农山者天之西岳也在西海之中上有白华之阙三素之城玉泉之宫瑶林瑞兽莫可名状即白帝天君白招拒统领仙官神吏镇此山上主太白之精居七气素天之内矣
　　广野山广野山者天之地岳也在北海弱水之中形如昆仑鄷都罗山合为隂气之主上多琼楼宝阙金液龙芝莫可名状即黒帝天君叶光纪统理仙官神吏镇此山上主辰星之精五气天之内矣
　　昆仑山昆仑山者天之中岳也在八海之间上当天心形如偃盖上广下狭三成而上与天齐日月黄赤二道交防其上三光行焉东曰昆仑西曰圃北曰浪苑南积石山大石山水泉山北戸山四靣各万里一土有琼华之阙光碧之堂瑶池翠水即西王母统众仙居焉海中四岳为枝干十洲四岛八海大川围绕其侧絶顶之上有金台五所玉楼十二金城千里地生金根之树琼柯瑶林紫雀翠鸾碧桃白李百宝妙岩莫可纪述即黄帝天君含枢纽统领天大圣众镇此山皆与五岳名山相连常有神仙徃来生校生籍上主镇星之精居于中元一气天中焉其海外之五岳即五气之宗祖矣【云笈七籖】
　　石
　　土精土精于石石气之核也气之生石犹人经络之生爪牙也【物理论】
　　地骨地以石为之骨【慱物志】
　　隂精补阳周易艮为山为小石石隂中之阳阳中之隂隂精补阳故曰含石石之为言托也托立法也【春秋説题觧】山体山体曰石石硌硌也坚捍硌也山多大石曰礐礐学也大石之形学学然山多小石曰磝磝尧也每石尧尧独处而出见也砾小石也【什名】磊众石也砀文石也【説文】琅玕石似珠也【经注】碔砆石似玉也【广雅】水沫为浮石【抱朴子】石觧散曰【周礼】
　　嘉肺石周礼曰大司冦以嘉石平罢民有罪者坐诸嘉石以肺石达穷民凡防独老防之欲复于上而未达者立于肺石注曰嘉石文石也肺石赤石也
　　启母石禹娶涂山治鸿水通轘辕山化为熊谓涂山氏曰欲饷闻鼔声乃来禹跳石误中鼔涂山氏徃见禹方作熊慙而去至嵩山高下化为石方生啓禹曰归我子石破北方而生启【淮南子】禹产于防石启生于石【隋巢子】石武王伐殷得二大夫而问之曰殷国将亡亦有妖乎其一人对曰殷国常雨血灰石小者如鸡子大者如箕武王曰大哉妖也【六韬】
　　采石天子升于采山之山于是取采石铸以成器【穆天子传】石言石言于晋魏榆晋侯问于师旷曰石何故言对曰石不能言或慿焉不然民听滥也抑臣又问之曰作事不时怨讟动于民有则非言之物而言今宫室之侈民力雕尽怨讟并作莫保其性石言不亦宜乎【左昭三】説苑晋平公筑虒祁之室石有言者平公问【云云】
　　陨石左传曰陨石于宋五陨星也注曰但直言星则嫌星使石陨故言陨星史记始皇三十六年星坠于东郡至地为石或刻其文曰始皇死而地分始皇尽诛石旁人燔销其石
　　煑石卭防者周封史也能行气錬形煑石髓而服之谓之石钟乳至数百年往来入太室山中有卧石床枕焉【列仙传】
　　跪石范蠡吠于狗窦文种闻而拜之鲍龙跪石而吟仲尼为之下车圣贤观察不待而功而知之也【刘子知人】燕石宋之愚人得燕石于吾台之东归而藏之以为大宝周客闻而观焉主人端冕衣服以发宝华匮十重缇市十袭客见之卢胡而笑曰此燕石也与瓦甓不异主人大怒藏之愈固【□十】山海经燕山多婴石注云似玉有符彩婴带所谓燕石者
　　石行周赧王二十年齐东有二石高三丈余相从而行如海数百步【春秋后传】
　　五妇梓桐县有五妇山昔秦王献五美女于蜀王蜀遗五丁迎之至此五女见大蛇入山室中五丁引蛇大呼山崩五女上士化为石【蜀记】
　　黄石张良见老人出一篇书读是则为王者师后十三年见我济北谷城山下黄石即我也良后果得黄石宝而祠之及死并黄公□臈祀之【史纪】孟津河东去邺城五里有济北郡谷城县有谷城山是黄石公所庭有人登此山见崩土中有文石石丈鲜明虎使采取以治宫殿又免谷城令不奏闻故也【邺中记】
　　为磬广汉有青石山九州要记云此山音石天下无加于此可为磬李膺益州记云昔巴蜀争界厯不嵗决汉高八年一朝宻雾山自裂自上至下开数尺若引绳焉于是州界始判巴蜀之民惧天责罚乃息所争因为立祠民将采石必先祀之【寰宇记】
　　燕衔窦太后在家尝有白燕衔石大如指堕后绩筐中后取石割为二中有文曰母天后地乃合之遂不复开后为皇后常并置玺椟中号曰天玺也【西京杂记】
　　马肝元鼎中条支国贡马肝石以和丸转丹白者以此石拂之应手而黒【洞记】
　　潜英李夫人死武帝常思梦一见之欲李少君言能致其神启帝曰黒海北对都之野出潜英之石其色青轻如毛羽寒盛则石温夏盛则石凉刻为人像神悟不异真人乃求得之命工刻作夫人形置之幙里宛若生时帝大悦欲近之少君曰此石毒可望不可迫也【拾遗记】碣石地理志曰大碣石山在右北平骊城县西南武帝尝登之以望巨海而勒其石于此今枕海有石如甬通数十里当山顶有大石如柱形徃往而见丘于巨海之中潮水大至及潮波退不动不没不知深浅世名之天桥柱也韦昭亦指此以为碣石也【水经注】
　　化石临贺溤乗县东五里有故县庙相传淮南王安汉被诛其子奔迸来至一夜忽化为石人当县门而立百姓恠而观之其迫察者手足无不疮烂【荆州记】
　　石立昭帝元凤时太山莱芜山南有大石自立三石为足石立处有白鸟数千集其旁眭孟以为石隂类下民象太山岱宗之岳王者易姓告伐之处当有庶人为天子者孟坐伏诛【五行记】哀帝时无盐危山土自起覆草如驰道伏又报山石转立东平王云及后谒自之石所祭治石象瓠山立石束倍草并祠之知灾异者高尚云石立宣帝起之表也息夫躬告之王自杀后谒弃市【本传】支机成都卜肆支机石即海客自天河所得织女令问严平君者也太尉炖煌公好竒命镌取一片欲为器用镌刻之际工忽风瞀坠于石侧者三公知其灵遂至止今则亦玉焉【灵验记】互见天
　　【吞文石】五鹿充宗授学于弥成子弥成子尝遇人以文石如卵授之成子吞之遂聪悟后成子病吐出此石授亢宗吞之又为名学【西京杂记】
　　孝子石隗相叔通道人也性至孝母毎食欲江中正流水相冬夏汲之一朝有横石生正流中叔通因之以汲江中有石号孝子石【蜀记】相哀帝世举孝廉平帝时为郎【华阳国志】
　　烧石虞诩为武都太守下辩东三十余里有峡中当泉水生大石障塞水流每至春夏輙溢没秋稼坏败营郭诩乃使人烧石以水灌之石皆坼裂因镌去石遂无泛溺之患也【续后汉书】
　　鹊化张颢为梁相新后有鸟如山鹊飞翔近地令人擿之堕地化为圆石颢命椎破得一金印文曰忠孝侯印灵帝时为太尉【捜神记】
　　阵图沔阳城泝汉上十五里有诸葛武侯所镇在汉水南背山向水门前累石以为镇水至坏其行列水去輙复故【梁川记】
　　磨石魏文在东宫宴诸文学使甄夫人出拜刘祯仰观之武帝怒罚令徒作后帝至尚方阅视祯坐磨石不动太祖问石如何性祯曰石出荆山悬岩之巅内含卞氏之珍磨之不加莹雕之不增文武帝曰名岂虗哉【文士传】石英明帝增崇宫殿雕镂观阁凿太行之石英采谷城之文石起景阳山于芳林园建昭阳殿于太极之北【魏志】今作洛阳宫殿取白石工人鑚山索异石凿石求云母劳役之事莫过于此也【魏名臣奏】
　　连理太山下有连理文石高十二丈状如柏树其文彪发似人雕镂自下及上皆合而中开广六尺望若真树也父老云当秦末二石相去百余步芜没有无蹊径及明帝之始稍觉相近如双阙土石隂类魏为土徳斯为灵徴【拾遗记】
　　讨曹明帝青龙三年张掖郡氐池县大栁谷口夜激波涌溢其声如雷晓而有苍石立水中白石画之为马牛等形其文曰大讨曹帝恶其讨也使凿去为计以苍石塞之宿昔而白石满焉至晋初其文愈明焉象皆焕彻如玉焉【汉晋春秋】
　　文石为瑞冯乗县有秦山孙权僣称尊号之时此山夜忽有声如雷因发洞穴其间可六七里其中石有文采又有石柱石鼔石弹丸郡上言之权以为祥瑞【荆州记】文理成字鄱阳厯阳县有石山临水高百丈其三十丈所有七穿骈罗穿中色黄赤不与本体相似俗相传谓之石印又云石印封发天下当太平下有祠屋巫祝言石印神有三郎时歴阳长表上言石印发皓遣使以太牢祭厯山巫言石印三郎説天下方太平使者作高梯上看印文诈以朱书作二十字石云楚九州渚吴九州都州士作天子四世治太平始迁以启皓皓大喜曰吴当为九州作都渚乎从大皇帝逮孤四世矣太平之主非孤复谁重遣使以印绶拜三郎为王【江东传】
　　石树天玺元年临海郡吏伍曜在海水际得石树高二尺余枝茎紫色诘曲倾靡有光采山海经所载王碧树之类也【宋志】
　　郁林石陆绩孙权初为郁林太守罢秩而归不载宝货舟轻不可越海用巨石重之至姑蘓置其门人号郁林石【传载】
　　石子介象字元则防稽人入山求神仙见谷有石子皆紫色大如鸡子象取二枚见一美女被服五采象叩头乞长生女曰急送汝于中物还着故处象送石还女授以还丹方一首【神仙传】
　　石髓嵇康遇邯郸人王烈烈自言一百余嵗共入太行山得石髓饴即自服半余半与康皆凝而为石室中见一巻素书呼吸康取辄不见【城荣绪晋书】神仙五百年辄开其中石髓出得而服之夀与天相毕【神仙经】
　　鸣石武帝时吴郡临平岸崩出一石鼓打之无声以问张华华曰可取蜀中桐材刻作鱼形扣之则鸣于是如言扣之声闻数十里【异苑】永康元年襄阳郡上鸣石似玉色青撞之声闻七八里今零陵泉陵县永正乡有鸣石二所其一鼓状如俗因名为石鼓【山海注】
　　燃石豫章有石黄白色而理疎以水灌之便热加鼎于上炊足以热冷则灌之雷焕以问张华华曰燃石也【出异物志】
　　祠石陈总迁殿中侍御史遣诣终南山请雨总先除小石祠唯存大石一所而祈之祈文曰峩峩大石佐岳通理含滋吐润恵我四海【王隐晋书】
　　文如竹叶江东太庙门北有石文如竹叶宋文帝元嘉中修庙所得陆澄以为晋武孝时郊禖石【通典】
　　石来晋恵永宁中湖熟县湖中有大石去渚二百步浮来登岸百姓惊观或曰石来明年石氷入扬州【丹阳记】白防成宿张轨永嘉元年如姑臧送石白防如星成二十八宿【前凉録】
　　石笥豫章县东乡吕里山中有石笥厯代不能吴猛遂得发之多有石牒古字弟子莫有晓者猛亦不言弟子数十人合力举盖不动如山猛亦平提若无重焉县南山有石直立水中峻千仞猴猿不能致猛乃防梜升之令二弟子随后忽若平路【吴猛别传】
　　石生日月初乡里所居原丘地中石生日月马勒鐡骑之象于时父老相者皆云此胡竒貌有大志其终不可量邑人厚遇之【石勒别传】
　　采石石季龙立河桥为云昌津采石为中济石无大小辄随流用工五百余万不成季龙遣使致祭沈璧于河俄而所沈璧流于渚上地震水波腾上津所楼殿倾坏压死者百余人【録异记】
　　砺齿孙子荆谓王武子曰当枕流潄石玉臼石非可漱流非可枕孙曰枕流欲洗其耳漱石欲砺其齿【晋书】浮水上赫连勃勃大有青石大如马头浮水上逆流而行行人见而送人羣臣咸贺以为石者沈物浮水者自出之义而上行荆吴入朝之象勃大悦【前赵録】
　　醉石陶渊明所居栗里有大石渊明尝醉眠其上名曰醉石【庐山记】
　　兆祥宋元嘉七年五月武陵洪水善徳山崩两石高丈余如人雕刻精竒形备古制式占者云武陵出天子其时八月孝武始诞后封武陵王即帝位【洽闻记】
　　锦石锦沙村傍山依壑素波澄映锦石舒文冠军吴喜闻之而造焉鼓枻防泛弥旬忘返叹曰名山美石故不虗赏使人防朱门之志【新安记】
　　着符魏贞君五年张掖郡列言氐池县大栁谷山大石有青质白章间成文字记国家祖宗之讳着受命歴数之符乃遣使图写其文羣臣奏曰斯乃上灵降命国家无穷之徴也【灵徴】
　　八风黒石太和中造太和殿于平成殿之东阶下有一碑石亦是洛阳八风谷之缁也【水经】
　　出血玉琴卒后墓门前有石人狮子子贤寒防卖与泛氏致牛破牛死泛氏就打破皆血出【敦煌实録】
　　灵石永明七年主书朱灵让于浙江得灵石十人举乃起在水深三尺而浮世祖亲投于天渊池刻之试为佛像【南齐志】
　　【越王石】虞愿为晋平太守海邉有越王石常隠雾云相传云清亷大守乃得见愿徃观清彻无隠蔽【齐书】
　　胏石梁天监初诏于公车府谤木胏石傍各置一函有龙蛇方悬才高抱叹豪门陵贱若欲自申并可投胏石函五年诏曰朕昧旦斋居惟刑是恤三辟五听兴载怀故陈胏石于都街增官司于诏狱【本纪】
　　到公石到溉居近淮水斋前山池有竒礓石长一丈六尺梁武戏与赌之并礼记一部溉并输焉召即迎置华林园宴殿前移石之日都下倾城纵观所谓到石公也【南史】梁书无礓字
　　实舸江草自会稽丞除都宫尚书将还赠遗一无所受依旧订舫革并不纳维乗台所给一舸舸艚偏欹不得安卧或谓革曰船既不平济江甚险当移徙重物以迮轻艚革既无物乃于西陵岸取石十余许以实之【梁书】三侯徐陵后堂竪美人山铭曰峯因五妇石是三【海録】三品台城同防寺前四石各高丈余陈之三品石也杨树形周宣帝大定永州得白石二年割而为两段中有杨树之形黄根紫叶【广五行记】
　　变玉隋相州刺史内阳公薛胄所居堂础忽变为玉胄谓为善徴也设斋庆之释灵裕云斯琉璃耳宜慎之戒之可禳之以福胄不从其言后矣杨谅起逆事有相縁乃流之邉裔追悔晩矣【续高僧传】
　　钓台石大业七年二月初造钓台之时多运石者将船兵丁困弊于役嗟叹之声闻于道路时运石者将船至江东岸山下取石累构为钓台之基忽有大石如牛十余自山顶飞下直入船内如人安置船无伤损【大业拾遗】青石丹书唐齐王元吉于晋阳宫获青石若形文有丹书四字曰李渊万吉元吉遣使献之文字映彻宛若形见者咸异焉高祖曰令水渍磨以验之其字愈明于是内外毕贺高祖曰上天明命贶以万吉宜以少牢祀石而酧送之
　　祯石太宗以武徳九年八月即位九月壬戌林州献祯石隠起成文曰圣主某大吉子孙五千嵗素质字篆隶相参【册府】
　　青质白文贞观十七年八月凉州昌松县鸿池谷有石青质白文成字太宗遣使祭之曰天有成命表瑞贞石文字昭然厯数惟永【五行志】
　　鸣石显庆四年渔人于江中网得一青石长四尺濶九寸其色光润异于众石悬而系之鸣声清越行者闻之莫不驻足都督滕王表送纳瑞府【豫章记】渔人网得一石甚鸣击之声闻数十里道王为洪州刺史破之得剑一双视其铭一有许旌阳字一有万仞字遂有万仞师出焉【朝野佥载】唐书道王元庆未为洪州盖元婴事误
　　盘石薛元超道衡孙也转中书舎人省中有一盘石道衡为侍郎时尝据而草制元超每见辄泫然流涕【唐书】伪石雍州永安县人唐同防于洛水中得瑞石一枚上有紫脉成文云圣母临朝永昌帝业进之授五品果毅置永昌县乃是将石凿作字以紫石末和药嵌之后并州文水县于谷中得一石还如此有武兴字改文水为武兴县自是徃往作之后知其伪不得采用乃止【国史补】李峤贺表云人称同防县实永安姓氏将国号符土地与石文相应英华魏王武承嗣伪造瑞石文【云旧唐云书】石连理永昌年中台州司马孟诜奏临海水下冯义得石连理树三株皆白石【洽闻记】
　　瑞石樊文进瑞石武后暴石朝堂示百官冯元奏常云伪妄不可以示羣臣后怒出为陇州刺史【唐书】
　　赤心则天时有人于洛水中获白石数防赤诣阙輙进诸宰相诘之对云此石赤心所以来进李昭徳叱之曰此石赤心洛水中余石岂能尽反耶左右皆笑【上】祝石中宗为天后所废于房陵仰天而叹心祝之因抛一石于空中曰我复帝此石不落其石遂为树枝勾挂至今尚存【独异志】
　　化面宗时王倕奏武威郡番禾县嘉瑞乡天宝山周回五六里石化为面在近村闾及诸部落自今载正月以来取食甘美益人孙逖表云岂来麰之足方何粟之能喻英华太和四年八月太原节度使栁公绰奏云蔚代三州山谷间石化为面人取食之【唐防要】
　　蹶石开元年李嗣业讨勃律通道葱岭有大石塞隘以足蹶之抵穷谷识者以为至诚所感云【唐书】
　　落星石秘省内落星石薛稷画鹤贺知章章书郎余令画凤相传号为四絶【南部新书】
　　寳符开元末于农古函谷闗得寳符白石赤文正成桑字识者解之云桑者四十字也八所以示圣上御歴数也及幸蜀之来嵗四十八矣得之时天下歌之遂改年天寳【开天传信】铁李齐物天寳初为陕州刺史开砥柱之险坚石中得古铁犁铧有平陆字因改河北县为平陆县【上】石鱼开寳四年黔南上言江心有石鱼见上有古记云广徳元年二月大江水退石鱼见部民相传丰稔之兆【庐陵异物志】涪州鉴湖上流有石刻双鱼皆三十六鳞一衔萱草一衔莲花鱼见则年丰【山川异纪】
　　履石释明瓉居南岳一日刺史祭岳脩道路极严忽中夜风雷一峯頺下其縁山磴道为大石所拦乃多用人牛推挽物力竭而石愈固瓉曰我始去之遂履石而动忽转盘而下声若震雷太守奉如神明【唐髙僧传】
　　灵石仆固怀恩以叛入回纥没其家入后宫大厯四年封其女为崇徽公主下降可汗道汾州以手掌托石壁遂有手防今灵石有崇徽公主手痕碑【广川书跋】
　　坠石李师诲兄弟于衲僧处得落星石一片僧云蜀于路早行见星坠于前遂掘之得一片石如断磬其石端有雕刻狻倪之首亦如磬有孔穿縧处尚光滑岂天上奏乐器毁而坠与此石流传安邑李吉甫宅中【尚书故实】载石顔真卿晚年尝载石以行砻而藏之遇事以书随其所在留其所镌石
　　石走宝厯元年资州资阳县山有大石忽然吼踊下山越涧却上坡可百步其石走时有锄禾人见之各手执锄赶至止所其石高二丈
　　抛石太和初沧景节度李同捷叛王知兴帅兵讨之同捷遣能言者登城骂知兴有一卒曰此可用抛石击去其首乃具抛发一石正中其首随石迸落军中欢呌城上飞动知兴赏之千金【独异记】
　　卯石常侍崔元亮在洛中尝闲步涉岸得一石子大如鸡卵黑润可爱玩之行一里划然而破有鸟大如巧妇飞去【酉阳杂爼】
　　遗石白居易东都所居履道里防沼种树搆石楼香山凿八节滩【新唐】农杨贞一与青石三方长平滑可以坐卧【旧】太和九年山客赠余盘石转致履道里第时属炎暑坐卧其上爱而铭之曰质凝云白文拆烟碧【长庆集】天竺白乐天罢杭州得天竺石一华亭鹤二苏州得太湖石五折腰菱俱置千里苐池上【旧唐】
　　掘石有宇甘露事败王璠举家无少长皆死初璠在浙西缮城壕役人掘得方石上有十二字云山有石石有玉玉有瑕瑕即休璠视莫知其防京口老人讲之曰此石非尚书之吉兆也尚书祖名崟崟生础是山有石也础生尚书是石有玉也尚书之子名瑕休休絶也庸作吉徴果赤族【旧书】
</div>
    <div class="pagination">
<a href="天中记_page25.html">上一页</a><span>...</span><a href="天中记_page21.html">21</a><a href="天中记_page22.html">22</a><a href="天中记_page23.html">23</a><a href="天中记_page24.html">24</a><a href="天中记_page25.html">25</a><span class="current-page">26</span><a href="天中记_page27.html">27</a><a href="天中记_page28.html">28</a><a href="天中记_page29.html">29</a><a href="天中记_page30.html">30</a><a href="天中记_page31.html">31</a><span>...</span><a href="天中记_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
