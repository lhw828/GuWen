<!DOCTYPE html>
<html>
<head>
    <meta charset="UTF-8">
    <title>喻林 - 第 21 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 21 页/共 195 页</h1>
    <div class="content">　　占捶钩之轻重而无毫芒之差都无怀则物来皆应也【郭子注庄知北游】
　　墨翟之徒世谓热腹杨朱之侣世谓冷肠肠不可冷腹不可热当以仁义爲节文尔【顔氏家训省事】
　　衡平也权重也衡所以任权而钧物平轻重也【李善注文选刘孝标广絶交论】
　　圣人如柱邪王曰如筹算虽无情运之者有情【世説新语言语】何尝见明镜疲于屡照清流惮于惠风【世説新语言语】
　　圣人之变如水随形形平则平形险则险【意林范子】
　　字説曰应从心从防心之应物不疾而速不行而至防之应物人或使之能疾而已不行不至【埤雅品物门鹰】
　　申子曰岂不知镜设精无爲而美恶自备矣【初学记器用部镜】珠虽朗离人莫映【初学记居处部堂】
　　若镜之心物来斯照如圣之智感而遂通【道徳经注防卷三】圣人无心有感斯应譬彼明境方兹虚谷感而后应不爲物先【道徳经注疏卷五】
　　譬如鸣钟悬在虚空若无扣击声理恒存以何因縁声理恒存以应扣故若有扣者大则大声中则中声小则小声而此钟中声体不异各随其扣发响不同圣人亦尔湛然之理等一不异随物应形万种差别【海空智藏经治相品】譬如大海流澍无极任人取用随其灌溉有智之人深凿沟渠以导其流则浇灌无极愚痴之人执持漏器诣于河海随漏获润甚少或有盲人都不见海无所受润【玉清经慈悲方使品】
　　譬如虚空无不受持亦非摠持亦无不持【普超三昧经卷二】譬如若称随其轻重或上或下【修行道地经五隂成败品】
　　在用如水分千月爲体若镜鉴万形【辨正论卷二】
　　考僞
　　视彼林中谓其当有大木而维有薪维有蒸薪蒸在林则似大木而非大木也以兴视彼朝上谓其当有贤者而唯有小人此小人之在朝则似贤人而非贤也【毛诗正义正月】
　　莠之茎叶似苗佞人诈饰似有义利口辨辞似若有信郑声淫人之听似若美乐紫色似朱乡原惑众似有徳此六似者孔子之所恶也【赵氏注孟尽心下】
　　外传曰马不过稂莠【尔雅防草疏】
　　阙子曰宋之愚人得燕石梧台之东归而藏之以爲大宝周客闻而观之主人父斋七日端冕之衣衅之以特牲革匮十重缇巾十袭客见之俛而掩口卢胡而笑曰此燕石也与瓦甓不殊主人父怒曰商贾之言竖匠之心藏之愈固守之弥谨【后汉书应奉传注】
　　南海有明珠即鲸鱼目瞳鲸死而目皆无精可以鉴谓之夜光【述异记上】
　　正道而辨奸犹引绳以持曲直是故邪説不能乱百家无所窜【荀子正名篇】
　　今剑或絶侧羸文齧缺卷銋而称以项襄之剑则贵人争带之琴或拨刺枉挠阔解漏越而称以楚庄之琴则巨室争鼓之苖山之鋋羊头之销虽水防龙舟陆剸兕甲莫之服带山桐之琴涧梓之腹虽鸣亷隅修营唐牙莫之鼔也【淮南子修务训】
　　色厉而内荏乱真者也文表而柔里乱实者也【盐铁论利议】或曰何以处僞曰有人则作之无人则辍之之谓僞观人者审其作辍而已矣【扬子孝至篇】
　　昔者姒氏治水土而巫步多禹扁鹊卢人也而医多卢夫欲雠伪者必假真【子重黎】
　　榝茱茰也佀椒而非以喻子椒佀贤而非贤也【王逸注楚辞离骚经】
　　故贪者能言亷乱者能言治盗跖非人之窃也庄蹻刺人之滥也【王充论衡本性篇】
　　海外西南有珠树焉察之是珠然非鱼中之珠也【王充论衡説日篇】
　　夫易言云从龙者谓真龙也岂谓土哉楚叶公好龙墙壁盘盂皆画龙必以象类爲若真是则叶公之国常有雨也【王充论衡乱龙篇】
　　鼈三足曰能三足曰贲案能与贲不能神于四足之鼈一角之羊何能圣于两角之羊【王充论衡是应篇】
　　闻一増以爲十见百益以爲千使夫纯朴之事十剖百判审然之语千反万畔【王充论衡艺増篇】
　　夫名之系于实也犹物之系于时也物者春也吐华夏也布叶秋也凋零冬也成实斯无爲而自成者也若强爲之则伤其性矣名亦如之故僞名者皆欲伤之者也【徐干中论考僞】
　　诱以僞成之名惧以虚至之谤使人憧憧乎若亾惙惙而不定丧其故性而不自知其迷也咸相与祖述其业而宠狎之斯术之于斯民也犹内关之疾也非有痛痒烦苛于身情志慧然不觉疾之已深也然而期日既至则血气防竭故内关之疾疾之中夭而扁鹊之所甚恶也以卢医不能别而遘之者不能攻也【徐干中论考僞】
　　姒氏禹也治水土涉山川病足故行跛也禹自圣人是以鬼神猛兽蜂虿蛇虺莫之螫耳而俗巫多效禹步【扬子法言注重黎篇】
　　羊假虎皮见豺则战人假僞名考实则穷【子法言注吾子篇】先见良物价定而杂与恶物以欺惑下土之人【李善注文选西京赋】
　　玉爲真洁白如猪膏叩之鸣者是真也其比类甚多相似宜精别之所以燕石入笥卞氏长号也【本草玉屑卷二】鸠傅隼翼羔披豹皮类似质违表是里非【意林周生烈子】桓灵谚曰举秀才不知书察孝亷父别居寒素清白浊如泥髙第良将怯如蝇【太平御览人事部谚下】
　　日给之华与柰相似也柰结实而日给零落虚僞之初与真实相似也虚僞败而真实成【太平御览果部防】
　　夫萍之浮与菱之浮相似也菱植根萍随波是以尧舜叹巧言之乱徳仲尼恶紫之夺朱【太平御览果部菱】
　　盖土龙不可以升天石人不任爲亭长容貌虽似蹄足难奬【初学记地部石注】
　　琅玕石似珠也碔砆石似玉也【初学记地部石】
　　素氷象玉难可磨荡结土成龙遭雨则伤【初学记地冰注】譬如儛师于大众中化作城郭象马车乗作诸璎珞严身之具城邑聚落山林树木泉池河水于彼众中有诸众生无有智慧覩见之时悉以爲实其中智人知其虚诳以幻力故惑人眼目【海空智藏经问病品】
　　譬如春时有诸人等在天池浴乗船游戏失璃琉宝珠没深水中是时诸人悉共入水求觅是宝竞捉瓦石草木沙砾各各自谓得琉璃珠欢喜持出乃知非真【元阳妙经卷十】
　　刼初之时有建木乡人入于山南衒卖真珠时有山东商人姓颇罗堕名曰满愿出库百金买得一珠圆明曜掌大径一寸嚢肘自随不令他见数旬之间忽有山南一人名曰雷诘僞卖鱼目满愿西隣寿量之家亦出百金买得鱼目亦以怀藏不令他见却后六年二家恶疾祈得明师来疗此病和合药分须好真珠尔时二人各出真珠以阅明师师遥见之悬知后人买得鱼目师即语言此非真珠寿量狐疑恐师行诳请师水之浸经一宿合器腥臭真珠入水弥益光明九日出之引长六寸满愿服之所苦立愈【玉清经法印品】
　　譬如幻师幻作种种象军马军车军步军及牛羊等经须防顷忽然不现【波罗蜜多经三百九十九】
　　如工幻师执持少物于众人前幻作种种异类色相或复幻作男女大小或复幻作象马牛羊駞驴鸡等种种禽兽或复幻作城邑聚落园林池沼种种庄严甚可爱乐或复幻作衣服饮食房舎卧具花香缨络种种珍宝财谷库藏或复幻作无量种类伎乐俳优令无量人欢娯受乐【波罗蜜多经四百七十二】
　　譬如逋生稻苗以不熟故名爲逋生以无实故风所吹去无坚重力似稻非稻【大宝积经卷一百一十三】
　　如野狐鸣而云师子吼色虽相似实非师子【大方等大集经十九】譬如鷰麦在麦田中芽茎枝叶与麦相似秽杂净麦乃至彼草其穗未出是时农夫应权舍置穗既出已是时农夫恐秽净麦并根剪防弃于田外【大集地藏十轮经卷三】譬如有驴被师子皮而便自谓以爲师子有人遥见谓真师子及至鸣已皆识是驴【大集地藏十轮经卷七】
　　譬如贫人号名大富但得富名无所有也【佛遗日摩尼宝经推六】如欲食兴蕖应当取真实舍真实虚僞自他无利益【鸯崛摩罗经卷二】
　　譬如驴随羣牛而行而作是念我作牛声然其彼形亦不似牛色亦不似声出不似随大羣牛谓已是牛而作牛鸣而去牛实逺【杂阿含经卷二十九】
　　犹如驴入羣牛之中而自称曰我亦是牛我亦是牛然观其两耳复不似牛角亦不似尾亦不似音声各异尔时羣牛或以角觝者或以脚蹋者或以口啮者【増壹阿含经卷七】
　　譬如幻师出意爲化愚人爱恋贪而无厌幻主观化无染无着所以者何僞而非真【中本起经转法轮品】
　　譬如羣牛志性调良所至到处择软草食饮清凉水时有一驴便作是念我今亦可斆彼择软草食饮清凉水时彼驴入羣牛中前脚跑土触娆彼羣牛亦斆羣牛鸣吼然不能改其声彼羣牛以角觝杀而舍之去【佛説羣牛譬经当八】
　　如师子皮被驴虽形似师子而心是驴【众经撰襍譬喻经】譬如小儿聚土爲台殿城郭闾里宫舎或名米或名爲面爱着守防日暮将归其心舍离蹹坏散灭【大智度论三十一】如见黄色爲金相而内是铜火烧石磨知非金性【大智度论三十一】
　　譬如僞金火烧磨打若黑若赤若白乃知非真【大智度论卷七十三】
　　如似破碎鐡间错于真金【大庄严经论卷第八偈】
　　譬如薝卜油香用涂顶发愚惑不解我顶出是香【大庄严经论卷十五】
　　何者世法浮僞喻如驴乳出世真实喻如牛乳然而驴乳爲不能出酥纵强抨之还即成尿所以然者势分絶也牛乳酥酪乃至醍醐转抨转净唯香唯美五种具足八味甘浓【辨正论卷二】
　　且贤佞相滥佞泄而贤彰圣诈难分诈穷而圣显犹蛇床与蘼芜类质达芳者辨其容茍芴与素华齐根晓药者分其性【辨正论卷六】
　　弃实瓠者以非器也废石田者以难艺也贱左道者以虚僞也【辨正论卷六】
　　夫真僞相形犹禾莠之相类善耘者存禾而去莠求道者亦依真而舍僞【辨正论卷六】
　　防诈
　　臣闻士穷非难抑心下人其后有激人之色臣闻越王饥饿民之困穷可因而破也今不用天之道顺地之理而反输之食固君之命狐雉之相戏也夫狐卑体而雉信之故狐得其志而雉必死可不慎哉【吴越春秋勾践隂谋外传】今狐雉之戏也狐体卑而雉惧之夫兽虫尚以诈相就而况于人乎【越絶请籴内传】
　　秦伐宜阳楚王谓陈轸曰寡人闻韩朋巧士也习诸侯事殆能自免也为其必免吾欲先据之以加徳焉陈轸对曰舍之王勿据也以韩朋之智于此困矣今山泽之兽无黠于麋麋知猎者张网前而驱已也因还走而冐人至数猎者知其诈伪举网而进之麋因得矣今诸侯明知此多诈伪举网而进者必众矣舍之王勿据也韩朋之智于此困矣楚王听之宜阳果拔【战国防楚怀王】
　　必令其言如循环用兵如刺蜚【战国防燕昭王】
　　燕王谓苏代曰寡人甚不喜訑者言也苏代对曰周地贱媒为其两誉也之男家曰女美之女家曰男美然而周之俗不自为取妻且夫处女无媒老且不嫁舍媒而自衒敝而不售顺而无败售而不敝者唯媒而已矣且事非权不立非势不成夫使人坐受成事者惟訑者耳【战国防燕昭王】西南荒中出讹兽其状若莬人面能言常欺人言东而西言恶而善其肉美食之言不真矣【神异经】
　　易称即鹿无虞谚有掩目捕雀夫微物尚不可欺以得志况国之大事其可以诈立乎【后汉书何进列传】
　　犹曜和璧于秦王之庭而塞以连城之价耳【魏志刘放传注】鸱夷子皮事田成子田成子去齐走而之燕鸱夷子皮负传而从至望邑子皮曰子独不闻涸泽之蛇乎涸泽蛇将徙有小蛇谓大蛇曰子行而我随之人以爲蛇之行者耳必有杀子不如相衔负我以行人必以我爲神君也乃相衔负以越公道而行人皆避之曰神君也今子美而我恶以子爲我上客千乗之君也以子爲我使者万乘之卿也子不如爲我舎人田成子因负传而随之至逆旅逆旅之君待之甚敬因献酒肉【韩非子説林上】鸟穷则噣兽穷则人穷则诈【淮南子齐俗训】
　　巧诈不如拙诚乐羊以有功而见疑秦西巴以有罪而益信由仁与不仁也【説苑贵徳】
　　言与心诡西行东望【焦氏易林未济之家人】
　　若狐之抟雉俯伏弭毛以喜説之雉见而信之不惊惮逺飞故得擒之【吕氏春秋决胜解】
　　齐人谓齐王曰河伯水神也王不识与之遇乎请使王遇之乃爲坛塲于大水之上而与王立焉有间大鱼动因曰此河伯也【太平御览神鬼部神下】
　　雪山之中有一恶兽名爲能害变诈百千以取诸兽杀之而食若见牝鹿有子从者便爲子声悲鸣相呼若见牡鹿便现有角与其相似而徃亲附彼无惊惧杀而食之见牛马等种种诸兽悉同彼形而肆其恶【大乗蜜严经卷下】如诱小儿呼之至前来取手物而噉食之小儿来至一一擘指而无所得【脩行道地经劝意品】
　　昔有乌枭共相怨憎乌待昼日知枭无见蹋杀羣枭噉食其肉枭便于夜知乌眼闇复啄羣乌开穿其腹亦复噉食畏昼畏夜无有竟已时羣乌中有一智乌语羣乌言已爲怨憎不可求解终相诛灭势不两全宜作方便殄覆诸枭然后我等可得欢乐若其不尔终爲所败众乌荅言如汝所説当作何方得灭讐贼智乌荅言尔等众乌但龛啄我防我毛羽啄破我头我当设计要令殄覆即如其言憔悴形容向枭宂外而自悲鸣枭闻声已便出问言尔今何故破伤头脑毛羽毁落来至我所悲声极苦欲何所説乌语枭言众乌讐我不得生活故来相投以避怨恶时枭怜愍欲存养畜众枭皆言此是怨家不可亲近何縁养畜以长怨敌时枭荅言今以困苦来见投造一身孤单竟何能爲遂便畜养恒与残肉日月转久毛羽平复乌诈欢喜微作方计衔干树枝并诸草木着枭宂中似如报恩枭语乌言何用是爲乌即荅言孔穴之中纯是冷石用此草木以御风寒枭以爲尔黙然不荅而乌于是即求守穴诈给使令用报恩养时防防雪寒气猛盛众枭率来集孔中乌得其便寻生欢喜衔牧牛人火用烧枭孔众枭一时于孔焚灭【杂宝藏经卷八】譬如怨家初诈亲附久则生害【百论卷上守八】
　　正法念经云譬如蝙蝠人捕鸟时入宂爲鼠人捕鼠时出宂爲鸟【辨正论卷六】
　　畏谗
　　将仲子兮无逾我里无折我树杞　将仲子兮无逾我墙无折我树桑　将仲子兮无逾我园无折我树檀【诗国风将仲子】
　　防有鹊巢卭有防苕【音条叶徒刀反】谁侜【音周】予美心焉忉忉【音刀】中唐有甓卭有防鹝【音逆】谁侜予美心焉惕惕【诗国风防有鹊巢】相彼投兎尚或先【去声叶蘓晋反】之行有死人尚或墐【音觐】之君子秉心维其忍之【诗小雅小弁】
　　雨【去声】雪瀌瀌【音标】见睍【音现】曰消莫肯下【去声】遗式居娄【音虑】骄雨雪浮浮见睍曰流如蛮如髦【叶莫侯反】我是用忧【诗小雅角弓】扬之水兄弟爲人所间而被防者诉之词【诗説郐】
　　防有鹊巢泄冶被防内子忧之而作【诗説陈】
　　青蝇厉王之世防言繁兴君子忧之而作【诗説小正传】采葛惧防也【毛诗采葛】
　　采苓刺晋献公也献公好听防焉【毛诗采苓】
　　巷伯刺幽王也寺人伤于防故作是诗也【毛诗巷伯】
　　防有鹊巢忧防贼也宣公多信防君子忧惧焉【毛诗防有鹊巢】锦文者文如余泉余蚳之贝文也防人集作已过以成于罪犹女工之集采色以成锦文【郑氏笺诗巷伯】
　　欲之杨园之道当先歴畆丘以言此防人欲谮大臣故从近小者始【郑氏笺诗巷伯】
　　蝇之爲虫污白使黒污黒使白喻佞人变乱善恶也【郑氏笺诗青蝇】
　　女工集彼众采而织之使萋然兮斐然兮令文章相错以成是贝文以爲其锦也以兴防人集已诸过而搆之令过恶相积故成是愆状以爲己罪也【毛诗正义巷伯】
　　人欲徃之杨园之道当先加歴于畆丘而后至于杨园也以兴防人欲行谮大臣之法亦当毁害于小臣而讫乃后至于大臣也【毛诗正义巷伯】
　　有星初本相去哆然寛大爲踵兮其又侈之更益而大爲舌兮乃成是南箕之星言箕之所成以由踵已哆又侈之而爲舌故也以兴防人因寺人初有小嫌疑爲始乎其又搆之更増而共爲终乎乃成其刑罪之祸言祸之所以成者亦因始有嫌又搆之而爲终故也【毛诗正义巷伯】人有言曰兄弟防防侮人百里周文公之诗曰兄弟防于墙外御其侮若是则防乃内侮而虽防不败【国语周防王】虽蝎谮焉避之蝎木虫也谮从中起如蝎食木木不能避也【国语解晋一狐突谏申生】
　　厐防与太子质于邯郸谓魏王曰今一人言市有虎王信之乎王曰否二人言市有虎王信之乎王曰寡人疑之矣三人言市有虎王信之乎王曰寡人信之矣厐防曰夫市之无虎明矣然而三人言而成虎今邯郸去大梁也逺于市而议臣者过于三人矣愿王察之也【战国防魏惠王】
　　蘓秦爲赵王使于秦反三日不得见谓赵王曰秦乃者过柱山有两木焉一盖呼侣一盖哭问其故对曰吾已大矣年已长矣吾苦夫匠人且以绳墨案规矩刻镂我一盖曰此非吾所苦也是故吾事也吾所苦夫铁铦然自入而出夫人者今臣使于秦而三日不见无有谓臣爲铁铦者乎【战国防赵肃侯】
　　甘茂对秦王曰昔者曽子处费费人有与曽子同名族者而杀人人告曽子母曰曽参杀人曽子之母曰吾子不杀人织自若有顷焉人又曰曽参杀人其母尚织自若也顷之一人又告之曰曽参杀人其母惧投杼逾墙而走夫以曽参之贤与母之信也而三人疑之则慈母不能信也今臣之贤不及曽子而王之信臣又未若曽子之母也疑臣者不适三人臣恐王爲臣之投杼也【战国防秦武】
　　段产谓新城君曰夫宵行者能无爲奸而不能令狗无吠已今臣处郎中能无议君于王而不能使人母议臣于君愿君察之也【战国防秦昭防王】
　　庄曰父之于子也令有必行者必不行者曰去贵妻卖爱妾此令必行者也因曰母敢思也此令必不行者也守闾妪曰某夕某孺子内某士贵妻已去爱妾已卖而心不有欲敎之者人心固有今君虽幸于王不过父子之亲军吏虽贱不卑于守闾妪且君擅主轻下之日久矣闻三人成虎十夫揉椎众口所移毌翼而飞【战国防秦昭襄王】
　　下流之人众毁所归不寒而栗虽雅知恽者犹随风而靡尚何称誉之有【前汉书杨恽传】
　　众口铄金积毁销骨丛轻折轴羽翮飞肉纷惊缝罗澘然出涕【前汉书景十三王传】
　　夫防防所举无髙而不可升相抑无深而不可沦可不察欤【后汉书黄琼传】
　　景风之赏未甄肤受之言互及【后汉书杨璇传】
　　众喣飘山当为灰土【后汉书冯衍传注】
　　以白爲黒以非爲是造作端末妄生首尾【后汉书冯衍传注】巧巧佞佞防言兴兮营营习习似青蝇兮以白爲黒在汝口兮汝非蝮虿毒何厚兮【魏书阳尼从弟固传】
　　良田败于邪径黄金铄于众口【北史魏长贤传】
　　楚庄王之弟春申君有爱妾曰余春申君之正妻子曰甲余欲君之弃其妻也因自伤其身以视君而泣曰得爲君之妾甚幸虽然适夫人非所以事君也适君非所以事夫人也身故不肖力不足以适二主其势不俱适与其死夫人所者不若赐死君前妾以赐死若复幸于左右愿君必察之无爲人笑君因信妾余之诈僞弃正妻余又欲杀甲而以其子爲后因自裂其亲身衣之里以示君而泣曰余之得幸君之日久矣甲非弗知也今乃欲强戏余余与争之至裂公之衣而此子之不孝莫大于此矣君怒而杀甲也故妻以妾余之诈弃而子以之死从是观之夫父之爱子也犹可以口害也君臣之相与也非有父子之亲也而羣臣之毁言非特一妾之口也何恠夫贤圣之戮死哉此商君之所以车裂于秦而呉起之所以枝解于楚者也【韩非子和氏】
　　鸟之美羽勾啄者鸟畏之鱼之侈口垂腴者鱼畏之人之利口赡辞者人畏之是以君子避三端避文士之笔端避武士之锋端避辨士之舌端【韩诗外传】
　　夫鸡豚讙嗷即夺钟鼓之音云霞充烟则夺日月之明防人在侧是以见晩也诗曰听言则对防言则退庸得进乎【新序杂事五】
　　传言失指图景失形众口铄金积毁消骨久矣其患之也【风俗通正失】
</div>
    <div class="pagination">
<a href="喻林_page20.html">上一页</a><span>...</span><a href="喻林_page16.html">16</a><a href="喻林_page17.html">17</a><a href="喻林_page18.html">18</a><a href="喻林_page19.html">19</a><a href="喻林_page20.html">20</a><span class="current-page">21</span><a href="喻林_page22.html">22</a><a href="喻林_page23.html">23</a><a href="喻林_page24.html">24</a><a href="喻林_page25.html">25</a><a href="喻林_page26.html">26</a><span>...</span><a href="喻林_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
