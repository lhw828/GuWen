<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 791 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 791 页/共 1019 页</h1>
    <div class="content">　　篻簩【笋谱石竹笋一名丨丨生闽中竹似石而小吴都赋曰丨丨有丛笋可食也】
　　
　　簩【南方草木状丨丨竹皮薄而空多大者径不过二寸皮麤涩以镑犀象利胜于铁出大秦　羣芳谱丨丨竹异物志云丨丨国出竹可砺指甲新州有此种制成琴様为砺甲之具用久微滑以酸浆渍之过宿快利如初亦可作箭李商隐所谓丨丨弩箭磨青石是也】
　　竹【笋谱丨丨笋生海畔山而竹与笋悉有毛伤人则死　羣芳谱续竹谱有丨丨皮上有文可为错子错甲】
　　
　　笋【竹谱见□下】
　　□【竹谱丨丨二族亦甚相似　又丨丨二种茎似苦竹而细软肌薄节笋亦无味江汉谓苦】
　　籦
　　籦龙【竹谱丨丨之美爰自昆仑注丨丨竹名黄帝使伶伦伐之于昆仑之墟吹以应律】
　　籦裔【方清清虚居士传先生姓竹名榦字子直号清虚居士始祖名籦黄帝时避蚩尤乱隐居嶰谷帝平涿鹿治定将作咸池之乐访律吕材于羣臣伶伦以籦对帝命使持节钺召之籦甘山谷不肯应诏使者肩曳以行诣阙犹僵仆不起帝慰谕再四乃就断制敷宣征角含嚼羽宫乐大成絪緼和羣生乐文鸟巢阁瑞兽游郊帝奇其功欲封之籦闻而叹曰宠利居成功非臣之福况以口舌得官乎乃上疏乞骸骨归嶰谷帝不允留乐府封同姓居嶰谷者以万计籦卒帝思悼不已防其子为湘江侯孙枝散处四方皆以丨丨得赐氏不可一一数】












　　御定骈字类编卷二百
<子部,类书类,御定骈字类编>
　　钦定四库全书
　　御定骈字类编卷二百一
　　草木门二十六
　　竹
　　竹林【汉书地理志见檀柘下　又董仲舒传说春秋事得失闻举玉杯繁露清明丨丨之属复数十篇十余万言注皆其著书名也　又司马相如传观众树之蓊薆兮览丨丨之榛榛　后汉书马援传军至临乡遇贼攻县援迎击破之斩获二千余人皆散走入丨丨中晋书嵇康传康所与神交者惟陈留阮籍河内山涛豫其流者河内向秀沛国刘伶籍兄子咸琅琊王戎遂为丨丨之游世所谓丨丨七贤也　又山涛传少有器量与嵇康吕安善后遇阮籍便为丨丨之交着忘言之契　宋书戴颙传衡阳王义季镇京口长史张邵与颙姻通迎来止黄鹄山山北有丨丨精舍林涧甚美颙憩于此涧义季亟从之游颙服其野服不改常度　梁书阮孝绪传所居室惟有一鹿床丨丨环绕　北史杨愔传愔一门四世同居家甚隆盛昆季就学者三十余人学庭前有柰树实落地羣儿咸争之愔頽然独坐其季父暐适入学馆见之大用嗟异宅内有蔑竹遂为愔于林边别葺一室命独处其中常铜盘具盛馔以饭之因以督励诸子曰汝辈但如遵彦谨慎自得丨丨别室铜盘重肉之食　穆天子传见树竹下　楚国先贤传孟宗母嗜笋冬节将至时笋尚未生宗入丨丨哀叹而笋为之出得以供母皆以为至孝之所致感　山海经大荒北经东北海之外大荒之中河水之间附禺之山帝颛顼与九嫔葬焉丘方圆三百里丘南帝俊丨丨在焉大可为舟竹南有赤泽水名曰封渊有三桑无枝　世】
　　【说王濬冲为尚书令着公服乗轺车经黄公酒垆顾谓后车客曰吾昔与嵇叔夜阮嗣宗共酣饮于此垆丨丨之游亦预其末自嵇生夭阮公亡以来便为时所羁绁今日视此虽近邈若山河　渚宫故事湘东王修丨丨堂新阳太守郑裒送雌鹤于堂留其雄者尚在裒宅霜天月夜无日不鸣商旅江津闻者堕泪　述征记山阳县城东北二十里魏中散大夫嵇康园宅丨丨时有遗竹也　法苑珠林髙齐初有异僧投邺下寺中夏坐与同房僧亡名欵曲意得夏满辞还本寺相送出都客曰颇闻鼓山丨丨寺乎名曰古来虚传竟无至者客曰若来可从鼓山东面而上东度小谷又东北上即是山寺至期与好事者五六人直诣石窟寺山僧曰何以得来曰欲往丨丨道由于此僧曰此山东西我并游涉何处有寺名曰彼客致词极非孟浪寻而不获非余咎也石窟寺僧十数相随依言东上度谷寻岭忽见一翁把镢斵地又见一僧来至锄禾四边把锄曳镢举镢趁僧并皆返归唯名一人东北独上闻南岭上有吟咏声名曰非往者客耶曰是也排榛而出执手叙阔相将造寺忽见崇峰簉日修竹干云重门洞开复殿碁列引入至佛殿前礼拜讫西至廊下和尚可年九十许傍有官吏可三十人执文簿有所判断和尚曰行来疲顿可止将至房去便引西房北东转见僧凭案读经名便礼拜东出至本客房中欢笑通宵既别凄然行一里间寺塔林竹依然满目更行二里返顾一无但是峰崖襍树行行西下依随本道不见田苗亦无田翁乃至石窟备为僧说之　又终南山大秦岭丨丨寺者至贞观初采蜜人山行闻有钟声寻而往至焉寺舍二间有人住处傍大丨丨可有二顷其人断二节竹以盛蜜可得五升许两人负下寻路而至大秦戍具告防人以林至此可十五里戍主利其大竹将往取伐遣人依言往覔过小竹各达于崖下有鐡鎻长三丈许防人曳锁掣之大牢将上有二大虎据崖头向下大呼其人怖急返走又将十人重寻值大洪雨便返　笋谱鄠杜竹笋注汉书曰秦地有鄠杜丨丨南山檀柘号陆海也鄠杜多竹而劲小西夏结甘笋岂不是乎　种树书丨丨中有树切勿去之葢竹为树枝所碍虽风雪不复欹斜　明一统志丨丨寺在江寜府牛首山　萟林伐山佛圗五精舍一给孤园二灵鹫山三猕猴江四庵罗树五丨丨园　彭年林水録玉笥丨丨云门天柱精舍并疎山创基架林裁宇贵州志圣婆不知何许人领五男行至镇逺卭水司岑楼山以竹植地祝云我得地丨当成丨果成林时挥涕竹上今雾雨竹有液如涕　西清诗话崇寜间有贡士自同谷来笼一鸟大如雀色正青善鸣曰丨丨鸟也庾信吴明彻墓志铭圯桥取履早见兵书丨丨逢猿偏知劒术　又思旧铭嵇叔夜之山庭尚多杨栁王子猷之旧径唯余丨丨　周必大游庐山録山路峻甚每三四里辄为亭以憩凡五亭第一亭跨涧颇雄伟行至半山有处州道人草庵在锦绣峰下指其旁以为丨丨寺游人或闻钟鼓声按山记云香像冈北名阿那衡内有寺暮时闻钟梵而寺不见其旁半里有罗漠岩亦阿罗寺之类而近世误谓之丨丨耳　宋之问袁侍御席饯永昌独孤少府序见兰畹下　又春宴兵部韦员外曲庄序万株果树色杂云霞千亩丨丨气含烟雾李洞游庐山记縁絶壁下入佛手岩广不能数楹下蹙无地旷览悠邈视天池雄丽过之侧出微径愈进而愈防崖间镌大隶书曰丨丨寺　陆游游黄州东坡记坡西丨丨古氏故物号南坡　都穆游京西山下记度石梁半里下马西行阅莲花池水半涸荷败有存者池故辽金时丨丨寺基土人尝于其下得败垣石井　屠隆补陀洛迦山记东海补陀洛迦山者震旦中国第一大道塲也释言海岸孤絶之地又言东大洋海西紫丨旃丨也华严言善财第二十八参观自在菩萨围绕说法盖此地也　又紫丨丨白华岭莲花洋以山所产故扬雄羽猎赋望平乐径丨丨　班固西都赋丨丨果园芳草甘木　传元山鸡赋翳景山之丨丨超游集乎水濵　梁简文帝琵琶赋季伦欢金谷之宴仲容畅丨丨之聚　薛士隆鴈荡山赋三杰际风云之防七贤从丨丨之下　胡俨匡庐赋访丨丨之古寺兮云显之靡常　吴均登钟山燕集望西静坛诗才胜商山四文髙丨丨七　萧钧诗一辞金谷苑空想丨丨游　李峤饯骆四诗人追丨丨防酒献菊花秋　储光羲诗东篱摘芳菊想见丨丨游　孟浩然洗然弟竹亭诗逸气假毫翰清风在丨丨　又宴包二融宅诗五日休沐归相擕丨丨下　又听郑五愔弹琴诗阮籍推名饮清风满丨丨　又都下送辛大之鄂诗南园辛居士言归旧丨丨又夏日辨玉法师茅斋诗见藤架下　李白奉饯任城六叔秩满归京诗何时丨丨下更与歩兵邻　又陪侍郎叔游洞庭诗今日丨丨宴我家贤侍郎　又流夜郎至江夏陪长史叔及薛明府宴兴德寺南阁诗恭陪丨丨宴留醉与陶公　又饯校书叔云诗向晚丨丨寂无人空闭关　杜甫客旧馆诗见梨叶下　又示侄佐诗见茅屋下　祖咏宴呉王宅诗砌分池水岸窗度丨丨风　綦毋潜送郑务拜伯父诗奉料丨丨兴寛懐此别晨　韦应物酬令狐司録善福精舍诗野寺望山雪空斋对丨丨　又陪王郎中寻孔征君诗偶随香署客来访丨丨欢　又昭国里第听元老师弹琴诗丨丨髙宇霜露清朱丝玉徽多故情　又寓居澧上精舍寄于张二舍人诗万木藂云出香阁西连碧涧丨丨园　刘长卿送灵澈上人诗苍苍丨丨寺杳杳钟声晚　钱起酬王维春夜竹亭诗今宵丨丨下谁觉花源逺　又题苏公林亭诗平津东阁在别是丨丨期　皇甫冉送孔征士诗扫雪开松径疏泉过丨丨　又送云林邕上人诗细泉松磬里返景丨丨西　元稹诗过尽万株松盘旋丨丨路　白居易闲居自题诗水畔丨丨边闲居二十年　又麴生访宿诗贫静似僧居丨丨依四壁　卢仝忆金鹅山沈山人诗君家山头松树风适来入我丨丨里　朱庆余和刘补阙秋园寓兴诗见莎迳下　许浑与郑秀才叔侄防送杨秀才昆仲东归诗阮公留客丨丨晚田氏到家荆树春　李渉秋日过员太祝林园诗望水寻山二里余丨丨斜到地仙居　来鹄病起诗见荷叶下　薛能宋氏林亭诗地湿莎青雨后天桃花红近丨丨边　伍乔僻居秋思寄故友诗泽国旧游关逺思丨丨前防负佳招　司马光何秀才郊园诗苍苍丨丨暝郁郁松气寒　苏轼次韵王震诗诗酒暮年犹足用丨丨髙防许时攀　又雪中游西湖诗共为丨丨防身与孤鸿轻　又次韵贡父省上诗不用临风苦挥泪君家自与丨丨齐　又次韵刘景文送钱蒙仲诗见桂籍下　陈师道上晁主客诗从昔丨丨须小阮只今未可弃山王　范成大发合江数里寄杨商卿诸公诗船尾丨丨遮县市故人犹自立沙头　又虎牙滩诗见草色下　杨万里丨丨诗珍重人家爱丨丨织篱辛苦防寒青　又题水月寺寒秀轩诗经藏中间看佛画丨丨外面是人家　又二月一日雨寒诗雨入丨丨浑不见只来叶尾作真珠　又过平望诗见栁树下　翁卷还家诗还家防检家中物依旧清风在丨丨　蔡松年诗我欲婆娑丨丨国洗空尘耳正须君　元好问追用坐主闲闲公韵诗见莲社下　又善应寺诗总爱山阳丨丨好七贤来了更谁曽　又七贤堂诗丨丨未恨风流减负杀共城麴米春　完顔璹题潘阆夜归图诗见莲岳下　王若虚复寄诗志大言髙与世违拂衣真作丨丨归　王特起谩作诗丨丨留得巨源在莲社招入渊明来　史肃放言诗莲社从来说陶逺丨丨今不数山王　段成已题七贤图诗七贤不与丨丨期人物风流各一时　张翥述慈溪景诗丨丨雨过山多笋渔浦潮来海有鲜　黄庚棋声诗何处仙翁爱手谈时闻剥啄丨丨间　萨都剌游丨丨寺诗野人一过丨丨寺无数竹枝生白烟　张昱浄土寺诗试问丨丨桥下路往还曽见几东坡　倪瓒徐氏南园对雨诗忽忆郊园日丨丨通磵西】
　　竹枝【唐书刘禹锡传禹锡贬连州刺史未至斥朗州司马州接夜郎诸夷风俗陋甚家喜巫鬼每祠歌丨丨鼓吹裴回其声伧儜禹锡谓屈原居在沅湘间作九歌使楚人以迎送神乃倚其声作丨丨辞十余篇于是武陵夷俚悉歌之　乐府诗集丨丨本出巴渝唐贞元中刘禹锡在沅湘以俚歌鄙陋乃依骚人九歌作丨丨新辞九章　太平广记元宗幸功德院忽苦背痒公逺折丨丨化七寳如意以进元宗大悦顾谓三藏曰上人能致此乎曰幻化耳臣为陛下取真物乃袖中出七宝如意以进公逺所进者即时化为丨丨耳　笋谱□竹笋岭表録云其丨丨上刺南人呼为□自根横生枝条展转如织虽野火焚烧只燎细枝嫩条其笋丛生转复牢宻　六一诗话闽人谢伯初寄余诗下国难留金马客新诗传与丨丨娘　黄山谷题跋刘梦得丨丨九章词意髙妙元和间诚可以独歩道风俗而不俚追古昔而不愧比之杜子美夔州歌所谓同工而异曲也　刘禹锡丨丨词引嵗正月余来建平里中儿聨歌丨丨吹短笛击鼓以赴节歌者扬袂睢舞以曲多为贤其音中黄钟之羽卒章激讦如吴声虽伧儜不可分而含思宛转有淇澳之艳音　书蕉元杨防夫丨丨词和者五十余人予独爱徐延徽一首云尽说卢家好莫愁不知天上有牵牛賸抛万斛胭脂水溜向银河一色秋　杜甫示从孙济诗萱草秋已死丨丨霜不蕃　又奉寄李秘书诗丨丨歌未好画舸莫迟迟　李嘉祐登楚州城诗见荻花下　武元衡送李正字诗无穷别离思遥寄丨丨歌　刘禹锡杨枝词因想阳台无限事为君回唱丨丨歌　白居易丨丨词唱到丨丨声咽处寒猨闇鸟一时啼　又曲江感秋诗夜听丨丨愁秋看滟堆没　又九日登巴台诗闲听丨丨曲浅酌茱萸杯　张籍诗一路遥闻唱丨丨　刘沧题古寺诗古寺萧条偶宿期更深霜压丨丨低　杜牧见刘秀才与池州妓别诗楚管能吹栁花怨吴姬争唱丨丨歌　李羣玉云安诗水寒巴字急歌迥丨丨愁　方干蜀中诗闲来却伴巴儿醉荳防花边唱丨丨　蒋吉闻歌丨丨诗巡堤听唱丨丨词正是月高风静时　刘商诗思归夜唱丨丨歌庭槐叶落秋风多　于武陵客中诗楚人歌丨丨游子泪沾衣　张登上巳泛舟诗丨丨游女曲桃叶渡江词　薛能春咏春来还似去年时手把花枝唱丨丨　又赠欢娘诗一束龙吟细丨丨青娥擎在手中吹　黄庭坚考试局与孙元忠博士竹间对窗夜闻元忠诵书声调悲壮诗南窗读书声吾伊北窗见月歌丨丨　又奉送公定诗每来促谈麈风生尘丨丨　晁补之同毕公叔饮城东诗铜斗酿秫麦丨丨弋鳬鸿　范成大夔门即事诗丨丨旧句元无调麴米新篘但有闻　又夔州丨丨歌当筵女儿歌丨丨一声三叠客忘归　徐玑寄陈西老诗丨丨斜带雨草色净侵沙　元好问湘夫人咏九疑山髙猿夜啼丨丨无声堕残露　又秋风怨总把丹青怨延夀不知犹有丨丨盐　王恽三山元日诗丨丨歌后多滛祀燕子归来识故家　虞集子昂竹诗忆昔吴兴写丨丨满堂賔客动秋思　张翥忆姑苏诗丨丨夜月歌仍怨莼菜秋风兴漫长　熊鉌武夷访友诗五月凉巾陟翠微丨丨香露湿人衣　朱德润和杨防夫县尹游山诗丨丨变韶舞羯鼓如震霆　宋无送毌丘秀才自黔中归益州诗丨丨歌峡夜椰子醉蛮春　钱惟善西湖词春日髙楼闻丨丨棃花如雪栁如丝　顾瑛题文湖州竹诗湖州昔在湖州日日日逢人写丨丨陈基题玉山草堂诗见桂树下　杨维桢西湖丨丨歌小小渡船如缺船中少妇丨丨歌　髙啓诗瘦骨】
　　【秋来似丨丨】
　　竹叶【尔雅檓大椒疏今成臯诸山间有椒谓之丨丨椒其树亦如蜀椒少毒热不中合药也　晋书胡贵嫔传帝多内宠平吴之后复纳孙皓宫人数千自此掖庭殆将万人而并宠者甚众帝莫知所适常乗羊车恣其所之至便宴寝宫人乃取丨丨插之以盐汁洒地而引帝车然芳最蒙爱幸殆有专房之宠焉　又郭文传见木实下　隋书礼仪志丨丨冠是髙祖为亭长时所服安可绵代为祭服哉　广州记山东有溪曰罗阳永泰中暑雨涨有一丨丨若芭蕉叶大随水出　异闻録陈季卿十年不归值终南山翁大閤壁间有寰瀛图季卿寻江南路叹曰安得自此归翁折丨丨置渭水中曰注目于此季卿熟视见一舟甚大登舟旬余至家　纂异记三礼田璆者与其友邓韶博学相类家于洛阳元和癸巳嵗中秋望夕携觞晚出建春门期望月于韶别墅适有二书生乗骢复出建春门揖璆韶曰敝荘水竹台榭名闻洛下东南去此三二里傥能迂辔冀展倾盖之分耳璆韶甚惬所望乃从而往至一车门行数百歩泉瀑交流松桂夹道奇花异草照烛如昼书生谓小童曰折烛夜一花倾与二君子尝小童折花至于丨丨中凡飞数巡其味甘香不可比状　韵语阳秋酒以緑为贵者乐天所谓倾如丨丨盈尊緑是也　嵗华纪丽饮丨丨之一觞妆梅花之满面　志林王逸少丨丨帖长安水丘氏传宝之后不知所在　物类相感志丨丨以沸汤蘸过则不卷藏擫甲　桂海虞衡志沉水香上品出海南黎洞如茧栗角如附子如芝菌如茅丨丨者佳吴郡志吴兴乌程酒名丨丨春　蕉馆纪谈蜀人多以酴醿花作酒又以丨丨竹蜜贮筠管中合酿之十余日开来香闻一室味极甘美气更清凉至今蜀人传其法号开襟酒　本草丨丨酒治诸风热病清心畅意淡丨丨煎汁如常酿酒饮　又丨丨菜处处平地有之三四月生苗紫茎丨丨嫩时可食四五月开花如蛾形张协七命见荆南下　朱桃椎茅茨赋削野藜而作杖卷丨丨而为巾　陆蒙中酒赋岂比夫榴花丨丨之味酃水之清中山之碧　张华诗苍梧丨丨清宜城九醖酒　梁简文帝和湘东王冬晓诗帷褰丨丨带镜转菱花光　庾肩吾奉使北徐州参丞御诗见蓂枝下徐陵梅花落乐府娼家怨思妾楼上独徘徊啼看丨丨锦簪罢未能裁　又春情诗见梅花下　张正见诗见桃花下　王绩过酒家诗见蒲萄下　李峤酒诗见桂香下　孟浩然除夜有懐诗渐看春逼芙蓉枕顿觉寒销丨丨杯　杜甫九日诗见菊花下　又闻恵二过东溪特一送诗见松花下　皇甫曽春和杜相公移入长兴宅诗防户槐阴满书窗丨丨垂　元稹雨声诗见荷心下　白居易诗小青衣动桃根起嫩緑醅浮丨丨新又诗毬簇桃花绮歌巡丨丨觞　又钱湖州以箬下酒李蘓州以五酘酒相次寄到诗倾如丨丨盈尊緑饮】
　　【作桃花上面红　又咏家醖诗常嫌丨丨犹凡浊始觉榴花不认真　刘禹锡和乐天以镜换酒诗把取菱花百链镜换他丨丨十旬杯　又忆江南词犹有桃花流水上无辞丨丨醉尊前　李羣玉送秦链师诗锦洞桃花逺青山丨丨深　李商隠杏花诗见桃根下　曹唐长安客舍叙邵陵旧宴寄永州萧使君诗见桐花下又小游仙诗鹤叫风悲丨丨疎谁来五岭拜云车　刘威早秋游湖上亭诗见荷香下　皮日休道室书事诗见莲花下　又酒池诗丨丨岛纡徐鳬花波荡漾　罗隠送魏校书兼呈曹使君诗见梅雨下　罗邺帝里诗杯倾丨丨侯门月马落桃花御水春　苏轼岐亭道上见梅花诗见豆稭下　又月季花再生诗见梅枝下范成大诗故人丨丨舟嵗晚梦漂泊　又□邡驿大雨诗见秧苗下　杨万里晓泊兰溪诗急闭篛篷拥炉去丨丨梨花十分注　又梅花下小饮诗为携丨丨洗琼树捉折氷葩浸玉杯　徐玑晓诗见梅花下　赵师秀呈蒋薛二友诗见梅花下　赵秉文忆橙诗见梅梢下元好问续阳平十爱诗见榴花下　王恽诗凤琶调软歌能合丨丨杯深醉易沈　李俊民香梅诗一枝潇洒陇头香分付新愁丨丨觞　余阙题红梅翠竹图诗丨丨梅花一色春盈盈翠袖掩丹唇　丁鹤年九日登定海虎蹲山诗见菊花下】
　　竹花【晋书五行志惠帝元康二年春巴西郡界丨生丨紫色结实如麦外皮青中赤白味甘　金史五行志至宁元年宣宗彰德故园丨开白丨如鹭鸶藤紫云覆城上数日　酉阳杂俎丨丨曰获死曰防六十年一易根则结实枯死　笋谱隋萧大圜丨丨赋云洛下七贤湘中二女倾翠盖之踟蹰泛莲舟之容与　李程华清宫望幸赋丨丨虽吐如含待凤之诚云气才升若睹从龙之状　吴均周承未还重赠诗甘泉无丨丨鹓雏欲还海　庾信奉和春日应令诗见蕉叶下　张九龄感遇诗凤凰一朝来丨丨斯可食　杜甫述古诗凤皇从东来何意复髙飞丨丨不结实念子忍朝饥　李贺诗帘影丨丨起　李羣玉送萧绾之桂林诗丨丨不给口憔悴清湘濵　郑嵎津阳门诗丨丨唯飬栖梧凤水藻周游巢叶　曹唐小游仙诗见藤叶下　皎然徐主簿别业诗见橙实下　秦观平山堂诗龙居碧海云无迹凤老苍崖丨有丨　刘因留题山房诗灵风缥缈丨丨飞怪石参差树影齐　袁桷酬伯生试院见懐诗见杨叶下　泰不华寄姚子中诗琪树有枝空集燕丨丨无实谩栖鸾】
　　竹实【晋书五行志安帝元兴三年荆江二州界丨生丨如麦　魏书彭城王勰传见梧桐下　唐书五行志景龙四年京畿蓝田山丨丨如麦　元史世祖纪寜国路太平县饥民采丨丨为粮活者三百余户　芸窗私志凝波丨丨服之肌滑体轻赵飞燕舞于手掌上服此实也出区吴山紫枝緑叶坚滑如玉风吹有声如环佩成帝种于临池观更名曰环佩竹花如海榴实如莲子而小　觧酲语闲闲真人尝于帝前称天台山多仙果帝曰可致乎真人曰可因取金盒覆之少顷有水晶李十枚鹤珠枣三十枚甘丨丨四枚　吴均与顾章书仆去年谢病还觅薜萝梅溪之西有石门山者森壁争霞孤峰限日幽岫含云深溪蓄翠蝉吟鹤唳水响猿啼嘤嘤相杂绵绵成韵旣素重幽居遂葺宇其上幸冨菊花偏饶丨丨山谷所资于斯已办仁智所乐岂徒语哉李觧凤皇来仪赋夜宿椅桐之枝朝餐丨丨之粒庾信奉和初秋诗祥鸾栖丨丨灵蔡上芙蓉　李白赠】
　　【栁圆诗丨丨满秋浦凤来何苦饥　杜甫凤皇台诗心以当丨丨炯然无外求血以当醴泉岂徒比清流　又朱凤行愿分丨丨及蝼蚁尽使鸱枭相怒号　伊梦昌凤诗丨丨不得饱桐孙何足栖　杨万里有叹诗尽逃暮四朝三外犹在桐花丨丨中　曹之谦感寓诗梧叶既薿薿丨丨亦累累　栁贯无题诗见蓍茎下】竹子【本草竹笋释名见竹笋下　笋谱丨丨张华神异经注子笋也　归田録金橘产于江西以逺难致都人初不识明道景祐初与丨丨俱至京师丨丨味酸人不甚喜后遂不至而金橘香清味美置之罇俎间光彩灼烁如金弹丸诚珍果也】
　　竹米【旧唐书文宗纪开成四年六阳山丨结实其丨可食　宋史真宗纪咸平二年闰月辛丑江南转运使言宣歙丨生丨民采食之　本草淡竹叶集觧时珍曰处处原野有之春生苖髙数寸细茎緑叶俨如丨丨落地所生细竹之茎叶其根一窠数十须须上结子与麦门冬一様但坚硬尔　物类相感志丨多年者则生丨而死急截去离地二尺许通去节以大粪灌之则余丨不生丨也　玉堂闲话唐天复甲子嵗自陇而西迨于褒梁之境数千里内亢阳民多流散忽山中丨无巨细皆放花结子饥民采之舂丨而食珍于粳糯其子细顔色红纎与今红粳不殊其味尤更馨香数州之民皆挈累入山就食之至于溪山之内居人如市人力及者竞置囤廪而贮之　皮日休夏初访鲁望偶题小斋诗见藤花下　王阮诗葛根殚旧食丨丨继新饘　陈造有丨丨行】
　　竹笋【齐书刘懐珍传子灵哲所生母尝病灵哲躬自祈祷梦见黄衣老人曰可取南山丨丨食之疾立可愈灵哲惊觉如言而疾瘳　元史祭祀志见蒲笋下本草丨丨释名竹萌竹笌竹胎竹子时珍曰笋从竹旬谐声也陆佃云旬内为笋旬外为竹故字从旬今谓竹为似母草谓笋生旬有六日而齐母也僧赞宁笋谱云笋一名萌一名篛一名篱一名茁一名初篁皆防意也笋谱丁固仕吴性敦孝敬母尝思笋因遂泣丨生丨母子俱大贤位至封公贵极人望　又唐夏侯彪之上新繁令问里胥曰丨丨一钱几茎对曰五茎取十千买五万茎谓之曰吾未要且寄林中飬之至秋成竹一竿十丈遂成五十万　荆楚嵗时记五月民并断丨丨为糉　庾信春赋见杨梅下　杜甫送王判官扶侍还黔中诗青青丨丨迎船出白白江鱼入馔来　王延彬春日寓感诗因携文醖松醪酒自煮新抽丨丨羮　萨都剌野潜堂诗溪鱼鲜作鲙丨丨长成林　陈髙送郑汝玉归莆关诗到家三月山矾白入馔千林丨丨甘　王逢简黄大痴诗见桃花下】
　　竹箨【茶经茶有千万状有如丨丨者枝干坚实艰于蒸捣故其形籭簁然　杜甫严郑公宅同咏竹诗緑丨半丨新梢才出墙】
　　竹皮【史记髙祖纪髙祖为亭长乃以丨丨为冠令求盗之薛治之时时冠之及贵常冠所谓刘氏冠乃是也　笋谱汉髙祖以丨丨为冠应劭注以丨始生丨作冠今鹊尾冠是也薛鲁国县有竹冠师故髙祖令往修治旧冠也　清异録寳厯中帝造纸箭丨丨弓纸间宻贮龙麝末香每宫嫔羣聚帝躬射之中者浓香触体了无痛楚宫中名风流箭　李百药谒汉髙庙诗丨丨聚寒径枌社落霜丛　杜甫遣闷奉呈严公诗见椒实下白居易赠张处士山人诗萝襟蕙带丨丨巾虽到尘中不染尘　又小台诗风飘丨丨落苔印鹤迹上】
　　竹膜【梅尧臣得王介甫常州书诗斜封一幅丨丨纸上有文字十七行】
　　竹莩【晋书律歴志以律着室中随十二辰埋之上与地平以丨丨灰实律中以罗縠覆律吕气至吹灰动縠小动为和大动君弱臣强不动君严暴之应也】
　　竹箭【礼记月令日短至则伐木取丨丨　又礼器见松柏下　又丹漆丝纩丨丨与众共财也　周礼职方氏东南曰扬州其利金锡丨丨　左传庭实旅百奉之以玉帛疏大行人职曰诸侯庙中将备皆三享其礼差又无取于四也初享或用马或用虎豹之皮其次享三牲鱼腊笾豆之实也金也丹漆丝纩丨丨也其余无常货此物非一国所能有唯国所有分为三享皆以璧帛致之　尔雅东南之美者有防稽之丨丨焉　又如丨丨曰苞注篠竹性丛生　楚语又有薮曰云连徒洲金木丨丨之所生也　史记夏本纪淮海维扬州彭蠡既都阳鸟所居三江既入震泽致定丨丨既布其草唯天其木唯乔其土涂泥田下下赋下上上杂贡金三品瑶琨丨丨齿革羽毛岛夷卉服　汉书文帝纪二年九月初与郡守为铜虎符竹使符注应劭曰竹使符皆以丨丨五枚长五寸镌刻篆书第一至第五　又沟洫志褒斜材木丨丨之饶儗于巴蜀　又东方朔传见梨栗下　晋书食货志见荆郢下　陈书江总传信丨丨之为珍何珷玞之罕值　又留异传丨丨良材絶望京辇萑蒲小盗共肆贪残　南史徐伯珍传见箬叶下周书庾信传论见梓下　北史儒林传序贵游之軰饰以明经可谓稽山丨丨加之括羽俯拾青紫断可知焉　元史纳琳传苏克奉金银丨丨银销刀遣纳琳入献帝赐黄金五十两即军中真拜都元帅　山海经夸父之山其木多椶柟多丨丨　慎子河下龙门流驶如丨丨驷马追之不及　竹谱淇园卫地殷纣丨丨园也墨客挥犀东南之美有防稽之丨丨竹为竹箭为箭盖二物也今采箭以为矢而通谓矢为箭者因其材名之也至于用木为矢而谓之箭则谬矣　明一统志丨丨抚州土产　栁宗元游防南池序其上多枫柟丨丨哀鸣之禽其下多芡芰夫渠腾波之鱼　于邵送太子仆马公序方将抟空直上髙视寥廓秉尚父黄钺登范雎青云顾夫苍生不为负矣属羣盗未息四郊犹虞春闱无事冬日可爱故自南自北从诸侯游如丨丨之有筠虽霰雪之奚及未可量也　秦观唱和集序相望乎枫柟丨丨之上枕带乎荇藻芙蕖之濵　杨炯幽兰赋见兰亭下　上官逊松柏有心赋经冬不改怜江南之丨丨乗春暂荣笑东园之桃李　关圗巨灵擘太华赋见莲花下　潘炎漳河赤鲤赋非丨丨之危湍无闻防额同君明之望幸非为吞钩　刘因渡江赋镂铜牙于龙川伐丨丨于防稽　谢灵运命学士讲书诗望尔志尚隆逺嗣丨丨声　张正见诗棹折桃花水帆横丨丨流　李峤河诗桃花来马颊丨丨入龙宫　髙适宋中送族侄式顔诗乡山西北愁丨丨东南美　项斯诗更望防稽何处是沙连丨丨白鹇羣　刘绮荘州送人诗桂檝木兰舟枫江丨丨流　晁补之开梅山诗迩来梅山恃险阻黄茅丨丨霪雾雨】
　　竹筠【礼记礼器见松柏下　梁武帝净业赋如玉有润如丨有丨　张仲方赋得丨箭有丨诗东南生緑丨独美有丨箭】
　　竹防【山海经中山经牡山其上多文石其下多竹箭丨丨】
　　竹篠【唐书食货志刘晏调巴蜀襄汉麻枲丨丨为绹挽舟　语林陆机在洛忽思东头丨丨之饮语刘宝曰吾乡思转深矣　徐陵诗提琴就丨丨酌酒劝梧桐　吴莱南江夕照诗见莎根下】
　　竹篁【苏轼朝谒太平宫宿于南谿谿堂遂并南山而西至楼观大秦寺延生观仙游潭诗近山麰麦早临水丨丨修】
　　竹萌【诗其防维何维笋及蒲笺笋丨丨也　尔雅见菜殽下　齐语首戴茅蒲注茅或作萌萌丨丨之皮所以为笠也　本草见竹笋下　笋谱竹笋注竹本根长千尺断节为大船生海畔山其丨丨可数丈犹为笋也　刘孝绰饯张惠绍应令诗见桂挺下　苏轼郭主簿诗雀鷇含淳音丨丨抱静节　又送笋芍药与公择诗故人知我意千里寄丨丨　黄庭坚答永新宗令寄石耳诗见芥姜下　范成大早晴发广安军晚宿萍池邨荘诗丨丨苦已青荔子酸犹緑】
　　竹芽【本草见竹笋下　笋谱丨丨即牙目之牙也　裴说诗丨丨生碍路松子落敲巾】
　　竹丛【宋史五行志太平兴国十年桂州宝庆院丨丨生芝草僧致仁采之复生悉以上献　祖孙登咏风诗揺飏楚王宫徘徊绕丨丨　李峤露诗滴沥明花苑葳蕤丨丨　王维诗花醥和松屑茶烟透丨丨　白居易答山驿梦诗莫忘平生行坐处后堂阶下丨丨前贾岛翫月诗歩到丨丨西东望如隔帘　王禹偁秋居幽兴诗嵗晏琴樽好篱边有丨丨　韩驹阳羡葛亚卿为海陵尉作葺春轩诗舍前系船栁千丈舍后参天丨万丨　范成大寒食郊行书事诗野店垂杨步荒祠苦丨丨　金海陵王以事出使道驿有竹辄咏之诗孤驿潇潇丨一丨不闻凡卉媚东风】
　　竹节【尔雅簜竹疏李巡曰丨丨相去一丈曰簜　后汉书哀牢夷传其丨丨相去一丈名曰濮竹　笋谱□竹笋丨丨疎而笋可食也　又丹竹笋出道州泷中峭壁之上丨每丨可一丈或八尺茎不大袅袅揺空粉节上似有丹色心空肉薄舟人多劈为百丈繂　清异录洛下公卿第宅棊布而郭从义为符巧匠蔡奇献様起丨丨洞通贯明窈人以为神工然从义亦不甚以为佳终往他所　洞天清録或以夫子様周徧皆作丨丨形名丨丨様　元山记孟浩然一日周旋竹间喜色可掬又见网师得鱼尤甚喜跃友人问之答曰吾适得句中有鱼竹二物不知丨有几丨鱼有几鳞疑致疎谬今见二物乃释然矣　庾信至老子庙应诏诗盛丹湏丨丨量药用刀圭　杨炯和石侍御山荘诗见莲房下白居易发白狗峡次黄牛峡登髙寺却望忠州诗白狗次黄牛滩如丨丨稠　李建勲春日尊前示从事诗州中案牍鱼鳞宻界上军书丨丨稠】
　　竹骨【老学庵笔记宣和末丨丨扇以木为柄旧矣忽变为短柄止插至半扇各不彻头】
　　竹刺【苏轼被酒独行徧至子云威徽先觉四黎之舍诗半醒半醉问诸黎丨丨藤梢歩歩迷　陈孚安南即事诗短短桑苗圃丛丛丨丨衢自注刺竹大者径七八寸刺坚如鐡斩而插之则活】
　　竹颖【宋史李觉传觉仿韩愈毛颖传作丨丨传以献太宗嘉之】
　　竹茎【李渉竹里诗竹里编茅倚石门丨丨疎处见前村杨万里资夀寺诗石子密铺径丨丨疎作行又太平寺水诗得得来看还不乐丨丨荒处破殿虚】
　　竹竿【诗籊籊丨丨以钓于淇岂不尔思逺莫致之序丨丨卫女思归也　汉书货殖传丨丨万个　元史河渠志见苇席下　捜神记左慈尝在曹公座公笑顾众賔曰今日髙防珍羞略备所少者吴松江鲈鱼为脍放云此易得耳因求铜盘贮水以丨丨饵钓于盘中须防引一鲈鱼出公大拊掌防者皆惊　东京梦华録潘楼东去十字街谓之土市又谓之丨丨市　虚谷闲抄梅圣俞以诗知名三十年来终不得一馆职晚年预修唐书语其妻曰吾今修书可谓胡孙入布袋矣妻曰君于仕宦何异鮎鱼上丨丨耶闻者皆谓确对　明一统志丨丨河在汝寜府罗山县东三十里源出窟龙山北流合伞柄羊马二河入淮　荆溪疏金沙寺在湖东南一里唐陆希声旧宅今尚有读易台绕寺丨丨可数万个　傅咸相风赋籊籊丨丨在武之庭厥用自然既修且贞　卓文君白头吟丨丨何嫋嫋鱼尾何离簁孟浩然岘潭作试垂丨丨钓果得槎头鳊　杜甫示獠奴阿段诗山木苍苍落日曛丨丨褭褭细泉分　又园人送诗丨丨接嵌窦引注来鸟道　元稹种竹诗昔公怜有直比之秋丨丨　白居易赠元稹诗无波古井水有节秋丨丨　又酬元九对新栽竹有懐诗曽将秋丨丨比君孤且直　黄庭坚诗丨丨坡面蛇倒退摩围山腰胡孙愁　陆游诗丨丨坡面老别驾饭颗山头瘦拾遗　范成大诗折券已饶麻线岭责偿难免丨丨坡　杨万里柴步滩诗拖以数童仆折却十丨丨】竹头【晋书陶侃传见木屑下】
　　竹根【南史明僧绍传见笋箨下　又刘灵哲传灵哲所生母尝病梦见黄衣老公与药曰可取此食之灵哲惊觉于枕间得之如言而疾愈药似丨丨于斋前种叶似茈　宋史五行志大中祥符七年十一月蜀州芝草二本生丨丨　水经注筑水东南流迳筑阳县水中有孤石挺出其下澄潭时有见此石根如丨丨而黄色见者多凶　益州记贾逵曰梁米出于蜀汉香美胜于诸梁曰丨丨黄　笋谱丨丨曰鞭　酒谱老杜诗云醉倒终同卧丨丨葢以丨丨为饮器也见江淹集冷斋夜话邹志完南迁自道乡居士在昭州江上为居室近崇寜寺因阅华严经于观音像前有修丨三丨生像之后志完揭茅出之不可乃垂枝覆像有如今世画普陀山岩竹今犹在昭人扃锁之以俟过客游观老学庵笔记王荆公冨贵声色略不动心得耿天隲丨丨冠爱咏不已　种树书种竹法择大竹就根上去三四寸许截断之去其上不用只以丨丨截处打通节实以硫黄末顚倒种之第一年生一竹随即去之次年亦去之至第三年生竹其大如所种者　本草防丨丨作汤益气止渴补虚下气消毒　又连翘释名连异翘旱莲子兰华三防根名连轺丨丨　庾信诗野炉树叶山杯捧丨丨　又正旦上司宪府诗见莲叶下　杜甫诗见防叶下　又屏迹诗见萍叶下　又少年行莫笑田家老瓦盆自从盛酒长儿孙倾银注玉惊人眼共醉终同卧丨丨　贾岛题竹谷上人院诗樵径连峰顶石泉通丨丨　皮日休奉和鲁望早春雪中诗丨丨乍烧玉节快酒面新泼金膏寒　梅尧臣龙女祠祈顺风诗丨丨杯珓不欺人世间然诺空当面　苏轼悼朝云诗归卧丨丨无逺近夜灯勤礼塔中仙　张来福昌官舍后诗见兰芽下　杨万里筠庵午憇诗风从林梢落吹乱丨丨草　又晨炊白升山诗只道晨炊食无肉丨丨斤笋两三钱　薛季宣闻鸠诗桃李无情花自妍丨丨行复破苔痕　赵师秀林逋墓下诗见藤蔓下　李俊民游济源诗丨丨醉倒客星散夜听波底蛟龙吟　郦权裴公亭诗见莲塘下　周权秋日诗石脉泉花蘸眼明丨丨沙路旧经行　杨载送薛元卿归龙虎山诗琥珀悬崖松树老琅玕倚涧丨丨稀　刘基诗见苔面下】竹本【礼记玉藻笏天子以球玉诸侯以象大夫以鱼湏文竹士丨丨象可也疏士以丨为丨质以象牙饰其边缘饰之可也　白居易飬竹记见树德下】
　　竹苞【诗秩秩斯干幽幽南山如丨丨矣如松茂矣传苞本也疏以丨言丨而松言茂明各取一喻以竹笋丛生而本穊松叶隆冬而不凋故以为喻其实竹叶亦冬青】
　　竹干【后汉书公孙述传李熊说述曰蜀地沃野千里土壤膏腴果实所生无谷而饱女工之业覆衣天下名材丨丨器械之饶不可胜用】
　　竹身【白居易齐物诗丨丨三年老竹色四时緑　又画竹歌人画丨丨肥拥肿萧画茎瘦节节竦　杨万里题桄榔树诗君看桄榔一窠子丨丨杏叶海棠枝】
　　竹耳【冯奬翁金马门赋见兰筋下　钱文量俵马诗丨丨风蹄起玉花】
　　竹肉【酉阳杂俎见树鸡下　本草竹黄释名竹膏志曰天竺黄生天竺国今诸丨丨往往得之　又晋书孟嘉传桓温问听妓丝不如竹丨不如丨何谓也嘉曰渐近使之然】
　　竹心【白居易飬竹记丨丨空空以体道君子见其心则思应用虚受者　又酬元九对新栽竹有懐诗共保秋丨丨风霜侵不得　又池上竹下诗水能性淡为吾友丨觧丨虚即我师】
　　竹胎【说文笋丨丨　笋谱一名笋一名萌一名篛竹一名防一名虇一名丨丨一名竹牙一名茁一名初篁一名竹子　又丨丨出说文然笋芽之时卷叶左右重重然旋露节而实终露外际箨苞裹而生坚劲为竹故谓之丨丨也　皮日休夏景无事因懐章来二上人诗水花移得和鱼子山蕨収时带丨丨】
　　竹手【葛长庚诗丨丨擎云重松肩荷月髙】
　　竹脚【种树书种竹处当积土令稍髙于傍地二三尺则雨潦不侵损钱唐人谓之丨丨】
　　竹梢【宣和画谱易元吉天资颖异善画御府所藏中有丨丨小禽图　种树书斫去丨丨装架地广宜种筀竹亭槛间宜种筋竹至次年八月方可去篠竹　元稹夜饮诗灯火隔帘明丨丨风雨声　又遣春诗见葛巾下　白居易南亭间望诗西檐丨丨上坐见太白山又画竹歌人画丨丨死羸垂萧画枝活叶叶动　又送客回晚兴诗嫋嫋秋丨丨巴蝉声似磬　李德裕晨起见雪忆山居诗丨丨低未举松葢偃应多　皮日休宿报恩寺水阁诗见杉子下　沈辽禅僧岩诗山花烂斑出丨丨亦有禽鸟声喃喃　范成大与长文正夫游北山诗见杏梢下　赵师秀葛翁小阁诗见杨叶下赵秉文草堂诗稲垄明边通白水丨丨缺处补青山麻革竹林院诗见栁色下　钱惟善张园诗清夜无眠叠鼓催丨丨垂露防苍苔　萨都拉诗翠丨雪响风前丨】
　　竹杪【南方草木状防榔叶似甘蕉条派开破仰望渺如插丛蕉于丨丨　洛阳名园记司马温公在洛阳自号迂叟谓其园曰独乐园其曰读书堂者数十椽屋浇花亭者益小弄水种竹轩者尤小曰见山台者髙不过寻丈曰钓鱼庵曰采药圃者又特结丨丨落蕃蔓草为之尔　张籍诗独爱南园里山晴丨丨风　苏轼同王胜之游蒋山诗见松根下　乔扆凌虚堂诗髙台平丨丨幽径入花阴】
　　竹尾【杨万里寒食相将诸子游翟园诗栁丝自为春风舞丨丨如何也学渠】
　　竹茹【本草淡丨丨气味甘微寒无毒　毕仲游官制议所谓画黄録符牒闗刺由上而下复由下而上近者浃旬逺者累月有夜半停印待报而其务乃比于丨丨木屑之细】
　　竹沥【本草淡丨丨气味甘大寒无毒　又景曰凡取丨丨惟用淡苦防竹者雷曰久渴心烦宜投】竹蓐【广菌谱丨丨即竹菰也草更生曰蓐得溽湿之气而成本草作竹肉因其味也】
　　竹粉【李商闲逰诗危亭题丨丨曲沼嗅荷花】
　　竹膏【本草释名见竹肉下】
　　竹滴【皮日休苦雨中作平入声诗荷倾还惊鱼丨丨复触鹤】
　　竹泪【李东阳篁墩赋山颦凄兮莫展丨丨渍兮不灭庾信和宇文内史入重阳阁诗见莲衣下】竹丝【明一统志丨丨灯温州府出　蜀牋谱广都纸有四色一曰假山南二曰假荣三曰冉村四曰丨丨皆以楮皮为之其视浣花牋纸最清洁凡公私簿书契劵圗籍文牒皆取给于是广幅无粉者谓之假山南狭幅有粉者谓假荣造于冉村曰清水造于龙溪乡曰竹纸蜀中经史子籍以此纸传印而丨丨之轻细似池纸视上三色价稍贵近年又仿徽池法作胜池纸亦可用但未甚精致耳】
　　竹窍【书律和声疏黄帝使伶伦氏自大夏之西昆仑之阴取丨于嶰谷之中各生其丨厚薄均者断两节之间吹之以为黄钟之宫制十二籥以聼凤凰之鸣其雄声为六雌鸣亦六以比黄钟之宫是为律之本　宋史乐志箎之制采丨丨厚均者用两节开六孔以备十二律之声】
　　竹瀁【梅尧臣广济寺诗短篱遮丨丨危路蹋松根】
　　竹个【益都方物略记丨丨皆圎此独方形厚倍于窍缃节棱棱右方竹　冷斋夜话西湖僧清顺尝赋十竹诗云城中寸土如寸金幽轩种丨只十丨春风慎勿长儿孙穿我阶前緑苔破】
　　竹簇【陆铨游武当山记又行三四里遥见峭峰壁立危岩旁附松杉丨丨其丛如麻舆人曰此即紫霄宫也】
　　竹篾【元史天文志用丨丨均分天度考騐黄道所交随时迁徙　又河渠志其用物之凡丨丨以斤计者十有五万　北户録贞元五年番禺有海户犯禁避罪罗浮山入至第十三岭遇巨竹百丈万竿丨围二十一尺有三十九节莭长二丈海户因破之为丨防罢吏捕逐遂挈而归特有军人获一篾以为奇货后献于刺史李复复命陆子圗而记之　江表志两浙钱氏偏霸一方急征苛惨科赋欠一斗者多至徒罪民多赤体有敝葛褐者多用丨丨系腰间　白居易入峡诗苒蒻丨丨欹危机师趾】
　　竹类【尔雅莽数节注丨丨也节间促　八卦取象孔氏曰苇丨之丨也　益部方物略记叶与丨丨致理如柏以状得名亭亭修直右竹柏】
　　竹体【晋书律厯志金质从革侈弇无方丨丨圆虚修短利制】
　　竹形【晋书苻洪载记始其家池中蒲生长五丈五节如丨丨时咸谓之蒲家因以为氏焉　林泉髙致学画竹者取一枝竹因月夜照其影于素壁之上则丨之真丨出矣】
　　竹名【徐玑送赵灵秀赴筠州幕诗郡以丨为丨因知此地清】
　　竹品【桂海虞衡志异草瑰木多生穷山荒野其不中医和匠石者人亦不采故所识者少惟丨丨乃多桀异并附于録】
　　竹性【尔雅如竹箭曰苞注篠丨丨丛生　种树书凡种竹正二月斸取西南根于东北角种其鞭自然行西南盖丨丨向西南行也谚云东家种竹西家种地白居易飬竹记丨丨直直以立身君子见其性则思中立不倚者】
　　竹情【黄彻防溪诗话张无尽题武昌陵竹寺云孟宗泣竹笋冬生岂是青青丨有丨影响主张非别物人心但莫负幽明语虽浅直然当于理　文翔凤妻邓氏诗曲径横穿花意密重台斜拂丨丨深】
　　竹义【开元天寳遗事太液池岸有竹数丛芽笋未尝相离密密如栽也帝因与诸王闲歩于竹间谓诸王曰人世父子兄弟尚有离心离意此竹宗本不相疎人有懐贰心生离间之意覩此可以为鉴诸王皆唯唯帝因呼为丨丨】
　　竹魂【葛长庚赠赵太虚画竹石诗丨丨竹魄竹精神飞落潇湘淇水濒】
　　竹魄【葛长庚诗见上】
　　竹光【杜甫屏迹诗丨丨团野色舍影漾江流　杨万里题寺后竹亭诗行尽空房忽画栏丨丨和月入亭寒　范梈山斋诗见茶灶下　马祖常石田山居诗丨丨浮昼碧花蕊飏春红　吴师道夏夜江上诗绕屋清江竹万竿水风萧瑟丨丨寒】
　　竹色【宣室志元和九年秋九月淮西帅吴少诚死子元济拒天子命诏邻淮西者以兵攻之凡数年不克十三年诏丞相晋国公度将而击焉公既至因命封人深城壕且发其地有得一石者上有雕虫文字为铭封人持以献公文曰井底一竿竹丨丨深渌渌鸡未肥酒未熟障车儿郎且湏缩井底一竿竹丨丨深渌渌言少诚由行间一卒遂拥十万兵为一方帅且喻其荣也燕都游览志驸马万公白石荘古木合抱丨丨葱旧盛夏不知有暑附郭园亭为第一　杜甫滕王亭子诗见松声下　钱起宿开元寺楼诗丨丨寒清簟松香染翠帱　李贺南园诗熟杏暖香棃叶老草梢丨丨锁池痕姚合游昊天元都观诗见松声下　李商潭州诗湘泪浅深滋丨丨楚歌重叠怨兰丛　刘沧题马太尉华山荘诗丨丨拂云连岳寺泉声带雨出谿林　韩琮题圭峰下长孙家林亭诗闲期丨丨揺霜防醉惜松声枕月眠　皮日休寂上人院诗丨丨寒凌箔灯光静隔纱　欧阳修和子履游泗上雍家园诗苍云蔽天丨丨净暖日扑地花气繁　梅尧臣和永叔石枕与笛竹簟诗客从东方一持赠丨丨蒸青石抱云　孙觌南山寺诗梦觉滩声喧客枕吟余丨丨满僧窗　范成大初秋闲记园池草木诗见萱房下　徐玑孤坐呈客诗见梅花下　赵孟頫重游弁山诗丨丨迷行迳松声汹座隅陈泰梅花五友歌见兰芳下　虞集寄子山尚书诗丨丨侵衣碧重帘雨气深　黄沨贡院中懐山中故居】
　　【诗见苔纹下　叶颙题应上人浄深精舍诗见荷香下　周权曙岩上人诗岩扉人不到丨丨满僧防】竹气【张说清逺江峡山寺诗天香涵丨丨虚呗引松风乔知之和苏员外寓直诗见蕙风下　白居易江楼早秋诗湖光朝霁后丨丨晚凉时　吕温夏日题寻真观诗见杉香下　梅尧臣池亭宴防诗丨丨阴池凤云峰照衮山】
　　竹声【礼记丨丨滥滥以立防防以聚众君子听竽笙箫管之声则思畜聚之臣疏滥犹擥也言丨丨擥然有积聚之意　后汉书律厯志丨丨不可以度调故作准以定数准之状如瑟长丈而十三弦间九尺以应黄钟之律　梦溪笔谈丨丨清越失之则髙　苏颋题夀安王主簿池馆诗馆将花雨暎潭与丨丨清　岑参暮秋防严京兆后防竹齐诗见茶色下　戎昱秋夜梁十三防事诗丨丨风度急灯影月来微　萧遘清晓卷帘诗槛虚花气密地暖丨丨深　卢肇风不鸣条诗见松响下　刘沧题龙门僧房诗见萧寺下　又题郑中丞东溪诗髙轩夜静丨丨逺曲岸春深杨栁低　李嶷林园秋夜诗月色徧秋露丨丨兼夜泉　皎然微雨诗静爱和花落幽闻入丨丨　又题秦系山人丽句亭诗满院丨丨堪愈疾乱牀花片足情　陈与义寄题兖州孙大夫絶尘亭诗丨丨池边起欲断还萧萧　赵檝秋兴诗露浓花气重风细丨丨幽　揭傒斯题俞氏看雨轩诗可爱花间湿偏宜丨上丨　卢琦游洞岭寺诗日髙花散影风定丨无丨　吴师道崇文阁下私试诗不知卧听萧萧雪何似山窗洒丨丨】
　　竹韵【蔡京锡宴太清楼记松风丨丨鹤唳莺啼天地之籁适耳而自鸣　孟郊诗丨丨漫萧屑草花徒茸　寇凖秋日原上诗溪声迷丨丨野色混秋光】
　　竹吟【杨万里过陂子迳诗晚风寂树阴阴松不悲鸣丨不丨】
　　竹响【骆賔王冐雨寻菊序参差逺岫断云将野鹤俱飞滴沥空庭丨丨共雨声相乱　梁洽吹竹学凤鸣赋凤声虽虚丨丨有禀　范成大枕上晓作诗丨丨风成阵窗明雪已花】
　　竹影【云仙杂记宗测乐闲静尝见日筛丨丨上窗以笔备描之　庾信至仁山铭见藤苖下　杨循吉折扇赋见荷阴下　唐太宗仪鸾殿早秋诗松阴背日转丨丨避风移　骆賔王过故宋诗池文敛束水丨丨漏寒丛　李白赠闾丘处士诗见荷花下　杜甫舍弟占归草堂检校诗东林丨丨薄腊月更湏栽　李嘉祐题裴少卿东亭诗卷箔岚烟润遮窗丨丨闲　卢纶寻贾山人园林诗丨丨朦胧松影长素琴清簟好风凉　郎士元赠葢少府新除江南尉诗客路寻常随丨丨人家大抵傍山岚　韩愈城南聨句丨丨金琐碎泉音玉淙琤　贾岛刘景阳东斋诗松阴连丨丨中有芜苔井牟融游报本寺诗茶烟褭褭笼禅榻丨丨萧萧扫径苔林滋宴韦侍御新亭诗见藤桮下　黄滔宿李少府林园诗尝频异茗尘心净议罢名山丨丨移　苏轼夜】
　　【坐与迈聨句松声满虚空丨丨侵半户　韩驹饮酒诗见荷声下　杨万里城头晓歩诗丨丨已揺将午日草根犹有夜来霜　又除夕送次公子入京受县诗见梅花下　陆游东归有日书懐诗半窗丨丨棊僧去满棹苹风钓伴归　刘克荘榕溪阁诗榕声丨丨一溪风迁客曽来寄短篷　赵秉文对月诗清境唤回蝴蝶梦起寻丨丨防胡床　元好问觧嘲诗诗巻亲来酒醆疎朝吟丨丨暮南湖　房皞题吕仙亭诗丨丨松阴生午凉山色湖光设朝供　许有壬和傅汝砺诗欲知别后诗成处都在花香丨丨中　马祖常秋懐诗丨丨近窗砧杵急梦随南客问行舟　袁桷述旧诗见梅魂下　马熙和可行即事诗见荷香下　袁土元题慈庵诗松风斜落径丨丨乱侵畦　李祁和友人诗露漙金井桐阴薄月上瑶阶丨丨修　吴莱宝掌冷泉诗丨丨自深斜映月鱼腥不到半凝苔】
</div>
    <div class="pagination">
<a href="御定骈字类编_page790.html">上一页</a><span>...</span><a href="御定骈字类编_page786.html">786</a><a href="御定骈字类编_page787.html">787</a><a href="御定骈字类编_page788.html">788</a><a href="御定骈字类编_page789.html">789</a><a href="御定骈字类编_page790.html">790</a><span class="current-page">791</span><a href="御定骈字类编_page792.html">792</a><a href="御定骈字类编_page793.html">793</a><a href="御定骈字类编_page794.html">794</a><a href="御定骈字类编_page795.html">795</a><a href="御定骈字类编_page796.html">796</a><span>...</span><a href="御定骈字类编_page792.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
