<!DOCTYPE html>
<html>
 <head>
  <meta charset="utf-8"/>
  <title>
   记纂渊海 - 第 62 页/共 130 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   记纂渊海 - 第 62 页/共 130 页
  </h1>
  <div class="content">
   经具乃贝玉　惟货其吉【书】
　　子非其有而取之者盗也【孟子】侵人自用谓之贪【荘子】贪者常忧不足【文中子】贪者难为恵【谯子清训互见无厌】
　　史臧哀伯曰官之失徳宠赂章也郜鼎在庙章孰甚焉【左成二年】羊舌鲋渎货无厌【昭十三】陈辕颇为司徒赋封曰以嫁公女有余以为已大器【哀十一】汝专利而不厌【互见无厌并左】必以贿死【国语】赵良曰非其位而居之曰贪位非其名而有之曰贪名【史商鞅传】贪如狼【西汉项籍传】大臣有不亷曰簠簋不饬【贾谊传】贪饕不闲义理【礼乐志】素无亷声【息夫躬传】贪夫徇财【贾谊传】陈汤素贪所卤获财物入塞多不法【通鉴汉元帝纪】韦贻范为相多受人赂许以官既而以母忧罢去日为债家所噪【唐书昭宗纪】诸将多断盗牢禀私自润入皆以珍宝货赂左右【汉殇帝纪】十囊五囊入枣郎【晋愍帝纪】陈夀作魏书或云丁仪丁廙有盛名于魏夀谓其子可覔千斛米当为尊公作佳传丁不与之竟不为立传【本传】庾炳之无文学性彊急轻浅既居选部好诟詈宾客且多纳货赂见人有烛盘佳驴无不乞丐【本传】邓琬性鄙闇贪吝既执大权父子卖官鬻爵使婢仆出市道贩卖【宋太祖】魏右卫军元晖与侍中卢昶皆有宠于魏主而贪纵时人谓之饿虎将军饥鹰侍中晖寻迁吏部尚书用官皆有定价大郡二千疋次郡下郡递减其半余官皆有等差选者谓之市曺【梁武纪】元修义为吏部尚书惟事货贿官之大小皆有定价呼为京师白刧【后魏书】魏收纳尔朱荣之子金减其恶而増其善【北史】宇文述贪鄙知人有珍异之物必求取之富商大贾皆恩接之呼之为儿【隋书】卢坦曰其能积财者必剥下以致如其子孙善守是天富不道之人也不若恣其不道以归于人【新唐书本传】王伾以纳贿为事作大匮贮金帛夫妇寝其上【通鉴互见贪迷】平章事豆卢革百官俸钱皆折估而革父子独受实钱百官自五月给而革父子自正月给【唐明宗】桑维翰权势既盛四方赂遗嵗积钜万【五代史】西京留守同平章事王守恩性贪鄙专事聚敛丧车非输钱不得出城下至抒厠行丐之人不免课率或纵麾下令盗人财有富室娶妇守恩与俳优数人往为贺客得银数铤而返【通鉴后汉隠帝】
　　集谿壑为之一罄川渎为之中贫【左太冲吴都赋】交醻货赂【选孙皓书】贪黩微财敢犯朝宪　富已润屋【陈子昂集】槖奸渎货【司空表圣文】
　　俭约
　　经节以制度不伤财不害民【易】慎乃俭徳【书】俭徳之恭也【礼】唐俗勤俭【诗序】
　　史御孙曰俭徳之共也【左荘二十四】郑叔段赋蟀蟋赵孟曰保家之主也【襄公二十七年】季文子无衣帛之妾无食粟之马无藏金玉无重器备相三君矣而无私积【襄公五年】衣不兼采食不重味【西汉朱家传】朱博不好酒色游宴自防贱至富贵食不重味【本传】朕为天下守财岂得妄用之哉【通鉴汉殇帝纪】魏髙允兄弟惟草屋数间而被緼袍厨中盐菜而已【宋世祖】长孙道生性清俭一熊皮鄣泥数十年不易【宋太祖】庾杲之清贫食惟有韮薤生韭杂菜任昉戯之曰谁为庾郎贫食常有二十七种言三九也【齐书】昔杨震赵咨等咸以薄塟知真识去身贵速朽耳夫厚塟之家流于俗以奢靡为孝令死者戮尸暴骸可不痛哉死者无知自同粪土岂烦奢塟死其有知神不在柩何用破赀徇侈乎吾亡敛以常服四时衣各一称【新唐书姚崇传】崔郾处庳陋至霖淖则容盖而屐以就外位　卢懐慎门不施箔会风雨至举席自鄣日晏设食蒸豆两器菜数杯而已【本传】本朝冦莱公寝处一青帏二十余年时有破壊益命补葺有靳之笑答曰不忍处之久而以敝弃【本传互见念旧】
　　奢侈
　　经怙侈灭义【书】
　　子情所欲好耳所欲听目所欲视口所欲尝虽殊方徧国非土之所产育者无不致之犹藩墙之物也庖厨之下不絶烟火堂庑之上不絶声乐【列子】
　　史宫室崇侈【左昭八】侈恶之大也【左荘二十四】齐庆封献车季武子美泽可以鉴【左襄二十八】侈将以其力毙【左襄二十九】治宅甲诸第【前田蚡传】奢泰则下不逊而国贫【西汉礼乐志互见僭冒】以酒为池悬肉为林【史记殷本纪】春申君客三千余人其上客皆蹑珠履【史本传】易传曰上不俭下不节孽火烧其室【通鉴魏明帝纪】刘穆之性奢食必方丈旦辄为十人馔未尝独餐【晋安帝纪】何曽性奢豪每燕见不食大官所设食日万钱犹曰无下筯处　何邵骄奢简贵亦有父风食必尽四时之珍异一日之供以钱二万为限【晋本传】石崇以奢豪矜物厠上常有十余婢侍列皆有容色置甲煎粉沈香汁有如厠者皆易新衣而出【王敦传】刘寔尝诣石崇家如厠见有绛纹帐裀褥甚丽两婢持香囊寔便退笑谓崇误入卿内崇曰是厠耳【本传】石崇与贵戚王恺羊琇之徒以奢靡相尚恺以澳釡崇以蜡代薪恺作朱丝步障四十里崇作锦步障五十里以敌之崇涂屋以椒恺用赤石脂　石崇财产丰积室宇宏丽后房百数皆曳绮绣金翠丝竹尽当时之选庖膳穷水陆之珍【本传】魏髙阳王雍一食直钱数万李崇曰髙阳一食敌我千日【通鉴梁武纪】韦陟穷治馔羞择膏腴地蓺谷苗以鸟羽择米每视庖中所弃其直犹不减万钱宴公侯家虽极水陆曽不下筯【唐书本传】
　　传记杨国忠子弟上元夜各有千炬烛围【天宝遗事】李徳裕奢侈每食一杯羮其费约钱三万杂珠玉宝贝朱砂煎汁为之过三煎即弃其滓【独异志】元载造芸辉堂芸草香也白如玉入土不朽为屑以涂壁设紫绡帐凝冬风不入盛夏自清凉【唐苏鹗苏氏演义】韩嫣好弹以金为丸一日所失者十余长安为之语苦饥寒逐弹丸京师儿童毎闻嫣出弹辄随之望丸所落便拾取焉【西京杂记】杨氏子弟暑月大氷琢山周围宴席　杨国忠冬月选婢妾肥大者列行于前令遮风谓之肉阵【开元遗事】
　　集木衣绨绣土被朱紫【张平子东京赋】春衣一对直千金【白侍郎】山珍海错弃藩篱烹犊炰羔如折葵【韦应物】首饰载千金一膳倾千家【唐文粹】
　　忠鲠
　　经王臣蹇蹇匪躬之故【易】
　　子忠臣不谄其君【荘子】
　　史韩信曰乗人之车者载人之患衣人之衣者懐人之忧食人之食者死人之事【史本传】上所幸慎夫人在禁中尝与皇后同席坐及坐郎署袁盎引却慎夫人坐曰陛下所以为慎夫人适所以祸之也【通鉴汉纪】忠臣不避重诛而直谏【西汉主父偃传】忠臣死而竭知【宣帝纪】独有极言待死【五行志】忠臣忧世犯主严顔讥刺贵臣至以杀身灭家而犹为之者何耶君臣义重有不得已也【后汉何敞傅】汉成帝欲御楼船薛广徳谏言宜从桥陛下不听臣臣自刎以血汚车轮【本传】槐里令朱云上书曰臣愿赐尚方斩马劎断佞臣一人头以厉其余上问谁也对曰安昌侯张禹上大怒曰小臣廷辱师傅罪死不赦御史将云下云攀殿槛折呼曰臣得下从龙逢比干游于地下足矣未知圣朝何如耳御史遂将云去左将军辛庆忌免冠解印绶叩头殿下曰此臣素着狂直于世使其言是不可诛其言非固当容之臣敢以死争庆忌叩头流血上意解然后得已【通鉴汉成帝纪】大司徒韩歆好直言无隠讳于上前证嵗将饥凶指天画地言甚刚切【通鉴汉光武纪】衞觊上疏曰非破家为国杀身成君者谁能犯顔色触忌讳建一言开一说也【魏志】崔洪清厉骨鲠好面折人过而退无后言【通鉴晋武纪】古弼入见魏主帝方与给事中刘树围棊志不在弼弼入侍坐良久不获陈闻忽起捽树头掣下牀搏其背曰朝廷不治实尔之罪【通鉴宋太祖】上以舞胡安叱奴为散骑侍郎礼部尚书李纲谏曰古者乐工不与士齿虽贤如子野师襄皆终身继世不易其业唯齐末封曺妙达为王安马驹为开府有国家者以为殷鉴【唐髙祖】魏征容貌不逾中人而有胆畧善回人主意每犯顔苦谏或逢上怒甚征神色不移上亦为之霁威【唐太宗】褚遂良曰陛下必欲易皇后伏请妙择天下令族何必欲武氏武氏经事先帝众所共知天下耳目安可蔽也【唐髙宗】魏帝谓羣臣曰如髙允者乃真忠臣也朕有过未尝不面言至有朕所不堪闻者允皆无所避朕闻其过而天下不知可不谓忠乎【宋世祖】额叩龙墀【唐书刘栖楚】徳宗欲遂相裴延龄阳城显语曰延龄为相吾当取白麻壊之哭于廷帝不相延龄城力也【阳城传】褚遂良鲠亮【唐书本传】
　　集悉心以谏极言无隠【选防文】正言不讳以危身【选骚经】气蕴逆鳞色形匪躬【唐文粹】守节没齿忠莫至焉【选豪士赋序】纳忠为争臣之表　卢景亮奏事如水赴壑【栁文】匡拂时病磨切贵近罔有顾虑知无不为【杜牧之】为负刚肠誉还追强项名【张说】谏舌切切上磨帝缺【孙樵】苦隳肝胆而言天下之事【元微之】忤英主之龙鳞蹈奸臣之虎尾【唐张说宋璟遗爱碑】本朝鲁宗道为参政以忠鲠自任时人谓曰鱼头公盖以骨鲠目之【圣宋掇遗】
　　谄谀
　　经巧言令色便僻侧媚【书】籧篨尝观人顔色而为之辞故不能俯戚施下人以色故不能仰也【诗新台注】巧言令色鲜矣仁【论语】籧篨口柔也夸毗体柔也【尔雅】
　　子胁肩谄笑病于夏畦　阉然媚于世者是乡原也【孟子】秦王有病召医防痔者得车五乗　希意导言谓之谄【荘子】不度理之所在而阿谀求容谄莫甚焉【孔丛子】以不善先人者谓之谄以不善和人者谓之谀【荀子】
　　史楚析父谓子革曰吾子楚国之望也今与王言如响国其若之何【讥其顺王心如响应声左昭十二】陈胜起山东二世召诸生问叔孙通曰此特羣盗狗偷防窃耳何足置之齿牙间郡守尉今捕论何足忧【史本传】卑疪而前纎趋而言【日者传】非有材能徒以婉佞贵幸【佞幸传】衞侯言计非是而羣臣和者如出一口夫不察事之是非而恱人赞已闇莫甚焉不度理之所在而阿谀求容谄莫甚焉【通鉴周纪互见阿防】黄霸为相鹖雀飞丞相府霸以为神雀欲以闻【西汉传】回面污行以事谄谀之人【邹阳传】顺防为邪　平恩侯许伯入第丞相御史将军中二千石皆贺长信少府檀长卿起舞为沐猴与狗鬬　从谀承意以顺上防　宦媚邪臣欲以侥幸【翟方进传】司马长卿居茂陵未死时为一卷书曰有使来求书奏之其遗札书言封禅事【司马相如传】卑身贱体说色微辞愉愉呴呴志士仁人不忍为也【东方朔传】曲辞谄媚【东汉】潘岳与石崇谄事贾谧每其出与崇辄望尘而拜【晋潘岳传】司马昭封晋王荀顗谓王祥曰相国尊重今日便当相帅而拜【王祥传】有二孔雀自西苑飞集宝城朝堂前亲衞校尉髙徳孺等十余人见之奏以为鸾【通鉴隋纪】如脂如韦俯偻匍匐噉恶求媚防痔自亲美言谄笑助其愉乐诈泣佞哀恤其丧纪【卢思劳生论】张昌宗以姿媚幸武后杨再思每曰人言六郎似莲花非也正谓莲花似六郎耳【唐书杨再思传】唐明皇将幸东都而太庙屋壊姚崇曰此苻坚故殿也山有朽壤而崩木蠧而折理无足怪【本传】太史令袁充表称隋兴以后昼日渐长景短日长振古希有是后百工作役并皆程课日长故也【通鉴】互观顔面多不尽公【唐太宗】太常博士萧楚材等以为豫备凶事非臣子所宜言敬宗义府深然之遂焚国恤一篇由是凶礼遂阙【唐髙宗】太子洗马刘讷言尝撰俳谐集以献太子贤　上谓侍臣曰朕尝虚心求谏而竟无谏者何也李勣对曰陛下所为尽善羣臣无得而谏　御医沈髙璆得幸于太后懐义心愠是夕密烧天堂延及明堂刘承庆请辍朝停酺以答天谴太后将从之姚璹曰昔成周宣榭卜代愈隆汉武建章盛徳弥永【唐武后】杨再思为御史专以谄媚取容张同休戯再思曰杨内史面似髙丽再思欣然即翦纸帖巾反披紫袍为髙丽舞举坐大笑　宫中言皇后衣笥裙上有五色云起上令图以示百官韦巨源请布之天下【唐中宗】薛谦光献武后所制豫州鼎铭其末云上降鉴方建隆基以为上受命之符姚崇表贺请宣示史官颁示中外　李适之性疎率李林甫常谓适之曰华山有金矿采之可以富国主上未之知也他日适之因奏事言之上以问林甫对曰臣久知之但华山陛下本命王气所在凿之非宜故不敢言上以林甫为爱已薄适之虑事不熟谓曰自今奏事宜先与林甫议之无得轻脱适之由是束手矣【唐书】太清宫奏学士李琪见元皇帝乗紫云告以国祚延昌【唐宗】上尝谓佛言报应果为有无元载等以国家运祚灵长非宿植福业何以致之福业已定虽时有小灾终不能为害所以安史悖逆方炽而皆有子祸仆固懐恩称兵内侮出门病死回纥吐蕃大举深入不战而退此皆非人力所及岂得言无报应也【唐代宗】李兼在江西有月进韦臯在西川有日进刺史进奉自兼始幕僚进奉自臯始【唐徳宗】上御延英问宰相曰天下何时当太平牛僧孺对曰太平无象今四夷不至交侵百姓不至流散虽非至理亦为小康陛下若别求太平非臣等所及【唐文宗】蝗自东而西蔽日所过赤地京兆尹杨知至奏蝗入京畿不食稼皆抱荆棘而死宰臣皆贺【唐懿宗】太史奏太阳应亏不亏姚崇表贺请书之史册【唐宗】
　　传记谈主上之圣明则君尽三五述宰相之英伟则臣皆二八【史通】
　　集睮睮谀夫【选风谏诗】折枝防痔【选絶交论】吐言如伤屈体无骨【梁张缵谢仆射表】入门自媚【骆宾王】谄媚相与千顔一容【元次山】为人恵口而柔顔　奴顔婢膝真乞丐【陆】小人趋事必变顔色【唐文粹】
　　本朝冦莱公为相丁谓出其门为参政会食都堂羮染公须谓起拂之【遗事】俯仰随人如桔橰【东坡诗】中宗宴近臣祝钦明自请作八风舞摇头转目备诸丑态　则天不豫令阎朝隠往少室山祈祷朝隠乃曲申恱媚以身为牺牲请代上所苦　魏元忠疾卧诸御史尽往省之郭霸独居后请视便液曰大夫粪味甘或不瘳今味苦当即愈矣　蠖屈防伏佞辞泉涌【续世说】


　　记纂渊海卷四十七
&lt;子部,类书类,记纂渊海&gt;
　　钦定四库全书
　　记纂渊海卷四十八　　　宋　潘自牧　撰性行部
　　阿附
　　子为人臣见非不争以陷主于危亡罪之大者也【孔丛子】史范宣子天子所右亦右之所左亦左之【左传】张汤専阿主意主意所不欲因而毁之主意所欲因而举之【史汲黯传】淳于髠以承意观色为务【史本传】赵髙献鹿谓之马二世问左右此乃鹿也皆曰马也【史李斯传】大将军以和柔自媚于上【史卫青传】阿色人主与俱上下【西汉酷吏传】杜周大抵放张汤善伺専以人主意指为狱【西汉本传】欲有所为惟见风采党与承意而显奏之【西汉王莾】耿育曰随指阿从以求容媚【通鉴本传】汤为人多诈舞智以御人时上方乡文学汤阳浮慕事董仲舒公孙等　即上意所欲罪与监史深祸者即上意所欲释与监史轻平者　谷永知凤方见柄用隂欲自托【并汉武帝纪】张禹曰新学小生乱道误人宜无信以经术断之上雅信爱由此不疑王氏【汉成帝纪】上故令董贤私过孔光光警戒衣冠出门待望见贤至中门光入閤既下车乃出拜谒送迎甚谨不敢以賔客均敌之礼上闻之喜【汉平帝纪】胡广逊言恭色以取媚于时无忠直之风天下以此薄之【汉灵帝纪】农太守良承樊丰等防遣吏于陜县留停杨震丧露棺道侧谪震诸子代邮行书道路皆为陨涕【汉殇帝纪】承望风防【东汉孔融传】马融惩于邓氏不敢复违忤势家遂为梁冀草奏诬李固又作大将军西第颂颇为正直所羞　班固为窦宪中防军征匈奴与叅议及宪败固死狱中【并东汉本传】夏侯下廷尉钟毓案治正色责毓曰吾将何罪卿为令吏责人也卿便为吾作毓以名士节髙不可屈而狱当竟夜为作辞令与事附流涕以示【髙贵卿公】王导每发言一坐莫不赞美【晋王导传】上谓刘德愿曰卿哭贵妃悲者当厚赏徳愿应声恸哭抚膺擗踊涕泗交流上甚悦故用豫州刺史以赏之上又令医术人羊志哭贵妃志亦呜咽极悲他人有问志卿那得此副急泪志曰我尔日自哭亡妾耳【宋世祖】徐爰便辟善事人巧于将迎始终无迹【宋纪】刀笔之吏顺防承风舞文弄法曲成其罪【唐太宗】李勣入见上问之曰朕欲立武昭仪为后褚遂良固执以为不可遂良既顾命大臣故当且已乎对曰此陛下家事何必更问外人上意遂决许敬宗宣言于朝曰田舎翁多收十斛麦尚欲易妇况天子立后何豫诸人事而妄生异议乎【唐髙祖】侍御史傅游艺帅关中百姓九百余人诣阙上表请改国号曰周赐皇帝姓武氏太后不许擢游艺为给事中【唐武后】周利用冉祖雍李俊宋之逊邵绍之皆为三思耳目时人谓之五狗【唐中宗纪】上官婕妤及后宫多立外第出入无节朝士徃徃从之游处以求进幸安乐公主尤骄横宰相以下多出其门【唐睿宗】杨回譛太子瑛鄂王瑶光王琚云潜搆异谋上召宰相谋之李林甫对曰此陛下家事非臣等所宜豫上意乃决　髙力士于西京作寳夀寺钟成力士作斋以庆之举朝毕集击钟一杵施钱百缗有求媚者至二十五杵钱不减其杵【并唐宗】太子通事舍人李渉知上于吐突承瓘恩遇未衰乃投匦上疏称承瓘有功乆委腹心不宜遽弃【唐宪宗】李齐运甘言阿匿【唐书】冯道前事九君未尝谏诤【五代史】
　　集依阿无心【选论】屈节若四体之无骨【潘安仁西征赋】苏舜钦监奏院因十月赛神防舘中同列御史刘元瑜弹系下狱坐监主自盗削籍同防者皆坐斥刘谓时宰贾昌朝曰公一网打尽【倦游录】
　　好谀
　　经小人难事而易说也说之不以道说也【语】
　　子与防谄靣防之人居国欲治可得乎【孟】
　　史沈于谄防之辞【栁阳传】衞侯言计非是而羣臣和者如出一口夫不察事之是非而悦人赞已闇莫甚焉不度理之所在而阿防取容谄莫甚焉【周纪】信椒兰之唼【音佞西汉】誉防之声日满于耳虚美熏心实祸蔽塞【路温舒传】信任亲爱者尽佞谄容说之人也【汉献帝纪】文中子曰见誉而喜者佞之媒【隋纪】以百口百心之防谄蔽两耳之聪明茍非鐡肠石心安得不惑【唐史臣宗赞】
　　集耳饱从防之説【选序】诸公贵人志得皆乐熟软媚耳目者不喜闻生语一见辄戒门以絶【韩文】孟子有云今之诸侯无大相过者以其皆好臣其所教而不好臣其所受教今之时与孟子之时又加逺矣皆好其闻命而奔走者不好其直已而行道者【上张建封书】近者士大夫皆有僣侈无厌之心动辄欲人以周孔誉已自孟以下皆怃然不满也【东坡答李廌书】
　　气槩
　　经志气塞乎天地　不陨获于贫贱不充诎于富贵【并记】衣敝緼袍与衣狐貉者立而不耻者其由也欤【语】子居天下之广居立天下之正位行天下之大道得志与民由之不得志独行其道　古之贤士乐其道而忘人之势故王公不致敬尽礼则不得亟见之　夫志气之帅也　我善养吾浩然之气其为气也至大至刚以直养而无害则塞乎天地之间　説大人则藐之勿视其巍巍然　彼以其富我以吾仁彼以其爵我以吾义吾何慊乎哉　志士不忘在沟壑【并孟】眡太行之险犹数仭之丘【子华子】志意修则骄富贵道义重则轻王公【荀子】堂髙数仭榱题数尺我得志弗为也食前方丈侍妾数百人般乐饮酒驱骋田猎后车千乗我得志弗为也　孟子曰以位则子君也我臣也何敢与君友也以德则子事我者也奚可与我友千乗之君求与之友而不可得也而况可召与【并孟】视三釡三千钟如鹳雀蚊蝱相过乎前也【庄子】傍日月挟宇宙【齐物论】挥斥八极【田子方】项羽不学一艺韩信不营一飡【刘子】比崇髙于赘庞方万物乎蝉翼【抱朴子】子髙游赵平原君客有邹文李节者与相友善及将还鲁诸故人诀既毕文节送行三宿临别文节流涕交頥子髙抗手髙揖而已其徒问之髙曰始吾谓二子丈夫耳乃今知其妇人也人岂鹿豕也哉而常羣聚乎【孔丛】超江淮以为寻常之沟【淮南子】子有四方之志【左】史常有大度不事家人生产作业【秦纪】豪杰吏闻沛令有客皆往贺萧何为主进令诸大夫曰不满千钱坐堂下髙祖为亭长素易诸吏乃绐为谒曰贺钱万实不持一钱　吾亦欲东耳安能欝欝乆居于此哉【汉髙纪】郭解以躯借交报仇【游侠传】项籍学劒不成季父梁怒之籍曰劒一人敌不足学学万人敌耳【西汉本传】好倜傥大节【朱文传】赵温曰大丈夫当雄飞安能雌伏【东汉本传】简易佚荡【雄传】许汜与刘备语曰陈元龙湖海之士豪气不除汜过下邳见元龙无客主之意不相与语自上大床卧使客卧下床备曰今天下大乱须忧国忘家有救世之意乃求田问舎言无可采是元龙所讳也何縁当与君语如我自卧百尺楼上卧君于地下奚但上下床之间哉【陈球传】后汉诛党锢李膺杜宻等侍御史景毅子事膺事未在录牒不预难毅曰本令主事膺是尊李公之道今遇难岂茍免乎遂自劾　梁竦曰大丈夫居世生当封侯死当庙食【并同上】延岑曰男儿当死中求生可坐穷乎【汉光武纪】大丈夫处世当扫除天下安事一室【陈蕃传】马实曰幸生盛明之世免砖瓦之姿托为丈夫当建名千载不可为空生徒死之物秽天地之间【谢承传】男儿要当死于邉野以马革褁尸还耳何能卧床上在儿女子手中耶【马援传】班超家贫为官佣书尝辍笔曰丈夫无他志畧犹当效傅介子张骞立功异域以取封侯安能乆事笔砚间乎左右笑之超曰小子安知壮士志哉【东汉本传】邓艾少家贫每见髙山大泽规度指画军营处所【魏志】任城王章谓左右曰大丈夫宜为卫霍将十万骑驰沙漠驱戎狄立功建号尔何能作愽士耶【同上】蜀刘巴曰大丈夫当交四海英雄【蜀志】慨然有饮马河洛之志【诸葛亮传】秦王猛倜傥有大志不屑细务人皆轻之猛悠然自得闻桓温入关被褐诣之扪虱而谈当世之务旁若无人【晋书】周顗曰今年杀贼奴【王敦】取金印如斗大系肘【晋书本传】胜气笼霄【韩伯传论】桓曰刘毅家无檐石之储樗蒲一掷百万【晋书】用宇宙而成心借风云以为气【南史隐逸传】宗慤常言愿乗长风破万里浪【宋纪】曹景宗谓所亲曰我昔在乡里骑快马如龙与年少辈数十骑拓弓弦作霹雳声箭如饿鸱呌平泽中逐麞数肋射之渴饮其血饥食其肉甜如甘露浆觉耳后生风鼻头出火此乐使人忘死不知老之将至今来扬州作贵人动转不得路行开车幔小人辄言不可闭置车中如三日新妇比悒悒然使人气尽【南史齐书本传】裴横之为吴兴太守叹曰大丈夫富贵必作百幅被【梁书】轻天下细万物【北史隠逸序】髙昻専事驰骋每言男儿当横行天下自取富贵谁能端坐读书作愽士也【同上】李弼曰丈夫生世防须履锋刃以取功名安能碌碌依阶以取仕【北史后周本传】李靖常曰丈夫遭遇要当以功名取富贵何至作章句儒【唐书本传】丈夫意气相期勿以小嫌介意吾终不信防言以害忠良【唐髙祖纪】马燧曰丈夫当立功业闻四海渠老一儒哉【唐书本传】史肇云安朝廷定祸乱直须长鎗大剑安用毛锥子【五代史】李泌少为诗曰天覆吾地载吾天地生吾有意无不然絶粒升天衢不然鸣珂游帝都安能不贵又不去空作昻藏一丈夫【李邺侯家传】韩熈载举进士投书李升曰钓大鳌者不投取鱼之饵防长鲸者焉用割鸡之刀又云腰有劒而袖有槌口有舌而手有笔【南唐遗事】逢萌为县亭长县尉过迎拜问事尉去举楯摘地叹曰丈夫安能为人后耶遂去学问【东观汉纪】
　　集横四海兮焉穷【楚辞云中君】髙志局四海【左太冲诗】何不防髙足行据要路津无为守穷贱轗轲长苦辛【古诗】长劒倚天外弯弓挂扶桑【宋玉】举泰山以为肉倾东海以为酒【曹子建诗】狭六合而隘九州【曹子建七啓】谓旁若无人【左太冲咏史注】长啸激清风志若无东吴【同上】吞若云梦者八九于其胷中曽不蔕芥【司马子虚赋】犹轻五车富未重一囊贫【骆宾王】非其道万钟不足丰也非其荣五鼎不足余也【陈子昻集】丈夫四海志交頥非赠别之资【骆宾王】氛埃期必扫蚊蚋焉能当【杜工部诗】气冲看劒匣頴脱抚锥囊　丈夫四方志安可辞固穷安得覆八溟为君洗乾坤　饮酣眠八极俗物都茫
　　茫　万里云霄一羽毛　直气横乾坤　刘毅从来布衣愿家无儋石输百万　使君意气凌青霄　欲倾东海洗乾坤　防当凌絶顶一览众山小　倚赖天涯钓犹能掣巨鳌　饮如长鲸吸百川衘杯乐圣称世贤气与嵩华敌　赤霄有真骨耻饮洿池津冥冥任所往脱俗谁能驯　歌笑轻波澜　气冲星象表　气劘屈贾垒目短曹刘墙　威凤髙其翔长鲸吞九州【并同上】髙眠觉天卑【元微之集】因骑渡海鹘拟杀蔽天鹏　一心吞渤澥戮力拔嵩华锋铓防犀兕波浪没蓬壶摩天气直山曽拔【并同上】巨鳌莫载三山去我欲蓬莱顶上行【李太白】大鹏一日同风起抟摇直上九万里假令风歇时下来犹能搊却沧溟水　一系九千仭相期凌紫气　倒海索明月　呼吸走百川燕然可摧倾　叱咤开帝业手成天地功　雄心日千里　欲上青天揽明月　澄清洛阳水　天地赌一掷　长揖韩荆州　陆愽争雄好采来金盘一掷万人开丈夫赌命报天子当斩楼兰衣锦回　猛虎不堪几上肉洪鑪不铸囊中锥【并同上】踔励风发率常屈其坐人　囊无一金资翻谓富者贫　烂死于泥沙吾寜乐之若俛首帖耳摇尾而乞怜者非我之志也　肝胆一古劒波涛两浮萍　择肉于熊罴肯视兎与狸　排云呌阊阖披腹呈琅玕　劲气沮金石饮酒寜嫌琖底深题诗尚倚笔锋劲【并韩文】千金散尽还复来【李白】独立堂堂髙眂前古【刘长卿】自矜倚劒气凌云却笑闻笳泪如雨【同上】生当为大丈夫防羁罗出泥涂四散号呶俶扰无隅埋之深渊飘然上浮骑龙披青云泛览游八区经太山絶大海一长吁西摩月镜东弄日珠上括天之门直指帝所居【皇甫湜】我有一寸钩欲钓千丈流天地入胷臆【并孟郊】胷吞百川流【孟东野】酒肠寛似海诗
　　胆大如天【刘义】壮志吞鸿鹄【孟浩然】安得凌风翰肃肃賔天京　髙论动侯伯疎懐脱尘喧【并韦应物】兴来书自圣醉后语犹颠　我有醉乡劒玉锋堪截云　入门下马气如虹　气如防蜺饮如建瓴【并髙达夫】一饮千钟如建瓴【杜牧之】不看人面免低眉【白乐天】踏飜四海生尘埃　有气干斗牛【并温飞卿】江海豁开为气岸　严陵死后到李白布衣长揖万乗君　男儿重意气百万呵一掷【并张承吉】男子受恩须有地平生不受等闲恩　男儿两行泪不欲等闲垂【并杜荀鹤】赌取声名不要钱　掷卢夸使气　官薄傲公卿【并刘賔客】睡当一席寛觉乃千里窄【姚合】不以雄名防野贱唯将直气折王侯【王建诗】丈夫非无泪不洒离别间仗劒对樽酒耻为游子顔蝮蛇一螫手壮志疾解腕所志在功名离别何足叹【陆】蓬莱顶上干海水水尽到底防海空【杜牧之】坦腹对宰相岸帻揖天子【皮日休】五岳为辞锋四溟作胷臆【同上】岂欲皂枥中争饮籺与葭【元次山】弄河移砥柱吞日倚扶桑【李义山】气盖全吴胷吞大海【唐尚驰撰诸葛亮碑】气盖风云【张説撰宋璟碑】婴孩羣有【唐程浩上天皷文】须凿燕然山上石登科记里是闲名【姚合】就中爱读英雄传欲立功勲恐不如【王建】振衣生羽翰髙枕出尘埃【吕和叔】块视三山杯观五湖【唐文粹】闷向酒杯吞日月闲将诗句问乾坤【杜荀鹤】泰山一掷轻鸿毛　古鐡倚天无处磨　志磨青云蓬视紫闼　锱铢九有　纳隂山于寸眸拳大汉于一掌　囊包天地渴饮四海【并唐文粹】防负四方之志家无一掷之资意气所倾英豪共感【司空表圣】才大名髙乃富贵比金紫包愚痴【欧公集】酒酣气振犹见锋锷【同上】意气与日争光辉挟才乗气不媚柔【并临川集】要将百篇诗一吐千丈气【东坡诗】为君铸作百链刀要斩长鲸为万段　吾岂羽毛为人所鹰　安得万顷池养此横海鹯　麾斥八极隘九州眼髙四海空无人　气之所加则已大而物小于是
　　乎受其至大而不为之惊　纳其至繁而不为之乱任其至难而不为之忧享其至乐而不为之荡是气也受之于天得之于不可知之间杰然有以盖天下之人而出万物之上【上刘侍读并东坡文】誓将斩鲸鲵静此沧海澜【子由诗】王元之曰一回酒渴思吞海刘少逸曰几度诗狂欲上天【玉壶清话】士生要毅天地为盖轸　志大略细谨【并黄鲁直诗】酒如长虹饮沧海笔若骏马驰平阪【欧公集】得钱百万送酒家一笑不问今余几【黄鲁直】安得壮士霍嫖姚防取呼韩作编户【王直方诗话】酒肠天予浑无敌【栾城集】四大海水一口吞【陈后山诗】
　　尚气
　　子不肤挠不目逃思以一毫挫于人若挞之于市朝恶声至必反之【并孟】视泰山如弹丸【抱朴子】有死之荣无生之辱【吴子】
　　史一饭之徳必偿眦睚之怨必报【史范雎传】丈夫生不五鼎食死即五鼎烹　男子之所死者一言耳【并主父偃传】薛宣为丞相朱云往见之宣曰田野无事且留我东阁可以观四海竒士云曰小生欲相吏耶宣不复言【朱云传】大将军青既尊黯与抗礼【汲黯传】颉颃以傲世【东方朔传】东方朔云如以臣言无可用则宜捐弃无空索长安之米【西汉】袁绍曰天下徤者岂惟董公引佩刀横揖径出　用气自行多所陵折其败宜也【并东汉】陈容曰仁义岂有常蹈之则君子背之则小人今日寜与臧洪同日死不与将军同日而生也　孔融负才髙气志在靖难而才疎意广讫无成功　祢衡少有才名而尚气刚傲孔融荐之于曹操【并汉献帝纪】袁绍坐作声价而轻死重气怨惠必雠【党锢传序】太常种拂与李儒战而死子劭徴为少府鸿胪皆不受曰我父尽忠于朝而为时所妬至以身殉国为贼臣所害为臣子不能除贼何面目复觐圣主【张璠汉纪】尚气刚傲矫时慢物【祢衡传】汉拜关公为将军公闻黄忠为后将军怒曰丈夫终不与老兵同列不肯拜【三国志】立气势作威福结私交以立彊于世者谓之游侠【西汉武帝纪】卞延之为上虞令有刚气防稽太守孟彭以令长裁之积不能容脱帻投地曰我所以屈卿者政为此帻耳今已投之卿以一世勲门而傲天下国士拂衣而去【齐书】防既被创医言可治当好自将防百日勿动防引镜自照谓左右曰面如此当可复建功立事乎推几大奋创皆分裂其夜卒【吴志】秦樊世谓王猛曰吾辈耕之君食之耶猛曰非徒使君耕之又将使君炊之【晋纪】蔡廓初召为吏部尚书与傅亮曰选事若悉以见付不然不能拜也亮以语録尚书徐羡之羡之曰黄散以下悉以委蔡自此以上宜共参同异廓曰我不能为徐干木书纸尾遂不拜【同上】殷羡为豫章太守都下人因其致书者百余函行次石头皆投之水中曰沉者自沉浮者自浮殷洪乔不为致书邮【殷浩传】刘琨与祖逖为友闻逖用曰吾常恐祖生先吾着鞭【晋书】吞胡虏无异口中搔虱【王莾传】宋萧惠开曰人生不得志与死人何异【通鉴】北齐元景曰丈夫寜可玉碎何能瓦全【同上】崔湜自比东晋王导谢安之家谓人曰吾之门及出身歴官未尝不为第一丈夫当先据要路以制人岂能黙黙受制于人【唐书】崔儦每以读书为务忽略世人大署其户曰不读五千卷书者不得入此室【隋书】刘义持韩愈金数斤去曰此防墓中人得耳不若与刘君为夀愈不能止【唐书】髙恭之曰人生当夕脱羊裘朝佩珠玉【后魏】汉髙祖过陈留郦生求见上曰吾方以天下为事未暇见大儒郦生自言髙阳酒徒非儒者也【楚汉春秋】公孙瓒曰天下兵起我谓可唾掌而决【九州春秋】夏侯称每防气陵一座【世说】苻坚议伐晋曰吾之众投鞭于江足防其流吾当内防于心矣【崔鸿前秦録】性耐刀槊不堪鞭捶【同上】李元忠初谒齐髙欢未即见之谓门者曰公今方召英俊闻国士到不能吐哺辍洗其慢可知可还吾刺勿通也【鸡跖集】皇甫湜为裴度作福先寺碑度约千緍酬之湜怒曰何相待之薄也某之文非常流之文也曽与顾况为序外未尝辄许人其碑约三千字每字三疋绢今减五分钱不得裴令依数酬之湜受之无愧色【旧唐书】李稹尝以爵位不如族望官至刺史与人书唯称关西李稹【李肇国史补】生以辱不如死以荣【大戴礼】张祐谒李绅自称钓巨鳌客李盛怒曰以何为竿曰以虹为竿以何为钩以月为钩以何为饵以短李为饵绅黙然厚赠之【大唐遗事】
　　集重气轻命感分遗身【文选七啓】虽死之日犹生之年【庾元规表】负材矜地自谓坐致云霄【刘孝标辨命论】意气之间靡躯不悔【卢子谅书】挽弓当挽强用箭须用长【杜甫诗】英心甘鬬死义肉耻庖宰　罢出如弃涕唾无一分顾借心　居十日而不敢进谒者诚以左右无先为容也惧阁下以众人视之则杀身不足以灭耻徒悔恨于无穷【并韩文】野夫怒见不平事磨损胷中万古刀　义死天亦许利生天亦嗔【并刘义】人生须气徤饥冻防不得【姚合】不作浮萍生寜为藕花死【杜牧之】江东进士李飞赴吏部试吏大呼其名飞因袖手不出明日返江东【同上】伊昔臯泽之时亦有云霄之志茍效用之得所虽杀身而何计【张九龄文】不欲曲肱安谷终儿女子手【孙可之】酒酣气振求试自矜傍如无人中若有凭【刘賔客】轻生一劒知【刘长卿】一言知已重片义杀身轻【同上】可使寸寸折不能绕指柔【唐文粹】名盛气髙少所卑下【刘賔客】千钧之弩一发不中则当摧橦折牙永息机用安肯効碌碌者苏而复上哉【范传正】死辱片时痛生辱长年羞【唐文粹】唐进士张彖气髙大未尝低折于人尝曰大丈夫有盖世之志而拘于下位若立身矮屋中使擡头不得遂拂衣遯于嵩山【东坡书注】
　　慷慨
　　史意豁如也常有大度不事家人生产作业【西汉髙祖纪】一旦叩门不以亲为解不以在亡为辞天下所望者独季心剧孟【袁盎传】细故芥蔕何足以疑【贾谊传】大人者不牵小名以成大功【西汉】内无关钥【三国志】蒋济志节慷慨常有超越江湖吞吴防之志【魏志】张嘉贞性简防与人不疑内旷如也【唐诗本传】丈夫以气自许小嫌不足寘胷中【尉迟敬徳传】臧希让肮脏好谈时政【代宗实录并唐书】王述为杨州刺史初至主簿请讳报曰亡祖先君名播海内逺近皆知内讳不出门余无所讳【晋书本传】
　　集慷慨则气成虹蜺【文选】顔公三十万尽付酒家钱【李白】破产供酒钱盈门皆食客【皇甫湜】意气相许【骆賔王】神倾意豁眞佳士【杜甫诗】心事荦荦开口一吐出胷中之竒【韩文】俸禄入门与其所过逢饮酒髙舞连日夜不厌或分挈以去一无所爱惜不为后日毫发计留也【郑郡墓志】家散万金酬士死身持一劒答君恩【刘长卿】襟韵苦超越【杜牧之】季布金诺延陵劔许　其容温然而不修邉幅其中旷然而不施扄鐍【并李义山】气将然诺重心向友朋开【张说诗】授舘不为他日计解衣眞出故人情【后山】李晟曰释旧恶于酒杯之间【续世说】
　　退缩
　　集今日廷论局趣效辕下驹【张晏曰俯头于车辕下随母而已西汉灌夫传】蓄缩不可用【息夫躬传】缩首不出犹鼎鳖耳　缩缩循墙儿【并杜牧之】
　　勇敢
　　经鸷虫攫抟不程勇者引重鼎不程其力【记】衽金革死而不厌北方之强也【中庸】
　　子子路曰由愿得一队而敌之必也攘地千里搴旗执馘惟由能之夫子曰勇哉【家语】勇士不忘丧其元【孟子】史齐国固入晋师曰欲勇者贾余余勇【左传】晋魏犨伤束胷见使者距跃三百曲踊三百【僖二十八】楚白公曰市南有熊宜僚者若得之可以当五百人矣【哀十六年】吴伐鲁鲁防虎欲宵攻王舍私属徒七百人三踊于幕庭吴子闻之一夕三迁【哀公八年】勇士不避难【史记】勇士不怯死而灭名【鲁仲连传】燕国有勇士秦舞阳年十三杀人人不敢忤视【荆轲传】赵毛遂至楚歴阶而上楚王怒叱曰胡不下遂按劒而前曰王之所以叱遂者以楚国之众也今十步之内王不得恃楚国之众也王之命悬于遂手吾君在前叱者何也【周纪】项羽喑呜叱咤千人皆废【西汉本传】瞠目张胆【张耳传】枭俊禽敌【西汉】傅介子至楼兰王贪汉物来见使者介子与坐饮陈物示之饮酒皆醉介子谓王曰天子使我私报王王起随介子入帐中屛语壮士二人从后刺之【通鉴】猪突豨勇以为锐卒【汉平帝纪】操谓贾诩曰程昱之胆过于贲育矣【汉献帝纪】袁绍遣其将顔良攻东郡关羽望见良麾盖防马刺良于万众之中斩其首而还绍军莫能当者刘备明旦自来至赵云营视昨战处曰子龙一身都
　　是胆也【并同上】关羽张飞万人之敌【蜀志本传】肝脑涂中原膏液润草野而不辞也【司马相如传】勇者临敌不悦生【吴志】蔡裔有勇气声若雷震尝有三盗入室裔拊床一呼而盗俱陨【晋书】马仙琕曰有前死一尺无却生一寸【梁武纪】韩长鸾瞠目张拳有噉人之势【陈纪】髙开道有矢镞在颊召医取之乃凿骨置褉其间骨裂寸余竟出其镞开道奏妓进膳不辍【汉髙祖】攘袂狥国天下风靡【李光弼传】鼓行海内麾定四方【唐书李靖传】
　　集荆次非得寳劒渉江至中流有两蛟夹绕其船次非谓舟人曰汝尝见两蛟夹舟而舟中之人有全活者乎舟人曰未之见也次非曰若如是吾固江中腐肉朽骨耳弃劒而已遂攘臂却衣拔劒赴江刺蛟杀之而复上舟中之人皆获全【吕氏春秋】勇士孟贲水行不避蛟龙陆行不避虎狼发怒吐气响动于天【説苑】义勇冠三军【李陵书】威噞秋霜【选左太冲魏赋】威慑兕虎莫之敢伉【张平子西京赋】樊伉愤以巵酒咀彘肩以激【潘安仁西征赋】眦血下沾襟怒发上冲冠【卢子谅览古诗】锋捍特起【选檄】趫材悍壮【同上】控劒叱咤八荒奔驰雷电之震虎豹之击【并陈子昻传】千里雾合一呼云屯
　　拥拔山超海之雄驱跃景腾霄之骑【并骆賔王】子虽躯干小老气横九州挺身艰难际张目眂冦雠【杜诗】吹嘘而霜露变化叱咤而风尘消弭【唐文粹】掣开流电有辉光突过浮云无定迹【元稹】名冠壮士籍【元微之】势猛破坚摧刚排徤【合检】
　　有力
　　经有力如虎执辔如组【诗】奡荡舟【语】
　　子力能裂犀兕之革曵九牛之尾犹憾其弱　触不周山力折天柱絶地维【并列】千钧之重乌获举之而轻多力耳　千钧之轻乌获之力也【并扬】
　　史荦有力焉能投盖于稷门　叔山冉人以投中车折轼　齐髙固入晋师桀石以投人禽之而乗其车晋伐偪阳悬门发聊人纥抉之以出门者狄弥建大车之轮而之以甲以为橹左执之右拔防以成一队孟献子曰诗所谓有力如虎者也【并左】楚子期抉豫章以杀人【注以效其多力豫章大木左】恶来有力手裂虎兕【秦纪】朱亥力士袖四十斤鐡椎椎杀晋鄙【周纪】武力鼎士【西汉邹阳传】力扼虎【李广传】力拔山兮气盖世【项籍传】大力扛鼎空手抟熊彘猛兽【戾太子传】投石拔距絶于等伦【甘延夀传】许褚勇力絶人汉末汝南贼万余人攻褚飞石掷之所值皆摧碎伪与贼和以牛与贼易食贼来取牛牛辄奔还褚乃出阵前一手逆曵牛尾行百余步【三国魏志本传】晋石防趫捷絶伦于猎围中见猛兽被箭而伏石防因急往拔得一箭猛兽跳石防亦跳髙于猛兽猛兽伏复拔一箭以归【晋书】秦淮南王苻生力举千钧手格猛兽走及奔马击刺骑射冠絶一时【晋哀帝纪】羊侃膂力絶人所用弓至二十石马上用六石【梁书】苍头犀角大刀其锋甚锐【陈宣帝纪北齐事】
　　集奡能陆地行舟　乌获扛鼎举千钧【并白帖】批熊碎掌拉虎摧班【文选七啓】攫戾执猛纳坚摧刚【张平子南都赋】回天倒日之力　力荡海而拔山【选吊文】力排南山【李白梁甫吟】握钩伸鐡抚梁易柱【皮日休鹿门隠书】击强如摧枯【山谷】力能抉关【孔帖】
　　柔懦
　　经巽在牀下丧其资斧【易处巽之极过甚故曰巽在牀下也斧所以防者也过巽失正丧所以防】愿而无立志【诗序】见义不为无勇也　闻义不能徙不善不能改【并语】
　　子夏首之南有人曰涓浊梁愚而善畏明月而宵行俯见其影以为伏鬼仰见其发以为立魅匍踣而走比至其家失气而死【孙卿子】怯者夜见立表以为鬼见寝石以为兕【淮南子】昔徐偃王软而国灭齐简公懦而身亡此性柔之失也【刘子】怯者得冯妇之刀防不能以格兕虎也【抱朴子】
　　史畏首畏尾身其余几　臧孙见齐侯曰抑君似鼠夫鼠昼伏而夜动不穴于寝庙畏人故也【并左】脆弱易败【国语】选愞【师古曰怯不前之意也西汉】柔和自守不能有所整裁【汉殇帝纪】民有百走退死之心而无一前鬭生之计【汉灵帝纪】桓温来朝或云欲诛王谢王坦之汗流沾衣倒执手版【晋纪】髙阳王隆曰温详之徒皆白面儒生【晋成帝纪】帝弱顔不能讳　帝自八年以后每夜眠中常惊悸云有贼令数妇人摇抚乃得睡【隋炀帝纪】董晋柔人多不能集事【唐徳宗】山人李唐见上上方抱防女谓唐曰朕念之卿勿怪也对曰太上皇思见陛下计如陛下之念公主也上澘然泣下然畏张皇后不敢诣西内【唐肃宗】武后得志専作威福上欲有所为动为后所制上不胜其忿宻召上官仪议之命仪草诏左右奔告于后后遽诣上自诉诏草犹在上羞缩不忍因绐之曰我初无此心皆上官仪教我【唐髙宗】赵宗儒怯懦不任事【唐书本传】懦不更事缓急非可倚【唐长孙无忌传】安乐公主恃宠骄恣卖官鬻狱势倾朝野或自为制敕掩其文令上署之上笑而从之竟不视也【唐中宗纪】士闻钲鼓声皆禠气不能授甲【唐书张介然传】徐温曰一崔太初不能制如他人何【唐昭宗纪】疾走恶迹掩耳畏声【朱敬则危武帝论】
　　集任将力薄驽孱思怯如猬见鹊不敢拒格【焦赣易林】柔情易迁【孔帖】
　　果决
　　经夬决也刚决柔也【易】乃有颠越不恭我乃劓殄灭之无遗育无俾易种于兹新邑　惟克果防乃罔后艰【并书】片言可以折狱者其由也与子路无宿诺【语】
　　史吴在蔡蔡必速飞去吴所以剪其翼也【韩吴蔡大夫左】去疾莫如尽【左哀十】卫欲变法言于秦孝公曰夫民不可与虑始而可与乐成论至徳者不和于俗成大功者不谋于众　毛遂曰利害两言而决耳【并周纪】子婴与其子二人谋曰丞相髙杀二世望夷宫恐羣臣诛乃诈以义立我今使我斋见庙此欲因庙中杀我我称疾不行丞相必来来则杀之髙使人请子婴数辈子婴不行髙果自往曰宗庙重事王奈何不行子婴子刺杀髙于斋宫【秦纪】读秦纪至于子婴车裂赵髙未尝不徤其决【史记秦始皇本纪】防决敢行鬼神避之【史李斯传】操刀必割【贾谊防】决防狐疑分别犹豫【刘向传】赵广汉见事风生无所回避率多果敢之计莫为持难【汉皇帝纪】孟贲之狐疑不如童子之必至【西汉蒯通传】决者智之君也【冯衍传】得防辄行应变无穷【汉献帝纪】惟坐待亡孰与伐之【蜀志诸葛亮后出师表】王敦尝昏淫于色左右谏之敦曰此甚易耳乃开后閤驱诸妾数十人并放出之【晋书本传】苻坚曰筑室道旁无时可成吾当内防于心耳【晋成帝纪】吐突承璀修安国寺奏立圣徳碑髙大一准华岳碑先构碑楼李綘上言承璀适在旁上命拽倒碑楼承璀言甚大不可拽请徐毁撤冀得延引乗间再论上厉声曰多用牛拽之承璀乃不敢言凡用百牛拽之乃倒【唐宪宗】
　　集削株掘根无与祸隣【战国防】如风行雨施有往而无返也【白傅集】
　　摸棱
　　子邓析操两可之说【列子力命】
　　史灌夫首鼠两端【灌夫传】韩安国曰魏其言是丞相言亦是【同上】公孙每朝防议开陈其端使人主自择不肯面折廷诤【汉武帝纪】苏味道为相尝谓人曰决事不欲明白误则有悔摸棱持两端可也故世号曰摸棱手【唐书本传】李丰依违二公之间【选畧】足下旁通多可【选嵇康絶交书】
　　犹豫无断
　　经蓄疑败谋【书】犹如麂【音几】善登木【尔雅】齐陈乞曰需事之下也　齐子行曰需事之贼也【并左】
　　史狐疑犹豫后必有悔【史李斯传】疑者事之害也【汉秦纪】牵制文义优游不防【孝元赞】当防不防反受其乱【霍光传】知之而决弗敢行者百事之祸也故猛虎之犹豫不如蠭虿之致螫孟贲之狐疑不如童子之必至【蒯通传】行之有疑祸如发矢【淮南王传】依违连嵗不决事之害也【孔光传】郦食其説齐王曰项氏为人忌刻印刓而不能授【西汉本传】文义所牵制故不能防决【元帝纪】执狐疑之心者来防贼之口持不防之意者开羣枉之门【刘向传】疑者事之役也【东汉冯衍传】犹豫未决故事乆不发【窦武传】桓曰殷仲堪为人无决尝懐成败之计【晋安帝纪】计虑回惑自无所成【齐东昏王】陆侯曰诸君不见毒蛇乎不防其首犹能为害【宋太祖纪】
　　集犹则多豫狐则多疑【易林】心犹豫而狐疑欲自适而不可【楚辞】犹如麂性多疑虑常居山中忽闻有声即恐人来害之每豫上树乆乆无度复下须臾复上如此非一故不决者称犹豫焉【文选曹子建洛神赋注】
　　髙谊
　　经凡民有丧匍匐救之【诗】越石父冻饿为人臣仆三年矣晏子解左骖赎之【晏子春秋】鲁朱家所藏活豪士以百数其余庸人不可胜言然终不伐其能饮其徳诸所常施惟恐见之赈之不赡先从贫贱起専趋人之急甚已之私【史游侠传】且缓急人所有夫一旦有急叩门不以亲为解不已在亡为辞天下所望者独季心剧孟耳【史袁盎传】魏齐穷抵虞卿弃相印与魏齐偕亡至魏【通鉴周纪】以公子之髙谊能急人之困也【同上】赵午等谋反觉诏捕赵王及羣臣赵有敢随王罪三族惟田叔孟野等十余人赭衣自髠钳随王至长安赵王敖事白得出【白明也西汉田叔传】赵相虞卿弃国捐君以周穷交魏齐之厄信陵无忌窃符矫命戮将専师以赴平原之急【汉武帝纪】楼防有故人吕公无子归防托身防与吕公妻及吕妪同食防妻子颇厌吕公防闻之流涕责子曰吕公以穷老付托于我义所当奉遂养吕公终身【西汉】张俭为中常侍侯览所怨刋章捕俭与孔融兄褒有旧亡抵于褒不遇融曰兄虽在外吾独不能为君主乎因留舎之后事泄收褒融送狱二人未知所坐融曰保纳舎藏者融也当坐之褒曰彼来求我非弟之故请甘坐其吏问其母母曰家事任长妾当其辜一门争死诏竟坐褒【孔融传】朱震收葬陈蕃尸匿其子逸事觉系狱合门桎梏震受考掠誓死不言逸由是得免【汉灵帝纪】马援曰杜季良好义忧人之忧乐人之乐【马援传】度尚八人世谓八厨言能以财救人者也【党锢传序】陈重在郎署有郎负息钱数十万债主日至煎求无已重乃宻以钱代还【谢承东汉书】太史慈母谓慈曰汝与孔北海未尝相见至汝行后赡恤殷勤过于故旧【时慈避事之辽东三国吴志】鲁肃散财甚得乡邑忻心周瑜求粮肃家有两囷米各三千斛肃乃指一囷与瑜【同上】范叔孙周穷济急乡曲贵其义行无有呼其名者【宋书】
　　集髙义驱今古【老杜】人以义来我以心许褰裳赴急不避寒暑【栁文】振髙义于流俗之外合大度于古人之中【同上】中山刘梦得禹在遣中当诣播州子厚泣曰播州非人居而梦得亲在吾不忍梦得之穷无辞以白其大人且万无母子俱往理请于朝将拜防愿以柳易播虽重得罪死不恨适有以梦得事白上者梦得于是改刺连州【韩文栁子厚墓志铭】范仲淹以言事贬方治党人甚急公独扶病率子弟饯于东门留连数日大臣有以让公曰何苦自陷朋党公曰范公天下贤者某何敢望之若得为党人公之赐某厚矣【欧公撰士质墓志】范仲淹贬饶州谏官不肯言尹师鲁上书言仲淹臣之师友愿得俱贬【欧公撰尹师鲁墓志】
　　睦族
　　经惇叙九族【书】以亲九族九族既睦【尧典】尊祖故敬宗敬宗所以尊祖祢也【记】君子笃于亲【语】
　　史孔奋笃于骨肉【汉记】
　　集毕諴既贵所得俸禄养防宗属之乏无间　韦绳抚养宗属孤防无异情【并六帖】范文正公曰富贵而不恤宗族异日何以见祖宗于地下
　　情爱
　　经夫知保抱携持厥妇子【书】嫁女之家三夜不息烛思相离也【记曽子问】凡生天地之间者有血气之属必有知有知之属莫不知爱其类今视夫鸟兽则失丧其羣匹越月逾时则必反巡过其故乡翔回焉鸣号焉蹢躅焉踟蹰焉然后乃能去之小者至于燕雀犹有啁噍之顷焉然后乃能去之故有血气之属者莫智于人故人于其亲也至死不穷【记】子生三年然后免于父母之懐　父母惟其疾之忧【并语】
　　子父子主恩　古者易子而教之父子之间不责善【并孟】史晋师伐齐范文子后入武子曰无为吾望尔也夫【左】左师触龙见太后曰老臣贱息舒祺最少臣窃怜之愿补黑衣之阙后曰丈夫亦爱少子乎对曰甚于妇人又曰父母爱子则为之计深逺【史记赵世家】骨肉至亲敌吾一体【戾太子】张禹曰臣四儿一女爱女甚于爱男【西汉】杨彪子为操所杀操见彪曰何瘦彪曰犹懐老牛防犊之爱【东汉本传】恩情天至【东汉马后记】母子慈爱始终无纎芥之间【汉明帝】卫玠多病体羸母常禁其语【晋书本传】父之于子当爱之如一【晋纪】王述子坦之虽长犹抱置膝上【晋书本传】王衍曰情之所钟正在吾辈　荀羡年七嵗其父爱之常置羡于膝上【并同上】王羲之率诸子抱弱孙一味之甘割而分之以娱目前【晋书】王昙尝与兄弟集防子孙任其戱适僧达跳下地作彪子僧防累十愽棊既不坠落亦不重作僧绰采蜡珠为凤凰僧达夺取打壊亦不复惜【南史】上谓岑文本曰卿弟过尔交结恐为卿累朕欲出为外官何如文本泣曰臣弟少孤老母特所钟爱未常信宿离左右今遣出外母必憔悴傥无此弟亦无老母矣【唐太宗纪】上曰安有子倒悬而父不为之解哉【周世宗纪】端午日肃宗召见山人李唐帝方拥防女顾唐曰我念之无怪也【肃宗张后传】李贺母探囊中见所书诗多即怒曰是儿欲呕出心乃已耳【唐书】王孙贾年十五母曰汝朝出而晚来则吾倚门而望汝暮出而不还则吾倚闾而望【战国防】
　　集父母与子虽肝肠腐烂为其掩蔽不欲使乡党闻其罪过【魏文帝文集】骄儿不离膝　生还对童稚似欲忘饥渴问事竞挽须谁能即嗔喝【并杜甫】骄女未絶乳念之不能忘忽如在我前耳若闻啼声【韩退之】今人适数百里出门惘惘有离别可怜之色持被入直三省丁寜顾婢子语刺刺不能休　昵昵儿女语恩怨相尔汝【并韩文】爱流成海情尘为岳【头陀寺碑】虽割慈而不言终蕴结乎中肠　人非木石皆有情【白乐天】缘情生众累【韦应物】猛虎恣杀暴未尝啮妻儿【唐文】虎豹不食子【临川集】
　　念旧
　　子楚昭王与吴战军败走昭王亡其踦屦已行三十步复还取之左右曰大王何惜于此昭王曰楚国虽贫岂无此一踦屦哉吾悲与之偕出而不与偕反于是楚俗无相弃者【贾子】
　　史绨袍恋恋有故人意【史范睢传】上还过沛故人父老诸父母弟设酒道旧故为笑乐酒酣上自为歌起舞慷慨伤懐泣数行下谓沛父兄曰游子悲故乡【汉高帝纪】楼护有故人吕公无子归护托身护与吕公妻及吕妪同食护妻子颇厌吕公护闻之流涕责子曰吕公以穷老付托于我义所当奉遂养吕公终身【西汉】冯异自长安入朝帝谓公卿曰是我起兵时主簿也为吾披荆棘定关中既罢赐珍寳钱帛诏曰仓卒芜蒌亭豆粥滹沱河麦饭厚意乆不报【汉光武纪】帝幸章陵修园庙祠旧宅观田庐置酒作乐赏赐时宗室诸母因酣悦相与语曰文叔少时谨信与人不欵曲惟直柔耳今乃能如此【汉光武纪】仲尼不失旧于原壤【东汉朱穆传】何晏迁侍中主选曹宿与有旧者多擢用之【魏志本传】孙权欲斩苏飞甘寜为权言飞畴昔旧恩寜不值飞固已捐躯于沟不得致命于麾下今知罪当夷戮特从将军乞其首领权感其言谓曰今为君置之【汉献帝】唐文宗云故笏乃今甘棠【唐书魏謩传】上曰昔汉光武与严子陵共寝子陵加足于帝腹今诸公皆名德旧齿平生亲友宿昔之欢何可忘也【唐髙祖纪】唐公践天子位多引贵臣共榻刘文静谏帝曰我虽应天受命宿昔之好何可忘【唐书】安重诲讽冯道赵凤奏纵阿失守宜加罪上曰朕昔为少校家贫赖此小儿拾马粪自赡以至今日为天子曽不能庇之耶【通鉴本传】上命起居舎人魏謩献其祖文正公笏郑覃曰在人不在笏上曰亦甘棠之比也【唐文宗】汉宣帝诏求防时故劒大臣知指白立许婕妤为皇后
　　传记孔子出游有妇人哭甚哀问之妇人曰刈蓍薪亡吾簮是以哀也非伤亡簮不忘故也【韩诗外传】无忘半面【记室新书】
　　集汉江之君悲其坠屦少原之妇哭其亡簮【选演连珠】留簮屦之旧愍降帷盖之余矜【栁仆射让光禄表】念我一朝意遗我千载恩【元稹集】秋凉卷朝簟春暖撤夜衾虽是无情物欲别尚沉吟【白侍郎】曽经烂熳三年着欲弃空箱似少恩【白集】冦莱公寝处一青帏二十余年时有破壊益命补葺有靳之笑答曰不忍处之乆而以敝弃也【遗事】
　　崇笃
　　经亲亲以睦不遗故旧【诗】睦于父母之党【记】亲者无失其为亲也故者无失其为故也【檀弓】君子笃于亲【语】传记惠顾先君之好照临敝邑镇抚其社稷【左】杜甫依严武于劒南武以世旧待甫甚善【唐书杜甫传】李晟笃于义隆于故旧　刘仁轨虽贵显不自矜踞接故旧如布衣时岑文本生平故人虽羁贱必钧礼【并唐书】
　　集许允之为吏部多用乡党里人【记室新书】绸缪之防有同骨肉【文选卢子谅书】尹洙与狄青同经略招讨事洙以贬死厚恤其家【墓志】韩公少善尹师鲁师以贬死其子朴方襁褓既长公闻于朝命以官荐为属教育之如子弟【闻见录】欧公平生笃于朋友如尹师鲁梅圣俞孙明复既卒其家贫公力经营之使皆得以自给又表其子于朝悉禄以官【墓志】吴奎初与乡人王彭年善彭年客死于京师奎使长子理丧事周恤其家嫁二女焉【吴奎墓志】
  </div>
  <div class="pagination">
   <a href="记纂渊海_page61.html">
    上一页
   </a>
   <span>
    ...
   </span>
   <a href="记纂渊海_page57.html">
    57
   </a>
   <a href="记纂渊海_page58.html">
    58
   </a>
   <a href="记纂渊海_page59.html">
    59
   </a>
   <a href="记纂渊海_page60.html">
    60
   </a>
   <a href="记纂渊海_page61.html">
    61
   </a>
   <span class="current-page">
    62
   </span>
   <a href="记纂渊海_page63.html">
    63
   </a>
   <a href="记纂渊海_page64.html">
    64
   </a>
   <a href="记纂渊海_page65.html">
    65
   </a>
   <a href="记纂渊海_page66.html">
    66
   </a>
   <a href="记纂渊海_page67.html">
    67
   </a>
   <span>
    ...
   </span>
   <a href="记纂渊海_page63.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
