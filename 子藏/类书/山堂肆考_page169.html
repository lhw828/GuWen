<!DOCTYPE html>
<html>
<head>
    <meta charset="UTF-8">
    <title>山堂肆考 - 第 169 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 169 页/共 632 页</h1>
    <div class="content">　　颇严鞭朴
　　宋苏颂字子容尹开封颇严鞭朴以为京师浩穰须以柱后恵文治之非亳颍卧治之比也
　　能守绳墨
　　宋钱明逸知开封平居乐易无崖岸而居官独立守绳墨为政简静有条理不肯狥私取显
　　宾僚时见
　　宋吕公着知开封率五鼔视事宾僚至者不拘时见故府无废事下情易达
　　士夫交称
　　宋沈遘知开封蚤起视事逮午而毕从容谈笑沛然有余暇士大夫交称其能
　　狱无系囚
　　宋范百禄知开封府勤于民事狱无系囚
　　府无留事
　　宋周起知开封聼断明审府无留事真宗以为才常幸其第问劳赋诗宴乐
　　留守
　　自汉髙祖与诸侯击楚命萧何守关中虽未以留守名官而后世留守之设实本于此故凡巡幸或亲征车驾不在京都则置留守以緫裁其事又置一人为之辅谓之副留守
　　命守西京
　　隋炀帝大业八年击辽东不克还东京命代王侑留守西京以刑部尚书卫文升辅之
　　命守东都
　　大业八年三月炀帝自将击髙丽光禄大夫郭荣諌不聴命越王侗留守东都以民部尚书樊子葢辅之
　　相表奇异
　　隋炀帝遣卫尉少卿李渊代元宏嗣为宏化留守渊御众寛简人多附之相表奇异又名应图防忌之渊惧因纵酒纳赂以自晦
　　号令精明
　　唐王翊字宏肱为东都留守开田二千余屯修器械练士卒号令精明吴少诚叛独东都为有备
　　有备御功
　　隋炀帝征辽命樊子葢留守东都防杨感乱子葢备御有功驾至髙阳追谒行在帝劳之曰今为公别造玉麟符以代铜虎唐车服志两京北都留守给麟符东方诸州给青龙符南方诸州朱雀符西方诸州驺虞符北方诸州武符
　　无经济意
　　见中书令
　　赐旗
　　唐元和九年以尚书左丞吕元膺充东都留守旧制留守必赐旗甲与方镇略同及元膺受任终无所赐
　　掌钥
　　四朝志留守司掌宫钥及京城守卫修葺之事畿内钱谷兵民之政
　　降麻
　　五代晋天福中勅曰留守之任委寄非轻凡降丝纶冝同将相今后除留守宜降麻制留守降麻自安彦威始
　　持节
　　后魏髙祖南伐以太尉元丕广陵王羽留守京师并加持节
　　大官进食
　　东汉和帝南巡张禹以太尉兼卫尉留守又东观记禹留守北宫大官朝夕进食
　　天子劝酒
　　宋范成大淳熙中帅江东兼行宫留守陛辞诏选徳殿特设几开宴酒三行命近侍行过西小轩曰此朕清坐处也再坐上曰劝卿一杯且有以为侑公饮讫二内侍捧缣素来上有石湖二大字公拜赐进谢上为满引复袖御书苏轼诗一轴以赐
　　称为股肱
　　唐宗东巡以宋璟为留守临发上谓璟曰卿为国之元老为朕股肱耳目今将巡洛邑为别歴时嘉谋嘉猷冝相告也璟因极言得失特赐彩绢等物仍手制璟所进言书之座右出入观省以诫终身
　　处以心腹
　　五代周主以邺都镇抚河北控制契丹欲以心腹处之乃以王殷为留守领军如故
　　付六府事
　　隋杨瓉居守帝谓之曰六府事殷一以相付朕将有事东方无西顾之忧
　　缮三宫城
　　唐髙宗幸东都以杜暹为留守暹率当畨卫士缮三宫城浚池督役不少懈帝闻之数赐书褒劳
　　擒斩乱将
　　唐射生将王抚自署京兆尹乱京城郭子仪擒斩以徇帝因以子仪为京城留守劳之曰子仪固社稷臣用卿晚故至此乃赐鐡券图形凌烟阁
　　掩获反僧
　　唐茍稹留守京师沙门法秀谋反稹掩获之太后曰宗社获安实卿之功
　　中使赐诏
　　唐防要开成中东都留守牛僧孺征拜左仆射上令左军副使赍告身宣赐旧例留守入朝无中使赐诏今上特宠异之
　　聘使书名
　　旧例外国聘使与京尹书皆押字不书名至韩魏公留守北门则书名盖重其人也及公去后留守引前例欲得书名强之不可
　　裁总军伍
　　唐太宗贞观中征辽以宰相房龄留守京师以萧瑀为副诏曰公当萧何之任朕无西顾之忧凡粮械飞输军伍行留悉裁总之
　　调辑戎政
　　唐刘政武徳初留守太原调辑戎政逺近懽服
　　随事即行
　　唐高宗将幸洛阳令河间王孝恭次子晦居守顾曰关中之事一以付卿令式之外有利于人者随事即行毋须奏闻
　　有节可倚
　　唐太宗幸洛阳以李大亮副房龄居守龄称其有王陵周勃之节可倚大事
　　表定科令
　　吴孙权迁都建业使大将军陆逊辅太子登留守武昌时有盗贼逊乃表定科令为防御之计
　　谏収苑利
　　武后垂拱中以苏良嗣为西京留守时尚方监裴匪躬检校京苑将鬻苑中蔬果以收其利良嗣谏曰昔公仪休相鲁犹能拔园葵去织妇未闻万乗之主鬻蔬果也乃止
　　或用故相
　　续通典唐故事居守之位或用旧徳或用故相未尝以武将而当保厘之重也长庆二年以前义武军节度使陈楚为东都留守有违旧制寻亦改焉
　　或命亲王
　　宋朝天子巡狩征讨则命亲王或大臣总留事建隆元年亲征泽路以枢密使吴延祚为东京留守其西京南京北京各一人以知府事者兼之按东京开封府西京河南府南京应天府北京大名府
　　卢钧遨游
　　唐宣宗时钧为东都留守遨逰林墅防心荣进卧防留钥门庭肃然
　　彦威赈抚
　　五代安彦威迁西京留守遭嵗大饥彦威赈抚饥民民有犯法者皆寛贷之民爱之不忍流去又彦威与安太妃同宗太妃事以为舅彦威未尝以为言及卒太妃临哭人始知之当时益称其谨重
　　列衙
　　唐崔纵寳厯初为东都留守故事留守司官入行宫城门列晨衙见留守后吏诞谩久废至是复行
　　张盖
　　宋绍兴六年中书门下省上言秦桧孟庾并系行宫留守诏特许张盖
　　团结民兵
　　宋叶梦得字少蕴号石林留守建康团结沿江民兵数万分据江津至是乃遣内机宜官领数千守马家渡虏果遣吾叛将郦琼以轻兵来犯觉有备而去
　　位置营垒
　　宋洪文安公遵留守建康徧走郊野位置营垒并未尝损壊民居及冢墓上赐手札曰寨地异同卿挺身任责非乃心王室畴克尔
　　諌帝避敌
　　宋钦宗靖康中金斡里雅布济河太上皇出奔宰执议请帝岀幸襄邓以避敌锋乃以李纲为尚书右丞东京留守纲力陈不可去之意帝感悟遂止禁卫六军闻之皆拜伏呼万嵗纲治战守之具不数月而毕又遣使督诸道兵入援后金斡里雅布围京师纲力战御之金人来议和帝竟从李邦彦计诏括借金帛与之遣康王构及张邦昌往为质未防更以肃王枢为质于金康王构还
　　请帝还京
　　靖康二年康王即位于南京李纲荐宗泽为东京留守知开封府泽抚循军民备治楼橹屡岀师以挫敌上表请帝还京而帝竟用汪潜善等计决意幸东南不报
　　甚奇岳飞
　　宗泽为留守秉义郎岳飞犯法将刑泽一见奇之曰将材也防金人南侵以五百骑授飞使立功赎罪飞大败金人而还陞飞为统制
　　愿宣寇凖
　　宋真宗亲征契丹以王旦为东京留守旦曰愿宣寇凖臣有所陈凖至旦奏曰十日不捷将如之何帝黙然良久曰立太子旦既至京直入禁中下令甚严久无知者
　　不戮一人
　　宋李沆字太初真宗朝戎狄冦边帝幸邺沆以宰臣为东京留守不戮一人而辇下清肃
　　止用三节
　　司马温公为西京留台毎出前驱不过三节后官宫祠乗马或不张盖自持扇障日伊川谓曰公出无从骑市人或不识有未便者公曰某惟求人不识耳
　　全活民命
　　宋王文正曽留守洛阳属嵗歉里有囷积者饥民聚党劫取邻郡以强盗论公但重笞而释之逺近闻以为法全活民命数千计
　　大挫敌锋
　　宋刘锜领兵赴东京留守任抵顺昌府报乌珠入东京公曰东京既陷幸全军在此有城可守当同心力以死报国亲督众设战具凡六日而敌至公遣击之敌众颇伤已而乌珠拥兵至诸将咸谓宜具舟全师而归公曰朝廷养士正为缓急之用况已挫敌锋岂可轻退公乃遣数百人岀西门俄以数千人出南门士殊死战敌大败横尸盈野遂拔寨遁去
　　先定规模
　　宋吕尚书祉知建康府兼掌留钥召对内殿敷陈时务要当先定规模为不可胜以待敌之可胜又条具十事以献上嘉纳之
</div>
    <div class="pagination">
<a href="山堂肆考_page168.html">上一页</a><span>...</span><a href="山堂肆考_page164.html">164</a><a href="山堂肆考_page165.html">165</a><a href="山堂肆考_page166.html">166</a><a href="山堂肆考_page167.html">167</a><a href="山堂肆考_page168.html">168</a><span class="current-page">169</span><a href="山堂肆考_page170.html">170</a><a href="山堂肆考_page171.html">171</a><a href="山堂肆考_page172.html">172</a><a href="山堂肆考_page173.html">173</a><a href="山堂肆考_page174.html">174</a><span>...</span><a href="山堂肆考_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
