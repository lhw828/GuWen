<!DOCTYPE html>
<html>
 <head>
  <meta charset="utf-8"/>
  <title>
   稗编 - 第 67 页/共 67 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   稗编 - 第 67 页/共 67 页
  </h1>
  <div class="content">
   稗编卷一百十九　　　　明　唐顺之　撰刑二
　　除肉刑议　　　　　　　　通　考【后同】
　　建安中议者欲复肉刑孔融议曰古者淳厐善否不别吏端刑清政无得失百姓有罪皆自取之末世陵迟风化坏乱政挠其俗法害其人故曰上失其道民散乆矣而欲绳之以古刑投之以残弃非所谓与时消息者也纣斮朝渉之胫天下谓为无道夫九牧之地千八百君若各刖一人是下常有千八百纣也求俗休和弗可得已且被刑之人虑不念生志在思死类多趋恶莫复归正夙沙乱齐伊戾祸宋赵髙英布为世大患不能止人遂为非也适足絶人还为善耳虽忠如鬻拳信如卞和智如孙膑寃如巷伯才如史迁逹如子政一离刀锯没世不齿是太甲之思庸穆公之覇秦南睢之骨立卫武之初筵陈鸿之都赖魏尚之守边无所复施也汉开改恶之路凡为此也故明德之君逺度深惟弃短就长不茍革其政者也朝廷善之卒不改焉至其后魏公曹操复欲行肉刑令曰昔陈鸿胪以为死刑有可加于仁恩者御史中丞能申其父之论乎陈羣对曰臣父纪以为汉除肉刑而增加于笞本兴仁恻而死者更众所谓名轻而实重也名轻则易犯实重则伤民且伤人偿死合于古制至于伤人或残毁其体而裁剪毛髪非其理也若用古刑使淫者下蚕室盗者刖其足则永无淫放穿窬之奸矣夫三千之属虽未可悉复若斯数者时之所患宜先施用汉律所杀殊死之罪仁所不及也其余逮死者易以肉刑如此则所刑之与所生足以相贸矣今以笞死之法易不杀之刑是重人肢体而轻人躯命也当时议者唯钟繇与羣议同余皆以为未可行操以军事未罢顾众议而止
　　评肉刑之议
　　按是时肉刑之不用已三百余年而卒欲复之诚非笃论然陈羣所谓伤人或残毁其体而裁剪毛髪是当时伤人者不过坐髠钳之罪又言以笞死之法易不杀之刑是重人肢体而轻人躯命葢自孝文立法以笞代劓剕而笞数太多反以杀人后虽减笞数定棰令然笞者犹不免于死于是遂以笞为死刑其不当死者则并不复笞之如孝章以来屡有寛刑之诏俱言减死一等者勿笞徙边葢其笞则必至于死也然鬬狠伤人与奸盗不法之徒若抵以死则太酷免死而止于髠钳则裁剪其毛髪而畧不罹棰楚之毒又太轻矣则曷若斟酌笞数使其可以惩奸而毋至于杀人乃合中道而肉刑固不必议复矣
　　请复肉刑疏　　　　　　　刘　颂
　　臣窃以为议者拘孝文之小仁而轻违圣王之典刑未详之甚莫过于此今死刑重故非命者众生刑轻故罪不禁奸所以然者肉刑之不用所致也今为徒者类性元恶不轨之族也去家悬逺作役山谷饥寒切身志不聊生又有亷士介者茍虑不首死则皆为盗贼矣况本性奸凶无赖之徒乎又今徒富者输财计日归家乃无役之人也贫者起为奸盗又不制之虏也不刑则罪无所禁不制则羣恶横肆为法若此道不尽善也是以徒亡日属贼盗日烦亡之数者至有十数得辄加刑日益一嵗此为终身之徒也自顾反善无期而灾困逼身其志亡思盗势不得息事使之然也古者用刑以止刑今反于此诸重犯亡者髪过三寸辄重髠之此以刑生刑加作一嵗此以徒生徒也亡者积多系囚猥畜议者曰囚不可不赦复从而赦之此为刑不制罪法不胜奸下知法之不胜相聚而谋为不轨月异而嵗不同故自顷以来奸恶陵暴所在充斥议者不深思此故而曰肉刑于名忤听孰与贼盗不禁圣王之制肉刑逺有深理其事可得而言非徒惩其畏剥割之痛而不为也乃去其为恶之具使夫奸人无用复肆其志止奸絶本理之尽也亡者刖足无所用复亡盗者截手无所用复盗淫者割其势理亦如之除恶塞源莫善于此非徒然也此等已刑之后使各归家父母妻子共相飬恤不流离于途路有今之困创愈可役上准古制随宜业作虽已刑残不为虚弃而所患都塞又生育繁阜之道自若也今宜取死刑之限轻及三犯逃亡淫盗悉以肉刑代之其三嵗刑以下已自杖罚遣又宜制其罚数使有常限不得减此其有宜重者又任之官长应四五嵗刑者皆髠笞笞至一百稍行使各有差悉不复居作然后刑不复生刑徒不复生徒而残体为戮终身作诫人见其痛畏而不犯必数倍于今且为恶者随发被刑去其为恶之具此为诸已刑者皆良士也岂与全其为奸之手足而蹴居必死之穷地同哉而犹曰肉刑不可用臣窃以为不识务之甚也疏上又不见省
　　肉刑宜复不宜复议　　　　通　考
　　王导贺循等议曰盗者窃人之财淫者奸人之色亡者避叛之役皆无杀害也刖之以刑刑之则止而加之斩戮戮过其罪死不可生纵虐于此嵗以巨计此乃仁人君子所不忍闻而况行之于政乎或者乃曰死犹不惩而况于刑然甿者防也其至愚矣虽加斩戮忽为灰土死事日徃生欲日存未以为改若刑诸市朝朝夕鉴戒刑者咏为恶之永痛恶者覩残刖之长废故足惧也然后知先王之轻刑以御物明诚以惩愚其理逺矣尚书令刁协等议以今中兴祚崇大命惟新诚宜设肉刑寛法以育人然惧羣小愚弊习翫所见而忽异闻或未能咸服愚谓行刑之时先明申法令乐刑者刖甘死者杀则心服矣古典刑不上大夫今士人有犯者谓宜如旧不在刑例则进退惟允尚书周顗等议以为复肉刑以代死诚是圣王之至德哀矜之覆然窃以为刑罚轻重随时而作时人少死而易威则从轻而寛之时人多罪而难威则以死刑而济之肉刑平代所应立非救弊之宜也方今圣化草创人有余奸习恶之徒为非未已截头绞颈尚不刑禁而乃更断足劓鼻轻其刑罚使欲为恶者轻犯官刑蹈罪更众是为轻其刑诱其人于罪残其身以加楚毒也昔之畏死刑以为善人者今皆犯轻刑而残其身畏重之常人反为犯轻而致困此皆何异断刖常人以为恩仁也恐受刑者转广而为非者日多踊贵屦贱有鼻者丑也徒有轻刑之名而实开长恶之源不如杀以止杀重以全轻权小停之须圣化渐着兆庻易感之日徐施行也议奏元帝犹欲从展所上大将军王敦以为百姓习俗日乆忽复肉刑必骇逺近且逆防未殄不宜有惨酷之声以闻天下于是乃止
　　请复肉刑疏　　　　　　　曾　布
　　初韩绛请用肉刑曾布复上议曰先王之制刑罚未尝不本于仁然而有断肢体刻肌肤以至于杀戮非得已也葢人之有罪赎刑不足以惩之故不得已而加之以墨劓剕宫大辟然审适轻重则又有流宥之法至汉文帝除肉刑而定笞棰之令后世因之以为律大辟之次处以流刑代墨劓剕宫之法不惟非先王流宥之意而又失轻重之差古者乡田同井人皆安土重迁流之逺方无所资给徒隷困辱以至终身近世人民轻去乡土转徙四方因而为患而居作一年即听附籍比于古亦轻矣况折杖之法于古为鞭扑之刑刑轻不能止恶故犯法日益众其终必至于杀戮是欲轻而反重也今大辟之目至多取其情可贷者处之以肉刑则人之获生者必众若军士亡去应斩贼盗赃满应绞则刖其足犯良人于法应死而情轻者处以宫刑至于劓墨则用刺配之法降此而后为流徒杖笞之罪则制刑有差等矣
　　纪歴朝善谳【十三条】　　　　　通　考
　　东晋成帝时廷尉奏殿中帐施吏邵广盗官幔二帐合布三十疋有司正刑弃市广二子宗年十三云年十一黄幡挝登闻鼓乞恩辞求自没为奚官奴以赎父命尚书官朱映议以为天下之人无子者少一人事遂行便成永制惧死罪之刑于此而防时议者以广为钳徒二儿没入既足以惩艾使百姓知父子之道圣朝有垂恩之仁可特聴减广死罪为五嵗刑宗等付奚官为奴而不为永制尚书右丞范坚駮之曰自淳朴浇散刑辟乃作刑之所以止刑杀之所以止杀虽时有赦过宥罪议狱缓死未有行小不忍而轻易典刑者也且既许宗等宥广死罪若复有宗比而不求赎父者岂得不摈絶人伦同之禽兽邪按主者今奏云唯特听宗等而不为永制臣以为王者之作动关盛衰嚬笑之间尚慎所加今之所以宥广正以宗等耳人之爱父谁不如宗今既许宗之请将来诉者何独匪人特听之意未见其益不以为例交兴怨讟此为施一恩于今而开万怨于后也从之　宋前废帝景平中大司马府军人朱兴妻周生男道符年三嵗先得癎病周因其病发掘地埋之为道符姑双女所告正周弃市刑司空徐羡之议曰自然之爱虎狼犹仁周之凶忍宜加明戮臣以为法律之外故尚物之理母之即刑由子明法为子之道焉有自容之地虽伏法者当罪而在宥者匪容愚谓可特申之遐裔从之　宋文帝元嘉七年剡县人黄初妻赵打子载妻王死后遇赦王有父母及子男称依法徙赵二千里司徒左长史傅隆议曰礼律之兴葢本自然求之情理非从天堕非从地出父子至亲分形同气称之于载即载之于赵虽云三代合之一体未有分之者也称虽创巨痛深固无讐祖之义故古人不以父命辞王父命也若云称可杀赵赵当何以处载若父子孙祖互相残戮惧非先王明罚臯陶立法之本防也向使石厚之子日防之孙砥锋挺锷不与二祖同戴天日则石碏秺侯何得纯臣于国孝义于家矣旧令云杀人父母徙二千里外不施父子孙祖明矣赵当避王周功千里外耳令云凡流徙者同籍亲近欲相随听之此又大通情礼因亲以教爱者也赵既流移载为人子何得无从载行而称不行岂名教所许赵虽内愧终身沈痛没齿孙祖之义自不得絶事理固然　孝武于元嘉中出镇歴阳沈亮行防征虏将军事人有盗发者有罪所近村人与符伍遭刼不赴救同坐亮议曰寻发塜之情事止窃盗徒以侵亡犯死故同之严科夫穿掘之侣必衔枚以晦其迹刼掠之党必讙呼以威其事故凶赫者易应濳密者难知且山原为无人之乡丘陇非常涂所践至于防救不得比之村乡督实劾名理与刼异则符伍之坐居宜降矣又结罚之科虽有同符之限而无逺近之断夫家无村甲当以比近坐之若不域之以界则数歩之内与千里之外便应同罹其责防人之禁不可不慎夫止非之宪宜当其律愚谓相去百歩内赴告不时者一嵗刑自此以外差不及咎　吴兴余杭人薄道举为刼制同籍周亲补兵道举从弟代公道生等竝为大功亲非应在补谪之例法以代公等母存为周亲则子宜随母补兵何承天议曰寻刼制同籍周亲补兵大功不在此例妇人三从即嫁从夫夫死从子今道举为刼若其叔尚在制应补谪妻子营居固其宜也但为刼之时叔父已殁代公道生竝是从弟大功之亲不合补谪今若以叔母为周亲令代公随母补兵既违大功不谪之制又失妇人三从之道由于主者守周亲之文不辨男女之异逺嫌畏负以生此疑惧非圣朝恤刑之防谓代公等母子竝宜见原　吴兴武康县人王延祖为刼父睦以告官新制凡刼身斩刑家人弃市睦既自告于法有疑时尚书何叔度议曰设法止奸本于情理一人为非阖门应刑所以罪及同产欲开其相告以出造恶之身睦父子至亲容可悉共逃亡而割其天属还相缚送螫毒在手解腕求全于情可愍理亦宜宥使凶人不容于家逃刑无所乃大絶根源也睦既糺送则余人无应复告竝合赦之　魏廷尉髙柔时防军营士窦礼近出不还营以为亡表言逐捕没其妻盈及男女为官奴婢盈逮至州府称寃自讼莫有省者乃辞诣廷尉柔问曰汝何以知夫不亡盈垂泣对曰夫少单特飬一老妪为母事甚恭谨又哀儿女抚视不离非是轻狡不顾室家者柔重问曰汝夫不与人有仇乎对曰夫良善与人无仇又曰汝夫不与人交钱财乎对曰尝出钱与同营士焦子乆求不得时子适坐小事系狱柔乃见子问所坐言次曰汝颇曾举人钱不子曰自以单贫初不敢举人物也柔察子色动遂曰汝举窦礼钱何言不耶子怪知事露应对不次柔曰汝杀礼便宜早服子于是叩头具首杀礼本末埋藏处所柔便遣吏卒承子辞往掘得其尸诏书复盈母子为平人颁下天下以为体式　吴孙权太子登出游时有弹丸飞过左右往捕得一人挟弹懐丸抗言实不放弹左右请付法登即使求过丸比之非类乃释之孙亮出西苑食生梅使黄门至中藏取蜜渍梅蜜中有防矢召问藏吏藏吏叩头亮问吏黄门从汝求蜜耶吏曰向来实不敢与黄门不服侍中刁张邠啓黄门藏吏辞语不同请付狱推尽亮曰此易知耳令破鼠矢里燥必是黄门所为黄门首服左右莫不惊悚　晋陆云为浚义令云到官肃然下不能欺市无二价人有见杀者主名不立云録其妻而无所问十许日遣出密令人随后伺之谓曰不出行十里当有男子候之与语便缚来既而果然问之具服云与此妻通共杀其夫闻妻得出欲以语惮近县故逺相邀于是一邑称为神明　汉沛县有富家翁赀三千余万小妇子年才数嵗顷失其母父无亲近其女不贤翁病因思念恐争其财儿必不全因呼族人为遗书令悉以财属女但遗一劒云儿年十五以还付之其后又不肯与儿诣郡自言求劒时太守何武得其条辞因録女及婿省于手书顾谓掾史曰女性强梁婿复贪鄙畏残害其儿又计小儿得此财不能全防故且与女实寄之耳不当以劒与之夫劒者所以决断限年十五者智力足以自居度此女婿必不复还其劒当关县官县官或能证察得见申展此凡庸何能思虑逺如是哉悉夺取财以与子曰蔽女恶婿温饱十嵗亦以幸矣论者大服武　汉时临淮有一人持疋缣到市卖之道遇雨披戴后人来其庇防雨霁当别因共争鬬各云我缣诣府自言太守薛宣核实良乆人莫肯首服宣曰缣直数百钱何足纷纭自致县官呼骑吏中断人各与半使人聴之后人曰受恩前撮之而缣至称怨宣曰然固知其当尔也因诘责之具服悉畀本主　后汉钟离意为防稽比部督邮有乌程男子孙常常弟竝分居各得田十顷竝死嵗饥常稍稍以米粟给竝妻子辄追计直作劵没取其田竝儿长大讼常掾史议皆曰竝孙儿遭饿頼常升合长大成人而更争讼非顺孙也意独曰常身为父遗当抚孤弱是人道正义而稍以升合劵取其田懐挟奸路贪利亡义竝妻子虽以田与常困迫之至非私家也请夺常田畀竝妻子众议为允　谢夷吾为荆州刺史行部到南阳县遇章帝廵狩幸当阳有诏敕夷吾入传録见囚徒勿废旧仪上临西厢南面夷吾处东厢分帷于其中夷吾首録囚徒有亭长奸部人者县言和奸上意以为长吏以刼人而得言和目观刺史决当云何须防夷吾呵之曰亭长职在禁奸今为恶之端何得言和切譲三老孝悌免长吏之官理亭长罪帝善之
　　疑狱误决记　　　　　　　宋　祁
　　祭酒出本记工狱有曰京师小木局木工数百人置长分领之一工与其长不睦不往来者半嵗众工谓口语非大嫌醵酒肉强工造长家和解之暮醉散去工妇素淫与所私者谋戕良人以其醉于讐而返也杀之仓卒藏尸无所室有土塌中空乃啓塌砖割尸为四五始容焉复砖如故明日妇徃长家哭曰吾夫昨不归必而杀之讼诸警廵院院以长仇也逮至搒掠不胜毒自诬服妇发丧成服召比丘修佛事哭尽哀院诘尸处曰弃壕中责仵作二人索之壕弗得刑部御史京尹交捉具狱期十日得尸不得期七日又不得期五日期三日四被笞终不得二人叹惋循壕相语笞无已时因谋别杀人应命暮坐水傍一翁骑驴渡桥挤堕水中纵驴去旬余度翁烂不可识举以闻院召妇审视妇抚而大号曰是矣取夫衣招防壕上脱笄珥具棺葬之狱遂成案上未报骑驴翁之族物色翁不得一人负驴皮道中宛然其家畜夺而披视皮血未燥执愬于邑亦以鞫讯防酷自诬刼翁驴翁拒而杀之尸藏某地求之不见辄更曰某地辞数更卒不见负皮者庾死狱中嵗余前长奏下缚狴犴众工随而噪虽皆愤其寃而不能为之明工长竟斩众工愈哀叹不置徧访其事无所得乃聚交钞百锭置衢路有得某工死状者酬以是初妇每修佛事则丐者坌至求供饭一故偷儿常从丐徃乞一日偷儿将盗他人家尚蚤既熟妇门户乃闇中依其垣屋以待旦迫钟时忽醉者踉跄入酗而怒其妇詈之拳之且蹴之妇不敢出声醉者睡妇防谇烛下曰縁而杀吾夫体骸异处土塌下二嵗余矣塌既不可动又不可塡治吾夫尚不知腐尽否今乃虐我叹息饮泣偷儿立牗外悉聴之明发入局中号于众吾已得某工死状速付我钱因俾众工遥随徃偷儿佯被酒入妇挑之妇大骂邻居皆不平将殴之偷儿遽去土塌扳砖作欲击鬬状则尸见矣众工突入反接妇送官妇吐实醉者则所私也官复审壕中死人何从来仵作欵伏挤骑驴翁堕水仵作妇洎所私者磔于市先断工长死官吏皆废终身官以庾死者事若发则官吏又有得罪者数人遂寝负皮者寃此延祐初事也校官文谦甫以语宋子宋子曰工之死当坐妇与所私者二人耳乃牵聨杀四五人此事变之殷也解仇而复殴刀逃笞而得刃仵作杀而工妇磔负皮道中而死桎梏赴盗而获购此又轇轕而不可知者也悲夫
　　刑杂议　　　　　　　　　宋　志
　　天下疑狱谳有不能决则下两制与大臣若台谏杂议视其事之大小无常法而有司建议论驳者亦时有焉端拱初广定军民安崇绪隷禁兵诉继母冯与父知逸离今夺资产与已子大理当崇绪讼母罪死太宗疑之判大理张佖固执前断遂下台省杂议徐铉议曰今第明其母冯尝离即须归宗否即崇绪准法处死今详案内不曾离异其证有四况不孝之刑教之大者宜依刑部大理寺断右仆射李昉等四十三人议曰法寺定断为不当若以五母皆同即阿蒲虽贱乃崇绪亲母崇绪特以田业为冯强占亲母衣食不给所以论诉若从法寺断死则知逸何辜絶嗣阿蒲何地托身臣等论田产竝归崇绪冯合与蒲同居供侍终身如是则子有父业可守冯终身不至乏养所犯竝准赦原诏从昉等议铉佖各夺奉一月熈寜元年八月诏谋杀已伤按问欲举自首从谋杀减三等论初登州奏有妇阿云母服中聘于韦恶韦丑陋谋杀不死按问欲举自首审刑院大理寺论死用违律为防奏裁敕贷其死知登州许遵奏引律因犯杀伤而自首得免所因之罪仍从故杀伤法以为谋所因当用按问欲举条减二等刑部定如审刑大理时遵方召判大理御史台劾遵而遵不伏请下两制议乃令翰林学士司马光王安石同议二人议不同遂各为奏光议是刑部安石议是遵诏从安石所议而御史中丞滕甫犹请再选官定议御史钱顗请罢遵大理诏送翰林学士吕公着韩维知制诰钱公辅重定公着等议如安石制曰可于是法官齐恢王师元蔡冠卿等皆论奏公着等所议为不当又诏安石与法官集议反覆论难明年二月庚子诏今后谋杀人自首竝奏聴敕裁是月除安石防知政事于是以奏为律意因犯杀伤而自首得免所因之罪仍从故杀伤法若已杀从故杀法则为首者必死不须奏裁为从者自有编敕奏裁之文不页复立新制与唐介等数争议帝前卒从安石议复诏自今竝以去年七月诏书从事判刑部刘述等又请中书枢密院合议中丞吕诲御史刘琦钱顗皆请如述奏下之二府帝以为律文甚明不须合议而曾公亮等皆以博尽同异厌塞言者为无伤乃以众论议付枢密院文彦博以为杀伤者欲杀而伤也即已杀者不可首吕公弼以为杀伤于律不可首请自今已杀伤依律其从而加功自首即奏裁陈升之韩绛议与安石畧同会富弼入相帝令弼议而以疾病乆之弗议至是乃决而弼在告不预也苏州民张朝之从兄以枪戳死朝父逃去朝执而杀之审刑大理当朝十恶不睦罪死案既上防知政事王安石言朝父为从兄所杀而朝报杀之罪止加流役会赦应原帝从安石议特释朝不问更命吕公着等定议刑名议不称安石意乃自具奏初曾公亮以中书论正刑名为非安石曰有司用刑不当则审刑大理当论正审刑大理用刑不当即差官定议议既不当即中书自宜论奏取决人主此所谓国体岂有中书不可论正刑名之理三年中书上刑名未安者五其一嵗断死刑几二千人比前代殊多如强刼盗竝有死法其间情状轻重有絶相逺者使皆抵死良亦可哀若为从情轻之人别立刑如前代斩右趾之比足以止恶而除害禁军非在边防屯戍而逃者亦可更寛首限以收其勇力之効其二徒流折杖之法禁网加密良民偶有抵冒致伤肌体为终身之辱愚顽之徒虽一时创痛而终无愧耻若使情理轻者复古居作之法遇赦第减月日使良善者知改过自新凶顽者有所拘系其三刺配之法二百余条其间情理轻者亦可复古徒流移乡之法俟其再犯然后决刺充军其配隷竝减就本处或与近地凶顽之徒自从旧法编管之人亦迭送他所量立役作时限无得髠钳其四令州县考察士民有能孝悌力田为众所知者给帖付身偶有犯令情轻可恕者特议赎罚其不悛者科决其五奏裁条目繁多致淹刑禁亦宜删定诏付编敕所详议立法又诏审刑院大理寺议重赃并满轻赃法审刑院言所犯各异之赃不待罪等而累并则于律义难通宜如故事而大理寺言律称以赃致罪频犯者竝累科若死罪不等者即以重赃并满轻赃各倍论累并不加重者止从重葢律意以频犯赃者不可用二罪以上之法故令累科为非一犯故令倍论此从寛之一也然六赃轻重不等若犯二赃以上者不可累轻以从重故令并重以满轻此从寛之二也若以重并轻后加重则止从一重葢为进则改从于轻法退亦不至于容奸而疏议假设之法适皆罪等者葢一时命文耳若罪等者尽数累并不等者止科一赃则恐知法者足以为奸不知者但系临时幸与不幸非律之本意也帝是大理议行之八年洪州民有犯徒而断杖者其余罪会思免官吏失出当劾中书堂后官刘衮駮议以谓律困罪人以致罪罪人遇恩者准罪人原法洪州官吏当原又请自今官司出入人罪皆用此令而审刑院大理寺以谓失入人罪乃官司误致罪于人难用此令其失出者宜如衮议元丰三年周清言审刑院刑部奏断妻谋杀夫案问自首变从故杀法举轻明重断入恶逆斩刑窃详律意妻谋杀夫已杀合入恶逆以按问自首变从故杀法宜用妻欧夫死法定罪且十恶条谋与故鬬杀夫方入恶逆若谋而未杀止当不睦既用举轻明重宜从谋而未杀法依敕当决重杖处死恐不可入恶逆斩刑下审刑院刑部防详如清议邵武军奏谳妇与人奸谋杀其夫已而夫醉归奸者自杀之法寺当妇谋杀为从而刑部郎中杜纮议妇罪应死又兴元府奏谳梁懐吉徃视出妻之病因寄粟其子辄取食之懐吉殴其子死法寺以盗粟论而当懐吉杂犯死罪引赦原而纮议出妻受寄粟而其子辄费用不入捕法议既上御史台论纮议不当诏罚金八年尚书省言诸获盗有已经杀人及元犯强奸强盗贷命断配之人再犯捕获有司例用知人欲告或按问自首减免法且律文自首减等断遣者为其情非巨蠧有改过自新之心至于奸盗与余犯不同难以例减请强盗已杀人并强奸或元犯强盗贷命若持杖三人以上知人欲告按问欲举而自首及因人首告应减者竝不在减等例初王安石与司马光争议按问自首法卒从安石议至是光为相复申前议改焉乃诏强盗按问欲举自首者不用减等既而给事中范纯仁言熈寜按问欲举条竝得原减以容奸太多元丰八年别立条置窃详以杀人强奸于法自不当首不应更用按问减等至于贷命及持杖强盗亦不减等深为太重按嘉祐编敕应犯罪之人因疑被执赃证未明或徒党就擒未被指说但诘问便承皆从律按问欲举首减之科若已经诘问隐拒本罪不在首减之例此敕当理当时用之天下号为刑平请于法不首者自不得原减其余取嘉祐编敇定断则用法当情上以广好生之德下则无一夫不获之寃从之又诏诸州鞫讯强盗情理无可悯刑名无疑虑而辄奏请许刑部举驳重行朝典无得用例破条从司马光之请也光又上言杀人不死伤人不刑尧舜不能以致治刑部奏钞兖懐耀三州之民有鬬杀者皆论死乃妄作情理可悯奏裁刑部即引旧例贷之凡律令敇式或不尽载则有司引例以决今鬬杀当死自有正条而刑部承例免死决配是鬬杀条律无所用也请自今诸州所奏大辟情理无可悯刑名无可疑令刑部还之使依法处断若实有可悯疑虑即令刑部具其实于奏钞先拟处断门下省审覆如或不当及用例破条即驳奏取防勘之元祐元年纯仁又言前嵗四方奏谳大辟凡二百六十四死者止二十五人所活垂及九分自去年改法至今未及百日所奏按凡一百五十四死者乃五十七人所活才及六分已上臣固知未改法前全活数多其间必有曲贷然犹不失罪疑惟轻之仁自改法后所活数少其间必有滥刑则深亏寜失不经之义请自今四方奏大辟按竝令刑部大理寺再行审覆畧具所犯及元奏因依令执政取防裁断或所奏不当亦原其罪如此则无寃滥之狱又因尚书省言逺方奏谳待报淹系始令川广福建荆南路罪人情轻法重当奏断者申安抚或钤辖司酌情决断乃奏门下侍郎韩维言天下奏按必断于大理详议于刑部然后上之中书决之人主近嵗有司但因州郡所请依违其言即上中书贴例取防故四方奏谳日多于前欲望刑清事省难矣自今大理寺受天下奏按其有刑名疑虑情轻可悯须具情法轻重条律或指所断之法刑部详审次第上之诏刑部立法以闻崇寜五年诏民以罪丽法情有重轻则法有增损故情重法轻情轻法重旧有取防之令今有司惟情重法轻则请加罪而法重情轻则不奏减是乐于罪人而难于用恕非所以为钦恤也今令宜遵旧法取防使情法轻重各适其中否则以违制论宣和六年臣僚言元丰旧法有情轻法重情重法轻若入大辟刑名疑虑竝许奏裁比来诸路以大辟疑狱决于朝廷者大理寺类以不当劾之夫情理巨蠧罪状明白奏裁以幸寛贷固在所戒然有疑而难决者一切劾之则官吏莫不便文自营臣恐天下无复以疑狱奏矣愿诏大理寺竝依元丰法从之
　　论鞭笞随世轻重　　　　　马端临【后同】
　　按鞭扑在有虞之时为至轻之刑在五刑之下至汉文帝除肉刑始以笞代斩趾而笞数既多反以杀人其后以为笞者多死其罪不至死者遂不复笞而止于徒流自魏晋以下笞数皆多笞法皆重至唐而后复有重杖痛杖之律只曰一顿而不为之数行罚之人得以轻重其手欲活则活之欲毙则毙之夫生之与死棰楚之与刀锯亦大有间矣今重杖痛杖之法乃出入乎生死之间而使奸吏得因縁为市是何理也至于当斩绞者皆先决杖或百或六十则与秦之具五刑何异建元时始定重杖为死刑贞元时始令死刑不先决杖盖革累朝之弊法云
　　论诏狱之惨
　　按自建武以来虽屡有省刑薄罚之诏然上下相胥以苛酷为能而考囚之际尤极残忍独行传载楚王英坐反诛其所疏天下名士有会稽太守尹兴名乃徴兴诣廷尉狱其功曹陆续主簿梁宏驷勲等及掾史五百余人诣洛阳诏狱就考诸吏不堪楚痛死者太半惟续宏勲掠考五毒肌肉消烂终无异词戴就仕郡防曹掾刺史欧阳防奏太守成公浮臧罪遣部从事按之收就于钱塘县狱幽囚考掠五毒参至又烧鋘使就挟于肘腋每上彭考【彭即苦也】因止饭食不肯下肉焦毁堕地者掇而食之又令卧覆船下以马通薰之【马通马矢也】一夜一日不死又复烧地以大鍼刺指爪中使以杷土爪悉堕落讫明公浮之诬乃舍之且兴不过以姓名罥罣反形未具公浮为人诬以赃罪陆续戴就所坐不过以郡功曹不肯证成太守之罪又非同谋之人而乃穷极惨酷如此则罪情稍重而不肯诬服者拷死于狴犴之下葢不可胜计矣
　　按凌迟之法昭陵以前虽凶强杀人之盗亦未尝轻用自诏狱既兴而以口语狂悖者皆丽此刑矣诏狱盛于熈丰之间葢柄国之权臣籍此以威缙绅祖无择之狱王安石私怨所诬也郑侠苏轼之狱杜絶忠言也世居之狱则吕惠卿欲文致李士寜以倾王安石陈世儒之狱则贾种民欲文致世儒妻母吕以倾吕公着至王安石欲报吕惠卿而特勘张若济之狱蔡确欲憾呉充而特勘潘开之狱其事皆起于纎防而根连株逮坐累者甚众葢其置狱之本意原有所谓故非深竟党与不能以逞其私憾而非中以危法则不能以深竟党与此所以滥酷之刑至于轻施也
　　论大赦之非
　　按唐虞三代之所谓赦者或以其情之可矜或以其事之可疑或以其在三赦三宥八议之列然后赦之葢临时随事而为之斟酌所谓议事以制者也至后世乃有大赦之法不问情之浅深罪之轻重凡有犯在赦前则杀人者不死伤人者不刑盗贼及作奸犯科者不诘于是赦为偏枯之物长奸之门今观管仲所言及陶朱公之事则知春秋战国时已有大赦之法矣



　　稗编卷一百十九
　　钦定四库全书
　　稗编卷一百二十　　　　明　唐顺之　撰工
　　汉屯田　　　　　　　　　汉　志
　　汉昭帝始元二年发习战射士调故吏将屯田张掖郡宣帝神爵元年后将军赵充国击先零羗罢骑兵屯田以待其弊奏曰臣所将吏士马牛食月用粮谷十九万九千六百三十斛盐千六百九十三斛茭藁二十五万二百八十六石难乆不解徭役不息又恐它夷卒有不虞之变且羗虏易以计破难用兵碎也故臣愚心以为击之不便计度临羗东至浩【音告】亹【音门即金城郡广武县地临羗在今西平郡】羗虏故田及公田民所未垦可二千顷以上愿罢骑兵留弛刑应募及淮阳汝南歩兵与吏私从者合凡万二百八十一人用谷月二万七千三百六十三斛盐三百八斛分屯要害处氷解漕下缮乡亭浚沟渠【漕下以水运木而下也】理湟【音皇】陿【音陜】以西道桥七十所令可至鲜水左右田事出赋人二十亩【田事出谓至春人出营田也赋谓班与之】至四月草生发郡骑及属国胡骑伉健各十倅马十二就草【倅马副马十二者千骑则与副马二百匹也】为田者游兵以充入金城郡益积蓄省大费今大司农所转谷至者足支万人一嵗食谨上田处及器用簿唯陛下裁许又上便宜十二事歩兵九校【一部为一校】吏士万人留屯以为武因田致谷威德并行一也又因摧折羗虏令不得归肥饶之地贫破其众以成羗虏相畔之渐二也居民得并田作不失农业三也军马一月之食度支田士一嵗罢骑兵以省大费四也至春省田士卒循河湟漕谷至临羗以示羗虏扬威武传世折冲之具五也以闲暇时下所伐材缮治邮亭充入金城六也兵出乘危徼幸不出令反畔之虏窜于风寒之地离霜露疾疫瘃堕之患【谓因寒而堕指也】坐得必胜之道七也亡经阻逺追死伤之害八也内不损威武之重外不令虏得乘间之势九也又亡惊动河南大开小开【皆种】使生它变十也治湟陿中道桥令可至鲜水以制西域信威千里从枕席上过师十一也大费既省繇役豫息以戒不虞十二也留屯田得十二便出兵失十二利屯田内有亡费之利外有守御之备骑兵虽罢虏见万人留田为必禽之具其土崩归德宜不乆矣诏罢兵独留充国屯田明年五月充国奏羗本可五万人军凡斩首七千六百级降者三万二千人溺河湟饥饿死者五六千人定计遗脱与煎巩黄羝俱亡者不过四十人羗靡忘等自诡必得请罢屯兵诏可充国振旅而还
　　论汉屯田　　　　　　　　马端临
　　按屯田所以省馈饟因农为兵而起于汉昭宣之时然文帝时晁错上言逺方之卒守塞一嵗而更不知胡人之能不如选常居者家室田作以备之为之髙城深堑先为室屋具田器募罪人及免徒复作及民之欲徃者皆赐髙爵复其家俾实塞下使屯戍之事省输将之费寡则其规模已略出此但文帝则与以田屋令其人自为战守而此屯田则以兵留耕因取其耕之所获以饟兵防为不同又武帝征和中桑羊与丞相御史请屯田故轮台地以威西域而帝下诏深陈既徃之悔不从之其事亦在昭宣之前然轮台西于车师千余里去长安且万里非张掖金城之比而欲驱汉兵逺耕之岂不谬哉赖其説陈于帝既悔之后耳又武帝通西域复轮台渠犁亦置营田校尉领护然田卒止数百人今羊建请以为溉田五千顷以上则徙民多而骚动众矣帝既悔徃事思富民宜其不从也
　　魏屯田　　　　　　　　　魏　志
　　魏齐王芳正始四年司马宣王督诸军伐呉时欲广田蓄谷为灭贼资乃使邓艾行陈项以东至寿春【自今淮阳郡项城县以东至寿春郡】艾以为田良水少不足以尽地利宜开河渠可以大积军粮又通运漕之道乃着济河论以喻其指又以为昔破黄巾因为屯田积谷于许都以制四方今三隅已定事在淮南每大军征举运兵过半功费巨亿以为大役陈蔡之间上下田良可省许昌左右诸道田并水东下令淮北屯二万人淮南三万人十二分休常有四万人且田且守永丰常收三倍于西计除众费嵗完五百万斛以为军资六七年间可积三千万斛于淮上此则十万之众五年之食也以此乗呉无徃而不克矣宣王善之皆如艾计遂北临淮水自钟离西南横石以西尽泚【音脂】水四百余里置一营六十人且佃且守兼修广淮阳百尺二渠上引河流下通淮颍大理诸陂于颍南北穿渠三百余里溉田二万顷淮南淮北皆相连接自寿春到京师农官兵田鸡犬之声阡陌相属每东南有事大军兴众泛舟而下逹于江淮资食有储而无水害艾所建也
　　两晋屯田　　　　　　　　晋　书
　　晋羊祜为征南大将军镇淮襄吴石城守去襄阳七百余里每为边害祜患之竟以诡计令吴罢守于是戍逻减半分以垦田八百余顷大获其利祐之始至也军无百日之粮及至季年有十年之积泰康元年平吴之后当阳侯杜元凯在荆州【今襄阳郡】修召信臣遗迹【召信臣所作钳庐陂六门堰并今南阳郡攘县界时为荆州所统】激用浊【音蚩】淯【音育】诸水以浸原田万余顷分疆刋石使有定分公私同利众庶赖之号曰杜父旧水道唯沔汉逹江陵千数百里北无通路又巴丘湖沅湘之防表里山川实为险固荆蛮之所恃也预乃开杨口起夏水逹巴陵千余里【夏水杨口在今江陵郡江陵县界巴陵即今郡】内泻长江之险外通零桂之漕【零陵桂阳并郡】南土歌之曰后世无叛由杜翁孰识智名与勇功　东晋元帝督课农功二千石长吏以入谷多少为殿最其宿卫要任皆令赴农使军各自佃即以为廪太兴中三吴大饥后军将军应詹上表曰魏武帝用枣祗韩浩之议广建屯田又于征伐之中分带甲之士随宜开垦故下不甚劳大功克举间者流人奔东吴东吴令险皆已还返江西良田旷废已乆火耕水耨为功差易宜简流人兴复农官功劳报赏皆如魏氏故事一年中与百姓二年分税三年计赋税以使之公私兼济则仓庾盈亿可计日而待之穆帝升平初荀羡为北部都尉镇下邳【今临淮郡县】屯田于东阳之石鼈【亦在今之临淮郡界】公私利之
　　唐屯田【三节】　　　　　　　唐　书
　　唐开军府以扞要冲因隙地置营田天下屯总九百九十二司农寺因屯三顷州镇诸军每屯五十顷水陆腴瘠播植地宜与其功庸烦省收率之多少皆决于尚书省苑内屯以善农者为屯官屯副御史廵行莅输上地五十亩瘠地二十亩稻田八十亩则给牛一诸屯以地良薄与嵗之丰凶为三等具民田嵗获多少取中熟为率有警则以兵若夫千人助收司农者嵗三月卿少卿循行治不法者凡屯田收多者褒进之嵗以仲春籍来嵗顷亩州府军镇之逺近上兵部度便宜遣之　建中初宰相杨炎请置屯田于丰州发关附民凿陵阳渠以増溉京兆尹严郢尝从事朔方知其利害以为不便疏奏不报郢乃奏五城旧屯其数至广以开渠之粮贷诸城官田约以冬输又以开渠功直布帛先给田者据估转谷如此则闗辅免调发五城田辟比之浚渠利十倍也时杨炎方用事郢议不用而陵阳渠亦不成然振武天德良田广袤千里　元和中振武军饥宰相李绛请开营田可省度支漕运及絶和籴欺隠宪宗称善乃以韩重华为振武京西营田和籴水运使起代北垦田三百顷出赃罪吏九百余人给以耒耜耕牛假粮种使偿所负粟二嵗大熟因募人为十五屯每屯百三十人人耕百亩就髙为堡东起振武西逾云州极于中受降城凡六百余里列栅二十垦田三千八百余顷嵗收粟二十万石省度支钱二千余万缗重华入朝奏请益开田五千顷法用人五千可以尽给五城防李绛已罢后宰相持其议而止宪宗末天下营田皆雇民或借庸以耕又以瘠地易上地民间苦之穆宗即位诏还所易地而耕以官兵耕官地者给三之一以终身灵武邠寜土广肥而民不知耕
　　宋屯田　　　　　　　　　宋　志
　　前代军师所在有地利则开屯田营田以省餽饟宋太宗伐契丹规取燕蓟边隙一开河朔连嵗绎骚耕织失业州县多闲田而縁边益増戍兵自雄州东际于海多积水契丹患之不得肆其侵突顺安军西至北平二百里其地平旷嵗常自此而入议者谓宜度地形髙下因水陆之便建阡陌濬沟洫益树五稼可以实边廪而限戎马端拱二年分命左谏议大夫陈恕右谏议大夫樊知古为河北东西路招置营田使恕对极言非便行数日有诏令修完城堡通导沟渎而营田之议遂寝时又命知代州张齐贤制置诸州营田寻亦罢六宅使何承矩请于顺安砦西引易河筑堤为屯田既而河朔连年大水及承矩知雄州又言宜因积潦蓄为陂塘大作稻田以足食防沧州临津令闽人黄懋上书言闽地惟种水田縁山导泉倍费功力今河北州军多陂塘引水溉田省功易就三五年间公私必大获其利诏承矩按视还奏如懋言遂以承矩为制置河北沿边屯田使懋为大理寺丞充判官发诸州镇兵一万八千人给其役凡雄莫霸州平戎顺安等军兴堰六百里置斗门引淀水灌溉初年种稻值霜不成懋以晩稻九月熟河北霜早而地气迟江东早稻七月即熟取其种课令种之是嵗八月稻熟初承矩建议沮之者颇众武臣习攻战亦耻于营葺既种稻不成羣议愈甚事几为罢至是承矩载稻穗数车遣吏送阙下议者乃息而莞蒲蜃蛤之饶民赖其利度支判官陈尧叟等亦言汉魏晋唐于陈许邓暨蔡宿亳至于寿春用水利垦田陈迹具在请选官大开屯田以通水利发江淮下军散卒及募民充役给官钱市牛置耕具导沟渎筑防堰每屯十人人给一牛治田五十亩虽古制一夫百亩今且垦其半俟乆而古制可复也亩约收三斛嵗可收十五万斛七州之间置二十屯可得三百万斛因而益之数年可使仓廪充实省江淮漕运民田未辟官为种植公田未垦募民垦之嵗登所取并如民间主客之例傅子曰陆田命悬于天人力虽修茍水旱不时则一年之功弃矣水田之制由人力人力茍修则地利可尽且虫灾之害亦少于陆田水田既修其利兼倍帝览奏嘉之遣大理寺丞皇甫选光禄寺丞何亮乗传按视经度然不果行右正言田况言镇戎原渭地方数百里旧皆民田今无复农事可即其地大兴营田以保防兵不习战者分耕五百人为一堡三两堡置营田官一领之播种以时农隙则习武事防奏不用后乃命三司户部副使夏安期等议并边置屯田迄不能枢宻使吴充上疏曰今之屯田诚未易行古者一夫百亩又受田十亩为公田莫若因弓箭手仿古助田法行之熈河四川田无虑万五千顷十分取一以为公田大约中嵗亩一石则公田所得十五万石官无屯营牛具廪给之费借用众力而民不劳大荒不收而官无所损省转输平籴价如是者其便有六而提防刑狱郑民宪言祖宗时屯营田皆置务屯田以兵营田以民固有异制然襄州屯田既调夫矣又取邻州之兵是营田不独以民也边州营田不限兵民皆取给用是屯田不独以兵也至于招弓箭手不尽之地复以募民则兵民参错固无异也而前后施行或侵占民田或差借耨夫或诸郡括牛或兵民杂耕或诸州厢军不习耕种不能水土颇致烦扰至于嵗之所入不偿其费遂又报罢惟因弓箭手为助田法一夫受田百亩别以十亩为公田俾之自备种粮功力嵗亩收一石水旱三分除一官无廪给之费民有耕凿之利若可以为便然弓箭手之招至未安其业而种粮无所仰给又责其借力于公田虑人心易摇乞候稍稔推行知太原府吕惠卿尝上营田疏曰今葭芦米脂里外良田不啻一二万顷夏人名为真珠山七寳山言其多出禾粟也若耕其半则两路新砦兵费已不尽资内地况能尽辟之乎前此所不敢进耕者外无捍卫也今于葭芦米脂相去一百二十里间各建一砦又其间置小堡铺相望则延州之义合白草与石州之吴堡尅明以南诸城砦千里边面皆为内地而河外三州荒闲之地皆可垦辟以赡军用凡昔为夏人所侵及苏安靖弃之以为两不耕者皆可为法耕之于是就籴河外而使河内之民被支移者量出脚乘之直革百年逺输贵籴以免困公之弊财力稍丰又通葭芦之道于麟州之神木其通堡砦亦如葭芦米脂之法而横山膏腴之地皆为我有矣七年惠卿雇五县耕牛发将兵外护而耕新疆葭芦吴堡间膏腴地号木原者凡得地五百余顷麟府丰州地七百三十顷弓箭手与民之无力及异时而不耕者又九百六十顷惠卿自谓所得极厚可助边计乞推之陜西八年枢宻院奏去年耕种木原凡用将兵万八千余人马二千余匹费钱七千余缗谷近九千石糗糒近五万斤草万四千余束又保甲守御费缗钱千三百米石三千二百役耕民千五百雇牛千具皆疆民为之所收禾粟荞麦万八千石草十万二千不偿所费又借转运司钱谷以为子种至今未偿増入人马防拓之费仍在年计之外虑经畧司来年再欲耕种乞早约束诏谕惠卿母蹈前失河东进筑堡砦自麟石鄜延南北近三百里及泾原环庆熈河兰防新复城砦地土悉募厢军配卒耕种免役已而营田司言诸路募发厢军皆不闲田作遂各遣还其州工部尚书张阐言今日荆襄屯田之害以其无耕田之民而课之游民游民不足而强之百姓于是百姓舍已熟田而耕官生田或逺数百里徴呼以来或名双丁而役其强壮老稚无飬一方骚然罢之诚是也然自去嵗以来置耕牛农器修长木二渠费已十余万一旦举而弃之则荆襄之地终不可耕也比见两淮归正之民动以万计官不能续食则老弱饥死强者转而之他若使之就耕荆襄之田非惟可免流离抑使中原之民闻之知朝廷有以处我率皆襁负而至矣异时垦辟既广取其余以输官实为两便诏除见耕者依旧余令虞允文同王珏措置二年江淮都督府防赞陈俊卿言欲以不披带人择官荒田标旗立砦多买牛犂纵耕其中官不收租人自乐从数年之后垦田必多谷必贱所在有屯则村落无盗贼之忧军食既足则馈饷无转运之劳此诚经乆守淮之防诏从之
　　元屯田　　　　　　　　　元　志
　　古者寓兵于农汉魏而下始置屯田为守边之计有国者善用其法则亦飬兵息民之要道也元国初用兵征讨遇坚城大敌则必屯田以守之海内既一于是内而各卫外而行省皆立屯田以资军饷或因古之制或以地之宜其为虑葢甚详宻矣大抵勺陂洪泽甘肃沙因昔人之制其地利葢不减于旧和林陜西四川等地则因地之宜而肇为之亦未尝遗其利焉至于云南八畨海南海北虽非屯田之所而以为蛮夷腹心之地则又因制兵屯旅以控扼之由是而天下无不可屯之兵无不可耕之地矣
　　汉水利　　　　　　　　　汉　志
　　自郑国渠起至元鼎六年百三十六嵗而倪寛为左内史奏请穿凿六辅渠以益溉郑国傍髙卬之田上曰农天下之本也泉流灌寖所以育五谷也左右内史地名山川原甚众细民未知其利故为通沟渎畜陂泽所以备旱也今内史稻田租挈重不与郡同其议减令吏民勉农尽地利平繇行水勿使失时后十六嵗大始二年赵中大夫白公复奏穿渠引泾水首起谷口尾入栎阳注渭中袤二百里溉田四千五百余顷因名曰白渠民得其饶歌之曰田于何所池阳谷口郑国在前白渠起后举臿为云决渠为雨泾水一石其泥数斗且溉且粪长我禾黍衣食京师亿万之口言此两渠饶也是时方事匈奴兴功利言便宜者甚众齐人延年上书言河出昆仑经中国注勃海是其地埶西北髙而东南下也可按图书观地形令水工准髙下开大河上领出之胡中东注之海如此关东长无水灾北边不忧匈奴可以省隄防备塞士卒转输胡防侵盗覆军杀将暴骨原野之患天下常备匈奴而不忧百越者以其水絶壤断也此功一成万世大利书奏上壮之报曰延年计议甚深然河乃大禹之所道也圣人作事为万世功通于神明恐难改更自塞宣房后河复北决于舘陶分为屯氏河东北经魏郡清河信都勃海入海广深与大河等故因其自然不隄塞也此开通后舘陶东北四五郡虽时小被水害而兖州以南六郡无水忧宣帝地节中光禄大夫郭昌使行河北曲三所水流之势皆邪直贝丘县恐水盛隄防不能禁廼各更穿渠直东经东郡界中不令北曲渠通利百姓安之元帝永光五年河决清河灵鸣犊口而屯氏河絶成帝初清河都尉冯逡奏言郡承河下流与兖州东郡分水为界城郭所居尤卑下土壤轻脆易伤倾所以关无大害者以屯氏河通两川分流也今屯氏河塞灵鸣犊口又益不利独一川兼受数河之任虽髙増隄防终不能泄如有霖雨旬日不霁必盈溢灵鸣犊口在清河东界所在处下虽令通利犹不能为魏郡清河减损水害禹非不爱民力以地形有势故穿九河今既灭难明屯氏河不流行七十余年新絶未乆其处易浚又其口所居髙于以分流杀水力道里便宜可复浚以助大河泄暴水备非常又地节时郭昌穿直渠后三嵗河水更从故第二曲间北可六里复南合今其曲势复邪直贝丘百姓寒心宜复穿渠东行不豫脩治北决病四五郡南决病十余郡然后忧之晚矣事下丞相御史白博士许商治尚书善为算能度功用遣行视以为屯氏河盈溢所为方用度不足可且勿浚后三嵗河果决于馆陶及东郡金隄泛滥兖豫入平原千乗济南凡灌四郡三十二县水居地十五万余顷深者三丈壊败官亭室庐且四万所御史大夫尹忠对方畧防阔上切责之忠自杀遣大司农非调调均钱谷河决所灌之郡谒者二人发河南以东漕船五百艘徙民避水居丘陵九万七千余口河隄使者王延世使塞以竹落长四丈大九围盛以小石两船夹载而下之三十六日河隄成上曰东郡河决流漂二州校尉延世隄防三旬立塞其以五年为河平元年卒治河者为着外繇六月惟延世长于计防功费约省用力日寡朕甚嘉之其以延世为光禄大夫秩中二千石赐爵关内侯黄金百斤后二嵗河复决平原流入济南千乗所壊败者半建始时复遣王延世治之杜钦说大将军王鳯以为前河决丞相史杨焉言延世受焉术以塞之蔽不肯见今独任延世延世见前塞之易恐其虑害不深又审如焉言延世之巧反不如焉且水势各异不博议利害而任一人如使不及今冬成来春桃华水盛必羡溢有填淤反壊之害如此数郡种不得下民人流散盗贼将生虽重诛延世无益于事宜遣焉及将作大匠许商谏大夫乗马延年杂作延世与焉必相破壊深论便宜以相难极商延年皆明计算能商功利足以分别是非择其善而从之必有成功鳯如钦言白遣焉等作治六月乃成复赐延世黄金百斤治河卒非受平贾者为着外繇六月后九嵗鸿嘉四年杨焉言从河上下患底柱隘可镌广之上从其言使焉镌之镌之裁没水中不能去而令水益湍怒为害甚于故是嵗勃海清河信都河水湓溢灌县邑三十一败官亭民舍四万余所河隄都尉许商与丞相史孙禁共行视图方畧禁以为今河溢之害数倍于前决平原时今可决平原金隄间开通大河令入故笃马河至海五百余里水道浚利又干三郡水地得美田且二十余万顷足以偿所开伤民田庐处又省吏卒治隄救水嵗三万人以上许商以为古说九河之名有徒骇胡苏鬲津今见在成平东光鬲界中自鬲以北至徒骇间相去二百余里今河虽数移徙不离此域孙禁所欲开者在九河南笃马河失水之迹处势平夷旱则淤絶水则为败不可许公卿皆从商言先是谷永以为河中国之经渎圣王兴则出图书王道废则竭絶今溃溢横流漂没陵阜异之大者也脩政以应之灾变自除是时李防解光亦言隂气盛则水为之长故一日之间昼减夜増江河满溢所谓水不润下虽常于卑下之地犹日月变见于朔望明天道有因而作也众庻见王延世防重赏竞言便巧不可用议者常欲求索九河故迹而穿之今因其自决可且勿塞以观水势河欲居之当稍自成川跳出沙土然后顺天心而图之必有成功而用财力寡于是遂止不塞满昌师丹等数言百姓可哀上数遣使者处叶赈赡之哀帝初平当使领河隄奏言九河今皆窴防按经义治水有决河深川而无隄防壅塞之文河从魏郡以东北多溢决水迹难以分明四海之众不可诬宜博求能浚川防河者下丞相孔光大司空何武奏请部刺史三辅三河农太守举吏民能者莫有应书待诏贾让奏言治河有上中下防上防徙冀州之民当水冲者决黎阳遮害亭放河使北入海河西薄大山东薄金隄势不能逺泛滥朞月自定多穿漕渠于冀州地使民得溉田分杀水怒故谓之中防若廼缮完故隄増卑倍薄劳费无已数逢其害此最下防也王莾时徴能治河者以百数其大畧异者长水校尉平陵关并言河决率常于平原东郡左右其地形下而土防恶闻禹治水时本空此地以为水猥盛则放溢少稍自索虽时异处犹不能离此上古难识近察秦汉以来河决曹卫之域其西北不过百八十里者可空此地勿以为官亭民室而已大司马史长安张戎言水性就下行疾则自剖除成空而稍深河水重浊号为一石水而六斗泥今西方诸郡以至京师东行民皆引河渭山川水溉田春夏干燥少水时也故使河流迟贮淤而稍浅雨多水暴至则溢决而国家数隄塞之稍益髙于平地犹筑垣而居水也可各顺从其性母复灌溉则百川流行水道自利无溢决之害矣御史临淮韩牧以为可畧于禹贡九河处穿之纵不能为九但为四五宜有益大司空掾王横言河入勃海勃海地髙于韩牧所欲穿处徃者天尝连雨东北风海水溢西南出寖数百里九河之地已为海所渐矣禹之行河水本随西山下东北去周谱云定王五年河徙则今所行非禹之所穿也又秦攻魏决河灌其都决处遂大不可复补宜郤徙完平处更开空使縁西山足乘髙地而东北入海廼无水灾沛郡桓谭为司空掾典其议为甄丰言凡此数者必有一是宜详考验皆可豫见计定然后举事费不过数亿万亦可以事诸浮食无产业民空居与行役同当衣食衣食县官而为之作廼两便可以上继禹功下除民疾王莽时但崇空语无施行者
　　漕司议通沁水北东合流御河以便漕者文用白卫为郡地最下大雨时行沁水辄溢出百里间雨便甚水不得逹于河即浸淫及卫今又引之使来岂惟无卫将无大名长芦防朝廷遣使相地形言卫州城中浮屠最髙者才与沁水平势不可开也事遂寝
　　宋东南水利　　　　　　　宋　志
　　常州水隆兴二年常州守臣刘唐稽言申利二港上自运河发流经营回复至下流析为二道一自利港一自申港以逹于江口每日潮汐带沙填塞上流游泥淤积流泄不通今若相度开此二河但下流申利二港并江隂军若议定深阔丈尺各于本界开淘庻协力皆办又孟渎一港在奔牛镇西唐孟简所开并宜兴县界沿湖旧百渎皆通宜兴之水借以防泄近嵗阻于吴江石塘流行不快而沿湖河港所谓百渎存者无几今若开通委为公私之便至乾道二年以漕臣姜诜等请造蔡泾牐及开申港上流横石次濬利港以泄水势五月又以两淛转运司并常州守臣言填筑五泻上下两牐及修筑牐里堤岸仍于郭渎港口舜郎庙侧水聚防处筑捺硬坝以防走泄运水委无钖知县主掌钥匣遇水深六尺方许开牐通放客舟淳熈九年知常州章冲奏常州东北曰申港利港黄田港夏港五斗港其西曰灶子港孟渎防伯渎烈塘江隂之东曰赵港白沙港石头港陈港蔡港私港令节港皆古人开导以为溉田无穷之利者也今所在堙塞不能灌溉臣尝讲求其说抑欲不劳民不费财而漕渠旱不干水不溢用力省而见功速可以为悠乆之利者在州之西南曰白鹤溪自金坛县洮湖而下今浅狭特七十余里若用工濬治则漕渠一带无干涸之患其南曰西蠡河自宜兴太湖而下止开濬二十余里若更令深逺则太湖水来漕渠一百七十余里可免濬治之扰至若望亭堰牐置于隋之至德而彻于本朝之嘉祐至元祐七年复置未几又毁之臣谓设此堰牐有三利焉阳羡诸渎之水奔趋而下有以节之则当潦嵗平江三邑必无下流淫溢之患一也自常州至望亭一百三十五里运河一有所节则沿河之田旱嵗资以灌溉二也每嵗冬春之交重纲及使命往来多苦浅涸今啓闭以时足通舟楫后免车挽灌注之劳三也诏令相度开濬嘉防元年守臣李珏言州境北边杨子大江南并太湖东连震泽西据滆湖而漕渠界乎其间漕渠两傍曰白鹤溪西蠡河南戚氏北戚氏直湖州港通于二湖曰利浦孟渎烈塘横河五泻诸港通于大江而中间又各自为支沟断曲绕防错不以数计水利之源多于他郡而常苦易旱之患何哉臣尝询访其故漕渠东起望亭西上吕城一百八十余里形势西髙东下加以嵗乆浅淤自河岸至底其深不满四五尺常言春雨连绵江湖泛涨之时河流忽盈骤减连嵗雨泽愆阙江湖退缩渠形尤亢间虽得雨水无所受旋即走泄南入于湖北归大江东径注于吴江晴未旬日又复干涸此其易旱一也至若两傍诸港如白鹤溪西蠡河直湖烈塘五泻堰日为沙土淤涨遇湖髙水泛之时尚可通行舟楫若值小汐乆晴则俱不能通应自余支沟别港皆已堙塞故虽有江湖之浸不见其利此其易旱二也况漕渠一带纲运于是经由使客于此往返每遇水溢纲运便阻一入冬月津送使客作坝车水科役百姓不堪其扰岂特溉田缺事而已望委转委提举常平官同本州相视漕渠并彻江湖之处如法濬治尽还昔人遗迹及于望亭修建上下二牐固护水源从之
　　古今水利总论　　　　　　　考　索
　　论古今水利之制莫善于周莫不善于汉夫水利之在天下犹人之血气然一息之不通则四体非复为有大而江河川泽防而沟洫畎浍其小大虽不同而其防通导逹不可使一国之壅阏则一也成周之尽力于沟洫西汉之用功于河渠不贪小利以害大谋不急近功以遗逺害田亩有灌溉之益川泽无壅塞之忧此周礼述沟洫迁史书河渠之利欤且成周匠人之职方井之地广四尺者谓之沟十里之成广八尺者谓之洫百里之同广二寻者谓之浍夫自四尺之沟积而至于二寻之浍一同之间其捐膏腴之地以为沟洫之制者凡几亩也【礼冬官匠人为沟洫九夫为井井间广四尺深四尺谓之沟方十里为成成间广八尺深八尺谓之洫方百里为同同间广二防深二仞谓之浍】小司徒之经土地而井牧其田野说者论田税之所出则百井之地出田税者六十有四而三十六井则治洫也万井之地出田税者四千九十有六井而五千有竒则治沟与浍也夫自一成之地积而至于一同万夫之众其捐赋税之入以治沟洫之利者凡几人也【地官小司徒注】成周之君岂不爱膏腴之地赋敛之入而弃以为无用之沟洫哉诚以所弃者小而所利者大所捐于公上者不能毫髪而所以福斯民而泽天下者无穷已也自经界不明而先王沟洫之制漫无可考以九河之地犹失其八支而莫得其迹【东坡辨九河云以汉许鬲之言攷之徒骇最北鬲津最南盖徒骇是河之本道东出分为八齐小白塞之为今河间兮髙以东至平原鬲津往往有其遗处葢其八支并归徒骇也】则细而沟洫之属可知矣天下所谓有才之士始出而以私智经营虽其利泽不博未及古人徧利天下之意不犹愈于后世兴水争地贪尺寸之利而遗无穷之害哉自春秋战国浚其源西汉导其流而河渠之水利详矣孙叔敖起芍陂楚受其惠文翁穿泄口蜀以富饶【史记】凿漳水于魏者邺旁有稻梁之咏【魏襄王时史起为邺令曰魏氏行田以百亩邺独二百亩是田患也漳水在其旁西门豹为邺令不知用于是引涛水灌田邺以富民歌之曰邺有贤令兮为史公决漳水兮灌邺旁终古舄齿兮生稻梁】导泾水于秦者泾阳有禾黍之谣【班固西都赋又前沟洫志自秦用郑国穿泾阳渠又名郑国渠至武帝中大夫白公复奏穿引泾水一起谷口以沟池阳又名曰白渠民歌之曰郑国在前白公在后云云且灌且溉长我禾黍】此见于春秋战国之时也自汉以来讲明尤备内而京师外而列郡又逺而边地源流分原隰碁布歴歴可见矣严能穿龙首渠于冯翊之地【注见前】儿寛穿六辅渠于左内史之治【武帝元鼎间儿寛为左内史奏请穿六辅渠】白公引泾水于池阳之区【见上】决渠降雨荷臿成云衣食京师亿万之口岂非京师之利乎【西都赋】其他郡县泰山则引汶东海则引钜定海南九江则引淮朔方西河酒泉诸郡则皆引河及川谷以溉田【沟洫之用事者争言水利朔方西河河西酒泉皆引河及山谷以溉田而闗中虚校成国漳渠引诸川汝南九江引淮东海引钜定泰山下引汶水皆穿渠溉田各万余顷他小渠及披山通道者不可胜言也】披山通道在在相望岂非诸郡之利乎轮台以东有渠溉田五千顷【桑羊奏故轮台以东枝渠黎皆欲国地广饶水草有溉田五千顷以上温和田益可流通沟渠而种五谷】而鲜水左右亦有桥七十所【赵充国屯田奏云愿留万二千人屯要害处缮乡亭浚沟渠治隍陿以两道桥七十所令鲜水左右】是虽极边之地水道源流无不加意又岂非边地之利乎西汉之君不计地利之广狭不论费役之多寡不一劳者不永逸不暂费者不永寜此汉人得享溉灌之利也然周汉所以得水利者治之者非一官领之者非一人得以尽心于沟洫河渠之间是故周官营沟行水之制则职之匠人俾任浚导之功也匠人为沟洫凡沟必因水势防必因地势止水蓄水之令则领之稻人俾专储蓄之利也【地官稻人以潴蓄水以防止水以沟荡水以遂均水以列舍水以浍防水】夫惟浚之于其始积之于其终又安有旱涝之患哉汉之京师则少府总禁池之事其属则有池监【百官表少府掌山海陂泽之税其属有上林上池监有都水长丞】有都水【见上】水衡掌林苑之事其属则有水司空【百官表水衡都尉水司空长丞属焉】有都水【前百官表奉常注如淳曰都水治渠隄水门又按太常少府水衡置有都水长丞】三辅以行京师之职太常以领巴陵之渠【并百官表】郡国则九江有陂湖官南海则有淮浦官南郡江夏则有云梦官夫惟既任于其内又分于其外又安有壅阏之忧哉【地理志九江郡有陂官湖官南海郡中有淮浦官南郡江夏郡有云梦官】国朝惠飬元元留心水利三司则有都水监【本朝官制都水监属三司员无常职兴役则差】诸路则有提举【淳熈七年臣僚乞委提举常平筑陂塘于海门潴水为备】州有倅贰邑有丞佐【淳熈七年又臣僚劄子乞委诸路常平司籍定所郡县公私陂塘川泽之数专责县丞因民暇日劝率防导圣防依令专督责县丞于农隙日浚治流导广行储蓄】而又郡有守邑有令皆得以行其浚导储蓄之利故修萧何之故堰则若许景山而废坏之地复蒙大利【真宗朝知兴元府许景山尝修汉萧何所为故堰号其属曰鄼侯方定天下乃暇为此以灌农田今吾岂改一时之劳而废万世之利于是因其壊堰大修之】正郑公在前白公起后之意也【见上】修召信臣之旧渠则若赵尚寛而荒废之场变为沃壤【仁宗朝有唐州太守赵尚寛者复修召信臣集与境内陂堰向为荒瘠之地变为沃壤三司使包拯上其事以嘉其能命留再任且有旌擢之谕】正前有召父后有杜母之意也【后汉杜诗复修召信臣南阳渠人歌之曰前有召父后有杜母】筑海隄以卫田而民享其利则如范文正【范仲淹监西溪名建白于朝请筑海隄于通防海州之境长数百里以卫民田以文正为兴化令专掌役事发通泰楚海四州民夫治之既而民享其利兴化以范为姓】兴水利有功而治累得声则如刘彞【安定胡先生有治事斋如治兵水利之类尝言刘善治水后累为政皆兴水利】得人如是则其利可胜计耶今日闻有论水利之事矣而不其利闻有任水利之官矣而不行其劳太湖薮陂泽水之所潴而河渠亩遂水之所泄豪民垦之以获丰殖之资官私仰之以享租输之入及其日増岁衍而水利之故地皆为创置之良田曩之仰其水利以耕者今不胜旱溢之害是固不可以悉举也姑以越之鉴湖言之自汉永和中始辟其广二百余里而灌溉之利及于民者为田八千余顷及熈宁中盗耕其中者九百顷至近岁又甚矣至取其田以归之公上此未害也而不知所剰者仅数百亩而利之所以复未必尽归之官所言者凡数千顷而骎骎不已则越三郡将受其矣倘今日公上不利丝毫之赋守令不恤豪右之民毋惑于纷纷之议毋【阙】于悠悠之事则何患乎利不具害不除而使周汉【阙】其利哉虽然水利固当举也亦未易轻举也才不辨者不足任心不尽者不足任茍且顺从者不足任上縻帑库下夺农田隄防一开水失故道间有指邻国以为壑说禹贡而行河者益以滋其谬耳不然闵之苕溪入太湖东坡何托此以讽熈宁兴水利者哉
　　稗编卷一百二十
  </div>
  <div class="pagination">
   <a href="稗编_page66.html">
    上一页
   </a>
   <span>
    ...
   </span>
   <a href="稗编_page62.html">
    62
   </a>
   <a href="稗编_page63.html">
    63
   </a>
   <a href="稗编_page64.html">
    64
   </a>
   <a href="稗编_page65.html">
    65
   </a>
   <a href="稗编_page66.html">
    66
   </a>
   <span class="current-page">
    67
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
