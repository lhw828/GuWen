<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 145 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 145 页/共 736 页
  </h1>
  <div class="content">
   七月己未先送魏博史宪诚旌节中使刘弘逸奏云：六月二十五日到魏州二十六日夜三军杀史宪诚举大将何进滔其新节度使李听入城不得壬子召宰臣裴度王播路随对于延英诏以魏博节度衙内都知兵马使检校秘书监兼侍御史何进滔为检校左散骑常侍充魏博节度使壬申诏雪王庭凑依前金紫光禄大夫检校司空太原公成德军节度使先是沧州李同捷求代父任诏授以兖海同捷不奉诏投款於庭凑廷凑出兵挠魏北境以接之诏绝廷凑进奉时河朔连兵日久朝廷益苦馈饷之费及同捷授首廷凑亦微露诚款於邻封帝揣知中外之心所宜故有恩荡之诏。
九月以王廷凑洗雪命有司先籍入其留邸及店铺等并令却付官吏所繇德棣诸州者并放还。
五年正月庚申幽州监军使上言节度李载义於球场送宣赐德政碑中使後院副兵马使杨志诚同打球志诚等遂於球场叫呼谋乱载义当日走投易州。又奏志诚杀莫州刺史张庆初以载义姻党故也。帝闻之惊促召宰臣入对时兵部尚书平章事牛僧孺早入先召见帝惕然曰：幽州之事可奈何僧孺曰：此不足烦圣虑臣被召疾趋容臣稍缓息具条以对帝良久曰：卿以为不足忧何也。僧孺曰：陛下以范阳得失系国家忧戚耶。且自安史乱後范阳非国家所有前时刘总向化兼以土地归阙朝廷约用钱八十万贯而未尝得范阳尺布斗粟上供天府则今日志诚之得犹前日载义之得也。陛下但因而抚之亦事之宜也。且范阳国家所倚赖者以其北捍突厥不令南寇今。若假志诚节钺借其土地必自为力爪牙之用固不计於逆顺臣固曰：不足烦圣虑帝大喜曰：如卿之言吾洗然矣。壬戌李载义遣从事上言自破沧州後累表请赴阙廷频奉诏旨不许今月十三日於球场为管衙兵马将杨志诚翻动其日辰时将男正元并随从军将奔赴阙廷帝令中使至太原以采宣迎并赐以书诏紫衣牙笏玉带并药一合银器一个所在宣赐甲子赐载义永宁里第一所壬申载义为太保同中书门下平章事仍令所司择日册命以嘉王运为幽州卢龙节度观察处置等使以志诚为幽州节度观察等使留後是日诏中使以米面粟豆油盐共一千石钱二千贯绫绢三千疋柴四十车草一万束就永宁里第宣赐载义。又令尚食日给十人生料翌日。又命以良马一匹并鞍就第以赐之及宾佐将吏无不广г恩锡。
四月以杨志诚为工部检校尚书并幽州大都督府长史充幽州卢龙军节度副大使知节度事管内观察押奚契丹两蕃经略等使。
七年八月杨志诚就加检校左仆射用含弘之典也。初志诚转吏部尚书诏下进奏官徐迪诣中书白宰相曰：军中不识朝廷事体只知自尚书改仆射为迁不知以工部转吏部为美。且军士盛饰以待新恩一旦复为尚书军中必怒今中使往其势恐不得出及使至其仆奔还奏曰：志诚怒不得仆射三军亦有怨言中使并为志诚系留矣。志诚遣使让官复赐官告其使不受而归朝廷纳裴度之言务以含弘故再加仆射（载义为河东节度使时杨志诚复为部下所逐过太原载义躬自驱击遂欲杀之从事救解以免然而擅杀志诚之妻孥将卒朝廷录其功曲法不问）开成三年六月壬寅以康州流人王晏平为永州司户参军员外置同正员晏平为灵武节度使去任日取征马四百馀匹及借兵器千馀事遂隐没妄为申破台司推勘狱状悉具计赃七千馀贯以晏平之父智兴尝有战功故特免死从流未至流所魏博镇州幽州三节使有表请雪遂除抚州司马给事韦温薛廷老卢弘宣等封敕改为永州司户韦温等。又封还帝命中人宣慰温等制命始行时晏平在麻之中未至流所广以金帛交结中外既得免死旋。又除官复假三镇之势以迫朝廷而执事者但务姑息河北不守法理时论惜之。
●卷一百七十八
○帝王部　姑息第三
唐宣宗大中四年幽州戎帅周寝疾表乞都知兵马使张伸为留後朝廷可其奏加右散骑常侍其年冬诏赐旌节迁检校工部尚书。
僖宗广明元年以巢贼陷阙帝巡狩於褒斜四川节度使陈敬迎扈至蜀行阙之事一以委焉以功加开府仪同三司检校太尉同中书门下平章事封颍川郡王及驾回赐铁券舍其十死。
中和四年正月制授鹿晏洪山南西道兴元节度管内观察处置使兴元尹晏洪本许州郡校中和初从中武军监护杨复光讨贼京师贼平复光卒军无所统乃以本军并徐宋之兵西入射胡关陷襄邓及下金州洋州路直抵兴元初则云：西赴行在及所历封壤悉皆屠之臣钦。若等曰：史失名军士骄猾晏洪不得制因进逼兴元其帅牛勖不能拒奔赴成都朝廷以京邑初平议其姑息诏授留後至是加节制焉。
光启元年三月以徐州节度使时溥为钜鹿郡王制曰：天用日月司之以晦明帝赖股肱寄之以休戚念其功则报无所[A092]厚其赏则诫在可危尔勿犭旬於骄盈吾靡劳於姑息也。时溥为时杰出临难慨然用礼乐为身基知德刑为战器文惟附众武足取威万旅无讠华一方底定朕以彭门人兼沧楚地控淮河因命专征果闻善训公忠所化气俗自平极将相之崇高作藩宣之轨则噫成功未易持禄尤难倚伏相循安危是系朕尝览祖宗之纪每钦兼济之图尚父汾阳王太尉武穆王皆道合中兴勋高往烈然子仪以恢弘体国保富贵於永年而光弼虽刚正奉公积猜嫌於晚节盖坦怀未至则全美或亏言念大臣足为前鉴惟尔竭诚保奉著节始终畴咨虽显於上台制爵宜加於异姓彼邦遗事故老当传勿劳铭鼎之恭用永绅河之誓服兹休宠慎乃令图庶俾君臣永於竹帛。
昭宗大顺元年制以德州刺史权知沧州兵马留後卢彦威检校尚书右仆射兼沧州御史大夫充义昌军节度沧德观察处置等使彦威光启末逐其帅杨全玖求旄节朝廷以扈跸都将曹诚为沧德节度诚虽不至任而彦威之请不行至是王罗弘信因张用兵为彦威论请故有斯授。
二年三月制以青州留後王师范加检校兵部尚书平卢军节度使是岁镇州王曾有表荐曰：臣闻推亡固存古有明义兴灭继绝书著前文盖圣王弘延赏之恩哲后开劝能之道故吴君录旧育凌统之孤儿汉帝追功举张良之爱子臣伏见故淄青节度使检校司空同中书门下平章事王敬武将星发彩金匮传符推心皆务於政经戮力每勤於王室自艰难变运銮辂省方海岳一隅不惊刁斗关畿数路尝走梯航加以沦落衣冠流亡民庶皆能赈┰尽致昭苏可谓辅国荩臣佐时良牧而不幸秋兰败叶朝露光俄成就木之悲不尽登坛之寄其男检校工部尚书权知留後事师范亲为嫡长才实瑰奇早绾父兵夙知军志张飞之敌每说无前魏万之名咸言必大顷以元戎物故外府事殷体人情怀骚动之虞俟朝奏有关河之隔以是连营义旅比屋蒸黎追栾社以增哀思召棠而沥恳爰从苫块抑主兵戎分少拊寒尽同赤子望就日颇罄丹诚今则戈戟罢寻光阴已变险夷一致首尾二年雄棱真是其将门造次不渝於臣节虽皇华紫诰慰安相继於道途而旧旆油幢承宠未闻其拟议将何以宽诸众望塞彼群情光成季之高勋表臧孙之後嗣伏望皇帝陛下信敷九有仁覆万方当惟新革故之时思就俗理人之道克全修偃早委节旄俾其户户披皆瞻白日人人弃管尽观青天覃四时不宰之功救五郡倒悬之苦则岂独自夷及夏咸知妪煦之恩诚亦在存与亡俱荷生成之施初师范父敬武本青州无棣人少为牙将会安师儒乾符中为帅遣平贼有功尤宠之及巢寇犯长安逐师儒自为留後时朝廷多故因授正命累加至检校司空平章事去年敬武卒三军以师范为留後表请旌节朝廷不允制以前陈许节度使崔安潜为帅棣州刺史张蟾迎之师范遣将卢弘攻蟾弘复叛回军以攻青州师范虽年小多智数乃遣人重赂迎弘请避贤路乞守先人坟墓全首领而已弘然之既入师范伏壮士扌益而杀焉安潜乃归阙如此二年朝廷未降节钺至是以恒山表荐为名乃加是命景福二年正月凤翔李茂贞奏以兴元知军府事李维密率本军越授梓州从之初梓州顾彦晖兄彦朗以大顺初卒三军以彦晖为留後茂贞表荐遂加正命及降旄节为兴元杨守亮所滞後茂贞败守亮收复兴元曾有表请再降东川制命词曰：臣闻镂鼎书必归於勋德分茅建秩允属於贤良明朝无滥赏之文圣代绝。且侯之论其有功标岘首业著燕然殊恩寻降於虎符睿渥已颁於龙节旋遇蛇蟠剑栈棘植铜梁遮日月之回光阻山河而倒浪今则初开九折渐涸长鲸宜宣既往之恩合举已行之命臣熟稽通论方敢上闻倘无弃於瞽言庶有礻卑於玄鉴臣伏见东川节度使顾彦晖门传将略代袭军功佩董卓之双由基之一镞南金炼质经大冶而弥坚东箭推心遇繁霜而转劲伏自顷岁蚊雷聚响螗斧称威风摇而海岳将倾火烘而薰兰不辨顾彦晖与亡兄彦朗提戈雁塞奋臂龙沙同驱显引之师入奉纪纲之仆青黄杵下辛勤果建於勋庸赤白囊中动静罔违於禁制伏以先皇帝鸾旌反正凤辇初安爰置酒以论功遂图仪而表德顾彦晖亡兄彦朗由是荣颁剑履显誓山河饰金之象犹新垂露之文未灭岂谓忧时积疹奉国劳神三秋而大树忽凋半夜而将星潜殒是致人皆罢市里为辍舂泪碑虽没於蒿莱画象但喧於箫鼓顾彦晖以三军拥路百姓排关感羊祜之遗心请冯君之继踵伏自暂持纪律权总貔貅谢玄用才虽履屐而有任句践抚士从觞豆而皆均伏蒙皇帝陛下俯念群情仍怜异政降旌幢而示宠宣雨露以守功风行而天下皆闻日照而人间并见不谓绵州刺史杨守亮鸱张要路蚁聚通津擅抑芝泥强留瑞节召兵戈於武定阻琛赆於褒梁大肆处刘将营统制臣与州节度使王行瑜同兴义旅共伐奸谋一挥而枭离巢再战而猿猱失木既通剑路寻达刀州顾彦晖屡捧诏书曾颁旌钺非是剪桐之戏已承裂地之封濡涵而难滞旧恩锡赉而愿加新节犹希进秩用表优贤臣谬窃临戎尝思举善敢觑先茅之赏庶遵连茹之文时朝廷遂命使再降旌节皆茂贞保荐之力也。是月彦晖与西川王建争田疆理相失遂战斗不绝既乞援茂贞乃以兵赴焉三月制以捧日都头陈为广州刺史岭南东道节度使扈跸都头曹诚为黔州刺史黔中节度使耀德都头李为润州刺史镇海军节度使宣武都头孙惟晟为江陵尹荆南节度使并加特进同平章事各令赴镇并落军权时朝议以李茂贞傲侮王命武臣难制欲用杜让能及亲王典禁兵故罢五将之权兼以平章事悦其心。
六月制以凤翔陇州节度使检校太尉中书令凤翔尹上柱国岐王食邑四千五百户李茂贞为兴元尹山南西道节度使十月诏雷州司户参军杜让能赐自尽於临皋驿初让能为太尉与李茂贞不协景德初杨守亮为茂贞所败以朝廷欲割果阆州姑息之茂贞怒陈言让能曰：宰弼外镇四夷内安百姓阴阳不顺犹资燮理之功宇宙将倾尚假扶持之力即万灵舒惨四海安危尽系朝纲咸繇庙算既为重任方属元臣况国步多艰皇居未壮曩日九衢三市草拥荒丘当时万户千门霜凝白骨大厦倾欹而未已沉疴绵息以无馀皆曰：非贤臣无以拯社稷之危非真宰无以革寰区之弊令公舍筑入梦投竿为师践履中台制临外阃不究兴亡之理罕闻决断之机盖意有所不平心有所未悟辄思上问愿审臧谋窃见杨守亮擅举干戈阻难西道将图割据吞并东川据巴ク为万窟恣豺狼於梁汉致十年荆棘果闻败衄寻挫凶狂既前去而不谐思却归而无地当道与州见为阻隔纲运方举问罪师徒忽朝廷授武定之双旌割果阆之两郡未审是何名目酬何功劳紊大国之纪纲蠹天子之州县非惟取笑於童稚抑。且包羞於马牛傥谓奇谋信为独见伏虑明公赏逆党无君之子愤忠臣奉国之心要助奸邪须摧正直。又闻公切於保位利在安家商量不自於中书割全通於内地虽知渊奥罕测津涯亦闻骇异群情颇是讠宣腾众口未敢便陈章表明述是非伏冀明知特加密示用疑惑稍决指归时让能抗答之茂贞繇是转怒焉後以茂贞跋扈既深帝谓让能曰：春秋之义将而必诛安有甸服之间显违朝旨而悖慢如此我。若不讨四方其谓我何让能奏曰：艰难已来行贞元故事姑息戎臣久矣。根牢蔓织附之者众一旦难骤革之京师去岐咫尺人心易以危惧设有陵犯损威愈甚愿陛下稍解雷霆之怒而熟计之昔汉文以吴濞不朝赐之几杖正为此也。帝曰：政刑弛紊诏令不出都门斯乃贾生恸哭之秋也。书不云：乎！药不瞑眩厥疾不瘳朕不欲孱孱守活坐取凌削因除宰臣徐彦。若镇凤翔以茂贞为兴元尹以嗣潭王率禁军送彦。若或茂贞迁延不受代即攻之军旅所决一委让能让能因上言曰：陛下愤藩臣倔强必欲︹弱枝以隆王室则请宣召中外大臣与臣同心戮力以成陛下之志不宜独任微臣也。帝曰：卿位居元辅与朕均休共戚勿以此为辞尔让能曰：臣待罪台司所未乞骸者思有以报陛下也。安敢爱身以避事况陛下之志宪宗之志也。但时有所不便有所必然他日臣虽受晁错之辜不足以弭七国之患敢不奉诏继之以死及禁兵将出忄佥人奸党咸声言此一举也。非朝廷之谋让能报私怨也。王师既败茂贞向阙帝御楼斩军容使西门重遂斩枢密使李周童以徇茂贞茂贞进兵临皋驿抗。表曰：无辜加罪杜让能之始谋也。非中使之罪请杀让能让能奏曰：臣固预言之矣。今独有归罪於臣可纾国难帝不得已贬雷州司户参军仍诏送茂贞军前茂贞具礼出迎至驿复表请行朝典如此往来者竟遣中使害让能於驿内。
十二月制以凤翔节度使李茂贞守中书令进封秦王兼兴元尹山南西道节度使王行瑜赐号尚父赐铁券。
乾宁三年凤翔李茂贞逼京师诸王率禁兵奉车驾将幸太原次渭北华州韩建遣子充奉表请跸驻华州乃诏曰：镇国军节度使韩建忠贯雪霜义坚金石十陈章表备竭忧国之诚一诣行宫愈验爱君之志况华州城垒牢固粮储赡丰兵士。又免远行车舆。且绝他虑时诏下之後信宿而至华以华之公署为行宫。
八月。又付韩建诏曰：卿武抱七德瑞应四灵挺生德门佐我丕祚采衣就养深知百行之原布被奉家不以三公之贵朕闻卿高节奖卿崇勋迁幸已来社稷是卿宜每关朝政莫惜揣摩既位列大臣亦不为越分至於道路警候晨夜是防皆伫良筹用致高枕无令奔轶以慰焦劳诸道节度使知卿至忠服卿威望卿宜各移书檄告以安危使有兵者陈勤王赴难之谋丰财者展急病上供之效合成忠孝同济艰难启我中兴允属上将山河为誓不在他人初帝在富平以人情阻挠召建议之建即至跣露首罪言发涕流帝亦为之色动竟未知其心也。及入华公卿近侍皆与建胶固不敢专行制令故下诏使建揣摩时政得失及告谕藩镇时建乃上言云：昔先皇帝幸蜀都之日陈敬守镇锦城过恃宠私多所参预所以远方观听物论讠宣然臣岂敢遵彼覆车同其滥吹至於是防道路拱卫乘舆夙夜在心是臣之职。
四年三月丙子制以韩建资忠靖国功臣封昌黎郡王五月乙亥以建八表让昌黎郡王诏曰：卿始以勤俭镇关辅为列岳准绳近以忠赤扈和銮立大朝纲纪诚款备尽丰省中规下有慰於孝思上无累於供亿创行庙之功也。群后在廷盛典咸举复累朝之废坠崇万代之本根建储宫之效也。而。又请散兵甲大斥奸邪忠言屡闻成绩可数以身许国其心动天虽仲尼兴微管之言汉祖有必勃之谓方用经济殊曰：寂寥永言茂恩讵非异数但念成人之美君子所先执德不回格言斯尚是用寝美号重封之泽就谦光崇让之规足以警励贪夫教化疲俗已议依允尤切叹嘉。
九月癸酉诏以太子太师卢知猷撰韩建德政碑文前户部侍郎司空图为颂建累表坚让从之初是岁春华人表请为建立碑时建上第三表让至是知猷与图词成帝令琢其二碑建。又面奏坚乞寝敕其碑竟不立。
十月癸卯制韩建兼辅国军节度使长春宫使初李瑭领同州瑭茂贞之养子也。时帝自播迁已来怒茂贞未巳将遣宰臣孙理驾下军及率诸镇讨之韩建累谏故未果行瑭知之故逃凤翔至是命建兼之时建亦陈让诏曰：卿才本济时道惟师古致君不期於辱市忧国每至於忘家自朕薄狩近关逾周岁备见忠勤之效莫非倾尽之心允谓良臣宜膺重寄会同州元戎失职军旅不安况接行朝尤思得帅是用资尔兼领镇乎！危邦冀疲瘵之渐苏而烟尘之彻警何乃遽陈章表过有冲方藉当仁岂宜多让固难依允无至再三寻遣供奉官祁彦祥宣赐旌节官告至建理所寻授焉建巳兼判京兆尹有跋扈之志而致瑭之去镇人亦意建所摇动也。
光化元年九月戊辰制加韩建守太傅兼中书令兴德尹颍川郡王并赐铁券仍令所司择日备礼册命十月丁酉改封颍川郡王韩建为许国公。又赐铁券是月魏博节度使罗弘信卒三军立其子副大使绍威知兵马事寻赐之节钺。
天复三年五月辛丑下制以两收宫阙扶危保国功臣凤翔陇右兼四镇北庭行军彰义军节度泾原渭武等州观察营田押蕃落等使开府仪同三司守尚书令兼侍中凤翔尹李茂贞可检校太师守中书令茂贞自天复初反正之後朝廷多故尽并河西四镇及秦陇四州山南八府父子兄弟方牧十馀人朝廷姑息不暇遂加尚书令进封岐王至是失势以朱全忠官才至中书令心不自安乃累上表乞罢尚书令有诏允之改授太师。
後唐庄宗天十八年镇州大将张文礼杀其帅王文礼请旄节於帝帝曰：文礼之罪期於不赦当斩首以谢冤魂讵敢邀干旄节宾友曰：王氏之冤实繇文礼方事之殷。且须含垢不欲与人生事但假之以五命徐为後图帝不得已从之四月乃遣上介卢质承制授文礼为镇州兵马留後（文礼既杀王父子举族灰子及其妻朱氏以通梁人寻间道告於梁曰：王氏丧於乱军普宁公主无恙文礼徇贼张友顺所请因为留後於浑城视事以俟上疏兼要节旄知温奏卢台寻亦奉笺劝进庄宗姑示含容而可其请）。
明宗天成元年九月制扶天辅国翊佐功臣天策上将军武安等军节度湖南鄂岳等道管内观察处置兼三司水陆发运等使开府仪同三司守太师兼尚书令潭州大都督府长史使持节都督鄂州诸军事守鄂州刺史上柱国楚王食邑一万七千户食实封一千五百户马殷可检校太师守尚书令馀并如故（天策上将军之号旧无此官伪梁时马殷骄僭求尚书令伪梁以唐太宗为此官历朝不置今既革命随请与之殷。又以太宗为天策上将遣纪纲求之梁宣於制册内。又加军字马殷以谬论请数四。且云：人臣旧无此号将来更处何官梁人不听殷黾勉不能辞至今为号也。）。
十月壬子制叶盟辅国功臣静江军节度使使桂管内观察处置等使开府仪同三司检校太师兼中书令使持节桂州诸军事守桂州刺史上柱国扶风郡王食邑六千户马ク可加食邑一千户食实封一百户（制云：尔已名尊四辅位冠三师既无品秩升迁准以井田增此要语也。名器假人如此贾谊所以长叹息者无如之何）。
二年四月兖州节度使充北面招讨使房屯兵杀冀州刺史招讨副使乌震初诏震代知温帅镇震遽至有怨言因纵博诱牙兵杀震於席上会次将安审通保骑军隔河按兵不动知温惧其不济乃束身渡水复结审通逐其乱军以奏朝廷姑息知温下诏邺尽杀军兵家口老幼数万清淇为之变色寻诏遣知温就便之镇以安反侧。
十月青州节度使霍彦威差人走马进箭一对称贺杀逆党帝却赐彦威箭一对（传箭者蕃家也。起兵令众即传之今霍彦威以蕃将为人臣下而传箭於君上不典之甚也。）。
四年七月荆南行军节度司马高从诲遣都押衙刘谦已进赎罪银三千两（从诲父季兴自伪荆帅据有其地庄宗平中原季兴惧自请入觐复令归镇及帝嗣位季兴表请峡内诸州仍旧图隶属朝议才允季兴即谋︹取时魏王继岌平两川舟运奇货数艘下峡为季兴所掠缮城自守帝命襄帅刘训率师讨之遇水退季兴臣於杨溥受伪爵命洎季兴死从诲归国谦已至帝御中兴殿陈荆州之贡於庭顾谓侍臣曰：父子罪不相及季兴负恩殁身於地从诲悔祸乃心本朝予以恩信待人有何不可安重诲拜而言曰：陛下以德和人不俟舞干革心从化臣等敢贺）。
长兴元年正月荆南奏峡州刺史高季雍归州刺史孙文乞。且依旧任从之。
四月河中杨彦温叛遣殿直都知范氲押金鞍辔马金带散马衣一袭及纟州刺史官告敕牒往河中赐彦温。
十二月戊午制荆南节度使高从诲亡父扶天辅国翊佐功臣荆南节度归峡等州观察处置等使开府仪同三司检校太尉尚书令江陵尹上柱国南平王食邑八千户食实封五百户高季兴可赠太尉从诲母赵国夫人朱氏可赠吴国夫人。
二年正月敕故保邦崇德忠略康济功臣天策上将军开府仪同三司守太师尚书令上柱国楚王食邑一万八千户食实封一千六百户马殷品位俱高封崇已极无官可赠宜赐谥兼神道碑文仍以王礼葬是月静江军节度马ク卒废朝赠尚书令ク楚王殷之弟也。
三年五月东川董璋为孟知祥所杀枢密使范延光等奏曰：荆南所奏两川事宜虽未有兴元奏报此事必不凭虚臣等料孟知祥。若兼有两川虽除心腹之患然其军众皆吾将士宁不思归知祥纵。若专制剑南仍忧此辈谋变料其筹必欲外恃朝廷形势以制诸军然陛下苟不能屈意招携彼亦无繇革面帝曰：知祥予故人也。以贼臣间谍致兹阻隔抚吾故人何屈意之有即令供奉官李环使西川赐知祥诏曰：省洋州及兴元奏探闻得董璋把截剑门关路不通利州与西川往来兼称董璋自领徒党侵逼西川管界西川已出兵士御备其利州人情不安未知两川的实音耗等事朕闻天惟福善神必祸淫玄鉴昭然冥符定矣。故积功累仁者无所不济穷兵黩武者未，或不亡是以齐国尊周终全霸业吴王伐越自取丧亡略验古今足分成败卿时推间杰世仰全才知治乱於未萌测安危於未兆首处缔构再复宗祧英谋迥掩於耿吴茂业遐超於申甫论功为最锡壤居先自居守於北门往镇临於西蜀安民有术抚众多恩方静治於龟城期永扶於凤阙董璋比膺朝寄荐领戎会曾无犬马之劳但纵豺狼之性顷岁潜怀逆节密设奸机志欲兼并恳谋间谍始奏卿之得失知朕不容後说朝廷之短长图卿相信只凭诡诈便欲侵吞欲西犯於蜀川遂东窥於阆郡不烦缕可验包藏乱常之罪恶既彰伐叛之刑书难赦朕乃卷求良帅殄灭凶渠此际寻委卿兼都川行营供馈应接使方倚仗於戚藩俄阻艰於寇境路岐虽隔情好如初中间令进奏官苏愿及进奉军杜绍本等相次归还令传诏泰想其到彼备达予怀卿御敌多方折冲有备虽深嫉恶犹示睦邻尚抑骁雄观其[C260]隙而董璋果然颠蹶尽露奸邪初控扼於剑门遽侵骚於锦里为臣。若此灭族非遥卿可严诫师徒妙绝筹画按兹良便速殄元凶朕亦寻遣军前径临境上为卿犄角扼贼咽喉伫扫荡於氛霾复流通於信使当覃异渥式奖殊功卿宜慎固远图秉扶大节保君臣之重义成家世之美名况卿骨月至多丘园在此自来存问并得安全可表朕之倚卿所赖卿之为朕伫观英断定集大勋岂惟只委於节旄长居贵盛兼俟别颁於纶更广封崇奸鬼自分始终可鉴其为眷注无忘寐兴今遣卿外甥李环赍诏慰谕想当知悉。
九月乙未供奉官李环自西川使回进呈西川节度孟知祥表三封并信物先赐金盘盏注子纱罗盂子等。又奏福庆长公主以今年正月十二日薨两川因环而通也。（环太祖弟忻州刺史克宁子也。克宁事见庄宗实录克宁妻孟氏知祥之妹克宁既诛归孟氏时随知祥在蜀朝廷既闻知祥杀董璋收复东川无人通信乃令李环省母因赍诏慰谕环具陈朝廷相厚之意知祥复称藩如初自此骄倨不法矣。）甲辰先遣供奉官陈延矩往遂合等州值董璋叛隔在西川至是延矩李环同来赍到孟知祥表三道一谢昭雪请酬奖破董璋立功将校赵季良等五人乞加节钺一部内刺史令录官员乞许行墨制乙巳遣ト门使刘思政充西川宣谕使与知祥诏曰：省所奏东川董璋，爰自为邻从初不睦尝厚诬於表疏每深间於朝廷欲窃兵权来并土宇忽去年四月二十八日暴兴兵士至五月一日骤入汉州寻差马步都指挥使兼知武信军节度留後李仁罕右厢马步都指挥使兼知宁江军节度兵马留後张知邺衙内都指挥使兼知昭武军留後李肇等各於界分警备。又令副使权知武泰军节度留後赵季良在府巡守其左厢马步都指挥使兼知保宁军节度留後赵廷隐先次部领兵士三万人出次新都乡自统领衙队二万人骑继进至三日交战杀败董璋斩首万馀级执八千人擒贼将校八千馀人甲马七百匹收衣甲器械十万事其董璋与男光嗣四日巳时走入东川前陵州刺史王晖斩璋父子首级来献军门寻收下东川城。又奏今夏方议赏功其文武将吏等众意难违已取六月十一日权兼东川指挥公事具悉朕以董璋位列山河名兼将相全末输忠事主以礼睦邻辄恣凶狂拟谋吞噬谮卿则妄呈章奏诳朕则欲窃兵权奸计未成贼机寻露既无间於构惑唯有志以攻侵卿虽认包藏久从含忍但务戢兵而静治只期应敌以御冲俟落彀中即加翦扑。若居度外。且示协和而董璋果出妖巢暴兴叛党忽犯成都之境骤逾汉郡之疆蚁聚蜂屯鸱张豕突谓锦川而可取谓天网而可逃及卿密运戎机大张军剑戟川排而亘野旌旗布以蔽天鹅鹳才交豺狼已殄弃甲者追擒既尽投罗者剿戮无遗寻迫元凶遁归孤垒不暇守陴而恸哭便当传首以迎降恶蔓顿除祸胎全拔永肃潼江之波浪尽收妻阝道之封疆不有贤良谁分忧寄傥非英特孰静方隅纪功而焕耀常载德而辉华简册捷音初至庆快良深嘉叹之馀旌寿是切况闻众恳已请兼权实契朕怀即加真命其为卷瞩无忘寐兴其立功将校权兼留务李仁罕张知邺李肇赵季良已下咸著忠良亦须正授续行渥泽相次奖酬想宜知悉。又诏曰：朕猥以眇躬缵承丕构赖忠良之共理冀寰宇之永康矧念元勋早联懿戚永保君臣之分足论终始之心卿出应贞期生符间气洞晓圯桥之兵略玄通渭水之戎韬重整汉仪首冀大计再隆周道迥立殊功实有令名载於良史是膺朝奖继领藩宣外则覃声教於百蛮内则效忠勤於双阙交修职贡备竭臣诚方表率於诸侯永维持於景运不谓董璋夙怀虿毒潜贮狼贪拟并吞於仁封诈倾输於直节密飞章奏累述事机或叙卿之短长或报卿之动静无非斗激每欲攻侵朝廷贵要协和久从隐忍表文具在事状甚明及知不纳其谗邪乃去反陈於离间仍於邻道顿起[C260]端只凭诳惑之词便作窥觎之暴既干纪律须举宪章爰命帅臣共平寇孽此际遂委卿兼东川行营供馈应接使如斯倚注，岂有猜嫌渥泽方行使车将发旋属道途之阻塞复当边境之沸腾繇是去意莫通来音亦绝偶致关防之多事久闻分野之延灾盖以朕至德未孚纯风未洽每自责躬罪已敢忘旰食宵衣况卿动禀箴规深怀鉴识从初料其操守岂敢徇彼狂迷只应屡中巧言偶生疑论遂。且徐观其向背终图自别於妍媸其间但务训兵止期应敌遐想勤王之力讵移许国之心所以中间先令进奏官苏愿及进奉军将杜绍本等相次归还式明安慰朕。又知董璋果谋鼠窃转恣鸱张辄侵岷益之崇封俄越梓潼之末界兹察诡计究彼初心附皮毛唇齿之欢足明矫妄窃郡邑金汤之利可验包藏朕乃寻遣近臣径赍明诏示其犄角表此招怀仍许优恩别传密旨果闻卿意备体予怀即决远图亟回英断驱锐旅而既歼寇党取危城而方剿渠魁爰效至忠克全大节尽倾衷素叠贡封章并往日之疑襟细述此时之戎事大朝正朔奉之不渝列镇规程守之无易仍厚支其馆济隔过之王人载认恭勤益明尊奖尚未舛误得以平持今後协和自然悠久鱼水之情宛在山河之任永居足保勋荣转期富贵至於封赏固不食言凡在系文更宜宣力嘉叹之外注瞩斯深。
十月乙酉朔帝见群臣於端明殿再遣李环奉使剑南初同光末魏王继岌平定两川及班师留兵五千人镇守自後安重诲潜酿兵[C260]欲图两川每除授川中刺史必以兵从小郡不下五百人以牙队为名先是夏鲁奇所率兵三千人赴镇遂州及董璋先留东川兵士我之精甲不下三万人陷在蜀川孟知祥丰给厚赐将校与妻孥田宅邀其死力而赵廷隐李仁罕李肇等皆吾之将校也。知祥自补授藩镇知祥既败董璋兼东川亦不遣复以闻洎李环往宣诏旨知祥骄矜自恃乃上章云：臣当道先隔留川中兵士乞发遣家口骨肉来入川今再遣李环与知祥诏曰：供奉官陈延矩回览所奏遂阆黔参等州自此差来所屯军都将士等当府已厚给衣粮尽令优足其指挥都头各随职次悉以安排虽因事以在川固系籍而为国但念各有家口骨肉在本管军营居此者已有生涯在彼者宁无离恋伏乞敕见在营幕放前件将士家口入川等事具悉切自[C260]起梓绵灾延巴蜀繇兹奸贼累我荩臣阻渥泽以不通构猜嫌而莫解果招神感自就天诛卿有勇有谋克忠克孝虽偶遭诖误而每切推崇率师徒而继殄邻凶贡表章而寻输臣节兼以诸方戍卒皆厚给於衣粮数道王人亦优加於供待周勤。若是嘉叹良深并奏人名已系兵籍朕既推诚而待物卿方尽瘁以事君卿安即是朕安在彼何殊在此所谓家眷东地更乞发西行既览奏陈固议俞允寻命宣兹表意采彼舆言皆以久抱暌离极思团聚但以舍兹九族就彼一身虽丝萝琴瑟之情分飞甚苦而松柏丘园之恋抛弃尤难。又知已有生涯恐虞却相弃掷况闻两川曾经战斗必有杀伤既难轻议於往来兼恐不实其存殁切恐去不相见往无所依转令两地之困空尽致一家之沉没闻兹哀诉。又可悯怀其如口数颇多地里极远如或正身自来般取即应此辈不贮忧疑卿可体彼人情详兹物理妙加筹度贵协便宜故兹诏示想宜知悉知祥别表两川部内将校州县官员缘地里遥远一时奏报不暇乞许臣权行墨制除补讫闻奏与知祥诏曰：据所奏以文武之将僚希尺寸之官赏请卿自称王爵权行制书卿以未经先奏於宸聪不欲便加於众意却缘熊罴之武旅怀铁石之壮心或立功劳须加爵赏难以具排官氏繁奏圣聪敢希显降明文许行墨制亦自朝廷之成命委藩翰以奉宣凡有施行後当闻奏免忧迢递庶从便宜等事具悉卿等最亲最旧不溢不骄，爰自中兴夙参佐命厌大权而不处守高节以自全成兹令名标於信史洎总兹千乘镇彼一隅不将富贵为心惟以邦家是念尽血诚而推戴竭土产以贡输每念忠良正深系赖忽被董璋之逼迫遽令蜀郡以携离卿虽外合元凶而内全大节文翰每深於恭敬使臣尽厚於接延兼闻曾兴议於东川欲拜章於北阙彼既他说此难独行察卿此际之诚契朕从初之料今则诏书才降章表继来阻推劝之众情高辞王爵执变通之成见远贡臣诚去假号而就真封抑异端而全大计非卿不能断此意非朕不能悉此心载阅敷陈备详披沥自然可久可大传子传孙长为一面之藩维永作四方之表式其文武将僚等或武有折冲之术文多经济之材咸能赞助元戎削平大憝功勋显著酬奖必行所请权行制书贵从宜便虽随方设教协远藩众庶之情而引古证今异本朝全盛之事切念道途久绝人使才通在朕方务於绥怀於卿固无於爱惜缅思尽节必认注心自今已後剑南诸道应节度使刺史并州县官军府文武将吏等或升降贤愚或黜陟功过一切委卿逐便选择差署施行讫奏朝廷更不除人岂惟协彼权宜抑亦表吾委任故兹诏示想宜知悉知祥别表。又奏大将军赵季良李仁罕赵廷隐张知邺李肇等五人昨有破董璋之大功臣已权补充五镇兵马留後伏乞正授节旄者与知祥诏曰：据所奏节度副使知武江军节度兵马留後赵季良马步诸军都指挥使知武信军节度兵马留後李仁罕左厢马步都指挥使知保宁军节度兵马留後赵廷右厢马步都指挥使知宁江军节度兵马留後张知邺衙内马步都指挥使知昭武军节度兵马留後李肇等臣各已简署列藩委之共理伏乞特颁诏令各降真恩傥蒙委以节旄则望付臣宣赐仍希眷泽各转官阶等事具悉卿前镇彼远方迫以近患欲作婉成之计须为苟合之容果中含弘自贻诛戮赵季良等体卿忠孝感卿抚绥或献谋於帷幄之间或效勇於鼓旗之下赖兹奋发致彼廓清今则才翦凶徒寻输忠节虽知祥之通变亦季良之赞成况彼皆是重藩并难虚位言念数子参佐一心不惟功合奖酬兼亦材堪任使但能致理何爽从权所委留司悉谐朕意应希渥泽并可允俞但缘卿自建大功未加殊宠即俟相次便与施行其旌节官告等更不差使颁宣亦便委卿分付所乞墨制已从别诏处分故兹诏示想宜知悉便令李环押赐晋国雍顺长公主祭赠绢三十疋及赐知祥玉带等。
四年二月戊午帝对西川进奉使朱於中兴殿因问知祥比日何如对讫百僚称贺癸亥制推忠再造致理功臣剑南西川节度管内观察处置统押近界诸蛮兼西山八国南安抚制置等使开府仪同三司检校太尉兼中书令行成都尹上柱国清河郡开国公食邑一千五百户食实封一百户孟知祥可依前检校太尉兼中书令行成都尹剑南东川西川节度管内观察处置统押近界诸蛮兼西山八国南安抚制置等使仍封蜀王加食邑一千五百户赐忠贞佐国保大功臣四月庚午正衙命使册西川节度使孟知祥为蜀王。
八月夏州自署李彝殷为绥州刺史乞正授从之。
十月壬戍制权知夏州事起复麾将军检校司空兼御史大夫上柱国李彝超可依前起复检校司空使持节都督夏州诸军事夏州刺史兼御史大夫充定南军节度夏银绥宥等州押蕃落等使彝超仁福之次子仁福卒三军立为帅矫仁福奏乞降真命帝闻之以彝超为延州留後以延州安从进为夏州留後朝廷虑不从命诏州药彦稠等送从进赴镇仍降诏谕之彝超奉诏三军拥隔未放离任从进出军攻之王师加讨无功彝超遣使求雪因以授之。
●卷一百七十九
○帝王部　姑息第四
後唐闵帝应顺元年正月西川孟知祥上言给事中韦勋赐五旗旌节官告进银一千五百两缯采一千五百疋时知祥专制剑南动多姑息初奏李肇而下五人分诸州为五帅请朝廷降使及韦勋至成都不甚礼待聊以贡奉寻僭号於蜀。
废帝清泰元年五月以天平军节度使检校太师中书令岐国公食邑七千户食实封五百户李从严可凤翔尹充凤翔节度使加邑千食实百户初帝起凤翔帑藏匮乏从严家献锦袍银带用仗等物以助军实及帝将赴京师岐人叩马头愿以从严临藩许之王建立乃代从严七月条奏从严在任所用过省钱诏蠲除之。
六月诏平卢军节度使房知温封东平王知温始与帝尝失意於杯盘间以白刃相恐及帝即位知温忧甚帝乃封王爵以宁之知温径赴雒阳申其宿过。且感新恩帝开怀以厚礼慰而遣之。
十二月诏以故武安军节度使检校司空彭城郡侯邑千户刘建峰累赠太傅可赠太尉其妻厍狄氏赠韩国夫人建峰唐光启中蔡贼秦宗权之党淮南之乱与孙儒寇陷扬州儒令建峰将兵寇衡潭诸州建峰乃自为湖南岁馀卒别将马殷代帅其众马氏深德之前後屡表建峰赠官至是有此封赠。
三年六月以右千牛卫将军权知魏府事张令昭为齐州防御使捧圣右第二指挥使开立为德州刺史捧圣第五指挥使康福进为莫州刺史先是令昭为邺都屯驻捧圣都虞候逐节度使刘皓据城叛翼日右副使边仁嗣已下逼令奏请节旄改授将军权知而立及福进始与令昭同谋应太原逐延皓朝廷故并授郡印累遣使宣谕以诸军虐留未能轻解其意盖俟太原成败耳至是除郡。又促令赴任以观其心。
十二月以前坊州刺史刘景岩为彰武军节度留後景岩故河西延帅高万全之将校累任至坊州刺史家在延州父子豪右私家有丁夫兵仗倾郡邑邑人惮其强多推服之会杨汉章帅延州无政失蕃汉之私是时有诏借括战马及壮丁汉章以数千人将赴军期兵仗鞍马阅之於野而便成行景岩密令人挠之言契丹在河东丁壮有去无归众心惧杀汉章乃以其众至景岩墅推为留後朝廷不获已而命之。
是年诏放澶州刺史冯晖属省钱一百万晖以犒军为辞故有是命。
晋高祖天福元年封天雄军节度使范延光临清王帝建义太原唐末帝遣延光以本部兵二万屯辽州与赵延寿犄角合势及延寿兵败延光促还心不自安帝入雒寻封列土以宽反侧。
二年安州屯将王晖杀节度使周环诏遣沧州节度使李金全以骑兵千人镇抚其地未及境晖为部下所杀金全至乱军数百人不自安金全说遣赴阙密伏兵於野以祖之座上擒其军校武彦和等数十人斩之彦和临刑宣言曰：周环俭啬多疑严刑峻令晖粗率悖慢怨其约束以至飞语相间各为防虞晖乃无疾针砭数月不出竹为矛图为窃发预其事者晖腹心数人而已行间之卒皆受其制心虽有异敢不从之连鸡不栖物之常理夫乱者必戮军令有之。然则王晖元恶天子犹赐之信誓许为郡守我等见杀非有罪也。若朝廷之命是食前言苟将军之令得无冤乎！既戮彦和等其徒皆以兵送赴阙下初金全之将行也。帝谓之曰：王晖之乱罪莫大焉但虑乎！封守不宁则民受其弊故折矢飞诏示之以不戮一人拔晖为淮安守序秩次校以主其兵卿之此行无失吾信至是以彦和等当为乱之日劫掠郡城三日所获财货在焉遂杀而夺之帝闻之以姑息金全不究其事授以旄节。
三年五月赐汴州节度使杨承祚衣一袭通犀带靴笏银鞍辔马等物。又太妃皇后各有所赐帝以邺城将下光远方绾兵柄故通姻好以固之所赐汴俗谓之系女胥。
十月宣遣东上ト门副使张琼祚押福建进来牙一株犀三株玳瑁三十斤银盆四口腊面茶三十斤香药二百斤往魏府赐杨光远。
十一月制曰：王者居域中之大以天下为家两曜照临必覃声教二仪覆载咸有宠绥矧夫地镇南台心倾北阙遥识兴隆之运显输翊戴之诚得不并举徽章式旌亮节爰当吉日遂降明恩威武军节度福建管内观察处置等使光禄大夫检校太保兼御史大夫上柱国琅邪县开国伯食邑七百户王继恭淮水源长缑山系远代袭弓裘之业家承带砺之勋剑有龟文乃是千星之器玉称龙府居为照庑之珍当年已得於佩刀继世连持於瑞节红莲绿水幕中多倚马之宾贝胄犀渠帐下悉曳牛之将号令而秋霜肃物抚绥而时雨随车岳镇一方风行万里而况诚专会禹道著尊周挂帆樯而远涉沧波贡章表而备陈丹恳菁茅毕至无亏任土之仪玉帛咸来悉是充庭之宝尔能。若此朕实嘉焉是用益以井田荣之黻冕阶峻级爵极真王冀旌奉上之心仍锡推忠之号於戏航深梯险尔无怠於恭虔崇德报功朕敢稽於渥泽勉承休命永保令图可特进检校太傅福州大都督府长史威武军节度福建管内观察处置兼三司发运等使封临海郡王加食邑二千户食实封三百户赐推忠奉节功臣继恭图闽王昶而自立故有是命。
五年八月以西京留守杨光远守太尉兼中书令充平卢军节度使封东平王是时光远有功每以为帝惧已稍干预政事帝亦从之以其子承祚尚主次子承信等皆与一官而恩渥殊等为当时之冠时桑维翰为枢密使往往御前可否其事光远密知心衔之及范延光归命光远面奏维翰等擅权帝以光远方有功於国乃出维翰领安阳光远为西京守兼镇河阳罢其兵权光远繇此怨望朝廷潜贮异图多以珍玩奉契丹诉已之屈。又私养部曲千馀人挠法犯禁河雒之人尝如备盗寻册守太尉时范延光致仕辇橐装妓妾居河阳光远利其奇货。且虑为子孙之雠因奏延光不家汴雒而出舍外藩非南走淮则北走越宜早除之高祖以许之不死铁券在焉持疑未允光远乃遣子勋以甲士围其第迫令自裁延光曰：天子在上安得如此光远寻遣爪牙请移雒下及浮桥推落水中流尸至缪家滩奏云：延光自投于河朝廷颇知之以姑息不暇莫能理其事後逾岁入觐帝为置曲宴时教坊乐官皆家在雒阳以光远左右多纵暴取深衔之因陈戏讥光远而光远无惭色帝曰：元城之役卿左右皆立功未曾酬奖今各与一郡赴任以荣之因命为刺史者数人乃命青州节度使王建立移镇潞州遂以光远代焉光远面奏请与长子同行寻授承勋莱州防御使及赴任仆从姬媵行李至数千骑满盈僭侈为方岳之最下车之後惟以刻剥为事。
少帝天福八年遣内班曹延丕押玉带一衣一袭衣著三百疋银器二百两御马二疋赐青州杨光远。
是年以单州刺史杨承祚为登州刺史其官告遣前华州节度副使周光逊送之。
九年遣使诏驸马都尉杨承祚送长安公主乳母傅姆等一十二人归于青州示柔服也。
开运二年杜重威进军粮九万八千石钅仓一千二百条并在镇州重威在镇州日重敛多纳与腹心数十辈分利而处皆为宫室会有命移镇而公私未剖朝廷察知遣殿中监王钦祚权知镇州军州事降诏以和籴为名比户籍之钦祚性激讦好邀功利既至真定乃痛劾掌事者尽抉摘重威一行所聚储蓄而条奏焉重威闻之大怒。表曰：不知臣有何罪王钦祚封锁臣员寮口食词甚不逊朝廷不欲伤其意竟不区分寻追还钦祚故重威有是献将弭其事诏赐重威茶万斤绢万疋充军粮价。又赐重威器帛毡帐骏鹰别赐公主衣著百疋以姑息之。
汉隐帝时湖南马希广庶弟希萼为朗州节度使怒希广立不以长繇是日寻干戈相侵伐希广希萼交讦於朝廷累降诏和解之。
周太祖广顺二年八月枢密使王峻贡第三表辞解重任赐诏不允翊日峻入朝进谢恩马三匹峻自居密地常恃旧恩以国政为己任帝颇亦姑息之李重进郑仁诲向训等皆帝亲旧腹心也。峻潜忌之每见仁诲等在帝左右渐见进用尤所不平至是连拜三章求解枢务帝累遣中使就第宣谕每对使者辞气益厉。又发诸道节将书祈请保证旬日之间诸蕃皆遣驿执奏进纳峻书帝惊骇久之。又遣近臣召令视事稠叠慰勉兼宣云：若卿尚未入朝朕当亲自迎请峻得宣谕殊未回意。且言车驾。若来应是致臣於不测之礻固也。帝知枢密直学士陈观与峻情通乃诏观谕意令至峻第观回奏曰：峻意解矣。望陛下声言驾幸但严驾以待之峻闻车驾将至即驰至帝黾勉从之峻果入朝谒见於便殿帝慰劳久之即令视事其要君无礼也。如此。
十二月戊申以左千牛卫将军欧弘练为嘉州刺史京兆少尹张仲荀为渝州刺史并放归本道弘练仲荀皆故湖南马希范之牙将也。弘练以进奉入朝值本镇乱归讣阻绝仲荀本邸官马氏既亡朝廷以环卫二尹授之至是刘言与弘练等书言已为故府攘除寇盗权主山河都无旧人同议藩任已具闻奏请速旋归故有是命。
是月丙戍武平军兵马留後刘言上。表曰：臣闻域中至大须归正统之君海内称尊合奉真明之主事既缘其道阻机。且务於从权关河之信使不通戎政之笺章未达为暌越罪属稽留臣前年以马氏弟兄交相鱼肉是希崇之失御致边镐之侵疆当道节度使马光惠早副群情方施庶政遽多耽惑将乱纪纲三军商量乃行废黜臣缪居上将忽被众推寻。且奉表东吴所冀。且安西土不谓湖南节度使边镐多行间谍常畜阴谋致半年未降於新恩而中使遽来於急诏而。又纵横肆意说诱五溪暗行文书广赍金帛将谋会合欲举攻状臣请节度副使王进逵行军司马何敬真别差指挥使周行逢朱全张仿等虑其奸计恐致危亡乃举兵师去平凶寇自十月三日水陆发兵顺水至五日收下沅江九日。又下益阳十四日克复湖南越池边镐见其危迫陆路奔逃见发奇兵掩後追逐料行狼狈必恐收擒臣素昧兵钤曾无将略幸处军中之长叨司阃外之权念臣节以徒坚望尧皆而尚既复潇湘之土宇永依日月之照临幸成破竹之功敢慢倾葵之恳。且驰单介径达皇都谨差节度押牙张崇嗣奉表以闻是年十月内言收湖湘寻差人上章至荆南高保融留之自先奏其事言闻其未达乃复令张崇嗣奉表兼别具奏状缕述其事曰：当道去年以湖南马希萼弟兄伤寒家国陵夷淮南差边镐潜入长沙便为据守扶风一族楚水万家并押送东吴固无留者当道有兵士二千来众亦被括将累乞放回意未允许今春前节度使马光惠耽荒稍甚僭侈非常三军商量乃行废黜臣以位居贰众意推崇辞让既难藩方无主此际以马光惠早归东国累降颁宣臣等例奉甄未遑回变方思述职邻道可明不谓湖南频行间斗彼众将行讨伐当军须举兵师冀先定於熊湘复归明於象阙东吴早以臣权知戎阃未降明恩寻有急徵并令归国其边镐唯怀诡诈多畜奸谋况五溪八州是武陵管属边镐暗赍金帛密与钩连计料加兵欲谋攻逼於界首益阳县下砦聚食屯师自谓士卒精强濠堑牢固当道节度副使王进逵行军司马何敬真指挥使周行逢朱全蒲公益等去十月三日部署大齐截波鱼龙战棹等三百馀艘计三万人并陆路指挥使张仿董从德等押马骑兵士二万馀人同日进发五日收下沅江县获贼都监刘承遇其贼将李师德等五百馀人并束甲归降至九日到益阳寨贼众一万馀人坚守抵攻击自辰至未其砦自溃杀戮八千馀人捉得都指挥使夏昌活擒八百馀人至十一月桥口湘阴数处相次归降至十三日当军水陆俱上经长沙城下边镐见其兵势不敢拒张当夜取东路奔逃至十四日进逵敬真差发五千馀人追袭除镐先次奔窜外掩杀贼众五百馀人即日进逵敬真入湖南城安抚军民讫其东吴岳州刺史宋德权尚倚孤垒亦聚强兵探知搬下舟船亦无斗志十月十八日差指挥使蒲公益押战船五十只兵士三千人到岳州城下其宋德权即时城而窜便令蒲公益权主岳州招抚生聚其潭州上江诸郡邑见差守宰抚安次。且言潭州兵戈之後焚烧殆尽乞移使府於朗州帝从之诏朗州为都督府在潭州之上。
三年正月丙辰制武平军节度留後检校太尉彭城郡侯食邑一千户刘言可检校太师同中书门下平章事行朗州大都督充武平军节度管内观察处置兼三司水陆发运等使制置武安静江等军事进封公邑一千户实封三百户赐推诚定难忠义功臣。又以武平军节度副使权知潭州军州事检校太傅新泰县子邑五百户王进逵可检校太尉潭州刺史充武平军节度使改郡侯加邑五百户赐协谋宣力功臣武安军节度行军司马兼衙内步军都指挥使检校太傅庐江县子邑五百户何敬真可检校太尉行桂州刺史静江军节度使进封侯加邑五百户赐协谋宣力功臣皆刘言之请也。又以张仿领海州刺史充武平军节度副使朱元领黄州刺史充静江军节度副使宇文琼领海州刺史充武安军节度副使周行逢领集州刺史充武安军节度行军司马自仿以下皆刘言同起之将校也。言。又遣崇嗣入朝知进奏院赐靴衫银带。又赐刘言诏曰：卿卓立功勋明彰臣节复马氏所亡之地安楚人仍旧之邦一境土疆方资节制大朝藩屏殊切倚毗凡於锡赐之恩皆奖削平之效惟卿敏达知朕卷怀今赐卿旧属湖南在京及诸处庄宅楼店邸务舍屋等。又以检校太保屯卫将军杨琛检校太傅领涪州刺史武平军节度行军司马从刘言奏也。
●卷一百八十
○帝王部　失政
粤。若居大宝之位守富有之业莫不议道自已制法於民政令繇我而行风教从我而立亿兆系於舒惨宗社属於安危本或先颠道之斯废。若乃骄非期而自至欲败度以攸纵喻于五音也。宫乱则荒著於六籍也。礼失则奢德之下衰天或是厌唐虞以前礼俗朴素诗书之简策无越厥猷夏商而降物仪明备役志于享衮职或阙故有徵求往训以著乎！深戒敷陈前说以志其失德及乎！小雅兴刺近臣献规所以交修弥缝之深切者也。
夏太康尸位以逸豫灭厥德黎民咸贰在位二十九年失政而亡。
孔甲立性好方鬼神事淫乱夏后氏德衰诸侯叛之。
桀不务德而虐伤百姓百姓不堪乃召汤而囚之夏台已而释之汤修德诸侯皆归汤汤遂率兵以伐桀走鸣条遂放而死桀谓人曰：吾悔不遂杀汤於夏台使至此也。
商太甲立三年不明暴虐不遵汤法。
纣厚赋税以实鹿台之财而盈钜桥之粟以西伯昌鬼侯邢侯为三公鬼侯有女入之纣鬼侯女不喜淫纣杀之而醢鬼侯邢侯争之并脯之西伯闻之窃叹崇侯虎知之以告纣纣囚西伯里既而释之。
周厉王即位三十年好利近荣夷公以为卿士用事王行暴虐侈傲国人谤王王怒得卫巫（卫国之巫）使监谤者以告则杀之国人莫敢言道路以目三年相与叛袭厉王出奔於彘（彘晋地汉县属河东）。
宣王不藉於千亩虢文公谏曰：不可王弗听宣王既亡南国之师（败于姜戎时所亡也。）乃料民於太原（料数也。）仲山甫谏曰：民不可料也。王弗听。
幽王以虢石父为卿用事国人皆怨曰：石父为人佞巧善谀好利而王用之。
桓王失於信礼义陵迟男女淫奔谗伪并作诸侯背叛构怨连祸九族不亲故诗人刺之。
僖王自即位以来变文武之制作玄黄华丽之饰宫室崇峻奢侈故孔子讥焉。
惠王即位夺其大臣国之田以为圃大夫边伯等五人作乱（五人者国边伯詹父子禽祝
灵王二十五年洛斗将毁王宫王欲壅之太子晋谏不听卒壅之乱，於是始。
汉元帝被疾不亲政事方隆好于音乐以中书令石显久典事中人无外党精专可信任遂委以大小因显白决贵幸倾朝百僚皆敬事显。
成帝耽于酒色飞燕乱内外家擅朝。
哀帝即位待诏夏贺良等言赤精子之谶汉家历运中衰当再受命今宜改元易号乃以建平三年为太初元年号曰：陈圣刘太平皇帝漏刻以百二十为度。又大司马董贤见幸武库禁兵尚方珍宝选物上第尽在董氏乘舆乃其副也。
後汉安帝之初委政太后十有馀年及亲万几佞邪始进阉宦用事宠加私爱阿母王圣势倾朝廷遂树奸党摇动储副山陵未乾萧墙作难兵交禁省社稷殆危。
桓帝恶大将军梁冀辅政纵横为乱与中常侍单超等五人共谋诛之，於是封超等为五侯五侯暴恣日甚毒流天下白马令李坐直谏诛名恶少府李膺等并为阉人所讠替诬为党人下狱死（又云：桓帝封殖宦罔妖满侧诸奸弥兴贤良被辜政荒民散亡徵渐积）。
灵帝收天下田亩十钱以治宫殿发太原河东豫章材木黄门常侍断截州郡送材文石掌主吏谴呼不中度卖之贵戚因缘贱买十倍入官其贵戚所入者然後得中宫室连年不成州郡因增加调发刺史二千石迁除皆责助治宫钱大郡至二千百诏所徵皆令西园驺密约初号曰：中使恐动州郡多受财赂天下骚动起为盗贼矣。（一云：灵帝不宗绪不祗天命爵服横流官以赂成自公侯卿士降于皂隶百官下级无不以货刑戮无辜元忠被黜佞谀在侧直言不闻是以贤智困穷忠良摈于下位遂至奸邪蜂起法防隳废夷狄并侵盗贼方{路马}小者带城邑大者连州郡编户骚动人人思乱矣。）。
魏明帝於芳林园北立八坊诸才人以次序处其中其秩石拟百官之数帝尝游宴在内乃选女可付信者六人以为女尚书使典省外奏事处当画可。
晋武帝平吴之後天下安遂怠於政术游宴宠爱后党臣贵当权旧臣不得专任彝章紊废行矣。（又云：武帝平孙皓纳吴妓五千是同皓之弊妇人之封失国乱政追赠外曾祖母违古之道凡此非事并见前书诚有玷於徽猷史氏所不敢蔽也。）。
惠帝在位政出群下纪纲大坏货赂公行势位之家以贵陵物忠贤绝路谗邪得志更相荐举天下谓之互市焉。
孝武帝初耽酒色末年始为长夜之饮醒日既少多居内殿留连於盘樽之间时张贵人宠冠後宫威行阃内。
後周宣帝大象元年二月传位与皇太子自称天元皇帝所居三天台冕二十有四旒车服旗章皆以二十四为节内史御正皆置上大夫皇帝称正阳宫置纳言御正诸卫等官皆准天台尊皇太后为天元皇太后十二月行幸雒阳帝亲御驿马日行三百里皇后及文武侍卫数百人并乘驿以从令四后方驾齐驱或有先後便加谴责人马顿仆相属於道二年正月造二画日月象以置左右二月改制诏为天诏敕为天敕三月诏天台侍御之官皆著五色及红紫衣以杂色缘名曰：品色衣有大事与公服间服之是月诏内外命妇皆执笏共拜宗庙及天台皆亻免伏帝自禅位之後弥服骄奢酗於後宫或旬日不出公卿近臣请事者皆附门官奏之唯自尊崇无所顾惮国典朝位率情变改後宫位号莫能详录每对臣下自称为天以五色土涂所御天殿各随方色群臣朝天台者致斋三日清身一日车旗章服倍於前王之数既自比上帝不欲令人同已尝自带绶及冠通天冠加金附蝉顾见侍臣武弁上有金蝉及王公有绶者并令去之。又不听人有高大之称诸姓高者改为姜九族称高祖者为长祖曾祖为次祖官称名位谓上及大者改为长。又禁天下妇人皆不得施粉黛惟宫人得焉。又恐群臣规谏不得行已之志尝遣左右密伺察之动止所为莫不抄录少有乖违辄加其罪自公卿以下皆被楚挞其间诛戮黜免者不可胜言每捶人皆以百二十为度名曰：天杖宫人内职亦如之。又令拜者皆以三拜成礼。
隋高帝仁寿中用法益峻帝既喜怒不常不复依准科律时越国公杨素素被委任素。又禀性高傲公卿股栗不敢参言素与鸿胪少卿陈延不平经蕃客馆庭中有马屎。又庶仆毡上ヅυ旋以白帝帝怒曰：主客令不洒扫庭内掌固以私戏败官毡罪状何以加此者令西市棒杀榜陈延殆至於死。
炀帝大业末军国多务日不暇给帝方骄怠恶闻政事冤屈不治奏请罕决。
唐高宗永徽六年十月废皇后王氏为庶人立昭仪武氏为皇后乾封元年正月己巳封泰山庚午禅於社首以皇后武氏为亚献越国太妃燕氏为终献上元二年三月帝风疹不能听朝政事皆决於皇后自诛上官仪之後帝每视朝皇后垂帘於御座後政事大小皆预闻之内外称为二圣帝欲下诏令皇后摄国政中书侍郎郝处俊谏止之。
中宗神龙初立妃韦氏为后时昭容上官氏尝劝后行则天故事乃上表请天下士庶为出母丧服。又请百姓以年二十三为丁五十九而免役改易制度以收时望制皆许之。又左右内职时许出禁中上官氏及宫人贵幸者皆立外宅出入不节朝官邪佞者候之恣为狎游祈共赏拔以至要官时侍中敬晖谋去诸武武三思患之乃结上官氏以为援因得幸於韦后潜入宫中谋之乃挟百官上帝尊号为应天皇帝韦后为顺天皇后三年九月帝与后亲谒太庙告谢受尊号之意是月改元景龙三思之入用事敬晖王同皎相次夷灭天下咸归咎於韦后景龙三年十一月乙丑亲祀南郊皇后发坛亚献左仆射舒国公韦巨源为终献皇后。又欲宠树安乐公主乃制公主开府置官属下比亲王长宁安乐二府不置长史而已宜城公主以非后所生请各减太平之半安乐恃宠骄恣卖官鬻狱势倾朝廷尝自草制敕掩其文而请帝画焉帝笑而从之竟不省视。又上官昭容与其母郑氏及尚宫柴氏贺娄氏树用亲党广纳货赂别降墨敕斜封授官臧获屠贩之类累居荣秩。
玄宗天宝四载册太真妃杨氏为贵妃范阳节度使安禄山请为贵妃养儿入对皆先拜太真遂命杨已下并约为兄弟十一载十一月以贵妃从祖兄御史大夫国忠为右相十三载正月禄山谒於华清宫请为闲厩三十群牧等都使。又请知总监事帝筋脚马皆阴令择之三月人从范阳来言反者帝必大怒至送与之十四载十一月禄山果叛三称奉命以兵讨逆人杨国忠是时天下承平日久人不知战闻其兵起朝廷忄匈惧十二月禄山渡河遂入陈留郡。又入东京十五载六月潼关不守帝乃幸蜀（宪宗元和末谓宰臣曰：朕读玄宗实录见开元初锐意求理至十六年已後稍似倦开元末。又不及中年何也。崔群对曰：玄宗久历民间身经屯难故即位之初知人疾苦躬勤庶政加之姚崇宋苏卢怀慎等守正之辅孜孜献纳故致治平及後承平日久安於逸乐渐远端士而近小人宇文融以聚敛媚上心李林甫以耳目获上意终之以国忠故及於乱）。
肃宗至德二年六月将军王玄荣杀本县令杜徽罪合死帝以其能守备之器特放逸令於河东承天军效力中书舍人贾至上封事执之百寮咸与至同帝以寇逆未平藉其殊艺竟赦之。
德宗建中三年以户部侍郎赵赞判度支括率富商钱以给军京兆少尹督责颇峻长安尉荷校人财货意其不实即行榜人不胜冤痛或有自缢而死者京师嚣然如被贼盗长安为之罢市。又令神策军使白志贞募致禁军皆以京城沽贩之徒充之具问其人皆在市廛及泾师犯阙诏神策军拒贼无一人至者。
贞元三年八月辛巳朔日有蚀之有司准礼将伐鼓於大社不许太常卿董晋奏曰：伐鼓于社所以责群阴助阳光可特宣诏旨以合经义寝不报。
十六年六月令三司使推鞫永州刺史杨履时观察使吕渭奏履犯赃履。又表自言当州营备钱物上献为上使所鞫案因令中使王文凑就州取履至京师三司使讯其所妄破用履云：市马进讫及讯其马於何人处买及价值齿岁履答状马主东西南北贵公子也。今不知所在言马齿岁案礼经齿路马者当诛今不敢言其他状款多如此类帝悦其进奉之言不责也。但令免官而已。
十八年七月嘉王谘议高弘本正衙奏事自理逋债诏曰：朕方励精庶政博求嘉言比者百官正衙奏事至有多时者公卿庶僚属当寒暑为弊亦深在於朕怀岂谓今日自今勿正衙奏事如陈奏者宜延英门请对正衙奏事不易之典也。武德贞观之间孜孜论道君臣讲陈政事谒见无时不容疏矣。其後正朝奏御凡在列位无不上达高弘本黩礼罪之可也。因人而废其事不可也。（帝自贞元八年贬窦参十年陆贽免相之後躬亲庶政不复委成宰相庙堂备员行文书而已除守宰御史皆自选择然居深宫所押而取信者裴延龄李齐运王召李实韦执谊韦渠牟皆权倾相府延龄李实奸欺多谲甚伤国体名无所发明而渠年名素轻颇张声势以超趋乡者帝既偏有所听浮薄者卒皆进用不复藏器蕴德皆奔走请谒元刂蹄甘辞以附渠牟）。
宪宗元和十三年九月以户部侍郎判度支皇甫钅专卫尉卿充诸道盐铁转运使程异同平章事并依前判使是时帝切於财赋故用聚敛之臣居相位诏书既下物情骇异至於贾贩无识亦相嗤诮宰相崔群裴度以物议上闻帝怒而不听度上疏论之是时帝以世道渐平欲肆意娱乐池台馆宇稍增崇饰异钅专探知上旨数贡羡馀以备经构故帝独排物议相之见度疏以为朋党竟不省览。
敬宗以长庆四年正月丙子即位三月甲寅始对宰臣等於延英殿戊辰百寮入阁日绝高未坐帝即位以来坐朝皆晚此日尤甚群臣候立紫宸门外有不任其久几欲顿踣者谏议大夫李渤出次白宰相曰：昨日已有疏论坐晚今日。又益晚今不能回上意是渤之罪请出阁赴金吾仗待罪有顷既坐百官班退左拾遗刘栖楚独留帝前进谏曰：臣历观前王嗣位之初莫不躬勤庶政坐以待旦陛下即位以来放情嗜寝乐色忘忧安卧宫闱日晏方起西宫密迩未过山陵鼓吹之声日喧於外伏以宪宗皇帝大行皇帝皆是长君恪勤庶政四方犹有叛乱陛下运当少主即位未几恶德布闻臣恐福祚之不长也。臣忝谏官致陛下有此请碎首以谢遂以额叩龙墀久之不已宰相李逢吉出位宣曰：刘栖楚休叩头候进止栖楚捧首而起因更陈论扌盍额见血帝为之动容以袖连挥令出栖楚。又云：不可臣奏臣即碎首而死中书侍郎牛僧孺复宣示栖楚曰：所奏知门外待进止栖楚即拜舞而出待罪於金吾仗然後宰臣更赞其事於帝前命中人就仗宣谕并李渤并令各。且归第。
  </div>
  <div class="pagination">
   <a href="册府元龟_page144.html">
    上一页
   </a>
   <span>
    ...
   </span>
   <a href="册府元龟_page140.html">
    140
   </a>
   <a href="册府元龟_page141.html">
    141
   </a>
   <a href="册府元龟_page142.html">
    142
   </a>
   <a href="册府元龟_page143.html">
    143
   </a>
   <a href="册府元龟_page144.html">
    144
   </a>
   <span class="current-page">
    145
   </span>
   <a href="册府元龟_page146.html">
    146
   </a>
   <a href="册府元龟_page147.html">
    147
   </a>
   <a href="册府元龟_page148.html">
    148
   </a>
   <a href="册府元龟_page149.html">
    149
   </a>
   <a href="册府元龟_page150.html">
    150
   </a>
   <span>
    ...
   </span>
   <a href="册府元龟_page146.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
