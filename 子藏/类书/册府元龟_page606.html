<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 606 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 606 页/共 736 页
  </h1>
  <div class="content">
   祖秀才者失其名刘卞东平须昌人也。县补亭子秀才於亭中与刺史笺久不成卞教之数言卓荦有大致秀才谓县令曰：卞公府掾之精者卿云：何以为亭子令即召为门下史百事疏简不能周密令问卞能学不答曰：愿之即使就学无几卞兄为太子长兵既死兵例须代功曹请以卞代兄役令曰：祖秀才有言遂不听。
    冯收河东人同郡王接丧母哀毁过礼太守渤海刘原好奇以旌才为务收试经为郎七十馀荐接於原曰：夫骅骝不总辔则非造父之肆明月不流光则非隋侯之掌伏惟明府苞黄中之德辉重离之明求贤与能小无遗错是以鄙老思献所知窃见处士王接岐嶷隽异十三而孤居丧尽礼学过目而知义触类而长斯玉铉之妙味经世之徽猷也。不患玄黎之不启窃乐春英之及时原即礼命接不受原乃呼见曰：君欲慕肥Т之高耶对曰：接薄祜少孤而无兄弟母老疾笃故无心为吏及母终後为郡主簿迎太守温宇宇奇之转功曹史州辟部平阳从事时泰山羊亮为平阳太守荐之於司隶校尉王堪出补都官从事张华累官至司空成公绥少有才俊词赋甚丽华雅重绥每见其文叹服以为绝伦荐之太常徵为博士胡母辅之为太傅越从事中郎光逸字孟祖为州从事弃官投辅之荐逸於越越以门寒而不召越後因宴责辅之无所举荐辅之曰：前举光逸公以非世家不召非不举也。越即辟焉书到郡县皆以为误审知是逸乃备礼遣之尝过河南门下饮河南驺王子博箕坐其旁辅之叱使取火博曰：我卒也。惟不乏吾事则已安复为人使辅之因就与语叹曰：吾不及也。荐之河南尹乐广广召见甚悦之擢为功曹其甄拔人物。若此。
    陆机吴郡人戴。若思少游侠机赴雒与其徒掠之机在舫屋上遥谓之曰：卿才器如此复作劫邪。若思感悟投剑就之遂与定交焉。若思後举孝廉入雒机荐之於赵王伦曰：盖闻繁弱登御然後高墉之功显孤竹在肆然後降神之曲成是以商世之主必假远迩之器蕴椟之才思大音之和伏见处士广陵戴。若思年三十清冲履道德量允塞思理足以研幽才鉴足以辩物安穷乐志无风尘之慕砥节立行有井渫之洁诚东南之遗宝宰朝之奇璞也。若得迹康衢则能结轨骥曜质廊庙必能垂光矣。惟明公垂神采察不使忠允之言以人而废伦乃辟之後为骠骑将军。
    陆吴郡人爱才好士多所贡达移书太常府荐同郡张赡曰：盖闻在昔圣王承天御世殷荐明德思和人神莫不崇典谟以教下兴礼乐以陶远是以帝尧昭焕而道协人天西伯质文而周隆二代大晋建皇崇配天地区夏既混礼乐将庸君侯应历运之会赞天人之期博延俊茂熙隆载典伏见卫将军舍人同郡张赡茂德清粹器思深通初慕圣门栖心重亻刃启涂及阶遂升枢奥抽灵匮於秘宫披金於玄夏思乐百氏博采其珍辞迈翰林言敷其藻探微集逸思心洞神论道属书篇章光觌含奇宰府婆娑公门栖静隐宝沦虚藏器裳袭锦缁衣被玉曾泉改路悬车将迈考下位岁聿屡迁缙绅之士具怀忾恨方今太清辟宇四门启玄纲括地天网广罗庆兴以招龙和风起而仪凤诚岩穴耀颖之秋河津乘之日也。而赡沉沦下位群望悼心。若得端委太学错综先典垂缨玉阶论道紫宫诚帝室之瑰宝清庙之伟器广乐九奏必登昊天之庭韶夏六变必飨上帝之祀矣。後为清河内史。
    刘毅东莱掖人同郡王基荐毅於内府曰：毅方正亮直介然不群言不苟合行不苟容往日侨仕平阳为郡股肱正色立朝举纲引墨朱紫有分郑卫不杂孝悌著於邦族忠贞效於三魏昔孙阳取骐骥於吴坂秦穆拔百里於商旅毅未遇知己无所自呈前已口白谨复申请後为荆州刺史。又同郡盛彦仕吴至中书侍郎吴平荐之於刺史周浚。
    陈κ陈国苦人为州部从事元康中举孝廉而州将留之κ荐同县焦保曰：保出自寒素禀质清冲。若得参命必能光赞大猷允清朝望使黄宪之徒不乏於豫土令κ庶免臧文之责州乃辟保。
    王述字怀祖累官为将军尚书令温放之为给事黄门侍郎以贫求为交州朝廷许之述与会稽王笺曰：放之峤之子宜见优异而投之岭外窃用愕然愿远存。《周礼》近参人情则望惟允时竟不纳焉。
    桓彝为廷尉有人伦鉴识徐宁为舆县令时彝尝去职至广陵彝亲旧还遇风停浦中累日忧悒因上岸见一室宇有似廨署访之云：是舆县彝乃造之宁清惠博涉彝还谓庾亮曰：吾为卿得一吏部矣。亮问所在彝曰：人所应有而不必有人所应无而不必无徐宁真海岱清士即为叙之迁吏部郎。
    何充累官侍中录尚书事孔沈字德度有美名充荐沈於司徒王导曰：文思通敏宜登宰门辟丞相司徒掾琅邪王文学并不就。
    王羲之累官右将军谢万为豫州刺史领淮南太守监司豫冀并四州军事假节羲之与大司马桓温笺曰：谢万才流经通处廊庙参讽议故是後来一器而今屈其迈往之气以俯顺荒馀近是违才易务矣。温不从。
    邓攸为河东太守陷於石勒勒长史张宾先与攸比舍重攸名操因称攸於勒勒召至幕下与语悦之以为参军给车马。
    阳裕字士伦右北平无终人刺史和演辟为主簿王浚领州转治中从事忌而不能任石勒既克蓟城问枣嵩曰：幽州人士谁最可者嵩曰：燕国刘翰德素长者北平阳裕事之才勒曰：若如君言王公何以不任嵩曰：王公繇不能任所以为明公擒也。勒方任之裕乃微服潜遁。
    张耽为牧府司马张重华为凉州司马金城太守张冲降于石季龙将麻秋，於是凉州振动重华扫境内使其征南将军裴常御之常壁于广武欲以持久弊之耽言於重华曰：臣闻国以兵为强以将为主主将者存亡之机吉凶所系故燕任乐毅克平全齐及任骑劫丧七十城之地是以古之明君靡不慎于将相也。今之所要在於军师然议者举将多推宿旧未必妙尽精才也。且韩信之举非旧名也。穰苴之任非旧将也。吕蒙之进非旧勋也。魏延之用非旧德也。盖明王之举举无常人才之所能则授以大事今︹寇在郊诸将不进人情骚动危机稍逼主簿谢艾兼资文武明识兵略。若授以斧钺委以专征必能折冲御侮歼殄凶类重华召艾问以讨寇方略艾曰：昔耿不欲以贼遗君父黄权愿以万人当冠乞假臣兵七千为殿下吞王擢麻秋等重华大悦以艾为中坚将军配步骑五千击秋引师出振武夜有二枭鸣于牙中艾曰：枭邀也。六博得枭者胜今枭呜牙中克敌之兆，於是进战大破之斩首五千级重华封艾为福禄伯善待之。
    郭播为姚兴陇东太守时赫连勃勃乞伏乾归作乱西北秃亻辱檀沮渠蒙逊擅兵河右兴畴咨将帅之臣欲镇抚二方播言於兴曰：岭北二州镇户皆数万。若得文武之才以抚绥之足以靖塞奸路兴曰：吾每思得廉颇李牧镇抚四方使便宜行事然任非其人常致负败卿试举之播曰：清洁善抚边则平陆王子元始雄武多奇略则建威王焕赏罚必行临敌不顾则奋武彭蚝兴曰：蚝令行禁止则有之非绥边之才也。始焕年少吾未知其为人播曰：广平公弼才兼文武宜镇督一方愿陛下远鉴前车近悟後辙兴不从宗敞凉州人姚兴署为凉州刺史敞以别驾送前刺史王尚还长安亻辱檀曰：吾得凉州三千馀家情之所寄唯卿一人奈何舍我去乎！敞曰：今送旧君所以忠於殿下亻辱檀曰：吾今新收贵州怀远安迩之略为之。若何敞曰：凉土虽弊形胜之地道繇人弘实在殿下段懿孟衤韦武威之宿望辛晁彭敏秦陇之冠冕裴敏马铺中州之令族张昶凉国之旧裔张穆边宪文齐杨班梁崧赵昌武同飞羽以大王之神略抚之以威信农战并文教兼设可以纵横於天下河右岂足定乎！亻辱檀大悦赐敞马二十匹。
    宋郑鲜之为桓伟安西功曹举陈郡谢绚自代曰：盖闻知贤弗推臧文所以窃位宣子能让晋国以之获宁鲜之猥承人乏谬蒙过眷既恩以义隆遂再叨非服知进之难屡以上请然自退之志未获暂申夙夜怀冰敢忘其惧伏见行参军谢绚清悟审正理怀通美居以端石虽未足以舒其采章升庸以渐差可以位拟人请乞愚短甘充下列授为贤牧实副群望南齐何点庐江人陆慧晓为武陵王毕征虏功曹点荐慧晓於豫章王嶷补司空掾加以恩礼。
    江祀为明帝骠骑东阁祭酒荐诸葛璩於帝曰：璩安贫守道悦礼敦诗未尝投刺邦宰曳裾府寺如其简退可以扬清厉俗请辟为议曹从事帝许之璩辞不赴。
    王融与孔休源相友善融荐之於司徒竟陵王为西都学士。又江革弱冠举南徐州秀才时豫章胡谐之行州事融与谐之书令荐革谐之方贡琅琊王沈便以革代之融位宁朔将军。
    丘巨源初仕宋为奉朝请时太祖为镇军巨源荐南徐州祭酒王智深於太祖拔为府行参军除豫章王国常侍。
    刘为会稽府丞贺祖道力善三礼少传家业见深器异之尝与俱造吴郡张融指谓融曰：此生神明聪敏将来当为儒者宗还荐之为国子生。
    梁杜恽京兆人高祖临雍州问恽求州纲恽举襄阳令柳庆远高祖曰：文和吾已知之所问未知者耳因辟别驾从事。
    张率为黄门侍郎尝荐顾协於帝问协年率言三十有五帝曰：北方高原四十强仕南方卑湿三十已衰如协便为已老但其事亲孝与友信亦不可遗於草泽卿便称敕唤出，於是以协为太学博士。
    明山宾累官为国子博士散骑常侍鲍几字景玄贫以母老诣吏部尚书王亮干禄亮一见嗟赏举为舂陵令後为山宾所荐为太常丞以外兄傅昭为太常依制缌服不得相临改为尚书郎。
    贺琛普通中太尉临川王宏临州召补祭酒从事琛年已四十馀始应辟命武帝闻其有学术召见文德殿与语悦之谓仆射徐勉曰：琛殊有世业应补王国侍郎稍迁兼中书通事舍人。
    陆亻垂为吏部郎沈峻初为国子助教亻垂与仆射徐勉书荐峻曰：五经博士庾季达须换计公家必欲详择其人凡圣贤可讲之书必以周官立义则周官一书实为群经源本此学不传多历年世北人孙详蒋显亦经听习而音乖楚夏故学徒不至唯助教沈峻特精此书比日时闻讲肄群儒刘岩沈熊沈宏之徒并执经下坐北面受业莫不叹服人无间言第谓宜即用此人命其专此一学周而复始使圣人正典废而更兴累世绝业传於学者勉从之奏峻兼五经博士於馆讲授听者常数百人。
    刘遴之南阳涅阳人元帝镇荆州以为长史遴之乡人宗忄少聪敏语辄引古事乡里呼为小儿学士帝谓遴之曰：贵乡多士为举一有意少年遴之以忄应命即日引见令兼记室。
    北齐甄琛中山人为定州长史简试诸生见同郡杜弼策问之义解闲明应答如响大为琛所叹异其子宽与弼为友州牧任城王澄闻而召问深相嗟赏许以王佐之才琛还雒与澄并称之於朝丞相高阳王等多相招命。
    裴鉴为临漳令樊逊为临漳小吏鉴擢为主簿仍荐之於右仆射崔暹与辽东李广渤海封孝琰等为暹宾客。
    刘仁之为魏彭城王韶定州长史时孟业为典签仁之後为兖州临别谓吏部崔暹曰：贵州人士唯有孟业宜铨之他人不可信也。崔暹问业曰：君往在定州有何政绩使刘西兖如此钦叹答曰：禀性愚直唯自也。
    孙腾早依附高祖深见待信行台郎孙搴以文才著称腾以宗情荐之未被知也。会高祖西讨登凤陵命中外府司马李义深相府城局李士略共作檄文二人皆辞请以搴代高祖乃引搴入帐自为吹火催促之搴援笔立成其文甚美高祖大悦即署相府主簿专典文笔。
    司马子如与高季式召散骑常侍孙搴饮酒搴醉甚而卒高祖亲临之子如叩头请罪高祖曰：折我右臂仰觅好替还我子如举魏收季式举陈元康以继搴焉。
    唐房玄龄为秦王府记室时秦府兵曹杜如晦改陕州长史玄龄白秦王曰：馀人不足惜杜如晦聪明敏达王佐之才也。若使守藩无所用之必欲经营四方非此人莫可秦王乃请为秦府掾杜淹时不得调将委质於隐太子时封德彝典选以告玄龄恐隐太子得之长其奸计，於是遽启秦王引为天策府兵曹参军文学馆学士。
    王镇州节度光启初进表荐幽州权兵马留後李全忠曰：臣准幽州状报当道以李全忠权知节度兵马留後事伏以天步初回神京乍复凡诸藩镇咸务谧宁况幽州地控北番界临东海土俗素称其雄勇人情须自於绥怀留後李全忠夙习武经颇彰公器军郡既闻其爱戴辕营必易於叶和苟将付以元戎诚谓雅符众望臣累令侦探靡不端详事系安危理难缄默伏惟皇帝陛下早回天鉴速注阳光便委兵权俯徇人欲则岂独遐陬士卒便获其慰安实亦邻壤生灵免虞其骚动关於久远合具奏陈。
    梁王发为太祖汴京观察度支使乡人敬翔晦迹数年甲辰东游梁苑遇发时发为太祖所礼节制之权悉寄於发发每有军旅重事未决者咨询於翔既而评之无不得宜发自知才不及翔乃举翔於上上召翔一见语及时务异而礼焉自是委以。
    奏记事无巨细必预之秦韬玉为盐铁使有高途字昭远者唐初申国公士廉八代孙初为州从事为韬玉所知荐於太祖乃署宣武军掌记。
    後唐张全义为河南尹郑珏以家世依全义家于雒阳应进士十九年不登第户部侍郎李渥寓居雒都素为全义所礼光化三年渥为礼部侍郎知贡举全义以书荐珏方擢第。
    郭崇韬为枢密使赵凤仕梁为天平节度判官明宗拔郓州得凤送之於庄宗崇韬素闻其名及见与语乃荐为扈銮学士。
    李延光梁末帝时以儒士侍讲禁中李愚天复中避地河朔与延光客於山东至是延光屡言愚之行高学赡有史鱼蘧瑗之风召见矢谟王霸之术嗟赏久之擢为左拾遗。
    张砺初为举子在梁依翰林学士李愚贞明中砺自河阳北归庄宗拔授太原府掾出入崇达之间揄扬愚之节概及愚所为文仲尼遇颜回寿夷齐非饿等篇人望风称之。
    孟知祥初为庄宗中门使庄宗平定魏博知祥与李绍宏俱掌机要俄而幽州失帅上令绍宏权知幽州军府事孟知祥地居右戚兼要密之任事难责重切於辞避尝於上前保荐郭崇韬言有剖繁治剧之能堪委腹心之任故上召至以为副中门使以副知祥王居敏为太子詹事元帅秦王从荣府判官与为刑部侍郎刘赞明有乡曲之旧以秦王盛年自恣须朝中选端士纳诲冀其禀畏乃荐赞明授秘书监兼秦王傅。
    范延光为汴州节度清泰三年以汴州观察判官王仁裕仕蜀至中书舍人蜀亡东徙累为藩府从事至是延光言其不可滞於宾佐帝亦知之故以为司封员外郎知制诰充翰林学士。
    安重诲为枢密使李崧始辟范延光常山为管记与宰臣李愚从庄宗皇子继岌伐蜀擢为拾遗俄而延光入代安重诲为枢密使奏崧以本官为本院学士汉苏禹为司空乾中景范除大理正属周太祖出镇於邺禹荐范于太祖因奏为邺都留守推言。
    ●卷八百二十九
    ○总录部　论议
    失考今古之得失评道之臧否稽合众说以归於至当发明大训用垂於可久使其文质兼备纲条不紊遣辞本乎！闳达析理畅乎！精微斯议论之为难矣。郑玄所谓论者伦也。使其有伦次也。贾逵亦曰：论释也。言释其凝滞也。汉氏而下名儒继作其有内富学术多识前典或时议之未决或俗尚之异端事有愆於古义政未契於中道因相讥短形於驳难以至品题先贤之胜劣杨确所习之乖戾诠述性命以达乎！几深讲求名理用臻乎！奥妙莫不发为嘉论垂之美谈其布在所籍莫不悉举者矣。
    後汉班彪字叔皮年二十遭王莽败光武即位於冀州时隗嚣据垄拥众招辑英俊（辑与集同）而公孙述称帝於蜀汉天下扰（言盗贼扰乱如而起）大者连州郡小者据县邑嚣问彪曰：往者周亡战国并争天下分裂数世然後乃定其抑者从横之事复起於今乎！（抑语辞）将承运迭兴在於一人也。（迭互也。音大结反）愿先生论之对曰：周之废兴与汉殊异昔周立爵五等诸侯从政（言诸侯之国各别为政）本根既微枝叶强大（本根谓王室也。枝叶谓诸侯）故其末流有从横之事其然也。汉家承秦之制并立郡县主有专已之威臣无百年之柄至於成帝假借外家（假音工暇反借音子夜反）哀平短祚国祀三绝危自上起伤不及下故王氏之贵倾擅朝廷能窃尊位而不根於民（言无据援）是以即真之後天下莫不引领而叹十馀年间外内骚扰远近俱发假号合咸称刘氏不谋同辞方今雄杰带州城者皆无七国世业之资诗云：皇矣。上帝临下有赫鉴观四方求民之瘼（皇大也。上帝天也。莫定也。言大矣。天之视下赫然甚明监察众国求人所定而受之）今民皆讴吟思汉乡仰刘氏已可知矣。（乡读为乡）嚣曰：先生言周汉之可也。至於但见愚民习识刘氏姓号之故而谓汉家复兴疏矣。昔秦失其鹿刘季逐而掎之（掎偏持其足也。音居蚁反）时民复知汉既感嚣言。又愍狂狡之不息著王命论以救时难其辞曰：昔在帝尧之禅曰：咨尔舜天之历数在尔躬舜亦以命禹暨于稷契咸佐唐虞（契读与Ι同字本作契）光济四海奕世载德（载乘也。言相因不绝）至於汤武而有天下虽其遭遇异时禅代不同至乎！应天顺民其揆一也。（言尧舜以文德相禅汤武以征伐代兴各上应天命下顺人心）是故刘氏承尧之祚氏族之世著乎！春秋（谓士会归晋其处者为刘氏）唐据火德而汉绍之始起沛泽则神母夜呼以彰赤帝之符繇是言之帝王之祚必有明圣显懿之德丰功厚利积之业（古累字）然後精诚通於神明流泽加於生民故能为鬼神所福飨天下所归往未见运世无本功德不纪（不纪不为人所记）而得崛起在此位者也。（崛起特起也。崛音其勿反）世俗见高祖兴於布衣不达其故以为遭暴乱得奋其剑游说之士至比天下於逐鹿幸捷而得之不知神器有命不可以智力求也。（帝王赏罚之柄也。）悲夫此世所以多乱臣贼子也。若然者岂徒ウ於天道哉！又不睹之於人事矣。夫饿馑流隶饥寒道路（隶贱隶）思有短褐之亵儋石之畜（亵谓亲身之衣也。音先列反一说云：衣破坏之馀曰：亵儋音丁滥反畜读曰蓄）所愿不过一金然终於转死沟壑何则贫穷亦有命也。况天子之贵四海之富神明之祚可得而妄处哉！故虽遭罹厄会窃其权柄（罹亦遭也。音离）勇如信布︹如梁籍威如王莽然卒润镬伏烹醢分裂（钅甚也。伏於钅甚上而斩之也。钅甚音竹林反）。又况么{麻骨}尚不及数子（{麻骨}音麽小也。么麽皆微小之称也。么音一尧反{麻骨}音莫可反）而欲ウ奸天位者（奸音干）是故驽蹇之乘不骋千里之涂燕雀之畴不奋六翮之用之材不荷栋梁之任（即所谓薄栌也。梁上短柱也。音节字亦或作节音之说反）斗筲之子不秉帝王之重（斗筲言小器也。筲音山交反）。《易》曰：鼎折足覆公饣束（馀食也。音速）不胜其任也。当秦之末豪杰共推陈婴而王之婴母止之曰：自吾为子家妇而世贫贱（而汝也。）卒富贵不祥不如以兵属人（属委也。音之欲反）事成少有其利不成祸有所归婴从其言而陈氏以宁王陵之母亦见项氏之必亡而刘氏之将兴也。是时陵为汉将而母获於楚有汉使来陵母见之谓曰：愿告吾子汉王长者必得天下子谨事之无有二心遂对汉使伏剑而死以固勉陵其後果定於汉陵为宰相封侯夫以匹妇之明（凡言匹夫匹妇谓凡庶之夫一夫一妇当相配匹）犹能推事理之致探祸福之机而全宗祀於无穷垂策书於春秋（春秋史书记事之总称）而况大丈夫之事是故穷达有命吉凶繇人婴母知废陵母知兴审此四者帝王之分决矣。（分音扶问反）盖在高祖其兴也。有五一曰帝尧之苗裔二曰体貌多奇异三曰神武有徵应四曰宽明而仁恕五曰知人善任使加之以信诚好谋达於听受见善如不及用人如繇已从谏如顺流趣时如乡赴（乡读曰响如响之赴声也。）当食吐哺纳子房之策拔足挥洗揖郦生之说寤戍卒之言断怀土之情（雒阳近沛高祖来都关中故云：断怀土之情也。断音丁唤反）高四皓之名割肌肤之爱（不立戚夫人子）举韩信於行陈收陈平於亡命英雄陈力群策毕举此高祖之大略所以成帝业也。若灵瑞符应。又可略闻矣。初刘媪任高祖而梦与神遇（任谓怀孕也。）震电晦冥有龙蛇之怪及其长而多灵有异於众是以王武感物而折券吕公睹形而进女秦皇东游以厌其气吕后望而知所处（厌音一叶反）始受命则白蛇分西入关则五星聚故淮阴留侯谓之天授非人力也。历古今之得失验行事之成败稽帝王之世运考五者之所谓取舍不厌斯位符瑞不同斯度（厌当也。厌音一涉反）而苟昧於权利越次妄据（昧贪也。）外不量力内不知命则必丧保家之主失天年之寿遇折足之凶伏钺之诛（音方于反）英雄诚知觉寤畏。若祸戒（。若顺也。）超然远览渊然深识收陵婴之明分绝信布之觊觎（分音扶问反觊音冀觎音逾）距逐鹿之瞽说审神器之有授毋贪不可几为二母之所笑（不可几谓不可，庶几而望也。一说几读曰冀）则福祚流於子孙天禄其永终矣。知隗嚣终不寤避[A123]於河西（[A123]古地字）後为徐令以病免。
    延笃南阳人也。（音昌犹反）桓帝时为京兆尹免归教授家巷时人或疑仁孝前後之证笃乃论之曰：观夫仁孝之辩（辩争也。）纷然异端互引典文代取事据（代更也。）可谓笃论矣。（笃厚也。）夫人二致同源总率百行非复铢两轻重必定前後之数也。而如欲分其大较（较犹略也。）体而名之则孝在事亲仁施品物施物则功济於时事亲则德归於已归已则事寡济时则功多推此以言仁则远矣。然物有出微而著事有繇隐而章近取诸身则耳有听受之用目有察见之明足有致远之劳手有饰卫之功功虽显外本之者心也。远取诸物则草木之生始於萌芽终於弥蔓枝叶扶疏荣华纷缛末虽繁蔚致之者根也。夫仁人之有孝犹四体之有心腹枝叶之有本根也。圣人知之。故曰：夫孝天之经也。地之义也。人之行也。君子务本本立而道生孝悌也。者其为仁之本与然体大难备物性好偏故所施不同事少两兼者也。如必对其优劣则仁以枝叶扶疏为大孝以心体本根为先可无讼也，或谓先孝後仁非仲尼序回参之意盖以为仁孝同质而生纯体之者则互以为称虞舜颜回是也。若偏而体之则各有其目公刘曾参是也。夫曾闵以孝悌为至德管仲以九合为仁功未有论德不先回参考功不大夷吾以此而言各从其称者也。
    郭泰。《字林》宗太原人以世乱不仕而名震京师先是苏不韦父为司隶校尉李以昔怨收掠死狱中。又刑其尸不韦年十八变姓名夜入寝室值在厕因杀其妾并小儿乃掘父阜冢断取阜头以祭父坟士大夫多讥其发掘蒙墓归罪枯骨不合古义唯任城何休方之伍员林宗闻而论之曰：子胥虽云：逃命而见用强吴凭阖闾之威因轻悍之众雪怨旧郢曾不终朝而但鞭墓戮尸以舒其愤竟无手刃後主之报岂如苏子单持孑立靡因靡资强雠豪援据位九卿城阙天阻宫府幽绝埃尘所不能过雾露所不能沾不韦毁身ㄡ虑出於百死冒触严禁陷族祸门虽不获逞为报已深况复分骸断首以毒生者使怀忿结不得其命犹假手神灵以毙之也。力唯匹夫功隆千乘比之於员不以优乎！议者，於是贵之。
    朱穆字公叔举高第为侍御史尝感时浇薄慕尚敦笃乃作崇厚论其辞曰：夫俗之薄也。有自来矣。故仲尼叹曰：大道之行也。而丘不与焉盖伤之也。夫道者以天下为一在彼犹在已也。故行违於道则愧生於心非畏义也。事违於理则负结於意非惮礼也。故率性而行谓之道得其天性谓之德德性失然後贵仁义是以仁义起而道德迁礼法兴而淳朴散故道德以仁义为薄淳朴以礼法为贼也。夫中世之所敦已为上世之所薄况。又薄於此乎！故夫天不崇大则覆寿不广地不深厚则载物不博人不敦庞则道数不远昔在仲尼不失旧於原壤楚庄不忍章於绝缨繇此观之圣贤之德敦矣。老氏之经曰：大丈夫处其厚不处其薄居其实不居其华故去彼取此夫时有薄而厚施行有失而惠用故覆人之过者敦之道也。救人之失者厚之行也。往者马援深昭此道可以为德诫其兄子曰：吾欲汝曹闻人之过如闻父母之名耳可得闻口不得言斯言要矣。远则圣贤履之上世近则丙吉张子孺行之汉廷故能振英声於百世播不灭之遗风不亦美哉！然而时俗或异风化不敦而尚相诽谤谓之臧否记短则兼折其长贬恶则并伐其善悠悠者皆是其可称乎！凡此之类岂徒乖为君子之道哉！将有危身累家之祸焉悲夫行之者不知忧其然故害兴而莫之及也。斯既然矣。又有异焉人皆见之而不能自迁何则务进者趋前而不顾後荣贵者矜已而不待人智不接愚富不赈贫贞士孤而不恤贤者而不存故田以尊显致安国之金淳于以贵引方进之言夫以韩翟之操为汉之名宰然犹不能赈一贫贤荐一孤士况其下者乎！此禽息史鱼所以专名於前而莫继於後者也。故时敦俗美则小人守正利不能诱也。时否俗薄虽君子为邪义不能止也。何则先进者既往而不反後来者复习俗而追之是以虚华盛而忠信微刻薄稠而纯笃稀斯盖谷风有弃予之叹伐木有鸟鸣之悲矣。嗟乎！世士诚躬师孔圣之崇则嘉楚庄之美行希李老之雅诲思马援之所尚鄙二宰之失度美韩棱之抗正贵丙张之引裕贱时俗之诽谤则道丰绩盛名显身荣载不刊之德播不灭之声然後知薄者之不足厚者之有馀也。彼与草木俱朽此与金石相倾岂得同年而语并日而谈哉！穆。又著绝交论亦矫时之作（其略曰：，或曰：子绝存问不见客亦不答也。何。故曰：古者进退趋业无私游之交相见以公朝享会以礼纪否则朋徒受习而已曰：人将疾子如何曰：宁受疾曰：受疾可乎！曰：世之务交游也。久矣。敦千乘不忌于君犯礼以追之背公以从之其愈者则孺子之爱也。其甚者则求蔽过窃誉以赡其私事替义退公轻私重居劳於听也。或於道而求其私赡矣。是故遂往不反而莫敢止焉是川渎并决而莫敢之塞游&lt;豕贲&gt;蹂稼而莫之禁也。诗云：威仪棣棣不可选也。後生将复何述而吾不才焉能规此实悼无行子道多阙臣事多尤思复白圭重考古言以补往过时无孔堂思兼则滞匪有废也。则亦焉兴是以敢受疾也。不亦可乎！文士。《传》曰：世无绝交。又与刘伯宗绝交书及。《诗》曰：昔我为丰令足下不遭母忧乎！亲解来入丰寺及我为侍书御史足下亲来入台足下今为二千石我下为郎乃反因计吏以谒相与足下岂丞尉之徒我岂足下部民欲以此谒为荣宠乎！咄刘伯宗於仁义道何其薄哉！其。《诗》曰：北山有鸱不洁其翼飞不正向寝不定息饥则木揽饱则泥伏饕餮贪污臭腐是食填肠满嗉嗜欲无极长鸣呼凤谓凤无德凤之所趣与子异域永从此诀各自努力盖因此而著论也。）蔡邕以为穆身而孤。又作正交而广其致焉（邕论略曰：闻之前训曰：君子以朋友讲习而正人无有淫朋是以古之交者其义敦以正其誓信以固逮夫周德始衰颂声既寝伐木有鸟鸣之刺谷风有弃予之怨其所繇来政之失也。自此以降弥以陵迟或间其始终或︹其比周是以缙绅患其然而论者谆谆如也。疾浅薄而携贰者有之恶朋党而绝交游者有之其论交也。曰：富贵则人争趋之贫贱则人争去之是以君子慎人所以交已审已所以交人富贵则无暴集之客贫贱则无弃旧之宾矣。故原其所以来则知其所以去见其所以始则睹其所以终彼贞士者贫贱不傲于富贵富贵不骄乎！贫贱故可贵也。盖朋友之道有义则合无义则离善则久要不忘平生之言恶则忠告善诲之否则止无自辱焉故君子不为可弃之行不患人之遗已也。信有可归之德不病人之远已也。不幸或。然则躬自厚而薄责於人怨其远矣。求诸已而不求诸人咎其稀矣。夫远怨稀咎之机咸则乎！躬莫之能改也。子夏之门人问交於子张而二子各有闻乎！夫子。然则以交诲也。商也。宽故告之以距人师也。偏故训之以容众各从其行而矫之至於仲尼之正教则爱众而亲仁故非善不善非人不亲交游以方会友以文可无贬也。梁子亦曰：心志既通名誉不闻友之罪也。今将患其流而塞其源病其末而刈其本无乃未。若择其正而黜其邪与其彼农皆黍而独稷焉夫黍亦神农之嘉与稷并为粢盛也。使交而可废则黍其愆矣。括二论而言之则刺薄者博而治断交者身而孤孤有羔羊之节与不获已而矫时也。走将从夫孤焉）。
    魏荀粲字奉倩粲太尉ダ之弟也。诸兄并以儒术论议而粲独好言道尝以为子贡称夫子之言性与天道不可得闻。然则六籍虽存固圣人之糠比粲兄俣难曰：易亦云：圣人立象以尽意系辞焉以尽言则微言胡为不可得而闻见哉！粲答曰：盖理之微者非物象之所举也。今称立象以尽意此非通於意外者也。系辞焉以尽言此非言乎！系表者也。斯则象外之意系表之言固蕴而不出矣。俣及当时能言者不能屈也。
    荀闳字仲茂为太子文学掾时有甲乙疑论闳与锺繇王朗袁涣议各不同文帝与繇。《书》曰：袁王国士更为唇齿荀闳劲悍往来锐师真君侯之敌左右之深忧也。
    孙炎字叔然授学郑玄之门人称东州一大儒徵为秘书监不就王肃集圣证论以讥短玄叔然驳而释之。
    司马朗字伯达为兖州刺史朗雅好人伦时锺繇王粲著论云：非圣人不能致太平朗以为伊颜之徒虽非圣人使得数世相承太平可致（文帝善朗论命秘书录其文孙盛曰：繇既失之朗亦未为得也。昔汤举伊尹而不仁者远矣。易称颜氏之子其殆，庶几乎！有不善未尝不知知之未尝复行繇此而言圣人之与大贤行藏道一舒卷斯同御世垂风理无降异升泰之美岂俟积世哉！善人为邦百年亦可以胜残去杀。又曰：不践迹亦不入於室数世之伦其在斯乎！方之大贤固有间矣。）傅嘏为尚书尝论才性同异锺会集而论之嘏既达治好正而有清理识要好论才性原本精微能及之。
    夏侯玄为散骑常侍时晋宣帝为太傅问以时事玄议以为夫官才用人国之柄也。故诠衡专於台阁上之分也。孝行存乎！闾巷优劣任之乡人下之叙也。夫欲清教审选在明其分叙不使相涉而已何者上过其分则恐所繇之不大而干势驰骛之路开下逾其叙则恐天爵之外通而机权之门多矣。夫天爵下通是庶人议柄也。机权多门是纷乱之原也。自州郡中正品度官才之来有年载矣。缅缅纷纷未闻整齐，岂非分叙参错各失其要之所繇哉！若令中正但考行伦辈伦辈当行均斯可官矣。何者夫孝行著於家门，岂不忠恪於在官乎！仁恕称於九族，岂不达於为政乎！义断行於乡党，岂不堪於事任乎！三者之类取於中正虽不处其官名斯任官可知矣。行有大小比有高下则所任之流亦焕然明别矣。奚必使中正干铨衡之机於下而执机柄者有所委仗於上上下交侵以生纷错哉！且台阁临下考功校否众职之属各有官长旦夕相考莫究於此闾阎之议以意裁处而使匠宰失位众人驱骇欲风俗清静其可得乎！天台县远众所绝意所得至者更在侧近孰不修饰以要所求所求有路则己家门者己不如自达於乡党自达乡党者已不如自求之於州邦矣。苟开之有路而患其饰真离本虽复严责中正督以刑罚犹无益也。岂。若使各帅其分官长则各以其属能否献之台阁台阁则据官长能否之第参以乡闾德行之次拟其伦比勿使偏颇中正则唯考其行迹别其高下审定辈类勿使升降台阁总之如其所简或有参错则其责负自在有司官长所中正辈拟比随次率而用之如其不称责负在外。然则内外相参得失有所互相形检孰能相饰斯则人心定而事理得庶可以静风俗而审官才矣。又以为古之建官所以济育群生统理民物也。故为君长以司牧之司牧之主欲一而专一则官任定而上下安专则职业而事不烦夫事简业修上下相安而不治者未之有也。先王建万国虽其详未可得而究然分疆画界各守土境则非重累羁绊之体也。下考殷周五等之叙徒有小大贵贱之差亦无君官臣民而有二统互相牵制者也。夫官统不一则职业不职业不则事何得而简事之不简则民何得而静民之不静则邪恶并兴而奸伪滋长矣。先王达其如此故专其职司而一其统业始自秦世不师圣道私以御职奸以待下惧宰官之不立监牧以董之畏督监之容曲设司察以纠之宰牧相累监察相司人怀异心上下殊务汉承其绪莫能规改魏室之隆日不暇及五等之典虽难卒复可粗立仪准以一治制今之长吏皆君吏民横重以郡守累以刺史。若郡所摄唯在大较则与州同无为再重宜省郡守但任刺史刺史职存则监察不废郡吏万数还亲农业以省烦费丰财殖一也。大县之才皆堪郡守是非之讼每生意异顺从则安直已则争夫和羹之美在於合异上下之益在能相济顺从乃安此琴瑟一声也。荡而除之则官省事简二也。又郡之吏职监诸县营护党亲乡邑旧故如有不副而因公掣顿民之困弊咎生於此。若皆并合则乱原自塞三也。今承衰弊民人落贤才鲜少任事者寡郡县良吏往往非一郡受县成其剧在下而吏之上选郡当先足此为亲民之吏专得底下吏者民命而常顽鄙今如并之吏多选清良者造职大化宣流民物获宁四也。制使万户之县名之郡守五千以上名之都尉千户以下令长如故自长以上考课迁用转以能升所牧亦增此进才效功之叙也。若经制一定则官才有次治功齐明五也。若省郡守县皆径达事不拥隔官无留滞三代之风虽未可必简一之化，庶几可致便民省费在於此矣。又以为文质之更用犹四时之迭兴也。王者体天理物必因弊而济通之时弥质则文之以礼时泰侈则救之以质今承百王之末秦汉馀流世俗弥文宜大改之以易民望今科制自公列侯以下位从大将军以上皆得服绫锦罗绮纨素金银饰镂之物自是以下杂采之服通於贱人虽上下等级各示有差然朝臣之制已得侔至尊矣。玄黄之采已得通於下矣。欲使市不鬻华丽之色商不通难得之货工不作雕刻之物不可得也。是故宜大理其本准度古法文质之宜取其中则以为礼度车舆服章皆从质朴禁除末俗华丽之事使朝之家有位之室不复有锦绮之饰无兼采之服纤巧之物自上以下至於朴素之差示有等级而已勿使过一二之觉。若夫功德之赐上恩所特加皆表之有司然後服用之夫上之化下犹风之靡草朴素之教兴於本朝则弥侈之心自消於下矣。宣王报。《书》曰：审官择人除重官改服制皆大善礼乡闾本行朝廷考事大指如所示而中间一相承习卒不能改秦时无刺史但有郡守长吏汉家虽有刺史奉六条而已故刺史称傅车其吏言从事居无常治吏不成臣其後转更为官司耳昔贾谊亦患服制汉文虽身服弋绨犹不能使上下如意恐此三事当待贤能然後了耳玄。又。《书》曰：汉文虽身衣弋绨而不革正法度内外有僭亻疑之服宠臣受无限之赐繇是观之似指立在身之名非笃齐治制之意也。今公侯命世作宰追踪上古将隆至治抑末正本。若制定於上则化行於众矣。夫当宜改之时留殷勤之心令发之日下之应也。犹响寻声耳犹垂谦谦曰：待贤能此伊周不正殷姬之典也。窃未喻焉玄。又著乐毅论曰：观乐生遗燕惠王书其殆庶乎！知机合道以礼始终者与。又其喻昭王曰：伊尹放太甲而不疑太甲受放而不怨是存大业於至公而以天下为心者也。夫欲极道德之量务以天下为心者必致其主於盛隆合其趣於先王苟君臣同符则大业定矣。于斯时也。乐生之志千载一遇之世亦将行千载一隆之道岂其局迹当时止於兼并而已哉！夫兼并者非乐生之所屑︹燕而废道。又非乐生之所求不屑苟利心无近事不求小成斯意兼天下者也。则举齐之事所以运其机而动四海也。夫讨齐以明燕主之义此兵不兴於为利矣。围城而害不加於百姓此仁心著於遐迩矣。举国不谟其功除暴不以威力此至德全於天下矣。迈全德以率列国则几於汤武之事矣。乐生方恢大纲以纵二城牧民明信以待其弊将使即墨莒人顾仇其上愿释干戈赖我犹亲善守之智无所施之。然则求仁得仁即墨大夫之义仕穷则从微子周之道开弥广之路以待田单之徒长容善之风以申齐士之志使夫忠者遂节勇者义著昭之东海属之华裔我泽如春民应如草道光宇宙贤智心邻国倾慕四海延颈思戴燕主仰望风声二城必从则王业隆矣。虽淹留两邑乃致速於天下也。不幸之变世所不图败於垂成时运固然。若乃逼之以威劫之以兵则攻取之事求欲速之功使燕齐之士流血於二城之下多杀伤之残以示四海之人纵暴易乱以成其私邻国望之其犹豺虎既大堕称兵之义而丧济溺之仁。且亏齐士之节废廉善之风掩宏通之度弃王德之隆虽二城几於可拔霸王之事攸其远矣。然则燕虽兼齐其与世主何以殊哉！与其邻国何以相倾乐生，岂不知拔二城之速了哉！顾城拔而业乖也，岂不虑不速之致变哉！顾业乖与变同繇是观之乐生之不屠二城未可量也。
    蜀秦宓为大司农初李权从宓借战国策宓曰：战国从横用之何为权曰：仲尼严平兼聚众书以成春秋指归之文故海以合流为大君子以博识为弘宓报曰：书非。《史记》周图仲尼不采道非虚无自然严平不演海以受淤岁一荡清君子博识非礼不视今战国反覆仪秦之术杀人自生亡人自存经之所疾故孔子发愤作春秋大乎！居正复制孝经广陈德行杜渐防萌预有所抑是以老氏绝祸於未萌，岂不信邪成汤大圣睹野鱼而有猎逐之失定公贤者见女乐而弃朝事。若此辈类焉可胜陈道家法曰：不见所欲使心不乱是故天地贞观日月贞明其直如矢君子所履洪范记灾发於言貌何战国之谲权乎！哉！
    费为大将军录尚书事闻司马懿诛曹爽设甲乙论平其是非甲以为曹爽兄弟凡品庸人苟以宗子枝属得蒙顾命之任而骄奢僭逸交非其人私树朋党谋以乱国懿奋诛讨一朝殄尽此所以称其任副士民之望也。乙以为懿感曹仲附已不一岂爽与相干事势不专以此阴成疵瑕初无忠告侃尔之训一朝屠戮谗其不意岂大人经国笃本之事乎！若爽信有谋主之心大逆已构而发兵之日更以芳委爽兄弟懿父子从後闭门举兵蹙而向芳必无悉宁忠臣为君深虑之谓乎！以此推之爽无大恶明矣。若懿以爽奢僭废之刑之可也。灭其七口被以不义绝子丹血食及何。《晏子》魏之亲甥亦与同戮哉！为僭滥不当矣。
    吴韦曜为太子中庶子蔡[A13C]亦在东宫性好博奕太子和以为无益使曜作博奕论其辞曰：盖闻君子耻当年而功不立疾没世而名不称。故曰：学如不及犹恐失之是以古之志士悼年齿之流迈而惧名称之不立也。故勉精厉操晨兴夜寐不遑宁息经之以岁月累之以日力。若越之勤董生之笃渐渍德义之渊栖迟道艺之域。且以西伯之圣姬公之才犹有日昃待旦之劳故能隆兴周道垂名亿载况在臣庶而可以已乎！历观古今立功名之士皆有累积殊异之迹劳身苦体契阔勤思平居不堕其业穷困不易其素是以卜式立志於耕牧而黄霸受道於囹圄终有荣显之福以成不朽之名故山甫勤於夙夜而吴汉不离公门，岂有游堕哉！今世之人多不务经术好玩博奕废事弃业忘寝与食穷日尽明继以脂烛当其临局交争雌雄未决专精锐意心劳体倦人事旷而不宾旅阙而不接虽有太牢之馔韶夏之乐不暇存也。至或赌及衣物徙棋易行廉耻之意弛而忿戾之色发然其所志不出一枰之上所务不过方之间胜敌无封爵之赏获地无兼土之实技非六艺用非经国立身者不阶其术徵选者不繇其道求之於战阵则非孙吴之伦也。考之於道艺则非孔氏之门也。以变诈为务则非忠信之事也。以劫杀为名则非仁者之意也。而空妨日废业终无补益是何异设木而击之置石而投之哉！且君子之居室也。勤身以致养其在朝也。竭命以纳忠临事。且犹旰食而何博奕之足夫然故孝友之行立贞纯之名彰也。方今大吴受命海内未平圣朝乾乾务在得人勇略之士则受熊虎之任儒雅之徒则处龙凤之署百行兼包文武并骛博选良才旌简髦俊设程试之科垂金爵之赏诚千载之嘉会百世之良遇也。当世之士宜勉思至道爱功惜力以佐明时使名书史籍勋在盟府乃君子之上务当今之先急也。夫一木之枰孰与方国之封枯棋三百孰与万人之将衮龙之服金石之乐足以兼棋局而贸博奕矣。假令世士移博奕之力而用之於诗书是有颜闵之志也。用之於智计是有良平之思也。用之於资货是有猗顿之富也。用之於射御是有将帅之备也。如此则功名立而鄙贱远矣。
    裴玄字彦黄有学行官至大中大夫问子钦齐桓晋文夷惠四人优劣钦答所见与玄相反覆各有文理晋陆喜初仕吴累迁吏部尚书有才思好著述有校论格品篇曰：或问予薛莹最是国士之第一者乎！答曰：以理推之在乎！四五之间问者愕然请问答曰：夫孙皓无道肆其暴虐。若龙蛇其身沈默其体潜而勿用趣不可测此第一人也。避尊居卑禄代耕养玄静守约冲退澹然此第二人也。侃然体国思治心不辞贵以方见惮执政不惧此第三人也。斟酌时宜在乱犹显意不忘忠时献微益此第四人也。温恭慎不为谄首无所云：补从容保宠此第五人也。过此已往不足复数故第二已上多沦没而远悔吝第三已下有声位而近咎累是以深识君子晦其明而履柔顺也。问者曰：始闻高论终年启寤矣。
    裴为尚书左仆射深患时俗放荡不尊儒术何晏阮籍素有高名於世口谈浮虚不遵礼法尸禄宠仕不事事至王衍之徒声誉大盛位高势重不以物务自婴遂相仿效风教陵迟乃著崇有之论以释其蔽王衍之徒攻难交至并莫能屈。又著辨才论古今精义皆辩释焉未成而遇祸。
    傅玄泰始中为司隶校尉玄少时专心诵学後虽显贵而著述不废撰傅子为内外中篇时何曾有清德玄著论称曾及荀ダ曰：以文王之道事其亲者其[A13C]昌何侯乎！其荀侯乎！古称曾闵今曰：荀何内尽其心以事其亲外崇礼让以接天下孝子百世之宗仁人天下之命有能行孝之道君子之仪表也。诗云：高山仰止景行行止令德不遵二夫子之景行者非乐中正之道也。又曰：荀何君子之宗也。又曰：[A13C]昌侯之事亲其尽孝子之道乎！存尽其和事尽其敬亡尽其哀予於[A13C]昌侯见之矣。又曰：见其亲之党如见其亲六十而孺慕予於[A13C]昌侯见之矣。先是马均扶风人有巧思绝世有裴子者上国之士也。精通见理闻而哂之乃难先生先生口屈不对裴子自以为难得其要言之不已傅子谓裴子曰：子所长者言也。所短者巧也。马氏所长者巧也。所短者言也。以子所长击彼所短则不得不屈以子所短难彼所长则必有所不解者矣。夫巧天下之微事也。有所不解而难之不已其相击刺必已远矣。心乖於内口屈於外此马氏所以不对也。傅子见安乡侯言及裴子之论安乡侯。又与裴子同傅子曰：圣人具体备物取人不以一揆也。有以神取之者有以言取之者有以事取之者有以神取之者不言而诚心先达德行颜渊之伦是也。以言取之者以变辩是非言语宰我子贡是也。以事取之者。若政事冉有季路文学子游子夏虽圣人之明尽物如有所用必有所试。然则试冉季以政试游夏以学矣。游夏犹然况自此而降者乎！何者悬言物理不可以言尽也。施之於事言之难尽而试之易知也。今。若马氏所欲作者国之精器军之要用也。费十寻之木劳二人之力不经时而是非定难试易验之事而轻以言抑人异能此犹以已智任天下之事不易其道以御难尽之物此所多废也。马氏所作因变而得是则初所言者不皆是矣。其不皆是因不用之是不世之巧无繇出也。夫同情者相妒同事者相害中人所不能免也。故君子不以人害人必以考试为衡石废衡石而不用此美玉所以见诬为石荆和所以抱璞而哭之也，於是安乡侯悟遂言之武安侯武安侯忽之不果试也。此既易试之事。又马氏巧名已定犹忽而不察况幽深之才无名之璞乎！後之君子其鉴之哉！马先生之巧虽古公输般墨翟王尔近汉氏张平子不能过也。公输般墨翟皆见於时乃有益於世平子虽为侍中马先生虽给事省中俱不典工官巧无益於世用人不当其才闻贤不试以事良可恨也。裴子者裴秀安乡侯者曹羲武安侯者曹爽也。
    李秉字元胄有隽才为时人所贵官至秦州刺史秉尝答司马文王问因以为家诫曰：昔侍坐於先帝时有三长吏俱见临辞出上曰：为官长当清慎当勤此三者何患不治乎！并受诏既出上顾语吾等曰：相诫敕正当尔不侍坐众贤莫不赞善上。又问曰：必不得已於斯三者何先或对曰：清固为本次复问吾吾对曰：清慎之道相须而成必不得已慎乃为大夫清者不必慎慎者必自清亦繇仁者必有勇勇者不必有仁是以易称括囊无咎藉用白茅皆慎之至也。上曰：卿言得之耳可举近世能慎者谁乎！诸人各未知所对吾乃举故太尉荀景倩尚书董仲连仆射王公仲并可谓为慎上曰：此诸人者温恭朝夕执事有恪亦各其慎也。然天下之至慎其惟阮嗣宗乎！每与之言言及玄远而未曾评论时事臧否人物真可谓至慎矣。吾每思此言亦足以为明诫凡人行事年少立身不可不慎勿轻论人勿轻说事如此则悔吝何繇而生患祸无从而至矣。
    虞溥高平人补尚书都令史尚书令卫尚书褚（音略）并器重之溥谓曰：往者金马启符大晋应天宜复先王五等之制以绥长久不可承暴秦之法遂汉魏之失也。曰：历代叹此而终未能改。
    华谭字令思广陵人为州从事太康中刺史嵇绍举谭秀才将行别驾陈总饯之因问曰：思贤之主以求才为务进取之士以功名为先何仲舒不仕武帝之朝贾谊失分汉文之时此吴晋之滞论可辩此理而後别谭曰：夫圣人在上物无不理百揆之职非贤弗居故山林无匿景衡门不栖迟至承统之主或复凡人居圣人之器处臣庶之上是以其教日颓风俗渐弊。又中才之君所资者偏物以类感必於其党党言虽非彼以为是以所授有颜冉之贤所用有廊庙之器居官者日冀元凯之功在上者日度尧舜之义彼岂知其政渐毁哉！朝虽有求贤之名而无知才之实言虽当彼以为诬策虽奇彼以为妄诬则毁已之言入妄则不忠之责生岂故为哉！浅明不见深理近才不著远体也。是以言不用计不施恐死亡之不暇何论功名之立哉！故上官昵而屈原放宰宠而伍员戮，岂不哀哉！若仲舒抑於孝武贾谊失於汉文盖复是其轻者耳故白起有云：非得贤之难用之难非用人之难信之难得贤而不能用用而不能信功业，岂可得而成哉！
    潘岳为怀令时以逆旅逐末废农奸淫亡命多所依凑败乱法度敕当除之十里一官ゼ使老小贫户守之。又差吏掌主依客舍收钱岳议曰：谨按逆旅久矣。其所繇来也。行者赖以顿止居者薄收其直交者贸迁各得其所官无役赋因人成利惠加百姓而公无末费语曰：许由辞帝尧之命而舍於逆旅外。《传》曰：晋阳处父过舍於逆旅魏武皇帝亦以为宜。《诗》曰：逆旅整设以通商贾。然则自尧至今未有不得客舍之法唯商鞅尤之固非圣世之所言也。方今四海会同九服纳贡八方翼翼公私满路近畿辐辏客舍亦稠冬有温庐夏有凉阴刍秣成行器用取给疲牛必投乘凉近进发写鞍皆有所憩。又诸劫盗皆起於迥绝止乎！人众十里萧条则奸宄生心连陌接馆则冠情震慑。且闻声有救已发有追不救有罪不追有戮禁暴捕亡常有司存凡此皆客舍之益而官ゼ之所乏也。又行者贪路告籴炊ゼ皆以昏晨盛夏昼热。又兼星夜既限早闭不及ゼ门或避晚关迸逐路隅衤氏是慢藏诲盗之原苟以客舍多败法教官守棘ゼ独复何人彼河桥孟津解券输钱高第督察数入校出品郎两岸相检犹惧或失之故悬以禄利许以功报今贱吏疲人独专ゼ税管开闭之权藉不校之势此道路之蠹奸利所殖也。率历代之旧俗获行留之忄心使客舍洒扫以待征旅择家而息，岂非众庶之望请曹列上朝廷从之。
    王接为征虏将军司马荡阴之役侍中嵇绍为乱兵所害接议曰：夫谋人之军军败则死之谋人之国国危则亡之古之道也。荡阴之役百官奔北唯嵇绍守职以遇不道可谓臣矣。又可称痛矣。今山东方欲大举宜明高节以号令天下依春秋褒三累之义加绍致命之赏则遐迩向风莫敢不肃矣。朝廷从之。
    阮裕居会稽剡县後除东阳太守徵侍中不就还剡山有肥遁之志裕虽不博学论难甚精尝问谢万云：未见四本论君试为言之万叙说既毕裕以傅嘏为长，於是构辞数百言精义入微闻者皆嗟异之。
    江字思俊孝友淳粹高节迈俗性好学儒玄并综每以为君子立行应依礼而动虽隐显殊途未有不傍礼教者也。若乃放达不羁以肆纵为贵者非但动违礼法道之所弃也。乃著通玄道崇简论世咸称之康帝时徵拜博士著作郎皆不就。
    虞预为散骑常侍雅好经史憎疾玄虚其论阮籍裸袒比之伊川被所以荒服入於中国以为过衰周之时孙盛博学善言名理于时殷浩擅名一时与抗论者惟盛而已盛尝诣浩谈论对食奋掷麈尾毛悉落饭中食冷而复暖者数四至暮忘冫食浩竟无以难之繇是遂知名起家著作郎。
    谢万工言论善属文叙渔父屈原季主贾谊楚老龚胜孙登嵇康四隐四显为八贤论其旨以处者为优出者为劣以示孙绰绰与往反以体公识远者则出处同归万终於散骑常侍。
    王坦之为北中郎将有风格尤非时俗放荡不敦儒教颇尚刑名学著废庄论与殷康子书论公谦之义曰：夫天道以无私成名二仪以至公立德立德存乎！至公故无亲而非理成名在乎！无私故在当而忘我此天地所以成功圣人所以济化繇斯言之公道体於自然故理泰而愈降谦义生於不足故时弊而义著故大禹咎繇称功言惠而成名於彼孟反范燮殿军後入而全身於此从此观之则谦公之义固以殊矣。夫物之所美已不可收人之所贵我不可取诚患人恶其上众不可盖故君子居之而每加损焉隆名在於矫伐而不在於期当匿迹在於违显而不在於求是，於是谦光之义与矜竞而俱生卑挹之义与夸伐而并进由亲誉生於不足未。若不知之有馀良药效於瘳疾未。若无病之为贵也。夫乾道确然示人易矣。坤道ㄨ然示人简矣。二象显於万物两德彰於群生岂矫枉过直而失其所哉！繇此观之则大通之道公坦於天地谦伐之义险於人事今存公而废谦则自伐者至公以生嫌自美者因存党以致惑此王生所谓同貌而实异不可不察者也。然理必有源教亦有主苟探其根则玄指自显。若寻其末弊无不至，岂可以嫌似而疑至公弊贪而忘於谅哉！康子及袁宏并有疑难坦之标章摘句一一申而释之莫不厌服。又孔严著通葛论坦之与书赞美之其忠公慷慨标名贤胜皆此类也。（。又云：坦之著公论袁宏作论以难之韩伯览而美其辞旨以为是非既辩谁与正之遂作辩谦以折中）。
    范甯少笃学多所通览时以浮虚相扇儒雅日替以为其源始於王弼何晏二人之罪深於桀纣乃著论曰：，或曰：黄唐缅邈至道沦翳濠濮辍咏风流靡争夺兆於仁义是非成於儒墨平叔神怀超绝辅嗣妙思通微振千载之颓纲落周孔之尘网斯盖轩冕之龙门膏粱之宗匠尝闻夫子之论以为罪过桀纣何哉！答曰：子信有圣人之言乎！夫圣人者德侔二仪道冠三才虽帝王殊号质文异制而统天成务旷代齐趣王何蔑弃典文不遵礼度游辞浮说波荡後生饰华言以翳实骋繁文以惑世缙绅之徒翻然改辙洙泗之风缅焉将坠遂令仁义幽沦儒雅蒙尘礼坏乐隳中原倾覆古之所谓言伪而辩行僻而坚者其斯人之徒欤昔夫子斩少正卯於鲁太公戮华士於齐，岂非旷世而同诛乎！桀纣暴虐正足以灭身覆国为後世鉴戒耳，岂能回百姓之视听哉！王何叨海内之浮誉资膏粱之傲诞画魑魅以为巧扇无检以为俗郑声之乱乐利口之覆邦信矣。哉！吾固以为一世之祸轻历代之罪重自丧之[C260]小迷众之愆大也。崇儒抑俗率皆如此位至中书侍郎。
    张辅为冯翊太守尝著论云：管仲不。若鲍叔鲍叔知所奉知所投管仲奉主而不能济所奔。又非济事之国三归反坫皆鲍不为。又论班固司马迁云：迁之著述辞约而事举叙三千年事唯五十万言班固叙三百年事乃八十万言烦省不同不如迁一也。良史述事善足以奖劝恶足以监诫人道之常中流小事亦无取焉而班皆书之不如二也。毁贬晁错伤忠臣之道不如三也。迁既造创固有因循难易盖不同矣。又迁为苏秦张仪范雎蔡泽作传逞辞流离亦足以明其大才故述辩士则辞藻华靡叙实录则隐核名检此所以迁称良史也。又论魏武帝不及刘备乐毅减於诸葛亮辞多不载。
    殷仲堪为荆州刺史时桓玄在南郡论四皓来仪汉庭孝惠以立而惠帝柔弱吕后凶忌此数公者触彼埃尘欲以救弊二家之中各有其党夺彼与此其雠必兴不知匹夫之志四公何以逃其患素履终吉隐以保生者其。若是乎！以其文赠仲堪仲堪乃答之曰：隐显默语非贤达之心盖所遇之时不同所乘之涂必异道无所屈而天下以之获宁仁者之心未能无感。若夫四公者养志岩阿道高天下秦网虽虐游之而莫惧汉祖虽雄请之而弗顾徒以一理有感然而应事同宾客之礼言无是非之对孝惠以之获安莫繇报其德如意以之定藩无所容其怨。且争夺滋生主非一姓则百姓生心祚无常人则人皆自贤况夫汉以剑起人未知义式遏奸邪特宜以正顺为宝天下大器也。苟乱亡见惧则沧海横流原夫。若人之振策岂为一人之废兴哉！苟可以畅其仁义与夫伏节委质可荣可辱者道迹悬殊理势不同君何疑之哉！又谓诸吕︹盛几危刘氏如意。若立必无此患夫祸福同门倚伏万端。又未可断也。于时天下新定权繇上制高祖分王子弟有磐石之固社稷深谋之臣森然比肩岂琐琐之禄产所能倾夺之哉！此或四公所预予今亦无以辩之但求古贤之心宜存之远大耳端本正源者虽不能无危其危易持苟启竞津者虽未必不安而其安难保此最有国之要道古今贤哲所同惜也。玄屈之。
    戴逵性高洁常以礼度自处深以放达为非道乃著论曰：夫亲没而采药不反者不仁之子也。君危而屡出近关者苟免之臣也。古之人未始以彼害名教之体者何达其旨故也。达其旨故不惑其迹。若元康之人可谓好Т迹而不求其本故有徇本徇末之弊舍实逐声之行是犹美西施而学其颦眉慕有德而折其巾角所以为慕者非其所以为美徒贵貌似而已矣。夫紫之乱朱以其似朱也。故乡原似中和所以乱德放达似惠连所以乱道然竹林之为放有疾而为颦者也。元康之为放无德而折巾者也。可无察乎！且儒家尚誉者本以兴贤也。既失其本则有色取之行怀情丧真以容貌相欺其弊必至於末伪道家去名者欲以笃实也。苟失其本。又有越检之行情礼俱亏则仰咏兼忘其弊必至於本薄夫伪薄者非二本之失而为弊者必二本以自通夫道有常经而弊无常情是以六经有失二政有弊苟乖其本固圣贤所无奈何也。嗟夫行道之人自非性足体备ウ蹈而当者亦曷能不栖情古烈拟规前修苟迷拟之然後动议之然後言固当先辩其趋舍之极求其用心之本识其枉尺直寻之旨采其被褐怀玉之繇。若斯涂虽殊而其归可观也。迹虽乱而其不乖也。不。然则流荡忘反为风波之行自驱以物自诳以伪外眩嚣华内丧道实以矜尚夺其真主以尘垢翳其大正贻笑千载可不慎欤逵徵散骑常侍不至。
    袁豹为刘毅抚军谘议参军领记室毅时建议大田豹上议曰：国以民而为本民资食以为天循其业则教兴崇其本则末理为治之要道致化之所阶也。不敦其本则末业滋章饥寒交凑则廉耻不立当今接篡伪之末值凶荒之馀争源既开薄弥启荣利荡其正性赋敛罄其所资良畴无侧趾之耕比屋有困馁之患中间多故日不暇给自卷甲却马甫及三年积弊之黎难用克振实仁怀之所矜恤明教之所爰发也。然斯业不有自来矣。司牧之官莫或为务俗吏庸近犹秉常科依劝督之故典迷民庶之屡变譬犹堤以防川忘渊丘之改易即胶柱於昔弦忽宫商之乖调徒有考课之条而无毫分之益不悟清流在於澄源止轮繇乎！高阁患生於本治之於末故也。夫设位以崇贤疏爵以命士上量能以审官不取人於浮誉则比周息游者既归则南亩辟矣。分职以任务置吏以周役职不以无任立吏必以非用省冗散者废则莱荒垦矣。器以应用商以通财剿靡丽之巧弃难得之货则伪者贱稼重矣。耕耨勤悴力殷收寡工商逸豫用浅利深增贾贩之税薄畴亩之赋则末技抑而田喜矣。居位无义从之徒在野靡并兼之党给赐非可恩致力役不入私门则游食者反本肆勤者自劝游食省而肆勤众则东作繁矣。密勿者甄异怠慢者显罚明劝课之令峻纠违之官则懒惰无所容力田有所望力者欣而惰者惧则啬人劝矣。凡此数事亦务田之端趣也。莅之以清心镇之以无欲勖之以弗倦翼之以廉谨舍日计之小成期远致於暮岁则浇薄自淳心化有渐矣。
    徐邈安帝时为骁骑将军邈论议精密时多谘禀之触类辩释问则有对旧疑岁辰在卯此宅之左则彼宅之右何得拘忌於东邈以为太岁之属自是游神譬如日出之时向东皆逆非为藏体地中也。
    ●卷八百三十
    ○总录部　论议第二
    宋郑鲜之为桓伟辅国主簿先是兖州刺史滕恬为丁零翟辽所没尸丧不返恬子羡仕宦不废议者嫌之桓玄在荆州使群僚博议鲜之议曰：名教大极忠孝而已至乎！变通抑引每事辄殊本而寻之皆是求心而遗迹迹之所乘遭遇或异故圣人或就迹以助教或因迹以成罪屈伸与夺难以等齐举其阡陌皆可略言矣。天可逃乎！而伊尹废君君可胁乎！而鬻拳见善忠可愚乎！而箕子同仁自此以还殊实而齐声异誉而等美者不可胜言而欲令百代之下圣典所阙正斯事於一朝，岂可易哉！然立言明理以古证今当使理厌人情如滕羡情事者或终身隐处不关人事或升朝理务无讥前哲通滕者则以无讥为证塞滕者则以隐处为美折其两中则异同之情可见矣。然无讥前哲者厌情之谓也。若王陵之母见烹於楚不退身穷居非为荣也。鲍勋謇谔魏朝亡身为效观其心非贪爵也。凡此二贤非滕之喻夫圣人立教犹云：有礼无时君子不行有礼无时正以事有变通不可守一故耳。若滕以此二贤为证则恐人人自贤矣。若不人人自贤何可独许其证讥者兼在於人不但独证其事汉魏以来记阙其典寻而得者无几人至乎！大晋中朝及中兴之後杨臻则七年不除丧三十馀年不关人事温公则见逼於王命庾左丞则终身不著袷高世远则为王右军何骠骑所劝割无有如滕之易者也。若以衰麻非为哀之主无所复言矣。文皇帝以东关之役尸骸不反者制其子弟不废婚宦明此孝子已不自同於人伦有识已审其可否矣。若其不尔居宗辅物者但当即圣人之教何所复明制於其间哉！及至永嘉大乱之後王敦复申东关之制於中兴原此是为国之大计非谓训范人伦尽於此也。何以言之父雠明不同戴天日而为国不可许复雠此自以法夺情即是东关永嘉之喻也。何妨综理王务者布衣以处之今明教者自谓世非横流凡士君子之徒无不可仕之理而杂以情讥谓宜在贬裁耳。若多引前事以为通证则孝子可顾法而不复雠矣。文皇帝无所立制於东关王敦无所明之於中兴每至斯会辄发之於宰物是心可不喻乎！且夫求理当先以远大。若沧海横流家国同其沦溺。若不仕也。则人有馀力人有馀力则国可至乎！亡家可至乎！灭当斯时也。匹妇犹亡其身况大丈夫哉！既其不然天下之才将无所理滕但当尽陟岵之哀拟不仕者之心何为证喻前人以自通乎！且名为大才之所假而小才之所荣荣与假乘常已有惭德无欣工进何有情事乎！若其不。然则工进无欣何足贵於千载之上耶苟许小才荣其位则滕不当顾常疑以自居乎！所谓柳下惠则可我则不可也。且有生之所宗者圣人圣人之为教者礼法即心而言则圣人之法不可改也。而秦以郡县治天下莫之能变汉文除肉刑莫之能复彼圣人之为法犹见改於後王况滕赖前人而当必通乎！若人皆仕未知斯事可俟後圣与不况仕与不仕各有其人而不仕之所引每感三年之下见议者弘通情纪每傍中庸。又云：若许讥滕则恐亡身致命之仕以此而不尽何斯言之过与夫忠烈之情初无计而後动。若计而後动则惧法不尽命。若有不尽则国有常法故古人军败於外而家诛於内苟忠发自内或惧法於外复有踟蹰顾望之地耶。若有功不赏有罪不诛可致斯喻耳无有名教翼其子弟而子弟不致力於所天则王经忠不能救主孝不顾其亲是家国之罪人耳何所而称乎！夫恩宥十世非不隆也。功高赏厚非不报也。若国宪无负於滕恬则羡之通塞自是名教之所及岂是劝沮之本乎！议者。又以唐虞邈矣。孰知所归寻言求意将所负者多乎！後汉乱而不亡前史犹谓数公之力魏国将建荀令君正色异议董昭不得枕苏则之隙贾充受辱於庾纯以此而推天下之正义终自传而不没何为发斯叹哉！若以时非上皇便不足复言多者则夷齐於望子房於四人无所复措其言矣。至於陈平默顺避祸以权济屈皆是卫生免害非为荣也。滕今生无所卫鞭塞已宜义安在乎！昔陈寿在丧使婢丸药见责乡闾阮咸居哀骑驴偷婢身处王朝，岂可以阮获通於前世便无疑於後乎！且贤圣抑引皆是究其始终定其才行故虽事有惊俗而理必获申郄诜葬母後园而身登宦所以免责以其孝也。日杀儿无讥以其忠也。今，岂可以二事是忠孝之所为便可许杀儿葬母後园乎！不可明矣。既其不可便当究滕之才行无所多辩也。滕非下官乡亲。又不周旋才能非所能悉。若以滕谋能决敌才能周用此自追踪古人非议所及。若是士流故谓宜如子夏受曾参之辞可谓善矣。而子夏无不孝之称也。意之所怀都尽於此自非名理何缘多其往复如其折中裁之。
    何尚之为侍中有人尝求为吏部郎尚之叹曰：此败风俗也。官图人人安得图官颜延之大笑曰：我闻古者官人以才今官人以势彼势之所求子何疑焉所与延之论议往反并传於世。
    南齐顾欢吴郡盐官人徵太学博士不就欢以佛道二家立教既异学者互相毁誉著夷夏论曰：夫辩是与非宜据圣典寻二教之源故两标经句道经云：。《老子》入关之天竺维卫国国王夫人名曰：净妙。《老子》因其昼寝乘日精入净妙口中後年四月八日夜半时剖左腋而生坠地即行七步，於是佛道兴焉此出玄妙内篇佛经云：释迦成佛有尘劫之数出法华无量寿佛或为国师道士儒林之宗出瑞应本起欢论之曰：五帝三皇莫不有师有道之士无过老庄儒林之宗孰出周孔。若孔老非佛谁则当之然二经所说如合符契道则佛也。佛则道也。其圣则符其迹则反或和光以明近或曜灵以示远道济天下故无方而不入智周万物故无物而不为其入不同其为必异各成其性不易其事是以端委缙绅诸华之容剪旷衣群夷之服擎跽磬折侯甸之恭狐蹲狗踞荒流之肃棺椁殡葬中夏之风火焚水沈西戎之俗全形守礼继善之教毁貌易性绝恶之学岂伊同人爰及异物鸟王兽长往往是佛无穷世界圣人代兴或昭五典或布三乘在鸟而鸣在兽而吼教华而华言化夷而夷语耳虽舟车均於致远而有川陆之节佛道齐乎！达化而有夷夏之别。若谓其致既均其法可换者而车可涉川舟可行陆乎！今以中夏之性效西戎之法既不全同。又不全异下育妻孥上废宗祀嗜欲之物皆以礼伸孝敬之典独以法屈悖礼犯顺曾莫之觉弱丧忘归孰识其旧。且理之可贵者道也。事之可贱者俗也。舍华效夷义将安取。若以道耶道固符合矣。若以俗耶俗则大乖矣。屡见刻舷沙门守株道士交诤小大互相弹射或域道以为两或混俗以为一是牵异以为同破同以为异则乖争之繇淆乱之本也。寻圣道虽同而法有左右始乎！无端终乎！无末泥洹仙化各是一术佛号正真道称正一一归无死真会无生在名则反在实则合但无生之教赊无死之化切切法可以进谦弱赊法可以退夸强佛教文而博道教质而精精非粗人所信博非精人所能佛言华而引道言实而抑抑则明者独进引则昧者竞前佛经繁而显道经简而幽幽则妙门难见显则正路易遵此二法之辩也。圣匠无心方圆有体器既殊用教亦异施佛是破恶之方道是兴善之术兴善则自然为高破恶则勇猛为贵佛迹光大宜以化物道迹密微利用为己优劣之分大略在兹夫蹲夷之仪娄罗之辩各出彼俗自相矜解犹虫喧鸟聒何足述效欢虽同二法而意党道教宋司徒袁粲为道人通公驳之其略曰：白日停光常星隐诞降之应事在老先似非入关方炳斯瑞。又老庄周孔有可存者依日末光凭释遗法盗牛窃善反以成蠹检究源流终异吾党之为道耳西域之记佛经之说俗以膝行为礼不慕蹲坐为恭道以三绕为虔不以倨傲为肃岂专戎土爰亦兹方襄童谒帝膝行而进赵王见周三环而止今佛法在华乘者常安戒善行交蹈者常通文王造周太伯创吴革化戎夷不因旧俗岂。若舟车理无代用佛法垂化或因或革清信之士容衣不改息心之人服貌必变变本从道不遵彼俗风教自殊无患其乱孔老释迦其人或同观方设教其道必异孔老治世为本释氏出世为宗发轸既殊其归亦异符合之唱自繇臆说。又仙化以变形为上泥洹以陶神为先变形者白首还缁而未能无死陶神者使尘惑日损湛然常存泥洹之道无死之地乖诡。若此何谓其同欢答曰：按道经之作著自西周佛经之来始乎！东汉年逾八百代悬数十。若谓黄老虽久而滥在释前是吕尚盗陈恒之齐刘季窃王莽之汉也。经云：戎气强犭广乃复略人颊车耶。又夷俗长跽法与华异翘左右全是蹲踞故周公禁之於前仲尼戒之於後。又舟以济川车以征陆佛起於戎，岂非戎俗素恶耶道出於华，岂非华风本善耶今华风既变恶同戎狄佛来破之良有以矣。佛道实贵故戒业可遵戎俗实贱故言貌可弃今诸华士女氏族弗革而露首偏踞滥用夷礼云：於剪落之徒全是胡人国有旧风法不可变。又。若观风流教其道必异佛非东华之道道非西戎之法鱼鸟异渊永不相关安得老释二教交行八表今佛既东流道亦西迈故知世有精粗教有文质。然则道教执本以领末佛教救末以存本请问所异归在何许。若以剪落为异则胥靡翦落矣。若以立像为异则俗巫立像矣。此非所归归在常住常住之象常道孰异神仙有死权便之说神仙是大化之总称非穷妙之至名至名无名其有名者二十七品仙变成真真变成神，或谓之圣各有九品品极则入空寂无为无名。若服食茹芝延寿万亿寿尽则死药极则枯此考之士非神仙之流也。明僧绍正二教论以为佛明其宗老全其生守生者蔽明宗者通今道家称长生不死名补天曹大乖老庄立言本理文惠太子竟陵王子良并好释法吴兴孟景翼为道士太子召入玄圃园众僧大会子良使景翼礼佛景翼不肯子良送十地经与之景翼造正一论大略曰：宝积云：佛以一音广说法。《老子》云：圣人抱一以为天下式一之为妙空玄绝於有景神化赡於无穷为万物而无为处一数而无数莫之能名强号为一在佛曰：宝相在道曰：玄牝道之大象即佛之法身以不守之守守法身以不执之执执大象但物有八万四千行说有八万四千法法乃至於无数行亦达於无央等级随缘须导归一归一曰回向向正即无邪邪观既遣亿善日新三五四六随用而施独立不改绝学无忧旷劫诸圣共遵斯一老释未始於尝分迷者分之而未合亿善遍修修遍成圣虽十号千称终不能尽终不能尽，岂可思议司徒从事中郎张融作门律云：道之与佛逗极无二吾见道士与道人战儒墨道人与道士辩是非昔有鸿飞天首积远难亮越人以为凫楚人以为人自楚越鸿常一耳以示太子仆射周难之曰：虚无法性其寂虽同位寂之方其旨则别论所谓逗极无二者为逗极於虚无当无二於法性耶足下所宗之本一物为鸿乙耳驱驰佛道无免二末未知高鉴缘何识本轻而宗之其有旨乎！往复文多不载欢口不辩善於著笔著三名论甚工锺会四本之流也。
    梁崔灵恩为国子博士先是儒者论天互执论盖不合於浑论浑不合於盖灵恩立义以浑盖为一焉後魏毛之为金紫光禄大夫位次崔浩之下浩以其中国旧门虽学不博洽而犹涉猎书传每推重之与共论说言次遂及陈寿。《三国志》有古良史之风其所著述文义典正皆扬於王庭之言微而显婉而成章班史以来无及寿者之曰：昔在蜀中闻长老言寿曾为诸葛亮门下书佐得罪被挞百下故其论武侯云：应变将略非其所长浩乃与论曰：承祚之评亮乃有故义过美之誉案其迹也。不为负之非挟恨之矣。何以云：然夫亮之相刘备当九州鼎沸之会英雄奋发之时君臣相得鱼水为喻而不能与曹氏争天下委弃荆州退入巴蜀诱夺刘璋伪连孙氏守穷崎岖之地僭号边夷之间此策之下者可与赵佗为偶而以为管萧之亚匹不亦过乎！谓寿贬亮非为失实。且亮既据蜀恃山险之固不达时宜弗量势力严威峻法控勒蜀人矜才负能高视矫举欲以边夷之众抗衡上国出兵陇右再攻祁山一攻陈仓疏迟失会摧衄而反後入秦川不复攻城更求野战魏人知其意闭垒坚守以不战屈之智穷势尽愤结攻中发病而死繇是言之岂合古之善将见可而进知难而退者乎！之谓浩言为然。
    高允为中书令兼太常卿时中书博士袁敬与侍郎傅默梁祚论名字贵贱著议纷纭允遂著名字论以释其惑甚有典证。
    陈奇字奇河北人也。爱玩经典博通文籍初与河间邢同召赴京时秘书监游雅素闻其名始颇好之引入秘省欲授以史职後与奇论典诰及诗书雅赞扶马郑至於易讼卦天与水违行雅曰：自葱岭以西水皆西流推此而言易之所及自葱岭以东耳奇曰：易理绵广包含宇宙。若如公言自葱岭以西岂东回望兖哉！奇执义非雅每如此类终不苟从。
    北齐杜弼为卫尉卿尝与邢邵扈从东山共论名理邢以为人死还生恐为蛇画足弼答曰：盖谓人死归无非有能生之力然物之未生本亦无也。无而能有不以为疑因前生後何独致怪邢云：圣人设教本繇劝奖故惧以将来理望各遂其性弼曰：圣人合德天地齐信四时言则为经行则为法而云：以虚示物以诡劝民将同鱼腹之书有异凿楹之诰安能使北辰降光龙宫韫椟就如所论福果可以铸性灵引奖风教为益之大莫极於斯此即真教何谓非实邢云：死之言澌精神尽也。弼曰：此所言澌如射箭尽手中尽也。小雅曰：无草不死月令。又云：靡草死动植虽殊亦此之类无情之卉尚得还生含灵之物何妨再造。若云：草死犹有种在则复人死亦有识识种不见谓以为无者神之在形亦非自瞩离朱之明不能睹虽孟轲观眸圣愚可察锺生听曲山水呈状乃神之工岂神之质犹玉帛之非礼钟鼓之非乐以此而推义斯见矣。邢云：季札言无不之亦言散尽。若复聚而为物不得言无不之也。弼曰：骨肉下归於土魂气则无不之此乃形坠魂游往而非尽如鸟出巢如蛇出穴繇其尚有故无所不之。若令无也。之将焉延陵有察微之识知其不随於形仲尼发习礼之叹美其斯与形别。若许以廓然。然则人皆季子不谓高论执此为无邢云：神之在人犹光之在烛烛尽则光穷人死则神灭弼曰：旧学前儒每有斯语群疑众惑咸繇此起盖辩之者未精思之者不笃窃有末见可以诸烛则因质生光质大光亦大人则神不系於形形小神不小故仲尼之智必不短於长狄孟德之雄乃远奇於崔琰神之於形亦犹君之有国国实君之所统君非国之所生不与同生孰云：俱灭邢云：舍此彼生生常在周孔自应同庄周之鼓缶和桑扈之循歌弼曰：共阴而息尚有将别之悲穷辙以游亦兴中途之叹况曰：联体同气化为异物称情之服何害於圣邢云：鹰化为鸠鼠变为β黄母为鳖皆是生之类也。类化而相生犹光去此烛复燃彼烛弼曰：鹰未为鸠鸠则非有鼠既二有何可两立光去此烛复燃彼烛神去此形亦彼形。又何惑哉！邢云：欲使土化为人木生眼鼻造化神明不应如此弼曰：腐草为萤老木为蝎造化不能谁其然也。其後别与邢书云：夫建言明理宜出典证而违孔背释独为君子。若不师圣物各有心马首欲东谁其能御奚取於衷何贵於得一逸韵虽高管见未喻前後往复再三邢邵理屈而止文多不载。
    王纟宏年十五随父在北豫州行台侯景与人论掩衣法为当左为当右尚书敬显俊曰：孔子云：微管仲吾其被左衽矣。以此言之右衽为是纟宏进曰：国家龙飞朔野雄步中原五帝异仪三王殊制掩衣左右何足是非景奇其早慧赐以名马。
    唐吕才为太常博士太宗以阴阳书近代以来渐致讹伪穿凿既甚拘忌亦多遂命才与学者十馀人共加刊正削其浅俗存其可用者勒成五十三卷并旧书四十七卷十五年书成诏颁行之才多以典故质正其理虽为术者所短然颇合经义今略载其叙数篇其叙宅经曰：。《易》曰：上古穴居而野处後世圣人易之以宫室盖取诸大壮迨於殷周之际乃有卜宅之文故诗称相其阴阳书云：卜惟雒食此则卜宅吉凶其来尚矣。至於近代师巫更加五姓之说言五姓者谓宫商角徵羽等天下万物悉配属之行事吉凶依此为法至如张王等为商武庾等为羽欲似同韵相求及其以柳姓为宫以赵姓为角。又非四声相管其间亦有同是一姓分属宫商後有复姓数字徵羽不别验於经典本无斯说诸阴阳书亦无此语直是野俗口传竟无所出之处唯堪舆经黄帝对於天老乃有五姓之言。且黄帝之时不过姬姜数姓暨於後代赐族者多至如管蔡成阝霍鲁卫毛郜雍曹滕毕原酆郇并是姬姓子孙孔殷宋华向萧亳皇甫并是子姓苗裔自馀诸国准例皆然因邑因官分枝布叶未知此等诸姓是谁配属。又检春秋以陈卫及秦并同水姓齐郑及宋皆为火姓或承所出之祖或系所属之星或取所居之地亦非宫商角徵共相管摄此则事不稽古义理乖僻者也。叙禄命曰：谨按。《史记》宋忠贾谊讥司马季主云：夫卜筮者高人禄命以悦人心矫言祸福以尽人财。又按王充。《论衡》云：见骨体而知命禄此即禄命之书行之久矣。多言或中人乃信之今更研寻本非实录但以积善馀庆不假建禄之吉积恶馀殃岂由劫杀之灾皇天无亲常与善人祸福之应其犹影响故有夏多罪天命剿绝宋景德妖孛夜移学也。禄在岂待生当建学文王勤忧损寿不关月值空亡长平坑卒未闻共犯三刑南阳贵士何必俱当六合历阳成湖非独河魁之上蜀郡炎燎岂繇灾厄之下今时亦有同年同禄而贵贱悬殊共命共胎而夭寿更异按春秋鲁桓公六年七月鲁庄公生今检长历庄公生当乙亥之岁建申之月以此推之庄公乃当禄之空亡依禄命书法合贫贱。又犯勾绞六害背驿马三刑当此三者并无官爵火命七月生当病乡为人弱身合矬陋今按齐诗讥庄公猗嗟昌兮颀而长兮美目阳兮巧趋跄兮唯有向命一条法当长命依检春秋庄公薨时计年四十五矣。此则禄命不验一也。又按。《史记》秦庄襄王四十八年始皇帝生宋忠注云：因正月生乃名政依检襄王四十八年岁在壬寅此年正月生者命当背禄法无官爵假得禄命奴婢尚少始皇。又当破驿马三刑身克驿马法当望官不到金命正月生当绝下为人无始有终老而弥吉今检。《史记》始皇乃是有始无终老更弥凶唯建命生法合长寿计其终时不过五十禄命不验二也。又汉武故事武帝以乙酉之岁七月七日平旦时生亦当禄空亡下法无官爵虽向驿马尚隔四辰依禄命法少无官荣老而方盛今检。《汉书》武帝即位年始十六末年已後户口减半禄命不验三也。又按。《後魏书》云：孝文皇帝皇兴元年八月生今按长历其年岁在丁未以此推之孝文皇帝背禄命并驿马三刑身克驿马依禄命书法无官爵命当父死中生法当生不见父今检魏书孝文皇帝身受其父显祖之禅礼云：嗣子位定於初丧逾年之後方始正号是以天子无父父事三老也。孝文受禅异於常礼躬率天下以事其亲而禄命云：不合识父禄命不验四也。又按沈约。《宋书》云：宋高祖癸亥岁三月生依此而推禄之与命并当空亡依禄命书法无官爵。又当子墓中生唯宜嫡子假有次子法当早卒今检。《宋书》高祖长子先被篡弑次子义隆享国多年高祖。又当祖禄下生法得嫡孙财禄今检。《宋书》其孙刘劭刘并为篡逆几失宗祧禄命不验五也。叙葬。《书》曰：易云：古之葬者衣之以薪不封不树丧期无数後世圣人易之以棺椁盖取诸大过礼云：葬者藏也。欲使人不得见之然孝经云：卜其宅兆而安厝之以其复土事毕长为感慕之所窀穸礼终永作魂神之宅朝市迁变不得豫测於将来泉石交侵不可先知於地下是以谋及龟筮庶无後艰斯乃备於慎终之礼曾无吉凶之义暨乎！近代以来加之阴阳葬法或选年月便利或量墓田远近一事失所祸及死生巫者利其货贿莫不擅加妨害遂使葬书一术乃有百二十家各说吉凶拘而多忌。且天覆地载乾坤之理备焉一刚一柔消息之义详矣。或成於昼夜之道感於男女之化三光运於上四气通於下斯乃阴阳之大经不可失之於斯须也。至於丧葬之吉凶乃附此为妖妄传云：王者七日而殡七月而葬诸侯五日而殡五月而葬大夫经时而葬士及庶人逾月而已此则贵贱不同礼亦异数欲使同盟同轨赴吊有期量事制宜遂为常式法既一定不得违之故先期而葬谓之不怀後期而不葬讥之殆礼此则葬有定期不择年月一也。春秋。又云：丁巳葬定公雨不克葬至於戊午襄事礼经善之礼记云：卜葬先远日者善选月终之日所以避不怀也。今检葬书以巳亥之日用葬最凶谨按春秋之际此日葬者凡有二十馀件此则葬不择日二也。礼记。又云：周尚赤大事用平旦殷尚白大事用日中夏尚黑大事用昏时郑玄注云：大事者何谓丧葬也。此则直取当代所尚不择时之早晚春秋云：郑卿子产及子太叔葬郑简公於时司墓大夫室当葬路。若坏其室即平旦而窆不坏其室即日中而窆子产不欲坏室欲待日中子太叔云：若至日中而窆恐久劳诸侯大夫来会葬者然子产既云：博物君子太叔乃为诸侯之选国之大事无过丧葬，必是义有吉凶斯等岂得不用今乃不问时之得失惟论人事可否曾子问云：葬逢日蚀舍於路左待明而行所以备非常也。若依葬书多用乾艮二时并是近半夜此即文与礼违今检礼传葬不择时三也。葬书云：富贵官品皆繇安葬所置年命延促亦繇坟垅所招然今按孝经云：立身行道则扬名於後世以显父母。《易》曰：圣人之大宝曰：位何以守位曰：仁是以日慎一日则泽及於无疆苟德不建则人而无後此则非繇安葬吉凶而论福祚延促臧孙有後於鲁不关葬得吉日。若敖绝祀於荆不繇迁厝失所此则安葬吉凶不可信用其义四也。今之丧葬吉凶皆依五姓便利古之葬者并在国都之北兆域既有常所何取姓墓之义赵氏之葬并在九原汉之山陵散在诸处上利下利蔑尔不论大墓小墓其义安在及其子孙富贵不绝或与三代同风或分六国而王此则五姓之义大无稽古吉凶之理何从而生其义五也。且人臣名位进退何常亦有初贱而後贵亦有始泰而终否是以子文三已令尹展禽三黜士师卜葬一定更不回改蒙墓既成曾不革易则何因名位无时安故知官爵弘之在人不繇安葬所致其义六也。野俗无识皆信葬书巫者诈其吉凶愚者因而徼亻幸遂使擗踊之际择葬地而希官品荼毒之秋选葬时以规财禄或云：辰日不宜哭而默对宾客受吊问或云：同属忌於临圹乃吉服不送其亲圣人设教岂其然也。葬书败俗一至於斯其义七也。
    徐有功任地官员外郎有鹿城主簿潘好礼者深慕其为人乃著论曰：客有问於主人曰：地官徐员外何如也。答曰：守道君子也。客曰：徐公明识诚难为俦也。何不稍圆通以协随时之义而取富贵乎！何为固守方正乖相时之道几致死亡者数矣。此岂大雅君子全身之义哉！答曰：夫随时相宜而取富贵凡情所晓徐公，岂不达之。若徐公者仁人也。夫仁者济物也。此道大矣。非常情所知故孔子曰：有杀身以成仁无求生以害仁徐公之不爱死亡固守诚节用此道也。岂以贵贱生死而易其操履哉！问曰：仁则信矣。忠则如何答曰：，岂有仁者不忠乎！当今帝德文明忧劳庶政思致刑措以隆中兴徐公献可替否尽忠尽节诚欲戴明主於尧舜之上置苍生於大道之中事迹显然有识同悉子何疑而问哉！客曰：鄙人固鄙不闲大体忠则信矣。孝则如何答曰：，岂有忠臣而非孝子乎！孝经曰：君子之事亲孝故忠可移於君立身行道扬名於後代以显父母今徐公之名闻於四海有志之士莫不增气岂直扬名亦永锡尔类矣。《礼》曰：大孝扬名徐公之谓也。问曰：徐公之道既高矣。何为处霜台即奏天官得失榜诸门以示天下规规然是钓名耳其故何哉！主人胡卢而笑久而应之曰：子徒见培娄未睹泰山乎！夫天官者奔竞既久滥进弘多选司权轻。且未能止此弊之甚也。徐公既处霜台以澄清为己任切於救弊急於为善此徐公之情也。以为钓名可谓不知言矣。客有惭色问曰：此人当今可谁与比答曰：宇宙至广人物至多匿迹韬光者固有之矣。仆宁敢厚诬天下之士乎！若所闻见一人而已当於古人中求之问曰：何如张释之答曰：释之为廷尉天下无冤人此略同耳然而释之所行者甚易徐公所行者甚难难易之间优劣可知矣。问曰：张公徐公皆是国士至於断狱俱守正途事迹既同有何难易答曰：张公逢汉文之时天下无事至如盗高庙玉环及渭桥惊马守法而已，岂不易哉！徐公逢革命之秋属维新之运唐朝遗老或有包藏祸心遂使陶公之璧有所疑矣。至如周兴来俊臣者更是尧舜之四凶也。掩义隐贼毁信废忠崇节恶言以诬盛德遂使忠臣侧目恐死亡无日矣。徐公守死善道深相明白几陷囹圄数推网罗此吾子所闻，岂不难矣。《易》曰：进退存亡而不失其正者徐公得之矣。客曰：若使此人为司刑卿方得展其才用答曰：吾子徒见徐公用法平允即谓可置司刑仆观其人固奇士也。方寸之地何所不容。若其用之何事不可岂直司刑而已哉！客曰：今日闻吾子议知徐公之令德未可尽言乎！固知君子之道非小人所测也。其为当时所称述如此。
    宋昱为中书舍人知铨天宝十载文部选才多滥选人刘献议於昱曰：虞书称知人则哲能官人巍巍唐虞举以为难今夫文部既始之以抡材终之以授位是则知人官人斯为重任者在禹稷皋陶之众圣犹曰：载采采有九德考绩以九载近代主司独委一小蒙宰察言於一幅之判观行於一揖之内古今迟速何不侔之甚哉！夫判者以狭辞短韵语有定规为体亦犹以一小冶而鼓众金虽欲为鼎为镛不可得也。故曰：判之在文至局促者夫铨者必以崇衣冠自媒耀为贤斯文士之鬼行君子所病。若引周公尼父於铨庭则虽图书易象之大训以判体挫之曾不及徐庾虽有渊默罕言之至德以喋喋取之曾不。若啬夫呜呼彼干霄蔽日诚巨树也。当求尺寸之材必後於椽弋龙吟虎啸诚希声也。若声尚於颊舌之感必下於蛙黾观察之际能不悲夫执事虑过龟策文合雅诰岂拘以琐琐故事曲折因循哉！诚能先咨以政事次徵以文学退观其理家进察其临节则鸿深沈之士亦可以窥其门户矣。
    ●卷八百三十一
    ○总录部　规讽
    《书》曰：官师相规所以更箴其阙也。《传》曰：士有争友所以成人之美也。是知相劝以义相勉以正时惟君子之道闻善则告有过则规斯乃朋友之职故其至言而无隐同心而多益盖由乎！切切忠告善道使其喜闻其过莫逆於心不离於令名罔舀於非义者矣。故臧孙有恶石之喻荀伯有尽心之说仲尼之论友贵乎！直谅重华之申戒鄙乎！面从皆是物也。亦有位下而输忠交疏而诘过尽拳拳之志成谔谔之美斯。盖闻善必告竭诚无隐俾夫心善其说深纳其戒释回而增美缝阙而窒非亦异夫未见颜色而言之也。若乃遭其恶直始终固拒後以致败卒如所规良可太息者已。
    《晏子》齐大夫也。昭公十年齐栾施高︹奔鲁陈鲍分其室。《晏子》谓桓子必致诸公让德之主也。让之谓懿德凡有血气皆有争心故利不可︹（不可强取）思义为愈义利之本也。蕴利生孽（蕴畜也。孽害也。）姑使无蕴乎！可以滋长桓子尽致诸公而请老于莒（莒齐地）。
    富子郑大夫也。昭公十六年晋韩起聘于郑郑伯享之子产戒曰：苟有位於朝无有不共恪孔张後至立於客间（孔张子孔之孙）执政御之（执政掌位列者御止也。）客後。又御之县间（县乐肆）客从而笑之事毕富子谏曰：夫大国之人不可不慎也。几为之笑而不陵我（言数见笑则必陵侮我）我皆有礼人犹鄙我（鄙贱也。）国而无礼何以求荣孔张失位吾子之耻也。子产怒曰：发命之不衷（衷当也。）出令之不信刑之颇类（缘事类以成偏颇）狱之放纷（放纵也。纷乱也。）会朝之不敬（谓国无礼敬之心）使命之不听（下不从上命）取陵於大国罢民而无功罪及而弗知侨之耻也。孔张君之昆孙子孔之後也。（昆兄也。子孔襄公兄孔张之祖父）执政之嗣也。（子孔尝执郑国之政）为嗣大夫承命以使周於诸侯国人所尊诸侯所知立於朝而祀於家（卿得自立庙於家）有禄於国（受禄邑）有赋於军（军出卿赋百乘）丧祭有职（有所主）受归（受谓君祭以肉赐大夫归谓大夫祭以肉归公皆社之戎祭也。）其祭在庙已有著位在位数世世守其业而忘其所侨焉得耻之（其祭在庙谓助君祭）辟邪之人而皆及执政是先王无刑罚也。（言为过谬者自应用刑罚）子宁以他规我（规正也。）。
    闵子马鲁大夫也。时季武子无子公Θ长而爱悼子乃立之以公Θ为马正（马正家司马）愠而不出闵子马见之（闵子马闵马父）曰：子无然祸福无门唯人所召为人子者患不孝不患无所（所位处）敬共父命何常之有（言废置在父无常位也。）。若能孝敬富倍季氏可也。（父宠之则可富）奸回不轨祸倍下民可也。（祸甚於贫贱）公Θ然之敬共朝夕恪居官次（次舍也。）季孙喜使饮已酒而以具往尽舍旃（具飨燕之具）。
    孔子鲁人也。为鲁司寇季康子问政於孔子对曰：政者正也。子帅以正孰敢不正（康子鲁上卿诸臣之帅也。）季康子患盗问於孔子孔子对曰：苟子之不欲虽赏之不窃（欲多情欲言民化於上不从其令从其所好）。又问政於孔子曰：如杀无道以就有道何如（孔子日就成也。欲多杀以止奸）孔子对曰：子为政焉用杀子欲善而民善矣。君子之德风小人之德草草上之风必偃（孔子亦欲令康子先自正上加也。偃仆也。风无不仆草犹民之化於上）。又叶公语孔子曰：吾党有直躬者其父攘羊而子证之孔子曰：吾党之直者异，於是父为子隐子为父隐直在其中矣。孔子。又侍坐於季孙季孙之宰通曰：君使人假马其与之乎！孔子曰：吾闻君取於臣谓之取不曰：假季孙悟告宰曰：自今以来君有取谓之取无曰：假楚狂接舆歌而过孔子曰：凤兮凤兮何德之衰往者不可谏兮（不可复也。）来者犹可追也。已而已而今之从政者殆矣。孔子下欲与之言趋而去弗得与之言。
    曾子名参孔子弟子也。曾子有疾孟敬子问之（孟敬子鲁大夫仲孙捷）曾子言曰：鸟之将死其鸣也。哀人之将死其言也。善（欲戒敬子言我将死言善可用）君子所贵乎！道者三动容貌斯远暴慢矣。正颜色斯近信矣。出辞气斯远鄙倍矣。（此道谓礼也。动容貌能济济跄跄则人不敢暴之正颜色能矜庄严栗则人不敢欺诞之出辞气能顺而说之则无恶戾之言入於耳）笾豆之事则有司存（敬子忽大务小故。又戒之以此笾豆礼器）。
    南蒯为季氏费邑宰季平子立而不礼於南蒯南蒯谓子仲（子仲公子整）吾出季氏而归其室於公（室季氏家财）子更其位（更代也。）我以费为公臣子仲许之南蒯惧不克以费叛蒯之将叛也。其乡人或知之过之而叹（乡人过蒯而叹）。且言曰：恤恤乎！湫乎！攸乎！（恤恤忧患湫愁隘攸悬危之貌）深思而浅谋迩身而远志家臣而君图（家臣而图人君之事言思深而谋浅身近而志远）有人矣。哉！（言今有此人微以感之）。
    靖郭君田婴齐威王少子为宣王相将城薛客多以谏靖郭君谓谒者无为客通齐人有请者曰：臣请三言而已矣。益一言臣请烹靖郭君因见之客趋而进曰：海大鱼因反走君曰：客有於此客曰：鄙臣不敢以死为戏君曰：亡更言之对曰：君不闻大鱼乎！网不能止钩不能牵荡而失水则蝼蚁得意焉今夫齐亦君之水也。君长齐奚以薛为失齐虽隆薛之城到於天犹之无益也。君曰：善乃辍城薛。
    周舍赵简子臣也。舍好直谏立於门下三日三夜简子使问之曰：子欲见寡人何对曰：愿为谔谔之臣墨笔操牍从君之过而日有记月有成岁有效也。
    虎会赵简子臣也。简子上羊肠之坂群臣皆偏袒推车而虎会独担戟行歌不推车简子曰：寡人上坂群臣皆推车会独担戟行歌不推车是会为人臣侮其主为人臣侮其主其罪何。若虎会对曰：为人臣而侮其主者死而。又死简子曰：何谓死而。又死虎会曰：身死妻子。又死。若是谓死而。又死君既已闻为人臣而侮其主者之罪矣。君亦闻为人君而侮其臣者乎！简子曰：为人君而侮其臣者何。若虎会对曰：为人君而侮其臣者智者不为谋辩者不为使勇者不为斗智者不为谋则社稷危辩者不为使则使不通勇者不为斗则边境侵简子曰：善乃罢群臣不推车为士大夫置酒与群臣饮以虎会为上客。
  </div>
  <div class="pagination">
   <a href="册府元龟_page605.html">
    上一页
   </a>
   <span>
    ...
   </span>
   <a href="册府元龟_page601.html">
    601
   </a>
   <a href="册府元龟_page602.html">
    602
   </a>
   <a href="册府元龟_page603.html">
    603
   </a>
   <a href="册府元龟_page604.html">
    604
   </a>
   <a href="册府元龟_page605.html">
    605
   </a>
   <span class="current-page">
    606
   </span>
   <a href="册府元龟_page607.html">
    607
   </a>
   <a href="册府元龟_page608.html">
    608
   </a>
   <a href="册府元龟_page609.html">
    609
   </a>
   <a href="册府元龟_page610.html">
    610
   </a>
   <a href="册府元龟_page611.html">
    611
   </a>
   <span>
    ...
   </span>
   <a href="册府元龟_page607.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
