<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 244 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 244 页/共 736 页
  </h1>
  <div class="content">
   宋国公震文帝子也。保定元年七月追封。
    虞国公仲武帝族祖保定元年十二月封。
    隋河间公元孙高祖从父也。帝受禅赠尚书令河间郡公义成县公锺葵高祖族祖帝受禅追赠义成县公。
    蔡王整高祖弟也。周明帝时赐爵陈留郡公从武帝平齐战死高祖受禅追封蔡王谥曰：景。
    河间王弘高祖从祖弟也。为太子太保薨大业六年追封郇王。
    唐郑王亮高祖从父隋海州刺史武德初追封。
    毕王璋高祖从父仕周梁州刺史谋杀隋文事泄被诛高祖即位追封毕王。
    郇王高祖从父武德初追封。
    蔡王蔚高祖从父武德初追封。
    西平王安蔚子武德初追封。
    济南王哲安弟武德初追封。
    雍王绘高祖从父武德初追封。
    河南王贽绘子武德初追封。
    东平王韶贽弟武德初追封。
    梁王澄蜀王湛汉王洪皆高祖兄并早卒武德初追封。
    卫王玄霸高祖子早薨武德元年追封谥曰：怀。
    楚王智云   高祖子大业末从高祖於河东及义师将起建成潜归太原以智云   年小委之而去因为吏所簿送于长安为阴世师所害义宁元年追封楚国公武德元年进封王谥曰：哀。
    宁王宪睿宗长子天宝元年十一月制曰：能以位让为吴太伯存则用成其节殁则当表其名非常之称旌德斯在故太尉宁王宪诞含粹灵允膺大雅孝悌之至本乎！中诚仁和之深非繇外奖率繇礼度雅尚文儒谦以自牧乐於为善比两献而有光与二南而合德自出临方镇入配台阶逾励忠勤益闻周慎实谓永为藩屏以辅邦家曾不遗奄焉殂没友于之痛震动良深惟王朕之元昆合升上嗣以朕奉先朝之睿略定社稷之阽危推而不居请予主鬯。又承慈旨焉敢固违不然者则震极之尊岂归于薄德茂行。若此易名是凭自非大号孰副休烈按谥法推功尚善曰：让德性宽柔曰：让敬追谥曰：让皇帝宜令所司备礼册命册曰：皇帝。若曰：於戏古者崇德考行犹谥大名饰终追远亦应徽册况乃元昆之戚天伦之重岂循常典者哉！咨尔故太尉宁王宪纯粹秉灵冲和成量孝友之性发乎！天然仁义之道彰乎！日用加以好贤不倦乐善有闻休问掩於平清猷光於鲁卫实谓仪刑邦家保藩维景命不融奄从薨逝兴言震动哀疚缠怀惟王地居元子合膺主鬯昔朕上禀先训克清群凶遂固守谦恳让储副。然则深仁厚德茂行已表於生前宝位尊名盛礼宁忘於殁後是用谥王为让皇帝令遣使尚书左丞相耀卿副使太常卿韦纟舀等持节礼册因心之感备物饰情瞻典策而哀深想棣华而望绝所冀幽穸嘉兹宠荣。
    申王睿宗子开元十二年薨制曰：德盛者必享休名道高者必膺殊典况人伦之重义切因心天属之深情殷追远故司徒申王哲聪明本乎！天性温恭孝友挺自生知乐善好书清猷迈於两献深仁厚义美化侔於二南可谓具瞻百寮仪刑列辟朕将永康兆庶方自友于天不遗奄从薨逝永惟仁范哀恸缠怀用表非常之荣少寄天伦之戚可追赠惠庄太子宜令所司备礼就加册命陪葬桥陵以礼部尚书苏为丧葬使京兆尹李休光为副使尚书左丞杨承令为卤簿使遣侍中摄太尉元乾曜持节册曰：维开元十二年十一月甲申皇帝。若曰：於戏夫缛礼所以饰情崇名所以表德义存追远爱洽因亲惟故司徒申王极禀虚邦家维翰体孝友以成性用淳和而合道沛献受易率以鸣谦河间聚书时其好学加以出为方伯弘宣六条入登司徒大敷五教而天则不奄薨於行留邸无期同气遂远兴哀痛震动於厥心夫先王演亲亲之恩春秋著加等之义上嗣之位饰终斯在宜率茂典以永徽猷魂而有灵式昭哀赠。
    岐王范睿宗于开元十四年薨陪葬桥陵制曰：褒崇名器所以尊德也。光昭典礼所以饰终也。况天伦之爱亲亲之至乎！故太子太傅上柱国岐王范特禀聪明率繇孝友好书不倦乐善无忘固已作则列藩仪刑百辟方凭鲁卫之政率流雍穆之风岂图辅德愆期歼良奄及想同气而莫遂望骖驾而何追言念平生情深震动宜加殊礼之命用寄孔怀之哀可追赠惠文太子。
    薛王业睿宗子开元二十一年薨明年册赠惠宣太子。
    隋王隆悌睿宗子也。初封汝南郡王早薨唐隆元年追赠义丰郡王。
    光顺桂阳郡王守义皆章怀太子贤之子也。先天二年三月太上皇诏追封光顺为莒王守义为毕王。
    庆王琮玄宗长子天宝十一载薨赠靖德太子後肃宗元年建寅月诏曰：圣人立号天下至公膺其美者必归有德有其德者或无其位苟徽烈可纪则追崇之典行焉况义贯因心礼优加等稽夫往策抑有前闻盛业鸿猷久不可替故靖德太子琮庆锺霄极亲则朕兄性与天道行高时望宣慈惠和聪明睿哲四科兼综一以贯之而福寿不遐既随往运缅惟友爱实轸于心朕昔践储宫顾诚非次於君人之命所不敢违以少长而言岂忘其序每思恳让竟莫获从遽顺圣慈嗣兹宝位安可不申夙志有阙推恩宜加尊异之名载茂哀荣之典敬用追谥曰：奉天皇帝妃氏曰：恭应皇后宜委有司即择日册命更以礼葬仍令右仆射晃充使监护少府窦履信为副。
    荣王琬玄宗子天宝十四载薨赠靖恭太子。
    夏王一玄宗子开元五年孩孺而薨追封夏王谥曰：悼。
    怀王敏玄宗子才ㄧ开元八年二月薨封怀王谥曰：哀。
    建宁郡王亻炎肃宗第三子天宝中封肃宗至灵武为张良娣李辅国所构赐死代宗即位追赠齐王大历三年五月诏曰：故齐王亻炎承天祚之庆保鸿名之光降志尊贤高才好学艺文博洽智略宏通断必知来谋皆先事识无不达理至逾精乃者寇盗横流銮舆南幸先圣以宸之恋将侍君亲惟王以宗庙之重誓宁家国克协朕志载符天时立辨群议之非同献五原之计中兴之盛实藉奇功景命不融早从厚穸天伦之爱震惕良深流涕追封胙于东海倾加表饰未极哀荣夫以参旧邦再造之勤成天下一家之业而存未峻其等没未尊其称非所旌徽烈明至公也。朕以眇身缵膺大宝不及让王之礼莫申太弟之嗣所怀靡从追想逾切非常之命宠锡攸宜敬用追谥曰：承天皇帝与兴信公主第十四女张氏冥婚谥曰：恭顺皇后有司准式择日册命改葬于顺陵仍衤付於奉天皇帝庙同殿异室焉。
    卫王亻必肃宗第四子天宝中封西平郡王早薨宝应元年五月追封。
    郓王荣肃宗第八子天宝中封灵昌郡王早世宝应元年追封郓王。
    恭懿太子亻召肃宗第十二子至德二年封兴王上元元年薨诏曰：厚礼所以饰终易名所以表行况情锺天属宠及褒封载畴加等之美式备元储之赠永怀轸念有恻彝章第十二子故兴王亻召毓庆源分华。若木天资纯孝神假聪明河聚书幼闻乐善之旨延陵听乐早得知音之妙顷以婴沉瘵殆积旬时而资敬益章[A13C]晤逾爽爱亲之恋言不间於斯须告诀之词事先符於梦寐顾惟至性实切深衷将分土析载崇藩翰闻诗对易爰就琢磨方异成立未虞天丧瑶英始茂遽摧於当春隙驷俄迁忽沉於厚夜兴言痛悼悯惜良深宜贲宠於青宫俾哀荣於玄穸可赠太子谥曰：恭懿（亻召薨时七八岁既薨之夕肃宗张后俱梦亻召有如平昔拜辞流涕而去帝方寝疾追念过深故特以储嗣之赠宠之上疾累日方平）。
    宋王僖肃宗第十四子早世建中二年正月追封昭靖太子邈代宗第二子宝应元年封郑王大历九年薨帝惜其才早夭册赠昭靖太子。
    均王遐代宗第三子早夭贞元八年追封。
    荆王选代宗第十一子早世建中三年追封。
    灵溪郡王咏昭靖太子第二子大历十年七月追封代王德宗第八子本封缙云   郡王早薨建中三年正月追封。
    邕王讠原顺宗子德宗命之为子贞元四年封十五年十月薨时年十八赠文敬太子。
    晋王普敬宗长子太和二年诏曰：王者重统纪尊储副所以上严国本祗叶礼经睦人伦以正邦典崇丕基而昭彝式其或德契元良恩当追命道虽间於存殁义有表於哀荣仰惟旧章用摅悯志故开府仪同三司晋王普先帝冢嗣气夙锺孝敬发於岐嶷温仁形於襁褓翦分社光祝册於参墟锡土启藩假威尊於上党朕顷戡内难谬属与能以王齿在婴提事绝推让方期就傅谓致修龄既因犹子之义俾膺主鬯之选天不遗歼我本枝泣悼永往空馀典礼嗟乐善而莫报顾卜起而何追衔悲良恸此诚无极是用稽诸前训申我宿爱布曩怀於此日告如在于幽灵式备虚仪曷瘳深痛可赠悼怀太子仍令有司择日备礼追册。
    梁永王义方太祖伯父韶王义谈太祖叔父开平四年追封。
    朗王存太祖仲兄唐乾符中与太祖俱逐黄巢中流矢而卒开平四年四月追封。
    郴王友裕太祖长子唐末为华州节度使守兴德尹天元年卒开平五年追封。
    密王友伦太祖兄子唐末为宿卫都指挥使遥领容州节度使因会客击鞠马逸坠车而薨开平三年追封。
    安王友宁太祖兄子唐末遥领邕州节度使昭宗自奉凤翔还降诏书以青寇未殄委之攻讨友宁进师逼青州青人悉出大战于石楼王师少却友宁自峻阜骑驰殿军马蹶仆为敌人所及而薨开平三年追封。
    晋陈王重杲高祖子幼亡天福六年五月追封。
    福王德高祖弟後唐末为沂州马步军都指挥使天福初赠太傅七年正月赠太尉追封。
    通王殷高祖弟天福初赠太傅七年正月赠太尉追封。
    广王威高祖弟後唐末为彰圣后第三军都指挥使长州刺史天福初赠太傅七年正月赠太尉追封。
    虢王重英高祖子天福二年正月赠太保七年正月赠太傅追封。
    寿王重义高祖子天福二年权东都留守遇害赠太傅七年正月赠太尉追封。
    郯王重裔高祖子天福二年正月赠太保七年正月赠太傅追封。
    沂王重信高祖子天福二年为河阳节度使遇害赠太尉七年正月赠太师追封。
    台王重进高祖子天福二年正月赠太保七年正月赠太傅追封。
    韩王晖高祖弟为曹州防御使以疾终於官归葬太原天福八年追封。
    周郯王侗杞王信皆太祖子乾末遇害广顺元年二月诏以故第二子青哥赠太保赐名侗第三子意哥赠司空赐名信显德四年四月制曰：礼以缘情恩以悼往矧在友于之列尤锺恻怆之思故皇弟赠太保侗赠司空信等玉叶联芳金茎比瑞属景运之初启何大年之不登未剪桐连雕棣萼俾予终鲜实动永怀既登叙以无阶在疏封而岂[A092]赠其王爵慰我天伦侗追封郯信追封杞王。
    越王谊吴王诚韩王П皆世宗子乾末遇害广顺元年二月太祖诏故皇孙三人宜哥赠左骁卫大将军赐名谊二哥赠左武卫大将军赐名诚三哥赠左屯卫大将军赐名П显德四年四月制曰：父子之道圣贤不忘再思夭阏之端愈动悲良之抱故皇子赠左骁卫大将军谊赠左武卫大将军诚赠左屯卫大将军试等凤雏龙翰常耸其殊姿玉折兰摧早罹於非祸载惟往事有足伤怀宜赠一字之封仍赠三台之秩表吾追念慰乃英灵谊追封越王诚追封吴王П追封韩王。
    ●卷二百九十七
    ○宗室部　谴让
    《传》曰：门内之治恩掩义门外之治义断恩盖先王之道不以私害公也。周汉而降宗枝茂盛封建既广性习不同乃有背既睦之教蓄不咸之性忽麟趾之义忘磐石之训恣其骄盈弗率典训以至奉藩无状事亲不谨匿爱近习惑邪说或专用非辟或潜怀异图虽复举八议之典蒙三宥之惠烦一尺之诏屈廷尉之请犹或长恶不悛罔顾颠覆以致迁削土宇陷於不义悲夫。
    汉淮南厉王长文帝之弟文帝时薄太后及太子诸大臣皆惮厉王厉王以此归国益恣不用汉法出入警跸称制自作法令数上书不逊顺（数音所角反）文帝重自切责之（重难也。）时帝舅薄昭为将军尊重帝令昭予厉王书谏数之曰：（数音所具切）窃闻大王刚直而勇慈惠而厚贞信多断是天以圣人之资奉大王也。甚盛不可不察今大王所仃不称天资皇帝初即位易侯邑在淮南者（邑在淮南者更易以佗郡地徙之不欲使错在王国）大王不肯皇帝卒易之（卒终也。）使大王得三县之实甚厚大王以未尝与皇帝相见求入朝见未毕昆弟之欢（毕尽也。）而杀列侯以自为名皇帝不使吏与其间（与读曰豫谓不令吏干豫其事）赦大王甚厚汉法二千石缺辄言汉补大王逐汉所置而请自置相二千石皇帝&lt;骨九&gt;天下正法而许大王甚厚（不从正法听王自置二千石&lt;骨九&gt;古委字&lt;骨九&gt;谓曲也。）大王欲属国为布衣守冢真定（属谓委弃之也。音之欲反）皇帝不许使王毋失南面之尊甚厚（毋失不失也。南面之尊谓王位也。）大王宜日夜奉法度贡职以称皇帝之厚德今乃轻言恣行以负谤於天下甚非计也。夫大王以千里为宅居以万民为臣妾此高皇帝之厚德也。高帝蒙霜露氵未风雨（氵未亦字也。蒙冒也。氵未洗面也。音胡内切宇从午未之未）赴矢石野战攻城自被创痍（痍音夷）以为子孙成万世之业艰难危苦甚矣。大王不思先帝之艰苦日夜怵惕身正行养牺牲丰粢盛奉祭祀以无忘先侯帝之功德而欲属国为布衣甚过。且夫贪让国土之名轻废先帝之业不可以言孝父为之基而不能守不贤不求守长陵而求之真定先母後父不谊数逆天子之令不顺言节行以高兄无礼（谓请守母冢自为名节而表异行用此矜高於兄耳）幸臣有罪大者立断小者肉刑不仁（断谓斩也。）贵布衣一剑之任贱王侯之位不知不学问大道触情妄行不祥（任情意所欲则行之妄行行音下更切）此八者危亡之路也。而大王行之弃南面之位奋诸贲之勇（吴专诸卫孟贲也。贲音奔）常出入危亡之路臣之所见高皇帝之神必不庙食於大王之手明白昔者周公诛管叔放蔡叔以安周齐桓杀其弟以反国（子纟兄也。言弟者讳也。）秦始皇杀两弟迁其母以安秦（始皇母与ぢ私通生二子事觉诛ぢ并杀二弟迁其母於城阳宫也。）顷王亡代高帝夺之国以便事（顷王高帝兄仲也。匈奴入代不能守走归京师高帝夺其国退为邵阳侯以便国法也。便音频面切）济北举兵皇帝诛之以安汉（济北王兴居与大臣诛诸吕自以功大怨其赏薄故反）故周齐行之於古秦汉用之於今大王不察古今之所以安国便事而欲以亲戚之意望於太上不可得也。（太上天子）亡之诸侯游宦事人及舍匿者论皆有法（舍匿谓容止而藏隐也。）其在王所吏主者坐（言各有所主而坐其罪）今诸侯子为吏者御史主（主御史也。自此以下至县令主皆谓王官属）为军吏者中尉主客出入殿门者卫尉大行主诸从蛮夷来归谊及以亡名数自占者内史县令主相欲委下吏无与其祸不可得也。（言诸侯王之相欲委罪於在下小吏而身不干豫之不可得也。与请曰：豫）王。若不改汉系大王邸论相以下为之柰何夫堕父大业退为布衣所哀（堕毁也。布衣贫贱之人王设伏法则贫贱之人切哀怜之堕音火规切）幸臣皆伏法而诛为天下笑以羞先帝之德（羞辱也。）甚为大王不取也。宜急改操易行上书谢罪曰：臣不幸早失先帝少孤吕氏之世未尝忘死（常恐畏死也。）陛下即位臣怙恩德骄盈行多不轨（轨法也。）追念罪过恐惧伏地待诛不敢起皇帝闻之必喜大王昆弟欢欣於上群臣皆得延寿於下上下得宜海内常安愿熟计而疾行之行之有疑祸如发矢不可追已（发矢喻速也。已语终辞）王得书不说。
    临江王荣景帝子前四年为皇太子四岁废为临江王三岁坐侵庙ヂ地为宫帝徵荣荣至诣中尉府对簿中尉郅都簿责讯王王恐自杀。
    淮南王安厉王长子安既立其群臣宾客江淮间多轻薄以厉王迁死感激安建元六年彗星见淮南王心怪之或说王曰：先吴军时彗星出长数尺然尚流血千里今彗星竟天天下兵当大起王心以为上无太子天下有变诸侯并争愈益治攻战具积金钱赂遗郡国游士妄作妖言阿谀王王喜多赐予之太子学用剑自以为人莫及闻郎中雷被巧（被音皮义切巧者善用剑也。）召与戏被壹再辞让误中太子（中音陟仲反）太子怒被恐此时有欲从军者辄诣长安被即愿奋击匈奴太子数恶被（谮毁之於王也。）王使郎中令斥免欲以禁後（令後人更不敢效也。）元朔五年被遂亡之长安上书自明事下廷尉河南河南治（章下廷尉及河南令於河南杂治其事）逮淮南太子（追赴河南也。）王王后计欲毋遣太子（王与王后共计也。）遂发兵计未定犹与十馀日（犹与读曰豫）会有诏即讯太子（即就也。讯问也。就淮南问之不逮诣河南）淮南相怒寿春丞留太子逮不遣（丞顺王意不遣太子应逮书）劾不敬王请相相不听王使人上书告相事下廷尉治从迹连王（从读曰踪）王使人候伺（入京师候伺其事）汉公卿请逮捕治王王恐欲发兵太子迁谋曰：汉使即逮王令人衣卫士衣持居王旁有非是者即刺杀之臣亦使人刺杀淮南中尉乃举兵未晚也。是时帝不许公卿而遣汉中尉宏即讯验王（即亦就也。）王视汉中尉颜色和问斥雷被事耳自度无何（自计度更无罪度音徒谷反）不发中尉还以闻公卿治者曰：淮南王安雍阏求奋击匈奴者雷被等格明诏（雍读曰壅格音阁谓亭阁不行之）当弃市诏不许请废勿王帝不许请削五县可二县使中尉宏赦其罪罚以削地中尉入淮南界宣言赦王王初闻公卿请诛之未知得削地闻汉使来恐其捕之乃与太子谋如前计中尉至即贺王王以故不发。
    燕王旦武帝子昭帝立旦与左将军上官桀盖主等谋逆事发天子使使者赐燕王玺《书》曰：昔高皇帝王天下建立子弟以藩屏社稷先日诸吕阴谋大逆刘氏不绝。若赖绛侯等诛讨贼乱尊立孝文以安宗庙非以中外有人表里相应故邪樊郦曹灌携剑推锋（哙郦商曹参灌婴）从高皇帝垦除害耘Θ海内当此之时头如蓬葆勤苦至矣。然其赏不过封侯今宗室子孙曾无暴衣露冠之劳裂地而王之分财而赐之父死子继兄终弟及今王骨肉至亲敌吾一体乃与他姓异族谋害社稷亲其所疏疏其所亲有悖逆之心无忠爱之义如使古人有知当何面目复奉齐酎见高祖庙乎！旦得书以符玺属医工长谢相二千石奉事不谨死矣。乃以绶自绞。
    淮阳宪王钦宣帝子母张建妤已卒宪王外祖母舅张博兄弟三人岁至淮阳见亲辄受王赐後王上书请徙外家张氏於国博上书愿留守坟墓独不徙王恨之後博至淮阳王赐之少博言负责数百万（责谓假贷人财物未偿者也。责音侧懈切）愿王为偿王不许博辞去令弟光恐王云：王遇大人益解（恐谓怖动也。大人博自称其母也。解读曰懈）博欲上书为大人乞骸骨去王乃遣人持黄金五十斤送博博喜还书谢（还书报书）为樊谄语盛称誉王因言当今朝廷无贤臣灾变数见足为寒心万姓咸归望於大王大王奈何恬然（恬然安静貌恬音大廉切）不求入朝见辅助主上乎！使弟光数说王宜听博计令於京师说用事贵人为王求朝王不纳其言後光欲至长安辞王复言愿尽力与博共为王求朝王即日至长安可因平阳侯光得王欲求朝语驰使人语博博知王意动复遗王《书》曰：博幸得肺腑（自云：於王有亲）数进愚策未见省察北游燕赵欲循行郡国求幽隐之士闻齐有驷先生者善为司马兵法大将之材也。博得谒见承间进问五帝三王究竟要道卓尔非世俗之所知（卓尔高远貌也。自言见驷先生问以要道知其高远也。）今边境不安天下骚动微此人其莫能安也。（微无也。）。又闻北海之滨有贤人焉（滨涯也。音频。又音宾）累世不可逮然难致也。（逮及也。言其材智不可及也。致至也。难得召而至也。）得此二人而荐之功亦不细矣。博愿驰西以此赴助汉急无财币以通显之赵王使谒者持牛酒黄金二十斤劳博博不受（劳谓问慰之音来道反）复使人愿尚女聘金二百斤博未许（尚女者王取博女以自配也。）会得光书云：大王已遣光西与博并力求朝博自以弃捐不意大王还意反义结以朱颜愿杀身报德朝事何足言大王诚赐咳唾使得尽死汤禹所以成大功也。驷先生蓄积道术书无不有（言凡是书籍皆有之）愿知大王所好请得辄上王得书喜说（说读曰悦）报博《书》曰：子高乃幸左顾存恤发心恻隐（左顾犹言枉顾）显至诚纳以嘉谋语以至事（以至极之事告语我也。）虽亦不敏敢不谕意（谕晓也。）今遣有司为子高偿责二百万是时博女胥京房以明易阴阳得幸於帝数召见言事自谓为石显五鹿充宗所排谋不得用数为博道之博常欲诳淮阳王即具记房诸所说灾异及召见密语持予淮阳王以为信验诈言已见中书令石君求朝许以金五百斤贤圣制事盖虑功而不计费（志成功不惜财费也。）昔禹治洪水百姓罢劳（罢读曰疲）成功既立万世赖之今闻陛下春秋未满四十齿堕落太子幼弱佞人用事阴阳不调百姓疾疫饥馑死者。且半洪水之害殆不过此（谓尧时水灾不大於今）大王绪欲救世（绪业一日始为端绪）将比功德何可以忽（言比功德於古帝王也。忽怠忘也。）博已与大儒知道者为大王为便宜奏（大儒知道谓京房也。道术也。）陈安危指灾异大王庙见先口陈其意而後奏之帝必大说（说读曰悦）事成功立大王即有周召之名邪臣散亡公卿变节功德亡比而梁赵之宠必归大王（梁王景帝弟欲为嗣赵王如意几代惠帝也。）外家亦将富贵何复望大王之金钱王喜说（说音悦）报博《书》曰：乃者诏下止诸侯朝者寡人忄替忄替然不知所出（忄替痛也。不知计策何所出也。忄替音才感切）子高素有颜冉之资臧武之知（颜颜回也。冉冉耕也。字伯牛皆孔子弟子《论语》称孔子曰：德行颜渊闵子骞冉伯牛仲弓臧武者鲁大夫臧武仲也。名纥《论语》称子曰：若臧武仲之智故王引之为言也。）子贡之辨（《论语》称孔子云：言语宰我子贡）卞《庄子》之勇（卞《庄子》古之勇士）兼此四者世之所（鲜少也。音先践反）鲜既开端绪愿卒成之（卒终也。）求朝义事也。柰何行金钱乎！博报曰：已许石君须以成事（须待也。）王以金五百斤予博会房出为郡守离左右显具得此事告之房漏泄省中语博兄弟诖误诸侯王诽谤政治狡猾不道皆下狱有司奏请逮捕钦帝不忍致法遣谏议大夫王骏赐钦玺《书》曰：也。皇帝问淮阳王有司奏王舅张博数遗王书非毁政治谤讪天子褒举诸侯称引《周易》以讠阎惑王（讠阎古谄字也。）所言尤恶悖逆无道王不举奏而多与金钱报以好言罪至不赦朕恻焉不忍闻（恻痛也。）为王伤之推原厥本不祥自博（祥善也。自从也。不善之事从博起也。）惟王之心匪同於凶已诏有司勿治王事遣谏议大夫骏申谕朕志（申谓约束之）诗不云：乎！靖恭尔位正直是与（小雅小明之诗也。与偕也。言人能安静而恭以守其位偕於正直则神明听之用锡福善）王其勉之骏谕指曰：（玺书之外天子。又有指意并令骏晓告於王也。）礼为诸侯制相朝聘之义盖以考礼一德尊事天子也。（考成也。一德谓不二其心也。）。且王不学诗乎！诗云：俾侯於鲁为周室辅（鲁颂宫之诗也。言立周公子伯禽使为诸侯於鲁国而作周家之藩辅）今王舅博数遗王书所言悖逆王幸受诏策通经（诏策。若广陵王策曰：无迩宵人毋作匪德也。经术之义不得内交）知诸侯名誉不当出竟（竟读曰境）天子普覆德布於朝而恬有博言（恬安也。闻博邪言安而受之）多予金钱与相报应不忠莫大焉故事诸侯王获罪京师罪恶轻重纵不伏诛必蒙迁削贬黜之罪（故事者言旧制如此也。）未有但已者也。（但徒也。空也。已止也。徒空然而止者也。）今圣主赦王之罪。又怜王失计忘本为博所惑加赐玺书使谏议大夫申谕至意殷勤之恩，岂有量哉！博等所犯恶大群下之所共攻王法之所不赦也。自今以来王毋复以博等累心（累音力瑞反）务与众弃之春秋之义大能变改（以有过而能变改者为大）《易》曰：藉用白茅无咎（此大过初六爻辞也。茅者洁白之物取其自然故用为藉致享於神慎之至也。）言臣子之道改过自新洁己以承上然後免於咎也。王其留意慎戒惟思所以悔过易行塞重责称厚恩者（塞犹补也。称副也。）如此则长有富贵社稷安矣，於是淮阳王钦免冠稽首谢曰：奉藩无状（无善状）过恶暴列（暴谓章显也。）陛下不忍致法加大恩遣使者申谕道术守藩之义伏念博罪恶尤深当伏重诛臣钦愿悉心自新奉承诏策（悉尽也。）顿首死罪。
    东平王宇宣帝子母公孙婕妤元帝初就国事太后内不相得太后上书言之求守杜陵园（宣帝陵也。宫人无子乃守园陵）帝，於是遣大中大夫张子乔（乔字或作侨并音钜昭反）奉玺书敕谕之（约敕而晓告之也。）曰：皇帝问东平王。盖闻亲亲之恩莫重於孝尊尊之义莫大於忠故诸侯在位不骄以致孝道制节谨度以翼天子（翼佐也。）然後富贵不离於身而社稷可保今闻王自修有阙本朝不和（谓东平国之朝也。）流言纷纷谤自内兴朕甚よ焉为王惧之（よ痛也。音才感反）诗不云：乎！毋念尔祖聿厥德永言配命自求多福（大雅文王之诗也。言当念尔先祖之道聿修其德则长配天命此乃所以求多福也。）朕惟王之春秋方刚（言其年少血气盛）忽於道德（忽遗忘也。）意有所移忠言未纳（谓渐染其恶人而移其性未受忠言也。）故遣太中大夫子乔谕王朕意（亲临遣之令以朕意晓告王）孔子曰：过而不改是谓过矣。（《论语》载孔子之言谓人有失行许以自新）王其深惟熟思之无违朕意。又特以玺书赐王太后曰：皇帝使诸吏宦者令承问东平王太后朕有闻（言母子不和也。不欲指斥言之故云：有闻也。）王太后少加意焉夫福善之门莫美於和睦患咎之首莫大於内离今东平王出襁褓之中而於南面之位加以年齿方刚涉学日寡骜忽臣下（骜读与傲同）不自它於太后（言不自同它人）以是之间能无失礼义者其惟圣人乎！《传》曰：父为子隐直在其中矣。王太后明察此意不可不详闺门之内母子之间同气异息骨肉之恩，岂可忽哉！昔周公戒伯禽曰：故旧无大故则不可弃也。毋求备於一人（事见《论语》言人有小恶当思其善不可责以备行而即弃之耳）夫以故旧之恩犹忍小恶而况此乎！已遣使者谕王王既悔过服罪太后宽忍以贳之（贳犹缓也。）後宜不敢（言王於後当不敢更为非也。）王太后强餐止思念慎疾自爱宇惭惧因使者顿首谢死罪愿洒心自改（洒音先弟反）诏书。又敕傅相曰：夫人之性皆有五常及其少长耳目牵於耆欲（耆读曰嗜）故五常销而邪心作情乱其性利胜其义（性者所受而生也。情者见物而动者也。）而不失厥家者未之有也。今王富於春秋气力勇武获师傅之教浅加以所少闻见自今以来非五经之正术敢以游猎非礼道王者辄以名闻（道读曰导）梁王立成帝元延中以公事怨相掾及睢阳丞使奴杀之杀奴以灭口凡杀三人伤五人手驱郎吏二十馀人上书不拜奏谋篡死罪囚（逐取曰：篡）有司请诛帝不忍削立五县哀帝建平中立复杀人天子遣廷尉赏大鸿胪繇持节即讯（就问也。）至移书傅相中尉曰：王背策戒（初封时策书有戒敕之言）讠孛暴妄行（讠孛乖也。音布内反）连犯大辟毒流吏民比比蒙恩不伏重诛（比犹频也。）不思改过复贼杀人幸得蒙恩丞相长史大鸿胪丞即问王阳病抵谰置辞（抵距也。谰诬讳也。抵丁礼反谰来切）娇不首主令与背叛亡异（不首谓不伏其罪也。主令者於法令之条与背判无异也。首音失救切次下亦同）丞相御史请收王玺绶送陈留狱明诏加恩复遣廷尉大鸿胪杂问今王当受诏置辞恐复不首实对《书》曰：至于再三有不用我降尔命（言我教法至於再三汝不能用我则下置黜汝命也。）傅相中尉皆以辅政为职虎兕出於匣龟玉毁於匮中是谁之过欤（此《论语》孔子责冉有季路之辞言虎兕出於槛龟玉毁於椟中，岂非典守者之过邪喻辅相人者当持危扶颠也。）书到明以谊晓王敢复怀诈罪过益深傅相以下不能辅导有正法立惶恐免冠对曰：立少失父母孤弱处深宫中独与宦官婢妾居渐渍小国之俗加以质性下愚有不可移之姿（言不从化也。《论语》称孔子曰：唯上智与下愚不移）往者傅相亦不纯以仁义辅翼立大臣皆尚苛刻求微密谗臣在其间左右弄口积使上下不和更相眄伺（音工衡切）宫殿之里毫过失亡不暴陈当伏重诛以视海内（视读曰示）数蒙圣恩得见贳赦（贳谓宽其罪也。）今立自知贼杀中郎曹将冬月迫促贪生畏死即诈僵仆阳病（僵仆倒地也。僵音姜仆音赴）徼幸得逾於须臾（冀得逾冬月而减罪也。）谨以实对伏须重诛（须待也。）时冬月尽春大赦不治。
    後汉阜陵质王延光武子初封淮南王明帝永平中有上书告延与姬兄谢及姊馆陶公主胥驸马都尉韩光招奸猾作图谶祠祭祝诅事下案验有司奏请诛延帝以延罪薄於楚王英故特加恩徙为阜陵王食二县延既徙封数怀怨望章帝建初中复有告延与子男鲂造逆谋者有司奏请槛车徵诣廷尉诏狱帝下诏曰：王前犯大逆罪恶尤深有同周之管蔡汉之淮南经有正义律有明刑先帝不忍亲亲之恩枉屈大法为王受愆（愆过也。反而不诛先帝之过故言为王受过也。）群下莫不惑焉今王曾莫悔悟悖心不移逆谋内溃自子鲂发诚非本朝之所乐闻朕恻然伤心不忍致王于理今贬爵为阜陵侯食一县获更斯辜者侯自取焉於戏诫哉！。
    齐王晃及弟利侯刚与母太臣宗更相诬告章帝章和元年有司奏请免晃刚爵为庶人徙丹阳帝不忍下诏曰：朕闻人君正屏有所不听（白虎通曰：所以设屏以自障示不极臣下之敬也。）宗尊为小君宫卫周备出有辎之饰入有牖户之固殆不至如谮者之言晃刚愆乎！至行浊乎！大伦（浊污也。伦理也。）甫刑三千莫大不孝不忍置之于理其贬晃爵为芜湖侯削刚户三千於戏小子不勖大道控于法理以堕宗绪其遣谒者收晃及太姬玺绶。
    乐成王苌骄淫不法愆过累积冀州刺史与国相举奏苌罪至不道安帝诏曰：苌有其面而放逸其心知陵庙至重承继有礼不惟致敬之节肃穆之慎乃敢擅损牺牲不备芬（诗小雅曰：芬芬祀事孔明）慢易太臣不震厥教（太臣即苌所继之母震惧也。）出入颠覆风淫于家聘取人妻馈遗婢妾殴击吏人专已凶暴愆罪莫大甚可耻也。朕览八辟之议不忍致之于理其贬苌爵为临湖侯朕无则哲之明。
    致简统失序罔以慰承太臣增怀永叹河惠王政傲狠不奉法宪顺帝以侍御史吴郡沈景有︹能称故擢为河间相景到国谒王王不正服箕踞殿上侍郎赞拜景峙不为礼（峙立也。）问王所在虎贲曰：是非王邪景曰：王不服常人何别今相谒王岂谒无礼者邪王惭而更服景然後拜出住宫门外请王傅责之曰：前发京师陛下见受诏以王不恭使相捡督诸君空受爵禄而无训导之义因奏治罪诏书让政而诘责傅景因捕诸奸人上案其罪（上奏上也。音市。又反）杀戮尤恶者数十人出冤狱十馀人政遂改节悔过自修。
    魏陈思王植太祖子初封临淄侯植尝乘车行驰道中开司马门出太祖大怒公车令坐死繇是重诸侯科禁而植宠日衰下令曰：自临淄侯植私出开司马门至金门令吾异目视此儿矣。又令曰：诸侯长史及帐下吏知吾出辄将诸侯行意否从子建私开司马门来吾都不复信诸侯也。恐吾出便复私出故摄将行不可常使吾以谁为心腹也。
    赵王大祖子明帝青龙二年私通宾客为有司所奏赐玺书诫诲之曰：易称开国承家小人勿用诗著大车维尘之诫自太祖受命创业深睹治乱之源鉴存亡之机初封诸侯训以恭慎之言辅以天下之端士尝称马援之遗诫重诸侯宾客交通之禁乃使与犯妖恶同夫岂以此薄骨肉哉！徒欲使子弟无过失之愆士民无伤害之悔耳高祖践阼祗慎万机申著诸侯不朝之令朕感诗人常棣之作嘉采菽之义亦缘诏文曰：若有诏得诣京师故命诸王以朝聘之礼而楚中山并犯交通之禁赵宗戴捷咸伏其辜近东平王复使属官驱寿张吏有司举奏朕裁削县令有司以曹纂王乔等因九族时节集王家或非其时皆违禁防朕惟王幼小有恭顺之素加受先帝顾命欲崇恩礼延乎！後嗣况近在王身乎！。且自非圣人孰能无过已诏有司宥王之失古人有言戒慎乎！其所不睹恐惧乎！其所不闻莫见乎！隐莫显乎！微故君子必慎其独也。叔父率先圣之要典以纂乃先帝之遗命战战兢兢靖恭厥位称朕意焉。
    彭城王据太祖子景初元年坐私遣人诣尚方作禁物削县二千户玺《书》曰：制诏彭城王有司奏王遣司马董和赍珠玉来到京师中尚方多作禁物交通工官出入近署逾侈非度慢令违制绳王以法朕用怃然不宁于心王以懿亲之重处藩辅之位典籍日陈於前勤诵不辍於侧加雅素奉修恭肃敬慎务在蹈道孜孜不衰岂忘率意正身考终厥行哉！。若然小疵或谬于细人忽不觉悟以斯为失耳书云：惟圣罔念作狂惟狂克念作圣古人垂训乃至於此故君子思心无斯须远道焉常虑所以累德者而去之则德明矣。开心所以为塞者而通之则心夷矣。慎行所以为尤者而修之则行全矣。三者王之所能备也。今诏有司宥王削县二千户以彰八柄予夺之法昔羲文作易著休复之语仲尼论行既过能改王其改行茂昭斯义率意无怠。
    楚王彪太祖子齐王嘉平元年兖州刺史令狐愚与太尉王凌谋迎彪都许昌乃遣傅及侍郎御史就国案验收治诸相连及者廷尉请徵彪治罪，於是依汉燕王旦故事使兼廷尉大鸿胪持节赐彪玺书切责之曰：夫先王行赏不遗仇雠用戮不违亲戚至公之义也。故周公流涕而决二叔之罪孝武伤怀而断昭平之狱古今常典也。惟王国之至亲作藩于外不能祗奉王度表率宗室而谋於奸邪乃与太尉王凌兖州刺史令狐愚构通逆谋图危社稷有悖忒之心无忠孝之意宗庙有灵王其何面目以见先帝朕深痛王自陷罪辜既得王情深用慨然有司奏王当就大理惟公族甸师之义不忍肆王市朝故遣使者赐书王自作孽匪繇於他燕刺之事宜足以观王其自图之彪乃自杀。
    吴孙皎大帝时为征虏将军皎坚弟静之子也。尝以小故与甘宁忿争，或以谏宁宁曰：臣子一例征虏虽公子何可专行侮人邪吾值明主但当输效力命以报所天诚不能随俗屈曲矣。帝闻之书让皎曰：自吾与北方为敌中间十年初时相持年小今者。且三十年矣。孔子言三十而立非但谓五经也。授卿以精兵委卿以大任都护诸将於千里之外欲使如楚任昭奚恤扬威於北境非徒相使逞私志而已近闻卿与甘兴霸饮因酒发作侵凌其人其人求属吕蒙督中此人虽粗豪有不如人意时然其较略大丈夫也。吾亲之者非私之也。吾亲爱之卿疏憎之卿所为每与吾违其可久乎！夫居敬而行简可以临民爱人多容可以得众二者尚不能知安可董督在远御寇济难乎！卿行长大特受重任上有远方瞻望之观下有部曲朝夕从事何可恣意有盛怒耶人谁无过贵其能改宜追前愆深自咎责今故烦诸葛子瑜重宣吾意临书摧怆心悲泪下皎得书上疏陈谢遂与宁结厚宋彭城王义康高祖子文帝元嘉中辅政十馀年以专恣出镇豫章停省十馀日桂阳侯义融新渝侯义宗秘书监徐湛之往来忄尉视於省中奉辞便下渚帝惟对之恸哭馀无所言。
    衡阳王义季高祖子文帝时徐州刺史元嘉二十三年魏军侵逼北境搅动义季不欲以功勤自业无他经略惟饮酒而已文帝诏之曰：杜骥申怙仓卒之际尚以弱甲卒徼寇作援彼为元统士马桓桓既不怀奋发连被意旨犹复逡巡岂惟大乖应赴之宜实孤百姓之望。且匈奴轻汉将自此而始贼初起逸未知指趣故。且装束兼存观察耳少日势渐可见便应大有经略何合安然遂不敢动遣军政欲乘际会拯危急以申威援本无驱驰平原方幅争锋之理。又山路易凭何以畏首尾迥弱。若谓事理正应如此者进大镇聚甲兵徒为烦耳。
    南郡王义宣高祖子文帝时镇荆州元嘉二十七年後魏南侵义宣虑敌至欲奔上明及魏军退太祖诏之曰：善修民务不须营潜逃计也。
    巴陵王休。若文帝子明帝时为雍州刺史典签夏宝期事休。若无礼系狱启帝杀之虑不被许启未报辄於狱行刑信反果锢送而宝期已死帝大怒与休。若《书》曰：孝建大明中汝敢行此耶使其母加杖三百降号左将军贬使持节都督为监行雍州刺史假宁蛮校尉削封五百户。
    晋平王休文帝子明帝时为荆州刺史左右范景达善弹棋帝诏之休留不遣帝怒诘责之曰：汝刚戾如此岂为下之义。
    南齐竟陵王子良武帝子文惠太子薨帝捡行东宫见太子服御羽仪多过制度帝大怒以子良与太子善不启闻颇加嫌责。
    庐陵王子卿武帝子为荆州刺史在镇营造服饰多违制度帝敕之曰：吾前後有敕非复一两道诸王不得作乖体格服饰汝何意都不忆吾敕耶忽作毒瑁乘具已成不须坏可速送都。又作银镫金箔箭脚便速壤去凡诸服章自今不启吾知复专辄作者後有所闻当复得痛杖。又曰：汝比在都读学不就年转成长吾日异汝美勿得敕如风过耳使吾失气永明十年迁使持节都督南豫司三州诸军事南豫州刺史子卿之镇道中戏部伍为水军帝闻之大怒杀其典签遣宜都王铿代之子卿还第不与相见。
    陈新安王伯固文帝子宣帝时为南徐州刺史在州不知政事日出畋猎或乘眠舆至於草间辄呼人从游动至旬日捕獐鹿多使生致帝颇知之遣人责让者数矣。
    武陵王伯礼文帝子宣帝时为吴兴大守恣行劫掠为有司所劾帝曰：王年少未达道皆繇佐吏不能辅弼所致特降军号後。若更犯必致之以法有司不言与同罪。
    後魏毗陵王顺位司隶校尉道武好黄老数召诸王及朝臣亲为说之在坐莫不祗肃唯顺独坐寐欠伸不顾而唾帝怒废之以王薨於家。
    袭常山王陪斤子昭小字阿儿尚书张彝引兼殿中郎孝文将为齐郡王兰举哀而昭乃作宫悬帝大怒诏曰：阿儿愚谁引为郎，於是黜彝白衣守尚书昭遂停废。
    任城王澄为吏部尚书孝文自邺还雒引见公卿曰：营国之本礼教为先朕离京邑以来礼教为日新以不澄对曰：臣谓日新帝曰：朕昨入城见车上妇人冠帽而著小袄者。若为如此尚书何为不察澄曰：著犹少於不著者帝曰：深可怪也。卿意欲令全著乎！一言可以丧邦者斯之谓欤可命史官书之澄後为尚书右仆射宣武景明初有降人严叔懋告尚书令王肃遣孔思达潜通南齐图为叛逆齐遣俞公喜送敕於肃公喜还南肃与裴叔业马为信澄信之乃表肃将叛辄下禁止咸阳北海二王奏澄擅禁宰辅免官归第。
    广阳王嘉为徐州刺史孝文南伐嘉违天指授令贼得免帝怒责之曰：叔祖定非世孙何太不类也。
    赵郡王孝文时为司州牧车驾南讨诏都督中外诸军事贪淫不遵治典御史中尉李彪将纟劾之会遇於尚书下舍因屏左右而谓曰：殿下比有风闻即欲起弹恐损圣明委之旨。若改往修来彪当不言脱不悛改夕闻旦发而悠然不以为意彪乃表弹之帝省之忿惋诏与北海王详俱随太子诣行在所既至详独得朝见不蒙引接密令左右察其意色知无忧悔乃亲数其过杖之一百免所居官以王还第。
    袭临淮王提为梁州刺史以贪纵削除加罚徙配北镇久之提子员外郎颖免官请解所居官代父边戍孝文不许。
    京兆王愉与弟广平王怀颇相夸尚竞慕华丽贪纵不法，於是宣武摄愉禁中推案杖愉五十出为冀州刺史。
    城阳王鸾为定州刺史鸾爱乐佛道修持五戒不饮酒食肉积岁长斋缮起佛寺劝率百姓共为土木之劳公私费扰颇为民患宣武闻而诏曰：鸾亲惟宗懿作牧大州民物殷繁绥宁所属宜克己厉诚崇清树惠而乃骤相徵发专为烦扰编户嗷嗷家怀嗟怨北州土广奸乱是繇准法寻愆应加肃黜以鸾戚属情有不忍可遣使者以义督责夺禄一周微示威罚也。安定王燮弟愿平宣武初为给事中悖恶日甚杀人劫盗公私咸患帝以其戚近未忍致之於法乃免官禁之别馆馆名愁思堂冀其克念孝明立愿平乃得出灵太后临朝以其暴乱不悛诏曰：愿平志行轻疏每乖宪典可还於馆依前禁锢久之解禁还家付宗师严加诲奖。
    高阳王雍孝明时为司州牧侍中太师录尚书事灵太后许赐其女妓未及送之雍遣其阉丁鹅自至宫内料简四口冒以还第太后责其专擅追停之。
    河间王琛为定州刺史琛妃宣武舅女高皇后妹琛冯侍内外在州贪忄林及还朝灵太后诏曰：琛在定州惟不将中山宫来自馀无所不至何可更复叙用繇是遂废於家。
    後周袭杞公亮为徐州总管在州无政绩晋公护诛後亮心不自安唯纵酒而已武帝敕让之。
    隋秦王俊高祖子为并州总管以疾徵还京师高祖以其奢纵免官以王就第左武卫将军刘谏曰：秦王非有他过但费官物营廨舍而已臣谓可容帝曰：法不可违固谏帝忿然作色乃止其後杨素复进谏曰：秦王之过不应至此愿陛下详之帝曰：我是五儿之父非兆民之父。若如公意何不别制天子儿律以周公之为人尚诛管蔡我诚不及周公远矣。安能亏法卒不许俊疾笃未能起遣使奉表陈谢帝谓其使曰：我戮力开基创兹大业作训垂范庶臣下守之而不失汝为吾子而欲败之不知何以责汝俊惭怖疾甚大都督皇甫统上表请复王官不许岁馀以疾笃复拜上柱国开皇二年六月薨於秦邸帝哭之数声而已。
    蜀王秀高祖子在蜀奢侈违犯制度晋王阴令杨素求其罪而谮之仁寿二年徵还京师帝见不与语明日使切让之秀谢曰：忝荷国恩出临藩岳不能奉法罪当万死皇太子及诸王流涕庭谢帝曰：顷者秦王麋费财物我以父道训之今秀蠹害生民当以君道绳之，於是付执法者废为庶人秀上表希与爱子孤子相见帝因下诏数其罪曰：汝地居臣子情兼家国庸蜀要重委以镇之汝以干纪乱常怀恶乐祸辟睨二宫伫迟灾[C260]容纳不逞结构异端我有不和汝便觇候望我不起便有异心皇太子汝兄也。次当建立汝假妖言乃云：不终其位妄称鬼怪。又道不得入宫自言骨相非人臣德业堪承重器妄道青城出圣欲以己当之诈称益州龙见言吉兆重述木易之姓更治成都之宫妄说禾乃之名以当八千之运横生京师妖异以证父兄之灾妄造蜀地徵祥以符巳身之汝，岂不欲得国家恶邪天下乱也。辄造白玉之挺。又为白羽之箭文物饰服岂似有君鸠集左道符书厌镇汉王於汝亲则弟也。乃画其形像书其姓名缚手钉心枷锁丑械仍云：请西岳华山慈父圣母神兵九亿万骑收杨谅魂神闭华山下勿令散荡我之於汝亲则父也。复云：请西岳华山慈父圣母赐为开化杨坚夫妻回心忄喜。又画我形像缚手撮头仍云：请西岳神兵收杨坚魂神如此形状我今不知杨谅杨坚是汝何亲也。包藏凶慝图谋不轨逆臣之迹也。希父之灾以为身幸贼子之心也。怀非分之望肆毒心於兄悖弟之行也。嫉妒於弟无恶不为无孔怀之情也。违犯制度坏乱之极也。多杀不辜豺狼之暴也。剥削民庶酷虐之甚也。唯求财货市井之业也。专事妖邪顽へ之性也。弗克负荷不材之器也。凡此十者灭天理逆人伦汝皆为之不祥之甚也。欲免祸患长守富贵其可得乎！後听与其子同处。
    唐魏王泰太宗第四子贞观十七年四月太子承乾败太宗面加谴让承乾曰：臣贵为太子更何所求但为泰所图时与朝臣谋自安之计不逞之人教臣为不轨之事今。若以泰为太子是落其度内太宗因谓侍臣曰：我。若立泰便是储宫之位可经营而得也。泰立承乾晋王皆不存晋王立泰与承乾可无恙也。乃下诏曰：朕闻生育品物莫大乎！天地爱敬罔极莫重乎！君亲是故为臣贵於尽忠亏之者有罚为子在於行孝违之者必诛大则肆诸市朝小则终贻黜辱雍州牧相州都督左武侯大将军魏王泰朕之爱子实所锺心幼而聪令颇好文学恩遇极於隆重爵位穷於宠章不思圣哲之戒自构骄僭之咎惑谗谀之言信离间之说以承乾虽居长嫡久缠疴恙潜有代立之望靡遵义方之则承乾惧其凌夺泰亦日增猜阻争结朝士竞引凶人遂使文武之官各有附亲戚之内分为朋党朕志存公道义在无偏彰厥巨[C260]两从废黜非惟作则四海亦乃贻范百代可解雍州都督左武侯大将军并削爵土降为东莱郡王寻改封顺阳郡王於均州为邑制宅以处之。
    齐王太宗子贞观中为齐州都督溺情群小尤好弋猎长史薛大鼎屡谏不听太宗以大鼎辅导无方坐免权万纪前为吴王恪长史有正直之节乃以为长史有咎君谟梁猛彪者并以善骑得幸於万纪骤谏不纳遂斥逐之而潜遣招延狎昵愈甚太宗虑不能悔过数以书责让。
    滕王元婴多骄纵失度高宗以书诫之曰：王地在宗枝寄深磐幼闻诗礼夙承教义实冀孜孜无怠渐以成德岂谓不遵轨辙逾越典章。且城池作固以备不虞关钥开闭须有常准鸠召散乐并集府僚严关夜开非复一度遏密之悲尚缠比屋王以此情事何遽纷纭。又巡省百姓本观风问俗遂乃驱率老幼借狗求至志从禽之娱忽黎元之重时方农要屡出畋游以弹弹人将为笑乐取之道尚应多绪何必此事方得为娱晋灵虐主未可取则。
    赵孝文趋走小人张四郎倡优贱隶王亲与博戏极为轻脱一府官僚何所瞻望凝寒方甚以雪埋人虐物既深何以为乐家人奴仆侮弄官人至於此事弥不可长朕以骨肉至亲不忍致王於法今与王下上考以鬼王心人之有过贵在能改国有宪章私恩难再兴言及此惭{难心}盈怀。
    嗣虢王巨肃宗乾元初为河南尹於南桥梁出入车牛皆税钱以供国用颇有乾没士庶怨之後与妃张氏不睦张氏即皇后从父妹宗正卿李遵构之发其赃贬为遂州刺史。
    王震为宗正卿昭宗天三年七月敕曰：震就列朝行守官宗寺俄从私便久去上京既稍失於规程宜特示於黜免勒停见任并落下袭封。
    ●卷二百九十八
  </div>
  <div class="pagination">
   <a href="册府元龟_page243.html">
    上一页
   </a>
   <span>
    ...
   </span>
   <a href="册府元龟_page239.html">
    239
   </a>
   <a href="册府元龟_page240.html">
    240
   </a>
   <a href="册府元龟_page241.html">
    241
   </a>
   <a href="册府元龟_page242.html">
    242
   </a>
   <a href="册府元龟_page243.html">
    243
   </a>
   <span class="current-page">
    244
   </span>
   <a href="册府元龟_page245.html">
    245
   </a>
   <a href="册府元龟_page246.html">
    246
   </a>
   <a href="册府元龟_page247.html">
    247
   </a>
   <a href="册府元龟_page248.html">
    248
   </a>
   <a href="册府元龟_page249.html">
    249
   </a>
   <span>
    ...
   </span>
   <a href="册府元龟_page245.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
