<!DOCTYPE html>
<html>
<head>
    <meta charset="UTF-8">
    <title>海录碎事 - 第 250 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 250 页/共 252 页</h1>
    <div class="content">　　夏雨莲苞破秋风桂子雕【张祜天竺寺诗】
　　栗罅
　　风剪荷花碎霜凝栗罅开【耿纬诗】
　　伤荷藕
　　唐世苏州进藕其最佳者名伤荷藕或曰叶甘为虫所伤或曰故伤其叶以长根也
　　緑带金衣
　　宰臣贺蓬莱宫甘子结实表云緑带含霜芳流绮殿金衣烂日色丽彤庭
　　梅林饶子
　　魏武行役失道三军皆渴乃令曰前有大梅林饶子甘酸可解渴闻之口皆出水遂得进前
　　仲思枣
　　仲思枣长四寸五寸围紫色亦名仙水枣
　　韩终李
　　琳园生玉李韩终尝食之号韩终李
　　菱翻鸡
　　都有翠水水中有菱状如飞鸡谓之翻鸡菱
　　菱芰
　　武陵记四角三角曰芰两角曰菱一名水栗一名薢
　　味谏
　　山谷谢惠橄榄诗方懐味谏轩中果忽见金盘橄榄来想共余甘有瓜葛苦中真味晚方囘注戎州蔡次律家轩外有余甘余名之曰味諌
　　生人髪
　　生人髪挂果树乌鸟不敢食其实
　　连二
　　刘贡父瑞荷诗连二雕成碧玉盘合欢裁作青油扇
　　鹿梨
　　鹿梨亦名鼠梨山梨也今人有种者其味极甘美
　　荆桃
　　荆桃郭璞云今樱桃也
　　麦李
　　麦李与麦同熟故名
　　山樆
　　尔雅云梨山樆郭云言其在山之名则曰樆人植之曰梨
　　鑚梨
　　尔雅樝梨曰鑚梨注恐有虫故一一鑚看其虫孔也
　　华瓜
　　瓜曰华瓜注华谓半破也降于天子破破而不四析也亦横断之而巾以绤也礼记为天子削瓜副之巾以絺
　　石阿措
　　崔徽常遇数美人其一曰石阿措一曰封十八姨封即风神石即石榴也
　　土乳梨
　　土乳梨金锤枣牙様枣半斤李子皆帝苑中所植也
　　第果实名
　　李直方尝第果实名如贡士者以緑李为首楞梨为副樱桃为三甘子为四蒲萄为五或荐茘支曰寄举之首范晖以诸香品时辈侯朱虚撰百官本草皆此类也【国史补】
　　百子莲
　　西王母见穆天子进素莲一房百子【拾遗记】
　　崆峒灵瓜
　　明帝时炖煌献异瓜云崆峒瓜四劫一实【拾遗记】
　　李如瓶
　　李少君言防海之枣大如瓜种山之李大如瓶也【汉武故事】
　　五鬛松
　　松言两粒者五粒者粒同言鬛自有一种名鬛皮无鳞甲而结实多新罗取种世传千歳万顷平平偃盖然有数年辄偃但命根下遇石则偃耳万顷盖平偃耳【酉阳杂俎】
　　草龙珠帐
　　具丘之南有蒲萄谷有僧游谷食蒲萄折一枝以归挿地遂活明年结实极盛号草龙珠帐【同上】
　　木威
　　橄榄独根东向枝曰木威南向曰橄榄【同上】
　　仙术
　　桃者五行之精能制百鬼谓之仙术【荆楚歳时记】
　　虎蹯瓜
　　陆机瓜赋云瓜有狸首虎蹯骭素腕之名
　　昆仑
　　昆仑蔗蔗之赤者
　　羊角枣
　　邺中记石季龙园中有羊角枣长一尺
　　鸡心枣
　　梁简文诗风揺羊角树日映鸡心枝已闻安邑美永茂玉门垂
　　玉门枣
　　西王母与老子共食玉门之枣
　　安邑枣
　　魏文帝诏曰凡枣味莫若安邑御枣
　　杏实主穰
　　杏实主穰师旷占梅杏实多来年穰
　　三紫杏
　　南岳夫人传仙人有三紫杏
　　文杏
　　西京杂记上林苑有文杏谓有文彩也
　　蓬莱杏
　　上林苑有蓬莱杏【西京杂记】
　　魁栗
　　又云上林有魁栗
　　茘支五滋
　　庾肩吾谢防榔无劳朱实兼茘支之五滋能发红顔类芙蓉之十酒
　　青头鸡
　　青头鸡鸭脚也
　　似古贤
　　晋刘滔毋答呉国书胡桃本生西羌外刚朴内柔甘质似古贤欲以奉贡
　　含消梨
　　三秦记汉武樊川园有含消梨
　　蜜筒瓜
　　呉淑瓜赋甘号蜜筒
　　桂髓瓜
　　又芳称桂髓瓜
　　土芝
　　嵇含瓜赋世云三芝瓜处一焉谓之土芝
　　黄色瓜
　　呉淑瓜赋黄色称异
　　平蔕
　　又平蔕标奇
　　三柰
　　南岳夫人传称为西乔设三素柰
　　橘官
　　异物志交趾有橘官置长一人秩三百石主歳贡御橘
　　橘籍
</div>
    <div class="pagination">
<a href="海录碎事_page249.html">上一页</a><span>...</span><a href="海录碎事_page245.html">245</a><a href="海录碎事_page246.html">246</a><a href="海录碎事_page247.html">247</a><a href="海录碎事_page248.html">248</a><a href="海录碎事_page249.html">249</a><span class="current-page">250</span><a href="海录碎事_page251.html">251</a><a href="海录碎事_page252.html">252</a><a href="海录碎事_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
