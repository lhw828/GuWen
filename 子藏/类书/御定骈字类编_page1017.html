<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 1017 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 1017 页/共 1019 页</h1>
    <div class="content">　　安形【吕氏春秋圣人察隂阳之宜辨万物之利以便生故精神丨乎丨而年夀得长焉】
　　安歩【战国策晚食以当肉丨丨以当车　史记淮隂侯传骐骥之局躅不如驽马之丨丨　季邕王仁忠神道碑丨丨名教咏歌典坟】
　　安躯【神异经北方荒中有枣林焉其高五十丈敷张枝条数里余疾风不能偃雷电不能摧其子长六七寸围过其长熟赤如朱干之不缩气味润泽殊于常枣食之可以丨丨益于气力赤松子云北方大味有殊既可益气又丨丨】
　　安体【班固竹扇赋来风辟暑致清凉丨丨定神达消息牛燕射歌辞玉食惟后膳必珍芳菰既洁重秬新是能丨丨又调神】
　　安卧【梁书贺琛恶人日滋善人日蔽欲求丨丨其可得乎】
　　安眠【北史韩麒麟子显宗除著作佐郎帝曰卿为著作仅名奉职未是良史也显宗曰臣仰遭明时直笔无惧又不受金丨丨美食此优于迁固也帝哂之　元结石宫诗晨光静水雾逸者犹丨丨】
　　安寐【丁廙寡妇赋还空牀以下帷拂衾褥以丨丨　陆机于承明作与弟士龙诗明发遗丨丨晤言涕交缨】
　　安枕【汉书英布传布发兵反上乃见问薛公对曰使布出于上计山东非汉之有也出于中计胜负之数未可知也出于下计陛下丨丨而卧矣】
　　安席【史记苏秦楚王曰寡人卧不丨丨食不甘味心摇摇然如县旌而无所终薄今主君欲一天下收诸侯存危国寡人谨奉社稷以从】
　　安寝【诗下莞上簟乃丨斯丨】
　　安牀【易林丨丨厚褥不得久宿　闻见録康节先生于书无所不读独以六经为本葢得圣人之深意平生不为训解之学尝曰经意自明苦人不知屋下葢屋牀下丨丨滋惑矣所谓陈言生活者也　李峤咏银诗玉壶初下箭桐井共丨丨】
　　安防【礼记所以交于神明者不可同于所丨丨之甚也】
　　安坐【战国防夫徒处而致利丨丨而广地虽古五帝三王五霸明主贤君常欲坐而致之其势不能　后汉书王覇传苏茂雨射营中中覇前酒樽丨丨不动论衡夫萧何丨丨樊郦驰走封不及驰走而先丨丨者萧何以知为功樊郦以力为功也　杜甫奉酬十二丈判官见赠诗丈人但丨丨休辨渭与泾】
　　安窓【梁元帝东宫后堂仙室山铭朱鸟丨丨青龙作牖】
　　安门【三辅黄图长安城南出第二门曰丨丨亦曰鼎路门北对武库】
　　安室【庄子濡需者豕虱是也择疏鬛自以为广宫大囿奎蹄曲隈乳间股脚自以为丨丨利处不知屠者之一旦鼓臂布草操烟火而已与豕俱焦也】
　　安家【汉书路温舒父子夫妻戮力丨丨　晋书阮种继天理物寜国丨丨非贤无以成也　中説丨丨者所以寜天下也存我者所以厚苍生也】
　　安宅【易上以厚下丨丨　诗虽则劬劳其防丨丨　孟子夫仁天之尊爵也人之丨丨也　左思咏史诗买臣困樵采伉俪不丨丨】
　　安居【礼记食节事时民咸丨其丨乐事劝功尊君亲上然后兴学　左传晋侯始入而教其民二年欲用之子犯曰民未知义未丨其丨于是乎出定襄王入务利民　后汉书皇甫嵩黄巾既平嵩奏请冀州一年田租以赡饥民帝从之民歌曰赖得皇甫兮复丨丨　又隋书地理志资阳郡县丨丨】
　　安车【周礼巾车丨丨雕面鹥总　礼记适四方乘丨丨后汉书武帝纪议立明堂遣使者丨丨蒲轮束帛加璧徴鲁申公】
　　安舆【唐书赵隠懿宗诞日宴慈恩寺隠侍母以丨丨临观宰相方率百官拜恩于庭即回班夫人起居搢绅以为荣】
　　安辀【元稹阳城驿诗何以持为御驷马驾丨丨】
　　安轨【康琴赋竞名擅业丨丨徐歩】
　　安轫【扬雄长杨赋车不丨丨日未靡旃】
　　安篷【白居易小舫诗小舫一艘新造了轻装梁柱库丨丨】
　　安矢【周礼弓人凡为弓各因其君之躬志虑血气丰肉而短寛缓以荼若是者为之危弓危弓为之丨丨骨直以立忿埶以奔若是者为之安弓安弓为之危矢】
　　安弓【见上】
　　安营【隋书礼仪志其丨丨之制以车外布间设马枪次施兵幕内安杂畜】
　　安裘【韩诗外君子之居也绥如丨丨晏如覆杆】
　　安髻【礼记栉縰笄总正义笄着縰既毕以笄挿之熊氏云此笄谓丨丨之笄以縰韬髪作髻既讫横施此笄于髻中以固髻也】
　　安钗【庾肩吾咏美人看画应令诗丨丨等疏密着领俱周正】
　　安琴【髙启临顿里诗蛓酒携山榼丨丨制石牀】
　　安奏【王赞侍皇太子宴始平王诗政以神和乐以丨丨】
　　安庠【法苑珠林菩萨初从母胎出时无苦无恼丨丨而起】
　　安履【范成大东宫夀诗俭寳躬丨丨仁端性自然】
　　安朝【阮籍清思赋释丨丨之朱履兮践席假而集帷】
　　安宠【后汉书周举举説朱伥曰眀公不于今时竭忠报国惜身丨丨欲以何求】
　　安素【宋史髙怿杜衍尝请赐处士号乃命为大理评事怿固辞仁宗嘉其守号丨丨处士】安公【列仙陶丨丨者六安铸冶师也数行火火一旦散上行紫色丨丨伏冶下求哀须防赤雀止冶上云丨丨丨丨冶与天通七月七日迎汝以赤龙至期赤龙到大雨而丨丨骑之东南上一城邑数万人众共送视之皆与辞决云】
　　安子【公羊传羽父谓隐公曰百姓丨丨诸侯説子盍终为君矣】
　　安妃【蔡京诗玉真轩里见丨丨】
　　安兄【南史齐始安王遥光遥光幼时甚贞正明帝倾意待之东昏为儿童时明帝使与遥光共斋居止呼遥光为丨丨恩情甚至】
　　安弟【汉书伍被父不寜子兄不丨丨注师古曰言不能相保】
　　安賔【仪礼燕礼君曰以我安卿大夫皆对曰诺敢不安疏君意殷勤欲留賔饮酒命卿大夫以我故安者以主人安客乃安故欲丨丨先语卿大夫以我意故须安也】
　　安老【陆倕石阙铭丨丨懐少伐罪吊民农不迁业市不易贾】
　　安甿【周礼遂人以田里丨丨】
　　安民【书丨丨则恵黎民懐之又礼记曲礼曰毋不敬俨若思安定辞丨丨哉又左传夫武禁暴戢兵保大定功丨丨和众丰财者也】
　　安众【左传不如焚书以丨丨　又汉书地理志南阳郡县丨丨　又咸扇赋下济亿兆上寜侯王是曰丨丨清暑作凉　潘尼扇赋丨丨以方为体五眀以圆为质】
　　安甫【春秋定公十年冬齐侯衞侯郑游速防于丨丨】
　　安侯【汉书于定国諡曰丨丨　又班固封燕然山铭遂逾涿邪跨丨丨乘燕然文选注翰曰丨丨河名】安陵【战国防秦王谓唐睢曰寡人以五百里之地易丨丨丨丨君不听寡人何也唐睢对曰丨丨君受地于先王而守之虽千里不敢易也　汉书地理志右扶风县丨丨　阮籍咏懐诗昔日繁华子丨丨与龙阳李颀放歌行答从弟墨卿故人斗酒丨丨桥黄鸟春风洛阳陌】
　　安邑【史记魏世家汾水可以灌丨丨绛水可以灌平阳又货殖传丨丨千树　汉书地理志河东郡县丨丨　又唐书李徳裕所居丨丨里第有院号起草亭曰精思每计大事则处其中】
　　安阳【史记秦本纪昭防王五十年攻汾城即从唐防寜新中寜新中更名丨丨　又建元以来王子侯者年表丨丨侯刘桀济北贞王子　又汉书地理志汝南郡县丨丨　又汉中郡县丨丨　又五原郡县西丨丨又代郡县东丨丨】
　　安丘【汉书地理志北海郡县丨丨　又琅邪郡县丨丨又髙士丨丨望之者京兆长陵人也少治老子经恬静不求进宦着老子章句故老氏有丨丨之学】
　　安次【汉书地理志勃海郡县丨丨　后汉书光武帝纪贼虽战胜而素慑大威客主不相知夜遂引去大军复进至丨丨与战破之】
　　安故【汉书地理志陇西郡县丨丨】
　　安夷【汉书地理志金城郡县丨丨】
　　安俾【汉书地理志安定郡县丨丨】
　　安弥【汉书地理志酒泉郡县绥弥注如淳曰今曰丨丨】
　　安丰【汉书地理志六安国县丨丨】
　　安风【汉书地理志六安国县丨丨】
　　安广【汉书地理志郁林郡县丨丨】
　　安市【汉书地理志辽东郡县丨丨　辽史地理志鐡州建武军刺史本汉丨丨县髙丽为丨丨城】安成【汉书地理志汝南郡县丨丨　又长沙国县丨丨温庭筠经故秘书崔监州南塘旧居诗昔年曽识范丨丨松竹丰姿鹤性情】
　　安乡【汉书地理志钜鹿郡县丨丨　魏志陈思王植黄初二年监国谒者灌均希防奏植醉酒悖慢劫脇使者有司请治罪帝以太后故贬爵丨丨侯　又管子民富则丨丨重家】
　　安县【汉书地理志平原郡丨丨】
　　安州【唐书地理志丨丨安陆郡】
　　安陆【见上　汉书地理志江夏郡县丨丨注横尾山在东北古文以为倍尾山　郎士元送别诗穆陵闗上秋云起丨丨城邉逺行子　李商隐少将诗族亚齐丨丨风髙汉武威】
　　安武【汉书地理志安定郡县丨丨注莽曰安桓】
　　安桓【见上】
　　安固【隋书地理志清化郡县丨丨　又班固封燕然山铭下以丨丨后嗣恢拓境宇振大汉之天声】安险【史记建元以来王子侯者年表丨丨侯刘应中山靖王子　汉书地理志中山国县丨丨注莽曰寜险应劭曰章帝更名安憙】
　　安憙【见上　后汉书郡国志中山国县丨丨本安险章帝更名　亦作喜水经滱水又东迳丨丨县南注县故安险也其地临崄有井涂之难汉武帝元朔五年封中山靖王子刘应为侯国王莽更名寜险汉章帝改曰安喜】
　　安城【后汉书郡国志长沙郡县丨丨】
　　安浦【齐书州郡志临川郡丨丨】
　　安金【齐书州郡志封山郡丨丨】
　　安宜【隋书地理志江都郡县丨丨】
　　安兴【隋书地理志南郡县丨丨】
　　安基【隋书地理志永平郡县丨丨】
　　安岳【隋书地理志资阳郡县丨丨又唐书地理志普州丨丨郡】
　　安顶【旧唐书地理志爱州隋九真郡武徳五年置爱州领九真松源杨山丨丨四县】
　　安屋【唐书地理志西域大汗都督府领州十五有丨丨州】
　　安化【唐书地理志丨丨州都督府】
　　安顺【唐书地理志爱州九真郡县丨丨】
　　安京【唐书地理志钦州寜赵郡县保京注本丨丨至徳二载更名】
　　安庆【宋史地理志丨丨府本舒州团练后赐军额绍兴十七年改丨丨军庆元元年以寜宗潜邸升为府】安福【唐书地理志吉州庐陵郡县丨丨　又张衡东京赋于南则前殿灵台龢驩丨丨】
　　安肃【金史地理志丨丨州下刺史宋丨丨军天会七年陞为徐州军如旧河北东路贞元二年来属天徳三年改为丨丨州】
　　安溪【元史地理志泉州县丨丨】
　　安昌【汉书地理志汝南郡县丨丨　何晏景福殿赋连以永寜丨丨临圃　又唐书地理志河州丨丨郡】安都【史记恵景间侯者年表丨丨侯齐悼恵王子　又陈书侯丨丨侯丨丨字成师始兴曲江人世为郡着姓工书能鼓琴渉猎书传为五言诗亦颇清靡兼善骑射为邑里雄豪】
　　安东【宋书百官志丨丨将军一人又唐书地理志丨丨上都防府】
　　安南【后汉书袁安光武皇帝本所以立南单于者欲丨丨定北之防也　又宋书百官志丨丨将军一人　又唐书地理志丨丨中都防府】
　　安西【宋书百官志丨丨将军一人又唐书地理志丨丨大都防府】
　　安北【宋书百官志丨丨将军一人又唐书地理志丨丨大都防府】
　　安边【汉书赵充国传选择良吏知其俗者拊循和辑此全师保胜丨丨之册　南史何承天魏军南伐文帝访捍御之略承天上丨丨论凢陈四事　陈子昻答韩使同在边诗闻诏丨丨使曾是故人谟】安道【汉书南粤粤揭阳令史定降汉为丨丨侯　又髙适淇上别业诗朝庆老莱服夕闲丨丨琴　杜甫从驿至草堂复至东屯茅屋诗非寻戴丨丨似向习家池】
　　安里【呉越春秋阖闾自治宫室立射台于丨丨华池在平昌南城宫在长乐】
　　安国【诗有駜有駜駜马肥彊貌马肥彊则能升髙进逺臣彊力则能丨丨　汉书淮南王大王不察古今之所以丨丨便事而欲以亲戚之意望于太上不可得也　独孤及凤翔出师颂徳莫勤乎丨丨勲莫配于立极　又汉书地理志中山国县丨丨】
　　安周【吕氏春秋杜赫以安天下説周昭文君周昭文君谓杜赫曰愿学所以丨丨杜赫对曰臣之所言者不可则不能丨丨矣臣之所言者可则周自安矣】
　　安汉【汉书淮南厉王顷王亡代髙祖夺之国以便事济北举兵皇帝诛之以丨丨　又王莽元始元年以莽为太傅干四辅之事号曰丨丨公　名臣言行録吕夷简曰平勃不去所以丨丨仁杰不去所以安唐许浑题四老庙诗避秦丨丨出蓝闗松桂花隂满旧山　又汉书地理志巴郡县丨丨】
　　安唐【见上】
　　安刘【史记髙祖纪周勃厚重少文然丨丨氏者必勃也白居易商山庙诗卧逃秦乱起丨丨舒卷如云得自由】
　　安齐【国语子犯知齐之不可以动而知文公之丨丨而有终焉之志也　史记髙祖本纪韩信已破齐使人言曰齐邉楚权轻不为假王恐不能丨丨】
　　安郑【晋书皇甫谧或冒谤以丨丨或乘驷以救屯】
　　安越【荀子譬之越人丨丨楚人安楚君子安雅是非知能材性然也是注错习俗之节异也】安楚【见上】
　　安雅【见上】
</div>
    <div class="pagination">
<a href="御定骈字类编_page1016.html">上一页</a><span>...</span><a href="御定骈字类编_page1012.html">1012</a><a href="御定骈字类编_page1013.html">1013</a><a href="御定骈字类编_page1014.html">1014</a><a href="御定骈字类编_page1015.html">1015</a><a href="御定骈字类编_page1016.html">1016</a><span class="current-page">1017</span><a href="御定骈字类编_page1018.html">1018</a><a href="御定骈字类编_page1019.html">1019</a><a href="御定骈字类编_page1018.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
