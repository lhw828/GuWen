<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 924 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 924 页/共 1019 页</h1>
    <div class="content">　　盛士【梁简文帝相宫寺碑五明丨丨并宣北门之教四姓小臣稍罢南宫之学】
　　盛守【吕氏春秋齐令章子将而攻荆荆令唐蔑将而拒之章子与荆人夹泚水而军章子令人视水可絶者荆人射之水不可得近有刍水旁者告齐者曰水浅深易知荆人所丨丨尽其浅者也所简守皆其深者也章子因练卒以夜奄荆人之所丨丨果杀唐蔑章子可谓知将分矣】
　　盛烛【潜夫论中穽深室幽黒无见及设丨丨则百物彰矣】
　　盛鬋【楚词丨丨不同制实满宫些】
　　盛滋【古诗兰若生春阳渉冬犹丨丨】
　　盛哉【班固典引丨丨皇家帝世徳臣列辟功君百王张説岳州别梁六入朝诗梦见长安陌朝宗实丨丨】
　　隆
　　隆兴【后汉书来歙今陛下圣徳丨丨臣愿得奉威命开以丹青之信　宋史律厯志适宋道之丨丨得金天之正气　风俗通尧者髙也饶也言其丨丨焕炳最髙明也　韦昭博奕论且以西伯之圣姬公之才犹有日昃待旦之劳故能丨丨周道垂名亿载　又宋孝宗年号　刘克庄凤凰台晚眺诗小儒记得丨丨事闲对山僧説魏公】
　　隆盛【汉书文三王赞梁孝王虽防爱亲故王膏腴之地然防汉家丨丨百姓殷富故能殖其货财广其宫室车服　又杨恽传恽家方丨丨时乗朱轮者十人潘岳杨仲武诔虽舅氏丨丨而孤贫守约心安陋巷体服菲薄余甚竒之】
　　隆永【薛道衡隋髙祖颂鼎业灵长洪基丨丨】
　　隆茂【宋书礼志圣徳丨丨光被四表】
　　隆泰【宋书殷景仁臣志干短弱歴着出处值皇涂丨丨身荷恩荣】
　　隆洽【晋书荀朂传今天下幸赖陛下圣徳六合为一望道化丨丨垂之将来　王褒四子讲徳论大化丨丨男女条畅家给年丰咸则三壌】
　　隆正【荀子上莫不致爱其下而制之以礼上之于下如保赤子政令制度所以接下之人百姓有不理者如毫末则虽孤独鳏寡必不加焉故下之亲上欢如父母可杀而不可使不顺君臣上下贵贱长幼至于庶人莫不以是为丨丨】
　　隆溥【曹植离缴雁赋蒙生全之顾覆何恩施之丨丨】
　　隆渥【唐书杨师道贞观十年拜侍中参预朝政亲遇丨丨性周谨未尝语禁省事】
　　隆深【后汉书宋意意上疏曰陛下至孝烝烝恩爱丨丨以济南王康中山王焉先帝昆弟特蒙礼宠圣情恋恋不忍逺离】
　　隆恩【徐陵为贞阳侯重与王太尉书斯实不世之丨丨寜曰循常之恒礼】
　　隆眷【江淹知已赋吐情志而深赏忘年齿而丨丨】
　　隆寄【王俭禇渊拜录议即事縁情不容均之凡僚宜有防书用申丨丨　苏颋为宋尚书谢加三品表臣年未知命识非半古旋叨厚禄仍受丨丨】
　　隆宠【晋书傅咸义无腼然虚忝丨丨】
　　隆赫【唐书李抱玉传抱玉兼三节度使副元帅位望丨丨　咸羽扇赋炽九日之丨丨然髙燎于扶桑】隆炽【宋史乐志八卦相荡一气散施丨丨恢台职神尸之　谢灵运山居赋寒风兮骚屑面阳兮常热炎光兮丨丨对隂兮霜雪　潘岳在怀县作我来冰未泮时暑忽丨丨】
　　隆敬【家语哀公问于孔子曰二三大夫皆劝寡人使丨丨于髙年何也　陆云答顾秀才诗心之云爱丨丨其久】
　　隆谦【陈瓘论求言诏疏若非圣问俯及丨丨示敬则黄耉之言或不乐告】
　　隆庆【陆云晋故豫章内史夏府君诔惟神丨丨笃生府君元祐秀朗晖景烟煴】
　　隆昌【任昉宣徳太后再敦劝梁王令丨丨季年勤王始着建武维新缔构斯在按齐郁林王改元丨丨】隆安【宋史乐志改乐章十二顺为十二安盖取治世之音安以乐之义皇帝临轩为丨丨】
　　隆一【荀子君者国之隆也父者家之隆也丨丨而治】
　　隆至【梁武帝驳慈母服议制嫡妻之子无母使妾养之慈抚丨丨虽均乎慈爱但嫡妻之子妾无为母之义而恩深事重故服以小功】
　　隆厚【鲍昭重与世子启仆以常人所蒙丨丨久应知退非适今日衔恩恋徳久缺进心】
　　隆益【后汉书东平宪王苍苍在朝数载多所丨丨】
　　隆密【晋书习凿齿桓温辟为从事江夏相袁乔深器之数称其才于温转西曹主簿亲遇丨丨　南史王俭太祖为太尉引为右长史恩礼丨丨専见任用】
　　隆显【南史欧阳頠传兰钦弟前髙州刺史裕攻始兴内史萧昭基夺其郡以兄钦与頠旧招之頠不从谓使曰髙州昆季丨丨莫非国恩今应赴难援都岂可自为跋扈】
　　隆满【沈约致仕表拯其丨丨之切救其害盈之灾】
　　隆富【梁昭明太子七契招摇丨丨征集豪华　左思蜀都赋侈侈丨丨卓郑埒名公擅山川货殖私庭】隆贵【史记张汤汤尝病天子至自视病其丨丨如此晋书乐志厚徳载物灵心丨丨　蔡邕释诲丨丨翕习积富无崖　江淹萧太傅被侍中敦劝表近谬国华坐取丨丨　谢朓髙松赋夷黻冕之丨丨懐汾阳之寂寥】
　　隆礼【礼记丨丨由礼谓之有方之士不丨丨不由礼谓之无方之民　荀子人君者丨丨尊贤而王重法爱民而霸】
　　隆师【荀子非我而当者吾师也是我而当者吾犮也谄防我者吾贼也故君子丨丨而亲友以致恶其贼】隆儒【汉书董仲舒自武帝初立魏其武安侯为相而丨丨矣　又春明退朝录迩英阁讲讽之所也阁后有丨丨殿在丛竹中制度特小王原叔久在讲筵而身品短同列戏之曰宜为丨丨殿学士】
　　隆遇【后汉书明徳马皇后纪后常以皇嗣未广毎怀忧叹荐达左右若恐不及后宫有进见者毎加慰纳若数所宠引辄増丨丨】
　　隆私【李峤为定王谢赐锦表暂寻咫尺之涂才捧神仙之驭有何殊效合降丨丨】
　　隆指【东方朔谏起上林苑疏逆盛意犯丨丨】
　　隆典【贡奎敬亭山诗増秩覩丨丨纶音播明廷】
　　隆情【荀子有师法者人之大寳也无师法者人之大殃也人无师法则丨丨矣有师法则隆性矣注隆厚也厚于情谓恣其情之欲厚于性谓本于善也】
　　隆性【荀子见上】
　　隆刑【晋书刑法志丨丨峻法非明王急务】
　　隆徳【汉书李寻间者太白正昼经天宜丨丨克躬防执不轨　荀朂为文王与孙皓书丨丨保祚去危即顺屈己以寜四海者仁哲之髙致也】
　　隆政【晋书纪瞻有国有家者皆欲迈化丨丨以康庶绩垂歌亿载永传于后】
　　隆教【晋书乐志执徳宣丨丨正位理厥机含章体柔顺帅礼蹈谦只】
　　隆化【晋书文明王皇后传嫔于大邦皇基是相谧静丨丨帝业以创　宋书王华丨丨之道莫先于官得其才枚卜之方莫若人慎其举　荀朂晋四厢乐歌丨丨洋洋帝命溥将】
　　隆名【汉书髙恵髙后文功臣表是以内恕之君乐继絶世丨丨之主安立亡国】
　　隆国【晋书谢幼度伊周嗣作人怀自厉犹欲申臣本志丨丨保家】
　　隆家【晋书江统文子相鲁妾不衣帛晏婴相齐鹿裘不补亦能匡君济俗兴国丨丨】
　　隆世【晋书苻生载记主上钦明道必丨丨】
　　隆时【魏文帝栁赋应丨丨而繁育兮翠叶之青纯】
　　隆邈【沈约枳园寺刹下石记寳祚丨丨比固须弥灵算遐永齐轨常住】
　　隆古【陆机大田议丨丨之主不改法而下治】
　　隆祐【宋史哲宗纪元祐元年羣臣上皇太后宫曰丨丨殿曰丨丨慈徽　又钦圣宪肃向皇后宣仁命葺庆寿故宫以居后后辞曰安有姑处西而妇处东凟上下之分不敢徙遂以庆寿后殿为丨丨宫居之　沈约前缓声歌丨丨集皇代委祚溢华嵩】
　　隆祜【蔡邕释诲世臣阀子御之族天丨其丨主丰其禄】
　　隆好【后汉书朱穆论若夫文防辅仁直谅多闻之友时济其益纻衣倾盖弹冠结绶之夫遂丨其丨斯固交者之方焉】
　　隆丰【后汉书仲长统传宠贵丨丨者尽后妃姬妾之家也】
　　隆眄【梁元帝侍中吴平光侯墓志铭副军早垂丨丨悯其石大　谢朓思归赋昔受教于君子逢知己之丨丨】
　　隆就【汉书王莽臣莽夙夜养育丨丨孺子令与周之成王比徳宣明太皇太后威徳于万方期于富而教之】
　　隆想【陆机拟兰若生朝阳诗丨丨弥年月长啸入飞飇】
　　隆思【张华答何邵诗悟物增丨丨结恋慕同侪　陆机为顾彦先赠妇诗丨丨乱心曲沈欢滞不起】隆极【晋书刘琨传元帝称制江左琨乃令长史温峤劝进令报曰亿兆颙颙延首罔系是以居于王位以答天下庶以尅复圣主扫荡讐耻岂可猥当丨丨此孤之至诚着于遐迩者也】
　　隆平【隋炀帝勲官不得囘授职事诏时方拨乱屠贩可以登朝世属丨丨经术然后升仕　曹植七启超丨丨于殷周踵羲皇而齐泰　班固东都赋即土之中有周成丨丨之制焉　又赵伯衞丨丨集序南丰曽巩子固为左史日尝撰丨丨集以进自太祖至于英宗五朝凡一百六年为书二十卷当时号为审订颁付史馆】隆殷【晋书列女序有娥有防广丨丨之业太姙太姒衍昌姬之化】
　　隆周【后汉书边让超有商之大彭兮越丨丨之两虢晋书纪瞻传庶明亮采故时雍穆唐有命旣集而多士丨丨故书称明良之歌易贵金兰之美　顔延之三月三日曲水诗序有宋函夏帝图逺髙祖以圣武定鼎规同造物皇上以叡文承厯景属宸居丨丨之卜旣永宗汉之兆在焉　扬雄河东赋瞰帝唐之嵩髙兮□丨丨之大寜　王僧达和琅琊王依古诗丨丨为薮泽皇汉成山樊　骆宾王至分陜诗至今王化美非独在丨丨】
　　隆姬【曽巩诗汉初董生不大用厥政自此慙丨丨】
　　隆汉【后汉书光武帝纪赞于赫有命系丨我丨　又黄琬董卓议迁都长安琬退而驳议之曰昔周公营洛邑以寜姬光武卜东都以丨丨天之所启神之所安大业旣定岂宜妄有迁动　徐陵为贞阳侯与太尉王僧辩书绾玺兵周勃之扶丨丨　柳宗元刺史邓君墓铭曼姓之裔司徒丨丨】
　　隆魏【江淹为萧骠骑拜太尉州牧章永鉴丨丨缅思宏晋国之大政在功与位】
　　隆唐【旧唐书音乐志巍巍累圣穆穆重光奄有区夏祚启丨丨】
　　隆薄【后汉书光武郭皇后纪论郭后以衰离见贬恚怨成尤而犹恩加别馆増宠党戚至乎东海逡廵去就以礼使后世不见丨丨进退之隙不亦光于古乎】
　　隆替【晋书王羲之传殷浩遗羲之书曰悠悠者以足下出处足观政之丨丨如吾等亦谓为然至如足下出处正与丨丨对岂可以一世之存亡必从足下从容之适　李徳裕欹器赋盖欲表人道之丨丨明百事之有节】
　　隆弊【嵇康声无哀乐论郑雅之体丨丨所极风俗移易奚由而济幸重闻之以悟所疑】
　　隆窳【蜀志郤正道有丨丨物有兴废有声有寂有光有翳】
　　隆窊【沈约千佛颂前佛后佛迹罔丨丨或游坚固或防龙华　陶潜命子诗时有语黙运因丨丨在我中晋业融长沙】
　　隆天【汉书东方朔传窦太主称疾不朝上徃临疾问所欲主辞谢曰妾幸蒙陛下厚恩先帝遗徳奉朝请之礼备臣妾之仪列为公主赏赐邑入丨丨重地死无以塞责】
　　隆烈【扬雄羽猎赋元冬季月天地丨丨】
　　隆阳【郭璞盐池赋丨丨映而不焦洪涔沃而不长】
　　隆暑【梁昭明太子扇赋能使凄兮似秋丨丨斯却　张华劳还师歌昔徃冒丨丨今来白雪飞　陆机从军行丨丨固已惨凉风严且苛】
　　隆热【韩愈刘统军碑六月丨丨上下歊赩】
　　隆旱【李峤晚秋喜雨诗积阳躔首夏丨丨届徂秋】
　　隆照【尚书考灵曜日光丨丨】
　　隆燿【刘敞上郑资政启晞虹蜺之丨丨渴江汉之清流】
　　隆曦【柳宗元牛赋抵触丨丨日耕百畞】
　　隆火【水经注水又歴太和川东迳小和川又东温泉水注之水出北山七泉竒发炎热特甚阚骃曰汤水可以疗疾汤侧又有寒泉焉地势不殊而炎凉异致虽丨丨盛日肃若氷谷矣】
　　隆隂【晋书郭璞传升阳未布丨丨仍积】
　　隆寒【魏志王昶夫物速成则疾亡晩就则善终朝华之草夕而零落松柏之茂丨丨不衰　韩愈苦寒诗丨丨夺春序颛顼固不亷】
　　隆冬【南史孝义传王虚之庭中杨梅树丨丨三实时人咸以为孝感所致　桓谭新论太原郡民以丨丨不火食五日虽有病缓急犹不敢犯为介之推故也】
　　隆冰【王俭和竟陵王髙松赋丨丨峩峩飞雪千里嗟万有之必衰独贞华之未已】
　　隆岳【管子桓公南据宋郑征伐楚济汝水逾方地望文山使贡丝于周室成周反胙于丨丨荆州诸侯莫不来服】
　　隆山【王彪之登会稽刻石山诗丨丨嵯峩崇峦岧嶤旁觌沧州仰拂元霄】
　　隆谷【嵇康游仙诗遥望山上松丨丨郁青葱】
　　隆嵑【班固封燕然山铭封神丘兮建丨丨熙帝载兮振万世注説文曰碣立石也嵑与碣同】隆墀【周易略例丨丨永叹逺壑必盈注隆髙也墀水中墀也永长也处髙墀而长叹逺壑之中盈响而应九五尊髙喻于丨丨六二卑下同于逺壑唱和相应也】
　　隆坻【潘岳金谷集作饮至临华沼迁坐登丨丨】
　　隆垤【叶适北斋诗破缾聚丨丨新甃连长阶】
　　隆波【刘向九叹椉丨丨而南度兮逐江湘之顺流陆云九愍临恒流而自坠蒙濬壑之丨丨】隆隤【木华海赋□濆沦而滀漯郁沏迭而丨丨】
　　隆穹【马融广成颂金山石林殷起乎其中峩峩硙硙锵锵丨丨槃囘嵎峗错崔】
　　隆髙【释名如陼者曰陼丘形似水中之髙地丨丨而广也】
　　隆郁【辍耕录万嵗山在大内西北太液池之阳其山皆以玲珑石疉垒峰峦隐映松桧丨丨秀若天成陈子昂陈居士墓志山川丨丨鼎气氤氲】
　　隆踊【风俗通阜者茂也言平地丨丨不属于山陵也】
　　隆夸【左思吴都赋横塘查下邑屋丨丨长干延属飞甍舛互】
　　隆崇【史记司马相如其山则盘纡岪郁丨丨嵂崒张衡西京赋处甘泉而爽垲乃丨丨而敷】隆崫【张衡西京赋于前则终南太乙丨丨崔崒隐辚郁律　郭璞登百尺楼赋瞻禹台之丨丨竒巫咸之孤峙】
</div>
    <div class="pagination">
<a href="御定骈字类编_page923.html">上一页</a><span>...</span><a href="御定骈字类编_page919.html">919</a><a href="御定骈字类编_page920.html">920</a><a href="御定骈字类编_page921.html">921</a><a href="御定骈字类编_page922.html">922</a><a href="御定骈字类编_page923.html">923</a><span class="current-page">924</span><a href="御定骈字类编_page925.html">925</a><a href="御定骈字类编_page926.html">926</a><a href="御定骈字类编_page927.html">927</a><a href="御定骈字类编_page928.html">928</a><a href="御定骈字类编_page929.html">929</a><span>...</span><a href="御定骈字类编_page925.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
