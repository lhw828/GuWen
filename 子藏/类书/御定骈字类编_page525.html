<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 525 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 525 页/共 1019 页</h1>
    <div class="content">　　青李【苏轼次韵米黻二王书跋尾诗三馆曝书防蠧毁得见来禽与丨丨】
　　青樱【洞冥记帝于望鹄台西起俯月台酌云葅酒葅以元草黒蕨金蒲甜蓼果以丨丨龙白芋紫茎寒蕨】
　　青桑【张借废居行宅边丨丨垂宛宛野蚕食叶还成茧杜牧秋晚怀茅山石涵村舎诗见白艾下　于濆野蚕诗野蚕食丨丨吐丝亦成茧　徐夤将入城灵口道中作锦袖臂鹰河北客丨丨鸣雉渭南村　周权懐别诗丨丨蔽繁隂元鸟春将暮】
　　青枣【金史乌库哩镐传天兴二年哀宗幸蔡辛卯车驾发归徳时久雨朝士扈从者徒行泥水中掇丨丨为粮数日足胫尽肿】
　　青梼【吴莱双林寺诗丨丨并耸碧宇上落叶散到人家村】
　　青飕【平泉草木记木之奇者有天台之金松琪树稽山之海棠榧桧天目之青神凤集钟山之月桂丨丨杨梅】
　　青棘【徐渭诗今我操题处丨丨披孤墙】
　　青櫺【陆蒙四明山诗序木实有丨丨子味极甘而坚不可卒破　又丨丨子诗山实号丨丨环冈次第生】
　　青甲【孙绰望海赋丨丨分飇以微扇元木杳渺以舒芳】
　　青柯【钟防菊花诗缥榦绿叶丨丨红芒　又华山志是山髙五千仞有桃花坪莎萝坪丨丨坪日月崖王仲元丨丨坪隐者诗太华神明观丨丨小有天】
　　青条【陆机文赋播芳蕤之馥馥发丨丨之森森　张翰杂诗丨丨若总翠黄叶如散金　杜审言和韦承庆过义阳公主山池诗绾雾丨丨弱牵风紫蔓长　李白子夜四时春歌素女丨丨上红妆白日鲜　司空曙新栁诗撩乱发丨丨春风来几日　白居易雨中题衰栁诗湿屈丨丨折寒飘黄叶多　张夫人栁絮诗霭霭芳春朝雪絮起丨丨】
　　青枝【栁宗元再至界围岩水帘遂宿岩下诗古苔凝丨丨隂草湿翠羽　裴夷直寓言诗何须尚松桂揺动暂丨丨】
　　青柎【山海经宣山上有桑大五十尺其枝四衢其叶大尺余赤理黄华丨丨名曰帝女之桑　凌敬清都观寻沈道士诗宫槐散緑穗日槿落丨丨】
　　青荑【王俭春诗丨丨结翠藻黄鸟弄春飞】
　　青英【张九龄荔枝赋緑穗靡靡丨丨苾苾】
　　青蕤【陈琳宴防诗元鹤浮清泉绮树焕丨丨】
　　青蕊【酉阳杂俎月桂叶如桂花浅黄色四瓣丨丨花盛发如柿叶蒂棱出蒋山　杜甫叹庭前甘菊花诗庭前甘菊移时晚丨丨重阳不堪摘】
　　青房【鲍照芙蓉赋丨丨兮规接紫的兮圆罗　李峤李诗叶暗丨丨晚花明玉井春　张籍采莲曲丨丨圆实齐戢戢争前竞折漾微波髙啓诗丨丨戢多子采得侬心喜】
　　青实【刘禹锡和兵部郑侍郎省中四松诗紫茸抽组绶丨丨长玫瑰　白居易官舎诗早梅结丨丨残樱落红珠】
　　青子【苏轼橄榄诗纷纷丨丨落红盐正味森森苦且严】
　　青梢【李贺送韦仁实兄弟入关诗行槐引西道丨丨长攅攅】
　　青苞【欧阳詹自梁州回途中经骆谷见野果有闽中悬壶子诗丨丨朱实忽离离摘得盈筐泪更垂】青跗【沈约郊居赋抽红英于紫蒂衔素蕊于丨丨　王勃落花落诗緑叶丨丨映丹萼与君裴回上金阁】青藂【司空曙早夏寄元校书诗緑岸草深虫入徧丨丨花尽蝶来稀　卢纶春日题杜叟山下别业诗园中晓露丨丨合桥上春风緑野明　齐已寄钱塘罗给事诗海树丨丨短湖山翠防疎　皎然效古诗元忽如丝丨丨不再緑】
　　青竹【孟浩然送元公之鄂渚诗赠君丨丨杖送尔白苹洲　綦毋诚同韦夏卿送顾况归茅山诗白银双阙恋丨丨一龙骑　令狐楚句偶逢蒲家郎乃是葛仙客行常乗丨丨饥即煮白石　白居易答箭镞诗插以丨丨榦羽之赤雁翎　越溪杨女诗珠帘半牀月丨丨满林风】
　　青篠【张翥寄题顾仲瑛玉山一百韵诗舫斋丨丨箔渔舍緑苔墙】
　　青橛【包贺谐句苦竹笋抽丨丨子石榴树挂小缾儿】
　　青箭【白居易不出门诗轻箑白鸟羽新簟丨丨筠】
　　青【叚成式光天帧赞聨句焰摩界戚洛迦苦霁正念皈依众丨如丨】
　　青【陆蒙置酒行安知寂寞西海头丨丨未垂孤凤饿】
　　青簩【道潜子瞻赴守湖州诗丨丨解初箨洗雨闻清香】
　　青笋【潘岳闲居赋菜则葱韭蒜芋丨丨紫姜】
　　青箬【篛同栁宗元栁州峒氓诗见緑荷下　苏轼诗此间真避闲丨丨低白发　陆游诗旋炊粉饐裹丨丨新煠饧枝缀红糁　张志和渔父词丨丨笠緑蓑衣斜风细雨不须归　又谢翺有丨丨亭诗】青篾【枚乗七发回翔丨丨衔枚檀桓注丨丨檀桓并地名　又白居易诗细篷丨丨织鱼鳞　梅尧臣罢饮诗丨丨络瓶方出户红妆侑席已邀杯】
　　青禾【曹邺田家效陶诗黑黍舂来酿酒饮丨丨刈了驱牛载】
　　青稻【杜甫行官张望补稻畦水归诗六月丨丨多千畦碧泉乱　皮日休润卿遗青防饭兼之一絶聊用答谢诗分泉过屋舂丨丨拂雾彯衣折紫茎】
　　青芊【广志丨丨稻六月熟】
　　青粱【本草丨丨殻穗有毛而青米亦防青】
　　青豆【梁简文帝与智琰法师书辨论丨丨之房遣惑赤花之舎　叚成式题璘公院聨句檐外垂丨丨经中发白蕖】
　　青麦【白居易岭上云诗岭上白云朝来散田中丨丨旱将枯　温庭筠河渎神词丨丨燕飞落落卷帘愁对珠阁】
　　青防【唐书吐蕃传其稼有小麦丨丨麦荞麦防麦】
　　青苎【李贺江楼曲鼍吟浦口飞梅雨竿头酒旗换丨丨】
　　青麻【晋书武帝纪有司尝奏御牛青丝靷断诏以丨丨代之】
　　青苗【旧唐书代宗纪自乾元以来天下用兵百官俸钱折乃议于天下地亩丨丨上量配税钱　宋史王安石传丨丨法者以常平籴本作丨丨钱散与人户令出息二分春散秋敛　困学纪闻东屯乃公孙述留屯之所田可百许顷稻米为蜀第一有丨丨陂老杜诗东屯稻畦一百顷北有涧水通丨丨是也　谢朓赋贫民田诗旧埒新塍分丨丨白水映　刘孝威奉和六月壬午应今诗愁鸱集古树白鹭隐丨丨　戴叔伦屯田诗新禾未熟飞蝗至丨丨食尽余枯茎　白居易捕蝗诗雨飞蚕食千里间不见丨丨空赤土　皮日休崦里诗丨丨细腻卧白羽悠溶静　陈陶种兰诗地无丨丨租白日如散王　范成大题荆公墓诗半世丨丨法意当年雪竹诗情】
　　青秧【陶潜诗牛行响白水鹭下防丨丨　杨万里诗露珠走上丨丨叶不到梢头肯便休】
　　青颖【蒋防秋稼如云诗紫芒分羃羃丨丨澹油油】
　　青芋【本草集解芋有六种丨丨紫芋真芋白芋连禅芋野芋也其类虽多苗并相似】
　　青精【杜甫赠李白诗岂无丨丨饭使我顔色好　元稹赠吴丹诗万过黄庭经一食丨丨稻　皮日休南阳广文欲于荆襄卜居因而有赠诗丨丨饭熟云侵灶白□裘成雪溅窻】
　　青茄【拾遗记淇漳之鲤脯以丨丨】
　　青匏【朱庆余和刘补阙秋园寓兴诗深篱藏白菌荒蔓露丨丨　皮日休新秋言懐诗偾田含紫芋低蔓隐丨丨】
　　青蔬【韩维诗丨丨不没荒畦雪翠柏长留野殿春　苏轼鱼蛮子诗破釡不着盐雪鳞芼丨丨　苏辙观捕鱼诗烧薤香橙巧相与白饭丨丨甘莫逆　陆游野兴诗见红饭下　又致仕后岁事有望欣然赋诗行裁乌帽人争看小摘丨丨手自烹】
　　青茹【苏辙诗画饭煮丨丨】
　　青苋【陆游久雨排闷诗奇葩摧败等丨丨嘉谷漂荡随浮萍】
　　青芥【本草芥处处有之有丨丨似菘味极辣紫芥茎叶纯素其余南芥旋芥花芥石芥之类皆菜茹之美者　白居易招韬光禅师诗见红姜下　方岳山中诗两席地栽丨紫丨一株树接碧红桃】
　　青韭【苏轼元祐九年立春诗春盘得丨丨腊酒寄黄柑】
　　青菘【陆游咸韲十韵诗小甖大瓮盛涤濯丨丨緑韭谨蓄藏】
　　青藜【刘向别传向校书天禄阁夜暗独坐诵书有老人黄衣植丨丨杖叩阁而入吹杖端烟然与向说开辟以前向因受五行洪范之文至曙而去曰我太乙之精天帝闻卯金之子有博学者下而观焉乃出竹牒天文地理之书悉以授之　刘言史喜崔补阙见寻诗鹿袖丨丨鼠耳巾潜夫岂解拜朝臣　徐渭阿枳观潮夜归诗阿宣也鎻书堂去独曳丨丨咏玉簪】
　　青藿【贡师泰学圃吟緑葵丨丨华靓姝藻荇芹茆苹蘩芜】
　　青茭【齐民要术羊千口者三四月中种大豆一顷杂谷并草留之不须锄治八九月候刈作丨丨　陈标江南行晓惊白鹭联翩雪浪蹙丨丨防灔烟】
　　青蒿【尔雅蒿菣注今人呼丨丨香中炙啖者为菣　梦溪笔谈丨丨有二种陜西银绥之间蒿丛中时有一两株迥然青色土人谓之香蒿深青如松桧之色至深秋余蒿并黄此蒿独青气稍芬芳　本草丨丨得春最早剔以为蔬根赤叶香　韩愈醉留东野诗韩子稍奸黠自慙丨丨倚长松】
　　青罩【李贺感讽诗水宴截香腴菱科映丨丨注丨丨即芡叶之类】
　　青菱【白居易闲游江郭诗嫩剥丨丨角浓煎白茗芽】
　　青薇【刘孝绰素蝶诗随蜂绕緑穗避雀隐丨丨】
　　青莲【法华经有人闻是品能随喜赞善者是人口中常出丨丨香　翻译名义优婆罗此云丨丨华优鉢罗盘那女生丨丨华中　法苑珠林目譬丨丨眉方翠栁　太平广记湖州有染户家池生丨丨花刺史问染工染工曰我家世治靛瓮常以莲子浸于瓮俟经年然后种之　梁简文帝佛像铭满月为面丨丨在眸　梁元帝梁安寺刹下铭见红水下　又荆州长沙寺阿育王像碑却望五津距丨丨之洞傍临三天带明月之流王僧孺初夜文焕发丨丨容与珂雪　栁宗元贺丨丨表今月日内出西内定礼池中丨丨花示百僚者叠】
　　【瑞重祥累集宫禁池莲表异灵化非常　唐太宗战阵处立寺诏法鼓所振变炎火于丨丨清梵所闻易苦海于甘露　李白答湖州迦叶司马问白是何人诗丨丨居士謪仙人酒肆藏名三十春　皇甫冉兴宁寺石榴花诗结根龙藏侧故欲竞丨丨　刘长卿秋夜雨中诸公过灵光寺所居诗晤语丨丨舎重门闭夕隂　又狱中见壁画佛诗地狭丨丨小城髙白日迟　朱长文题虎丘寺诗丨丨香匝东西宇日月与僧无尽时　施肩吾题景上人山门诗水有丨丨沙有金老僧于此独观心　苏轼同王胜之游蒋山诗朱门收画防绀宇出丨丨　又次韵曹子方龙山真觉院瑞香花诗移栽丨丨宇遂冠薝卜林】
　　青荷【古子夜歌丨丨盖渌水芙蓉葩红鲜　李颀渔父歌緑水饭香稻丨丨包紫鳞　白居易和微之四月一日诗飐浪嫩丨丨重栏晚红药　王建宫词宛转黄金白柄长丨丨叶子画鸳鸯　徐夤咏诗丨丨巢瑞质緑水返灵踪】
　　青兰【李白诗寄君丨丨花惠好庶不絶】
　　青芸【张邦奇诗据梧南山下髙槐覆丨丨】
　　青荃【宋玉髙唐赋丨丨射干揭车苞并】
　　青黏【魏志华陀传彭城樊阿从陀求可服食益于人者陀授以漆叶丨丨散漆叶屑一升丨丨屑十四两以是为率言久服去三虫利五藏轻体使人头不白阿从其言夀百余岁　华陀别传丨丨者一名地节一名黄芝】
　　青芝【抱朴子丨云丨生于名山之隂青盖三重上有云气覆之食之令人寿能乗云通天见鬼神　韩愈进学解玉札丹砂赤箭丨丨牛溲马渤败鼓之皮俱收并蓄待用无遗者医师之良也　杨衡赠庐山道士诗头垂白发朝鸣磬手把丨丨夜绕坛】
　　青茎【抱朴子金芝生于金石之中无盖丨丨味甘辛取食令人身有光寿万岁　六韬电影丨丨赤羽以钢为首注电影矢名　庾信华林园马射赋见赤羽下】
　　青桠【苏轼人参诗丨丨缀紫萼圆实堕红米】
　　青葙【魏志管宁传注初平中山东人有青牛先生者字正方客三辅晓知星歴风角鸟情常食丨丨芫华年似五六十者人或亲识之谓其已百余岁矣】
　　青艾【宋史外国传髙丽上巳日以丨丨染饼为盘羞之冠】
　　青菰【李端诗紫葛垂苔壁丨丨映栁条　王维辋川闲居诗丨丨临水拔白鸟向山翻　刘禹锡诗更説扁舟动乡思丨丨已熟奈秋何　又乐天少傅五月长斋广延缁徒谢絶文友坐成暌间因以戏之诗黍用丨丨角葵承玉露烹　又伤马诗丨丨寒寂非适口病闻北风犹举首　白居易东南行喘牛犂紫芋羸马放丨丨　苏轼诗乌菱白芡不论钱乱系丨丨裹緑盐陆游重五诗盘中共解丨丨粽衰甚将簪艾一枝】青蒲【汉书史丹传丹以亲密臣得侍视疾候上间独寝直入卧内顿首伏丨丨上应劭注以青规地曰丨丨　卢照邻中和乐章丨丨翼翼丹地翘翘　杜甫寄岳州贾司马六丈巴州严八使君两阁老五十韵诗丨丨甘受戮白发竟谁怜　钱起送王谏议任东都居守诗暂以丨丨隔还看紫禁同　白居易东南行议髙通白虎谏切伏丨丨　畅当宿潭上诗丨丨野陂水白露明月天】
　　青叶【王建饭僧诗蒲鲊除丨丨芹虀带紫芽】
　　青芦【拾遗记糜竺家马廐旁有古冢见一妇云君应遭火厄今以丨丨杖一枚报君之惠后竺家火起见青气如云覆火上即灭】
　　青荻【卢纶送申屠正字徃湖南迎亲诗千艘财货朱桥下一曲闾阎丨丨间】
　　青葭【王僧孺至牛渚忆卫少英诗緑草闲游蜂丨丨集轻鸨　司空曙送乔广下第归淮南诗戍旗标白浪罟网入丨丨　温庭筠送淮隂县令之官诗故老丨丨岸先知虙子贤】
　　青蓱【萍同陈琳答东阿王牋君侯体髙俗之材秉丨丨干将之器拂钟无声应机立断　李白上韩荆州书丨丨结緑长价于薛卞之门　又邺中赠王大诗紫燕枥下嘶丨丨匣中鸣　吕温道州酬送何山人之容州诗匣有丨丨笥有书何门不可曳长裾　李陟送杨敬之倅湖南诗久嗟尘匣掩丨丨见説除书试一听李中海上从事秋日书懐诗壶倾浊酒终难醉匣鎻丨丨久不开】
　　青苹【宋玉风赋夫风生于地起于丨丨之末　梁昭明太子东斋听讲诗霏云出翠岭凉风起丨丨　杜甫赠王侍御契诗名园当翠巘野棹没丨丨　刘长卿诗秦台悲白首楚泽怨丨丨　吕温风咏微风生丨丨习习出金塘　张津景风扇物诗何处丨丨末呈祥起逺空　许浑送客南归诗緑水暖丨丨湘潭万里春】青薠【司马相如子虚赋其髙燥则生葴菥苞荔薜莎丨丨注丨丨似莎而大】
　　青葑【胡铨诗丨丨分骆田】
　　青芹【苏轼浚井诗上除青丨丨下洗凿凿石】
　　青蓼【本草三茅君传有作白蓼医方白蓼疑即丨丨也】
　　青藤【唐求赠着上人诗自有闲行伴丨丨杖上枝】
　　青薜【白居易题西亭诗烟蔓嫋丨丨水花披白蕖】
　　青萝【冷斋夜话东吴僧惠诠诗句清婉尝书湖上一山寺壁曰落日寒蝉鸣独归林下寺柴扉夜未掩片月随云履唯闻犬吠声又入丨丨去　江淹江上之山赋挂丨丨兮万仞竪丹石兮百重　谢万兰亭集诗丨丨翳袖修竹冠岑　王昌龄游招隐寺诗山馆人已空丨丨换风雨　李白下终南山过斛斯山人宿置酒诗緑竹入幽轩丨丨拂行衣　又赠宣城宇文太守兼呈崔侍御诗楼髙碧海出树古丨丨悬　又和卢侍御通塘曲丨丨嫋嫋挂烟树白鹇处处聚沙堤　许浑送叚觉归杜曲闲居诗红叶髙斋雨丨丨曲槛烟　刘沧送友人游蜀诗丨丨拂水花留影翠霭隔岩猿有声　陆蒙袭美题郊居十首次韵诗白石堪为饭丨丨好作冠　寒山诗丨丨疎麓麓碧涧响联聨　丨丨帐女题碧花牋诗珠露素中书缱绻丨丨帐里寄鸳鸯自怜孤影清秋夕洒泪裴回滴冷光　陆游梦游山水奇丽处有古宫观云观台也诗曲廊下瞰白莲沼小阁正对丨丨峰】
　　青苔【淮南子水之性淖以清穷谷之污生以丨丨不治其性也　名山记石篑山縁崖而上髙百丈许悉丨丨无别草木　江淹丨丨赋余凿山楹爲室有丨丨焉意之所之故为是作嗟丨丨之依依兮无色类而可方　又别赋春宫閟此丨丨色秋帐含兹明月光　沈约有咏丨丨诗　孙逖途中口号无复新妆艳红粉空余故垄满丨丨　李白长相思相思黄叶落白露湿丨丨　又襄阳曲上有堕泪碑丨丨久磨灭　李益哭柏岩禅师诗白日钟边晚丨丨鉢上秋　羊士谔山寺题壁诗山果丨丨上寒蝉落叶中】
　　青藓【姚鹄野寺寓居即事诗伴僧丨丨榻对雨白云窻项斯山友赠藓冠诗尘汗出华髪惭君丨丨冠徐铉和印先辈及第后献座主朱舎人郊居之作诗积雨暗封丨丨径好风轻透白綀衣】
　　青苕【江淹杂体张黄门协苦雨诗丨丨日夜黄芳蕤成宿楚】
　　青莎【汉书司马相如传薜莎青苹注莎即今丨丨草卢照邻文郁金楫兮木兰舟丨丨裳兮白羽裘皇甫嵩大隐赋白鸥两岸丨丨一牀　江淹杂体陆东海谯山集诗丨丨被海月朱华冒水松　王融钱谢文学离夜诗离轩思黄鸟分渚爱丨丨　李白同王昌龄送族弟归襄阳诗尔家何在潇湘川丨丨白石长江边卢仝客赠石诗竹下丨丨中细长三四片　白居易池上闲咏诗丨丨台上起书楼緑藻潭中系钓舟　温】
　　【庭筠斋宫诗逺水斜如剪丨丨緑似裁　许浑村舎诗自剪丨丨织雨衣南村烟火是柴扉　朱庆余题章正字道正新居诗近来渐觉丨丨巷车马过从已有尘吕岩六言诗独携玉律丹诀闲踏丨丨碧苔　谢宗可萤灯诗银粟无烟栖碧藓玉虫留影缀丨丨】
　　青蓑【苏辙诗红饭白醪供醉饱丨丨黄篛可纒包】
　　青葌【皮日休登初阳楼寄懐北平郎中诗危楼新制号初阳白粉丨丨射沼光】
　　青科【本草蓬类不一有雕蓬即菰草也有黍蓬即丨丨也】
　　青芜【杜甫诗整履歩丨丨　司空曙送严使君游山诗赤烧兼山逺丨丨与浪连　白居易东坡秋意诗啼蛩隐红蓼痩马踏丨丨　又喜晴联句碧树凉先落丨丨湿更滋　温庭筠春江花月夜词玉树歌防海云黒花庭忽作丨丨国】
　　青刍【杜甫入奏行赠窦侍御为君酤酒满眼酤与奴白饭马丨丨　又秋日阮隐居致防诗束比丨丨色圆齐玉箸头　李羣玉骢马诗丨丨与白水空笑驽骀肥　贯休书陈处士屋壁诗丨丨生堦除撷之束成束】青草【左传室如悬磬野无丨丨何恃而不恐　刘长卿送独孤判官赴岭诗苍梧云里夕丨丨嶂中春章孝标送陈校书赴蔡州幕诗丨丨袍襟翻日脚黄金马镫照旄头　徐夤经故翰林杨左丞池亭诗八角红亭映緑池一朝丨丨盖遗基】
　　青蔓【杜甫除架诗幸结白花了寜辞丨丨除蔡襄诗旧树络丨丨虚坛生紫苔】
　　青芽【刘言史题茅山仙坛药院诗愿得丨丨散长年驻此身　皎然顾渚行寄裴方舟女宫露涩丨丨老尧市人稀紫笋多】
　　青秀【管子壏土之次曰五剽五剽之状华然如芬以脤其种大秬细秬黑茎丨丨】
　　青刺【苏辙食鸡头诗紫苞丨丨攅猬毛水面放花波底熟】
　　青壳【菊谱玉毬出陈州蕊中小叶如剪茸初开时有丨丨久乃退去　梅尧臣蟹诗满腹红膏肥似髓贮盘丨丨大于杯】
</div>
    <div class="pagination">
<a href="御定骈字类编_page524.html">上一页</a><span>...</span><a href="御定骈字类编_page520.html">520</a><a href="御定骈字类编_page521.html">521</a><a href="御定骈字类编_page522.html">522</a><a href="御定骈字类编_page523.html">523</a><a href="御定骈字类编_page524.html">524</a><span class="current-page">525</span><a href="御定骈字类编_page526.html">526</a><a href="御定骈字类编_page527.html">527</a><a href="御定骈字类编_page528.html">528</a><a href="御定骈字类编_page529.html">529</a><a href="御定骈字类编_page530.html">530</a><span>...</span><a href="御定骈字类编_page526.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
