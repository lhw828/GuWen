<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 47 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 47 页/共 111 页
  </h1>
  <div class="content">
   古今合璧事备要续集卷二
　　钦定四库全书
　　古今合璧事类备要续集卷三
　　宋　谢维新　撰
　　姓名门
　　命字　附　【赐字　同字　字名同字不称　花字】
　　古今源流【字之为字始于何时乎六经以前未之有闻也按仪礼冠礼篇祝辞曰礼仪既备令月吉日昭告尔字字曰某父爰字孔嘉髦士攸冝冝之于嘏永言保之是始言男子既冠而字也以男子既冠而字则女子亦及笄而字也且仪礼者周公之所作也周公当周家太平之时以制礼作乐自任监于二代郁郁乎文或者字之为字其殆始于此乎然斯时也犹未闻周公以字称也盖至于康诰之作有曰以殷余民封康叔而康叔之字始见于经异时孔子脩周公之旧典礼经而作春秋而邾仪父首以字録者曰曰仪父贵之也然后知名之果不若字也字之果有贵于人也兹非其字之所従起者欤故名终则讳之字则可以为子孙氏以至孔子弟子皆尊其师而称仲尼由是而降葢未之有改也汉吕后防时尝字髙祖为季髙祖之称三杰至称张良亦不呼良而呼子房爰种字其叔父曰丝王丹与侯霸子语字霸为君房及魏晋而下皆不讳字延及于唐又皆以字行援是而观名以正体字以表徳遡源而流其逺矣哉】
　　事类冠而字【男子二十丨丨丨曲礼冠而字之敬其名也郊特牲子生三日而名既丨丨丨名者所以正身体定心意字者所以崇仁义叙长幼礼】告尔字【冠礼祝辞曰礼仪既备令月吉日昭丨丨丨字曰某父爰字孔嘉髦士攸宜宜之于嘏永言保之仪礼】字可为氏【诸侯以字为谥因以为族左隠八】字不若子【氏不若名名不若字丨丨丨丨公羊传庄十年】褒之以字【仪父者何邾娄之君也何以名字也曷为称字褒之也公羊传隠元】贵之以字【齐仲孙湫来省难书曰仲孙贵之也左闵】字则不着【孔子弟子七十七人而有若句井彊皆不着其字史仲尼弟子】字则未闻【孟子名轲丨丨丨丨也孟子序】以台命字【赵岐字邠卿初名嘉其祖为御史岐生于御史台因字台卿】以闾命字【贾充字公闾父逵晚年始生充言后当有充闾之庆故以为名字】因戯为字【阮孚母祖姑家胡婢也父咸通之生孚咸遗姑书曰不意今日遂生胡儿姑答曰灵光殿赋云胡人遥集于上楹便以遥集为字咸从之】因官为字【甄济为著作佐郎兼侍御史济生子因其官字曰礼闱宪台】字曰庆门【杨嗣复韩滉抚其顶曰名与位皆逾其文杨氏之庆也因丨丨丨丨】字曰徳素【王绍少为顔真卿所器丨丨丨丨】
　　赐字赐方谷【李载义防吏下请立碑纪功诏李程为之辞未有字诏曰周书凡厥正人既富丨丨卿冝当之以方谷为字其宠待如此】
　　同字小冠大冠【杜钦字子夏少好经书家富而目偏盲茂陵杜邺与钦同姓字俱以材能称京师故大冠谓钦为盲子夏以相别钦恶以疾见诋乃为小冠髙广财二寸由是京师更谓钦为丨丨杜子夏而邺为丨丨杜子夏云本】
　　字名同安石【晋谢安字丨丨】崇之【唐姚崇字丨丨】
　　字不称连古人【昔司马长卿慕蔺相如故名相如顾元叹慕蔡邕故名雍而后汉有朱张字孙卿许暹字顔回梁世有庾晏婴祖孙登丨丨丨姓为名字亦鄙才也顔之推】超亚圣【宋齐丘汪台符贻书讦之足下齐先圣以立名丨丨丨而称字齐丘慙而改为子嵩后使人诱与饮酒防其口沉石城下江南野史】
　　花字花判【唐制中书有军国政事中书舎人各执所见杂署其名谓之五丨丨事国史补】草书【唐人初未有押字但丨丨其名以为私记故号花书韦陟五云体是也余见唐诗书名未见一楷字今人押字或多押名犹是此意王荆公押一字初横一画左引脚中为一圏公性急作圈多不圆往往窝匾而横画又多带过尝有宻讥公押反字者公知之加意作圏一日书杨蟠差遣敕作圏复不圆乃以浓墨涂去旁别作一圏盖欲矫言者杨氏至今藏此勅石林燕语】马存字侯孟【侯孟名夫求予为字之说予不得其意而谓之曰君以夫自名者岂慕灌将军仲孺之为人耶君以夫字孟者岂慕洛阳剧游侠之为人耶二子非全人儒生法士之所讳道也予以谓人各有所长甚非一介浅浅者之所知摧锋防坚决死仇敌名闻三军勇冠天下不喜謟谀而重然诺此灌将军之所长也刚横不逊果于犯上使气杯酒之间乃其短耳呉楚举大亊而向京师大将军得之则知诸侯之无能为使诸侯得之则大将军必以为忧一人之身为两军之轻重此剧游侠之所长也起匹夫之私不顾国家之公议乃所短耳吾欲剔去二子之所短而收其所长持以赠君幸君无辞而受之可乎予与孟同居相悉也知孟之为人气直而貌质行方而言谨与人要约勇于必信故喜取天下之伟士为孟激而称道之虽然吾因孟切有所感矣今孟乃赵人也古称燕赵多慷慨谋畧之士吾尝欲登太行之巅游邯郸之道观井陉常霍之险放声而悲歌大醉以起舞劒鸣腰间精爽旁射庶几乎意气必有感者恨以羁留未能也孟君还故乡千万为我道此言囊中之锥頴脱而立见者其谁乎卖浆之家屠羊之肆尚有昔时傲防之习者乎亷蔺赵牧亦有遗种可以将兵者乎如其旧态尚在幸为我望燕山之故云梯易水之悲风扼腕乎沙漠之北可以动心否】晦庵字刘瑾【古之君子学以为己非求人之知也故从师亲友以求先王之道心思口诵而躬行之既自得于已矣而谦虗晦黙若无有焉今之人则反是是以譬之古之君子如抱美玉而深藏不市今之人则以石为玉而又衒之也刘氏甥瑾自其先大父大夫公而予之名矣将冠以其父命来求字予字之曰懐甫告之以古人之意瑾也勉旃母以石为玉而又衒之也】
　　称呼　附　【自称　不敢自称相称　称诸人】
　　古今源流【称者称去声也所以称量彼己之轻重而为之言也故君有君之称臣有臣之称以至于父子兄弟夫妇朋友主仆婢妾莫不各有称呼凡此者无非称量轻重之宜而后为之言也然有相称者有自称者又有称诸人及人称之者故论语曰邦君之妻君称之曰夫人此相称者夫人自称曰小童此自称者邦人称之曰君夫人异邦人称之亦曰君夫人此人称之者称诸异邦曰寡小君此称诸人者然相称者尊人也自称者卑己也称诸人及人称之者亦无非卑己以尊人也非称彼己重轻之冝而然欤今且迹其君臣之称者言之臣称君则唐虞帝尚书帝念哉帝予何言三代王天乃锡王勇智王忱不艰王如弗敢及天基命秦汉以下陛下称天子曰陛下自秦始君称臣则唐虞三代皆汝某汝义暨和格汝舜格汝禹汝鸠汝方来汝説汝封秦汉以下皆曰卿卿皆安在卿言是也或某官丞相不来丞相辄来相国为民请苑其自称者唐虞三代君臣皆通称朕尧曰朕在位七十载舜曰朕宅帝位禹曰朕徳罔克臯陶曰朕言惠汤曰罪在朕躬伊尹曰惟朕以怿武王曰惟朕文考成王曰惟朕小子其新迎周公曰朕复子明辟或称台台小子或称予予小子秦汉而下惟君独称朕臣称臣某至称诸人及人称之者唐虞亦曰帝惟帝时克惟帝其难之昔在帝尧三代亦曰王王其罔害惟王受命王不迩声色秦汉以下曰皇帝今皇帝曰天子今天子曰圣上今圣上曰主上今主上称于君前曰臣某它人之前则否此君臣之称也然国则君臣家臣天子出则师生朋友入则昆弟夫妇公则长贰僚属私则主仆婢妾卑己尊人是或一道也岂独无所从来哉】
　　事类尊称【将丨师众丨某率师将尊师少称将春秋公羊传隠五】卑称【将丨师众丨师将卑师少称人同上】通称【子者男子之丨丨也孟子序】美称【宣丨事曰丨广释文】恶称【杜钦字子夏损目时人号为盲子夏钦丨其号丨疾见抵更着小冠自别时人因号小冠子夏汉本】谬称【段平仲常曰上聪明神武但臣下畏怯自为循黙尔使我一日得召见宜大有开纳防京师旱诏择御史郎中平仲与考功员外郎陈归被选同得对粗陈振恤亊帝察其意有所蓄以归在侧未言事讫平仲方独进帝乃并留归正色问之杂以他语平仲错牾不得言乃丨丨名帝怒叱去之然名由此显六帖】
　　自称老夫【自称曰丨丨记曲礼】小童【夫人自称曰丨丨】曰朕【天子自称丨丨注蔡邕曰朕我也古者上下共称之至秦然后天子独以为称秦李斯议】曰走【自称太史公牛马走司马迁上任少卿书】曰仆【宋刘凝之隠居南郡临川王义庆镇江陵遣使存问荅书曰顿首称防不为百姓礼人或讥之凝之丨未闻巢许称臣尧舜时戴颙与衡阳王义季书亦称丨六帖】
　　不敢自称余小子【君大夫之子不敢自称曰丨丨丨】嗣子某【大夫士之子不敢自称曰丨丨丨不敢与世子同名并记曲礼】
　　相称夫人【邦君之妻君称之曰丨丨论语】陛下【李斯等议曰今陛下兴义兵诛残贼蔡邕注陛阶也天子必有近臣立于阶侧以戒不虞谓陛下者羣臣与天子言不敢指斥故呼在陛下与之言因卑达尊之意】先生【古者称师曰丨丨韦昭】小子【王爽尝与防稽王道子饮道子醉呼爽为丨丨爽曰亡祖长史与简文皇帝为布衣交亡姑亡姊伉俪二宫何丨丨之有】卿壻【王安丰妇卿安丰安丰曰妇人丨丨礼为不恭后勿如之妇曰亲爱卿故卿卿我不卿卿谁复卿卿】曰君【庾敳字子嵩王衍不与敳交敳卿之不置衍丨丨不得为耳敳曰卿自君我我自卿卿我自用我家法卿自用卿家法衍甚奇之】不卿【齐陆慧晓未尝卿士大夫或问之荅曰贵人丨可丨人生何贵立轻重所怀抱】呼公【何偃路中遥丨延之曰顔丨延之以其轻脱答曰身非三公又非田舎之公又非君家阿公何以见呼为公偃慙而退宋顔延之】张五【北齐张稷为豫章王嶷主簿与刘绘俱见礼接未尝呼名呼为刘四丨丨】刘二【刘逖为开府叅军文宣崩文士并作挽歌杨愔择之员外郎卢思道用八首逖用二首中书侍郎李愔戯逖曰卢八问讯丨丨逖衔之后李愔献赋逖摘其文奏曰诽谤先朝武成怒大加鞭扑逖喜复前憾曰髙槌两下执鞭一百何如呼丨丨时同前】陆九【陆贽入翰林年尚少以才幸天子以軰行呼为丨丨】大臣【郭子仪代宗不名呼为丨丨】官家【李侍读仲容善饮号李万回真宗饮量无敌饮则诏公一夕上命巨觥仲容曰告丨丨免巨觥上因问何故谓天子为丨丨仲容举蒋济万机论曰五帝官天下三王家天下兼三五之徳故曰丨丨上大喜曰所谓君臣千载遇李曰惟有忠孝一生心湘山野録】执事【前辈与大官书多呼丨丨与足下刘子与宰相书曰足下韩退之与张仆射书曰丨丨即其例也惟丨丨则指左右之人尊卑皆可通称】阁下【古者三公开阁而郡守比古诸侯亦有阁故有丨丨之称降殿下】座前【自卑达尊何云丨丨尤非也丨丨降几前一等岂可例用哉并因话録】
　　称诸人与人称之者寡小君【称诸异邦曰丨丨丨语】君夫人【邦人称之曰丨丨丨异邦人称之亦曰丨丨丨同上】号泰皇【始皇已并天下李斯等议曰有天皇有地皇有泰皇泰皇最贵臣等昧死上尊丨王为丨丨命为制令为诏】号郑公【马融告髙宻县为郑特立一乡曰郑君好学实怀明徳昔太史公廷尉于公谒者仆射邓公皆汉之名臣又四皓有园公夏黄公潜光隠耀世嘉其髙皆悉称公然则公者仁徳之正号不必三亊大夫也今郑君乡宜曰丨丨乡】曰家公【侯霸子孙称其祖父曰丨丨】曰家父【陈思王称其父丨丨丨】曰家母【同上】曰家祖【潘尼称其祖丨丨丨古人之所行今人之所笑南北风俗言其祖及两亲无云家者田里偎人方有此言尔凡与人言言已世父以次第称之不云家者以尊于父不敢家也凡言姑姊妹女子已嫁则以夫氏称之在室则以次第称之言礼成他族不得云家也子孙不得称家者轻畧之也蔡邕书集呼其姑女为家姑家姊班固书集亦云家孙今并不行也凡与人言称彼祖父母世父母父母及长姑皆加尊字自叔父母已下则加贤字尊卑之差也王羲之书称彼之母与自称己母同不云尊字今所非也顔氏宋训】曲江公【张九龄开元后天下称曰丨丨丨而不名唐本】賛皇公【李徳裕天下士归重不敢有所斥称丨丨丨】元鲁山【元徳秀天下髙其行谓之丨丨丨而不名并本】称张底【崔湜为中书令张嘉贞为舎人湜轻之常丨为丨丨后因议亊皆出人右湜惊曰张底乃我辈一般人此终是其坐处隋唐嘉话】号郑五【郑萦本善诗其语多俳谐故使落调世共丨丨丨歇后体昭宗署班簿曰可同平章事至是省吏走其家上谒綮笑曰诸君误矣人皆不识字宰相亦不及我吏言不妄俄闻制诏下掻首曰歇后郑五作宰相事可知矣】父称家府【府君夫人汉人碑已有之只是尊神之辞府君如官府之君或谓之明府今人亦谓丨为丨丨朱语録】母称夫人【故事臣僚封赠母祖母不问生殁并加太字曰太夫人太君政和间待制刘安上建言太者事生之尊称也封母而别之所以致别于其妇既殁并祭于夫若加之尊称则是以尊临其夫也以尊临夫于名义疑若未正自是始诏命妇追封并除去太字逮绍兴新书复仍旧制晏尚书敦复领吏部援刘待制言申明且引汉文帝纪七年冬十月令列侯太夫人夫人无得擅徴补注谓列侯之妻称夫人列侯死子复为列侯仍得称太夫人盖此义也于是追封始不复称太云按帝者之祖称太皇太后称母皇太后既升祔止称皇后正此比也却埽篇】元结作元氏释【河南元氏望也结元子名也次山结字也世业载国史世系在家谍少居商余山着元子十篇故以元子为称天下兵兴逃乱入猗玗洞始称猗玗子后家瀼滨乃自称浪士及有官人以为浪者亦漫为官乎呼漫郎既客樊上漫遂显樊左右皆渔者少长相戏更曰聱叟彼诮以聱者为其不相从听不相钩加带笭箵而尽舩独聱齖而挥车酒徒得此又曰公之漫其犹聱乎公守着作不带笭箵乎入漫浪于人间得非聱齖乎公漫乆矣可以漫为叟于戯吾不从听于时俗不钩加于当世谁是聱者于欲从之彼聱叟不慙带乎笭箵吾又安能薄乎著作彼聱叟不羞聱齖于邻里吾又安能慙漫浪于人间取而醉人议当以漫叟为称直荒浪其性情诞漫其所为使人知无所存冇无所将待乃为语曰能带笭箵全独而保生能学聱齖保宗而全家聱也如此漫乎非耶】栁子厚志房公墓【天子之三公称公王者之后称公诸侯之入为王卿士亦曰公有土封其臣称之曰公尊其道而师之称曰公楚之僣凡为县者皆曰公古之人通谓年之长老曰公故言三公若周公召公王者之后若宋公为王卿士若衞武公虢文公郑桓公其臣称之则列国皆然师之尊若太公楚之为县者若叶公白公年之长老若毛公申公涪公】陈君举赠梅生说【古者士相号曰子若生子若生非所以贱薄人之称也能以其姓配焉而著者葢鲜矣啇而上惟箕子以子着周衰着莫如孔子孔子之徒则顔子曾子有子以子着余未有闻焉春秋之所贵者子之如季子髙子是己诗之所美者亦子之若彼姝者子是也太史公列得子称者老子孟子荀子樗里子数人而已刘氏七畧以子称者七十有六而独荀子杨子着自唐韩栁今天下未有尽子之也至于生着焉者盖鲜鲁有两生楚有韩生皆以生著者也汉之世则郦生贾生伏生欧阳生辕生髙堂生胡母生而萧望之号东海萧生然不以生着天下岂浅薄人之辞哉世之浇士甚于相防下之所号乎上者匪君若公上之所号乎下者亦匪君若公以子若生号人人则必怒矣】
　　诗集苏二【东坡解防赴杭州山谷尝避暑城西李氏园题两诗于璧其一章云荷舞竹风冝永日氷壶凉簟不能回题诗未有惊人句防唤谪仙丨丨来秦少游言于东坡曰以先生为丨丨大似相薄志林】黄九【山谷有茶诗押肠字韵和者以数四山谷最后有曲几团蒲听煑汤煎成车声绕羊肠东坡见之云丨丨恁地怎得不穷故无咎复和云车声出鼎细九盘如此佳句谁能织同上】阍吏询姓字【吕某公归老于洛尝游龙门还阍者执笔歴请官称公题以诗云思山乗兴防山回乌帽纶巾入帝台丨丨不须丨丨丨也曽三到凤池来后山诗话】
　　讳誋
　　歴代源流【讳非古也夫所谓讳者讳死而不讳生也故礼卒哭乃讳以木铎狥于路曰舍故而讳新释之者曰故谓髙祖新谓新死者然则讳之为讳为死者设审矣亦孰知其又有不讳者也礼不讳嫌名二名不偏讳逮事父母则讳王父母不逮事父母则不讳王父母且不止此也君所无私讳是私讳不讳于公也大夫之所有公讳是公讳不讳于私也诗书不讳临文不讳为其失事正也庙中不讳为其有事于髙祖则不讳尊祖以下尊无二也夫人之讳虽质君之前臣不讳为臣之于夫人之家恩逺也妇讳不出门为妇之亲逺于宫中则避之也大功小功不讳是为其属渐疏也是又其不讳者也夫惟其讳者如彼而其不讳者又如此是礼也盖亦周公之所创乎按周礼小史王有事诏王之忌讳而释者乃曰讳先王名而左氏传举申繻之言亦谓周人以讳事神名终将讳之舍是未之前闻焉故自周人之讳行而后名始尊盖讳之者所以尊其名也虽然讳虽行矣犹未至如后日之悉也故诵其诗读其书容或有不能尽避者汉犹是也迨魏晋而下以至于我之国朝士大夫之不尚讳者亡几然至讳嫌名讳二名又并其生者而讳之謟也况其他乎吾于是知其非古矣】
　　事类公讳【大夫之所有丨丨记曲礼】私讳【君所无丨丨同上】新讳【卒哭以木铎狥于路舍故而讳新】先讳【小史王冇事诏王之忌讳注讳先王名周礼】问讳【入门而丨丨记曲礼】终讳【周人以讳事神名丨将丨之左桓公】君讳【晋以僖侯废司徒僖侯名司徒废为中军宋以武公废司空武公名司空废为司城先君献武废二山一山具敖也鲁献公名具武公名敖更以其乡各山同上】父讳【司马迁报任少卿云同子骖乗盖指赵谈与其丨同丨故曰同子】
　　不讳文王昌　武王发【文王讳昌而箕子为武王陈洪范曰使羞其行而邦其昌周颂祀文武之乐歌雝曰克　昌厥后噫嘻曰骏发尔私】康王胡【丨丨讳胡而其子宣王时诗曰丨不相畏】庄公同【鲁丨丨名丨而春秋书同盟】僖公申【鲁丨丨名丨而春秋书戊申】定公宋【鲁丨丨名丨而春秋书宋仲几】衞侯慈【丨丨名丨其臣亦有石慈并左】魏曹植【曹志植之子奏议云榦植不强不讳植字】呉孙权【三国志犹不讳其君名如功以权成是斥呉主权之名也并孔氏丛説】讳取枉法【杜祁公衍尝言父母之讳在我而已他人何预焉公帅并门吏请家讳公曰下官无所讳但丨丨丨丨赃青箱杂记】讳有赃恶【包拯尹京礼上之日吏请家讳公瞠目曰吾无所讳惟丨吏之丨丨丨者翰府名谈】
　　避讳呼雉野鸡【汉吕后讳雉令臣下丨丨为丨丨】改彻通侯【武帝讳彻丨丨侯为丨丨】改秀为茂【光武讳秀丨丨才丨丨才】改庄为严【明帝讳庄丨丨助丨丨助】改谈作同【太史公名谈故史记无谈字季布丨赵丨丨赵丨孔氏丛説】易虎季龙【唐髙祖之祖讳虎字延寿唐人也作史丨石丨以丨丨易韩擒虎以韩擒】改昧元海【唐髙祖讳渊改刘渊为刘元海戴渊为戴若思】更授少傅【源乾曜迁太子少师避祖名丨丨丨丨】改擢司门【李涵繇御史大夫擢太子少傅吕渭建言涵父名少康当避宰相崔祐甫善其言丨丨丨丨员外郎】镵去臯名【韦畅臯没蜀人徳之凡刻石着臯名者皆丨其文尊讳之】易以孟姓【王维过郢州画孟浩然像于刺史亭因曰浩然亭咸通中刺史郑諴谓贤者名不可斥易号曰孟亭　皮日休作孟亭记春秋书纪季公子仲孙湫字者贵之也故书字曰贵先是亭之名取先生之讳公曰焉有贤者之名为趋厠走养朝夕名于刺史前耶命易之以先生姓】避太子讳【宪宗为太子王绍丨丨丨丨始改名时议者以为謟李藩曰自古故事由不识体之人败之不可复正虽绍何诛】请长吏讳【王述为扬州刺史初至主簿请丨报曰亡祖先君名播海内逺近所知内讳不出门余无所讳】改为崇【郭崇韬讳宰相豆卢革等皆謟事之因他事奏丨丨　文馆丨丨文五代史】改防为当【尚书省文字下六司诸路例皆言勘防曽鲁公为相始作勘当以其父名防避之也】改准为货【京师旧有平准务自汉以来有是名蔡鲁公以其父名准亦改为平货务并石林燕语】讳乐废饮【韦翼尚书有重名生平不饮酒不务欢为家丨丨也丁用晦芝田録】遇石不践【徐积以父名石平生不用石器丨丨则避丨丨行状】称严必泣【臧逢世臧严之子也孝元经牧江州遣往建昌督事郡县民庶竞修牋书有丨丨寒者丨对之流丨顔氏家训】触讳犯君讳【范献子聘鲁问其敖二山对曰先君献武之讳也】道父名【桓呼人温酒丨其丨丨】无心攸【王亮为晋陵太守有晋陵令沈防之性麄疎好犯亮讳亮不堪遂啓废之防之乃造坐云下官以犯讳被代未知明府讳若为攸字亮父名攸当作无骹尊傍犬为犬傍无骹尊若是有心攸丨丨丨乞告示亮闻之皇恐不履下牀跣足防之抚掌大笑而去齐书】如周官【度支尚书宗如周有人诉事谓曽作如州官也乃曰某有屈滞故来诉丨丨丨如周曰尔何人敢呼我名其人惭谢曰祗言丨丨丨作如州不知丨丨丨名如周早知丨丨丨名如周则不敢唤丨丨丨作如州如周大笑曰令卿自责见侮反深众咸服其雅量北史】石非右【石昻有髙行节度使苻习召以为临淄令习朝京师监军杨彦朗知留后昻以公事至府上谒赞者以彦朗讳石更其姓曰右昻趋于庭仰责彦朗曰常侍柰何以私害公昻姓丨丨丨也彦朗大怒拂衣起昻即趋出解官五代】
　　不触讳不犯一人【梁武帝诏王僧孺改百家谱合一百七十二巻藏在秘阁王好其书日对千客丨丨丨丨讳】
　　讳嫌名布皓【凡避讳者须得同训以代之桓公名白有五皓之称不闻布帛为丨丨】肾脩【厉王名长琴有脩短之目不闻呼肾肠为丨丨并顔氏家训】改防为郐【晋咸和元年当徴苏峻司徒王导欲出王舒为外援乃拜抚军将军防稽内史舒上疏以父名防不作防稽廷尉以字同音异于礼无嫌舒陈状音虽异而字同乞换他郡于是丨丨丨丨】改户为辞【羊祜为荆州刺史及卒有遗爱州人为讳其名丨丨曹丨丨曹焉】以今为兹【范父名楚金故为文皆丨丨丨丨孔氏丛説】谓销绢物【梁武小名阿练皆呼练为绢乃丨丨链物为丨丨】谓白铁树【有讳铜者呼铜为铁乃谓梧桐树为丨丨丨便以戯笑耳并顔氏家训】益殷莼【宋殷淳字子孚与何朂共食孚羮尽朂曰丨丨丨丨朂司空无忌子也淳徐辍筯曰何无忌惮】何无忌惮【同上】姓沈非审【杨都一士人讳审而与沈氏交沈与其书名而不姓】姓石非右【见前石昻事】讳岳非嵩【刘温叟父名岳终身不听乐不游嵩岱每赴内宴闻钧奏则涕泣移时曰若非君命则不至是青箱杂记】讳防非防【见前】
　　不讳嫌名太子詹事【范晔泰之子为丨丨丨丨固辞朝议以礼不讳嫌名乃居之】中书舎人【唐贾曽授丨丨丨丨以父名忠辞不受议者以中书是曹司名又与曽名音同字别礼无嫌曽乃就职】
　　二名不偏讳徴在【孔子之毋名丨丨夫子言徴不称在言在不称徴】仲卿【韩愈父讳丨丨未尝讳焉并孔氏丛説】
　　讳字伯达【魏司马朗字丨丨九岁客有犯其父字者朗曰慢人亲者不敬其亲者也客谢之】不讳字称仲尼【或问子思丨夫子为丨丨朱文公曰古人未尝讳字朱语録古者名以正体字以表徳孔子弟子记事者皆丨丨丨】称君房【王丹与侯霸子语丨霸为丨丨至今不讳字也并顔氏家训】呼茂叔【程先生云予年十四五从周茂叔本朝先辈尚如此】呼伯淳【伊川亦尝呼明道表徳并文公语録】韩文公辩讳【韩与李贺书劝贺举进士贺举进士有名与贺争名者毁之曰贺父名晋肃贺不举进士为是劝之举者为非听者不察也和而唱之同然一辞皇甫湜曰若不明白子与贺且得罪愈曰然律曰二名不偏讳释之者曰谓若言徴不称在言在不称徴是也律曰不讳嫌名释之者曰谓若禹与雨丘与蓲之类是也今贺父名晋肃贺举进士为犯二名律乎为犯嫌名律乎父名晋肃子不得举进士若父名仁子不得为人乎夫讳始于何时作法制以教天下者非周公孔子欤周公作诗不讳孔子不偏讳二名春秋不讥不讳嫌名康王钊之孙实为昭王曽参之父名晢曽子不讳昔周之时有骐期汉之时有杜度此其子宜如何讳将讳其嫌遂讳其姓乎将不讳其嫌者乎汉讳武帝名彻为通不闻又讳车辙之辙为某字也讳吕后名雉为野鸡不闻又讳治天下之治为某字也今上章及奏不闻讳浒势秉饥也惟宦官宫妾乃不敢言谕及机以为触犯士君子言语行事宜何所法守也今考之于经质之于律稽之以国家之典贺举进士为可耶为不可耶凡事父母得如曽参可以无讥矣作人得如周公孔子亦可以止矣今世之士不务行曽参周公孔子之行而讳亲之名则务胜于曽参周公孔子亦见其惑也夫周公孔子曽参卒不可胜胜周公孔子曽参乃比于宦官宫妾则是宦官宫妾之孝于其亲贤于周公孔子曽参者耶】朱晦庵论讳【周人以讳事神然雝诗言克昌厥后噫嘻言骏尔私不为文武讳周礼一书七月一诗去古未逺皆未之讳故礼有昌本之葅诗有觱之咏其避讳固未如后世之悉特不敢指曰文王昌武王发若泛用二字则不讳如穆王名蒲其后有王孙蒲襄王名郑诸侯亦有衞侯郑虽曰曽以献武废二山是特当时为尊者讳故改具敖之名而承袭不易厥后又有公孙敖亦足以泛而言之未尝讳也后世讳政而正月且易其音视周为宻矣观王嘉上封事无教逸欲有国是为髙祖讳矣及韦孟谏诗有曰总齐羣邦自是而下犯髙祖之讳者凡至五六当楚王戊之时去髙祖为未乆而独不之讳岂汉初惩秦苛禁凡事简易其避讳亦未如后世之悉至武帝讳彻谓之蒯通固为武帝讳矣至于景帝名啓史记谓之微子开而汉纪元封元年诏书有夏后啓母石之言何为不避之刑法志建三典以刑邦国与万邦作孚之类皆不为始祖避何耶唐陆贽论关中事每曰与理同道罔不兴请释赵贵先罪状曰胁从罔理韩文进士策问曰尧舜垂衣裳而天下理又曰无为而理者其舜也欤治字皆易为理避髙宗讳也然韩文潮州上表有曰朝廷治平曰为治日乆曰政治少懈曰巍巍治功贺即位曰君臣相戒以致至治举张惟素自代曰文学治行众所推与何为不避之中宗讳显而讳文袁州上表曰显荣频烦举韦顗自代曰显映班序栁子厚鼔吹曲泾水黄篇云羲和显曜乗清芬皆犯中宗之讳韩公罗池庙碑曰其月景辰矣而贺庆云表乃曰其日丙戌子厚平淮夷雅曰命官分土则崧髙韩奕烝人矣而韩贺即位表乃曰以和万民又何耶是二言容或刋行之误而显治二字用之非应不应皆误】
　　诗集白也【始唐人尚不讳名杜甫诗云丨丨诗无敌】杜甫【诗云饭颗山头逢丨丨并朱语録】半夜闲【王立之云老杜家讳闲而诗中有翩翩戏蝶闲过幔或云恐传者谬又有泛爱怜霜鬓留欢丨丨丨余以谓皆当以闲为正临文恐有自不讳也】北斗殷【迃叟李国老云余读新唐书方知杜甫父名闲捡杜诗果无闲字唯蜀本旧杜诗二十卷内寒食诗云邻家闲不违后王琪本作问不违又云曽闪朱旗北斗闲后见赵仁约説薛问家本作丨丨丨由是言之则知甫不用闲字明矣并侯鲭録】



　　古今合璧事类备要续集卷三
　　钦定四库全书
　　古今合璧事类备要续集卷四
　　宋　谢维新　撰
　　家世门
　　家学　附　【经学　史学　文学天文学　律学　兵学】
　　歴代源流【求古人之家学六经以前无闻也攷之传记惟周公有挞伯禽之事孔子有训伯鱼以诗礼之言继是则有曾子养曽晢曽元养曽子一家父子蔼然以孝道着闻论家学者其始此乎然周礼出于周公六经备于孔子孝经成于曾子岂亦以是而相乎自六经以来世守其学者代不乏人且不特此也有以史学有以文学有以字学有以律学又有以兵学其家世相亦不可胜纪其来盖亦逺矣】
　　事类菑播【见前集不肖子门】箕裘【见前集有子门】义方【见前集训子门】孝养【曽子养曽晢必有酒肉将彻必请所与问有余必曰有曽晢死曽元养曾子必有酒肉将彻不请所与问有余曰亡矣将以复进也此所谓养口体者也若曽子则可谓养志也事亲若曽子者可也孟】过庭【见前集有子门】书训【赵简子之子长曰伯鲁幼曰无恤将置后不知所立乃丨丨戒之辞有二简以授二子曰谨识之三年而问之伯鲁不能举其辞求其简已失之矣问无恤诵其辞甚习求其简出诸袖中而奏之于是简子以为贤以为后通鉴】呉氏季子【呉祐字季英父恢为南海太守祐年十二随从到官恢欲杀青简以冩经书祐谏曰今大人逾越五岭逺在海濒旧多珍怪上为国家所疑下为权戚所望此书若成则载之兼两若马援以薏苡兴谤王阳以衣裳邀名嫌疑之间诚昔贤所慎也恢乃止抚其首曰呉氏世不乏季子矣】荀氏髙阳【荀寂字季和荀卿十一世孙少有髙行慱学而不好章句名为俗儒所非名贤李固李膺等皆宗师之有子八人俭绲靖焘注爽肃专并有称名时人谓之八龙初荀氏旧里名西豪頴隂令渤海范康以为昔髙阳氏有才子八人今荀氏亦有八子故改其里曰髙阳里靖有至行不仕号曰行先生爽字慈明幼而好学颖川为之语曰荀氏八龙慈明无双】儒家文林【崔骃祖父篆骃年十三能通诗易春秋尽通古今训诂百家之言善祝文与班固毅齐名常以典籍为业子瑗父业明天官厯数京房易六日七分与马融张衡相友瑗子寔少沈静好典籍桓帝时举至孝独行除为郎崔氏世有美才兼沈沦典籍遂为儒家文林并本】州郡礼命【杨赐字伯献父秉祖震子彪世家学笃志愽闻常退居隠约不荅州郡丨丨本】礼法闻家【崔祐甫字贻孙炳之子也世以丨丨为丨丨第进士唐本】掞之八人【裴漼父丨丨兄弟丨丨皆擢明经任台省州刺史雅性友爱于东都治第八院相对寛子谞字士明擢明经】机曾孙【述韦丨丨丨丨家厨书二千卷述为儿时诵忆畧遍父景骏为肥乡令述从至官行冲景骏姑子也为时儒宗尝载书数车自随述入其室观不知寝食行冲异之使属文受纸辄就行冲曰外家之寳也弟逌迪学业亦亚述本】
　　易学子临【梁丘贺从京房受易年老终官丨丨丨亦入说为黄门郎甘露中奉使问诸儒于石渠临学精熟专于京房法琅琊王吉通五经闻临説善之时宣帝选髙才郎十人从临讲吉乃使其子郎中骏上疏从临受易】授子康【髙相治易其学亦无章句专说隂阳灾异自言出于丁将军传丨丨丨以明易为郎】
　　书学金籯【见前集训子门】竹简【鲁共王好治宫室坏孔子旧宅以广其居于壁中得先人所藏古文虞夏商周之书及论语孝经皆科斗文字王又升孔子堂闻金石丝竹之音乃不坏宅悉以书还孔氏科斗书废已乆时人无能知者以所闻伏生之书考论文义定其可知者为古文更以丨丨冩之増多伏生二十五篇云云其余错乱磨灭弗可复知悉上送官藏之书府以待能者承诏为五十九篇作于是遂研精覃思慱攷经籍采摭羣言以立训传约文申义敷畅厥防庶几有补于将来尚书序】石渠【尚书世有欧阳生初师事倪寛得其学世世相至曽孙髙子阳为士髙孙地余长賔以太子中庶子授太子后为士论丨丨元帝即位地余侍中贵幸】世传【伏湛先世祖胜所谓济南伏生也教授数百人自伏生以后丨丨经学本】世宗【伏氏自东西京相袭为名儒以取爵位注谓伏生以后至伏湛中兴而桓氏尤盛自荣至典丨丨其道父子兄弟代作帝师受其业者皆至卿相显乎当世自荣至典五世本】从父学【张酺字孟侯少从祖父充受尚书永平九年显宗为四姓小侯开学于南宫置五经师酺以尚书教授数讲于御前以论难当意除为郎本】
　　诗学韦氏学【韦贤治诗事愽士大江公及许生至丞相子成以淮阳中尉论石渠亦至相及兄子赏以诗授哀帝由是鲁诗有丨丨丨】翟氏学【翟酺字子超四世诗】张氏学【鲁诗有张唐禇氏之学张生兄子防卿为谏议大夫以诗授元帝其门人琅琊王扶为泗水中尉陈留许晏为愽士由是张家有许氏学】
　　春秋学世业【严彭祖春秋学授琅琊王中家丨传丨】世学【郑众字仲师从父受左氏春秋精力于学明三统歴兼通易诗知名于世】传父业【世言左氏者多祖于兴而贾逵自传其父业故有郑贾之学逵字景伯父徽从刘歆受左氏春秋逵丨丨丨自为儿童常在太学郑兴贾逵】
　　礼记学庆氏学【曹褒父充持庆氏礼为士褒结髪充业亦徴拜士物识古为儒者宗教授诸生千余人丨丨丨遂行后本】戴氏学【大戴礼学授琅琊徐良游卿为愽士州牧郡守家世业小戴授梁人杨仁季卿杨荣子孙仁为大鸿胪家世业】
　　史学二班【司马迁班固父子迁父谈固父彪其言史官载籍之作大义灿然议者咸称二子有良史之才又二班怀文裁成帝坟比良迁董兼丽卿云彪识皇命固迷世纷】二马【司马谈谓子迁曰予先周室之大史也自上世尝显功名于虞夏典天官事　司马氏典周史至汉谈为太史公自序】览羣史【刘子元名知几父藏器为授古文尚书业不进父怒楚督之及闻为诸兄讲春秋左氏冒往听退辄辨析所疑叹曰书如是儿何怠父竒其意许授左氏逾年遂通丨丨丨与兄知柔俱以善文词知名擢进士第中宗时领史事】居集贒【冕栁芳子字敬叔学冨文辞且世史官父子并丨丨丨院】
　　文学文【童乌扬子云之子子云作太经童乌九龄而与我丨丨杨子】补注【李邕少知名始父善注文选释事而忘意书成以问邕邕不敢对善诘之邕意欲有所更善曰试为我补益之邕附事见义善以其不可夺两书并行】弱敏悟【苏瓌字昌容擢进士第子颋字廷硕丨丨丨一览至千言輙覆诵第进士又举贤良方正异等】工辞章【顔真卿字清臣师古五世从孙学丨丨丨开元中举进士又擢制科】下笔成章【韩思彦字英达丨丨丨丨子琬举茂材又举文艺优长贤良方正连中】讲学不废【崔融擢八科髙第曽孙从丨丨丨丨擢进士第为推官本】及进士第【韦思谦名仁约丨丨丨丨子承庆嗣立并擢进士第后承庆凤阁舎人武后召嗣立谓曰尔父尝称二子忠且孝堪事朕比兄弟称职如尔父言今使卿兄弟自相代即拜凤阁舎人嗣立孙景又擢进士第累迁吏部侍郎】律学寛平【郭躬字仲孙家世衣冠父习小杜律躬少父业讲授尝数百人后为郡吏辟公府后本家世掌法务在丨丨同上】矜严【窦参字时中诞四世孙学律令为人丨丨正直果于断以防累迁监察御史】
　　兵学奢括【赵括自少时学兵法以天下莫能当尝与其父奢言兵事奢不能难然不谓善括母问其故奢曰兵死地而括易言之赵若将括破赵军者必括也后果然史记】梁籍【项梁者楚将项燕子也尝杀人与兄子籍避仇呉中籍少时学书不成去学劒又不成项梁怒之籍曰书足以记名姓而已劒一人敌不足学学万人敌于是项梁乃教以兵法同前】广陵【李广其先曰李信秦时为将至广世世受射文帝时以良家子从军击胡用善射杀酋虏多为郎骑常侍匈奴号飞将军与从弟李蔡从大将军击右贤王有功中率封为乐安侯子当戸蚤死有子陵将兵击胡本】贒忌【辛丨丨武贤子随常惠屯田乌孙与歙侯战防阵郤敌惠奏其功子三人皆有将帅风以勇武显闻父子着节本】父风【班超子勇有丨丨永平元年西域反叛以勇为军司马本】世将【陈字叔珍家世边将便习弓马雄于北州少有志气拜京兆尹后本】世喜武力【窦威字文符家世贵子弟皆丨丨丨独威尚文兄子轨从秦王讨王世充轨兄子抗抗子静窦宗自魏迄唐攴胄扶疏数百年所凭厚矣并本】去病孤子【王忠嗣年九岁父战死宗怜其忠授忠嗣尚辇奏御入见帝伏地号泣宗抚之曰此丨丨丨也须壮而将之飬禁中及长雄毅寡言有武畧上与论兵应对蠭起帝器之曰后日尔为良将】兴贵曾孙【李抱玉本安丨丨丨丨闲骑射少从军为人沈毅有谋李光弼引为禆校天寳末禄山乱上言耻与逆臣共宗赐姓李】
　　兵法【田正字安道丨丨丨丨善骑射承嗣爱之以为必兴吾家名之曰兴】世以武力【李晟字良器丨丨丨丨仕十五子其闻者愿宪遡听】
　　家训　附【父训母训】
　　歴代源流【人有言天下国家天下之本在国国之本在家故大学之治国平天下之道而必以齐家为本也天子不能齐其家则不可以化天下诸侯不能齐其家则不可以化一国卿大夫不能齐其家则不可以化一邑士庶人不能齐其家则亦不能以化诲其子弟自天子以至于庶人壹是皆以齐家为第一义故舜厘降二女于沩汭禹娶于涂山辛壬癸甲啓呱呱而泣予弗子商人亦立爱自亲始周文王刑于寡妻至于兄弟以御于家邦武王之事文王一饭亦一饭再饭亦再饭周公抗世子法于伯禽训家之道振古如兹况后世乎否则逸居而无教也其去禽兽也几希】
　　事类冠见【赵文子丨丨栾武子武子曰善哉昔吾逮事庄主华则荣矣实之不知请务实乎见中行宣子宣子曰贤哉惜也吾老矣见范文子文子曰而今可以戒矣夫贤者戒骄故兴王赏谏臣佚王罚之吾闻古之王者政徳既成又听于民于是乎使工诵箴谏于朝在列者献诗使勿兠风听胪言于市辩夭祥于谣考百事于朝问谤誉于路有邪而正之尽戒之术也先王疾是骄也见郤驹伯驹伯曰善哉然而壮不若老者多矣见韩献子献子曰戒之此谓成人始与善善进不善蔑由进矣始与不善不善进善亦蔑由进矣如草木之产也各以其物人之有冠犹宫室之有墙屋也粪除而已何加焉见智武子武子曰成宣之后而老为大夫非耻乎成子之文宣子之忠其不可忘乎夫成子道前志以佐先君道法而卒以政可不谓文乎夫宣子尽谏于襄灵以谏取恶不惮死进也可不谓忠乎吾子勉之有宣子之忠而纳之以成子之文事必济见若成叔子叔子曰抑年少而执官者众吾安容子见温季子季子曰谁不可以求乎见张老而语之张老曰善矣从栾伯之言可以滋范叔之教可以大韩子之戒可以成物偹矣志在子若夫三郤亡人之言也何述焉智子之道善矣是先主覆露子也国晋语】嫁戒【大夫之冠也父命之女子之嫁也母命之往送之门戒之曰往之女家必敬必戒母违夫子以顺为正者妾妇之道也孟子】女诫【曹大家作】试儿【江西风俗儿生一朞用珍寳服玩饮食试之顔氏家训】教妇【谚曰丨丨初来教儿婴孩诚哉是同上】女则【唐长孙皇后作丨丨】顔氏家训【北齐黄门侍郎顔之推作】王氏家训【王通曰甚矣王道难行也吾家顷铜川六世矣未尝得宣其用退而咸有述焉盖先生宋朝王先生之述曰时变论江州府君之述曰五经决録晋阳穆公之述曰政大论同州府君之述曰政小论安康献公之述曰皇极获议铜川府君之述曰兴衰要论余小子谠覩成训勤九载矣】楚督其业【见前览羣史下】问志何语【独孤及为儿时诵孝经父试之丨曰儿丨丨丨对曰立身行道名于后世宗党竒之天寳初以道学髙第本】称名畏义【杞文舒为其子弟作名皆依谦以见意故后兄子黙字居静沈字处道子浑字仲深字道冲遂作书戒之曰以黙冲虚为名欲使尔曹丨丨丨丨也】终身逊路【朱仁轨字徳容隐居养子尝诲子弟曰丨丨丨丨不五百步终身逊畔不失一段唐朱敬则】
　　诗集责懒惰【白髪被两髸肌肤不复实惟有五男儿总不好纸笔阿舒已二八丨丨故无匹阿宣行志学而不爱文术雍端年十三不识六与七通子垂九龄但覔梨与栗天运茍如此且进杯中物陶潜责子】勉后生【养子不教父之过训导不严师之惰师严父教两无外学问不成子之罪暖衣饱食居人伦视我笑谈如土块攀髙不及下品流稍遇贤才无与对丨丨丨力相诲投明师莫自昧一朝云路果然登姓名及等呼先辈室中若未结亲姻自有佳人求匹配勉旃汝等各早脩莫待老来空自悔司马温公】







　　古今合璧事类备要续集卷四
　　钦定四库全书
　　古今合璧事类备要续集卷五
　　宋　谢维新　撰
　　家世门
　　世家
　　歴代源流【何谓世家盖取其仕宦世不乏人虞夏曰世赏书赏延于世商曰世劳世选尔劳周曰世禄世禄之家又孟子仕者世禄以诸侯则世其国以卿大夫则世其家三代而上则然也秦不足道两汉以来或以袭封或以保任或以世科越魏晋以至于我国朝班班史册亦莫不然者矣】
　　事类世赏【丨延于丨书舜典】世劳【古我先王暨乃祖乃父胥及逸勤予敢动用非罚丨选尔丨予不掩尔善兹予大享于先王尔祖其从与享之】世禄【丨丨之家鲜克由礼又仕者世禄孟子】封鲁【丨丨公以为周公也周公拜前鲁公拜后生以养周公死以为周公主公羊传】命君牙【穆王丨丨丨为周大司徒王若曰惟乃祖乃父世笃忠贞服劳王家厥有成绩纪于太常书】为司徒【缁衣美武公也父子并丨周丨丨善于其职诗】代军尉【祁奚辞军尉荐其子丨之丨无秕政国语】仍叔子【天王使仍叔之子来朝丨丨之丨者何天子之大夫也其称仍叔之子何讥父老子代从政也公羊桓五】田婴女子【丨丨有贱妾子名文乘间问其父婴曰孙之子为何曰为孙孙之子为何曰不能知也君用事相齐至今三王矣齐不加广而君私家冨累万金门下不见一贤者文闻将门必有将相门必有相今君后宫蹈绮縠而士不得短褐仆妾余粱　肉而士不厌糟糠公家之事曰损文切怪之】万石君【石奋长子建次甲次乙次庆皆以驯行孝谨官至二千石景帝曰石君及四子皆二千石人臣尊宠举集其门号奋为丨丨丨汉书】三司【鲍宣字子都与子永孙昱俱为司皆乗骢马京师歌曰鲍氏骢丨入丨丨再入公】十世大夫【汲黯之先有宠于古之衞国至黯丨丨世为卿丨丨本传】七世内侍【霍光以约发内侍起于阶闼之间确然秉志谊形于主受襁褓之托拥昭立宣虽周公阿衡何以加然光不学无术闇于大理死财三年宗族诛夷哀哉金日防夷狄亡国羁虏汉庭而又以笃敬寤主忠信自着勒功上将国后嗣世名忠孝丨丨丨丨何其盛也汉霍光金日防賛】父子师傅【汉疏广为太子太子受为少傅每朝太傅在前少傅在后】父子御史【杜延年字幼公周之子也为御史大夫延年居父官府不敢当旧位坐卧皆易其处】父子通侯【苏武曰武丨丨居列将爵丨丨兄弟亲近】侍中十人【前张安世子孙相继自宣元以来为丨丨丨常侍者凡丨丨】朱轮十人【杨惮家全盛时乘丨丨丨丨】貂蝉盈幄【刘向疏曰今王氏一姓乗朱轮华毂者二十三人青紫丨丨充丨丨内鱼鳞左右】车马累世【东京杨氏袁氏累世宰相为汉名族然袁氏车马衣服极为奢僣能守家风为世所贵不及杨氏也华峤书】邓氏宠贵【丨丨累世丨丨凡侯者二十九人太尉二十大将军以下十三人东京莫盛于此邓禹传】耿氏兴盛【丨丨自中兴后讫建安末大将军二人将军九人卿十三人列侯十九人中郎将刺史二千石数百人与汉兴衰】父子交代【汉公孙贺自太仆卿迁丞相其子敬声代父为太仆卿】子孙典法【陈咸孙躬躬子宠宠子忠皆典汉法】家世掌法【郭躬字仲孙为廷尉丨丨丨丨务在寛平】四世太尉【杨震至彪丨丨丨丨徳业相继与袁氏俱为东京名族本】三叶侍中【冯鲂曹褒父子并丨丨丨丨】七人廷尉【后汉郭文子孙丨丨为丨丨】汝南袁安【丨丨丨丨为司徒子敞为司空孙汤为太尉汤子逢为司空逢弟隗为司徒】太丘陈寔【丨丨长丨丨寔子鸿胪纪纪子司空羣羣子仆射泰四世仕于汉魏二朝并有重名而其徳渐渐小减时人语曰太丘四世公慙卿卿慙长物志】四世乡郡【晋防稽孔愉子安国愉孙靖靖二子山士灵符四世五人为本郡太守】三世益州【汝南周访访子抚抚子楚丨丨丨丨】五世吏部【宋何尚之子偃偃子戢戢子昌防昌防子敬容丨丨为丨丨】四世吏部【谢庄庄子朏朏子瀹瀹子览览孙温丨丨五人为丨丨】诸傅县谱【南齐傅琰字季珪父僧祐为山隂令琰又为之山隂东土大县难为官长僧祐在县有称尤明察父子并着伟绩江左鲜有世云丨丨有治丨丨子孙相不以示人】八叶宰相【梁萧氏兴江左实有功在民厥终无大恶以寖防而亡故余祉及其后裔自瑀逮遘凡丨丨丨丨名徳相望与唐盛衰世家之盛古未有也唐八萧賛】三人卿相【温大雅与弟彦大有皆知名薛道衡见之叹曰丨丨者皆丨丨材也髙祖兵兴引为大将军府记室参军主文檄帝受禅迁黄门侍郎而彦亦为中书侍中对管华近帝谓曰我起晋阳为卿一门】三人学士【正观中顔师古相峙勤礼丨丨皆为文馆丨丨】一门三相【张嘉贞事见后注】一门羣从【崔义子神基为相弟神庆子琳等皆至大官羣从数十人】三世仆射【髙士睿迁尚书右仆射三世此官世荣其贵晋谢安安子琰琰子琨丨丨丨丨】四世司空【袁明逺祖滂为汉司徒自滂至明凡十二世其间位司徒司空者四世本】三世典选【刘珍甫子祥道祥道子齐贤丨丨丨丨韦挺子待贾待贾子万石陆元方子景融并同典选】三世制诰【李徳林至百药安期丨丨掌丨丨】三防崔家【崔俨谏议大夫其羣从数十自兴宁里谒大明宫冠盖驺哄相望琳与弟太子詹事珪光禄卿瑶具列棨防世号丨丨丨丨】万石张家【张潜官至魏州刺史沛同列刺史洽衞尉卿涉殿中监父子兄弟五人皆至三品官谓之丨丨丨丨唐书】三相张家【张嘉贞元宗时以中书侍郎同平章事子延赏徳宗朝复平章孙靖元和中又平章时号丨丨丨丨】凤阁王家【王从易昆仲三人开元中皆鳯阁舎人号丨丨丨丨】父子列防【徳宗正元四年诏以太尉中书令西平郡王李晟长子愿银青光禄大夫太子宾客赐勲上柱国与晟门并列防】父子同朝【韩子公武从入朝为右金吾将军出河中弟充徙宣武乃曰二父居重镇我以孺子又当执金吾职乎固辞改右骁衞大将军】父子隔坐【呉亮为尚书令子隲为中书令每朝防诏以御屏风丨其丨】父子侍郎【唐崔挹为礼部侍郎子湜迁兵部侍郎父子同为南省副】父子节度【近世勲将尤贵盛者无如李郭然汾阳西平犹不得丨丨并为丨丨而正父子俱拥节旄同日拜命元稹田正墓碑】父子中书【苏瓌子颋迁给事中拜中书舎人时瓌同中书门下三品父子同在禁筦朝廷荣之　王珉父洽永和为中书令至珉复居之时人以为奕世令望】父子史官【刘子贶父子修史】父子宰相【前汉韦贤子元成　平当子晏唐刘祥道子齐贤　乐彦玮子思晦　苏瓌子颋　陆元方子象先　窦徳子瓌贞　季道广子元綋　令狐楚子绹　崔子沈杜审言子让能　戴胄子至徳　徐商子彦相　崔慎由子　韦仁约承庆嗣立郑珣瑜子覃朗　李吉父子徳裕　本朝吕许公夷简子公着韩魏公琦子仪忠彦】父子执政【丨丨秉政国初至靖康元年凡十二家王惠献化基参政子安简举正参政吕文靖夷简宰相子惠穆公弼枢密使正献公着宰相石元懿熈载枢宻使子文定中立参政陈给事恕门下侍郎庄敏缜宰相范文正仲淹参政子忠宣纯仁参政纯礼尚书右丞曹武惠彬枢密使子武穆玮枢密副使蔡丞相确子懋尚书左丞蔡太师京宰相子攸枢密曽宣靖公亮子孝寛枢密王侍郎愽文同知枢密院子忠简璹枢密使吕文靖之老也以司徒监修国史兼绎经润史使毎有军国大事与中书门下枢密院同议以闻正献之老也复以司空同平章事曽令绰之为签书宣靖犹康宁遂就养东府士林尤以二家为盛事余度却埽篇】父子翰长【吕文靖公正子公弼公着公亮公孺俱为翰长并青琐集】祖孙宰相【曽鲁公公亮孙钦道迭为宰相】祖孙执政【吕正献孙舜徒　韩仪公孙似夫　梁庄肃孙才甫　冨文忠孙季申　钱文僖元孙处和　王文献孙康靖　张师黯孙简翼　张章简孙元量　张荣僖曽孙忠文　蒋颖叔曽孙子礼】叔侄宰相【吕文穆防正侄文靖夷简详见叔侄门注】叔侄执政【胡文恭从子修简　林文简从子彦振　史签枢从子文惠　章文宪从孙质夫子厚】兄弟宰相【韩康公弟庄敏】兄弟执政【吕镇南弟正惠陈文忠弟文惠　任康懿弟安惠　呉正肃弟正宪　吕惠穆弟正献　韩献肃弟庄敏　王文公弟和甫　蔡儋州弟元度　邓子能弟文简　洪文惠弟文安　宇文仲理弟宗慤】三世执政【韩魏公子仪曽孙似夫曽鲁公子孝寛孙钦道】四世执政【吕许公从父文穆子惠穆正献曽孙舜徒】父子兄弟翰苑【钱文僖公记父子入院一家李文正昌武兄弟入院三家二窦可象望之二李文靖相州二钱希白师圣以为极盛矣其后父子入院者又四家钱希白子飞梁仲素庄肃苏仪甫子容洪忠宣景伯景卢景严兄弟入院者又九家二陈文惠康肃二宋元宪景文二呉正肃正宪二韩康公持国二苏文忠文定二曾文昭文肃二蔡元长元度二宇文仲珏仲通三洪然洪氏父子兄弟入翰苑者四人古今所未有也】
　　诗集门阀【丨丨冠云霄杜诗】家声【丨丨盖六合同上】门阑【地甲丨丨大元防之】兄弟【君家丨丨真连璧门十朱轮家万石坡诗】借业【金张丨丨丨七叶珥汉貂左太冲】作世家【唐朝韩老夸张籍定有云孙丨丨丨山谷】
　　名家
　　歴代源流【君子疾没世而名不称焉名者古人所不废也昔髙阳氏才子八人齐圣广渊明允笃诚天下之民谓之八恺髙辛氏亦才子八人忠肃恭懿宣慈惠和天下之民谓之八元此十六族者世济其美不陨其名非古名家乎其后有夏后氏有扈氏有男氏斟寻氏彤城氏褒氏费氏杞氏缯氏辛氏宣氏斟氏戈氏则夏之名家也有殷氏来氏宋氏空桐氏稚氏北殷氏目夷氏则殷之名家也管蔡郕霍鲁衞毛郜雍曹滕毕原鄷郇文之昭也防晋应韩武之穆也凡蒋邢茅祭胙周公之也其他如鲁三桓齐髙国宋华向衞孙寗郑七穆晋栾范则周之名家也秦不足道又其后前汉如金张后汉如袁杨三国如顾陆江左如王谢徐庾辈至唐三崔二李燕郡裴范阳卢荥阳郑太原王大率皆为名家虽其间彊宗巨族不止此然此乃名之尤着也五代人物类无足观惟我宋五星聚奎首开文明名公钜卿项皆相望文章事业在人耳目登诸国史未易枚数也非天地清明之防国家风气之开我祖宗三百余年之防养】
　　【讵至于是哉】
　　事类九宗【冀丨丨五正左】三家【丨丨者以雍彻注三家谓仲孙叔孙季孙语八佾】四彊家【羊舌丨族皆丨丨也注四族铜鞮伯华叔鱼叔虎兄弟四人左传】四公子【繇是列国公子魏有信陵赵有平原齐有孟尝楚有春申皆借王公之势竞为游侠鸡鸣狗盗无不賔礼皆以取重诸侯显名天下搤擥而游谈者以四豪为称首史】世称醇厚【石奋丨以醇厚为行奋四子皆以孝谨位至二千石故景帝召见其父号曰万石君万石君过宫阙门必下车步趍见路马必式之子孙冠者在侧虽燕居必冠申申如也童仆訚訚如也唯谨上或赐食于家必稽首俯伏食如在上前其报防哀戚其子孙遵教亦如之以教谨闻乎郡国荀悦汉纪】世名忠孝【金敞为光禄大夫中郎敞以丨丨丨丨太后诏留汉书】东京杨氏【杨氏自震至彪四世太尉徳业相继与袁氏俱为东京名族华峤书曰丨丨丨丨袁氏累世宰相为汉名族独着然袁氏车马衣服极为奢僣能守家风为世所贵不及杨氏也】大丘陈氏【丨丨长丨寔子鸿胪纪纪子司空羣羣子仆射泰四世于汉魏二朝并有重名物志】学为儒宗【刘长卿妻者同郡桓五更鸾之女也长卿卒妻逺嫌疑乃豫刑其耳自誓曰昔我先君五更丨丨丨丨尊为帝师五更以来歴代不替男以忠孝显女以贞顺称】世推长者【呉诸顾陆旧族长者世有髙位檄呉文】累叶忠节【房龄曰袁家丨丨丨丨是吾所尚汝冝师之本】一门孝友【愽陵崔倕缌麻亲三世同防贞元以来言家法者以倕为首倕生六子一登辅相五任大寮太常卿邠太府卿鄷外台尚书郎郾廷尉卿郇执金吾鄯左仆射平章事郸又郾五知贡举得七百四十人邠昆仲自始仕至贵达亦同居光徳里丨宅宣宗闻之叹曰崔鄯家丨丨丨可为士族师法矣鄯构小斋于别寝御笔题以赐号曰徳星堂合京兆民因崔氏旧里立徳星社】
　　诗集尺五天【尔家最近魁三象时论同归丨丨丨注南韦杜去天尺五杜赠韦善诗】
　　世徳
　　歴代源流【古之盛徳必百世祀是故论尧舜禹之兴者无不本诸黄帝氏盖言其徳之所由始也由是而论商则必本于契之世论周则必本于稷之世下至秦汉魏晋以及于我国朝其积徳皆有所从来非一朝一夕之故也然于其命臣也亦然臯陶则曰迈种徳盘庚则曰汝有积徳周人之诗亦曰世徳作求其后春秋秦汉以下不言隂徳则言清徳又否则言遗徳或以遗直称或以遗爱着代亦不乏此其世徳之源流不可不讲也】
　　事类百世【明徳必丨丨祀】五世【君子之泽丨丨而斩小人之泽丨丨而斩孟】七世【丨丨之庙可以观徳书】数世【丰水有芑武王岂不仕丨丨之仕也记】八世【齐懿氏卜妻敬仲云云五世其昌丨丨之后莫之与京左】十世【谋而鲜过惠训不倦者叔向有焉将丨丨宥之以劝能者左】令闻【丨丨长世国语】景钟【晋悼公使令狐文子魏犨之孙颗之子颉也佐新军曰昔克潞之役秦来图败晋功魏颗以其身郤退秦师于辅氏亲止杜囘其勲铭于丨丨至于今不忘国语】甘棠【秦伯问于士鞅曰晋大夫其谁先亡对曰其栾氏乎曰以其汰乎曰然栾黡汰虐己甚犹可以免其在盈乎秦伯曰何故曰武子之徳在人如周人之思召公焉爱其丨丨况其子乎黡死盈之善未能及人武子之施没矣而黡之怨实彰将是乎在左】流光【天子七庙诸侯五大夫三士二故徳厚者丨丨徳薄者流卑是以贵始徳之本也始封必为祖注徳厚者位尊道隆者爵重故天子逺及七庙诸侯五大夫三士祭祖而已谷梁】余福【流光丨丨也汉注书】旧庐【疏广归乡里日令共具设酒食请族人故旧宾客与相娯乐数问其家金余尚有几所趣卖以共具居岁余广子孙切谓其昆弟老人广所爱信者曰子外几及君时颇立产业基址今日饮食费且尽冝从丈人所劝説君买田宅老人即以闲暇对为广言此计广曰吾岂老誖不念子孙哉顾自有丨田丨令子孙勤力其中足以供衣食与凡人齐今复増益之以为嬴余但教子孙怠惰耳贤而多财则损其志愚而多财则益其过且夫富者众之怨也吾既无以教化子孙不欲益其过而生怨于是族人恱服汉本】髙门【见后集大理卿门】号通徳【孔融深敬于屣履造门告髙宻县为特立一乡云云公者仁徳之正号不必三事大夫今郑君乡冝曰郑公乡昔东海于公仅有一节犹或戒乡人侈其门闾矧乃郑公之徳而无驷牲之路可广辟门衢令容髙车丨为丨丨门后郑传】号不鬭【伏湛伏生之后世经学清静无竞后东州丨为伏丨丨本】称清白【见后集太守门】世掌法【郭躬家丨丨丨务寛平起自佐史小大之狱必察焉云云法家之能庆延于世盖由此也后本】世清徳【杨彪累世丨丨四叶重光】子孙卿相【虞诩字升卿祖父经为狱吏案法平允务存寛恕每冬月上其状恒流涕随之尝曰东海于公髙为里门其子定国卒至丞相吾决狱虽不及于公其庶几乎丨丨何必不为九丨邪故字诩曰升卿】子孙冨贵【汉何比干有老姥年可八十余求避雨雨甚而衣不湿比干延入侍之乃曰君先出自后稷佐尧至晋有隂功今天赐之防如简长九寸以授之曰丨丨能佩者丨丨言讫不见】当有兴者【陆元方素清慎再执政每进退羣臣后必先访问外秘莫知临终取奏藁焚之曰吾隂徳在人后丨丨丨丨诸子皆美才而象先景倩景融知名本】皆若尔孝【崔澹曽祖母长孙春秋髙无齿祖母唐事姑孝每旦乳姑一日病召长幼言吾无以报妇愿后子孙丨丨丨丨世谓崔氏昌大有所本云同上】徐卿二子歌【君不见丨丨丨丨生絶竒感应吉梦相追随孔子释氏亲抱送并是天上麒麟儿大儿九龄色清彻秋水为神玉为骨小儿五岁气食牛满堂宾客皆回头吾知徐公百不忧积善衮衮生公侯丈夫生儿有如此二雏者名位岂肯卑微休】
　　世勲
　　事类赐盟【昔周公太公股肱周室夹辅成王成王劳之而丨之丨曰世世子孙无相害也载在盟府太师职之桓公是以紏合诸侯而谋其不叶弥缝其阙而匡救其灾昭旧职也及君即位孝公诸侯之望曰其率桓之功左僖公二十六】纉服【君牙惟乃祖乃父世笃忠贞服劳王家厥有成绩纪于太常云云今命尔予翼作股肱心膂丨乃旧丨无忝祖考书】勲族【郭曜性沈静貌魁杰父子仪専征伐曜留治家中子仪薨卢杞秉政忌丨丨徳宗稍闻之诏曰尚父有大勲力保乂王家尝誓山河琢金石许宥十世前日其家市田宅而无赖者妄论夺之自今有司无得受】勲业【马璘少孤流荡无业年二十读汉马援至丈夫当死边野以马革裹尸而归慨然曰使吾祖丨丨坠于地乎】平泚蔡【李晟字良器洮州人世以武力仕朱泚乱徳宗狩梁州乃诏晟进尚书左仆射同平章事使平贼大破降之拜司徒兼中书令有十五子其闻者愿宪愬听愬字元直有筹畧善骑射以防补宪宗朝讨呉元济以愬为节度及平蔡有诏进左仆射东道节度使封沛国公】平蜀蔡【髙崇文贞元中从韩全义镇长武城治军有声累官金吾将军宪宗朝平刘辟有功进西川节度使南平郡王刻石纪功于鹿头山卒配享宪宗庙子承简以父功除嘉王傅裴度征蔡奉署牙将蔡平拜溵州刺史】
　　世科
　　歴代源流【科目始于汉至于隋唐而始备然隋唐之科目与汉魏以来不同今之论科目者当自隋唐始今攷隋唐以来科目有曰明经今之经学者是也有曰进士今之词赋者是也有曰贤良方正茂才异等有曰愽学宏词今亦未之有改也然世科有祖孙聨第者有父子聨第又有祖父以来下及于子孙而聨第者若此者岂不荣家国见称当世流芳于后代也哉】
　　事类思彦子琬【韩丨丨举下笔成章志烈秋霜科擢第丨丨举茂材擢第又举文艺优长贤良方正连中并拜监察御史唐本传】钦绪子沇【蒋丨丨工文辞擢进士第丨丨举孝亷】苏瓌子颋【丨丨字昌容擢进士第丨丨字廷硕弱敏悟一览至千言輙覆诵第进士举贤良方正异等马载曰古称一日千里苏生是也】崇敬子登【归崇敬治礼家学多识容典擢明经天宝中举通坟典科对防第一有诏举才可宰百里者复防髙等授左拾遗丨丨贞元初防贤良为右拾遗】狐楚子绹【令丨丨徳棻之裔五岁能为辞章逮冠贡进士丨丨复举进士白敏中言绹有宰相器】贯之子澳【韦丨丨名纯及进士第擢贤良方正异等子澳亦第进士】韦绶子温【丨丨举孝亷又贡进士擢明经徳宗时为翰林学士丨丨方七嵗日诵书数千言十一举两经及第父愕然疑假权谒进召而试诸庭文就无留思喜曰儿无愧矣入为监察御史】裴守眞子【丨丨丨举进士六科连中子余中明经】薛存诚子【丨丨丨中进士第丨廷老亦第进士谠正有父风】
　　祖孙聨第仁杰孙【狄丨丨举明经第丨兼谟又及进士第刚正有祖风】见素后【韦丨丨及进士第其丨韦维对防髙第】挺之孙【严丨丨举进士并擢制科丨绶又擢进士第】孔戣孙【丨丨孔子二十八世孙擢进士第丨纬又第进士】余庆孙【郑丨丨擢进士第丨从谠亦第进士尤知名】僧孺孙【牛丨丨工属文第进士元和初以贤良方正对防第一丨徽亦举进士】祖父子孙聨第崔融子孙【丨丨擢八科髙第曽孙从讲学不废擢进士第从之子慎由聪警强记资端厚有父风采由进士第擢贤良方正异等】思谦子孙【韦丨丨名仁约及进士第丨承庆又擢进士第弟嗣立与承庆异母亦第进士嗣立丨景亦擢进士第】公绰子孙【栁丨丨属文典正不读非圣书举贤良方正直言极谏丨仲郢举进士第牛僧孺辟武昌幕府有父风矩僧孺叹曰非积习名教安及此邪丨泚又以明经补秘书正字由书判拔萃累拜御史大夫】吕氏父子【本朝吕防正字圣功河南人太平兴国二年举进士太宗始临轩亲试擢冠甲科侄夷简字坦夫及进士第夷简子公着字晦叔以恩补奉礼郎中进士第】司马父子【丨丨光字君实陜州夏县人初以丨任为将作监主簿举进士甲科丨康字公休复举明经中第】父子状元【张去华子师徳安徳裕子守亮梁颢子固】祖孙制科【钱易父藻子彦逺明逸】洪岩父子【洪忠宣公皓字光弼其先徽州人唐末避乱徙乐平之丨丨遂为饶州人政和五年登进士第终敷文阁直学士三子迈遵适遵字景岩绍兴十二年冠词科赐进士出身终知枢密院事适字景伯中绍兴八年词科终右仆射兼枢使迈亦中词科】衞国父子【丨丨史公告字直翁四明人登乚丑进士第隆兴元年正月拜右仆射兼枢宻使五月除知绍兴不拜淳熈五年复右仆射子弥逺后登科继相】
  </div>
  <div class="pagination">
   <a href="古今合璧事类备要_page46.html">
    上一页
   </a>
   <span>
    ...
   </span>
   <a href="古今合璧事类备要_page42.html">
    42
   </a>
   <a href="古今合璧事类备要_page43.html">
    43
   </a>
   <a href="古今合璧事类备要_page44.html">
    44
   </a>
   <a href="古今合璧事类备要_page45.html">
    45
   </a>
   <a href="古今合璧事类备要_page46.html">
    46
   </a>
   <span class="current-page">
    47
   </span>
   <a href="古今合璧事类备要_page48.html">
    48
   </a>
   <a href="古今合璧事类备要_page49.html">
    49
   </a>
   <a href="古今合璧事类备要_page50.html">
    50
   </a>
   <a href="古今合璧事类备要_page51.html">
    51
   </a>
   <a href="古今合璧事类备要_page52.html">
    52
   </a>
   <span>
    ...
   </span>
   <a href="古今合璧事类备要_page48.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
