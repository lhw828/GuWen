<!DOCTYPE html>
<html>
<head>
    <meta charset="UTF-8">
    <title>册府元龟 - 第 716 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 716 页/共 736 页</h1>
    <div class="content">    二十六年南单于遣子入侍奉奏诣阙诏赐单于冠带衣裳黄金玺纟呙绶（音戾绿色纟呙古蛙切紫青色也。）安车羽盖华藻驾驷宝剑弓箭黑节三驸马二黄金锦绣缯布万匹絮万斤乐器鼓车戟甲兵饮食什器自是单于岁尽取遣奉奏送侍子入朝中郎将从事一人将领诣阙汉遣谒者送前侍子还单于庭交会道路元正朝贺拜祠陵庙毕汉乃遣单于使令谒者将送赐采缯千匹锦四端金十斤大官御食酱及橙橘龙眼荔支赐单于母及诸阏氏单于子及左右贤王左右谷蠡王骨都侯有功善者采缯合万匹岁以为常。
    二十九年赐南单于羊数万头。
    中元元年南单于弟左贤王莫立帝遣使者赍玺书镇慰授玺绶遗冠帻绛单衣三袭童子佩刀绲带各一。又赐缯采四千匹令赏赐诸王骨都侯已下其後单于薨吊祭慰以此为常。
    明帝永平四年辽东太守祭彤诱赂鲜卑使斩叛乌丸歆志贲等首，於是鲜卑自敦煌酒泉以东邑落大人皆诣辽东受赏赐青徐二州给钱灭二亿七千万以为常。
    和帝永元四年北モ奴右谷蠡王於除自立为单于（九言切於除其名也。）款塞乞降遣大将军左校尉耿拔即授印仍赐玉具剑羽盖车一驷中郎将持节卫护焉九年益州郡徼外蛮及拈（音擅）国王雍繇调遣重译奉国珍宝帝赐金印紫绶小君长皆加印绶钱帛。
    安帝永初元年鲜卑大人燕荔阳诣阙朝贺邓太后赐以玉印绶赤车参驾。
    元初三年南单于右鹿蠡王须沈击零昌於灵州斩首八百馀级封须沈破虏侯金印紫绶赐金帛各有差。
    永宁元年扶馀王遣嗣子尉仇台诣阙贡献帝赐以印绶是年拈国王雍繇调遣使诣阙朝贺献乐及幻人明年元会帝作乐於庭封雍繇调为汉大都尉赐印绶金银采缯各有差。
    顺帝永建六年日南徼外蛮调便遣使贡献帝赐调便金印紫绶。
    阳嘉二年南匈奴骨都侯夫沈从匈奴中郎将王稠出塞击鲜卑破之诏赐夫沈金印紫绶及缣采各有差。
    永和元年抉馀王来朝帝作黄门鼓吹角抵戏以遣之。
    汉安二年立呼兰。若尸逐就单于兜楼储为南单于兜楼储先在京师天子临轩大鸿胪持节拜授玺绶引上殿赐青盖驾驷鼓车安车驸马骑玉具刀剑什物（玉具标首钅覃卫尽用玉为之）给采布二千匹赐单于阏氏以下金锦错杂具骈车马二乘遣行中郎将持节护送单于归南庭诏太常大鸿胪与诸国侍子于广阳城门外（广阳雒阳城西面南头门）祖会享赐作乐角抵百戏（角抵之戏则龙鱼爵马之属言两两相当亦角而为抵对即今之斗角古之角抵也。）帝幸胡桃宫临观之魏文帝黄初元年更授匈奴南单于呼厨泉卫玺绶赐青盖车乘舆宝剑玉。
    三年鲜卑王步度根诣阙贡献厚加赏赐。
    明帝景初二年倭女王卑弥呼遣大夫难升米牛利等朝献诏以难升米为率善中郎将牛利为率善校尉假银印青绶引见劳赐遣还并赐倭王金帛锦刀镜等物（事具外臣封册门）。
    齐王正始四年倭王遣使大夫伊声耆掖邪拘等八人上献拜率善中郎将印绶。
    六年诏赐倭大夫难升米黄幢付郡假绶。
    宋文帝元嘉七年天竺迦毗黎国王同爱遣使来奉献金刚指环摩勒金环诸宝物赤白鹦鹉各一头以其使主竺扶为建威将军。
    九年以吐谷浑慕容延为平东将军吐谷浑拾虔为平北将军吐谷浑耀伐为镇军将军。
    南齐武帝永明二年扶南王遣使那伽仙来献方物诏曰：那伽仙屡衔边译颇悉中土阔狭令其具宣上报以绛紫地黄碧绿纹绫各五匹。
    後魏孝文太和十五年高丽王琏卒帝为琏举哀于城东行宫。
    宣武永平三年十二月诏于青州立高丽庙。
    孝庄达义元年诏蠕蠕主阿那瑰赞拜不名上书不称臣。
    後周武帝时突厥自俟斤以来其国富︹帝既与之和亲岁给缯絮绵采十万段突厥在京师者。又待以优礼衣锦食肉常以千数。
    隋高祖开皇初突厥沙钵略奉表称臣帝下诏肃告郊庙传颁天下自是诏答诸事并不称名以异之其妻可贺敦周千金公主赐姓杨氏编之属藉改封大义公主。
    七年正月先是突厥沙钵略猎于常代之间还至紫河镇其牙帐为火所烧沙钵略恶之月馀而卒至是帝为废朝三日遣太常吊祭焉赠帛五千其弟处罗俟立帝赐之鼓吹旗鼓。
    十年突厥意利弥豆启民可汗染千赐来朝射于武安殿选善射者十二人分为两朋启民曰：臣繇长孙大使得见天子今日赐射愿入其朋许给晟箭六只发皆入鹿启民朋竟胜时长孙晟持节护突厥也。
    帝大业三年幸榆林突厥启民可汗来朝赐帛三千段乃御千人大帐享启民及其部落酋长三千五百人赐帛二十万段其下各有差复下诏曰：德合天地覆载所以弗遗功格区声教所以咸洎至于梯山航海请受正朔袭冠解辫同被臣民是故王会纳贡义彰前册呼韩入臣待以殊礼突厥意利珍宝启民可汗志怀沈毅世修藩职往者挺身违难拔足归仁先朝嘉此款诚授以徽号资其甲兵之众收其破灭之馀复祀于既亡之国继绝于不存之地斯固施均亭育泽渐要荒者矣。朕以薄德祗奉灵命思播远猷光融令绪是以亲巡朔野抚宁藩服启民深委诚心入奉朝觐其种落拜首轩墀言念丹款良以嘉尚宜隆荣数式优常典可赐路车乘马鼓吹幡旗赞拜不名位在诸侯王上帝亲巡内溯金河而东北幸启民所居启民奉觞上寿跪伏甚恭帝大悦赋。《诗》曰：鹿塞鸿旗驻龙庭翠辇回毡帷望风举穹庐向日开呼韩顿颡至屠耆接踵来索辫擎膻肉韦献酒杯何如汉天子空上单于台帝赐启民及公主金瓮各一及衣服被褥锦采特勒以下各有差启民仍扈从入塞至定襄诏令归藩。
    四年四月突厥启民可汗朝于东都礼赐益厚。又诏曰：突厥意利珍豆启民可汗率领部落保附关塞遵奉朝化思改戎俗频入谒觐属有陈请以毡墙毳幕事穷荒陋上栋下宇愿同比屋诚心恳切朕之所重宜于万寿戍置城屋具帷帐床褥以上随事量给务从优厚称朕意焉是年疾终帝为废朝三日。
    二年六月高昌王吐屯设来朝帝御观风行殿盛陈文物奏九部乐鱼龙曼延宴于殿上以宠异之其蛮夷陪列者三十馀国。
    八年突厥处罗从征高丽赐号为曷萨那可汗赏赐甚厚。
    唐高祖武德元年十月戊寅宴突厥使者奏九部乐于庭引骨咄禄特勒升御坐以宠之。
    十二月西突厥曷萨那可汗自宇文化及所来降帝为之兴引升御坐赐以酒食。
    二年六月己酉突厥始毕可汗卒遣使来告帝举哀于长乐门赙物三万。
    三年正月甲午宴突厥奏九部乐于庭赐采有差五月庚午宴突厥使奏九部乐于庭赐帛各有差。
    七年七月戊戍交州首领来朝奏九部乐以宴之赉物各有差。
    八年四月己丑宴西藩突厥林邑使者奏九部乐于庭。
    太宗贞观元年西突厥统叶护为伯父所杀帝闻统叶护之死甚悼之遣赍玉帛至其死所祭而焚之会其国乱不果至而止。
    三年正月辛亥契丹渠帅来朝赐之鼓纛。
    五年十月己酉顺州都督北平王阿史那什钵卒帝举哀于永安门赠甚厚诏中书侍郎岑文本为立碑什钵始毕可汗之子初与颉利有隙故来奔帝礼之甚厚。
    是月大酋俟斤多滥曷末率所部与回纥俱来朝见拜右骁卫大将军燕然都督。
    六年八月赐西突厥莫贺设鼓纛采万。
    八年正月癸未右卫大将军阿史那咄卒即颉利可汗也。诏其国人葬之从其俗礼焚尸于灞水之东赠归义郡王谥曰：荒葬事所须随用供给其旧臣胡禄达官吐浑邪自刭以殉浑邪者颉利之母婆施氏之媵臣也。颉利初诞以付浑邪至是哀恸而死帝闻而异之赠中郎将仍葬于颉利坟侧诏中书侍郎岑文本制颉利及浑邪之事以纪之。
    六月戊午右卫大将军怀德王阿史那苏尼失卒帝举哀于大猷门。
    十四年十二月乙卯高丽长子桓权来朝遣职方郎中陈大德迎劳于柳城。
    十六年十月庚子宴诸蕃使于两仪殿帝谓沙钵罗俟斤曰：延ヌ本一部落俟斤本我所立始十馀年自何如颉利之众而侵我边疆我才发甲骑倾其部落尔欲与我为冤不过欲费我边境十羊五马耳今见尔遣使谢罪舍尔前过情好如初宴罢赐帛各有差。
    十一月甲申帝为高丽王高武举哀于苑中诏赠物三百遣使持节往吊祭焉。
    二十一年正月铁勒回纥侯利弦等诸姓并同诣阙朝见帝亲赉其绯黄瑞锦及衤票领袍铁勒等睹而惊骇以为未尝闻见捧戴拜谢盘叫于尘埃中及还蕃帝御天成殿陈十部乐而遣之。
    二十二年四月西突厥贺鲁以王师问罪龟兹固请前驱愿为乡导仍以数十骑驰来谒帝诏授以昆丘道行军总管宴之于嘉寿殿文武三品毕景甚欢锡贺鲁绫采仍解所服之衣以赐之。
    八月以回鹘忠武将军兼大俟斤俱罗勃吞莫贺咄拔固折为右武卫大将军。
    十月甲戍以回纥吐迷度子前左屯卫翊卫左郎将婆闰为左骁卫大将军大俟斤利发使持节回纥部落诸军事氵海都督。
    十二月新罗国遣其相伊赞子金春秋及其子文王来朝帝遣光禄卿柳亨持节郊劳之既至以春秋为特进文王为左武卫将军春秋仍请改其章服以从中国制于是内出珍服赐春秋等令府给其将从。
    高宗真颧二十三年二月癸巳特进新罗金春秋还国令三品已上宴饯之优礼甚备太宗贞观二十三年六月即位七月于阗国王伏信来朝拜右卫大将军。又授其子叶护玷为右骁卫将军并赐金带锦袍布帛六千段并宅一区留数月而遣之因请留子弟以备宿卫太宗葬昭陵刻石像其形列于玄阙之下。
    永徽元年五月宝王吐蕃赞府薨帝举哀于光化门遣右武侯将军鲜于济赍玺书往吊祭之。
    显庆五年九月苏定方降百济王义慈以献数日病卒赠金紫光禄大夫卫尉卿特许其旧臣赴丧仍葬于孙皓陈叔宝墓之侧官为立碑。
    是年新罗王金真德卒帝为举哀于永光门使太常丞张友收持节吊祭之赐开府仪同三司仍赐绫采三百段。
    龙朔元年九月特进新罗王金春秋薨帝于雒城门举哀遣使持节往吊之。
    则天圣历二年十月吐蕃首领赞婆至遣羽林飞骑郊外迎之庚戌宴赞婆于武威殿极欢而罢。
    中宗神龙元年七月吐蕃大首领赞普卒帝为之举哀废朝一日。
    景龙二年十二月丙申宴坚昆使于两仪殿就其家吊焉。
    四月己亥右卫大将军员外置同正员池都护十姓可汗阿史那怀道加特进禄料并依品给。
    六月丙寅吐蕃使宰相尚钦藏及御史名悉猎来献赐一书帝御承天门楼命有司引见置酒于殿内享之。
    七月丙辰突厥鼠尼施首领参有及突骑施领贺勒哥罗来降命有司宴之各赐帛五十疋。
    十月庚辰宴新罗使于内殿敕宰臣及四品已上清官预焉胡禄屋二万帐诣北庭内属敕郭虔存恤遣使赉紫袍金银带等二百馀事锦帛二万段以赐之。
    十二月壬戍沙ヌ金山等来朝宴于内殿三年正月戊申突厥葛逻禄下领裴达于来降授果毅兼葛州长史借紫金鱼袋放还蕃。
    三月已廿突厥攴匐忌等来朝帝亲临宴赐采绣金银器物锦等有差语之曰：胡禄屋大首领军卫将军员外置支匐忌卿两庭种落万里归降因变取通背逆从顺既披诚节宜立功勋远自边隅来朝阙下言念忠款朕甚嘉之卿等既欲还蕃令宜坐饮务尽欢畅。
    六月丁巳林邑国遣使来朝授其使右领军卫员外将放还蕃。
    八月丙辰高丽吐浑等诸蕃降附制曰：天亡骄子胡运其终国有忠臣汉封斯在高丽王莫离支高文简都督跌思大吐浑大首领刺史慕容道奴郁射施大首领鹘屈利斤大首领刺史悉颉力高丽大首领拱毅等或辽海贵族或阴山宠子智则能永权而善谋从事本蕃颉颃高位料逆顺之道知变通之节或誓以沈族或翻然庇身共验郅支之亡遂观繇余之入将军遇毅永罢射雕使者迎降果闻乘传弃寒苦之地就阳和之泽尔其诚哉！朕实休之宜开土宇之封式盛坛场之制文礼文简可封辽西郡王食邑三千户行左卫大将军员外置同正员赐宅一区马四匹物六百段跌思大可特进行右卫大将军员外置兼跌都督封楼烦国公食邑三千户赐宅一区马三匹物五百段道奴可左威卫将军员外置兼刺史封中郡开国公食邑二千户赐宅一区物四百段马二疋鹘屈颉斤可左骁卫将军员外置兼刺史封阴山郡开国公食邑二千户赐马两疋物二百段悉颉力可左武卫将员外兼置刺史封雁门郡开国公食邑二千户赐马两疋物四百段宅一区拱毅可左领军卫将军员外置兼刺史封平城郡开国公食邑二千户赐马两疋物四百段屈鹘颉川妻契赐物一百五十段手力二人各赐物五十段。
    十月己未授北蕃投降九姓思结都督磨散为左威卫将军大首领斛薛移利殊功为右领军卫将军契都督邪没施为右威卫将军匐利羽都督莫贺突默为右骁卫将军首领延ヌ薛浑达都督为右威卫将军奴赖大首领前自登州刺史奴赖孝为左领军将军跌首领刺史裴艾为右领军并员外置依旧兼刺史赐紫袍金带鱼袋七事采帛各三百段放还蕃四年三月丁亥新罗遣其臣金枫厚来贺正授员外郎放还蕃。
    四月辛亥突厥俾失州大首领伊罗友阙颉斤十囊来降封其妻阿史那氏为雁门郡夫人以向化宠之也。
    七月戊子大食国黑密牟尼苏於漫遣使献金线织就宝装玉洒地瓶各一授其使员外中郎将放还蕃九月甲戍蛮大首领洪光乘等五人来朝并授员外郎将特留宿卫。
    闰十二月东蕃远蕃部落拂涅部落勃律国皆遣大首领来朝并赐物三十段放还蕃。
    五年四月甲戍进封奚饶乐郡王李大妃固安县主辛氏为固安公主。
    五月壬子天竺国遣使来朝诏曰：中天竺国大首领大野迷地罗梵摩寺殊邦慕德重译来朝是加奖用益诚心可毅部尉赐绯袍银带放还蕃。
    六月丙子文单国真腊国朝贡使还蕃并降玺书及帛五百疋赐国王文单真腊皆南方小国也。常奉正朔职贡不绝帝嘉之故有是宠。
    七月己亥突厥遣使献马授其使郎将放还蕃降书喻之曰：皇帝敬问突厥可汗使人他满达于至所言坚昆使来及吐蕃使不愿入汉并奚契丹等俱知之朕于西夷亦信而已来无所拒去无所留可汗好心远申委曲深知厚意今附银胡瓶盘及杂采七十匹至可领取。
    十月丁卯日本国遣使朝贡戊辰敕曰：本国远在海外遣使来朝既涉沧波兼献邦物其使真人莫问等宜以今月十六日于中书宴集乙酉鸿胪寺奏日本国使请谒孔子庙堂礼拜寺观从之仍令州县金吾相知检校搦捉示之以整应须作市买非违禁入蕃者亦容之。
    十一月丙申契丹李失活来朝诏劳之曰：卿等累覃邦化多历年所城池郡邑冠盖相望往缘边牧非任遂令卿等失业念彼雄藩鞠为茂草今卿等削摧异俗归诚本朝频献封章益明忠款克复州镇宛如平昔失活将尚公主永为藩臣入拜阙庭良深慰喜卿等涉路远来得平安好否近属节假不得早与卿相见。且向曹司安置待後进止。
    六年正月壬寅奚王李失活永乐公主还蕃命有司加等祖饯其私觌物六千段。
    二月戊午契丹新罗米国石国铁利拂涅蕃守并遣使来朝各授守中郎将还蕃。
    五月戊午契丹部落孙骨讷等十八人内属并授ヵ击将军赐绯袍银带留宿卫甲子以契丹松漠都督李失活卒帝深加悯悼亲为举哀使使吊祭乙酉追赠特进赙物二千段仍令左武卫将军李比持节充使吊祭营州都督宋庆礼检校丧葬。
    七年正月乙未封辽西郡王高文简妻阿史那氏为辽西郡夫人文简东蕃酋长率众归我故有是宠丙申波斯国遣使献方物新罗遣使来贺正拂涅越喜并遣使来朝各赐帛五十疋。
    二月丁未投降突厥延ヌ磨览死赠中郎将依蕃法葬。
    三月壬子帝御丹凤楼宴九姓同罗及契丹各赐一百段小妻主友三十。
    四月己卯诃毗施国王捺塞使吐火罗大首领摩婆罗献狮子及五色鹦鹉帝以其远来修贡加宴劳赐锦采五百疋。
    五月丁酉新罗遣使来朝卒于路赠太仆卿赙绢一百疋。
    六月丁卯渤海郡王大祚荣卒赠特进赐物五百遣左监门率上柱国吴思谦摄鸿胪卿持节充使吊祭戊辰吐蕃遣使请和大享其使因赐其束帛用修前好以杂采二千赐赞普五百赐赞普祖母四百赐赞普母二百赐可敦一百五十段赐坌达延一百三十赐论乞力徐一百段赐尚赞咄及大将军大首领各有差皇后亦以杂采一千赐赞普七百赐赞普祖母五百段赐赞普母二百段赐可敦。
    七月甲申河西经略副大使兼赤水军使左金吾卫大将军员外置同正员回纥伏帝匐卒赠特进赐物三百遣中使吊祭。
    十一月壬申松漠郡王李娑固宴与公主俱来朝命有司借宅给食己未宴于内殿赐物一千五百段锦袍钿带鱼袋七事。
    八年正月己巳契丹遣蕃中郎将张少免俱等三百五十四人来朝并授ヵ击将军果毅都尉赐绯袍银带物各二千段放还蕃。
    二月乙卯护密国王罗施伊俱骨咄禄多比勒莫贺咄达磨萨尔为护密王赐紫袍金带七事并杂采五十疋。
    八月丁丑敕中书门下南天竺王远遣朝贡其使却还并须周旋发遣令满望乃以银袍金带鱼袋七事赐其使遣之。
    九年六月丁酉制曰：念功之典书有明训赠终之数礼著彝式党项大酋长故右监门卫将军员外置同正员使持节达恤等一十二州诸军事兼静边州都督仍充防御部落使拓跌思泰顷者戎鬼违命爰从讨袭躬亲矢石奋其忠勇方伸剪馘之勋俄轸丧元之痛壮节弥亮美名可嘉宜崇宠章俾慰泉壤可赠特进兼左金吾卫大将军赐物五百米粟五百石仍以其子守寂袭其官爵。
    十一月己酉渤海郡大首领铁利大首领拂涅大首领契丹番郎将俱来朝并拜折冲放还蕃。
    ●卷九百七十五
    ○外臣部　褒异第三
    唐玄宗开元十年正月壬子蛮大酋长张化诚大酋望杨大充并来朝以化诚为左领军卫员外将军放还蕃以大充为右骁卫翊府员外中郎将留宿卫三月丁卯突厥骑施大首领葛逻昆池等八人来朝并授将军赐紫袍金带放还蕃。
    四月丁酉契丹首领松漠府都督李郁干为松漠郡王奚首领饶乐府都督李鲁苏为饶乐郡王各赐物一千匹银器七十事及锦袍钿带等。
    五月戊午突厥遣大首领阿史德泥熟来求和授右骁卫大将军员外置放还蕃。
    闰五月癸巳黑水酋长亲属利稽来朝授勃州刺史放还蕃勃蕃中州也。
    七月甲戍契丹遣使大首领楷落来朝授郎将放还蕃丙子奚遣其兄奴默俱及{巩耳}锁高来朝皆授将军赐紫袍银钿带金鱼袋留宿卫。
</div>
    <div class="pagination">
<a href="册府元龟_page715.html">上一页</a><span>...</span><a href="册府元龟_page711.html">711</a><a href="册府元龟_page712.html">712</a><a href="册府元龟_page713.html">713</a><a href="册府元龟_page714.html">714</a><a href="册府元龟_page715.html">715</a><span class="current-page">716</span><a href="册府元龟_page717.html">717</a><a href="册府元龟_page718.html">718</a><a href="册府元龟_page719.html">719</a><a href="册府元龟_page720.html">720</a><a href="册府元龟_page721.html">721</a><span>...</span><a href="册府元龟_page717.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
