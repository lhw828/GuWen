<!DOCTYPE html>
<html>
<head>
    <meta charset="UTF-8">
    <title>玉海 - 第 86 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 86 页/共 284 页</h1>
    <div class="content">　　晁氏志刘轲撰一卷自开辟迄唐初帝王世次缀为四言以训童蜀冯鉴续之至唐末【编年类】
　　唐事鉴
　　志类书郭道规事鉴五十卷
　　唐化綂
　　志杂家熊执易五百卷类九经为书三十年乃成未及上卒
　　唐长短经
　　志杂家类赵防长短要术十卷　书目论主霸机权正变长短之术凡六十三篇第十九载兵权隂谋【晁氏志杂家类】
　　唐羽书集
　　志总集臧嘉猷羽书三卷【处士】　书目集歴代军中符檄诰命箴颂之文以唐为首上至夏甘誓而止　崇文目续羽书六卷
　　唐金钥
　　书目二卷大学博士李商隐以帝室职官嵗时州府四部分门编类
　　唐鳯策联华
　　书目三卷顾云撰并序有续魏征遗表代尉迟敬徳答隐大子笺补十八学士写像赞安西都防府重筑碎叶城碑大抵皆因旧事而作【崇文目别集类】
　　唐致理书
　　志杂家朱朴致理书十卷又郭照度治书十卷　书目朱朴干宁中为国子毛诗博士论述时务凡五十篇上之
　　唐女论语
　　志尚宫宋氏女论语十篇　传若莘着十篇凖论语以韦宣文君代孔子曹大家等为顔冉推明妇道之所宜若昭又为传申说之　志长孙皇后女则要录十卷武后古今内范一百卷内范要畧十卷鳯楼新诫二十卷韦氏续曹大家女训十二章
　　唐七百三十六家别集
　　志丁部集录其类有三二曰别集类七百三十六家七百五十部七千六百六十八卷始于赵荀况集楚宋玉集终于卢藏用集失姓名一家宗以下不著录四百六家五千一十二卷　隋志别集四百三十七部四千三百八十一卷通计亡书合八百八十六部八千一百二十六卷【详见上】
　　唐韩愈集
　　志四十卷　书目五十卷　李汉序凡七百一十六首合目录为四十一卷又外集杂著实录等十卷又遗文一卷十二篇其传始于曾巩音义五十卷祝充进于朝绍兴中樊汝霖谱注四十卷洪兴祖撰年谱一卷方崧卿举正十卷彭郁防览四十卷外抄八卷朱熹考异十卷　李汉序曰诡然而蛟龙翔蔚然而虎鳯跃锵然而韶钧发日光玉洁周情孔思千态万貌卒泽于道徳仁义炳如也　皇甫湜曰茹古涵今无有端涯浑浑灏灏不可窥校及其酣放豪曲快字凌纸怪发鲸铿春丽惊耀天下然而栗密窈章妥句适精能之至入神出天唐书赞曰愈以六经之文为诸儒倡障隄末流反刓
　　以朴刬伪以真然愈之才自视司马迁扬雄至班固以下不论也当其所得粹然一出于正刋落陈言横骛驰驱汪洋大肆要之无抵牾圣人者其道盖自比孟轲程子曰退之晚年之文所见甚高不可易而读也　朱子曰原道诸篇于道之大原非荀扬仲淹之所及其言曰根之茂者其实遂膏之沃者其光仁义之人其言蔼如也其徒和之亦曰未有不深于道而能文者　穆伯长曰韩元和圣徳平淮西柳雅章之类皆辞严义伟制述如经
　　唐柳宗元集
　　志三十卷【书目同外集一卷】
　　宋朝晋代名臣集
　　书目十五卷晋王济枣据刘寳闾丘冲栾肇王赞郄正张敏伏纬应亨索靖阎缵嵇绍卞粹虞漙十五家文各为一卷着爵里于卷首乾道中汪应辰云盖国初馆阁之士得晋人残缺之聚为此编
　　唐语林
　　宋朝王谠以唐小说五十家取其要者仿世说分五十二门为唐语林十一卷今本起德行讫俚俗自故事以下五门阙【一本八卷】　崇文目唐书类苑二卷新修唐朝事类十卷
　　端拱古今类要
　　谢泌端拱初献所着文二十编古今类要三十卷召试中书直史馆
　　淳化东观集
　　崇文目十卷罗处约撰淳化二年七月苏易简上之藏史馆
　　淳化仙鳬羽翼
　　书目淳化中光禄丞曾致尧采经史子集中可为诗赋论题者集之据本经注解其下取兴国八年御制赐进士诗名篇　崇文目类书三十卷
　　咸平新书　理枢
　　晁逈传真宗擢直史馆献咸平新书五十篇又献理枢一编【四年三月壬午献一卷】召试知制诰
　　咸平本说
　　二年五月比部郎中刁衎献本说十卷三十三篇召试学士院授秘阁校理
　　咸平广孝新书　绍兴宁亲寳鉴
　　淳熙编集孝史
　　咸平六年九月甲午直史馆乐史献所着广孝新书【五十卷】孝悌录上清文苑【四十卷】总仙记凡八百卷诏奬之绍兴三十二年孝宗即位十月十八日诏邓伦进宁亲寳鉴用意可嘉有补孝治迁一秩淳熙十五年三月八日有谏议大夫谢谔进编集孝史五十卷并序目录共十一册诏付秘省　崇文目上清文苑四十卷广孝新书五十卷唐孝悌录十五卷孝悌录二十卷　乐史传雍熙三年献所着贡举事二十卷登科记三十卷题解二十卷唐登科文选五十卷孝悌录二十卷续卓异记三卷淳化四年又献广孝传五十卷总仙传一百四十一卷诏秘阁冩本进内　会伯智着孝行类要　尹源作唐説叙兵凡十篇上之　江休复着神告一篇言皇嗣未立假神告祖宗之意冀以感悟着唐宜鉴十五卷春秋世论三十卷　欧阳修上苏洵所著书二十二篇权书衡论机策　刘顔着儒术通要经济枢言数十篇　李淑献系训二篇戚纶着理道评十二篇陈执中上复古要道三篇真宗异而召之既至进演要三篇以蚤定天下根本为说
　　天圣羣书新语
　　书目十一卷天圣中方龟年采六经传记百家之言以字句分门为类　天圣中诏许天下士献文章应诏者百数有司第其善者唐询数人而已
　　景祐升平举要
　　四年十一月同修注叶清臣上十篇壬子命为直史馆
　　景祐注法言
　　景祐四年十月十六日著作佐郎宋咸表进重广注扬子法言十卷【三册】序云东晋李轨为注唐栁宗元删定禆缺纠失五百余条　元丰四年十一月己丑司马光采诸家所长附以己意名曰集注序云扬子之文简而奥景祐四年诏国子监校法言嘉祐二年七月毕上之又诏吕夏卿校定治平元年上之又诏内外制看详二年上之命镂板宋咸吴秘皆注法言宋庠家有李轨注本及音义最精详音义多引天复本校法言者皆据以为正
　　寳元君臣龟鉴　唐君臣龟鉴
　　二年二月一日【壬戌朔】太常丞詹庠上六十卷诏奬之屯田外郎李及之掇唐史有益于治者撰次凡八十卷曰唐君臣龟鉴王尧臣上其书
　　皇祐治原
　　五年六月壬午皇侄右神武大将军宗谔上治原十五卷诏奬之　杨大雅因转对上原治十七篇
　　嘉祐治道中术
　　二年十一月己亥集贤校理何涉上治道要术三十篇敇奬谕【涉字济川果州人又有春秋本旨】　书目刁衎三卷凡三十篇括古议今杂论治要　国史志刁衎本说十卷何涉治道中说三篇嘉祐中进【儒家】
　　国朝事始
　　书目一卷范镇记皇朝政事典礼所出共二百余条
　　元丰事物纪原
　　书目十卷元丰中高承以刘存冯鉴事始删谬除复增益名类皆援摭经史以推原初始凡二百七十事　唐吴王谘议刘存与长史房徳懋等集经史诸书以类分门为事始三卷【唐志小説家事始三卷刘孝孙房徳懋又三卷刘睿续】后蜀冯鉴采羣书续事始五卷宣和中朱绘以事始疎畧撰事原三十卷　北史刘懋撰诸器物造作之始十五卷名曰物祖　唐志杂家谢昊物始十卷
　　元祐重校学海
　　书目三十卷马共以唐温庭筠学海未尽【唐志类书庭筠学海三十卷】因总括诸书损益去取分类为一千二百八十余门崇文目学海三十卷史海十卷
　　皇极经世
　　邵雍撰十卷以元经防以防经运以运经世天【日月星辰隂阳】地【水火土石刚柔】变【暑寒昼夜】化【雨风露雷】感【性情形体】应【走飞草木】人【目鼻耳口】物【声色气味】事【皇帝王伯体用】业【易书诗春秋心迹】天开于子地辟于丑人生于寅　孔子賛易自羲轩而下祖三皇也序书自尧舜而下宗五帝也删诗自文武而下子三王也脩春秋自桓文而下孙五伯也一元之运始于日甲月子星甲辰子自开辟以来推其年数雍得之于李挺之挺之得于穆伯长自天地运化阴阳消长皆以数推之以穷万物之变程伯淳谓加一倍法其书以日月星辰水火土石尽天地之体用以暑寒昼夜雨风露雷尽天地之变化以性情形体走飞草木尽万物之感应以元防运世嵗月日辰尽天地之终始以皇帝王伯易书诗春秋尽圣贤之事业　易用九六经世用十十二一元统十二防十二防统三十运三十运统十二世一世统三十年一年统十二月一月统三十日是十二与三十迭为用也观物篇解伯温叙述【二卷】蔡元定为指要二篇以伏羲卦图列于前以皇极经世疏于后　张行成撰索隠一卷观物外篇衍义九卷　张栻因经世之　攷自尧甲辰至乾道改元之嵗凡三千五百二十二年列为六图曰经世纪年　周奭为节要　观物外篇门弟子记平生之言合二卷虽以次笔授不能无小失然发明成书为多【张行成曰内篇理深而数畧外篇数详而理显学先天者当自外篇始】　晁氏志皇极经世十二卷起尧即位之二十二年甲辰终周显徳六年己未编年纪兴亡治乱之事以符其学观物篇系于后其子伯温解　康节先生受业于李之才先视之以陆淳春秋意欲以春秋表仪五经既可语五经大防则授易而终焉
　　绍兴皇朝事实类苑
　　绍兴中江少虞撰次二十六卷祖宗圣训名臣事迹及艺术仙释神怪夷狄风俗厘为二十六门
　　绍兴中兴龟鉴
　　七年三月二十一日诏林保所献中兴龟鉴可采赐紫其书进入十三年五月丁卯【十一日】何俌上十卷诏迁一官
　　帝王手鉴
　　崔偓佺撰十卷
　　帝王经世图籍
　　唐仲友撰十卷一百二十二篇周必大题辞
　　赐书【详见御书】
　　汉赐秘书
　　叙传班斿为右曹中郎将与刘向校秘书每奏事斿以选受诏进读羣书上器其能赐以秘书之副时书不布自东平思王以叔父求太史公诸子书大将军白不许【霍山坐写秘书　苏昌为大常坐借霍山书泄秘书免】彪与从兄嗣共游学家有赐书好古之士自逺方至
　　汉赐外属图世家列传
　　窦融传融与五郡太守共砥厉兵马上疏请师期帝深嘉美之乃赐融外属图及太史公五宗外戚世家魏其侯列传
　　汉赐秘书列仙图
　　见图类
　　汉赐山海经河渠书禹贡图
　　王景传永平二年议脩汴渠引见景问以理水形景陈其利害应对敏给帝善之又以尝修浚仪渠功业有成乃赐景山海经河渠书禹贡图　宋赐河西王逊周易及子集诸书合四百七十五卷　唐栁宗元家有赐书三千卷在善和里旧宅
　　唐赐荀悦汉纪
　　见赐物
　　唐赐厯日
　　集贤注记自置院之后每年十一月内即令书院写新厯日一百二十本颁赐亲王公主及宰相公卿等皆令朱墨分布具注厯星递相传写谓集贤院本
　　太平兴国赐军诫雍熈赐六韬
　　见兵书
　　淳化赐儒行篇
　　淳化三年二月诏以新印儒行篇赐中书枢宻两制三馆等人各一轴先是御试进士以儒行篇为论题意欲激劝士流脩儒行故命雕印首赐孙何等次及宰辅近臣至铨司选人令置于听事以代座右之诫【三月已酉赐新第孙何等儒行篇各一轴何等表谢】　祥符二年十一月丙辰复以儒行篇赐亲民厘务文臣其幕职州县官使臣赐敇令崇文院摹印送閤门辞日给之【初上谓辅臣曰先朝赏赐近臣儒行篇可并赐之】　绍兴十八年六月三日御书儒行篇赐进士王佐等
　　咸平赐三史　赐九经
　　元年七月甲申赐诸王辅臣新印三史各一本四年六月丁卯诏郡县学校聚徒讲诵之所各赐九经一部
　　咸平赐三国志
　　五年四月乙亥直秘阁黄夷简等上新印三国志赐银帛以其书分赐亲王辅臣
　　景徳赐经史
　　景德元年七月癸未朔赐诸王宗室近臣新印周礼疏二年六月乙未赐殿前都指挥使高琼九经书疏诸史各一部从所请也真宗尚儒术故勲臣宿将亦化焉十月甲申赐宰执近臣亲王新印周礼仪礼公羊谷梁传疏三年八月甲戌赐右谏议种放大宗圣制御书九经三史义疏四年七月赐交趾九经从其请也祥符六年十一月癸丑赐御史台九经三史三国志晋书八年正月丁亥以监书赐昭应宫二月辛酉又赐圣制文集天禧元年二月赐宗正寺经史以备修玉牒　至道三年九月戊寅殿中丞方演言曲阜文宣王庙有书楼而无典籍请赐九经及先帝御书重给祭器从之景徳元年七月丙午崇文院上新印晋书百三十卷
　　赐校勘官
　　祥符赐庄列子
　　景徳二年二月甲辰直讲孙奭言郭象所注庄子时防庄生之防请依道徳经例校定并释文三卷雕印诏可命崇文院检讨杜镐与奭同校定摹刻祥符元年六月甲辰赐辅臣南华真经版本人一部　景徳四年经列子观二月丙子诏加至徳之号命官校正其书祥符五年四月丙寅崇文院上新印列子冲虚至徳真经诏赐亲王辅臣人一本【祥符四年十一月丙子命李宗谔杨总等校庄子序摹板】
　　祥符赐孟子
　　七年正月庚子国子监上新印孟子及音义赐辅臣各一部
　　天圣赐进士中庸大学
　　五年四月辛卯赐新第王尧臣已下中庸八年四月丙戌赐王拱辰巳下大学后登第者必赐儒行及中庸大学以为常
　　天圣赐九经
</div>
    <div class="pagination">
<a href="玉海_page85.html">上一页</a><span>...</span><a href="玉海_page81.html">81</a><a href="玉海_page82.html">82</a><a href="玉海_page83.html">83</a><a href="玉海_page84.html">84</a><a href="玉海_page85.html">85</a><span class="current-page">86</span><a href="玉海_page87.html">87</a><a href="玉海_page88.html">88</a><a href="玉海_page89.html">89</a><a href="玉海_page90.html">90</a><a href="玉海_page91.html">91</a><span>...</span><a href="玉海_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
