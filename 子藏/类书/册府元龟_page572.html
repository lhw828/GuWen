<!DOCTYPE html>
<html>
<head>
    <meta charset="UTF-8">
    <title>册府元龟 - 第 572 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 572 页/共 736 页</h1>
    <div class="content">    杜楚客右仆射如晦之弟武德中见其兄为太宗所任隐太子尤忌之楚客恐祸及已遂隐於嵩山後为工部尚书坐事贬虔化令卒。
    尉迟敬德贞观中累迁开府仪同三司封鄂国公末年静居间处修理池台尝奏清商乐一部厚自奉养不与外人交。
    权皋为贝州临清尉玄宗天宝中安禄山以幽州长史充河北按察使假其才名署从事皋阴察禄山有异志畏其猜虐不可以洁退欲潜去。又虑祸及老母天宝十四年禄山使皋献戎俘自京师还过福昌福昌尉仲皋从父妹婿也。密以计约之比至河阳诈以疾亟召至皋示已喑瞪乃勉哀而哭手自袭既逸皋而葬其棺人无知者从吏以诏书还皋母初不知闻皋死恸哭伤行路禄山不疑其诈死许其母归皋时微服匿迹候母於淇门既得侍其母乃奉母昼夜南去及渡江禄山已反矣。由是名闻天下孔巢父玄宗天宝末隐於徂徕山永王起兵江淮闻其贤以从事辟之巢父知其必败侧身潜遁由是名位至给事中。
    张孝忠德宗贞元中事李宝臣为易州刺史後宝臣疑忌杀大将李献诚等四五人使召孝忠曰：将无状联颈受戮孝忠惧死不敢往亦不敢叛犹公之不觐於朝虑祸而已无他志也。孝节泣曰：兄之不行吾归死矣。孝忠曰：偕则并命吾留。若无患也。及归果安孝忠後为横海军节度使。
    田弘正贞元中为魏博衙内兵马使时节度使田季安唯务侈靡不恤军务屡行杀罚宏正每从容规讽军中甚赖之季安以人情归附乃出为临清镇将欲捃摭其过害之弘正假以风Φ请告炙灼满身季安谓其无能为。
    李绅元和初为国子助教非其好也。东归金陵观察使李爱其才辟为从事绅以所为专恣不受其书币怒将杀绅遁而获免诛朝廷嘉之。
    後唐张全义为忠武军节度使自昭宗文德元年以後附梁祖垂三十年初梁祖猜忌元勋旧将多遭屠戮唯全义卑身曲事所有家财率先纳赂自柏乡丧师後全义每月献马铠仗以补其军兵储稍乏则入粟为助梁祖季年欲害全义者数四以服勤尽瘁无以加诸而止。
    许寂少有山水之好久栖四明山不干时誉昭宗闻其名徵赴阙召对於内殿会昭宗方与伶人调品筚篥事讫方命坐赐汤果问易义既退寂谓人曰：君在氵声不在政矣。寂闻君人者将昭德塞违以临照百官或象之今不厌贱事在自求其工君道替矣。寻请还山後为工部尚书致仕。
    晋张筠为兴元节度罢居雒下表乞归咸阳俄而雒下有张从宾之乱独免其难人咸谓筠有五福之具焉。
    周王朴汉乾中擢进士第依枢密使杨馆於第是时汉室浸乱大臣交恶朴度其必危困乞告东归未几李业辈作乱害等三族凡游其门下者多被其害而朴独免後位至枢密使。
    ●卷七百九十一
    ○总录部　知贤
    《传》曰：观其所由察其所安人焉氵哉！若夫禀融朗之识洞几神之表怀拟伦之鉴达语默之要固亦言必有中而物无遁形惟夫贤人之为德也。居正而处厚安仁而守约直而不激和而不流进退之得宜言色之无失纯粹中积而诚以待人洵美外彰而谦以行已秉彝而居简敦信而繇礼固其举错之际浅深可觌品藻所及淑慝以分至或识其名才知未远至终有所立见称於时传诸美谈皆可以徵也。已。
    臧孙纥鲁大夫也。襄公二十三年秋八月孟孙卒初孟孙恶臧孙季孙爱之及孟孙卒臧孙入哭甚哀多涕出其御曰：孟孙之恶子也。而哀如是季孙。若死其。若之何臧孙曰：季孙之爱我疾也。（善尝志相顺从身之害）孟孙之恶不相我药石也。（尝志相违戾犹药石之疗疾）美不如恶石夫石犹生我（愈已疾也。）之美其毒滋多孟孙死吾亡无日矣。
    赵孟晋大夫也。鲁襄公二十七年宋向戍请弭诸侯之兵为会於宋楚子木问於赵孟曰：范武子之德何如（士会贤闻於诸侯故问之）对曰：夫子之家事治言於晋国无隐情祝史陈於鬼神无愧辞（祝陈馨香德足副之故不愧）子木归以语王王曰：尚矣。（上也。）上能歆神人（歆享也。使神享其祭人享其德）宜其光辅五君以为盟主也。（五君谓文襄灵成景也。）。
    子木楚令尹鲁襄公二十七年宋公享晋楚之大夫子木归语王曰：宜晋之伯也。有叔向以佐其卿楚无以当之不可与争。
    郑罕虎字子皮鲁襄公三十年十月授子产政（伯有死子皮知政以子产贤故让之）辞曰：国小而Τ族大宠多不可为也。（为犹治也。）子皮曰：虎帅以听谁敢犯子子善相之国无小（言在治政）小能事大国乃宽（为大所恤故也。）子产为政及鲁昭公十三年晋会诸侯於平丘子产子太叔相郑伯以会子产归未至闻子皮卒哭。且曰：吾已（已犹竟也。）无为为善矣。惟夫子知我。
    晏婴字平仲齐大夫也。鲁昭公五年郑罕虎如齐娶於子尾氏（自为逆也。）。《晏子》骤见之陈桓子问其故对曰：能用善人民之主也。（谓授子产政）。又越石父贤在缧纟曳之中。《晏子》出遭之涂解左骖赎之载归弗谢入闺久之越石父请绝。《晏子》瞿然摄衣冠谢曰：婴虽不仁免子於厄何子求绝之速也。石父曰：不然吾闻君子诎於不知己而信於知己者方吾在缧纟曳中彼不知我也。夫子既以感悟而赎我是知己知己而无礼固不如在缧纟曳之中。《晏子》，於是延入为上客。
    孔子遭齐程木子於郯之间倾盖而语终日有间顾子路曰：束帛十疋以赠先生子路不对间。又顾曰：由束帛十疋以赠先生子路率尔而对曰：昔者由也。闻之於夫子士不中道相见女无媒而嫁者君子不行也。孔子曰：夫诗不云：乎！野有蔓草零露溥兮有美一人清阳婉兮邂逅相遇我愿兮。且夫齐程木子天下之贤士也。吾，於是而不赠终身不之见也。大德不逾闲小德出入可也。又曰：吾与回言终日不违如愚退而省其私亦足以发回也。不愚。又曰：语之而不惰者其回也。与子谓颜渊曰：惜乎！吾见其进也。未见其止也。又子游为武城宰子曰：女得人焉尔乎！曰：有澹台灭明者行不由径非公事未尝至於偃之室也。
    仪封人请见曰：君子之至於斯也。吾未尝不得见也。从者见之出曰：二三子何患於丧乎！天下之无道也。久矣。天将以夫子为木铎。
    南宫适问於孔子曰：羿善射荡舟俱不得其死然禹稷躬稼而有天下夫子不答南宫适出子曰：君子哉！若人尚德哉！若人。
    孟轲字子舆邹人也。鲁欲使乐正子为政孟子曰：吾闻之喜而不寐公孙丑曰：乐正子︹乎！曰：否有知虑乎！曰：否多闻识乎！曰：否。然则奚为喜而不寐曰：其为人也。好善。又浩生不害问曰：乐正子何人也。孟子曰：善人也。信人也。何谓善何谓信曰：可欲之谓善有诸己之谓信充实之谓美充实而有光辉之谓大大而化之之谓圣圣而不可知之之谓神乐正子二之中四之下也。
    侯嬴魏隐士也。年七十家贫为大梁夷门监者公子闻之往请欲厚遗之不肯受曰：臣修身洁行数十年终不以监门困故而受公子财公子，於是乃置酒大会宾客坐定公子从车骑虚左自迎夷门侯生侯生摄敝衣冠直上载公子上坐不让欲以观公子公子执辔愈恭侯生。又谓公子曰：臣有客在市屠中愿枉车骑过之公子引车入市侯生下见其客朱亥睥睨故久立与其客谈微察公子公子颜色愈和当是时魏将相宗室宾客满堂待公子举酒市人皆观公子执辔从骑皆窃骂侯生侯生视公子色终不变乃谢客就车至家公子引侯生坐上坐遍赞宾客皆惊酒酣公子起为寿侯生前侯生因谓公子曰：今日嬴之为公子亦足矣。嬴乃夷门抱关者也。而公子亲枉车骑自迎嬴於众人广坐之中为一作羞不宜有所过令公子故过之然嬴欲就公子之名故久立公子车骑市中过客以观公子公子愈恭市人皆以嬴为小人而以公子为长者能下士也，於是罢酒遂以侯生为上客。
    魏齐亡间行念诸侯莫可以急抵者乃复之梁欲因信陵君以走楚信陵君闻之畏齐犹豫未肯见曰：虞卿何如人也。时嬴在旁曰：人固未易知知人亦未易也。夫虞卿蹑ハ担簦一见赵王赐白璧一双黄金百镒再见拜为上卿三见卒受相印封万户侯当此之时天下争知之夫魏齐穷困过虞卿虞卿不敢重爵禄之尊解相印捐万户侯而间行急士之穷而归公子公子曰：何如人人固不易知知人亦未易也。信陵君大惭命驾迎之。
    魏公子无忌留赵公子闻赵有处士毛公藏於博徒薛公藏於卖浆家（浆或作醪）公子欲见两人两人自匿不肯见公子公子闻所在乃间步往从此两人游甚欢平原君闻之谓其夫人曰：始吾闻夫人弟公子天下无双今吾闻之乃妄从博徒卖浆者游公子妄人耳夫人以告公子公子乃谢夫人去曰：始吾闻平原君贤故负魏王而救赵以称平原君平原君之游徒豪举耳不求士也。无忌自在大梁时尝闻此两人贤至赵恐不得见以无忌从之游尚恐其不我欲也。今平原君乃以为羞其不足从游矣。乃装为去夫人具以语平原君乃免冠谢固留公子平原君门下闻之去半平原君归公子天下士复往归公子公子倾平原君客公子留赵十年不归。
    後汉马援扶风人为伏波将军初刘龚字孟公长安人善论议援与班彪并器重之（彪与京师丞郭季通。《书》曰：刘孟公藏器於身用心笃实瑚琏之器宗庙之器也。）。
    陈蕃汝南人位至三公时有黄宪字叔度同郡人也。蕃临朝叹曰：叔度。若在吾不敢先佩印绶矣。
    皇甫规为度辽将军解官归安定乡人有以货得雁门太守者亦去职还家书刺谒规规卧不迎既入而问卿前在郡食雁美乎！有顷。又白王符在门规素闻符名乃惊遽而起衣不及带屣履出迎援符手而还与坐极欢时人为之语曰：徒见二千石不如一缝掖言书生道义之为贵也。
    蔡邕字伯喈为中郎将桓彬卒邕等共论序其志佥以为彬有过人者四夙智早成岐嶷也。学优文丽至通也。仕不苟禄绝高也。辞隆从お洁操也。乃共树碑而颂焉。又郭林宗卒四方之士千馀人皆来会葬同志者乃共刻石碑邕为其文既而谓涿郡卢植曰：吾为碑铭多矣。皆有惭德惟郭有道无愧色耳（林宗举有道不应）喈。又见王粲奇之曰：吾家书籍文章尽当与之（博物志曰：蔡邕有书万卷末年载数车与王粲亡後所与粲书悉入粲族子业）。
    郭泰。《字林》宗太原人举有道不应行见茅容耕於野时与等辈避雨树下众皆夷踞相对容独危坐愈恭林宗奇其异遂与共语因请寓宿旦容杀鸡为馔林宗谓为已设既而以供其母自己草蔬与客同饭林宗起拜之曰：卿贤乎！哉！因劝令学卒以成德。
    杨赐为太尉大将军窦武辟陈实为掾属赐及司徒陈耽每拜公卿群僚毕贺赐等叹实大位未登愧於先之。
    魏杜恕位至建威将军张阁字子台官至永宁太仆以简质闻恕著家戒称阁曰：张子台视之似鄙朴人然其心中不知天地间何者为美何者为好敦然似与阴阳合德者作人如此自可不富贵然而祸患当何从来世有高亮如子台者皆当力慕体之不如也。陈群为尚书仆射刘巴入蜀为尚书令卒群与丞相诸葛亮书问巴消息称曰：刘君子初甚敬重焉。
    管辂字公明平原人官至少府丞刘智为颍川太守辂尝谓人曰：吾与刘颍川兄弟语使人神思清发昏不假寐自此之外殆白日欲寝矣。
    王粲字仲宣山阳人为侍中潘为人听察对问有机理粲见而贵异之由是知名。
    蜀秦宓字子敕官至大司农时任安与董扶俱以学行齐名後丞相诸葛亮问宓以安所长宓曰：记人之善忘人之过。
    袁徽陈国人寄寓交州时许靖避难至交州太守士燮厚加敬待徽与尚书令荀。《书》曰：许文林（靖字）英才伟士智略足以计事自流宕以来与群士相随每有援急尝先人後已与九族中外同其饥寒其纪纲同类仁恕恻隐皆有效事不能复三陈之耳。
    诸葛亮为丞相初先主领荆州牧辟武陵人廖立为从事年未三十擢为长沙太守先主入蜀亮镇荆州孙权遣使通好於亮因问士人皆谁相经纬者亮答曰：庞统廖立楚之良材当赞兴世业者也。
    吴羊道为始兴太守锺离牧字子为南海太守有异政道与太常滕裔。《书》曰：锺离子吾昔知之不熟定见其在南海感恩部伍智勇分明加操行清纯有古人之风其见贵如此。
    张为会稽东部都尉与孔融。《书》曰：虞仲翔（虞翻字也。）前颇为论者所称美宝为质雕摩益光不足以损。
    虞翻字仲翔为骑都尉初山阴丁览太守徐陵翻一见之便与友善终成显名览子固字子贱翻与同僚。《书》曰：丁子贱塞渊好德堂构克举野无遗薪斯之为懿其美优矣。令德之後惟此君嘉耳。
    晋吴奋为河内太守郡人孙铄少乐为县吏奋以为主簿铄自微贱登纲纪时僚大姓犹不与铄同坐奋大怒遂荐铄於司隶校尉刘讷甚知赏之时奋。又荐铄於大司马石苞苞辟为掾铄将应命行达许昌会台已密遣轻军袭苞於时汝阴王镇许铄过谒之王先识铄以乡里之情私告铄曰：无与祸铄既出即驰诣寿春为苞画计苞赖而获免迁尚书郎在职驳议十有馀事为当时所称。
    张华为太常时陆机与弟俱入雒造华华重其名如旧相识曰：伐吴之役利获二俊。
    周浚为扬州刺史时陆初入雒浚召为从事谓人曰：陆士龙当今之颜子也。
    周弼为御史中丞时裴宏雅有远识博学稽古自少知名弼见而叹曰：。若武库五兵纵横一时之杰也。
    嵇康为中散大夫时阮种弱冠有殊操为康所重康著养生论所称阮生即种也。
    山涛河内人官至仆射郭奕少有重名涛称其高简有雅量。
    王绥司徒戎之子也。裴瓒字国宝楷子也。特为绥所重每从其游戎谓绥曰：国宝初不来汝数往何也。对曰：国宝虽不知绥绥自知国宝绥官至荆州刺史。
    卫为尚书令见乐广而奇之曰：自昔诸贤既殁尝恐微言将绝而今乃复闻斯言於君矣。命诸子造焉曰：此人之冰镜见之莹然。若披雾而睹青天也。
    傅玄位至侍中初敦煌人索靖该博经史兼通内纬州辟别驾郡举贤良方正对策高第玄及张华与靖一面皆厚与之相结。
    郭奕太原人官至尚书阮咸与叔父籍为竹林之游奕高爽有识量知名於时少所推先见咸心醉不觉叹焉奕初为野王令羊祜尝过之奕叹曰：羊叔子何必减郭大业少选复往。又叹曰：羊叔子去人远矣。遂送祜出界数百里坐此免官。
    王述太原人官至尚书令陆讷字祖言少有清操贞厉绝俗述雅敬重之。
    庾岂攵为东海王军谘祭酒有重名为缙绅所推而聚敛积实谈者讥之都官从事温峤奏之岂攵更器峤目峤森森如千丈松虽多节目施之大厦有栋梁之用。
    刘颂广陵人为廷尉同郡华谭素以才学为东土所推颂见之叹息曰：不悟乡里乃有如此才也。
    张宣子新兴人达识之士也。同郡刘殷郡命主簿州辟从事皆以供养无主辞不赴命司空齐王攸辟为掾征南将军羊祜召参军事皆以疾辞宣子劝殷就徵殷曰：当今二公有晋之栋楹也。吾方希达如榱椽耳不凭之，岂能立乎！吾今王母在堂既应他命无容不竭尽臣礼便不得养子舆所以辞齐大夫良以色养无主故耳宣子曰：如子所言岂庸人所识哉！而今而後吾子当为吾师矣。遂以女妻之宣子者并州豪族也。家富於财其妻怒曰：我女年始十四姿识如此何虑不得为公侯妃而遽以妻刘殷乎！宣子曰：非尔所及也。诫其女曰：刘殷至孝冥感兼才识超世此人终当表表为世名公汝其谨事之张氏性亦惋顺事王母以孝闻奉殷如君父焉。
    刘岱广阳人也。同郡霍原年十八观太学行礼因留习之贵游子弟闻而重之欲与相见以其名微不欲昼往乃夜共造焉岱原之父友也。将举之未果而病笃临终敕其子沈曰：霍原慕道清虚方成奇器汝後必荐之及沈为国大中正惠帝元康中进原为二品司徒不过沈乃上表理之诏下司徒参论中书监张华令陈准奏为上品诏可元康末原与王褒等俱以贤良徵累下州郡以礼发遣皆不到。
    李裔为司徒华表以苦节垂名李及司隶王宏等并叹美表清澹退静以为不可得贵贱而亲疏也。
    王旷为侍中裴有器望元帝为安东将军为长史旷与司马越。《书》曰：裴在此虽不治事然识量宏远此下人士大敬附之。
    贲嵩为司徒掾时同郡周ダ少有重名嵩见ダ叹曰：汝颍固多奇士自顷雅道陵迟今复见周伯仁将振起旧风清我邦族矣。（伯仁ダ字也。）。
    桓彝为散骑常侍初过江时晋国初建以王导为丞相军谘祭酒彝见朝廷微弱谓周ダ曰：我以中州多故来此欲求全活而寡弱如此将何以济忧惧不乐往见导极谈世事还谓ダ曰：向见管夷吾无复忧矣。又褚裒字季野名冠中兴彝见而目之曰：季野有皮里阳秋言其外无臧否而内有所褒贬也。
    谢安为太保雅重褚裒尝云：裒虽不言而四时之气亦备矣。
    温峤为骠骑将军峤初至江左王周ダ谢琨庾亮桓彝等并与亲善於时江左草创纲纪未举峤殊以为忧及见王共谈欢然曰：江左自有管夷吾吾复何虑峤尝谓谢琨子尚曰：尊大君岂惟识量宏远至於神鉴沈深虽诸葛瑾之喻孙权不是过也。
    王敦为荆州牧庾亮为散骑常侍时敦在芜湖元帝使亮诣敦筹事敦与亮谈论不觉改席而前退而叹曰：庾元规贤於裴远矣。（元规亮字也。）。
    诸葛恢为内史时杨方好学有异才为郡铃威仪公事之暇辄读五经乡邑未之知恢见而奇之待以门人之礼由是始得周旋贵人间时虞喜兄弟以儒学立名雅爱方为之延誉恢尝遣方为文荐郡功曹主簿虞预称美之以示贺循循报。《书》曰：此子开拔有志意只言异於凡猥耳不图伟才如此其文甚有奇分。若出其胸臆乃是一国所推岂但牧竖中逸群耶闻处旧党之中好有谦冲之行此亦立身之一隅然世衰道丧人物凋弊每闻一介之徒有向道之志冀之愿之如方者乃荒菜之将苗卤田之善秀姿质已良但沾染未足耳移植丰壤必成嘉足下才为世英位为朝右道隆化立然後为贵昔许子将拔樊仲昭於贾竖郭林宗成魏德公於畎亩足下志隆此业二贤之功不为难及也。循遂称方於京师司徒王导辟为掾转东安太守迁司徒参军事方任都邑缙绅之士咸厚遇之。
    周ダ字伯仁安东将军浚之子也。王羲之幼讷於言人未之奇年十三尝谒ダダ察而异之时重牛心炙坐客未啖ダ先割之羲之，於是始知名及长辩赡以骨鲠称。又桓彝与茂伦为ダ所重ダ尝叹曰：茂伦{山奇}历落可笑人也。ダ官至参军将军。
    褚裒为征北将军以义兴太守荀羡为长史既到裒谓佐吏曰：荀生负逸群之气将军有冲天之举诸君宜善事之。
    卢谌为司空刘琨从事中郎杨裕字士伦为慕容大将军左司马谌每称之曰：吾及晋之清平历观朝士多矣。忠清简毅笃信义烈如杨士伦者实亦未几及死甚悼之。
    万宠为临安令郭文旷达不仕既病甚宠迎置县中及其卒宠葬之於所居之处而祭哭之葛洪庾阐并为作传赞颂其美云：
    王澄字平子为军谘祭酒谢鲲为王敦大将军长史澄在敦坐见鲲谈话无倦惟叹谢长史可与言都不眄敦其为人所慕如此。
    桓温为大司马录尚书事王猛字景略隐於华阴怀佐时之志温入关猛披褐而诣之一面谈当时之事扪虱而言旁。若无人温察而异之。
    宋沈怀文为隋王诞府主簿谢庄为谘议参军时江智渊为佐在襄阳诞待之甚厚怀文及庄并与智渊友善怀文每称之曰：人所应有尽有人所应无尽无者其江智渊乎！
    南齐殷冲初仕宋为吴兴令时张岱为水部郎出补东迁令冲谓人曰：张东迁亲贫须养所以栖迟下邑然名器方显终当大至。
    周为中书郎吴郡钱塘杜栖少为同郡张融所知栖出京师从儒士刘受学善清言能弹琴饮酒名儒贵游多敬待之与栖父京产。《书》曰：贤子学业清标後来之秀嗟爱之怀岂知云：已所谓人之英彦。若已有之也。
    梁范述曾仕齐为永嘉太守时萧景为永宁令述曾居郡号称廉平雅服景为政乃榜郡门曰：诸县有疑滞者可就永宁令决。
    任字彦位至新安太守刘孝绰为著作佐郎归沐以诗赠报章曰：彼美咨阳子投我怀秋作讵慰耋嗟人徒深老夫其为名流所重如此（谢举传云：此诗赠举）。
    刘为会稽府丞贺祖道力善三礼少傅家见深器异之尝与造吴郡张融指谓融曰：此生神明聪敏将来当为儒者宗。
    范为侍中时孔休源初到京寓於宗人少府卿孔登以祠事入庙一与相遇深加褒赏曰：不期忽觏清颜顿祛鄙[A092]观天披雾验之今日後命驾到少府门登便拂筵整带谓当诣已既而独造休源高谈尽日同载还家。
    沈约为尚书令当朝贵显轩盖盈门时孔休源初到京或时後来必虚襟引接处之坐右商略文义其为达人所推如此。又王筠自元礼为殿中郎约每见筠文咨嗟吟咏以为不逮也。尝谓筠曰：昔蔡伯喈见王仲宣称曰：王公之孙也。吾家书籍悉当相与仆虽不敏请附斯言自谢眺诸贤零落已後平生意好殆将都绝不谓疲暮复逢於君。
    後魏郭祚字季官至雍州刺史尝谓子景尚曰：封轨高绰二人并国之才必应远至吾平生不妄进举而每荐此二公非直为国进贤亦为汝等将来之津梁也。
    贾祯为雒阳令陆字道晖与弟恭之并有时誉祯见其兄弟叹曰：仆以年老更睹双璧。
    孙蕙蔚为黄门郎陆与弟恭之共候蕙蔚蕙蔚谓诸宾曰：不意二陆复在坐隅吾得谢张公无以延誉汜潜敦煌人胡叟少孤言及父母则泪下春秋当祭之前先求旨酒美饣善尽孝思之敬潜家善酿酒每节送一壶与叟河东裴定等谓潜曰：再三之惠以为过厚矣。子惠於叟何其常也。潜曰：我常给祭者以其常於孝思论者以潜为君子。
    隋祖孝徵为侍中初李德林器量深沉时人未能测惟任城王楷赵彦深魏收陆印大相钦重延誉之言无所不及北齐武王初为中书舍人加通直散骑侍郎三年孝徵入为侍中尚书左仆射赵彦深出为兖州刺史朝士有先为孝徵所待遇者问德林云：是彦深党不可仍掌机密孝徵曰：德林久滞缝衣我尝憾彦深待贤未足内省文翰方以委之寻当有佳处不宜妄说。
    杨素字处道位至太子太师杨达为上开府达为人宏厚有局度杨素每言曰：有君子之貌兼君子之心者惟杨达耳。
    薛道衡为吏部侍郎时李文博为羽骑尉特为道衡所知尝令在厅事帷中披简书史并察已行事。若遇治政善事即抄撰记录如选用疏谬即委之臧否道衡每得其语莫不欣然从之。
    ●卷七百九十二
    ○总录部　慕贤
    诗云：我思古人实获我心语曰：见贤思齐焉盖夫立志之士抗心希古缅慕前哲踵武时彦所以励自讼之操申乐与之愿见於行事而及之知其为人进吾往也。斯皆崇德广业修身践言瞻之在前犹恐不及者也。至其降心屈体从游请益冒涉危难乐闻道义形於咏歌著之绘素不惮行役期揖符采远摭风尚以自伦亻疑。《诗》曰：高山仰止景行行止其斯之谓欤赵。《文子》晋大夫与叔誉观乎！九原（叔誉叔向也。晋羊舌大夫之孙名）。《文子》曰：死者如可作也。吾谁与归（作起也。）叔誉曰：其阳处父乎！（阳处父襄公之太傅）。《文子》曰：行并植於晋国不没其身其智不足称也。（并犹专也。谓刚而专已为狐射姑所杀没终也。植或为恃）其舅犯乎！《文子》曰：见利不顾其君其仁不足称也。（谓久与文公辟难至将反国无君君之心及河授璧诈请亡要君利是）我则随武子乎！利其君不忘其身谋其身不遗其友（武子士会也。食邑於随范字季）晋人谓。《文子》知人（见其所善於前则知其来所举）。
    孔子之所严事於周则。《老子》於卫蘧伯玉（外宽而内直自娱於隐括之中直而不没人之善存盖蘧伯玉之行）於齐晏平仲於楚老莱子於郑子产（君择臣而使之臣择君而事之有道顺命无道衡命盖晏平仲之行）於鲁孟公数称臧文仲柳下惠（孝恭慈仁允德图义约货去怨盖柳下惠之行）铜伯华介山子然孔子皆後之不并世子曰：述而不作信而好古窃比於我老彭（老彭商贤大夫好述古事我。若老彭但述之淳于髡者齐之赘婿也。事齐威王髡博闻强记学无所主其谏说慕晏婴之为人也。
    汉袁盎景帝时为太常与大将军窦婴素相善是时诸陵长安中贤大夫争附两人车骑随者日数百乘汲黯为主爵都尉好游侠任气节行修其谏犯主之颜色尝慕傅伯袁盎之为人。
    郑当时为世子舍人其慕长者如恐不称（恐不称其意）自见年少官薄然其知友皆大父行下有名之士。
    司马相如字长卿蜀郡成都人少时名犬子既学慕蔺相如之为人也。更名相如（蔺相如义而有勇故追慕之）终文园令。
    司马迁为太史令尝曰：。《晏子》谏说犯君之颜此所谓进思尽忠退思补过者哉！假令。《晏子》而在余虽为之执鞭所忻慕焉。又曰：诗有之高山仰止景行行止虽不能至然心乡往之余读孔氏书想见其为人鲁观仲尼庙堂车服礼器诸生以时习礼其家余低徊留之不能去。
    後汉张纯为大司空在位慕曹参之迹务於无为申屠刚扶风茂陵人也。质性刚直尝慕史酋汲黯之为人为大中大夫病去官卒於家。
    侯霸字君房为大司徒时京兆王丹隐居养志质性方洁建武中徵丹为太子少傅霸欲与交友及被徵霸遣子昱候於道昱迎拜车下丹下答之昱曰：家公欲与君结交何为见拜丹曰：君房有是言丹未之许也。
    梁鸿字伯鸾扶风平陵人也。汉末入霸陵山中以耕织为业咏诗书弹琴以自娱仰慕前世高士而为四皓以来二十四人作颂。
    邓骘为虎贲中郎将当朝贵盛闻侍中张霸名行欲与为交霸逡巡不答。
    冯胄字世威奉世之後为司徒李门人尝慕周伯况闵仲叔之为人後隐处山泽不应徵辟。
    荀爽字慈明少时尝就谒李膺因为其御既还喜曰：今日乃得御李君矣。其见慕如此爽後位至司空。
    张楷字公超蜀郡成都人侍中霸之子也。通严氏春秋古文尚书门徒尝百人宾客慕之自父党夙儒皆造门焉车马填街徒从无所止黄门及贵戚之家皆起舍巷次以候过客往来之利楷疾其如此辄徙避之建和三年下诏安车备礼聘之辞以笃疾不行。
    崔瑗为济北相李固为太山太守美瑗文雅奉书礼叙殷勤。
    范丹字史陈留外黄人好违时绝俗为激诡之行尝慕梁伯鸾闵仲叔之为人为莱芜令不到官後辟太傅司空府。
</div>
    <div class="pagination">
<a href="册府元龟_page571.html">上一页</a><span>...</span><a href="册府元龟_page567.html">567</a><a href="册府元龟_page568.html">568</a><a href="册府元龟_page569.html">569</a><a href="册府元龟_page570.html">570</a><a href="册府元龟_page571.html">571</a><span class="current-page">572</span><a href="册府元龟_page573.html">573</a><a href="册府元龟_page574.html">574</a><a href="册府元龟_page575.html">575</a><a href="册府元龟_page576.html">576</a><a href="册府元龟_page577.html">577</a><span>...</span><a href="册府元龟_page573.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
