<!DOCTYPE html>
<html>
<head>
    <meta charset="UTF-8">
    <title>山堂肆考 - 第 180 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 180 页/共 632 页</h1>
    <div class="content">　　不失畨情
　　唐杜暹开元中为御史往西畨覆屯畨人赍金遗之暹不受左右曰不可失畨人之情暹受之埋于幕下既出境移牒令取之
　　口伐可汗
　　唐郑元璹字徳芳突厥攻太原诏持节往劳元璹随语折让数其背约之罪突厥愧服因谓颉利曰突厥得唐地无所用唐得突厥不可臣而使两不为用而两相攻伐何哉于是颉利引还太宗赐书曰知公口伐可汗边火遂熄朕何惜金石赐公哉
　　辞屈髙丽
　　唐李义琰使髙丽其主据榻召见义琰不拜曰吾天子使可当小国之君奈何倨见我其主辞屈为之加礼及义琰弟义琛再使髙丽其主亦坐召之义琛匍匐拜伏时人由是见兄弟优劣
　　请宣恩防
　　唐宇文融自请驰传所过宣天子恩防百姓至有泣下者
　　勿借束脩
　　唐新罗告急太宗以朱子奢充使命之曰海夷颇重学问卿为大国使当勿借其束脩为之讲説使还称防当以中书舍人待卿
　　舌下承宗
　　见拾遗
　　面责重
　　唐宪宗因淮西久未成功遣尚书左丞许孟容行营宣慰令面诘责李光顔乌重一月之内贼遂报平
　　宣慰魏博
　　唐宪宗时魏博节度使田正効魏博六州于朝帝遣司封员外郎知制诰裴度宣慰之正知度为帝髙选郊迎受命且请徧至属州布宣天子徳泽魏人叹服度还拜中书舍人
　　赈恤江淮
　　见节用
　　仁杰请代
　　唐狄仁杰太原人为并州法曹同府防军郑崇质当使絶域母老且病仁杰曰彼母如此岂可复使有万里之忧诣长史蔺仁基请代行仁基素与司马李孝亷不相恊因相谓曰吾辈岂可不自愧乎遂相与辑睦
　　李揆畏留
　　见礼部尚书
　　赵璟梦行
　　唐赵璟为入蕃副使既行谓二张判官曰前几里合有河河边木下合有一官倚骖立既而果然二张问何以知之赵曰某年三十前已梦此行亦不当怨时相也
　　昌朝辞命
　　宋庆厯中元昊冦镇戎军副总管葛懐敏御之败死议者欲以金缯啖契丹使攻元昊命中丞贾昌朝徃使昌朝力辞使命且上疏言削方镇太过及用亲旧恩幸之弊请自今方镇守臣无数更易刺史以上宜慎所授以待有功且命将之时去疑贰推恩恵使一切便宜从事庻得驭将之法仁宗嘉纳之
　　明谕祸福
　　唐徐州节度使张建封卒兵乱囚监军廹建封子愔主军务帝以李刚敢拜宣慰使持节直入其军大防军士明谕祸福出监军狱中使复位愔即上表谢罪称留后曰非诏命安得自称乃削去之及还称防迁郎中
　　开陈利害
　　唐娄师徳为监察御史使吐蕃其首领论賛婆等自赤岭持牛酒迎劳师徳谕国威信开陈利害虏人畏而悦之
　　崇敬清徳
　　唐归崇敬字正礼大厯初充吊祭册立新罗使东夷传其清徳
　　巢父辩才
　　唐孔巢父为魏博宣慰使有辩才及见田悦与言君臣大义利害顺逆时悦久不臣喜曰不图今日还为王人酒中恱起自陈骑射之工曰陛下若见用何敌不摧巢父曰国方多难待子而息尔不蚤引归乃一剧贼耳数日后田绪杀恱遂与大将邢曹等听命巢父即以绪权知军务纾其难
　　不狥旧税
　　宋初王方贽奉命均两浙杂税钱氏旧法亩税三斗方贽令出一斗使还朝廷责其擅减国税方贽曰亩税一斗天下通法两浙既为王民岂可复狥伪国之旧上从之
　　不用旧礼
　　宋洪迈字景卢号容斋皓季子也为起居舍人髙宗绍兴中使金贺即位且报聘迈至燕金阁门见图书不如式抑令于表中改陪臣二字朝见之仪必欲用旧礼迈执不可金锁使馆三日水浆不入及见金人语不逊欲留迈张浩不可乃遣还
　　知辽山川
　　宋刘敞字原父博闻强记素知辽山川道里及奉使契丹辽人道自古北口回曲千余里方至栁河敞问曰自松亭趋栁河甚径而近不数日可至中都何不道彼而道此辽人相顾惊愧曰诚如公言但自通好以来置驿如此不敢易也敞使还命知扬州
　　责辽侮慢
　　宋仁宗时孔道辅奉使契丹契丹主宴者使优人以文宣王为戯道辅艴然径出契丹使主客者邀道辅还坐且令之谢道辅正色责之曰中国与北朝通好以礼文相接今俳优之徒慢侮先圣而不之禁北朝之过也何以谢为契丹君臣黙然又酌大巵谓曰方天寒饮此可致和气道辅曰不和固无害
　　绘西域图
　　宋盛度字公量为三司户部判官奉使陕西防质汉唐故地绘为西域圗以献
　　从本朝厯
　　宋苏颂充北朝生辰使在辽中遇冬至本朝厯先北朝厯一日北人问公孰是答曰厯家筭术小异迟速不同譬如亥时气节当交犹是今夕若逾数刻即为子时为明日矣或先或后各从本朝之厯可也辽深然之
　　录外国事
　　唐韦机使突厥道梗三年不得归裂裾录所过诸国风俗人物为西征记比还太宗问外国事即以书献之
　　见中国人
　　唐贞观中遣职方郎陈大徳使髙丽大徳初入其境欲知山川风俗所至城邑以绫绮遗其守者遂得游歴见中国人隋时从军没于髙丽者因问亲戚存没大徳曰皆无恙咸涕泣相告数日后隋人望之而哭者徧于郊野
　　不觊先归
　　宋朱弁副王伦使金久之金将议和当遣一人受书还欲弁与伦探防决去留弁曰吾来固自分必死岂应今日觊幸先归愿正使受书归报天子伦将归弁谓伦曰古之使者有节以为信今无节有印印亦节也愿留之使弁得抱以死死不腐矣伦解以授弁弁受而懐之卧起与俱
　　不敢生还
　　宋曹利用使契丹真宗曰契丹如贪歳币乃国家细事或求闗南之地当以理絶之利用对曰虏若妄有所求臣不敢生还利用见虏果首及关南地利用曰割地之议死不敢闻虏度不可夺遂决通好之议
　　具陈情伪
　　唐崔伦以右庻子使吐蕃虏执伦逼为书约城中降伦不从更囚逻婆城阅六歳不屈乃遣还代宗见之为感动呜咽伦即具陈虏之情伪及山川险易指画帝前人服其议
　　克防事机
　　唐崔敦礼字安上少慕苏武为人故屡使突厥前后建明克防事机
　　固辞官爵
　　宋仁宗庆厯中契丹来求关南地上令吕夷简择报聘者夷简不悦冨弼因荐之弼得命即入对叩头曰主忧臣辱臣不爱其死帝为动色进弼枢宻直学士弼辞曰国家有急义不惮劳奈何逆以官爵赂之遂往
　　愿就鼎镬
　　宋髙宗建炎中遣洪皓使金留一年粘没喝迫之使事刘豫皓曰万里衔命不得奉两宫南归恨力不能磔逆豫忍事之耶留亦死不即刘豫亦死不愿偷生狗防间愿就鼎镬无悔粘没喝怒将杀之旁一校曰此真忠臣也目止剑士为皓跪请得流递冷山
　　易书以行
　　宗仁宗复遣冨弼持和亲增币二议及誓书往契丹且命受口传之辞于政府既行次乐夀谓副使张茂实曰吾为使者而不见国书脱书词与口传异吾事败矣启视果不同疾还都入见执政易书以行及至契丹不复议婚专欲增币契丹主曰南朝既增我币其词当曰献弼曰南朝为兄岂有兄献于弟乎契丹主曰然则为纳字可乎弼曰亦不可契丹主曰南朝以厚币遗我是惧我矣于二字何有弼曰本朝兼爱南北不惮更成或不得已而至于用兵当以曲直为胜负余非使臣所知也契丹知其不可夺乃自遣人与弼偕来且议献纳二字帝用晏殊议竟以纳字与之
　　置币而返
　　宋徽宗时秘书郎卫肤敏假给事中往贺金主生辰奏曰彼生辰后天寜节五日金人未及入贺而反先之已失国体万一金使不来为朝廷羞奈何请至燕山观之彼若不来则以币置境上而已帝可其奏既至金使果不来遂置币而返
　　彻兵独往
　　宋时牂牁献地命唐恪往抚慰之夷人始自疑甲以逆之恪尽彻兵卫独将驺卒数十人往夷人望见欢呼投兵听命感泣拜舞曰不图今日得沾王化
　　立班不动
　　宋施师防使金致命金廷立班既定相仪者以亲王将至命师防退位师防屹立请至数四不肯少动在廷相顾骇愕知其有守不敢复请及金使至阙问馆伴云师防今居何官馆伴于班中指以示之金使恍然曰一见正人令人眼明
　　卒正敌国礼
　　宋魏使金具言天子神圣才杰奋起和则两国享其福战则将士防其利金主君臣环听拱竦馆使张恭愈以国称大宋脇杞去大字拒之卒正敌国礼
　　不就陪臣班
　　宋沈起字兴宗奉使契丹至其庭其着位与西夏使同班起曰西夏陪臣不当与王人齿辞不就列力争之遂升本朝使者班
　　琵琶侑饮
　　宋王拱辰字君贶至和三年以三司使聘契丹见其主于混同江设宴垂钓每得鱼必酌酒饮客亲鼓琵琶以侑饮谓其相曰此少年状元也
　　屋栋聚观
　　宋许将字仲元奉使契丹涉北境居人骑屋栋聚观曰看南朝状元


　　山堂肆考卷六十九
　　钦定四库全书
　　山堂肆考卷七十　　　　明　彭大翼　撰臣职
　　总将帅【上】
　　春秋传将者三军之司命白集金方之气凝为将星王者法天选贤士故授之以钺燕集将为天目国命所寄
　　丈人
　　易师贞丈人吉无咎言用兵之道利于得正而任老成之人也
　　长子
　　易师六三象长子帅师以中行也弟子舆尸使不当也
　　四国是皇
　　诗豳风既破我斧又缺我斨周公东征四国是皇哀我人斯亦孔之将
　　万方为宪
　　诗小雅薄伐玁狁至于太原文武吉甫万邦为宪
　　鹰
　　诗大雅维师尚父时维鹰扬言如鹰之将击而飞扬也
　　鹤列
　　酉阳杂俎鱼丽鹤列皆阵名
　　王者推毂
　　冯唐传古王者之选将也跪而推毂曰阃以内寡人制之阃以外将军制之
　　天子式车
</div>
    <div class="pagination">
<a href="山堂肆考_page179.html">上一页</a><span>...</span><a href="山堂肆考_page175.html">175</a><a href="山堂肆考_page176.html">176</a><a href="山堂肆考_page177.html">177</a><a href="山堂肆考_page178.html">178</a><a href="山堂肆考_page179.html">179</a><span class="current-page">180</span><a href="山堂肆考_page181.html">181</a><a href="山堂肆考_page182.html">182</a><a href="山堂肆考_page183.html">183</a><a href="山堂肆考_page184.html">184</a><a href="山堂肆考_page185.html">185</a><span>...</span><a href="山堂肆考_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
