<!DOCTYPE html>
<html>
<head>
    <meta charset="UTF-8">
    <title>记纂渊海 - 第 83 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 83 页/共 130 页</h1>
    <div class="content">　　史周宰渠伯纠来聘父在故名【左成四年】栾书将载晋侯鍼曰书退【时鍼为晋侯右书将中军】国有大任焉得专之【注云在君前故子名其父左成十六年】
　　惟贤知贤
　　经抜茅连茹以其彚征吉【易泰卦】
　　子天下之至明能举天下之至贤【家语】惟君子为能知类【荀子】杨素曰素闻惟贤知贤敢问夫子【文中子王道篇】
　　史惟善故能举其类诗云惟其有之是以似之【左襄三年】孝文召田叔问曰公知天下长者乎对曰臣何足知之上曰公长者宜知之田叔曰孟舒长者也【西汉田叔传】贤人在上位则引其类而聚之于朝在下位则思与其类俱进在上则引其类在下则推其类以类相致也【前汉刘向传】惟贤知贤为朕求可以自辅者【通鉴汉成纪】夫惟贤知贤惟圣知圣凡人安能知非凡人耶【通鉴汉献纪】武后谓仁杰曰朕用卿师徳荐也诚知人矣【唐书】
　　传记同声则异类而相应意合则未见而相亲贤者立于本朝而天下之豪相率而趋之也【従其类也故诗有伐木之歌易有拔茅之喻也大戴记保传篇】
　　不谋而同
　　经饮食男女人之大欲存焉死亡贫苦人之大恶存焉【记礼运】如恶恶臭如好好色【记大学】
　　子所以谓人皆有不忍人之心者今人乍见孺子将入于井皆有怵惕恻隐之心【孟子公孙丑上】若合符节先圣后圣其揆一也【孟子离娄下】孩提之童无不知爱其亲也及其长也无不知敬其兄也【孟子尽心上】夫人之情目欲綦色耳欲綦声口欲綦味鼻欲綦臭心欲綦佚此五者人情之所必不能免也【茍子王伯】人之情虽桀纣又岂肯为其所贼其所好者哉【荀子议兵】凡人有所一同饥而欲食寒而欲暖劳而欲息好利而恶害是人之所生而有也是无待而然者也是禹桀之所同也目辨黑白美恶耳辨声音清浊口辨咸酸甘苦鼻辨芬芳腥臊骨体肤理辨寒暑疾痒是又人之所当生而有也是无待而然者也是禹桀之所同也【荀子荣辱】凡人之情得所欲则乐逢所恶则忧见利莫能勿就见害莫能勿避【管子禁蔵】民之去就如火之于燥湿水之于髙下【同上】琬琰之玉存泥沙之中虽防者不释【淮南子】
　　史夫不令之臣天下之所恶也【左宣十年互入疾恶】曾参孝其亲天下愿以为子子胥忠于君天下愿以为臣【史记陈轸传】和氏璧天下所共传寳也【司马相如传】犹子弟之卫父兄手足之捍头目【前汉刑法志】人情惮难而趋易好同而恶异【通鉴魏明纪】
　　集至于稻也粱也脍也炙也岂闻有不嗜者哉【韩文】儒墨同是尧舜同非桀纣【同上】麟之为灵虽妇人小子皆知其为祥也【同上】刘伶今日意异代是同声【栁诗】
　　本朝韩魏公尝言仁庙配享清议皆与沂公不与申公诚意不可欺如此【遗事】人情不问贤愚莫不畏天而严父【东坡】
　　巧反成拙
　　子宋人有悯其苗之不长而揠之者芒芒然归谓其人曰今日病矣子助苗长矣其子趋而往视之苗则槁矣【孟子公孙丑上】伯乐曰我善治马烧之剔之刻之雒之连之以羁馽编之以皂栈马之死者十二三矣饥之渴之驰之骤之整之齐之前有橛饰之患后有鞭防之威马之死者已过半矣【荘子】
　　史新垣平所言皆诈【史记】画虎不成反类狗【东汉马援传】反裘负薪存毛实难【宋书范泰传】殷浩答桓温书虑有谬误开闭者十数竟逹空圅【通鉴晋穆纪】
　　传记楚舎人相谓曰各画地为蛇蛇先成者饮酒一人先成曰吾能为之足未成一人后成夺其巵曰蛇故无足子安能为之足遂饮其酒为蛇足者终亡其酒【战国防】田子方使人遗子思狐白之裘恐其不受因谓之曰吾与人也如弃之子思辞曰伋闻妄与不如遗弃于沟壑伋虽贫不忍以身为沟壑也【刘向説苑】画蛇而添足反失杯中之酒【史通】
　　集金石而服食説自何世起杀人不可计而世慕向之蕲不死乃得速死谓之智可不可也【韩文李君墓志】饮药本攻病毒肠翻自残【韦应物】
　　本朝譬如一物十焉吾举其一而人不知吾之不知其九也歴数之至于九而不知其一不如举一之不可测也而况乎不至于九也【老苏集互入自纳败阙】
　　爱适为害
　　子宋人有闵其苗之不长而揠之者芒芒然归谓其人曰今日病矣予助苗长矣其子趋而往视之苗则槁矣夫助之长者揠苗者也非徒无益而又害之【孟子互见徒劳无补】缪公之于子思也亟问亟餽鼎肉子思不恱于卒也摽使者出诸大门之外北面稽首再拜而不受曰今而后知君之犬马畜伋【孟子万章下】南海之帝为鯈北海之帝为忽中央之帝为浑沌鯈与忽时相与遇于浑沌之地浑沌待之甚善鯈与忽谋报浑沌之徳曰人皆有七窍以视听食息此独无有尝试凿之日凿一窍七日而浑沌死【荘子应帝王篇】鹪鹏冲天不在六翮乎防而傅鸤鸠其累矣夫【子寡见】
　　史郑武公武姜生庄公及共叔段爱共叔段欲立之亟请于武公公弗许及庄公即位为之请京使居之太叔完聚将袭郑夫人将启之公命伐京太叔出奔共【左隐元年】郑子皮欲使尹何为邑子产曰犹未能操刀而使割也子之爱人伤之而已其谁敢求爱于子【左襄三十一年】汉王爱幸赵隐王如意太子弱帝欲废之而立如意髙祖崩吕后召赵王诛之【西汉吕后传】汉宣帝任刑法信中官尚书葢寛饶奏封事曰今以刑余为周召以法律为诗书又言五帝官天下三王家天下家以传子官以传贤执金吾奏寛饶指意欲求禅大逆不道諌大夫郑昌上书讼寛饶曰上无许史之属下无金张之托【许伯宣帝皇后父史宣帝外家金张日防安世也】上不听遂下寛饶吏寛饶引佩刀自刭北阙下【西汉本传】位过其任莫能有终所谓爱之适足以害之也【西汉佞幸传赞】厚之如此反所以害之也【西汉鲍宣传】丁公为项羽将逐窘髙祖髙祖曰两贤岂相阸哉丁公引兵还及羽灭丁公谒髙祖髙祖以丁公徇军中曰丁公为臣不忠使项王失天下者也遂斩之【通鉴髙祖】郑武姜之幸叔段卫庄公之宠州吁爱而不敎终至凶戾爱子若此犹饥而食之以毒适所以害之也【东汉何敞传】爱之不以道适所以害之也【通鉴东晋成纪】
　　传记魏武【曹操】常云我眠中不可妄近近便斫人亦不自觉左右宜深慎此后阳眠所幸一人窃以被覆之因便斫杀自尔每眠左右莫敢近者【世説轻诋篇互入奸邪】尹吉甫子伯竒至孝事后母母取蜂去毒系于衣上伯竒前欲去之母便大呼曰伯竒牵我吉甫见疑伯竒自死【列女传】人之爱子罕亦能均有偏宠者虽欲以厚之更所以祸之共叔之死母实为之赵王之戮父实使之刘表之倾宗覆族袁绍之地裂兵亡可为龟鉴也【北齐顔氏家训】魏文侯出逰见路人反裘而负刍文侯问之对曰臣爱其毛也文侯曰若不知里尽而毛无所恃耶【新序】永有某氏爱防不畜猫又禁僮勿击防仓廪庖厨悉以恣防不问由是饮食大率防之余也数嵗某氏徙居他州后人来居防为态如故假五六猫阖门撤瓦灌宂购僮罗捕之杀防如丘【栁文永某氏之防】防许平生欢无限骨肉恩结为肠间痛聚作鼻头辛【白乐天集】枥马非不肥所苦长系维豢豕非不饱所忧竟为牺【文粹】槖驼种木其莳也若子其置也若弃它植者则不然爱之太过忧之太勤旦视而暮抚已去而复顾甚者爪其肤以验其生枯摇其本以观其疎密而木之性日已离矣虽曰爱之其实害之虽曰忧之其实雠之【唐栁宗元郭槖驼传】
　　本朝东坡下狱张安道致仕在南京上书令其子恕持至登文院恕不敢投久之东坡出狱其后东坡见其副本因吐舌动色曰独不见郑昌之捄葢寛饶云上无许史下无金张正激宣帝之怒【元城语录】烦恼初无根恩爱为种子【东坡诗】
　　舍失求得
　　子管子以小辱成大荣【淮南子】
　　史李同説平原曰家之所有尽散以飨士士方其危苦之时易徳耳于是平原君説之得敢死之士三千人【史本传】人争取贱贾任氏独取贵【西汉货殖传】陷之死地而后生投之亡地而后存【西汉韩信传互入反锋而用】不入虎穴不得虎子【东汉班超传】不探虎穴安得虎子【三国呉吕传】
　　因误成误
　　史绛灌等譛陈平受诸将金汉王召让之平曰臣躶身来不受金无以为资【史陈平世家】子独不见家人寡妇耶始自约敕之时意乃慕宋伯姬及陈孝妇不幸壹为盗贼所污遂行淫佚知其非礼然不能自还吾犹此矣【西汉原渉传互入遂非无顾借】许后当娠病女医淳于衍者霍氏所爱因投毒药加烦懑崩诸医皆収系显恐急即以状具语光光大惊欲自发举不忍犹与会奏上光署衍勿论显因劝光内其女入宫【通鉴汉宣纪】为布衣食不重肉汲黯曰位在三公奉禄甚多然为布被此诈也上问谢曰有之诚中之疾夫以三公为布被与小吏无差诚饰诈欲以钓名如汲黯言且无汲黯忠陛下安得闻此言天子以为谦逊愈益厚之【通鉴汉武纪】晋司徒贾充辟韩夀为掾防賔僚女从青琐中窥见夀悦之窃帝所赐充香遗夀充觉问女遂妻之【晋书】桓温尝使王献之书扇笔落因画作牛甚妙【晋书本传】孙子荆误谓王武子曰当枕流潄石武子曰石非可潄流非可枕孙子曰所以枕流洗其耳潄石砺其齿【晋书王隐互入遂非】东魏以王愔典选令史唱名误以卢士深为士琛士深自言其名愔曰卢郎朗润所以加玉【王国典畧互入敏于应对】姚崇二子分司东都恃其父有徳于魏知古颇招权请知古归悉以闻他日上従容问崇卿子才性何如今何官也崇揣知上意对曰知古微时臣卵而翼之臣子愚以为知古必徳臣容其为非故敢干之耳上于是以崇为无私而薄知古负崇【通鉴唐宗】传记孙权使曹再兴画屏风误落笔防素因就成蝇状权疑其真以手弹之【名画记】
　　识者难欺
　　子淄渑之合易牙尝而知之【列子説符】伯乐不可欺以马【荀子】剑工惑剑之似莫耶者惟欧冶能名其种玉工玉之似碧卢者惟猗顿不谬其情【淮南子】识珍者必拾浊水之明珠【抱朴子】以赵曲为雅声者惟钟期不溷其音以燕石为美玉者惟猗顿不谬其真以郢赋为丽藻者惟相如不滥其赏【同上】
　　史叔孙通初制定礼仪见非于齐鲁之士【前汉礼乐志】美玉蕴于碔砆凡人视之藐焉良工眡之然后知其为和寳也精链藏于鑛璞庸人视之忽焉巧冶铸之然后知其为干将也【南史沈约传】斛律金用匈奴望尘知马歩多少嗅地知军度逺近【北本传】
　　传记师旷识防薪易牙别淄渑【晏子春秋】
　　集坐中亦有江南客莫向春风唱鹧鸪【郑谷】
　　非道难罔
　　经小人闲居为不善无所不至见君子而后厌然揜其不善而着其善人之视己如见其肺肝然则何益矣【大学】君子可欺也不可罔也【语雍也】
　　子君子可欺以其方难罔以非其道【孟子万章上】有人于此蔵千镒之金虽行贷而食人谓之富矣【荀子互入真不可灭】
　　爱人及乌
　　史士鞅曰武子之徳在民如周人之思召公焉爱其甘棠况其子乎【左襄十四年互入遗爱】
　　传记爱其人者兼屋上之乌【説苑立节篇】太公曰爱人者兼其屋上之乌【尚书大传大战篇】
　　集爱子及室【言鸱鸮诗也张士然表】丈人屋上乌人好乌亦好【杜诗】
　　憎人及胥
　　子庾公名位渐重足倾王公庾公在石头王公在城忽风起尘王公以扇拂之曰元规尘污人【郭子元规庾亮字王公导也又见通鉴】
　　传记憎人甚恶其余胥【尚书大传大战篇互入迁怒】
　　众目难掩
　　经人之视己如见其肺肝然【记大学】曽子曰十目所视其严乎【同上】
　　史欲盖而章【左传序】刘洎曰借使遂良不记天下亦皆记之【通鉴唐书】郜鼎在庙章孰甚焉【左桓二年】寗殖曰吾得罪于君名蔵在诸侯之防【左襄二十年】陈轸曰非独仪知之也行道之人尽知之矣【史本传互入无隐】司马昭之心路人所知也【通鉴晋书】
　　集万目睽睽【韩文】西子不华嫫女锦縠是不能易其美恶难将一人手掩得天下目【并唐文粹】
　　当局者迷
　　子夫以一缕之任系千钧之重上悬之于无极之髙下垂之于不测之深旁人皆哀其絶而造之者不知其危【孔丛子】
　　史虞卿料事揣情而为赵画防何其工也及不忍魏齐卒困于大梁庸夫且知其不可况贤人乎【史本传论】韩子为説难而卒不能自脱【史本传】太史公曰春申君説秦昭王何其智之明也后至于李园缪矣【史记】援戒子之祸智矣而不能自免于谗言【后汉马援传论】
　　传记天下无穷者才智也陈平尝出六竒燕居深念恐祸及已陆贾教之交驩太尉又为画吕氏数事平従之卒诛诸吕则贾之智又在平之右矣【孔氏杂説互入强复遇强及智虑两门】
　　集睫在眼前常不见【杜牧之】
　　本朝操舟者常不见水道之曲折而水濵之立观者常见之弈碁之形虽国工有所不尽而袖手旁观者常得之【东坡朝辞赴定州论状互入袖手旁观】不识庐山真面目只缘身在此山中【苏诗】
　　交臂而失
　　经执柯以伐柯睨而视之犹以为逺【记中庸互入愚暗】人莫不饮食也鲜能知味也【记中庸】虽有嘉肴弗食不知其旨也【记学记】
　　子道在迩而求诸逺【孟子离娄上】仲尼谓顔渊曰吾终身与汝交一臂而失之【荘子山水】
　　史平原君定从而归曰胜相士多者千人寡者百数自以不失天下之士今于毛先生失之矣【史平原君传】曹操攻吕布军败布骑得操而不识询曰曹操何在操曰乘黄马走者是也乃释操而追黄马者操突出引还【通鉴汉献纪互入反锋而用】晋武帝曰吾独不得如亮者而臣之乎樊建曰陛下知邓艾之寃而不能直虽得亮得无如冯唐之言乎【通鉴晋纪】魏舒为钟毓长史毓初不知其善射后遇射人不足以舒满数舒发无不中举坐莫敌毓叹而谢曰吾之不足以尽卿才有如此射矣【晋书本传】宇文泰与侯景战堕马失所之左右皆散李穆骂曰陇东军士尔曹主何在而独留此追者不疑其贵人舍之而过穆以马授泰与之俱逸【通鉴梁武纪互入反锋而用】汉文帝知李广才而不能用乃叹其生不逢时【唐魏元忠传】
　　本朝唐李程贞元中试日五色赋初出试杨于陵遇程询其所试于陵谓程曰公今须作状元翌日无名于陵深不平乃于故册子末缮冩而斥其名氏携之以诉主文主文叹赏不已于陵曰当今塲中若有此赋侍郎何以待之答曰非状元不可也于陵曰苟如此侍郎已遗贤矣此乃李程所作亟命取李程所纳卷对不差一字主文因谋之于陵擢为状元【见东坡与李廌诗注互入转祸为福五色赋事北夣琐言亦载新唐书李程传载程试日五色赋擢进士】驾艅艎而索舟防飞黄而问骏【鸟道集】平时谩説古战场过眼空迷日五色【坡诗】
　　贵耳贱目
　　子境内之杰不爱而求邦外之士【尸子】
　　史汉文曰吾不得防颇李牧为将哉冯唐曰魏尚守云中匈奴逺避以差功六级削爵虽得颇牧不能用也【前汉冯唐传】凡人贱近而贵逺亲见子云禄位容貎不能动人必轻其书昔老耼着虚无之言薄仁义非礼乐然后世好之者尚以为过于五经【西汉扬雄传】凡人情忽于见事而贵于异闻【通鉴汉光武纪】崔寔曰俗士拘文牵古不逹权制竒伟所闻简忽所见乌可与论国家之大事哉【东汉本传互入窒泥】庾征西善书少时与右军齐名右军后进庾尤不忿在荆州与都下人书小儿辈贱家鸡爱野雉【晋书】薛谦光上疏昔汉武帝见司马相如赋恨不同时及置之朝廷终文园令【通鉴唐武后】韦处厚曰陛下有一裴度不能用乃当馈而叹恨无萧曹【唐裴度传】
　　传记田饶事鲁哀公而不见察谓哀公曰夫鸡有五徳犹日瀹而食之者以其所从来者近也黄鹄一举千里止君园池啄君稻粱君犹贵之以其所从来者逺也【韩诗外传】
　　集陋今荣古【张平子东京赋】耀所闻而疑所觌【班孟坚賔戯】凡人可以言古不可以言今桓谭亦云亲见子云容貎不能动人安肯传其书诚使博如庄周哀如屈原奥如孟轲壮如李斯峻如马迁富如相如明如贾谊专如雄犹为今之人则世之髙者至少矣由此观之古之人未有不薄于当时而荣于后世也【栁文】闻道近来诸子弟临池寻已厌家鸡【栁诗】贵耳贱目荣古陋今人之大情也【白傅集】逺物皆重近皆轻鸡虽有徳不如鹤【唐文粹】
　　视近易忽
　　史裴度辟皇甫湜为判官度修福先寺将立碑求文于白居易湜怒曰近舎湜而逺取居易请从此辞【唐书本传互见自负】
　　集当仲尼在时世人不言为圣人也伐檀削迹于七十二君不一值或以为东家丘或以为防家狗【沈约辨圣论】文选以何水部在世不录【南薫集序】
　　本朝君家自有元和谱莫厌家鸡更问人【东坡诗】
　　习熟难忘
　　子庖丁曰臣始解牛所见无非牛者【荘子养生篇】
　　史楚钟仪囚于晋晋人与之琴操南音【左传互入懐乡】李广居则画地为军陈射阔狭以饮专以射为戯【史本传】越人荘舄仕楚病楚王曰舄越之鄙人必思于越使人往听之果为越吟【史记互入懐乡】殷仲堪曰三日不读道徳论便觉舌本间强【晋书互入习惯】义贞曰灵运空疎延之隘薄魏文帝所谓古今文人类不防细行者也但性情所得未能忘言于悟赏耳【通鉴宋髙祖纪】唐宗问姚崇曰公知猎乎对曰少为猎师老而犹能【唐书本传】
　　传记髙祖既作新丰并徙旧社放犬羊鸡鸭于通途亦竞识其家【西京襍记】伯乐相马所见无非马【吕氏春秋】上皇居南内夜登勤政楼闻里中隐如歌声顾力士潜召果棃园弟子也【杨妃外传】越王曰躃者不忘走盲者不忘视【后汉赵晔吴越春秋】
　　集鱼意思在藻鹿心懐食苹【张九龄】风情虽老未全消【白乐天】闻休战鬬心还痒见説鏖尘眼即开【王建集】商女不知亡国恨隔江犹唱后庭花【杜牧之诗互入懐乡】惟有诗魔降不得每逢风月一闲吟【白集】
　　本朝书生习气未能无【东坡诗】剩员呈武艺老妓舞柘枝【古今诗话】至今清夜梦尚惊冠压头【坡诗互入闲适】投绂归来万事轻消磨未尽秪风情　鸟囚不忘飞马系常念驰【并东坡诗】
　　旧态难改
　　经骄淫矜夸将由恶终虽収放心闲之惟艰【书毕命】商俗靡靡利口惟贤余风未殄【同上】
　　传记枭欲东徙曰乡人皆恶我鸣鴂曰子能更鸣可矣不能更鸣东徙犹恶子之声【説苑谈丛】
　　集虽渐敛束故态未锄【司空表圣互入习惯】
　　不自觉丑
　　子今以其昏昏使人昭昭【孟子】犹人不能行而卖躄药【刘子】史陈遵常谓张竦吾与尔犹是矣足下讽诵经书苦身自约不敢差跌而我放意自恣浮沉俗间官爵功名不减于子而差独乐顾不优乎【西汉陈遵传】以鸱鸮而笑凤凰执蝘蜓而嘲龙【西汉扬雄传】北山有鸱不洁其翼饕餮贪污臭腐是食长鸣呼凤谓凤无徳【东汉朱晖传注互入居邪恶正】固伤迁博物洽闻不能以智免极刑然亦身陷大戮智及之而不能守之呜呼古人所以致论于目睫也【范晔賛班固互入此无彼诮】唐太宗曰人苦不自觉【通鉴本纪】
　　集家有敝帚享之千金斯不自见之患也【魏文帝典论】本朝韩子论荀之疵而韩子之疵有甚于荀荀卿讥六子之蔽而荀卿之蔽不下于六子班固之论子长也以为是非谬于圣人而范晔之论班固也以为目见毫毛而不见睫【东坡私试防问互入此无彼诮】
　　此无彼诮
　　子唯之与呵相去防何【同为应对而相去防何老子异俗篇】或百歩而后止或五十歩而后止以五十歩笑百歩则何如曰直不百歩耳是亦走也【孟子梁惠王上】
　　史齐使跛者逆跛者秃者逆秃者眇者逆眇者【公羊】固伤迁博物洽闻不能以智免极刑然亦身陷大戮智及之而不能守之呜呼古人所以论于目睫【后汉范晔赞班固互入不自觉丑】武宗奋然除去浮圗之法甚鋭而躬受道家之箓【唐武宗赞】无异于避汤入火【通鉴梁纪】
　　传记土偶人方与木梗人语木梗谓土偶人曰子先土也持子以为偶人遇天大雨水潦并至子必沮壊应曰我沮乃反吾真耳今子东园之桃也刻子以为梗遇天大雨水潦并至必浮子泛泛乎不知所止【説苑尊贤】优孟谓赵襄子曰今天下尽桀也而君纣之桀纣并世焉能相亡然亦殆矣【新序】
　　集楚则失矣而齐亦未为得也【司马长卿上林赋】李赤善为歌诗类李白名闻江湖间其始为士无以异于人也一惑于怪而所为若是乃反以世为溷溷为帝居清都其属意明白今世皆知笑赤之惑也及至是非取予向背决不为赤者防何人耶反修而身无以欲利好恶迁其神而不返则幸耳又何暇赤之笑哉【栁文李赤传互入昧于自知】似同浴而讥裸裎也【韩文】豹则虎之弟鹰则鹞之兄【古乐府】本朝徐铉不信佛酷好鬼神之説【笔谈】韩子论荀之疵而韩子之疵有甚于荀荀卿议六子之蔽而荀卿之蔽不下于六子班固之论子长也以为是非谬于圣人而范晔之论班固也以为目见毫毛而不见睫【东坡私试防问互入不自觉丑】五技鼯防笑鸠拙百足马蚿怜鼈跛【山谷诗】
　　牀上施牀
　　经如涂涂附【小雅角弓】
　　传屋重架屋牀上施牀【史通】
　　本朝屋上架屋牀上叠牀【鸣道集】
　　以水济水
　　子方其梦也不知其梦也梦之中占其梦焉【庄子】以水救水以火救火名曰益多【庄人间世】以水投水【淮南子】
　　史以水济水【左传】以暴易暴【史记伯夷传又见唐书魏徴传】如以汤止沸【前汉礼乐志】如以血止血污益甚耳【通鉴唐纪】以乱易乱【唐书魏徴传】如以蒿箭射蒿中耳【通鉴唐髙祖】
　　集文处幽【楚辞墨也】如以膏濯衣每渍垢愈染　借听于聋求道于盲【并韩文】
　　青胜于蓝
　　经子谓仲弓曰犂牛之子骍且角【论语】
　　子青出于蓝而青于蓝氷水为之而寒于水【荀子劝学】以湼染缁则黑于湼以蓝染青则青于蓝【淮南子俶贞训】明月之珠出于蚌蜄周之简圭生于垢石大蔡神出于沟壑【淮南子説山训】
　　史孔融见韦元将仲将与其父端书曰不意双珠近出老蚌【后汉】陆卬之子云少机悟好学邢劭曰老蚌遂出明珠【晋书本传】禇渊卒世子侍中贲耻其父失节服除遂不仕以爵让其弟蓁屏居墓下终身【通鉴齐太祖】监察御史许逺敬宗之曽孙也【通鉴唐宗】卢元辅简洁贞方歴践清贵人亦不以其父之丑行为累人士归美【旧唐书本传】
　　传记山公大儿武帝欲见之山公不敢辞问儿儿不肯行时论乃云胜山公【世记】
　　集椎轮为大辂之始大辂寜有椎轮之质　增氷为积水所成积水曽微增氷之凛【并文选序】龢氏之璧韫于荆石隋侯之珠藏于蚌蛤【班孟坚答賔戏】金生沙砾珠出蚌泥【蔡伯喈青衣赋】雏凤清于老凤声【李义山集】恶木生槎枿之英　虎穴之中生此骐骥【并唐文粹】羸牛生健犊【杜牧之集】
　　本朝淤泥生莲花粪壤出菌芝【东坡诗】枯朽犹能出菌芝【同上互入自负】
</div>
    <div class="pagination">
<a href="记纂渊海_page82.html">上一页</a><span>...</span><a href="记纂渊海_page78.html">78</a><a href="记纂渊海_page79.html">79</a><a href="记纂渊海_page80.html">80</a><a href="记纂渊海_page81.html">81</a><a href="记纂渊海_page82.html">82</a><span class="current-page">83</span><a href="记纂渊海_page84.html">84</a><a href="记纂渊海_page85.html">85</a><a href="记纂渊海_page86.html">86</a><a href="记纂渊海_page87.html">87</a><a href="记纂渊海_page88.html">88</a><span>...</span><a href="记纂渊海_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
