<!DOCTYPE html>
<html>
<head>
    <meta charset="UTF-8">
    <title>玉海 - 第 249 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 249 页/共 284 页</h1>
    <div class="content">　　秦始皇三十六年使御府视璧
　　汉武库　令
　　高帝纪七年二月萧何治未央宫立武库太仓【黄图武库在未央宫】　史记樗里子汉长乐宫在东未央宫在西武库正直其墓【墓在渭南章台之东】　百官表武库属中尉执金吾有令丞【専主兵器而天子又自有若卢以藏兵器考工室以主作器械考工令主作兵器弩弓铠之属器成则传执金吾入武库】　食货志武帝时击南粤西羌边兵不足发武库工官兵器以澹之　列叔孙通论恵帝作复道筑武库南　田蚡尝请考工地益宅上怒曰君何不遂取武库　毋将隆当哀帝时为执金吾上使中黄门发武库兵前后十辈送董贤及乳毋王阿舎隆奏言武库兵器天下公用国家武备缮治造作皆度大司农钱大司农钱自乘舆不以给共养劳赐一出少府别公私示正路也【京师有武库掌于中尉又有若卢藏兵器考工室作器械以少府主之而武库兵以大司农钱为之】古者诸侯方伯得颛征伐廼赐斧钺汉家边吏职在距冦亦赐武库兵皆任其事然后蒙之春秋之谊家不藏甲请收还武库　杜钦以王鳯奏为大将军军武库令职闲无事钦所好也　杨仆武帝责以武库日出兵而阳不知　戾太子据出武库兵　燕王旦诈言以受诏领库兵饬武备　成纪建始元年正月立河间王弟上郡库令良为王注如淳曰汉官北边郡库官之兵器所藏故置令【上郡库令亦緑边之特置库者　郡国库兵盖以筭赋钱充之　亭长亦习设备之兵见后汉百官志注】　西京赋武库禁兵设在兰锜　申屠圣之反于颍川也亦盗库兵【阳朔三年六月】广汉郑躬【鸿嘉三年十一月】山阳苏令【永始三年十二月】皆盗库兵　后官志武库令
　　汉雒阳武库
　　魏相田千秋子为雒阳武库令霍光曰武库精兵所聚故用丞相子为令　吴王濞桓将军曰疾西据雒阳武库阻山河之险以令诸侯天下定矣　周亚夫赵渉遮说曰将军从此右去走蓝田出武关抵雒阳直入武库击鸣鼓诸侯闻之以为将军从天而下　史记齐王闳世家上曰洛阳有敖仓武库【褚先生云】　后坚镡与朱鲔战洛阳武库下注洛阳记建始殿东有太仓仓东有武库藏兵之所世祖初即位时已有之　马严显宗拜将军长史将兵屯西河敕严过武库祭蚩尤帝亲御阿阁观之　后天文志奎主武库兵【晋志奎十六星天之武库隋志星有天库兵车之府】　五行志光和元年蔡邕对曰武库禁
　　兵所藏东垣库之外障　舆服志轻车建矛防幢麾辄弩箙藏在武库　李尤武库铭搏噬爪牙锋距之先毒螫芒刺矛矢以存圣人垂象五兵以陈
　　汉灵金内府
　　三辅黄图高祖斩白蛇剑藏于寳库恵帝即位以此库贮禁兵器名曰灵金内府【又见剑类】
　　汉委府
　　后百官志余均输等皆省注盐铁论大夫曰往者郡国各以物贡输往来烦杂物多苦恶故郡置输官曰均输开委府于京师以笼货物贱则买贵则卖是以县官不失实商贾无所利曰平准
　　汉少府
　　见官制　百官表少府掌山海池泽之税以给共养詹事属官私府长一人丞一人　后百官志凡山泽陂池之税名曰禁钱属少府世祖改属司农中宫私府令一人六百石主中藏币帛丞一人　史记太仓公传齐中御府长信　路温舒传迁广阳私府长注师古曰藏钱之府天子曰少府诸侯曰私府　田叔鲁王发中府钱注王之财物藏也　【阙】　馆陶公主令中府注掌金帛之臧　梁王鸿嘉中梁太傅奏收兵杖藏私府文翁减省少府用度买刀布蜀物赍计吏以遗博
　　士注师古曰少府郡掌财物之府以供太守者也　魏杨阜上防曰昔邵信臣为少府于无事之世而奏罢浮食　中少府【王昌韩勲】
　　汉少内【又见钱币】
　　丙吉少内啬夫白吉注师古曰少内掖庭主府藏之官也　淮南时则训六月官少内　周礼职内注若今泉所入谓之少内防案王氏汉官解云小官啬夫各擅其职谓仓库少内啬夫之属少内藏聚似今之少府但官卑职碎以少为名　表内官长丞初属少府中属主爵后属宗正【内官长赐见于眭孟之内官有狱见于东方朔】　律厯志度者分寸尺丈引职在内官廷尉掌之　史景纪中六年四月以大内为二千石【韦昭云大内京师府藏】置左右内官索隠主天子私财曰少内正义谓主天子私财物曰少内属大内【见官名】
　　汉中黄藏府
　　桓帝纪建和元年五月芝草生中黄藏府注汉官仪曰掌中币帛金银诸货物　官志少府属官有中藏府令一人秩六百石【丁孚汉仪中官藏令秩千石比御府令】　韦彪传中藏府受赐钱二十万　段纪明敕中藏府调金钱防物助军费　王莽黄门钩盾臧府　文选注曹植令曰皇帝损乘舆之副竭中黄之府晋志少府统中黄左右藏等令
　　魏御府
　　魏志王观少府统三尚方御府内藏玩弄之寳　杨阜上防欲省宫人乃召御府吏问后宫人数吏守旧令对曰禁宻不得宣露
　　魏白藏库
　　左思魏都赋白藏之藏富有无隄同赈大内控引世资賨幏积墆琛币充牣闗石之所和钧财赋之所底慎注张载曰白藏库在西城下有屋一百七十四间秋为白藏因以为名大内京邑都内寳藏也汉淮南王曰越人贡财之奉不输大内　曹毗魏都赋白藏之库戎储攸归
　　晋武库
　　纪恵帝永平五年冬十月武库火焚累代之寳十二月丙戌新作武库　五行志元康五年闰月庚寅武库火张华疑有乱先命固守后救火是以累代异寳王莽头孔子履汉高祖防白蛇劒及二百万人器械一时荡尽华见劒穿屋而飞莫知所向又曰武帝太康五年正月癸卯【一云己亥】龙二见于武库井中【纪同】孙盛谓武库帝王威御之器所寳藏非龙所处魏嘉平四年五月有二鱼集于武库屋上太康中鲤鱼二见武库屋上干寳以为武库兵府鱼有鳞甲亦兵类　职官志卫尉统武库令马隆为武威太守请自至武库选仗武库令与隆忿争　摰虞有武库铭　吴志注张纮见陈琳作武库赋应机论深叹美之
　　隋左藏院
　　隋书开皇九年以江表新定给复十年余州并免当年租赋明年又以宇内无事益寛徭赋十二年有司上言府皆满无所容积于廊庑帝曰朕既薄赋于民又大经赐用何得尔对曰入有常多于出畧计毎歳赐用至数百万段曽无减损于是辟左藏院以受之诏曰宁积于人无藏府库河北河东今年田租三分减半功调全免六典注齐梁陈有右藏无左藏北齐太府寺统左右
　　藏令丞后周有外府隋有左藏令丞【晋少府属官有左右藏令东晋有库曹御史复分库曹置外左库内左库】
　　唐左藏库　右藏库
　　六典左藏令掌库藏之事左藏有东西库朝堂库又有东都库东都朝堂库掌木雌契一与太府主簿合之右藏令掌寳货之事隋太府寺统右藏令丞皇朝因之右藏有内外库东都库各木雌契一只与太府主簿合之太府卿诸州庸调折租等物送京者贮左藏其杂送物并贮右藏　旧纪贞观五年正月己卯幸左藏库赐三品以上帛天寳八载二月戊申引百官入左藏库纵观钱币赐绢而归十一载八月己丑幸左藏库赐羣臣帛有差　杨炎旧制天下财赋皆入左藏库　百官志金部掌天下库藏出纳　田令孜僖宗发左藏齐天诸库金币　杨慎矜父杨隆礼开元初为太府卿时御府财物羡积如丘山隆礼出纳寻尺自按省无不精丽　宗开元十九年正月二十八日敕左右藏太仓以御史监知出纳　陆贽曰度支出纳与太府交相关制出物旬计见物月计符按覆覈有御史董之【凡是太府出纳皆禀度支文符】
　　唐武库
　　百官志库部掌武库器仗兵部长官涖其修完卫尉有两京武库令各二人丞各二人掌藏兵械【开元二十五年东都亦置】武器令一人丞二人掌外戎器祭祀廵幸则纳于武库【贞观中东都亦置】少府监凡武库袍襦皆识其轻重乃藏之左校令供兵械【中校令供兵械】军器监掌缮甲弩以时输武库【六典云北都军器监】　刘黒闼秦王大弓长矢藏之武库世世寳之　张说久视中说言太仓武库并在都邑红粟利器蕴若山丘　六典武库令藏兵仗器械辨其名数【注周礼有司甲司弓矢司兵司戈盾即武库之任　隋尚书省有武器监令唐永徽中始置　开元三十五年置东都武库　天寳中东都置武器所】　防要开元十一年五月五日置北京军器库二十六年五月十八日废依旧为甲坊乾元元年六月十三日军器监改为军器使以内官为之贞元四年三月自武徳东门筑垣约左藏库之北属宫城东垣于是武库遂废其军戎器械军器使　贞观政要四年房龄奏今阅武库甲仗胜隋日远矣太宗曰卿等存心治国务尽忠贞使百姓安乐便是朕之甲仗陆贽奏议虚内廐之马竭武库之兵
　　唐神防库【见兵制】
　　唐维城库
　　宗室开元后皇子幼多居宫内既长诏附苑城为大宫分院而处号十王宅又诸孙多则于宅内置百孙院禁中置维城库以给诸王月奉此承平制云【或谓约诸王廪入而上下均其用】
　　唐大盈库
　　志天寳后王鉷为戸口色役使歳进钱百亿万缗非租庸正额者积百寳大盈库以供燕私故事天下财赋归左藏大府上其数比部覆其出入肃宗时豪将假取不能禁第五琦为度支请皆归大盈库供天子给赐主以中官自是为人君私藏有司不能程其多少大厯元年敛天下青苖钱四百九十万缗输大盈库宪宗时刘辟李骑平訾藏皆入内库【宪宗出内帑所余诏度支评直】　列杨炎为相旧制天下财赋入左藏第五琦悉进大盈内库天子以取给为便宦官持簿奉给炎言于徳宗请出之以归有司度宫中经费量数奉入帝从之乃诏歳中裁取以入大盈度支具数先闻【会要　诏皆归左藏库毎歳量进三二十万贯入大盈库支先以全数闻奏旧制财赋皆纳左藏库而太府四时以数闻】　陆防徳宗于行在夹庑书琼林大盈二库别藏贡物防谏以为琼林大盈于古无传旧老皆言开元时贵臣饰巧以求媚贡献悉归天子终以饵冦帝悟即撤其题　李泌请天下供钱歳百万给宫中劝不受私献　裴延龄言左藏天下歳入不赀请列别舍析为负库賸库季库月库帝可之永贞初度支言别库分藏正物无实益而有吏文之烦诏复还左藏
　　唐内府
　　宦者有五局五曰内府主中藏给纳有令丞　陆贽奏议裴延龄于左藏之内分建六库之名意在别贮赢余以奉人主私欲　杨炎至徳后四方贡献悉入内库
　　唐诸司甲库
　　关播迁给事中故事诸司甲库以令史直曹刓脱为奸播悉易以士人时韪其法【会要贞元十三年正月云云】
　　唐三库
　　防要太和九年十二月勅中书门下吏部各有甲厯名为三库以防奸伪今请改转授官先下三库委给事舎人郎中检勘
　　唐延资库　备边库　【备边録】
　　食货志防昌末【防要五年九月】置备边库收度支户部盐铁钱物宣宗【防要大中三年十月】更号延资库初以度支郎中判之至是【四年八月】以属宰相【白敏中崔铉相继判】其任益重户部歳送钱帛二十万度支盐铁送者三十万【防要同】诸道进奉助军钱皆输焉　通鉴防昌五年九月太尉徳请置令户部歳入钱帛十二万缗疋度支盐铁歳入十三万缗疋【咸通五年七月延资库使夏侯孜奏户部每年合送二十六万四千一百八十五缗匹】明年减其三之一凡诸道所进助军财货皆入焉以度支郎中判之大中三年十月改曰延资库四年八月以白敏中判之其后夏侯孜杜琮曹确王绎【李徳又有西南备边録十三卷】宣宗尝私行经延资库见广厦连绵钱帛山积问左右曰谁为此库对曰李徳执政以天下每歳备用之余尽实于此自是以来边廷有急支用不乏兹实赖用　南诏卢携奏宣宗收三州七关平江岭以南至大中十四年内库资积如山户部延资充满　百官志宰相甚则为延资库使
　　干徳讲武殿内库　太平兴国内藏库　景福内库　崇政殿库【即讲武殿】
　　太祖削平诸国收其帑藏充内府干徳中府库充溢上曰军旅饥馑当为之备不可临事厚敛乃于讲武殿廊别为内库以贮金帛凡歳终用度赢余之数皆入焉号曰封桩库【长编附三年平蜀后】太宗太平兴国三年十月分左藏北库为内藏库【置使】并以讲武殿后封桩库属焉改封桩库为景福内库初太祖别置封桩库尝宻谓近臣曰欲俟斯库所蓄满三五十万遣使与契丹约茍归我土地民庻则当以金帛充赎直如不可则散财募士以图攻取太宗初即位幸左藏语辅臣曰金帛如山用何能尽于是分为内藏至道二年七月诏河北淮南山南东道京东江南绢并纳内藏【歳入不过钱百余万缗银十余万两　太宗用刘蒙正掌内藏二十年】　东京记云国初置景福内库兴国三年改名内藏相对有封桩库景徳四年赐名内藏西库【四月壬辰徙新衣库为之】别有景福殿库焉祥符八年分内藏为四库　志内藏库天子之别藏也县官有钜费左藏之积不足给则发内藏佐之　职官志内藏库在银台门外又有西库景福殿库焉以诸司使副为监官内侍一人防检盖周官内府汉少府禁钱也东京记所云封桩库乃
　　真宗别以新衣库地为之【实録景徳四年四月壬辰徙新衣库以其地为内藏西库】非太祖时封桩库也别有景福殿库又恐非太宗所改景福内库今但以食货志为据更俟考详　惟内府之兴自先朝之画莭用于已图俭于丰收六尚之羡赢为九年之备豫　祖宗盛时止收经费之余或坊场课利不以多寡初无定额时以州郡上供拨入而不齐集守藏之臣每以为言上亦不察察也　内藏歳入金帛皇祐中二百六十五万七千十一治平中一百九十三万三千五百五十四　真宗咸平元年上尝幸景福殿库阅金帛谓左右曰此库金帛虽多朕不敢私用自今非时取索并经三司出纳景徳四年八月壬寅幸内藏库十月乙巳内出龙图待制陈彭年所撰内藏库记示宰臣王旦等曰太祖已来有景福内库太宗改名内藏所贮金帛备军国之用非自奉也二圣削平诸国亲祀郊丘所费钜万皆出于是不取于民三司所假凡六千万自淳化迄景徳每歳多至三百万少亦不下百万累年不能偿即蠲除之昨令彭年述其事此库乃为计司备经费耳且计司有缺必取之民非节用何以济祥符二年四月戊戌提举刘承珪新修库簿【一云都帐】出纳周宻诏奬之赐马及器币四年九月陈彭年表请上作内藏库铭九月壬申作铭王旦曰陛下述先圣制度皆节俭爱民之防可以垂训无穷【承规掌是库三十年检察精宻动着条式故作铭宠之即承珪也】五年十一月丙午承珪编宣敕条贯为须知五卷诏褒之六月癸丑发禁钱佐边籴粮　八年八月五日再幸库天圣四年十月辛巳出缗钱二十万籴军储庆厯元年五月甲子出内藏缗钱一百万助军费二年六月甲戌出银帛给边费皇祐二年閠十二月丙辰出钱帛助河北军储四年七月乙巳亦如之至和二年十月乙未出钱百万籴军储十一月丙辰出帛三十万市籴【其出以助经费前后莫可胜数至于储积赢缩有司莫得详】嘉祐元年七月己丑出内藏银绢三十万赈贷河北三年十月乙巳同四年出钱助籴常平六年九月癸丑出缗钱一百万助籴熙宁二年正月十九日神宗语大臣曰太宗时内藏财货每一千计用一牙钱记之每物不同所用钱色亦异他人莫能晓常匣而置之御閤以参验帐籍定数晚年出钱以示真宗曰善保此足矣
　　景祐四年正月内藏库言自天禧三年歳斥缗钱六十万以助三司【祥符九年正月癸亥发内藏钱给三司】即诏毋得更贷而明道末距今才四年所贷钱帛凡九百十七万请申以旧诏甲午从之然三司切于用缓急不能无请上亦无所吝
　　太平兴国中令玉工治美玉为牒册寘崇政殿库祥符元年封禅取而用之
　　太平兴国左藏库　三库　淳化左右库
　　在左长庆门内东廊受天下金银钱帛给邦国之用国初止为左藏一库太平兴国二年正月丙寅分为丝绵金银疋帛三库【置合同凭由印】淳化三年分置左右藏各二库右藏受之左藏给之俟右藏既盈即复以给凡六库迭为受给四年废右并之于左分为四库曰钱金银曰丝绵曰生帛疋帛曰杂色疋帛祥符二年并钱金银丝绵为一库七年又并生帛杂色二库为生熟疋叚库又以祗库宣索之物件并入以京朝官诸司使副三班内侍监库旧两库三人后减四人通掌别以三班二人监门【祥符以来并为南北两库　祥符八年八月壬辰幸左藏内藏　韩琦监左藏奏复宣合同一司以相防察罢内臣监受纲运以革稽留之】庆厯二年五月乙丑罢左藏库月进钱千二百缗政和六年闰正月建新库以东西库为名　实録兴国二年正月丙寅命贾黄中程能冯瓒分掌三库先是货泉与金帛通掌至是以帑藏充溢始命分之【汉有中藏晋有左右藏唐有左藏库以太府少卿知左藏出纳自晋始也】　绍兴二十二年作左藏库二十七年选丞簿为辖官乾道七年始颛置【淳熈中左藏幇三衙百官请给约计三千万缗合同凭由司歳取金银钱帛率以百万计版曹但照数除破】
　　熈宁二年六月一日诏左藏歳拨金三百两银五十万两入内藏淳熈末两浙歳输在内藏库钱至千二百万缗
　　祥符尚衣库
　　内衣库在天宁门内掌乗舆衮冕镇圭服御繖扇筤驾头之名物祥符二年七月戊寅改为尚衣库　内衣物库在文徳殿后掌时服给受初为衣库开寳三年四月命赵孚监之后改熈宁四年六月戊寅并尚衣库于内衣物库仍改为尚衣库　新衣库掌锦绮杂帛在太平坊熈宁四年五月废　御前甲库绍兴中置百工技艺萃焉二十九年冬罢之
　　康定奉宸库
　　宜圣殿五库在延福宫一曰宜圣殿内库二曰穆清殿库三曰崇圣殿库四曰真珠库五曰崇圣乐器库康定元年九月合为一改今名掌珠寳金银领以内臣铸印给之　庆厯四年二月丙申出奉宸库银下陜西籴谷麦振饥皇祐五年以良玉作神寳熈宁元年十月乙卯出珠二千三百四十万买马河北　真宗尝使郭皇后观宜圣殿诸库后辞曰国之寳库非所当入　寳元二年十一月戊子朔出禁中真珠赐三司助籴边储志太府寺受财赋之入则归左藏内藏库金玉良货贿则归奉宸库赐予则归祗库【在横门外】香药寳石则归内香药库【在謻横门外南廊凡二十八库旧在内中天禧五年六月徙　茗布杂物皆有库】　太宗用刘蒙正掌内藏二十年
　　康定神御库
　　康定元年十二月甲午【十三日】判太常宋祁言太庙藏神御及防宝法物已满夹室庙壖狭不可更为藏室请于宗正寺西偏别建神御库命宗寺领之周礼天府掌祖庙守藏寳物世者皆在　唐太常有天府御衣院　兴国二年置朝服法物库分三库一在大庆殿后一在右掖门内北廊一在正阳门外西廊掌百官朝物仪仗　景徳四年置玉津园南郊库
　　元丰库　元祐库
　　神宗愤北狄倔强有复幽燕之志于景福殿内帑库聚金帛自制四言诗一章曰五季失图玁狁孔炽蓺祖造邦思有惩艾爰设内府基以募士曽孙保之敢忘厥志每库以诗一字目之储积皆满又别置库赋诗二十字分掲其上曰每防夕心妄意遵遗业顾予不武姿何【日】成戎捷库在崇政殿后【张舜民曰设二十四库亲制库铭　二诗与太祖之意合】
　　【欲先取灵夏灭西羌乃图北伐也】元丰元年始更库名三年于司农寺南创元丰库几百楹四年正月十八日中书门下言元丰库已兴脩五年三月十一日诏司农趣常平坊场钱五百万缗输元丰库十月壬申【二十五日】诏户部右曹发十二路【京东等】常平钱八百万缗输之【凡山海坑冶等利皆贮焉】　元祐三年正月丁巳【九日】改封桩钱物库为元祐库左右司三月乙丑【十八日】改元丰元祐库为元丰南北库五月丙辰并北库钱物于南库总名元丰六年九月诏歳出内库五十万缗赴元丰库桩管助边　后有崇宁库大观库【贮坑冶所入】大观西库【贮钱】不见初置年月【防要】
　　真宗御制诗为库额曰每歳沉檀来远裔累朝珠玉实皇居今辰内府初开处充牣尤宜史笔书
　　宋朝军器五库
　　见兵器　军器五库在崇政殿东横门外掌禁兵器衣甲枪弩箭各为一库又有什物库在清平坊淳化二年置拣选衣甲器械库【在内弓箭库门内】祥符元年正月甲子内职射于军器库　太祖讨泽潞维下荆广川峡征河东平江南命魏丕先期治兵器无不精锐　天圣八年六月癸未朔试武举人弓马于军器库　熈宁六年七月甲寅置内弓箭南库储御前所制军器命官提举曽巩政要防云弓矢取睽始见于经周官考工五兵之法详矣太祖命魏丕主作每造兵器十日一进谓之旬课上亲阅之作治之巧尽矣国工有南北作坊歳造甲铠具装鎗劒刀锯器械箭箶簏皮笠弩橦床子弩凡三万二千又有弓弩院歳造弓弩箭镞等凡千六百五十余万诸州歳造弓弩箭劒甲鍪镞等凡六百二十余万又别造什器凡诸兵械置五库以贮之戎具精劲近古未有景徳中以歳造之器可支三十年遣秦翰阅武库所聚权罢作治　周邦彦汴都赋云割蛟革以连函剫兕觡以为弭剸鱼服以怀锷百工备尽霜凝电烁故有彊冲劲弩云梯防车修铩延鏦铦戈兑殳繁弱之弓肃慎之矢谿子之弩夫差之甲蛇之旐鸟隼之旟军事蚤正用戒不虞
　　枢宻院有机要库【见神宗御集类】建隆二年十一月丁巳令州县置勅书库
　　建炎内军器库
　　建炎四年二月【一云八月】十日以军器衣甲内弓箭南内外七库并为一名曰内军器库绍兴二年五月十二日什物库亦并入【兵百四十八人为额】七年正月一日宻院请置军器局于建康十一月罢乾道五年十二月十二日重修内军器南库
　　绍兴左藏南库　乾道封桩库
　　绍兴休兵后取户部窠名可必者尽入御前桩管激赏库士大夫指为琼林大盈之比【绍兴四年二月丙午张浚至行在诏浚随行钱物内藏为封桩激赏库】三十二年四月己亥诏从臣条具足食足兵之防礼侍黄中请用唐杨炎之防归之左藏孝宗受禅諌官袁孚言之七月癸丑遂改内藏激赏库为左藏南库然移用皆自朝廷不版曹为经费淳熈末始并归户部【十年八月二十八日】尚书王佐奏无益有损请归封桩不从十二年正月三日以左藏西上库为名诸路歳发钱一百九十八万余缗绍熈元年十月二日改为封桩下库仍户部　乾道六年建左藏封桩库于都省门内其法非奉亲非军需不支逺遵蓺祖景福内库之遗意颛以为军旅之备淳熈末徃徃以犒军或造军器为名拨入内库有司不敢执十六年六月光宗命有司稽考以闻开禧元年三月议臣请节用以实封桩
　　乾道备边库
　　乾道六年二月五日臣寮言银坑兴发价平宜令诸路监司随宜收买别立库以备边为名缓急支用以代楮币从之
　　嘉定安边库
　　嘉定元年闰四月二日户侍沈诜等条具估籍田产命有司掌之歳收所入贸金増充歳遗名曰安边所以彦橚主管安边库七月陞提领二年九月五日诜等言金银钱楮总九百十三万贯田产税赋等歳收七十万贯







　　玉海卷一百八十三
　　钦定四库全书
　　玉海卷一百八十四
　　宋　王应麟　撰
　　食货
　　仓庾
　　史记注胡公曰在邑曰仓在野曰庾汉志胃为天仓其南众星曰廥积晋志天囷十三星在胃南为仓廪之属石氏星经天仓六星在娄南仓谷所藏南四星天庾积厨粟之所天囷十三星主御粮
　　周钜桥仓
　　汉张良武王发钜桥之粟注服防曰钜桥仓名许慎云钜鹿之大桥有漕【一作积】粟　管子武王有巨桥之粟贵籴之数注巨桥仓在今广平郡曲周县【括地志在洺州曲周县界】楚茨我仓既盈我庾维亿　公刘乃积乃仓　丰年
　　亦有高廪　甫田曽孙之庾如坁如京乃求千斯仓乃求万斯箱笺成王见禾谷之税委积之多于是求千仓以处之万车以载之　周制县都有委积仓廪有分颁
　　周廪人　神仓【见借田】
　　地官廪人【下大夫二人】掌九谷之数大祭祀则共其接盛注借田之收藏于神仓者也　仓人【中士四人】掌粟入之藏
　　周御廪
　　春秋桓公十四年八月壬申御廪灾【左氏注御廪藏公所亲耕以奉粢盛之仓】　说苑魏文侯有御廪　晋志天廪四星在昴南一曰天廥春秋所谓御廪也
　　管子黄帝使大常为廪者注谓开廪以给人也
　　汉敖仓
　　高帝纪二年五月屯荥阳与楚战荥阳京索破之筑甬道属河以取敖仓粟【孟康注敖地名在荥阳西北山上临河有大仓】四年复取成臯军广武就敖仓食　史记郦生汉三年秋项羽防荥阳汉欲捐成臯以东屯巩雒郦生曰知天之天者王事可成不知天之天者王事不可成王者以民为天民以食为天夫敖仓天下转输乆矣臣闻其下乃有藏粟甚多楚人防荥阳不坚守敖仓乃令适卒分守成臯此乃天所以资汉臣愿急复进兵收取荥阳据敖仓【汉书作庾】之粟塞成臯之险杜大行之道距飞狐之口守白马之津以示诸侯形制之势则天下知所归矣上曰善复守敖仓郦生又曰陈留城多积粟　恵帝纪六年夏六月起长安西市修敖仓　功臣表程黒击项羽敖仓下周昌以内史坚守敖仓郭蒙以都尉坚守敖仓　列周勃攻曲遇还守敖仓　灌婴南送汉王还至敖仓靳歙还军敖仓破项籍军成臯　吴王濞少将桓将军说王疾西据雒阳武库食敖仓粟　翼奉愿徙都成周南北千里以为关而入敖仓　武帝王夫人欲立子闳于雒阳武帝曰雒阳有武库敖仓天下冲阨汉国之大都先帝以来无王子于雒阳者　地理志河南郡敖仓在荥阳　水经济水又东迳敖山北注诗所谓搏狩于敖其山上有城即殷仲丁所迁秦置仓于其中故亦曰敖仓城【书仲丁迁于嚣疏云或曰今河南敖仓】　后郡国志注宣王狩于敖【诗言搏兽于敖】左传宣十二年晋师在敖鄗之间秦于此地筑仓【秦立敖仓汉因之仓在荥阳　太康地理志秦建敖仓于成臯】　后百官志大司农属官旧有荥阳敖仓官中兴属河南尹【六典注后汉河南尹属官有荥阳敖仓长丞】　安帝纪永初七年九月调濵水县谷输敖仓注诗曰搏狩于敖即此地秦于此筑大仓亦曰敖庾在今郑州荥阳县西北　盖延建武二年遣南击敖仓虞诩为朝歌长谒马棱曰朝歌去敖仓百里贼不
　　知开仓招众刼库兵守成臯此不足忧也
　　汉太仓【又见宫类】　甘泉仓
　　高帝纪七年二月萧何治未央宫立太仓　三辅皇图萧何造在长安城外东南有百二十楹文景节俭太仓之粟红腐而不可食　百官表汉大司农属官有太仓令丞　律志量有龠合升斗斛职在太仓大司农掌之食货志文景俭节至武帝之初汉兴七十余年间太
　　仓之粟陈陈相因充溢露积于外居官者以为姓号注货殖仓氏庾氏是也【王嘉孝文时吏居官者子孙以为氏有仓氏库氏】　贾损之元狩六年【刘仲冯曰误以建元为元狩】太仓之粟红腐而不可食　史记齐太仓长淳于意【汉志文帝十三年齐太仓令淳于公】　后百官志太仓令一人六百石主受郡国转漕谷　坚镡注洛阳记曰建始殿东有太仓仓东有武库　晋志献帝出太仓米为饥民作糜　食货志太仓甘泉仓满
</div>
    <div class="pagination">
<a href="玉海_page248.html">上一页</a><span>...</span><a href="玉海_page244.html">244</a><a href="玉海_page245.html">245</a><a href="玉海_page246.html">246</a><a href="玉海_page247.html">247</a><a href="玉海_page248.html">248</a><span class="current-page">249</span><a href="玉海_page250.html">250</a><a href="玉海_page251.html">251</a><a href="玉海_page252.html">252</a><a href="玉海_page253.html">253</a><a href="玉海_page254.html">254</a><span>...</span><a href="玉海_page250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
