<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 253 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 253 页/共 736 页
  </h1>
  <div class="content">
   张种为紫金光禄大夫太建初女为始兴王妃以居处僻陋特特赐宅一区。又累赐无锡嘉兴县侯秩。
    柳庄後主从舅也。为右卫将军兼中书舍人太后弟盼卒後太后宗属唯庄为近由是深被恩遇後魏杜超明元密皇后之兄始光中太武追念舅氏封超平阳公尚南安长公主拜驸马都尉车驾幸其第赏赐巨万。又追加超父豹镇东大将军阳平景王母曰：钜鹿惠君真君五年超为帐下所害太武临其丧哀恸者久之谥曰：威王子凤皇袭超爵加侍中特进太武追思超不已欲以凤皇为定州刺史凤皇不愿违离阙庭乃止姚黄眉明元昭哀皇后之弟。又尚阳翟公主累拜太常卿卒赠雍州刺史陇西郡王谥曰：献黄眉宽和温厚希言得失太武惜悼之故赠有加礼冯熙文明太后之兄也。後孝文。又纳其女为后诏曰：白虎通云：王所不臣数有三焉妻之父母抑言其一此所谓供承宗庙不欲夺私心然吾季著於春秋无臣证於往谍既许通体之一用开至尊之敬比长秋配极阴政既敷未闻有司陈奏斯式可诏太师辍臣从礼。又勒集书造仪付外孝文前後纳熙三女二为后一为左昭仪由是冯氏宠贵益隆赏赐累巨万孝文每诏熙上书不臣入朝不拜熙後遇疾绵寝四载诏遣医问道路相望车驾亦数幸焉将迁雒孝文亲与别见其困笃欷流涕密敕宕昌公王遇太师万一即可监护丧事十九年薨於代车驾在淮南留台表闻还至徐州乃举哀为制缌服诏有司豫办凶仪并开魏京之墓令公主之柩俱向伊雒凡所营送皆公家为备。又敕代给采帛前後六千疋以供凶用皇后诣代都赴哭太子恂亦赴代哭吊将葬赠假黄钺侍中都督十州诸军事大司马太尉冀州刺史加黄屋左纛备九锡前後羽葆鼓吹皆依晋太宰安平献王故事有司奏谥诏曰：可以威强恢远曰：武奉谥於公柩至七里涧孝文服缌往迎叩灵悲恸而拜焉葬日送临墓所亲作志铭熙子诞与孝文同岁幼侍书学後除侍中都督中外诸军事中军将军特进改封长乐郡公诞拜官孝文立於廷遥受其拜既讫还室杨播母文明太后之外姑也。播为中散累迁给事领中起部曹以外亲优赐亟加前後万计陆昕之尚献文女常山公主拜驸马都尉昕之容貌柔谨孝文以其主胥特垂昵眷宣武时年未四十频抚三蕃当世以此荣之郑羲女为孝文嫔徵为秘书监太和十六年卒赐帛五百疋高肇文昭皇太后之兄也。肇父厉威将军既卒宣武追思舅氏徵肇兄弟等录尚书事北海王详等奏宜赠左光禄大夫赐爵渤海公谥曰：敬封肇平原郡公肇弟显澄城郡公引见於华林都亭皆甚惶惧举动失仪数日之间富贵赫奕胡国珍灵太后之父也。封安定郡公进位中书监仪同三司侍中如故赐绢岁八百疋妻梁四百疋男女姊妹各有差仍诏依汉车千秋晋安平王故事给步挽一乘自掖门至於宣光殿得以出入并备几杖李延为左将军光州刺史庄帝即位以元舅之尊超授侍中太保封濮阳郡王延以太保犯祖讳。又以王爵非庶姓所宜抗表固辞徙封濮阳郡公改授太傅李遵孝武初以外戚超赠车骑大将军仪同三司定州刺史萧赞尚庄帝女寿阳长公主为齐州刺史为城民赵雒周所逐公主被录还京赞未几卒节闵普泰末敕迎其丧至雒遣黄门郎鹿涅护丧事以王礼与公主合葬嵩山郑伯猷为散骑常侍东平将军前废帝初以舅氏超授征东将军金紫光禄大夫领国子祭酒胡虔国珍之孙也。为司空孝静兴和中薨赠太傅太尉公尚书仆射徐州刺史葬日百官会葬乘舆送於郭外罗鉴为散骑常侍金紫光禄大夫主衣都统卒孝静以外戚故赠侍中冀定瀛三州诸军事尚书右仆射司空公卫将军冀州刺史後周李弼子晖尚文帝女义安长公主故遂以为嗣晖初赠爵义城郡公尝卧疾期年文帝忧之赐钱一千万供其药石之费隋吕双周高祖外祖也。其族盖微平齐之後求访不知所在至开皇初济南郡上言有男子吕永吉自称有姑字。若桃嫁为杨忠妻勘验知是舅子始追赠双周为上柱国太尉八州诸军事青州刺史封齐郡公谥曰：敬外祖母姚氏为齐敬公夫人诏并改葬於齐州立庙置守冢十家以永吉袭爵在京师独孤罗文献皇后之兄信之长子高祖为丞相仪同常置左右既受禅下诏追赠罗父信官爵曰：褒德累行往代通规追远慎终前王盛典故柱国信风宇高旷独秀生民睿哲居宗清猷映世宏谋长道著於弼谐纬义经仁事深於拯济方当宣风廊庙亮采台阶而运属艰危功高不赏卷言令范事切於心今景运初开椒闱肃建载怀涂山之义无忘褒纪之典可赠太师上柱国冀定等十州刺史赵国公邑万户其诸弟以罗母没齐先无夫人之号不当承袭帝以问后后曰：罗诚嫡长不可诬也，於是袭爵赵国公诸弟皆封郡公豆卢为夏州总管文帝以其家贵盛勋效克彰後为汉王谅纳其女为妃恩遇弥厚七年追守利州功诏食始州临津县邑千户独孤ヌ信之第四子炀帝即位追念舅氏听以礼葬乃下诏曰：外氏衰弱独孤ヌ不幸谢世迁卜有期言念渭阳之情追怀伤切宜遵礼命允备哀荣可赠正议大夫帝意犹不满复下诏曰：舅氏之尊戚属斯重而降年弗永落相继缅维先往宜崇徽秩复赠银青光禄大夫窦荣定初仕周为飞中郎将其妻则高祖姊安成长公主也。帝作相拜为雒州总管留後赐缣千疋西凉女乐一部帝受禅来朝京师帝顾谓群臣曰：朕少恶轻薄性相近者止荣定而已赐马三百匹部曲八十二人而旌之坐事除名帝以长公主之故犹拜右武侯大将军数幸其第恩赐甚厚每令尚食局日供羊一口珍味称是後为秦州总管赐吴乐一部前後赏赐不可胜计开皇六年卒帝为之废朝令左卫大将军元监护丧事赙绢三千疋帝谓侍臣曰：吾每欲致荣定於三事其人固让不可今欲赠之重违其志，於是赠冀州刺史陈国公豆卢通尚高祖妹昌乐长公主自是恩礼渐隆迁夏州总管洪州总管柳述冀州刺史机子也。以父荫为太子亲卫开皇中尚兰陵公主述於诸胥中高祖特所宠敬岁馀判兵部尚书事李敏妻高祖乐平公主女敏历金华岐数州刺史多不莅职常留京师往来宫内侍游宴赏赐超于功臣大业初补卫尉卿乐平公主将薨遗言於炀帝曰：妾惟一女不自忧死深怜之汤沐乞回与敏帝从之独孤怀恩者父为涿郡太守高祖以其献皇后之侄养於宫中萧琮自江陵入朝赐爵莒国公炀帝以皇后之故甚见亲重琮族缌麻以上并随才擢用，於是诸萧昆弟布列朝廷唐窦抗隋陈国公荣定子太穆皇后之从兄其母隋高祖姊也。父卒之後高祖恩遇弥隆所赐钱帛金宝亦以巨万武德初归长安高祖见之悦握手命坐曰：李氏竟能成事何如抗舞蹈奉贺因纵酒为乐累迁纳言帝每临朝常引与坐退朝之後延入卧内命之舍敬纵酒谈谑敦平生之款常侍宴私时或留宿禁内帝常呼之为兄而不名也。内人咸称为舅其见亲如此初平东都册勋太庙者九人抗与弟轨俱预焉论者荣之赐女乐一部金宝万计窦威太穆皇后从兄也。武德初为内史令高祖甚亲重之每引入卧内常为膝席。又常谓之曰：昔周朝有八柱国之贵吾与公家咸登此职今我为天子卿为内史令本同而末异无乃不可乎！威拜谢曰：臣家昔在汉朝再为外戚至於後魏三处外家陛下龙兴复出皇后臣。又阶恩泽位忝凤池自唯叨滥伏深悚息帝大笑曰：公三后族欲夸我耶关东人与崔卢为婚犹自矜伐公世为帝戚，岂非盛事裴弘策仕随为将作大匠卒武德初追赠弘策工部尚书黎国公策妻窦太穆皇后妹也。以旧姻赠焉长孙敞文德皇后叔父也。义旗初建率子弟起於新丰後为巴州刺史後坐事免太宗以后亲常令内给绢以供私费及致仕卒谥曰：良陪葬昭陵萧为内史令高祖每临轩听政必赐升御榻既独孤氏之胥帝与语呼之为萧郎长孙无忌文德皇后兄也。太宗即位为吏部尚书帝以其佐命元勋地兼外戚礼遇尤重常出入卧内密与谋议。又尝作威凤赋以赐之贞观十二年十二月。又幸其第睦勋戚也。高宗即位以无忌为太尉同中书门下三品既当元舅之任高宗每事皆谘禀之赏赐优宠近古无比。又令图无忌形像亲为书赞房遗爱司空玄龄第二子也。以功臣子弟尚高阳公主有宠礼命与诸婿绝异独孤开远元贞皇后兄子也。为左卫将军卒太宗登苑西楼临送开远之葬杨师道尚桂阳公主为太常卿驸马都尉安德郡公卒赠吏部尚书荆州都督赐东园秘器陪葬昭陵并为立碑武士高宗皇后父也。显庆四年三月甲申故荆州都督赠司徒周定公士配享高祖庙庭赐其家魏州实封一千户总章元年。又诏赠司徒荆州都督忠孝公士并诸功臣时皇后欲褒隆其父故并赠功臣咸亨元年九月甲申后母卫国夫人杨氏薨赠鲁国太夫人谥曰：忠烈司刑太常伯卢承庆摄同文正卿充使监护西台侍郎戴至德持节吊祭命文武九品以上及亲戚五等以上并外命妇并听赴宅吊哭葬及坟茔卤簿等一事已上并依王礼给班剑四十人羽葆鼓吹仪仗送至墓所往还其文武官九品以上并至渭桥宿次外妇诸亲妇女并送至墓所官为立碑仍令特进许敬宗为其文壬辰皇后请为夫人度太平公主出家为女官并请颁政坊民置女官观休祥坊宅置僧寺兼各度人追福并从之闰九月壬子。又诏故工部尚书赠司徒周忠孝公士加赠太尉兼太子太师太原郡王鲁国忠烈大夫人加赠太原郡王妃所司备礼册命韦玄贞中宗皇后父也。为豫州刺史卒神龙元年追赠上雒郡王左拾遗贾虚己谏之疏不纳九月诏令改葬玄贞其仪准太后父太原王故事初帝迁於房陵玄贞坐配流钦州死后母崔氏为钦州首领承基兄弟所杀玄贞有四子洵浩洞Г等时亦死於容州至是制遣使迎玄贞及崔氏丧柩归於京师赠赙甚厚。又遣广州都督周仁轨率兵二万斩讨承基兄弟以其首祭崔氏墓。又追赠洵吏部尚书汝南郡王浩太常卿武陵郡王洞卫尉淮阳郡王Г太仆卿上蔡郡王亦遣使迎其丧柩归葬於京师及将至帝与后幸长乐宫望丧而泣是年。又以安车备礼徵安平郡王武攸绪攸绪则天之兄子隐於嵩山积十馀年至是徵之攸绪至擢授太子宾客仍听其还山二年四月。又改赠玄贞为丰王仍号庙曰：褒德陵曰：荣光仍各置官员并给户一百人守卫洒扫五月再追赠玄贞为太师雍州牧并益州大都督伯父赠太常卿玄俨为特进荆州大都督封鲁国公追封从祖伯父十馀人皆为上州刺史仍赠爵郡公窦希玄宗舅也。希後名开元初甚见优宠兄弟三人皆封国公帝以早失太后尤宠之恩锡之盛朝夕相继天宝七载诏曰：睦亲之义因心不忘前开府仪同三司窦顷以容纳微人颇亏典宪永怀舅氏追感渭阳宜伸国恩再复荣秩可开府仪同三司仍放优闲音曳不须朝会卒赠司徒窦希希兄也。开元二年自光禄卿授太子少傅诏光禄造食公卿送上以外戚优其礼也。开元五年薨辍朝三日赠司空兼荆州大都督赙物八百段米粟八百石赐东园秘器凶事葬事并官供务从优厚仍令将作大匠韦凑充使监护河南少尹秦守一为副鸿胪少卿李持节充使赍玺书吊祭仪仗送至墓所官为立碑窦希希弟也。为开府仪同三司华国公开元二年薨帝悼之下制曰：存有其荣殁有其赠古之典也。希有贤戚之美登台阶之秩冀其永年俾作元老不幸薨逝用震悼於厥心可赠尚书左丞相王仁皎为开府仪同三司初玄宗在藩聘仁皎女为妃及嗣位妃为皇后仁皎以后父之重不参朝政承厚赐赉善自奉养开元七年卒帝亲为举哀辍朝三日赠太尉益州都督制曰：在昔王者旌贤睦姻莫不存贵宠光殁加礼册故开府仪同三司王仁皎神仙望族礼乐通材履道纯粹执心夷简自大邦有子中闱作合以外舅之劳参上公之位绩宣扬历诚著始终方保期遽从薨落兴言震悼用恻于怀宜依常典式慰茔魂可赠益州大都尉赠物三千段米粟二千石丧葬事并官供务从优厚仍赐东园秘器宜令银青光禄大夫守工部尚书上柱国彭城郡开国侯刘知柔摄鸿胪卿监护通议大夫行京兆尹上护军崔琬为副银青光禄大夫守太子詹事上柱国安南县开国侯庞承宗持节赍书吊祭左庶子上官军白知慎为副在京五品已上官更须就吊官为立碑命张说为其文亲书石焉薛谈尚玄宗女常山公主拜驸马都尉卒赠光禄卿赙物一百段粟一百石官给葬事仍令京兆尹充监护使张尚玄宗女宁亲公主。又尚信兴公主为翰林学士以主胥帝特深宠异许於禁中置内宅侍为文章赏赐珍玩不可胜数时兄均亦供奉翰林院常以所赐示均均戏谓曰：此妇翁与女婿非天子赐学士也。姜庆初尚新平公主拜驸马都尉新平玄宗之女也。敏慧习文墨帝贤之诸主中恩礼加重庆初由是承恩驸马都尉鲜有授正员官者庆初特拜太常卿先是宗正寺奉陵庙庆初以恩幸太常复奉园陵独孤[A13C]为左威将军录事参军卒大历三年追赠工部尚书[A13C]代宗贵妃之父也。将册贵妃乃加宠焉王延昌为吏部侍郎卒大历四年追赠吏部尚书特赐赙绢一百疋布五十疋延昌妻独孤氏贵妃之姑也。是用加等郭暧汾阳郡王子仪第六子也。十馀岁尚代宗第四女平公主时平年亦与暧相类大历中恩宠冠於戚里岁时锡赉珍玩不可胜纪暧子昭以外孙故亦恩宠特异柳晟驸马都尉潭之子母肃宗女和政公主晟少无检操代宗於诸甥之中特加奖遇俾读诗书与皇太子诸王同处亲宠之盛贵戚无比授试太常卿沈令瑶代宗外叔祖也。累官至泾傅集贤侍典旧勋齐列大历八年卒辍朝三日帝追悼优诏赠太子少保父易直先赠秘书监德宗建中元年七月癸丑赠太师故库部员外沈介福赠太傅故德州刺史沈士衡赠太保易直睿真皇后之父帝外祖也。介福易直之父也。士衡介福之父也。秘书少监沈震赠太尉易直之子也。沈氏赠三公保傅仆射尚书已上诸官及封邑者百馀人王遇昭德皇后父也。贞元三年赠扬州大都督赐布绢四百段米粟三百石葬事一切官给遇子眉州司马果及甥侄等进官者二十馀人季安为魏博节度使季安代宗女嘉诚公主子也。德宗优之比河朔诸镇为厚沈蚁尚宪宗女宣城公主拜驸马都尉敬宗宝历元年十二月赐蚁钱一万并城南别墅昌化坊贾区各一所郭环为殿中少监宝历二年二月赐环宅一区以才人将立为贵妃故宠异其兄也。五月帝御宣和殿封环等诸亲萧洪文宗皇太后弟也。太和二年十月赐绢五百疋钱三百千米粟一百石後唐孟知祥为太原节度使同光三年冬蜀平十二月制以知祥依前检校太傅同平章事充剑南西川节度副大使知节度事闰月己丑知祥自太原奉诏驰骑入雒庄宗以知祥戚里之重预戒所司出内府供帐珍玩奇绝者别设宫居以宴之酒酣追思平昔事因曰：吾辈老矣。继岌乳臭儿今年代父破贼平定西川慰喜之外复增悲耳吾忆先帝弃代时疆境为贼所侵仅保一隅之地岂知今日君临天下奇珍异器毕萃吾府卿为吾姻可得而言因指阅珠玉器服以示知祥。又曰：蜀土奢华富盛不异吾宫以卿戚里忠贤故以相付卿其勉之因令中使王允平就赐节钺官诰晋张从训初为德州刺史高祖之镇太原也。为少帝娶从训长女为妃从训清泰初授唐州刺史三年高祖举义从训奉唐末帝诏徵赴行在分领乡兵次於团柏谷兵败宵遁潜身民间高祖入雒有诏搜访月馀乃出焉及见以戚里之故深加轸恻寻授唐州刺史周符昭信魏王彦卿之子世宗皇后之弟也。为天雄军卫内都指挥使显德元年七月卒皇后於别宫举哀宰臣率文武百僚於门进名奉慰。
    ●卷三百四
    ○外戚部　忠直规谏贤行礼士论荐忠直
    匪躬守节之谓忠方正无邪之谓直。然则忠无不直直在其忠是以君子本忠节以成身笃正直而立志道无不在德必有邻汉魏以还葭莩之戚或正辞排难非义莫干或竭节存诚惟善是与增雾露之润明日月之辉既受任而无惭亦国家而有赖垂於後也。不其伟与。
    汉窦婴字王孙窦太后从兄子孝景即位为詹事帝弟梁孝王太后爱之孝王朝因燕昆弟饮（序家人昆弟之亲不为君臣礼也。）是时帝未立太子酒酣帝从容曰：千秋万岁後传王（从千容反）太后婴引卮酒进帝曰：天下者高祖天下父子相传汉之约也。上何以得传梁王太后由此憎婴婴亦薄其官（自嫌其官轻薄之也。）因病免太后除婴门籍不得请四年立栗太子（栗姬之子。故曰：栗太子）以婴为傅七年栗太子废婴争弗能得谢病屏居蓝田山下。
    王商字子威宣帝时以舅子嗣封乐昌侯元帝时至右将军光禄大夫是时成帝为太子定陶共王爱幸几代太子（共读曰恭几巨依切）商为外戚重臣辅政拥佑太子颇有力焉（佑助也。）成帝即位甚敬重商徙为左将军。
    王音元后从父弟为车骑将军成帝时王氏爵位日盛唯音为修整数谏正有忠节。
    傅喜字稚游哀帝祖母定陶傅太后从父弟哀帝初即位以喜为卫尉迁右将军是时王莽为大司马乞骸骨避帝外家帝既听莽退众庶归望於喜喜从弟孔乡侯晏亲与喜等（俱太后从父弟也。）而女为皇后帝舅阳安侯丁明皆亲以外属封喜执谦称疾傅太后始与政事喜数谏之（与音豫）由是傅太后不欲令喜专政帝，於是用左将军师丹代王莽为大司马赐喜黄金百斤上将军印绶以光禄大夫养病。
    班犀成帝班婕妤之兄弟平帝时太后临朝王莽秉政方欲文致太平（言欲以文教致太平）使使者分行（音下更切）风俗博采颂声而犀无所上（不称符瑞及歌颂）琅邪太守公孙闳言灾害於公府大司空甄丰遣属驰至两郡讽吏民（遣言祥应而隐除灾害）而劾闳空造不祥犀绝嘉应嫉害圣政皆不道太后曰：不宣德美宜与言灾害者异罚。且後宫贤家我所哀也。（班婕妤有贤德故哀闵其家）闳独下狱诛犀惧上书陈恩谢罪愿归相印入补延陵园郎太后许焉食故禄终身繇是班氏不显莽朝亦不罹咎。
    王闳元后母弟平阿侯谭之子哀帝时为中常侍时幸臣董贤为大司马宠爱贵盛闳屡谏忤旨哀帝临终以玺书绶付贤曰：无妄以与人时国无嗣主内外忧惧闳白元后请夺之即带剑至宣德後闼举手叱贤曰：宫车宴驾国嗣未立公受恩深重当俯伏号泣何事持玺绶以待祸至耶贤知闳必死不敢拒之乃跪授玺绶闳驰上太后朝廷壮之及王莽篡位潜忌闳乃出为东郡太守闳惧诛常系药手内莽败汉兵起闳独完全东郡三十馀万户归降更始。
    後汉阴兴光烈皇后母弟建武二年为黄门侍郎守期门仆射典将武骑从征伐平定郡国兴每从出入常操持小盖障翳风雨躬履涂泥率先期门光武所幸之所辄先入清宫甚见亲信虽好施接宾然门无侠客与同郡张宗上谷鲜于裒不相好知其有用犹称所长而达之友人张汜杜禽与兴厚善以为华而少实但私之以财终不为言是以世称其忠平。
    樊光武舅子明帝时为长水校尉广陵王荆有罪帝以至亲悼伤之诏与羽林监南阳任隗杂理其狱事竟奏请诛荆引见宣明殿帝怒曰：诸卿以我弟故欲诛之即我子卿等敢尔邪仰而对曰：天下高帝天下非陛下之天下也。春秋之义君亲无将将而诛焉是以周公诛弟季友鸩兄经传大之臣等以荆属母弟陛下仁圣心加恻隐故敢请耳如令陛下子臣等专诛而已帝叹息良久益以此知名。
    马廖以明德皇后弟为羽林左监虎贲中郎廖性质诚忠慎不爱权势声名尽心纳忠不屑毁誉。
    魏卞兰武宣皇后弟秉子为奉车都尉尝苦酒消渴时明帝信巫女用水方使人持水赐兰兰不肯饮诏问其意兰言治病自当以方药何信於巫帝为变色後渴愈甚以至於亡故时人见兰好直言谓帝面折之而兰自杀其实不然。
    吴朱据大帝时尚公主拜左将军赤乌九年迁骠骑将军遭二宫构争据拥护太子言则恳至义形於色守之以死曰：臣闻太子国之本根雅性仁孝天下归心今卒责之将有一朝之虑昔晋献用骊姬而申生不存汉武信江充而戾太子冤死臣窃惧太子不堪其忧虽立思子之宫无所复及矣。
    晋胡奋字玄威武帝时为镇军大将军泰始末女为贵人时杨骏以后父骄傲自得奋谓骏曰：卿恃女更益豪耶历观前代与天家婚未有不灭门者但早晚事耳观卿举措所以速祸骏曰：卿女不在天家乎！奋曰：我女与卿女作婢耳何能损益时人皆为之惧骏虽衔之而不能害。
    贾模以惠帝皇后从兄为侍中乃尽心辅弼推张华裴同心辅政数年之中朝野宁静模之力也。
    王爽字季明孝武定皇后弟强正有志力历给事黄门侍郎侍中孝武末王国宝夜欲开门入为遗诏爽拒之曰：大行宴驾皇太子未至敢入者斩乃止。
    隋独孤开远元贞皇后之兄子也。为左千牛及宇文化及江都作逆开远时在宿直遂率殿中数百人诣玄览门请战门已为贼所据不得通兵士稍引去开远遂被执化及义而不诛。
    唐萧初仕隋为内史侍郎既以后弟之亲委之机务後数以言忤旨渐见疏斥。
    长孙无忌文德皇后兄也。尝从太宗征讨累除比部郎中及隐太子建成等谋害太宗无忌请先发诛之，於是奉密旨诏房玄龄杜如晦等为筹略及难作无忌与尉迟敬德侯君集张公谨刘师立公孙武达独孤彦杜公绰郑仁泰李孟尝等九人入玄武门讨建成等平之。
    王同皎尚中宗女拜驸马都尉神龙中以武三思专权任势谋为逆乱乃招集壮士期以则天灵驾发引劫杀三思同谋人抚州司仓冉祖雍具以其计密告三思三思乃遣校书郎李悛上言同皎潜谋杀三思後将拥兵诣阙废黜皇后帝然之遂斩同皎於都台驿前籍没其家临刑神色不变天下莫不冤之睿宗即位令复其官爵执冉祖雍李悛并诛之。
    吴凑大历中以章敬皇后弟为金吾将军代宗诛宰相元载时王缙杨炎王昂韩洄包佶韩会皆当从坐籍没凑百端救解以缙等罪未至极刑恐亏损圣德由是各贬官而已。
    凑兄淑建中初为左金吾卫大将军泾原兵叛驾幸奉天卢杞白志贞称朱Г必当向顺固无背叛之事德宗择大臣可使者众惮其行淑叹息谓亲友曰：国难不能死非人臣也。吾忝恩戚知死所矣。遂请使焉及至京城贼Г勉劳如常仪淑退而Г逆谋已决因害淑於四方馆之前帝闻而哀悼父之。
    郭钊元和末以懿安皇后兄为司农卿时宪宗寝疾弥旬诸中贵人秉权废立纷纷未定穆宗在东宫忧甚使人问谋於钊钊曰：殿下身为皇太子但朝夕侍膳谨守以俟。又何他虑乎！迄今称得元舅之体。
    ○外戚部　规谏
    《传》曰：近臣尽规。又曰：工执艺事以谏。然则谏诤之道臣子之事自上下下靡不由之况在懿亲宁忘忠荩其有葭莩近属肺腑大臣位秩既崇委赖斯至或则握兵之要或则居帝之右或出入椒掖或陟降彤墀莫不义重君亲理同休戚乃有秉纯亮之操励謇谔之志献可替否以罄其深衷见危授命以全其大节至於朝政之愆缺国体之安危何尝不进思尽忠弥缝其失孜孜以纳诲以弼违言有逆於耳而拂於心事有利於上而益於国兹所谓亲亲之义知无不为者焉。
    史丹元帝时为驸马都尉以宣帝外属亲信之诏丹护太子家是时傅昭仪子定陶共王有材艺子母俱爱幸而太子颇有酒色之失母王皇后无宠建昭之後元帝被疾不亲政事留好音乐或置鼙鼓殿下天子自临轩槛上ㄨ铜丸以レ鼓（ㄨ下也。レ投也。）声中严鼓之节（庄严鼓节也。）後宫及左右习知音者莫能为而定陶王亦能之帝数称其材丹进曰：凡所谓材者敏而好学温故知新（敏速疾也。温厚也。温故厚蓄故事）皇太子是也。若乃器人於丝竹鼓鼙之间则是陈惠李微高於匡衡可相国也。（陈惠李微二人皆黄门鼓吹也。），於是帝默然而笑竟宁元年帝寝疾傅昭仪及定陶王常在左右而皇后太子希得进见帝疾稍侵意忽忽不平（稍侵言渐笃也。平和也。）数问尚书以景帝时立胶东王故事是时太子长舅阳平侯王凤为卫尉侍中与皇后太子皆忧不知所出（不知计所出）丹以亲密臣得侍视疾候帝间独寝时丹直入卧内顿首伏青蒲上（以青规地曰：青蒲自非皇后不得至此）涕泣言曰：皇太子以长立十馀年名号系於百姓天下莫不归心臣子见定陶王雅素爱幸今者道路流言为国生意以为太子有摇动之议审。若此公卿以下必以死争不奉诏臣愿先赐死以示群臣天子素仁不忍见丹涕泣言。又切至帝意大感喟然太息曰：吾日困劣而太子两王。又少意中恋恋亦何不念乎！然无有此议。且皇后谨慎先帝。又爱太子吾，岂可违旨驸马都尉安所受此语丹即却顿首曰：愚臣妄闻罪当死（却退也。离青蒲二席地）帝因纳谓丹曰：吾病浸加恐不能自还善辅道太子毋违我意丹嘘唏而起太子由是遂为嗣矣。
    班伯成帝时为侍中光禄大夫伯况之子也。况女为帝婕妤帝自大将军薨後（王凤也。）富平定陵侯张放淳于长等始爱幸出为微行行则同舆执御入侍禁中设宴饮自为臣子浸渐也。之会及赵李诸侍中皆引满举白（引取满觞而饮举觞告白尽杯也。一说白者罚爵之名也。饮有不尽者则以此爵罚之魏文侯与大夫饮酒令曰：不者罚以大白）谈笑大噱（噱笑声也。）时乘舆幄坐张画屏风画纣醉踞妲己作长夜之乐帝以伯新起数目礼之（视而作敬戒状）顾指画而问伯纣为无道至，於是乎！伯对曰：书云：乃用妇人之言何有踞肆於朝（肆放也。陈也。）所谓众恶归之不如是之甚者（孔子日纣之不善不如是之甚也。是以君子恶居下流天下之恶皆归焉故伯引此为言）帝曰：苟不。若此此图何戒伯曰：沈湎于酒微子所以告去也。（微子殷之卿士封於微爵称子也。殷纣错乱天命微子作诰告箕子比干而去纣其诰曰：用沈酗于酒用乱败厥德于下我其发出狂吾家耄逊於荒事见尚书微子篇）式号式呼大雅所以流连也。（大雅荡之《诗》曰：式号式呼俾昼作夜言醉酒号呼以昼为夜也。流连言作诗之人嗟叹而涕泣流连也。而说者乃以流连为荒亡盖失之矣。大雅所以流连不谓饮酒之人也。）诗书氵乱之戒其原皆在於酒帝乃喟然叹曰：吾久不见班生今日复闻谠言（谠言善言也。）放等不怿（怿悦也。）稍自引起更衣罢出。
    後汉樊光武舅宏之子也。为长水校尉明帝时上言郡国举孝廉率取年少能报恩者耆旧大贤多见废弃谓宜敕郡国简用良俊。又议刑辟宜须秋月以顺时气帝并从之。
    马严伏波将军援之兄子援小女为明帝后章帝即位徵拜侍御史中丞其年冬有日食之灾严上封事曰：臣闻日者众阳之长食者阴侵之徵《书》曰：无旷庶官天工人其代之言王者代天官人也。故考绩黜陟以明褒贬无功不黜则阴盛凌阳臣伏见方今刺史太守专州典郡不务奉事尽心为国而司察偏阿取与自己同则举为尤异异则中以刑法不即垂头塞耳采求财赂今益州刺史朱杨州刺史倪说凉州刺史尹业等每行考事辄有物故。又选举不实曾无贬坐是使臣下得作威福也。故事州郡所举上奏司直察能否以惩虚实今宜加防检式遵前制旧丞相御史亲治职事唯丙吉以年老优游不察吏罪，於是宰府习为常俗更共罔养以崇虚名或未晓其职便复迁徙诚非建官赋禄之意宜敕正百官各责以事州郡所举必得其人。若不如言裁以法令《传》曰：太上以德服民其次莫如猛故火烈则人望而畏之水懦则人狎而玩之为政者宽以济猛猛以济宽如此绥御有体灾眚消矣。书奏纳其言而免等官。
    马廖援之子章帝时为卫尉帝甚尊重之时皇太后躬履节俭事从简约廖虑美业难终上疏长乐宫以劝成德政曰：臣按前世诏令以百姓不足起於世尚奢靡故元帝罢服官成帝御浣衣哀帝去乐府然侈费不息至於衰乱者百姓从行不从言也。夫改政移风必有其本《传》曰：吴王好剑客百姓多创瘢楚王好细腰宫中多饿死长安语曰：城中好高髻四方高一尺城中好广眉四方。且半额城中好大袖四方全疋帛斯言如戏有切事实前下制度未几後稍不行虽或吏不奉法良由慢起京师今陛下躬服厚缯斥去华饰素简所安发自圣性此诚上合天心下顺民望浩大之福莫尚於此陛下既已得之自然尤宜加以勉勖法太宗之隆德戒成哀之不终《易》曰：不恒其德或承之羞诚令斯事一竟则四海诵德声薰天地神明可通金石可勒而况於行仁心乎！况於行令乎！愿置章坐侧以当瞽人夜诵之音太后深纳之朝廷大议辄以询访。
    邓康以和熹皇后从兄为越骑校尉康以太后久临朝政宗门盛满数上书长乐宫谏诤宜崇公室自损私权言甚切至太后不从。
    梁商为大将军女即顺帝后也。永和四年中常侍张逵蘧政等共谮商事败伏诛辞所连染及在位大臣商惧多侵枉乃上疏曰：春秋之义功在元帅罪止首恶故赏不僭溢刑不氵滥五帝三王所以同致康也。窃闻考中常侍张逵等词语多所牵及大狱一起无辜者众死囚从系纤微成大非所以顺迎和气平政成化也。宜蚤讫竟以止逮捕之烦帝乃纳之罪止坐者。
    窦武女为桓帝后武於延熹中为城门校尉时国政多失内官专宠李膺杜密等为党事考逮永康元年武上疏谏曰：臣闻明主不讳讥刺之言以探幽暗之实忠臣不恤谏诤之患以畅万端之事是以君臣并熙名达百世臣幸得遭圣明之世逄文武之化岂敢怀禄逃罪不竭其诚陛下初从藩国爰登圣祚天下逸豫谓当中兴自即位以来未闻善政梁孙寇邓虽或诛灭而常侍黄门续为祸虐欺罔陛下竞行谲诈自造制度妄爵非人朝政日衰奸臣日强伏寻西京放恣王氏佞臣执政终丧天下今不虑前事之失复循覆车之轨臣恐二世之难必将复及赵高之变不朝则夕近者奸臣牢修造设党议遂收前司隶校尉李膺太仆杜密御史中丞陈翔太尉掾范滂等逮考连及数百人旷年拘录事无效验臣推膺等建忠抗节志经王室此诚陛下稷契伊吕之佐而虚为奸臣贼子之所诬抵天下寒心海内失望惟陛下留神澄省时见理出以厌人鬼喁喁之心臣闻古之明君必须O*佐以成政道今台阁近臣尚书令陈蕃仆射胡广尚书朱密荀绲刘魏朗刘矩尹勋等皆国之贞士朝之良佐尚书郎张陵妫皓苑康杨乔边韶戴恢等文质彬彬明达国典内外之职群才并列而陛下委任近习专树饕餮外典州郡内心膂宜以次贬黜按罪纠罚抑夺官爵欺国之封按其无状诬罔之罪信任忠良平决臧否使邪正毁誉各得其所宝爱天官惟善是授如此咎徵可消天应可待间者有嘉禾芝草黄龙之见夫瑞生必於佳士福至实由善人在德为瑞无德为灾陛下所行不合天意不宜称庆书奏因以病上还城门校尉槐里侯印绶帝不许有诏原李膺杜密等自黄门北寺。若卢都内诸狱系囚罪轻者皆出之。
    魏卞兰武帝卞后弟秉之子明帝时兰见外有二难而帝留意於宫室尝因侍从数切谏帝虽不能从犹纳其诚款兰位至散骑常侍。
    吴滕裔封都亭侯弱冠尚公主每上表陈及时宜及民间优劣多所辅弼。
    晋庾冰以后兄辅政康帝即位求出镇武昌临发上疏曰：臣因循蒙宠冠冕当世而志无殊操量不及远顷皇家多难[C260]故频仍朝望国器与时歼落遂令天眷不坠降及臣身俯仰伏事於今五年上不能光赞圣猷下不能缉熙朝政而陛下遇之过分求之不已复策败驾之驷以冀万里之功非天眷之隆将何以至此是以敢竭狂瞽以献血诚愿陛下暂屏旒纟广以弘听纳今︹寇未殄戎车未戢兵弱於郊人疲於内之侵轶未可量也。黎庶之困未之安也。群才之用未之尽也。而陛下崇高事与下隔视听察览必寄之群下群下宜忠不引不进百司宜勤不督不劝是以古之帝王勤於降纳虽日总万几犹兼听将相或借讼舆人或求谤刍荛良有以也。况今日之弊开辟之极而陛下历数属当其运否剥之难婴之圣躬普天所以痛心於既往而倾首於将来者也。实冀否终而泰属运在今诚愿陛下引天覆之量深地载之厚宅冲虚以为本勤训督以为务广引时彦询于政道朝之得失必关圣听人之情伪必达天听然後览其大当以总国纲恭俭节用尧舜岂远大布之衣卫文何人是以古人有云：非知之难行之难非行之难安之难也。愿陛下既思日侧於劳谦纳其起予之情则天下幸甚矣。臣朝夕服膺犹不能畅临疏徘徊不觉辞尽後魏胡虔字僧敬灵太后从子太后既再临朝恩威不立郑俨等乱宫掖僧敬因聚集亲族遂涕泣谏曰：陛下母仪海内岂宜轻脱如此太后太怒自是不召僧敬（虔为吏部郎中太后好与家人礼与亲戚宴戏虔常致谏由是後宴虔不得预焉）。
    ○外戚部　贤行
    夫高而不危动罔不吉盖贵而能降行之为艰况夫渐润皇丽属丹掖析圭分爵累紫重金而能敦尚素风裁损贵势以恭肃而逮下以矜严而奉上极孝弟之性循逊让之则表率於后族流誉於荐绅因能永列土之封免倾之叹传所谓帝王有外戚之助者其以是夫。
    汉窦长君文帝窦后兄广国字少君后弟也。后立家於长安绛侯灌将军乃选长者之有节行者与居窦长君少君由此为退让君子不敢以富贵骄人。
    卫青卫皇后弟为大将军青仁善喜士退让。
    王商字子威父武以宣帝舅封为乐昌侯商少为太子中庶子以肃敬敦厚称父薨商嗣为侯推财以分异母诸弟身无所受居丧哀戚，於是大臣荐商行可以厉群臣义足以厚风俗宜备近臣由是擢为诸曹侍中中郎将。
    史丹字君仲父高卫太子良娣兄子也。宣帝时封乐陵侯丹以父任为中庶子成帝时封左将军丹为人足知恺悌爱人心甚谨密。
    冯参字叔平姊成帝昭仪也。参少为黄门郎给事中为人务严好修容仪进退恂恂甚可观也。参昭仪少弟行。又敕备以严见惮。
    後汉马光援之子也。光为卫尉援女为明德皇后光为人小心周密丧母过哀帝以是特亲爱之。
    樊字长鱼宏之子宏即世祖舅也。谨约有父风事东观记云：光遭母丧哀痛感伤形骸骨立後母至孝及母卒哀思过礼毁病不自支世祖尝遣中书黄门朝暮送饣粥位至燕侯。
    阴嵩兴从兄也。建武中为中书郎将监羽林十馀年以谨敕见幸阴庆兴子也。封同阳侯庆推田宅财物悉与弟员丹明帝以庆义让擢为黄门侍郎。
    邓阊和熹皇后之弟也。母新野君寝疾与兄骘并上书求还侍养太后以阊最少孝行尤著特听之赐安车驷马及新野君薨骘等复乞身行服章连上太后许之既还里第并居冢次阊至孝骨立有闻当时。
    邓康和熹皇后从兄也。少有操行顺帝时为太仆有方正称名重朝廷。
    梁商少以外戚为郎中迁黄门侍郎顺帝选商女为后位大将军商天资聪敏昭达万情举措动作直推雅性务在诚实不为华饰孝友著於闾阈明信结於友朋其在朝廷俨恪矜严威而不猛退食私馆接宾待客宽和肃敬忧人之忧乐人之乐皆。若在已轻视财货不为蓄积故衣裘裁足卒岁奴婢车马供用而已朝廷由是敬惮委任焉每有饥馑辄载租於城门赈与贫馁不宣已惠。
    晋羊祜字叔子景献皇后同产弟祜年十二丧父孝思过礼事叔父耽甚谨位至征南大将军开府仪同三司。
    庾衮字叔褒明穆皇后伯父也。少履勤俭笃学好问事亲以孝称咸宁中大疫二兄俱亡次兄毗复殆疠气方炽父母诸弟皆出次於外衮独留不去诸父兄强之乃曰：衮性不畏病遂亲自扶持昼夜不眠其间复抚柩哀临不辍如此十有馀旬疫势既歇家人乃反毗病得差衮亦无恙父老咸曰：异哉！此子守人所不能守行人所不能行岁寒然後知松柏之後凋始知疫疠之不能相染也。後州郡察孝廉举秀才清白异行皆不降志。
    宋赵伦之字幼成下邳僮人也。武穆皇后之弟幼孤贫事母以孝称位至领军将军。
    徐湛之母高祖长女会稽公主湛之早孤及长颇涉文义善自卫侍事祖母及母并以孝谨闻位至尚书仆射领护军将军。
    南齐江姑为景皇后为太子詹事势冠当时然家行甚睦待子侄有恩意。
    梁张弘荣字真简范阳方城人文献皇后之从父弟也。幼以孝闻母尝有疾五日不食弘荣亦不食母强为进粥乃食母所馀遭母忧三年不食盐菜几至灭性兄弟友爱不忍暂离其室尝同卧起世称为名家位至散骑常侍。
    後魏姚黄眉太宗昭哀皇后之弟也。黄眉尚阳翟公主为太常卿卒黄眉宽和温厚希言得失太武悼惜之。
    後周尉迟迥即宣帝皇后祖也。性至孝色养不怠身常在外所得四时甘脆必先荐奉然後敢尝位至柱国大将军。
    唐吴凑代宗之舅也。大历十四年以左金吾卫将军左卫使乞罢官侍亲时母老有疾特许之。
    ○外戚部　礼士
    外戚之贵显莫盛於两汉其或负器识当柄用靡不好彼功名倾诸将相进家居之时俊结赴义之侠少损威重而入闾巷设盛馔而尽欢谈亦有闭户以固辞弗夺其节投劾而愤去终加辟命礼士之道斯焉可观。
    汉窦婴孝文窦后从兄子喜宾客破七国封魏其侯游士宾客争归之。
    田孝景皇后同母弟武帝初即位以舅封为武安侯新用事卑下宾客进名士家居者贵之（滞在里巷未仕者）欲以倾诸将相（倾谓逾越而胜之也。）上所镇抚多宾客计策。
    王谭封平阿侯与成都侯商红阳侯立曲阳侯根高平侯逄时皆元后之同产皆通敏人事好士养贤倾财施予以相高尚楼护为天水太守数岁免家长安中商为大司马卫将军罢朝欲候护其主簿谏将军至尊不宜入闾巷商不听遂往护家家狭小官属立车下久住移时天欲雨主簿谓西曹诸掾曰：不肯强谏反雨立闾巷商还或白主簿语商恨以它职事去主簿终身废锢。
    後汉郭况建武中封绵蛮侯以后弟贵重宾客辐辏况恭谦下士颇得声誉。
    阴就建武中以后弟嗣父封新阳侯就以外戚贵显深敬重冯衍衍遂与之交结就既慕朱晖贤自往候之晖避不见复遣家丞致礼晖遂闭门不受就闻叹曰：志士也。勿夺其节。又与帝婿梁松皆慕杨政声名而请与交友政每共言论尝切磋恳至不为屈挠时帝子沛献王辅等皆好宾客请井丹不能致就以外戚别使人要劫之丹不得已既至就故为设麦饭葱菜之食丹推去曰：以君侯能供养故来何为如此就便设馔就起左右进辇丹曰：昔桀人辇即此也。坐上失色就去辇欢谈终日乃去。
    马廖明帝永平中为羽林左监虎贲中郎将与侍中窦宪并京师贵戚时江革为冬官中郎将廖等各奉书致礼。
    马防廖弟也。章帝建初中为车骑将军时傅毅以文雅显於朝廷防请毅为军司马待以师友之礼。
    窦宪建初中以后兄为侍中章帝谓宪曰：卿宁知崔る乎！对曰：班固数为臣说之然未见也。帝曰：公爱班固而忽崔る此叶公之好龙也。试请见之る繇此候宪宪倒屣迎门笑谓る曰：亭伯吾受诏交公，公何得薄哉！遂揖入为上客。
    梁商为大将军自以戚属居大位每存谦柔虚已进贤辟汉阳巨览上党陈龟为掾属李固周举为从事中郎，於是京师翕然称为良辅顺帝委任焉。
    何进女弟为灵帝后进为河南尹迁为大将军司徒杨赐遣掾孔融奉谒贺进不时通融即夺谒还府投劾而去河南官属耻之私遣剑客欲追杀融客有言於进曰：孔文举有重名（融家《传》曰：客言於进曰：孔文举於时英雄特杰譬诸物类犹众星之有北辰百之有黍稷天下莫不属目也。）将军。若造怨此人则四方之士引领而去矣。不如因而礼之可以示广於天下进然之既拜而辟融举高第为侍御史。
    宋萧思话孝懿皇后弟子也。宗戚令望早见任待凡历十二使节监都督九焉爱才好士人多归之。
    ○外戚部　论荐
    《传》曰：自古受命继体之君非独内德茂也。盖亦有外戚之助焉夫肺腑之亲河润之族光宠隆极亵慢常生而能为国辨材屈身逮下推引髦登庸俊良降自汉兴间世而有所以佑辅邦政恢崇帝图宜乎！表世之助受加地之赏虽重金累紫盖无愧焉。
    汉王凤以元后兄为大将军时执金吾辛庆忌左迁酒泉太守岁馀凤荐庆忌前在两郡著功绩徵入历位朝廷莫不信乡质行正直仁勇得众心通於兵事明略威重任国柱石（任堪也。）父破羌将军武贤显名前世有威西夷臣凤不宜久处庆忌之右（右上也。）乃复徵为光禄大夫执金吾。
    後汉樊字长鱼父宏光武之舅也。为长水校尉北海周泽琅邪承宫并海内大儒皆以为师友而致之於朝。
    阴兴光烈皇后之母弟与同郡张宗上谷鲜于裒不相好知其有用犹称所长而达之代吴汉为大司马兴疾病光武亲临问以政事及群臣能否兴顿首曰：臣愚不足以知之然伏见议郎席广谒者阴嵩并经行明深逾於公卿兴没後帝思其言遂擢广为光禄勋嵩为中郎将监羽林。
    窦宪章德皇后之兄和帝即位宪为大将军辅政以前太尉邓彪有义让先帝所敬而仁厚委随故尊崇之以为太傅令百官总已以听帝既富於春秋宪自以外戚之重欲令少主颇涉经学以屯骑校尉桓郁累世帝师而性和退自守故上书皇太后曰：礼记云：天下之命悬於天子天子之善成乎！所习习与智长则切而不勤化与心成则中道。若性昔成王幼小越在襁褓周公委随犹顺从也。在前史佚在後太公在左召公在右中立听朝四圣维之是以虑无遗计举无过事孝昭皇帝八岁即位大臣辅政亦选名儒韦贤蔡义夏侯胜等入授於前卒成圣德近建初九年张魏应召训亦讲禁中伏惟皇帝陛下躬天然之姿宜渐教学而独对左右小臣未闻典义昔五更桓荣亲为帝师子郁结敦尚继传父业故再以校尉入授先帝父子给事禁省更历四世今白首好礼经行笃备。又宗正刘方宗室之表善为诗经先帝所褒宜令郁方并入教授以崇本朝光示大化由是迁郁长乐少府复入侍讲。
    邓骘以和熹皇后诸父为大将军安帝时遭元元之灾人士荒饥死者相望盗贼群起四夷侵畔骘与弟引悝阊等崇节俭罢力役推进天下贤士何熙衤殳讽羊李陶敦等列於朝廷故天下复安先是侍中鲁丕免永初二年诏公卿举儒术笃学者骘举丕再迁复为侍中左中郎将何进以灵帝后父为大将军秉政徵海内名士荀攸等二十馀人举孔融高第为侍御史。
    晋褚裒康献皇后父为征北大将军以政道在於得才宜委贤任能外敬旧齿乃荐前光禄大夫顾和侍中殷浩疏奏即以和为尚书令浩为扬州刺史梁张弘策文献皇后从父弟从高祖平建康天监初为散骑常侍尽忠奉上知无不为交友故旧随才荐拔缙绅皆趋焉。
    唐杨国忠天宝中为右相太真妃即从祖妹也。国忠以声名自高搜天下奇杰闻张镐名召见荐之自释褐官拜左拾遗。
    ●卷三百五
    ○外戚部　儒学退让畏慎廉俭儒学
    研精圣哲之言服膺儒籍之道造次，於是夙夜不忘此素履之士强学之所为也。若乃生於肺腑之亲幼有青紫之盛遨游戚里沐浴天泽而能於儒墨拳拳於文雅上则知其要道下则成其俊才终则保其高明免夫颠越此皆外属之选君子之尚者已。
    汉田孝景王皇后同母弟孝景末为中大夫学盘盂诸书（孔甲盘盂二十六篇杂家书兼儒墨名法者也。）。
    冯野王字君卿孝元昭仪之兄也。受业於博士通诗为太子中庶子。
    逡字子产野王之弟也。通易太常察孝廉为郎。
    立字圣卿逡之弟也。通春秋为郎稍迁诸曹。
    参字叔平昭仪之少弟学通尚书少为黄门郎给事中。
    班伯成帝婕妤之兄少受诗於师丹大将军。
    王凤荐伯宜劝学召见宴昵殿（戚宴饮同会之殿）讲说有法拜为中常侍帝方乡学郑宽中张禹朝夕讲说尚书《论语》於金华殿（在未央宫）诏伯受焉既通其义。又讲异同於许商迁奉车都尉数年金华之业绝出。
    伯弟ヵ博学有俊材左将军史丹举贤良方正以对护为议郎迁谏大夫右曹中郎将与刘向校秘书。
    傅喜字稚游哀帝祖母定陶傅太后从父弟少好学问有志行成帝选为太子庶子。
    後汉樊光武舅宏之子就侍中丁恭受公羊严氏春秋删定公羊严氏春秋章句世号樊侯学教授门徒前後三千馀人初为复土校尉。
    樊准字幼陵宏之族曾孙也。少励志行修儒术和帝幸南阳准为郡功曹帝器之拜郎中邓太后临朝儒学陵替准乃上疏曰：臣闻贾谊有言人君不可以不学故虽亲严彭祖也。大舜圣德孳孳为善成王贤主崇明师傅及光武皇帝受命中兴群雄扰扰旌旗乱野东西诛战不遑启处然犹投戈讲艺息马论道至孝明皇帝兼天地之资用日月之明庶政万几无不简心而垂精古典游意经艺每飨射礼毕正坐自讲诸儒并听四方欣欣虽阙里之化矍相之事诚不足言。又多徵名儒以充礼官如沛国赵孝琅邪承宫等或安车结驷告归乡里或丰衣博带从见宗庙其馀以经术见优者布在廊庙故朝多皤皤之良华首之老每宴会则论难ぅぅ共求政化详览群言响如振玉朝者进而思政罢者退而备问小大随化雍雍可嘉期门羽林介胄之士悉通孝经博士议郎一人开门徒众数百化自圣躬流及蛮荒匈奴遣伊秩訾王大车。且渠来入就学八方肃清上下无事是以议者每称盛时咸言永平今学者盖少远方尤甚博士倚席不讲儒者竞论浮丽忘謇謇之忠习讠戋讠戋之辞文吏则去法律而学诋欺锐锥刀之锋断刑辟之重德陋俗薄以致苛刻昔孝文窦后性好黄老而清静之化流景武之间臣愚以为宜下明诏博求幽隐发扬岩穴宠进儒雅有如孝宫者徵诣公车以俟圣上讲习之期公卿各举明经及旧儒子孙进其爵位使缵其业复召郡国书佐使读律令如此则延颈者日有所见倾耳者月有所闻伏愿陛下推述先帝进业之道太后深纳其言是後屡举方正敦朴仁贤之士。
    梁松字伯孙少为郎尚光武女舞阴长公主再迁虎贲中郎将博通经书明习故事与诸儒修明堂辟雍郊祀封禅礼仪常与论议宠幸莫比。
    松弟竦字叔敬二女为章帝贵人竦少习孟氏易弱冠能教授和帝即位追封竦为褒亲愍侯。
    窦固字孟孙尚光武涅阳公主为黄门侍郎好览书传喜习兵法。
  </div>
  <div class="pagination">
   <a href="册府元龟_page252.html">
    上一页
   </a>
   <span>
    ...
   </span>
   <a href="册府元龟_page248.html">
    248
   </a>
   <a href="册府元龟_page249.html">
    249
   </a>
   <a href="册府元龟_page250.html">
    250
   </a>
   <a href="册府元龟_page251.html">
    251
   </a>
   <a href="册府元龟_page252.html">
    252
   </a>
   <span class="current-page">
    253
   </span>
   <a href="册府元龟_page254.html">
    254
   </a>
   <a href="册府元龟_page255.html">
    255
   </a>
   <a href="册府元龟_page256.html">
    256
   </a>
   <a href="册府元龟_page257.html">
    257
   </a>
   <a href="册府元龟_page258.html">
    258
   </a>
   <span>
    ...
   </span>
   <a href="册府元龟_page254.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
