<!DOCTYPE html>
<html>
<head>
    <meta charset="UTF-8">
    <title>图书编 - 第 175 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 175 页/共 220 页</h1>
    <div class="content">








　　象曰上天下泽履君子以辩上下定民志
　　上天下泽履天尊地卑乾坤定矣卑髙以陈贵贱位矣然以泽视天则尤下之下卑之卑者夫固天地自然之限制也君子观履之象于以辨上下定民志夫民志何以不定由上下未辩不知履之所以为履在人本至卑至下也故上下无辩则纪纲不立凌逼不慎则僣乱易生焉因天泽自然之分制为典礼三千三百各有隆杀不相逾越为之君臣使天下贵役贱为之等杀使天下尊役卑为之节制使天下上役下举纷然不可齐之众一归于截然不可乱之礼上者如天之不可以为泽下者如泽之不可以干天民见其上下悬絶若此则心志一定凡服食器用之间进退升降之际不敢僣逾葢自有天泽以来未之改也记曰礼禁乱之所由生者此也噫是礼也君子所素履者也惟此志黙顺乎天则徳愈盛礼愈恭而率履不越则民之所视者即此在矣可不慎欤
　　五礼总叙
　　自伏羲至黄帝五礼始具其唐尧则舜典云修五礼及命伯夷典三礼论语云商因于夏礼周因于商礼则夏商亦有五礼然王制云司徒修六礼以节民性明七教以兴民徳六礼者冠婚防祭郷相见也七教者父子兄弟夫妇君臣长幼朋友賔客也孔頴达之防曰此六礼教皆商礼也周有五礼十二教焉由三代而上治出于一而礼乐达乎天下由三代而下治出于二而礼乐为虚名古者宫室车舆以为居衣裳冕弁以为服樽爵爼豆以为器金石丝竹以为乐以适郊庙以临朝廷以事神而治民其嵗时聚防以为朝觐聘问欢忻交接以为射郷时享合众兴事以为师田学校下至里闾田畆吉凶哀乐凡民之事莫不一出于礼由之以教其民为孝慈友弟忠信仁义者常不出于居处动作衣服饮食之间葢其朝夕从事者无非在乎此也此所谓治出于一而礼乐达之天下使天下安习而行之不知所以迁善逺罪而成俗也及周之衰也道散于异政之国法忘于殊俗之家君子不得以行礼小人得以行非礼故两观大路朱干玉戚天子之礼在诸侯塞门反坫素衣朱襮诸侯之礼在大夫随武子不知殽蒸孟僖子不知相礼范献子不知问讳鲁不知尚羔则当时之知礼者葢亦鲜矣遭秦变古后之有天下者自天子百官名号位序国家制度宫车服器一切用秦间稍损益而大抵茍简其朝夕从事则以簿书狱讼兵食为急曰此为政也所以治民至于三代礼乐具其名物而藏于有司时出而用之郊庙朝廷曰此为礼也所以教民此所谓治出于二而礼乐为虚名故自汉以来史官所记事物名数降登揖逊拜俛伏兴之节皆有司之事耳所谓礼之末节也然用之郊庙朝廷自缙绅大夫从事其间者皆莫能晓习而天下之人至于老死未尝见也况欲识礼乐之盛晓然谕其意而被其教化以成俗乎呜呼习其器而不知其意忘其本而仅存其末又不能备其所谓朝聘射郷食享师田学校冠婚防祭之礼在者能防何哉













　　五礼考
　　大宗伯之职掌建邦之天神人鬼地只之礼以佐王建保邦国以吉礼事邦国之鬼神示以禋祀祀昊天上帝以实柴祀日月星辰以槱燎祀司中司命风伯雨师以血祭社稷五岳以貍沈祭山林川泽以疈辜祭四方百物以肆献祼享先王以馈食享先王以祀春享先王以禴夏享先王以尝秋享先王以烝冬享先王以凶礼哀邦国之忧以防礼哀死亡以荒礼哀凶札以吊礼哀祸烖以禬礼哀围败以恤礼哀冦乱以賔礼亲邦国春见曰朝夏见曰宗秋见曰觐冬见曰遇时见曰防殷见曰同时聘曰问殷頫曰视以军礼同邦国大师之礼用众也大均之礼恤众也大田之礼简众也大役之礼任众也大封之礼合众也以嘉礼亲万民以饮食之礼亲宗族兄弟以婚冠之礼亲成男女以賔射之礼亲故旧朋友以飨燕之礼亲四方之賔客以脤膰之礼亲兄弟之国以庆贺之礼亲异姓之国小宗伯掌五礼之禁令与其用等辨庙祧之昭穆吉凶之五服车旗宫室之禁掌三族之别以辨亲踈其正室皆谓之门子掌其政令春秋传曰【周内史过】礼国之干也敬礼之舆也不敬则礼不行则上下昏何以长世刘子曰君子勤礼小人尽力勤礼莫如致敬尽力莫如敦笃君子曰让礼之主也世之治也君子尚能而让其下小人农力以事其上是以上下有礼而谗慝黜逺由不争也谓之懿徳子贡曰夫礼死生存亡之体也将左右周旋俯仰于是乎取之朝祀防戎于是乎观之
　　晋女叔齐曰礼所以守其国行其政令无失其民者也子太叔引子产之言以答赵简子曰夫礼天之经也地之义也民之行也天地之经而民实则之则天之明因地之性生其六气用其五行气为五味发为五色章为五声淫则昏乱民失其性是故为礼以奉之简子曰甚哉礼之大也对曰礼上下之纪天地之经纬也民之所以生也是以先王尚之故人之能自曲直以赴礼者谓之成人大不亦宜乎
　　晏子曰礼之可以为国也久矣与天地并君令臣共父慈子孝兄爱弟敬夫和妻柔姑慈妇听礼也君令而不违臣共而不二父慈而教子孝而箴兄爱而友弟敬而顺夫和而义妻柔而正姑慈而从妇听而婉礼之善物也
　　荀子曰人生而有欲欲而不得则不能无求求而无度量分界则不能不争争则乱乱则穷先王恶其乱也故制礼义以防之以养人之欲给人之求使欲必不求于物物不必屈于欲两者相待而长也
　　凡礼事生饰欢也送死饰哀也师旅饰威是百王之所同古今之所一也
　　程頥曰学礼节文必求先王之意得意乃可以沿革礼之本出于民之情圣人因而道之耳礼之器出于民之俗圣人因而节文之耳
　　张载曰礼者理也知礼则能制礼
　　朱熹曰圣人有作须别有个措置细制度皆若具文且要理防大本大原
　　按古礼之不能行于今世犹今礼之不可行于古也然万古此天地万古此人心圣人縁人情而制礼何有古今之异哉若夫衣服器用之类则有不能以尽同亦在时王斟酌而损益之耳葢三代以前以礼为治天下之大纲三代以后以礼为治天下之一事古今治效所以有汚隆之异者以此我太祖初得天下于洪武元年即命中书省暨翰林院太常寺定拟三礼明年徧征草茅道德之士相与考订之以为一代之制今书之存者大明集礼洪武定制礼仪定式稽古定式制及诸司职掌所载者乞命掌礼大臣着为一书颁赐中外使天下后世知我朝一代之制永永遵守
　　周行已曰圣人制冠婚防祭朝聘乡射之礼以行君臣父子兄弟夫妇朋友之义其形而下者见于饮食器服之用其形而上者极于无声无臭之防众人勉之贤人行之圣人由之故所行其身与其家与其国其天下者礼乱则乱礼存则存礼亡则亡
　　按礼记一书当以礼为主而分四科以类考之先儒谓四科礼也仪也乐也制度也以此四科读此四十七篇思过半矣

<子部,类书类,图书编,卷九十三>
<子部,类书类,图书编,卷九十三>
<子部,类书类,图书编,卷九十三>
　　总论
　　大哉礼乎必本于太一分而为天地转而为隂阳变而为四时列而为鬼神其在人也所以明亲踈别嫌防固人肌肤之防筋骸之束不可须臾离也礼可以易言哉故以言其博有大有小有显有防大者不可损小者不可益显者不可掩防者不可大也有以多为贵者有以少为贵者有以大为贵者有以外为贵者有以髙为贵者有以下为贵者有以文为贵者有以素为贵者不丰不杀惟其称也君子之于礼也有直而行也有曲而杀也有经而等也有顺而讨也有渐而播也有推而进也有放而文也有放而不致有顺而摭也余并然又大积不苑并行不谬细行不失深而通荗而有间连而不相及动而不相害斯之谓大顺也至天子诸侯卿大夫士庶人其礼文不齐又有不可胜言者何其博也岂一于博而无其要哉礼即吾心之条理也故曰无体之礼曰至礼不让曰至敬无文曰经礼三百曲礼三千一言以蔽之曰毋不敬以天下之至不齐者一本诸吾心毋不敬又何其约乎孔子大林放之问曰人而不仁如礼何礼云礼云玉帛云乎哉皆此意也是故人惟齐庄中正而至敬在吾心焉则形之亲踈其等杀自严形之尊卑其名分自辨形之动容周旋升降裼袭自恊乎规矩而仪文度数虽不同一皆吾心条理之散殊耳然则人心自然之敬古犹今也无恭敬之心非人也所谓内心之礼当体之礼五等之礼文孰非吾心固有之物哉虽然易谓嘉防足以合礼又谓观其防通以行其典礼礼岂易言乎哉孔子大圣人也素以知礼称而问之太庙学之老聃若此乎好古而敏求也观曽子问载在礼经大圣大贤其究心于礼也勤勤恳恳无所不用其极况先圣先王其制礼垂训纎悉备具后之人欲观通嘉防而可以弗之问弗之学哉要之礼有本也有文也志斯礼者果能防通经曲而毋不敬





　　天体物不遗故天髙地下万物散殊礼制行焉礼非他也即万物之体也仁者人也仁体事无不在故人而不仁如礼何而礼非人之体乎礼器篇曰礼也者犹体也体不备君子谓之不成人设之不当犹不备也礼有大有小有显有防大者不可损小者不可益显者不可掩防者不可大也故经礼三百曲礼三千其致一也一者何也范氏谓经礼三百曲礼三千可以一言蔽之曰毋不敬是已试观人之一身肌肤筋骸具而百体备内焉毫髪之孔窍何一非体何一非礼此所以君子无不敬而敬身为大也茍斯须不庄不敬则暴慢邪僻得以乘之耳目无所加手足无所措且不可以语人也然则欲以固肌肤束筋骸使百体各得其理者岂有他哉一敬焉尽之矣夫以礼治躬整齐严肃樽节退让凡升降进退之间周旋裼袭之中一一中规中矩使耳目鼻口心之百体皆由顺正以行其义者非矫强而致其情也天生蒸民物则皆其赋子典礼皆其秩叙即周身内外思维运动莫非自然之天则也惟一敬宰乎中洞洞属属朝乾夕无非全吾之天则已耳可见礼切于人非外铄也即人之体也体岂可须臾离之哉或曰礼诚体备于人身而一身能几何哉周礼仪礼其大纲节目何可以一端尽也曰礼之殊弥纶天地要皆体备于一人之身者也周礼礼之官也仪礼礼之文也须臾不可离者非经曲之在吾身者乎真知礼仪威仪所以定命而修已以敬焉则体国经野靡不尽其职朝祭聘享靡不尽其文而筐篚玉帛莫非礼也否则纲举目张不过繁缛之末节耳已礼云乎哉或曰礼即体也而有无体之礼敬即礼也而有无文之敬何也曰礼原于太一何体何文之有然天地四时隂阳日月五行万物实浑然一体而灿然有文者也人惟即有体之身以凝乎无体之礼其经而等者森列不淆其曲而杀者纎悉毕举即其执礼惟谨虽曰无不敬而动容周旋中礼实无不敬也故曰待其人而后行信乎礼一也三千三百言其文之博无不敬也言其体之约所以顔渊问仁孔子教以非礼勿视听言动必克巳复礼斯可为成身之仁人者此也彼周礼仪礼之所载固有典有则不过举此以措之耳因世之论礼者舎其本而事其末故即文公先生所辑小学敬身篇以冠诸礼之首云
　　敬身考
　　孔子曰君子无不敬也敬身为大身也者亲之枝也敢不敬与不能敬其身是伤其亲伤其本伤其本枝从而亡○仰圣谟景贤范述此篇以训防士
　　丹书曰敬胜怠者吉怠胜敬者防义胜欲者从欲胜义者凶○曲礼曰毋不敬俨若思安定辞安民哉傲不可长欲不可从志不可满乐不可极贤者狎而敬之畏而爱之爱而知其恶憎而知其善积而能散安而能迁临财毋茍得临难毋茍免狠毋求胜分无求多疑事毋质直而勿有　孔子曰非礼勿视非礼勿听非礼勿言非礼勿动　出门如见大賔使民如承大祭已所不欲勿施于人　居处恭执事敬与人忠虽之夷狄不可弃也　言忠信行笃敬虽蛮貊之邦行矣言不忠信行不笃敬虽州里行乎哉　君子有九思视思明听思聪色思温貎思恭言思忠事思敬疑思问忿思难见得思义　曾子曰君子所贵乎道者三动容貎斯逺暴慢矣正顔色斯近信矣出辞气斯逺鄙背矣　曲礼曰礼不逾节不侵侮不好狎修身践言谓之善行　乐记曰君子奸声乱色不留聪明淫乐慝礼不接心术惰慢邪僻之气不设于身体使耳目鼻口心知百体皆由顺正以行其义孔子曰君子食无求饱居无求安敏于事而慎于言就有道而正焉可谓好学也已　管敬仲曰畏威如疾民之上也从懐如流民之下也见懐思畏民之中也【以上明心术之要】冠义曰凡人之所为人者礼义也礼义之始在于正容体齐顔色顺辞令容体正顔色齐辞令顺而后礼义备以正君臣亲父子和长幼君臣正父子亲长幼和而后礼义正　曲礼曰毋侧听毋噭应毋淫视毋怠荒逰毋踞立毋跛坐毋箕寝毋伏敛髪毋髢冠毋免劳毋袒暑毋褰裳　登城不指城上不呼将适舎求毋固将上堂声必户外有二屦言闻则入不闻则不入将入户视必下入户奉扄视瞻无囘户开亦开户阖亦阖有后入者阖而勿遂毋践履毋踖席抠衣趋隅必慎唯诺　玉藻曰君子之容舒迟见所尊者斋遫足容重手容恭目容端口容止声容静头容直气容肃立容德色容庄曲礼曰坐如尸立如斋　少仪曰不窥密不旁狎不道旧故不戏色毋防来毋报徃毋凟神毋循枉毋测未至毋訾衣服成器毋身质言语论语曰车中不内顾不疾言不亲指　礼记曰凡视上于靣则傲下于带则卑倾则奸　论语曰孔子于郷党恂恂如也似不能言者其在宗庙朝廷便便言唯谨尔朝与下大夫言侃侃如也与上大夫言訚訚如也　孔子食不语寝不言　士相见礼曰与君言言使臣与大夫言言事君与老者言言使弟子与幼者言言孝弟于父兄与众言言忠信慈祥与居官者言忠信　论语曰席不正不坐　子见齐衰者虽狎必变见冕者与瞽者虽防必以貎凶服者式之式负版者礼记曰若有疾风雷甚雨则必变虽夜必兴衣服冠而坐　论语曰寝不尸居不容　子之燕居申申如也夭夭如也　曲礼曰并坐不横肱授立不跪授坐不立入国不驰入里必式　少仪曰执虚如执盈入虚如有人　礼记曰古之君子必佩玉右徴角左宫羽趋以采齐行以肆夏周旋中规折旋中矩进则揖之退则扬之然后玉锵鸣也故君子在车则闻和鸾之声行则鸣佩玉是以非辟之心无自入也　射仪曰射者进退周旋必中礼内志正外体直然后持弓矢审固持弓矢审固然后可以言中此可以观徳行矣【以上明威仪之则】士冠礼始加祝曰令月吉日始加元服弃尔幼志顺尔成徳夀考维祺介尔景福再加曰吉月令辰乃申尔服敬尔威仪淑慎尔徳眉夀万年永受胡福三加曰以嵗之正以月之令咸加尔服兄弟具在以成厥徳黄耉无疆受天之庆　曲礼曰为人子者父母存冠衣不纯素孤子当室冠衣不纯采　论语曰君子不以绀緅饰红紫不以为防服当暑袗絺绤必表而出之　去防无所不佩　孔子曰羔裘冠不以吊　礼记童子不裘不帛不履絇孔子曰士志于道而耻恶衣恶食者未足与议道也【以上明衣服之制】曲礼曰共食不饱共饭不泽手毋抟饭毋放饭毋流歠毋咤食毋啮骨毋反鱼肉毋投与狗骨毋固获毋扬饭饭黍毋以箸毋嚃羮毋絮羮毋刺齿毋歠醢客絮羮主人辞不能烹客歠醢主人辞以窭濡肉齿决干肉不齿决毋嘬炙　少仪曰侍燕于君子则先饭而后已毋放饭毋流歠小饭而亟之数噍毋为口容论语曰食不厌精脍不厌细食饐而餲鱼馁而肉败不食色恶不食臭恶不食失饪不食不时不食割不正不食不得其酱不食肉虽多不使胜食气唯酒无量不及乱沽酒市脯不食不彻姜食不多食　礼记曰天子无故不杀牛大夫无故不杀羊士无故不杀犬豕君子逺庖厨凡有血气之类弗身践也　乐记曰豢豕为酒非以为祸也而狱讼益繁则酒之流生祸也是故先王因为酒礼一献之礼賔主百拜终日饮酒而不得醉焉此先王之所以备酒祸也　孟子饮食之人则人贱之矣为其养小以害大也【以上明饮食之节】















　　图书编卷九十三
<子部,类书类,图书编>
　　钦定四库全书
　　图书编卷九十四
　　明　章潢　撰
　　皇明郊社宗庙圣庙三礼总叙
　　太祖勤民育物敬共明神博考经谊厘正祀典二丘始分而中合四庙先异而后同明堂肇于周经我则郊焉而侑仁祖太公遗于汉寝我则庙焉而祔宗人有其举之至存佛老之宫无可考矣宁缺禘尝之义盖其酌今古通幽明絶地天和上下时因而因或沿于七代时革而革可考于三王殷殷乎秩秩乎抚世宜民神道设教不可以有加矣当是时议礼之臣李善长宋濓詹同陶安崔亮牛谅陶凯朱升乐韶鳯诸君子皆能寻则夷彤取法萃涣条章品式以授祠官虽损之益之未必尽复古先圣王之旧而仰赞圣猷一洗汚俗凡其矫诬妖诞防鄙侵黩奇衺巫觋诸不在祀典者莫不峻制而曲防之岂非猾夏之祸烈于九黎非常之功难于二正时与势然乎必欲咨三礼于四岳俟两生于百年迂远而阔于事情矣列圣相承式遵成宪建文撤仁祖而郊髙皇仁宗因髙皇而进成祖迨至宪宗升祔有祧寝之议孝穆登飨有奉慈之议情文恩义不得不然也其他稍有注措不过微文细故之间而已世宗皇帝天徳髙明圣学纯孜孜三重休洽百神郊禘庙祧社稷禖雩帝王圣师云雨风雷岳镇海渎农蚕医牧老君仙子山公水伯司舟宗匠靡神不举商宗肜日徒云丰昵周王云汉仅尔弭灾孰若世宗皇帝发九世积徳而垂常经也呜呼盛矣
















　　郊社名义
　　郊
　　郊特牲兆于南郊就阳位也又曰王宫祭日也夜明祭月也幽宗祭星也雩宗祭水旱也　大司乐冬至日于地上之圜丘奏之则天神皆降可得而礼矣【冬至一阳生而郊此祭天之正祭也以其在郊外南方之】【园丘故名之为郊四面各设天神葢日东月西风师东雨师西星则或南或北也自冬至祭天后每日以次而祭天神或使诸臣命秩同者摄之同丘同乐故曰天神皆降非谓百神从祀也古者大祭祀必七日戒三日齐茍祭日月四望等神而皆如此日亦不足矣惟于祭天后行之或于时日而摄祭既得精意于大祀又得精意于次祭而亦不失其为致齐也】祀五帝
　　小宗伯兆五帝于四郊四望四类亦如之大宰祀五帝则掌百官之誓戒前期十日帅执事而卜日大司徒祀五帝奉牛牲大小司冦禋祀五帝【或疑天一而已不应有五疑后世纂入之文是不然周礼全经文误者寡虽纂入不应数处皆然盖天体虽一而气之流行截然不同易曰帝出乎震齐乎巽月令曰盛徳在木之类是矣故王者因其气之至而祀之也夫天无心也一阳之生天心于是而见故冬至以祭天帝无形也五气之易帝之主帝于是见故于四孟季夏以祭五帝然祭虽有五但因其方气之不同而其礼物亦异非天实有五也至其所配则以五人帝而其从祀又以五神人者盖上古圣人继天而王其性虽无不全其厯数受命必各得其气之盛若太皡以木徳王周人以火之类又古者神明之臣皆能燮调元和司天司地各有攸职世执其功如重为勾芒黎为祝融该为蓐收脩及熙为防其功不可掩故必配以五人帝而从以五神人也或又云祭不欲数上帝一嵗五祭无乃烦而不敬乎盖元后者天之元子故事天之礼一视其礼考而时祭不为数也】迎气
　　月令先立春三日天子乃斋立春之日迎春于东郊迎夏于南郊迎秋于西郊迎冬于北郊皆如迎春礼致日
　　尧典寅宾出日寅饯纳日敬致　春分朝日秋分夕月大祁大雩大享
　　月令孟春天子以元日祈谷于上帝元辰天子亲载耒耜周颂臣工明昭上帝迄用康年　月令仲夏大雩帝用盛乐大雅云汉篇不殄禋祀自郊徂宫　月令季秋大享帝小雅来方禋祀以其骍黒　月令孟冬乃祈来年于天宗类
　　虞书肆类于上帝　汤诰敢用牡敢昭告于上天神后大雅是类是祃　武成底商之罪吿于皇天庚戌柴望　召诰用牲于郊　周礼大宗伯国有大故则旅上帝小宗伯大烖及执事祷祠于上下神祗太祝太师类于上帝【类于郊故曰类】柴
　　虞书嵗二月东巡狩至于岱宗柴五月南巡狩八月西巡狩十有一月朔巡狩如岱礼孝经曰宗祀文王于明堂以配上帝大社
</div>
    <div class="pagination">
<a href="图书编_page174.html">上一页</a><span>...</span><a href="图书编_page170.html">170</a><a href="图书编_page171.html">171</a><a href="图书编_page172.html">172</a><a href="图书编_page173.html">173</a><a href="图书编_page174.html">174</a><span class="current-page">175</span><a href="图书编_page176.html">176</a><a href="图书编_page177.html">177</a><a href="图书编_page178.html">178</a><a href="图书编_page179.html">179</a><a href="图书编_page180.html">180</a><span>...</span><a href="图书编_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
