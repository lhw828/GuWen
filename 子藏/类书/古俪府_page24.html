<!DOCTYPE html>
<html>
<head>
    <meta charset="UTF-8">
    <title>古俪府 - 第 24 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古俪府 - 第 24 页/共 33 页</h1>
    <div class="content">　　栁宗元观庆云图　设色方成象卿云示国都九天开秘旨百辟賛嘉谟抱日依龙衮非烟近御炉髙标连汗漫廽望接虚无裂素云光发舒华瑞色敷恒将配尧德垂庆代河图
　　李翺代李尚书进画马屏风状　观其体闲色浮气逸神骏练影吴浦指山川而不揺花攅上林若雨露之新洗或屈膝千里或长鸣九霄昔以负图为寳今愿捍蔽成功形影不殊効用何别谨裁成十二扇随状奉进若以时从启闭犹足靖于埃尘倘将用以驰驱庻可効其筋力
　　王维为画人谢赐表　猥以贱伎得备众工误防屏风乏成蝇之巧偶持团扇无事牸之能徒以职官不敢贰事顾惟时论有惭三絶伏惟皇帝陛下拨乱反正受命中兴俯协图傍观鸟迹卦因于画画始生书知微知彰惟圣体圣臣奉诏防令写功臣适遇凤翔之初无非鹰扬之士燕颔猿臂裂眦奋髯髪冲鹖冠力举龙鼎骨风猛毅眸子分明皆就笔端别生身外神写照虽非巧心审象求形或皆暗识姸蚩无枉敢顾黄金取舎惟精时凭白粉且如日防下泣知其孝思于禁怀惭媿此忠节乃无声之箴颂亦何贱于丹青宣父之似臯繇元子之类越石不待或人之説无烦故妓之言此又一奇诚为可尚臣得防笔麟阁继踵虎头频奨敎之恩益用精诚自励勤以补拙虽未仙飞感而遂通实因圣训况赐衣服累问官资中使相望屡加宣慰微臣战灼无答恩私之至
　　梁元帝谢上画勅褒赏启　臣簿领余暇窃爱丹青云台之像终微髣髴宣室之图更难拟议成蝇罕术画马踈文人非世将恩深晋帝之赏迹愧景山宠逾魏皇之诏
　　又谢东宫赉陆探微画启　工逾画马巧迈图龙试映玉池即看鱼动还傍金屏复疑蝇集史迁暂睹悬识留侯之貌汉帝一瞻便见王嫱之像
　　唐张彦逺画记　许询逸少经年共赏山泉谢傅戴逵终日惟论琴画　万卷之书尽归王粲一厨之画惟寄桓　只如田僧亮杨子华杨契丹郑法士董伯仁展子防孙子尚阎立德立本并祖述顾陆僧繇田则郊野柴荆为胜杨则鞍马人物为胜契丹则朝廷簮组为胜法士则游宴豪华为胜董则台阁为胜展则车马为胜孙则羙人魑魅为胜阎则六法该备万象不失李嗣真云三休轮奂董氏造其微六辔沃若展生居其骏　吴道子画仲由便带木劒阎令公画昭君已着帏防殊不知木劒创于晋代帏防兴于国朝举此凡例亦画之一病也且如幅巾于汉魏羃离起自齐隋幞头始于北朝巾子创于武德胡服靴衫岂可辄施于古像衣冠组绶不宜长用于今人芒屩非塞北所宜牛车非岭南所有详辨古今之物商较土风之宜指事绘形可騐时代姚最评湘东王云时过挥毫造化惊絶足使荀卫阁
　　笔袁陆韬翰





　　古俪府卷九
<子部,类书类,古俪府>
　　钦定四库全书
　　古俪府卷十
　　明　王志庆　编
　　武功部【论兵】
　　唐李商隠为李贻孙上李徳裕启　既赫斯而贻怒乃密勿以陈谋管氏将来屡发新柴之井留侯每入便闻借箸之筹羣帅受成中枢独运前军露板方事于羽驰清禁夀觞旋闻于月捷仍其贵种慕我华风或辨姓冩诚推诸右校或释兵伏义列在周庐潞子离狄而春秋书徐夷朝周而大雅咏其余惊乌散风去雨还亘絶漠以销魂委穷沙而丧胆胡琴公主已出于襜褴毳幕天骄行遗其湩酪向若非薛公料敌先陈三防充国为举甞通四夷则何以雪髙庙称臣之羞全肃祖复京之好此庙战之功一也　袁熈因累叶之资卫朔拒大君之诏人将自弃鬼得而诛蛙觉井寛蚁言树大招延轻险曾微呉国之钱藏匿罪亡又乏江陵之粟所谋者河朔遗事所恃者岩险偷生今则赵魏俱攻燕秦并入奉规于帷幄遵命于指纵亚夫拒呉惊东南而备西北韩信击魏舣临晋而渡夏阳百道无飞走之虞一缕见倾危之势计其反接当不逾时是则陈曲逆之六防翻成屑屑葛武侯之八陈更见区区此庙战之功三也
　　王勃上刘右相书　昔明王之制国也自近而及逺先仁而后罚徴实则效存徇名则功浅是以农疏千里仅逾重石之乡禹截九州不叙流沙之境岂才不及而智有遗哉将以辨离方而存正功也虽圣人无外甲兵曜天子之威王事有征金鼓发将军之气而长城在界秦汉所以失全昌巨海横流天地所以限殊俗辟土数千里无益神封勒兵十八万空疲帝卒惊烽走骇秦洛之甿飞刍挽粟竭淮海之费于是乗奸放命者出绳纒以生威因公挟私者入闾阎而竞法虽一物失所太阶延旰食之忧而百战方雄中国鲜终年之乐图得而不图失知利而不知害移手足之病成腹心之疾征税屈于东西威信蹇于表里语曰胜之不武不胜为辱天下之责四而至矣诚可逺凝髙防上荐忠言决人事于去就合天情于终始遂令囬麾转檄背青韭而骛列障分亭廵苍波而守昔者齐侯以力方城为楚国之辞虞帝崇文苗人失洞庭之险况乎伏徳绥乱以直乗邪明逆顺之端耸华夷之望虽复舳舻沸海旌旗触天鐡山四面金城千里亦不能为敌人计矣
　　沈谅贤良方正防　大哉武之为功赫矣师之所处象震耀而举垂云雷以扬宣威而山河荡容训誓而烟尘动色
　　武功部【讲武】
　　唐胡瑱大阅赋　长杨草落鄠杜霜明既不虞而作式亦因狩而治兵大田获之以三品和门树之以两旌抱木之猿见矫矢而遥泣伤之鴈闻虚弓而已惊且夫设席张幕盾负羽兽之大小既公私而殊获野之险易亦人车而各主　遵兰防而合礼罢艽野而作镇李子卿饮至赋　蒲海长清匈奴已闻于防臂槀街初列戎王正见于悬首舞干且在于舜阶挟纩更闻于尧酒
　　乔彛立走马赋　轮宝刀以直视拔长剑而端揖奔鲸絶海旋巨浪以尚迟饿鹘翻身冩长风而未急于是神仙惝恍鬼怪呼吸摆金甲而作寒喷玉花而半湿膂力既刚雄锋莫当掷红旌以颠倒按白刄以荧煌霍灭没离披颉防引山河之奔走随簸荡以低昻　云旗一簸翻古塞而半飞画防双盘冩长风而自冷
　　王起辕门射防枝赋　若嗤同失鹄我艺自忝其叠双傥妙等丽尔心固宜乎如一　蹲甲非敌措杯不伦梁沈约从齐武帝琅琊讲武应诏诗　九功播祧墠七徳陈武悬展事昌国图息兵由重战皇情咨阅典出车迨辰选饰徒映寒隰翻绥临广甸飒防佩呉戈参差腰夏箭风斾舒复卷云霞清以转轻舞信徘徊前歌且遥衍秋原嘶代马朱光浮楚练虹壑冩飞文岩阿藻余绚发震岳灵从扬旌水华变凭髙训武则中天起遐眷凤葢掩洪河珠旗扫长汧方待翠华举逺适瑶池宴
　　周庾信从驾观讲武诗校战出长杨兵栏入鬬场置阵横云起开营鴈翼张门嫌磁石碍马畏鐡菱伤龙渊出牛斗繁弱骇天狼落星奔骥騄浮云上骕骦急风吹战鼔髙尘拥贝装骇猿时落木惊鸿屡防行树寒条更直山枯菊转芳豹畧推全胜龙韬揖所长小臣欣寓目还知奉防昌
　　唐李峤奉和杜员外扈从教阅诗　杪冬严杀气穷纪送頽光薄狩三农隙大阅五戎场莱田初起烧兰野正开防夹岸虹旗转分朋兽罟张燕弧带晓月呉剑动秋霜原启前禽路山萦后骑行云区坠日羽星苑毙天狼礼振军容肃威宣武节扬神心体殷祝灵兆叶姬祥幸陪仙驾末欣采翰林芳
　　宋之问为人让羽林将军表　天卫严凝北军清切风霜剑骑顿武之仙闱龙鸟旌旗环紫微之帝座孙逖伯乐川记　戈如林羽若月少长有礼賔主不悖蚩尤衂其五兵若敖慙其六卒洸洸乎信可以慴穹庐而震髙阙也　于是地主致饩以昭飨宴之礼君子有仪以训上下之则歌蔓草之相遇笑投壶之失辞大庖既盈酾酒有藇胥乐周于卒乗属厌及于舆台
　　独孤及风后八阵图记　乃有力吞八荒争截九有大者天柱折地维絶小者作慝卢山负阻中冀上帝凭怒下土是恤乃眷武徳黄帝受之始顺杀气以作兵法文昌以命将于是乎征不服讨不庭其谁佐命曰元老风后葢戎行之不修则师律用爽隂谋之不作则凶器何恃故天命圣者以广战术俾悬衡于未然察变于竒兽【集作倚数】握机制胜作为阵图夫八宫之位正则数不愆神不忒故八其阵所以定位也衡抗于外轴布于内风云附其四维所以备物也虎翼张以进蛇向敌而蟠飞龙翔鸟上下其势所以致用也至若疑兵以固其余地游军以按其后列门具将发然后合战弛张则二广迭举犄角则四竒皆出必使陷坚阵拔深垒若星驰天旋雷动山破彼魏之鹤列郑之鱼丽周武之熊罴昆阳之虎豹出匪以律我异于是既而图成樽俎帝用经畧北逐獯鬻南平蚩尤戡黎于版泉省方于崆峒底定万国旁罗七曜鼎成龙至去而上僊于是遗风时亡而图在
　　符载保安镇阵图记　红旗拉风长防如倚晨暮三接朱殷谿渎
　　武功部【田猎】
　　汉司马相如上林赋　列卒满泽罘网弥山掩兔辚鹿射麋脚麟骛于盐浦割鲜染轮射中获多矜而自功　楚王乃驾驯驳之驷乗雕玉之舆靡鱼须之挠旃曳明月之珠旗阳子参乗孅阿为御按节未舒即凌狡兽蹵蛩蛩辚巨虚轶野马騊駼乗遗风射游骐弓不虚发中必决眦洞胸逹掖絶乎心系　于是离宫别馆弥山跨谷髙廊四注重坐曲阁华榱璧珰辇道纚属步櫩周流长途中宿俛杳眇而亡见仰攀橑而扪天奔星更于闺闼宛虹拖于楯轩　背秋涉冬天子校猎乗镂象驭玉虬拖蜺旌靡云斿前皮轩后道游孙叔奉辔卫公骖乗扈从横行出乎四校之中江河为阹太山为橹车骑雷起殷天动地生貔豹搏豺狼手熊罴足野羊箭不茍害解脰陷脑弓不虚发应声而倒然后侵淫促节儵夐逺去流离轻禽蹵履狡兽择肉后发先中命处拂鹥鸟捎凤凰捷鹓雏掩鹪防蹷石阙歴封峦过鳷鹊望露寒下棠梨息宜春西驰宣曲濯鹢牛首登龙台掩细栁于是游戏懈怠置酒乎颢天之台张乐乎胶葛之防撞千石之钟立万石之虡建翠华之旗树灵鼍之鼓奏陶唐氏之舞听葛天氏之歌千人唱万人和巴渝宋蔡淮南干遮文成颠歌族居递奏金鼔迭起铿锵闛洞心骇耳荆呉郑卫之声韶濩武象之乐隂淫案衍之音鄢郢缤纷激楚结风若夫青琴宓妃之徒絶殊离俗妖冶嫺都靓妆刻饰妩媚孅弱皓齿灿烂宜笑的皪色授魂与心愉于侧酒中乐酣天子曰嗟乎此大奢侈于是歴吉日以斋戒袭朝服乘法驾建华旗鸣玉銮游于六艺之囿驰骛仁义之途修容乎礼园翺翔乎书圃
　　扬雄羽猎赋　荷垂天之罼张竟野之罘靡日月之朱竿曳彗星之飞旗涣若天星之罗浩如涛水之波淫淫与与前后要遮立歴天之旗曳捎星之旃霹雳列缺吐火扬鞭车骑云防登降闇蔼泰华为旒熊耳为缀木仆山还漫若天外于是鸟不及飞兽不得过军惊师骇刮野扫地禽殚中衰相与集于靖之馆以临珍池灌以岐梁溢以江河东瞰目尽西畅亡涯随珠和氏焯烁其陂方椎夜光之流离剖明月之胎珠
　　班固东都赋　由基发射范氏施御不睼禽辔不诡遇飞者未及翔走者未及去指顾倐忽获车已实乐不极盘杀不尽物马踠余足士怒未防
　　又西都赋　尔乃盛娯游之壮观奋大武乎上囿因兹以威戎夸狄耀威灵而讲武事命荆州使起鸟诏梁野而驱兽毛羣内阗飞羽上覆接翼侧足集禁林而屯聚水衡虞人修其营表种别羣分部曲有署罘网连纮笼山络野列卒周匝星罗云布于是乗銮舆备法驾帅羣臣披飞亷入苑门遂绕酆鄗歴上兰六师发逐百兽骇殚震震爚爚雷奔电激草木涂地山渊反覆蹂躏其十二三乃拗怒而少息尔乃期门佽飞列刄攅鍭要趹追踪乌惊触丝兽骇值锋机不虚掎不再控矢不单杀中必叠双飑飑纷纷矰缴相纒风毛雨血洒野蔽天平原赤勇士厉猨狖失木豺狼慑窜　禽相镇压兽相枕藉然后收禽防众论功赐胙陈轻骑以行炰腾酒车以斟酌割鲜野食举烽命釂
　　应玚西狩赋　乃择吉日练嘉辰清风矢戒屏翳收尘于是魏公乃乗雕辂驷飞黄拥箫钲建九斿按辔清途飒沓风翔于是围网周合雷鼓天振千乘长罗万表星陈双翼抗旌八校祖分长燧电举髙烟蔽云尔乃徒舆并兴方轨连质惊飚四骇冲禽惊溢骋兽塞野飞鸟蔽日尔乃赴谷陵崇峦俯掣奔猴仰捷飞猿云幕被于广野京燎照乎平原醴炰充给洪施普宣
　　魏王粲羽猎赋　旌旗云绕锋刄林错扬辉吐火曜野蔽泽山川于是摇荡草木为之摧拨禽兽振骇魂亡气夺举首触网摇足遇挞陷心裂胃溃脑破颊鹰犬竞逐奕奕霏霏下鞲穷緤搏肉噬肌坠者若雨僵者若坻清野涤原莫不殱夷
　　唐路季登皇帝冬狩一箭射双兔赋　若乃整钩陈严羽卫星旄烛野云旗拂曀周长杨而为阹属甘泉以为缀骋六龙而电发顾双兔而飇逝性毚狡而不恭足轻迅而靡制爰从圣射乃观神艺銮镳却转引柘月而随圆金镞斜飞叠霜毫而俱毙既絶系而达臆亦洞胸而裂背岐阳之美不独称于周王上林之雄未可论于汉帝苏颋扈从凤泉和崔黄门喜恩防解严罢围诗　辇路岐山曲储胥渭水濵教成提将鼓礼备植虞旗不取从畋乐先流去杀词舜韶同舞日汤祝尽飞时物应阳和施人知雨露私如何穆天子七萃几劳师
　　晋张协七命若乃白商素节月既授衣天凝地闭风厉霜飞柔条夕劲密叶晨稀将因气以效杀临金郊而讲师尔乃列轻武整戎刚建云髦启雄芒驾红阳之飞燕骖唐公之骕骦屯羽队于外林纵飞翼于中荒尔乃布飞羉张修罠凌黄岑挂青峦画长壑以为限带流谿以为闗既乃内无防蹊外无漏迹叩钲散校举麾赞获彀金机驰鸣镝翦刚豪落劲翮连骑竞骛骈武齐辙翕忽挥霍云逥风烈声动响飞形移影发举戈林耸挥锋电灭仰倾云巢俯殚地穴乃有圆文之豜斑题之豵鼓鬛风生怒目电瞛口齩霜刄足拨飞锋齀林蹶石扣拔幽丛于是飞黄奋鋭贲育逞伎防封狶防冯豕拉甝虪挫獬廌钩爪摧踞牙捭澜漫狼藉倾榛倒壑陨胔挂山僵踣掩泽薮为毛林隰为丹薄于是彻围顿网卷斾收鸢虞人数兽林衡计鲜论最犒勤息马韬肴驷连防酒驾方轩千钟电釂万燧星防陵阜沾流膏谿谷厌芳烟欢极乐殚逥节而旋
　　后汉傅毅七激　驷骥騄乗轻轩麾旄旗鸣八鸾陈众车于广隰散列骑乎平原属罘网以弥野连罻罗以营山部曲周匝风动云旋合围促阵禽兽骇殚仆不暇起穷不及旋击不待刄骨解肉离摧牙碎首分其文皮流血丹野羽毛翳日于是下兰臯临流泉观通谷望景山酌防酒割芳鲜
　　魏曹植七启　驾云龙之飞驷饰玉辂之繁缨垂宛虹之长緌抗招摇之华旌于是曳文狐掩狡兔捎鹔鹴拂振鹭当轨见借值足遇践飞轩电逝兽随轮转腾山赴壑风厉飇举形不抗手骨不隠拳野无毛类林无羽羣积兽如陵飞翮成云
　　梁何逊七召　嵗晩农休时闲务隙山火已燎野霜初白聊效杀于秋冬乃从禽于艸泽蜀地五丁齐国二子气动山漂汗挥雨起渥洼流赪兰池照血蹑飞影于未形赴奔星于欲灭革车隠隠毂骑阗阗鼔噪喧而振地烝徒骇而聒天割玉之刀饮石之箭罝罗布其一目网罟周及三面犬号骧螭鹰名奔电蹔离已合忽隠仍见赴逈超危冲林防援草随足起山从眼转跨蹑冈涧电举陵陆鸟不及飞兽不遑伏既前轥而后赴亦左排而右蹴蹠实骇而自救腾虚乱而相扑视洒血之丹地见飞毛之暗目傍穷刼剞势极搜求文皮坐裂膬尾生抽手覊鐡顶足批铜头象折牙而陵遽貊拉齿而夷犹擒髙楼之度索走大树之神牛雁闻而蹔坠猨抱木而啾啾笑楚王之云梦耻汉帝之中流
　　昭明太子七契　轻缴才飞则连鸿解羽微纎始放则并鳞失波岂论泉之则宁愿将遨之歌
　　武功部【征伐】
　　魏陈琳神武赋　建安十有二年大司空武平侯曹公东征乌丸六军被介云辎万乘治兵易水次于北平可谓神武奕奕有征无战者也伫盘桓以淹次乃申命而后征觐狄民之故土追大晋之遐踪恶先縠之惩寇善魏綘之和戎受金石而弗伐葢礼乐而思终陵九城而上济起齐轨乎玉绳车轩辚于雷室骑浮厉乎雷宫晖曜连乎白月旂旐继于电光斾既轶乎白狼殿未出乎卢龙威逼天地势括十冲单鼓未伐虏已溃崩克俊馘首枭其魁雄尔乃总辑珍茵毡幕幄攘璎带佩不饰雕琢华珰玉瑶金麟牙琢文贝紫瑛缥碧緑黼锦缋组罽毼皮服
　　又武军赋　汉季世之不辟青龙纪乎大荒熊狼竞以挐攫神寳播乎镐京于是武臣赫然飏炎天之隆怒呌诸夏而号八荒尔乃拟北落而树表睎垒壁以结营百校罗峙千部列陈弥方城掩平原于是启明戒旦长庚告昏火烈具举鼔角并震千徒从唱亿夫求和声訇隠而动山光赫奕以烛夜其刄也则楚金越冶棠谿名工清坚皓锷修刺鋭锋陆陷蘂犀水截轻鸿铠则东胡阙巩百炼精刚函师振旅韦人制缝弩则幽都筋角恒山檿榦通肌畅骨崇緼曲烟其弓则乌号越耗繁弱角端象弭绣质哲拊文身矢则申息肃慎箘簵空疏焦铜毒鐡丽毂挞辀马则飞云絶景直鬐騧駵驳龙紫鹿文的鱼若乃清道整列按节徐行龙姿凤峙灼有遗英魏繁钦征天山赋　素甲焰皓旰流光左骈雄防右攅干将彤玈朱矰丹羽绛房望之如火焰夺朝阳华旗翳云霓聚刄曜日铓于是轒輼云趋威弧雨发钲鼔雷鸣猛火风烈跃刄雾散虏锋摧折呼吸无闻丑类剥灭晋左思魏都赋　至乎劲敌糺纷庶土罔宁圣武兴言将曜威灵介胄重袭旌旗跃茎弓珧解檠矛鋋飘英三属之甲缦胡之缨控简发妙拟更嬴齐被练而铦戈袭偏裻以防列毕出征而中律执竒正以四伐硕画精通目无匪制推锋积纪铓气弥鋭三接三防既昼亦月尅剪方命呑灭咆咻云撤叛换席卷防刘祲威八纮荒阻率由洗兵海岛刷马江洲振旅防防反斾悠悠凯归同饮疏爵普畴朝无刓印国无费留
　　梁沈约悯国赋　育素虮于胄垂葆髪于缦胡王筠侍宴饯临川王北伐应诏诗　金版韬英玉牒蕴精帝徳乃武王威有征轩习弧矢夏陈干戚周骛戎车汉驰羽檄我皇骏圣千年踵武徳洞千门威加八柱金正圮徳水行失道驷马南牧戎徒西保荐食伊瀍整居丰镐金阙扬尘铜台茂草命彼膳夫受诏恊律乐赋出车弦操吉日玉馔骈罗琼浆泛溢圣徳温温賔仪秩秩周庾信奉报寄洛州诗舟师防孟津甲子陈东隣雷辕惊战鼔剑室动金神幕府风云气军门闗塞人长旍析鸟羽合甲抱犀鳞星芒一丈焰月晕七重轮黎阳水稍緑官渡栁应春无庸奉天睠驱传牧南秦繁词劳简牍杂俗风尘上洛逢都尉商山见逸民留滞终南下唯当一史臣
　　庾信奉报赵王出师在道赐诗　上将出东平先定下江兵弯弧伏石动振鼔沸沙鸣横海将军号长风骏马名雨歇残虹防云偏一鴈征暗岩朝石湿空山夜火明低桥涧底渡狭路花中行锦车同建节鱼轩异伯荣军中女子气塞外夫人城小人乖摄养岐路阻逢迎几月芝田熟何年金灶成哀笳闗塞曲嘶马别离声王子身为宝深思不倚衡
　　唐李峤军师凯旋自邕州顺流舟中诗　鸣鞞入嶂口泛舸歴川湄尚想江陵阵犹疑下濑师岸逥帆影疾风送鼔声迟萍叶沾兰桨林花拂桂旗弓鸣苍隼落剑动白猿悲芳树吟羌管幽篁入楚词全军多胜防无战在明时寄谢山东妙长缨徒自期
　　沈佺期夏日都门送司马员外逸客孙员外佺北征诗二庭追虏骑六月动周师庙畧天人授军麾相国持
　　复言徴二妙才令重当时画省连征橐横门共别词云迎出塞马风卷渡河旗计日方夷寇旋闻杕杜诗又李乂诗　日逐滋南寇天威抚北垂析珪行仗节持印且分麾羽檄双鳬去兵车驷马驰虎旗悬气色龙剑抱雄雌候月期戡剪经时念别离坐闻闗陇外无复引弓儿
　　唐苏颋命吕休璟等北伐制　莫不运其长防悉心而効六竒接以短兵指掌而论七纵使天阵齐举云罝备设贾勇于饮醪之夫一以当万扬威于汗血之骑左萦右拂咸系鼋斩蛟曳牛佩豕必能力簸穷海声压大荒刈谷蠡之庭拔祅渠之垒不遑渭桥之拜已见隂山之哭
　　又命姚崇等北伐制　统燕犀冀马之雄屯斩蛟系鼋之勇鼓鼙沸野旌旗彗云岂式遏于河塞方震惊于沙漠于是乎善醪以信之芳饵以赏之戮扬干之仆必行其令持穰苴之兵不枉其法坚壁清野则投石而有余追奔逐北则扫尘而无类
　　又命薛纳等伐黙啜制　呉钩楚练照曜隂山之峯冀马燕犀张皇穷漠之地
　　梁刘孝仪临川王奉诏班师表　臣自受脤庙堂申威塞表既驱熊罴之众兼禀帷幄之谋登济河山夷灭赵魏将系轵道之颈且屈渭桥之膝而隂届节祁寒方始降此慈愍兹介胄使燕然之石愿勒而不刋函谷之土将封而莫遂虽荷杕杜之恩终慙采薇之防宋唐庚贺进筑表臣窃以要荒之叛服系乎制驭之是非有蠢西羌久羁天讨当元丰之愿治将议剪除逮元祐之偷安务从姑息养成其恶以迄于今属神圣之嗣兴起师徒而进筑逺攻近取日削月侵城堙渐逼其腹心刁斗相闻于巢穴天都形胜既归掌握之中灵武势孤自有唇亡之惧
　　杨亿驾幸河北起居表　毳幕稽诛銮舆顺动羽卫方离于象魏天威已震于龙荒慰编甿徯后之心增壮士平戎之气臣闻涿鹿之野轩皇所以亲征单于之台汉帝因之耀武用消弭于侵侮遂底定于边陲五材并陈葢去兵之未可六龙时迈因犯顺以必诛矧朔漠扬氛穷荒恃险敢因胶折之候輙为鸟举之谋固已命将出师擒俘献馘虽夺名王之帐未焚老上之庭是用亲御戎车躬行天讨劳军细栁之壁巡守常山之阳师人多寒感恩而皆同挟纩匈奴未灭受命而孰不忘家行当肃静边垣削平夷落枭冒顿之首收督亢之图使辽阳八州之民得闻声教榆闗千里之地尽入提封蛇豕之穴悉降干戈之事永戢
　　齐王融劝髙帝北伐启　虽穷鸟必啄固等命于良鹑困兽斯骛终并悬于厨鹿若借巫汉之归师骋士卒之余愤取函河如反掌凌闗塞若摧枯
　　后汉班固窦将军北征颂　于是雷震九原电曜髙阙金光镜野武旗冒日冲鸡鹿超黄碛轻选四纵所从莫敌
　　唐薛稷应临难不顾徇节宁邦科防第二道　持人之术地着为本应敌之道糗粮为先故李悝尽地力而创谋本能强魏卫鞅开阡陌而急战终以霸秦当今三壤既平九税有职仓庾陈积秷秸充牣山川効正而咸叙隂阳感化而致和狡戎黠羌不讨之日久矣天有星象以分其区地有山河以致其险素野遐旷国寒凉塞下三春未辨重重之树河邉九月已落青青之草吾后恻隠岩廊之下垂拱祍席之上圣智备天地神武动山岳悠然逺览白露凉秋建日月朱鸟之旗树风雨苍龙之斾将帅良猛谋虑深长犹重息人未修伐鬼而彊梁无检时惊边柝定逺侯之功畧还出玉门戊校尉之七营更连金郡麻奴小丑敢懐凌斥之心榆鬼残祅仍延晷刻之命结山豪而啸聚驱谷马而陆梁百万之师糗粮易尽空碛之地转饷难集良可追踪垦草取彼大田修充国之旧图采威明之逺筭将军素励爰兴防河之术都尉乘强毕尽通沟之利举农夫而休战士息转输而用耕牛智効其谋勇奋其力资窖金之如粟借边马之如羊赏士犒师选骑馆谷或休垣罢障城灭途殚然后坐鳯凰之台验麒麟之贡王旅凯入岂不休
　　哉
　　祖君彦檄洛州文　辽水之东朝鲜之地禹贡以为荒服周王弃而不臣示以羁縻达其声教茍欲爱人非求拓土又强弩末矢不能穿于鲁缟冲风余力非敢动于鸿毛石田得而无堪鸡肋食而奚用恃众怙强穷兵黩武务在吞并不思长防夫兵犹火也不戢则自焚遂使亿兆夷人只轮莫返夫差丧国实为黄池之盟苻坚灭身良由夀阳之役欲捕鸣蝉于前不知黄雀于后复矢相顾髽吊成行义夫切齿壮士扼腕其罪七也【黩武附】
　　武功部【将畧】
　　周王褒从军行　兵书久闲习征战数曾经讲戎平乐观学戏羽林亭西征度疎勒东驱出井陉牧马濵长渭营军毒上泾平云如阵色半月类城形羽书封信玺诏使动流星对防流沙白縁河栁色青将幕恒临斗旌门常背刑勲封瀚海石功勒燕然铭兵势因麾下军图送掖庭谁怜下玉筯向暮掩金屏
　　又庾信诗　河图论阵气金匮辨星文地中闻鼔角天上下将军函犀恒七属络鐡本千羣飞梯聊度綘合弩蹔凌汾寇阵先中防妖营即两分连烽对岭度嘶马隔河闻箭飞如疾雨城崩似壊云英王于此战何用武安君隋陈子良赞徳上越国公杨素诗　君侯称上宰命世挺才英本超骐骥足复蕴风云情摅藻掞锦绮育徳润瑶琼已踵四知举非无三杰名济世同舟檝匡政本阿衡雍容入青璅肃穆侍丹楹桂宫擅鸣佩槐路独飞缨髙门罗虎防绮阁丽雕甍金罇酌湛湛歌扇掩盈盈匈奴轶燕蓟烽火照幽并天子命薄伐受脤事专征七徳播雄畧十万骋行兵鴈行蔽大漠鱼贯出长城交河方饮马瀚海盛扬旌拔剑倚天外象犀耀日精弯弧穿伏石挥戈斩大鲸鼔鼙朝作气刁斗夜便鸣六郡多壮士三边岂足平岭云朝合阵山月夜临营胡尘暗马色芳树动笳声闗云未尽防塞雾常自生川长蔓草緑峰廽杂花明小人愧王氏雕文慙马卿滥此叨书记何以谢过荣髙山徒仰止终是恨才轻
　　唐张説送赵頥贞郎中试安西副大都防诗　絶镇功难立悬军命匪轻复承迁相后弥重任贤情将起神仙地才称礼乐英长心堪系虏短语足论兵日授休门法星教置阵名龙泉防已着燕颔相终成月窟穷天逺河源入塞清老夫操别翰承防颂营平
　　蘓颋同饯阳将军兼原州都督御史中丞诗右地接沙中朝任虎牙然明方改俗去病不为家将礼登坛盛军容出塞华朔风摇汉鼓边月思胡笳旗合无邀正冠危有触邪当防荣旋日及此御沟花
　　杜甫投赠哥舒开府翰诗　今代麒麟阁何人第一功君王自神武驾驭必英雄开府当朝杰论兵迈古风先锋百胜在畧地两隅空青海无飞箭天山早挂弓亷颇仍走敌魏綘已和戎每惜河湟弃新兼节制通知谋垂睿想出入冠诸公日月低秦树乾坤绕汉宫胡人愁逐北宛马又从东受命边沙逺归来御席同轩墀曾宠鹤畋猎旧非熊茅土加名数山河誓始终防行宜战伐契合动昭融勲业青上交亲气槩中未为珠履客已是白头翁壮节初题柱生涯独转蓬几年春草歇今日暮途穷军事留孙楚行间识吕防身一长剑聊欲倚崆峒
　　李白送羽林陶将军诗　将军出塞拥楼船江上旌旗拂紫烟万里横戈探虎穴三杯拔剑舞龙泉莫道词人无胆气临行将赠绕朝鞭
　　又赠张相镐诗　神器难窃防天狼窥紫宸六龙迁白日四海暗红尘昊穹防元宰君子方经纶澹然养浩气歘起持天钧秀骨象山岳英谋合鬼神佐汉解鸿门兴唐思退身拥旄秉金钺伐鼔乗朱轮虎将如电霆总戎向东巡诸侯拜马首猛士骑鲸鳞泽被鱼鸟悦令行草木春逢圣不失时建功及良辰丑虏安足纪可贻帼与巾倒防溟海珠尽为入幕珍冯异献赤伏邓生歘来臻庶同昆阳举再覩汉仪新昔为管将鲍中奔呉隔秦一生欲报主百代期荣亲其事竟不就哀哉难重陈卧病古松滋苍山空四隣风云激壮志枯槁惊常伦闻君自天来目张气益振亚夫得剧孟七国空无人扪虱对桓公愿得论悲辛大块方噫气何辞鼓青苹斯言傥不合归老汉江濵
　　又赠郭将军诗　将军豪荡有英威昔掌银台防紫微平明拂剑朝天去薄暮垂鞭醉酒归爱子临风吹玉笛美人娇月舞罗衣今日相逢俱失路何年灞上弄春辉孟匡明饯王将军赴云中诗　二师凭庙畧分阃佐元戎势亚彤弓宠时推金印雄闗山横代北旌节壮河东日转前茅影春生细栁风饮氷君命速挥涕饯筵空伫听隂山静谁争万里功
　　刘长卿代边将有懐诗　少年辞魏阙白首向沙场瘦马恋秋草征人思故乡暮笳吹塞月晓甲带胡霜自到云中郡于今百战强
　　又湖南使还留辞辛大夫诗　王师劳近甸兵食仰诸侯天子无南顾元勲在上游大才生间气盛业拯横流风景随摇笔山川入运筹羽觞交饯席旄节对归舟鸎识春深恨猿知日去愁别离花寂寂南北水悠悠唯有家将国终身共所忧
　　又献宁淮军节度使相公诗　建牙吹角不闻喧三十登坛众所尊家散万金酬士死身留一剑答君恩渔阳老将多逥席鲁国诸生半在门白马翩翩春草细邵陵西去猎平原
　　又观校猎上淮西相公诗　龙骧校猎邵陵东野火初烧楚泽空师事黄公千战后身骑白马万人中笳随晓吹经边草箭入青云落塞鸿三十拥旄谁不羡周郎少小有竒功
　　卢纶雪谤后书事上皇甫大夫诗　盛徳緫羣英髙标仰国桢独安巡狩日曾掩赵张名业就难辞宠朝逥更授兵晓川分牧马夜雪覆连营长策威殊俗嘉谋翊圣明画图规阵势梦笔纪山行绶拂池中影珂摇竹外声赐欢徴伎乐陪酒间公卿却意经前事翻疑得此生分深存殁感恩在子孙荣览镜愁将老扪心喜复惊岂言沈族重但觉杀身轻有泪沾坟典无家集弟兄东西遭世难流浪识交情阅古宗文举推才慕正平应怜守贫贱又欲事躬耕
　　刘禹锡赠澧州髙大夫司马霞寓诗　前年牧锦城马踏血泥行千里追戎首三军许勇名残兵疑鹤唳空垒辨乌声一误云中缴南游湘水清
　　韩翃赠刘将军诗　明光细甲照铔鍜昨日承恩拜虎牙胆大欲欺姜伯约功多不让李轻车青巾校尉遥相许黒矟将军莫大夸阙下来时亲伏奏胡尘未尽不为家
　　韩翃杂言赠哥舒仆射诗　万里长城家一生唯报国腰垂紫艾绶手控黄金勒髙视黒矟翁遥吞白骑贼先麾牙门将转鬭黄河北帐下亲兵皆少年锦衣承日绣行纒辘轳宝剑初出鞘宛转角弓争上步叉抽箭大如笛前把两矛后双防左盘右射红尘中鹘入鵶羣有何敌杀将破军白日余逥船舞斾北风初羣公楯鼻好磨墨走马为君飞羽书
　　耿湋上裴行军中丞诗　胡尘已灭天山外闭阁隂隂日复曛枥上骅骝嘶鼔角门前老将识风云旌旗四面髙秋见丝竹千家静夜闻莫道古来多计策功成唯有李将军
　　杨巨源赠侯侍御诗　步逸辞羣迹机真结逺心敦诗扬大雅映古酌髙音逃祸栖蜗舍因醒解豸簪紫兰秋露湿黄鹤晩天隂旧叶余荒草寒山出逺林月明多宿寺世乱重悲琴霄汉时应在诗书道未沈坐期阊阖霁云暖一开襟
　　又懐徳抒情寄上信州座主诗　五马江天郡诸生泪共垂防余明主徳恩在侍臣知怅望缄双鲤龙钟假一枝玉峯遥寄梦云海暗伤离幢葢全家去琴书首路随沧洲值康乐明月向元规鹓凤终凌汉蛟龙防出池蕙香因暖发松色肯寒移举世瞻风藻当朝揖羽仪加飡门下意溪水緑逶迤
　　又赠隣家老将诗　白首羽林郎丁年戍朔方隂天瞻碛落秋日渡辽阳大漠寒山黒孤城夜月黄十年依蓐食万里带金疮拂雪陈师祭冲风立教场箭飞琼羽合旗动火云张虎翼分营势鱼鳞拥阵行誓心清塞色鬭血杂沙光战地晴辉薄军门晓气长寇深争暗袭闗迥勒春防身贱竟何诉天髙徒自伤功成封宠将力尽到贫乡雀老方悲海鹰衰却念霜空余孤剑在开匣一霑裳
　　张佑送王昌涉侍御诗　十里指东平军前首出征诸侯青服旧御史紫衣荣入阵枭心死分围虎力生画时安楚塞刻日下齐城号令朝移暮偷踪夜斫营云梯曾险上地道惯深行举斾招降将投戈趂败兵自慙居处者当此立功名
　　杨防送张相公出征诗　得意在当年登坛秉国权汉推周勃重晋让赵宣贤儒徳尼丘降兵钤太白传援毫飞凤藻发匣吼龙泉歴火金难耗凌霜桂益坚从来称玉洁此更让珠妍鸳鹭臻门下貔貅拥帐前去知清朔漠行不费陶甄献画符中防推诚契上愿将班固笔书颂勒燕然
　　韦庄赠边将诗　昔因征逺向金微马出榆闗一鸟飞万里只携孤剑去十年空逐塞鸿归手招都防新降虏身着文皇旧赐衣只待烟尘报天子壮心无事别无机元阎复丞相阿珠赠諡制　鸢瘴挥戈万里若衽席之上龙骧飞渡三呉归掌握之中
　　宋汪藻除韩世忠两镇节度使麻　禀刚故俗甘陈兼六郡之良决胜重围关张有万人之敌蚤备师干之试旋膺斋钺之除岂惟蹇蹇以匪躬每见多多而益善见无礼于君尔既殚于忠荩归饮至于庙我何爱于宠褒
　　播芳大全韩世忠加恩麻　先人有夺人之心进则奋沈雄之畧尚贤无自贤之行退而皆名义之谈唐栁宗元为南承嗣请从军状　臣闻周官考艺国子置车甲之司汉道推恩孤儿备羽林之用千秋思奋于事越仲孺期死于奔呉义激君亲名髙竹帛臣虽无似有慕昔人虽身涂草野死而不朽
　　顾云投西边节度使启　九天九地之法夜受于神姝金箱金柜之书晓传于灵叟故得拔剑龙吼弯弧鴈惊使夷落无喧干戈尽偃边烽息焰塞柝沈声为天子之长城防匈奴之右臂加以文通三变学洞九流郭璞神毫每通于梦想罗含彩羽素贮于心诚时或月满青楼风清画阁谢晖之理郡不废讴吟杜元凯之御戎何妨讲读
　　宋王迈贺陈提刑兼安抚启　披肝许国掉舌筹边雪衣貂裘慷慨辨太原之檄风声鹤唳笑谈却淮甸之兵草木知其威名夷狄问其年貌属当鼪鼯之为梗羣然鸿雁之离居嗟懦俗之脂韦伏元戎之斧钺毅然以身任朝廷责誓不以贼为君父忧卯受命辰即行有崇文之勇决申上奏寅报可从充国之便宜南丹严保障之雄西帅习号令之素如毉师之治废疾半剂而苏如国手之救危棋一着即活
　　唐张仲宣智合孙呉可以运筹决胜防　玉弩垂芒耀明威于紫纬金方戒序凝杀气于丹霄然则负扆登枢规七衡而立辟垂旒御辨法四选以详刑是故黄运披图静妖氛于涿鹿丹陵启业耀佳兵于洞庭
　　王昻沈谋秘畧科防　国家授武秩设边防东自榆林西连蒲海可谓制度秘逺典章大备而犹以辽霭未清湟烽或照者但未得其人耳今若垂旌扬之期崇奬激之道用不求备任惟其材举呉起则舍其贪推穰苴则畧其贱务升智术勿限资年则将得其人矣
　　晋书羊祜论　泰始之际人祗呈贶羊公起平呉之策其见天地之心焉昔齐有黔夫燕人祭北门之鬼赵有李牧秦王罢东并之势桑枝不竞润空慙垂大信于南服倾呉人于汉渚江衢如砥襁袂同归而在乎成功弗居幅巾穷巷落落焉其有风飚者也
　　唐吕温凌烟阁勋臣颂　洸洸鄂公百链龙泉沈翳未宣气冲斗间佩非其人跃入大川神武获焉提之上天天地之内指挥无前【右尉迟鄂公敬徳】　虎来风壮鼇转山没翕如鹗耸纵若鲸【右秦胡公叔宝】
　　周庾信大将军崔説神道碑　观虎于槛龆髪不惊称象于船胜衣能对　地似伏龙城如飞鸟炖煌实録宛在胸襟玉门亭障无劳图画有马如羊不以入廏有金如粟不以入懐
　　又柱国大将军纥干神道碑　学不专经畧观书籍兵无师古自得纵横青乌甲乙之占白马星辰之变九宫推步三门起伏天弧射法太乙营图并皆成诵在心若指诸掌卤青犊之兵甚有秘计烧乌巢之米本无遗防西零贼退屈指可知南郡兵逥挿标而待
　　又车骑大将军贺娄慈神道碑　六郡良家西河鼎族地壮金行人雄塞气兵书七卷河水浮来射法三篇天弧夜下锋旗不息刁斗恒惊犹得马上读书军中习礼五车行简不取博士之名一卷兵书即以将军自许
　　角端在手必无齐鲁之侵莲花挿腰甚得蛟龙之气又大将军襄城公郑伟墓志铭　公蹔临江界已悉南越之兵裁御楼船即善昆明之战
　　又骠骑大将军开府侯莫陈道生墓志铭　读书马上清谈剑端
　　又上柱国齐王宪神道碑　管入耳则溪谷俱调文雅沿心则烟霞并韵养由百发落雁吟猿应奉五行绨缃缥帙　少有壮志颇校兵书水降灵糓城授防飞风长栁月角星眉莫不吟诵在心撰成于手所着兵法凡有五卷六韬九法【一作地】不用呉起旧书三令五申无劳孙武先诫
　　唐张説拨川郡王神道碑　公之理兵也坚三甲利五刄偶拳勇齐足力信赏罚分甘苦六辔如手千夫一心接獯猃犹蚊蚋卧沙塞如袵席荐居露食垂二十年雨毕而成师氷泮而休卒寒气入于肌骨夜霜入于鬓须人不堪其勤公不改其节
</div>
    <div class="pagination">
<a href="古俪府_page23.html">上一页</a><span>...</span><a href="古俪府_page19.html">19</a><a href="古俪府_page20.html">20</a><a href="古俪府_page21.html">21</a><a href="古俪府_page22.html">22</a><a href="古俪府_page23.html">23</a><span class="current-page">24</span><a href="古俪府_page25.html">25</a><a href="古俪府_page26.html">26</a><a href="古俪府_page27.html">27</a><a href="古俪府_page28.html">28</a><a href="古俪府_page29.html">29</a><span>...</span><a href="古俪府_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
