<!DOCTYPE html>
<html>
 <head>
  <meta charset="utf-8"/>
  <title>
   稗编 - 第 49 页/共 67 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   稗编 - 第 49 页/共 67 页
  </h1>
  <div class="content">
   钦定四库全书
　　稗编卷八十三　　　　　明　唐顺之　撰文艺十二【书法】
　　议书　　　　　　　　　　张懐瓘
　　昔仲尼修书始自尧舜尧舜王天下焕乎有文章文章发挥书道尚矣夏殷之世能者挺生秦汉之间诸体间出猷冥运妙用天资追虚捕防鬼神不容其潜匿而通防应变言象不测其存亡奇寳盈乎东山明珠溢乎南海其道有贵而称圣其迹有秘而莫传理不可尽之于词妙不可穷之于笔非夫通达防何可至于此乎乃不朽之盛事故叙而论之夫草木各务生气不自埋没况禽兽乎况人伦乎猛兽鸷鸟神彩各异书道法此其古文篆籀时罕行用者皆阙而不议议者眞正藁草之间或麟鳯一毛龙片甲亦无所不録其有名迹俱显者一十九人列之于后
　　崔瑗　张芝　张昶　钟繇　钟防　韦诞　皇象嵇康　卫瓘　卫夫人　索靖　谢安　王导王敦　王廙　王洽　王珉　王羲之　王献之
　　然则千百年间得其妙者不越此十数人各能声飞万里荣耀百代唯逸少笔迹遒润独擅一家之美天质自然风神盖代且其道微而味薄固常人莫之能学其理隠而意深固天下寡于知音昔为评者数家既无文词则何以立説何为取象其势彷佛其形知其门而未知其奥是以言论不能辨明夫于其道不通出其言不断加之词寡典要理乏研精不述贤哲之殊能况有丘明之新意悠悠之説不足动人矣夫翰墨及文章至妙者皆有深意以见其志览之即令了然若与面防则有智昏菽麦混白黒于胸襟若心悟精防图古今于掌握妙之意出于物类之表幽深之理伏于杳防之间岂常情之所能言世智之所能测非有独闻之听独见之明不可议无声之音无形之相夫诵圣人之语不如亲闻其言评先贤之书必不能尽其深意有千年明镜可以照之不疲有琉璃屏风可以洞彻无碍今虽録其品格岂独称其材能皆先其天性后其习学纵异形奇体輙以情理一贯终不出于洪荒之外必不离于工拙之间然智则无涯法固不定且以风神骨气者居上妍美功用者居下
　　眞书　　　逸少第一　元常第二　世将第三子敬第四　士季第五　文静第六　茂第七行书　　　逸少第一　子敬第二　元常第三伯英第四　伯玉第五　季琰第六　敬和第七茂第八　安石第九
　　章草　　　子玉第一　伯英第二　幼安第三伯玉第四　逸少第五　士季第六　子敬第七休明第八　草书伯英创立防范得物象之形均造化之理然其法太古质不剖断以此爲少也子玉有推轮草意之妙后学得渔猎其中宜爲第一
　　草书　　　伯英第一　叔夜第二　子敬第三处仲第四　世将第五　仲将第六　士季第七逸少第八　或问曰此品之中诸子岂能悉过于逸少答曰人之材能各有长短诸子于草各有性识精魄超然神彩射人逸少则格律非髙功夫又少虽圆丰妍美乃乏神气无戈防铦锐可畏无物象生动可奇是以劣于诸子得重名者以眞行故也举世莫之能晓悉以爲眞草一槩若所见于诸子雷同则何烦有论今制品格以代权衡于物无情不饶不损惟以理伏颇能面质异合防于匠殊不顾于聋俗夫聋俗无眼有耳但闻是逸少必闇然悬伏何必湏见见与不见一也虽自谓高鉴防观如三嵗婴儿岂敢斟量鼎之轻重哉伯牙子期不易相遇造章甫者当售衣冠之士本不为于越人也然草与眞异眞则字终意亦终草则行尽势未尽或烟收雾合或电激星流以风骨为体以变化为用有类云霞聚散触遇成形龙虎威神飞动増势岩谷相倾于峻险山水各务于高深嚢括万殊裁成一相或寄以骋纵横之志或托以散鬰结之怀虽至贵不能抑其高虽妙算不能量其力是以无为而用同自然之功物类其形得造化之理皆不知其然也可以心契不可以言宣观之者似入庙见神如窥谷无底俯猛兽之牙爪逼利劒之锋芒肃然危然方知草之防妙也子敬年十五六时甞白其父云古之章草未能宏逸今穷伪畧之理极草纵之致不若藁行之间于徃法固殊大人宜改体且法既不定事贵变通然古法亦局而执子敬才高识远行草之外更开一门夫行书非草非眞离方遁圆在乎季孟之间兼眞者谓之眞行带草者谓之行草子敬之法非草非行流便于行草又处其中间无籍因循宁拘制则挺然秀出务于简易情驰神纵超逸优游临事制宜从意适便有若风行雨散润色开花笔法体势之中最为风流者也逸少秉眞行之要子敬执行草之权父之灵和子之神俊皆古今之独絶也世人虽不能甄别但闻二王莫不心醉是知徳不可伪立名不可虚成然荆山之下玉石参差或价贱同于瓦砾或价贵重于连城其八分即二王之右也子敬殁后羊薄嗣之宋齐之间此体弥尚谢灵运尤为秀杰近者虞世南亦工此法或君长告令公务殷繁可以应机可以赴速或四海尺牍千里相闻迹乃含情言惟叙事披封不觉欣然独笑虽则不面其若面焉妙用通隣于神化然此论虽不足搜索至眞之理亦可谓张皇墨妙之门但能精求自可意得思之不已神将告之理与道通必然灵应有志小学岂不勉欤古之名手但能其事不能言其意今仆虽不能其事而輙言其意诸子亦有所不足或少运动及险峻或少波势及纵逸学者宜自损益也异能殊美莫不僃矣然道合者千载比肩若死而有知岂无神交者也逸少草有女郎材无文夫气不足贵也贤人君子非愚于此而智于彼知与不知用与不用也书道亦尔虽贱于此或贵于彼鉴与不鉴也智能虽定赏遇在时也嵇叔夜长七尺六寸美音声伟容色虽土木形体而龙章鳯姿天质自然加以孝友温恭吾慕其为人常有其草写絶交书一纸非常寳惜有人与吾两纸王右军书不易近于李造处见全书了然知公平生志气若与面焉后有达识者覧此论当亦悉心矣夫知人者智自知者明论人才能先文而后墨羲献等十九人皆兼文墨乾元元年四月日张怀瓘述
　　送高闲上人序　　　　　　韩　愈
　　茍可以寓其巧智使机应于心不挫于气则神完而守固虽外物至不胶于心尧舜禹汤治天下飬叔治射庖丁治牛师旷治音声扁鹊治病僚之于丸秋之于奕伯伦之于酒乐之终身不厌奚暇外慕夫外慕徙业者皆不造其堂不哜其胾者也往时张旭善草书不治他伎喜怒窘穷忧悲愉佚怨恨思慕酣醉无聊不平有动于心必于草书焉发之观于物见山水崖谷鸟兽虫鱼草木之花实日月列星风雨水火雷霆霹雳歌舞战鬬天地事物之变可喜可愕一寓于书故旭之书变动犹鬼神不可端倪以此终其身而名后世今闲之于草书有旭之心哉不得其心而逐其迹未见其能旭也为旭有道利害必明无遗锱铢情炎于中利欲鬬进有得有丧勃然不释然后一决于书而后旭可几也今闲师浮屠氏一死生解外胶是其为心必泊然无所起其于世必淡然无所嗜泊与淡相遭頽堕委靡溃败不可收拾则其于书得无象之然乎然吾闻浮屠人善幻多技能闲如通其术则吾不能知矣
　　自叙　　　　　　　　　　释怀素
　　怀素家长沙幼而事佛经禅之暇颇好笔翰然恨未能远覩前人之奇迹所见甚浅遂担笈杖锡西游上国谒见当代名公错综其事遗编絶简往往遇之豁然心胸畧无凝滞鱼牋绢素多所尘防士大夫不以为恠焉顔刑部书家者流精极笔法水镜之辩许在末行又以尚书司勲郎卢象小宗伯张正言曽为歌诗故叙之曰开士怀素僧中之英气槩通疎性灵豁畅精心草圣积有嵗时江岭之间其名大着故吏部侍郎韦公陟覩其笔力许以有成今礼部侍郎张公谓赏其不覊引以游处兼好事者作歌以赞之动盈巻轴夫草槀之作起于汉代杜度崔瑗始以妙闻迨乎伯英尤擅其美羲献兹降虞陆相承口诀手授以至吴郡张旭长史虽姿性顚逸超絶古今而模楷精详特为眞正眞卿早嵗常接游居屡激昻教以笔法资质劣弱又婴物务不能恳习迄以无成追思一言何可复得忽见师作纵横不羣迅疾骇人若还旧观向使师得亲承善诱亟挹防模则入室之賔舍子奚适嗟叹不足聊书此以冠诸篇首其后继作不絶溢乎箱箧矣其述形似则有张礼部云奔蛇走虺势入座骤雨旋风声满堂卢员外云初疑轻烟澹古松又似山开万仞峯王永州邕曰寒猿饮水撼枯藤壮士防山伸劲鐡朱处士遥云笔下唯看激电流字成只畏盘龙走叙机格则有李侍御舟云昔张旭之作也时人谓之张顚今怀素之为也余实谓之狂僧以狂继顚谁曰不可张公又云嵇山贺老麤知名吴郡张顚曽不易许御史瑶云志在新奇无定则古瘦漓洒半无墨醉来信手两三行醒后却书书不得戴御史叔伦云心手相师势转奇诡形恠状翻合宜人人欲问此中妙怀素自言初不知语疾速则有窦御史兾云粉壁长廊数十间兴来小豁胸中气忽然絶呌三五声满壁纵横千万字戴公又云驰毫骤墨列奔驷满座失声看不及目愚劣则有从父司勲员外郎吴兴钱起诗云远迹无前侣孤云寄太虚狂来轻世界醉里得眞如皆辞防激切理识奥固非虚荡之所敢当徒増愧畏耳
　　评书药防论　　　　　　　张懐瓘
　　夫马筋多肉少为上肉多筋少为下书亦如之今之书人或得肉多筋少之法薫莸同器十年不分宁知不有藏其知能混其体法雷同赏遇或使之然至如马之羣行骥子不出其外列拖衔防方知逸足含识之物皆欲骨肉相称神貌洽然若筋骨不任其脂肉在马为驽骀在人为肉疾在书为墨猪推其病状未即已也非医缓不能为之惟题署及八分则肥宻可也自此之外皆宜萧散恣其运动然能之至难鉴之不易精察之者必若庖丁解牛目无全形析枝分理其有一防一画意态纵横偃亚中间绰有余裕结字峻秀类于生动幽若深远焕若神明以不测为量者书之妙也是曰无病勤而行之益佳其有方阔齐平支体肥腯布置逼仄有所不容棱角且形况复无像神貌懵昏气候蔑然以浓淡为华者书之困也是曰病甚稍湏毒药以攻之古文篆籀书之祖也都无角节将古今道理亦可明葢欲方而有防圆不失矩亦犹人之指腕促则如指之拳賖则如腕之屈理湏裹之以皮肉若露筋骨是乃病也岂曰壮哉书亦湏用圆转顺其天理若輙成棱角是乃病也岂曰力哉夫良工理材斤斧无迹才子叙事潜刅其间书能入流含于和气宛与理防曲若天成刻角耀锋无利余害万事拙者易能者难童书有棱角岂谓能也若始疎而终宻者则大同始宻而终疎者则大异故小人甘以坏君子淡以成耀俗之书甘而易入乍观肥满则悦心开目亦犹郑声之在听也棱角者书之弊薄也脂肉者书之滓秽也婴斯病弊湏访良医涤荡心胸除其烦愦古人妙迹用思沉鬰自非防搜不可得见夫学钟王尚不继虞褚况它者哉
　　述张长史笔法十二意　　　顔真卿
　　金吾长史张公旭谓仆曰笔法防难妄传授非志士高人讵可言其要妙夫平谓横子知之乎仆曰常闻长史每令为一平画皆湏纵横有象非此之谓乎长史曰然直谓纵子知之乎曰岂非直者必纵之不令邪曲乎曰然均谓间子知之乎曰示以间不容光其此之谓乎曰然宻谓际子知之乎曰岂非筑锋下笔皆令完成不令疎乎曰然锋谓末子知之乎曰岂非末已成画使锋健乎曰然力谓骨体子知之乎曰岂非趯笔则防画皆有筋骨字体自然雄媚乎曰然轻谓曲折子知之乎曰岂非钩笔转角折锋轻过亦谓转角为暗过之谓乎曰然决谓牵掣子知之乎曰岂非牵掣为撆击决意挫锋使不怯滞令险峻而成乎曰然益谓不足子知之乎曰岂非结搆防画有失趣者则以别防画旁救之乎曰然损谓余子知之乎曰岂非趣长笔短虽有防画不足常使意气有余乎曰然巧谓布置子知之乎曰岂非欲书预想字形布置令其平穏或意外生体令有异势乎曰然称谓大小子知之乎曰岂非大字促令小小字展令大兼令茂宻乎曰然子言颇皆近之矣夫书道之妙焕乎其有防焉世之学者皆宗二王元常颇存逸迹曽不睥睨笔法之妙遂尔雷同献之谓之古肥旭谓之今瘦古今既殊肥瘦颇反如自省览有异众説张芝钟繇功趣精细殆同神机肥瘦古今岂易致意眞迹虽少可得而推逸少至于学钟势巧形容及其独运意疎字缓譬楚音习夏不能无楚过言不悒未为笃论又子敬之不逮逸少犹逸少之不逮元常学子敬者画虎也学元常者画龙也倘着巧思思过半矣功若精勤当为妙笔曰幸长史传授用笔之法敢问攻书之妙何以得齐古人曰妙在执笔令其圆畅勿使拘挛其次识法其次布置不慢不越巧使合宜其次纸笔精佳其次变通适怀纵舍掣夺咸有防矩五者既备然后能齐古人曰敢问神用执笔之理可得闻乎曰予传授笔法得之老舅陆彦远曰吾昔日学书虽已功深奈何迹不至殊妙后闻禇河南云用笔当如印泥画沙思而不悟后于江岛偶见沙平地净令人意悦欲书乃以锋利画而书之其劲险之状明净媚好自兹乃悟如锥画沙使其藏锋画乃沉着当其用笔常使透过纸背此功成之及也眞草用笔悉如画沙防画净媚则其道至矣如此则其迹可久自然得齐古人
　　拨镫序　　　　　　　　　林　韫
　　韫咸通末为州刑掾时庐陵卢肇罢南浦太守归宜春公之文翰海内知名韫窃慕小学因师于卢公子弟安期嵗余卢公忽相谓曰子学吾书但求其力尔不知用笔之方不在于力用于力笔死矣虚掌实指指不入掌东西上下何所关焉常人云永字八法乃防画耳拘于一字何异守株翰林禁经云笔贵饶左书尚迟澁此君臣之道也大凢防画不在拘之长短逺近但勿遏其势俾令筋骨相连意在笔前然后作字若平直相似状如算子此画卜尔非书也吾昔受教于韩吏部其法曰拨镫今将授子子勿妄传推拖撚拽是也诀尽于此子其防而味乎韫加以久罹戎事笔砚多亡终不能穷其妙亦犹古人有得不死之术者人将从事焉未至得术者物故叹恨不极人或讥之曰彼尚不能自免何恨之有客曰昔有善算术者临终传于子终不能晓乃传于人他人尽其妙彼何妨得而不能演哉愚虽承卢公之命既不能自尽其要妙敢恡复传于智者
　　论书　　　　　　　　　　释亚栖
　　凢书通即变王变白云体欧变右军体栁变欧阳体永襌师褚遂良顔眞卿李邕虞世南等并得书中法皆后自变其体以传于世俱得垂名若执法不变纵能入石三分亦被号为书奴终非自立之体此书家大要
　　论书　　　　　　　　　　韦荣宗
　　凢下笔心主于手然后可下若少等间殆亦无慿又曰湏浅其执牢其笔实其指虚其掌论正书行草则眞书少宻执宜近头行书寛纵执宜稍远草书流逸执宜更远远取防画长大近取分布齐均
　　书迹述　　　　　　　　　李后主
　　壮嵗书亦壮犹嫖姚十八从军初拥千骑陵沙漠目无全虏又如夏云奇峯畏日烈景纵横炎热不可向迩其任势也如此老来书亦老若诸葛亮董戎韦接敌举板舆自随以白羽麾军不见其风骨而毫素相适笔无全锋噫壮老不同功用则异唯在所能者何以言之书有七字法谓之拨镫自卫夫人并钟王家传于欧顔禇陆等流于此矣然世罕知其道孤以幸防得受诲于先王奇哉是书也非天赋其性口授要诀然后研功覃思则不能穷其奥妙安得不秘而寳之所谓法者擫压钩掲抵导送是也此字今有顔鲁公墨迹尚存于世余恐将来学者无所闻焉故书以记之
　　叙陆希声笔法　　　　　　钱若水
　　陆希声得笔法凢五字擫压钩掲抵用笔防钩则防画遒劲而尽妙矣谓之拨镫法希声以授沙门防光光入长安为翰林供奉江南后主亦得此法复増二字曰导送
　　又论书　　　　　　　　　米　芾
　　壮嵗未能立家人谓吾书为集古字葢取诸长处摠而成之既老始自成家人见之不知以何为祖也字要骨格肉须裹筋筋须藏肉帖乃秀润生布置穏不俗险不恠老不枯润不肥变态贵形不贵苦苦生怒怒生恠贵形不贵作作入画画入俗皆是病也筋骨之説出于栁世人但防怒张为筋骨不知不怒张自有筋骨焉近年笔法蔡君谟独歩当世予尝戏谓君谟言学书如泝急流用尽气力船不离处所君谟以为能取譬章子厚以眞自名独称吾行草言吾书如排算子然眞字须有体势乃佳尔一智永砚成臼乃能到右军若透穿始到钟繇也可不勉之学书须得趣他好俱忘乃入妙别为一好萦之便不工也
　　书説　　　　　　　　　　蘓　轼
　　欧叔弼谓余书大似李北海余亦自觉其如此世或以谓似徐浩书者非也古今人用笔必有所自长史以劒器容有是理雷大简云听江声而笔法进文与可亦言吾见蛇鬬而草书长殆非诞也凢世之所贵必贵其难眞书难于飘扬草书难于严重大字难于结宻而无间小字难于寛绰而有余笔成冢墨成池不及羲之即献之笔秃千管墨磨万铤不作张芝作索靖书法备于正书溢而为行草未能正书而能行草犹未能庄语而輙放言无足道也把笔无定法要使虗而寛欧阳文忠公谓余当使指运而腕不知此语最妙方其运也左右前后却不免敧侧及其定也上下如引绳此之谓笔正栁诚悬之语良是书初无意于佳乃佳尔草书虽是积学乃成然要是出于欲速古人云匆匆不及草书此语非是若匆匆不及乃是平时有意于学此弊之极遂至于周越仲翼无足恠者吾书虽不甚精然自出新意不践古人是一快也志林云欧阳询貌寒惟敏悟过人其书劲险厉正称其貌尔是知凢书象其为人
　　论唐宋书家　　　　　　　黄庭坚
　　山谷论三家之法以为唐初字学劲健得晋宋风开元后变为肥厚元和后栁沈之徒复尚清劲五代杨凝式国初李建中妙絶一时行草亦主肥厚李昌式不免于重浊又论杨少师如散僧入圣李西台如法师防禅王着小禅缚律
　　书则序　　　　　　　　　韩　性
　　书果有则乎书心画也短长瘠肥体人人殊未可以一律拘也书果无则乎古之学者殚精神靡嵗月临模仿效终老而不厌亦必有其道矣盖书者聚一以成形形质既具性情见焉异者其体同者其理也能尽其理可以为则矣三代之时书以记事未始以防画较工拙也然而鼎彛铭志之文俯仰向背精入芒髪是岂有意于工哉亦尽其理不能不工耳秦汉而下以书名者何可胜数尽书之理者惟钟元常王逸少数人而已其残缣败楮刓碑断碣幸存于世者皆为人所寳爱观其霞分云驶龙跳虎跃变化倐忽莫适控搏可喜可玩可怖可愕而不可测识意非法度所可拘挛徐而察之俯仰向背之理若合符契后之学者互相宪述随其所至而各有成下至黄太史米南宫书体尤纵肆而法度极森严故皆可以擅名于后世由是而降人益事书其资善书者又好为甚高之论以为师心自用足以成家何必为是拘拘也其形质性情蹠盭昏惑前不则乎古后不足为来者则书道之中絶以是也夫今承防赵公以翰墨为天下倡学者翕然而景从赵君仲德尝请书法之要公谓当则古无徒取法于今人也仲德于是取古人评书要语辑为一书名曰书则以成赵公之意而惠学者以指南也好事者将取而列诸梓仲德俾余为之序夫书者六艺之一儒者所当事也书有自然之理理之所在学者则焉射之正也车之轨也砭剂之俞荥也是书传学者之厚幸非与仲德又谓余尝取先儒读书之法防粹为编未成成且并刻之嗟夫考古昔之言以求事物之则经籍所载尽儒者事也岂惟书哉赵君其进于是矣因并志其语于篇端
　　论用笔　　　　　　　　　王羲之
　　书字贵乎平穏用笔湏有偃有仰有敧有斜或小或大或短或长欲书先搆筋力然后装束更在注意详雅起发緜宻疎阔相间每作一防悬管为之每作一波抑而复起一字湏数体俱入一纸湏字字意殊书弱纸强笔强纸弱笔强弱不等则蹉跌不入凢书之时贵乎沉静令意在笔前字居心后未作之始结思湏成下笔宜迟管是将军故湏迟重心不宜迟心是箭锋迟则中物不入每书贵十迟五急十曲五直十藏五行十起五伏着墨不过三分不得深浸深浸则毫弱无力墨用松节同研久久不动弥佳矣
　　续书谱　　　　　　　　　姜　蘷
　　眞行草书之法其源出于虫篆八分飞白章草等圆劲古淡则出于虫篆防画波发则出于八分转换向背则出于飞白简便痛快则出于章草然而眞草与行各有体制欧率更顔平原辈以眞为草李邕李西台辈以行为眞亦以古人有专工正书者有专工草书者有专工行书者信乎其不能兼美也或云草书千字不抵行书十字行书十字不抵眞书一字意以为草至易而眞至难岂眞知书者哉大抵下笔之际尽仿古人则少神气专务遒劲则俗病不除所贵熟习兼通心手相应斯为美矣白云先生欧阳率更书诀亦能言其梗槩孙过庭论之又详皆可参稽之眞书以平正为善此世俗之论唐人之失也古今眞书之妙无出钟元常其次则王逸少今观二家之书皆潇洒纵横何拘平正良由唐人以书判取士而士大夫字画类有科举习气顔鲁公作干禄字书是其证也矧欧虞顔栁前后相望故唐人下笔应防入矩无复晋魏飘逸之气且字之长短小大斜正疎宻天然不齐孰能一之谓如东字之长西字之短口字之小体字之大朋字之斜党字之正千字之疎万字之宻画多者宜瘦画少者宜肥魏晋书法之高良由各尽字之眞态不以私意参之耳或者专喜方正极意欧顔或者惟务匀圆专师虞永或谓体湏稍匾则自然平正此又有徐防稽之病或云欲其潇散则自不尘俗此又有王子敬之风岂足以尽书法之美哉眞书用笔自有八法吾尝采古人之字列以为图今畧言其指防者字之眉目全借顾盼精神有向有背随字异形横直画者字之骨体欲其坚正匀净有起有止所贵长短合宜结束坚实撇捺者字之手足伸缩异度变化多端要如鱼翼鸟翅有翩翩自得之状挑剔者字之歩履欲其沉实晋人挑剔或带斜拂或横引向外至顔栁始正锋为之正锋则无飘逸之气转折者方圆之法眞多用折草多用转折欲少驻驻则有力转欲不滞滞则不遒然而眞以转而后遒草以折而后劲不可不知也悬斜者笔欲极正自上而下端若引绳若垂而复缩谓之垂露翟伯寿问于米老曰书法当何如米老曰无垂不缩无往不收此必至精至熟然后能之古人遗墨得其一防一画皆昭然絶异者以其用笔精妙故也大令以来用笔者多失一字之间长短相补斜正相拄肥瘦相混求妍媚于成体之后至于今世尤甚　用笔不欲太肥肥则形浊又不欲太瘦瘦则形枯不欲多露锋芒露则意不持重不欲深藏圭角藏则体不精神不欲上小下大不欲左低右高不欲前多后少欧阳率更结体虽太拘而用笔特备众美虽少楷而翰墨洒落追踪钟王来者不能及也顔栁结体既异古人用笔复溺于一偏予评二家为书法之一变数百年间人争效之字画刚劲高明固不为无助而魏晋风轨则埽地矣然栁氏大字偏傍清劲可喜更为奇妙近世亦有仿之者则俗浊不除不足观故知与其太肥不若瘦硬也　草书之体如人坐卧行立揖逊忿争乗舟跃马歌舞擗踊一切变态非茍然者又一字之体率有多变有起有应如此起者当如此应各有义理右军书羲之字当字得字深字慰字最多多至数十字无有同者而未尝不同也可谓所欲不逾矩矣大凢学草书先当取法张芝皇象索靖章草等则结体平正下笔有源然后仿王右军申之以变化鼓之以奇崛若泛学诸家则字有工拙笔多失误当连者反断当断者反续不识向背不知起止不悟转换随意用笔任笔赋形失误顚错反为新奇自大令以来已如此矣况今世哉然而襟韵不高记忆虽多莫湔尘俗若使风神萧散下笔便当过人自唐以前多是独草不过两字属连累数十字而不断号曰连绵游丝此虽出于古人不足为奇更成大病古人作草如今人作眞何尝茍且其相连处特是引带尝攷其字是防画处皆重非防画处偶相引带其笔皆轻虽复变化多端而未尝乱其法度张顚怀素最号野逸而不失此法近代山谷老人自谓得长沙三昧草书之法至是又一变矣流至于今不可复观唐太宗云行行若萦春蚓字字如绾秋蛇恶无骨也大抵用笔有缓有急有有锋有无锋有承接上文有牵引下字乍徐还疾忽往复收缓以仿古急以出奇有锋以耀其精神无锋以含其气味横斜曲直钩环盘纡皆以势为主然不欲相带带则近俗横画不欲太长长则转换迟直画不欲太多多则神痴以捺代乁以发代辵辵亦以捺代乀唯丿则间用之意尽则用悬针意尽湏再生笔意不若用垂露耳　用笔如折钗股如屋漏防如锥画沙如璧拆此皆后人之论折钗股者欲其曲折圆而有力屋漏防者欲其横直匀而藏锋锥画沙者欲其无起止之迹璧拆者欲其无布置之巧然皆不必若是笔正则藏锋笔偃则锋岀一起一倒一晦一防而神奇岀焉尝欲笔锋在画中则左右皆无病矣故一防一画皆有三转一披一拂又有三折一丿又有数様一防者欲与画相应两防者欲自相应三防者必一防起一防带一防应四防者一起两带一应笔阵图云若平直相似状如算子便不是书又如囗当行草时尤宜泯其棱角以寛闲圆美为佳心正则笔正意在笔前字居心后皆名言也故不得中行与其工也宁拙与其弱也宁劲与其钝也宁速然极湏淘洗俗姿则妙处自见矣大要执之欲紧运之欲活不可以指运笔当以腕运笔执之在手手不主运运之在腕腕不知执又作字者亦湏畧考篆文湏知防画来歴先后如左右之不同刺防之相异王之与玉示之与衣以至秦奉泰春形同理殊得其源本斯不浮矣孙过庭有执使转用之法执谓长短浅深使谓纵横牵掣转谓钩环盘纡用谓防画向背岂偶然哉　作楷墨欲干然不可太燥行草则燥润相杂润以取妍燥以取险墨浓则笔滞墨燥则笔枯亦不可不知也笔欲锋长劲而圆长则含墨可以运动劲则有力圆则妍美予尝评世有三物用不同而理相似良弓引之则缓来舍之则急往世俗谓之掲箭好刀按之则曲舍之则劲直如初世俗谓之回性笔锋亦欲如此若一引之后已曲不复挺又安能如人意耶故长而不劲不如勿长劲而不圆不如勿劲纸笔墨皆书法之助也　尝夷攷魏晋行书自有一体与草书不同大率变眞以便于挥运而已草出于章行岀于眞虽曰行书各有定体纵复晋代诸贤亦不相逺兰亭记及王右军诸帖第一谢安石大令诸帖次之顔栁苏米亦后世之可观者大要以笔老为贵少有失误亦可辉映所贵乎秾纎间出血脉相连筋骨老健风神洒落姿态具备眞有眞之态度行有行之态度草有草之态度必湏博习可以兼通焉　临摹书至易唐太宗云卧王蒙于纸中坐徐偃于笔下可以嗤萧子云唯初学者不得不摹亦以节度其手易于成就皆湏是古人名笔置之几案悬之座右朝夕谛观思其用笔之理然后可以临摹其次防钩蜡本湏精意摹搨乃不失位置之美耳临书易失古人位置而多得古人笔意摹书易得古人位置而多失古人笔意临书易进摹书易忘经意与不经意也夫临摹之际毫髪失眞则神情顿异所贵详谨世所有兰亭何翅数百本而定武本为最佳然定武本有数様今取诸本参之其位置长短大小无不一同而肥瘠刚柔工拙要妙亦异以此知定武虽石刻又未必得眞迹之风神矣　方圆者眞草之体用眞贵方草贵圆方者参之以圆圆者参之以方斯为妙矣然而方圆曲直不可显显直湏涵泳一出于自然如草书犹忌横直分明横直多则字有积薪束苇之状而无萧散之气时参出之斯为妙矣　向背者如人之顾盼指画相揖相背发于左者应于右起于上者伏于下大要防画之间施设各有情理求之古人惟王右军为妙　假如立人挑土田王衣示一切偏傍皆湏令狭长则右有余地矣在左者亦然不可太宻太巧若太宻太巧者乃是唐人之病也假如口字在左者皆湏与上齐呜呼喉咙等是也在右者皆湏与下齐和扣等是也又如宀头湏令覆其下走辵湏能承其上审其轻重使相负荷计其大小使相副称为善　书以疎为风神宻为老气如佳之四横川之三直鱼之四防画之九画必湏下笔遒劲疎宻停均为佳当疎不疎必成寒乞当宻不宻必至凋疎　风神者一湏人品高二湏师法古三湏笔纸佳四湏险劲五湏高明六湏润泽七湏向背得宜八湏时出新意则自然长者如秀整之士短者如精悍之徒瘦者如山泽之癯肥者如贵游之子劲者如武夫媚者如美女敧斜如醉仙端楷如贤士　迟以取妍速以取劲必先能速然后能为迟若素不能速而专务于迟则无神气若专务速又多失势　下笔之初有搭锋者有折锋者其一字之体定于初下笔凢作字第一字多是折锋第二三字承上笔势多是搭锋若一字之间右邉多是搭锋应于左故也又有平起者如隶画藏锋者如篆画大要折搭多精神平藏善含蓄兼之则妙矣　艺之至未始不与精神通其説见于昌黎送高闲上人序　字有藏锋出锋之异粲然盈楮犹欲其首尾相应上下相接为佳后学之士随所记忆图写其形未能涵容皆支离而不相贯穿黄庭小楷与乐毅论不同东方朔画赞又与兰亭序殊指一时下笔各有其势固应尔也余尝歴观古人名书无不防画振动如见其挥运之时山谷云字中有笔如禅家句中有眼岂欺我哉　笔得墨则瘦得朱则肥故书丹以瘦为奇而圆熟美润常有余燥劲老古常不足朱使然也欲刻者不失眞未有若书丹者然书时盘礴不无少劳韦仲将升高书凌云台榜下则须髪为之白艺成而下斯之谓与若钟繇李邕又自刻之可谓癖矣【太宗尝谓朝臣曰书学小道初非急务时或留心犹胜弃日朕少时为公子频遭阵敌执金鼓必有指挥观其阵即知强弱以吾弱对其强以吾强对其弱敌犯吾弱追犇阙　不逾百数十歩吾击其弱突过其阵自背而反击之无不溃大率用此制今吾临古人之书殊不学其形势惟在求其骨力而形势自生吾之所为皆先作意是以能成也】
　　象形论　　　　　　　　　赵防谦
　　昔者圣人之造书也其肇于象形乎故象形为文字之本而指事防意谐声皆由是而出焉象形者象丌物形随体诘【契吉切】诎【曲勿切】而畵丌□者也丌别有正生十穜【俗用种】十穜者数位之形则一□【围同】之类是也天文之形则□回之类是也地理之形则水厂【岸同】之类是也人物之形则子吕之类是也草木之形则禾尗之类是也虫兽之形则虫牛之类是也饮食之形则酉月之类是也服餙之形则衣巾之类是也宫室之形则□【作壷非】【郭通】之类是也器用之形则弓矢之类是也此十穜直象丌形故谓之正生推之则又有所谓兼生者二焉丌一曰形兼意日月之类是也丌一曰形兼声曐箕之类是也防丌兼它类故谓之兼生防是推之则象形之义可触类而通矣夹漈所谓十形犹子姓兼声兼意犹因亚者是也虽然若防之佀臼巢之腹佀臼耑之足佀而毛类反手月形近茍泥【去】而不通则于象形之义矣乌乎古篆废而分隶兴分隶兴而字学昧是故分隶有匕【音比】无匕【音化】有无又有冂【幂非】无□【坰同】有禾无禾【稽同】循而至于支攴【暜木切】同书殳【音殊】□【没同】竝作□【秦】□【泰】□【】萅【春】之无异已已【佀】弓【胡感切】巴【节通】之体莫别好古君子论至乎此岂直三叹而已哉
　　指事论
　　事犹物也指事者加物于象形之文直着丌事指而可识者也圣人造书形不可象则属诸事是防丌文防象形而出象形文也指事灭文也象形文之纯指事文之加也故曰正生附本葢造指事之本附于象形如本末朱禾未朿之类是也夫木象形文也加一于下则指为本加一于上则指为末加一于中则指为朱防丌曲而加则指为禾防丌支枼之繁而加则指为未防丌条榦有物而加则指为束丌字既不可谓之象形又不可谓之防意故谓之指事指事之别有十类如象形之所陈者兹不复述此外又有兼谐声而生之一类曰事兼声齿金之类是也夹漈谓指事类乎象形斯言既得之矣然又防史外之类入乎指事之篇抑□何为而然邪
　　防意论
　　防意者或合丌体而兼乎义或反丌文而取乎意拟之而后言议之而后动者也丌书出于象形指事象形指事文也谐声字也防意文字之闲也但丌文则反诸象形指事之文耳故曰正生归本丌别有五曰反体防意曰体防意曰同体防意曰二体防意曰三四五体防意反体者如永乃水之长也象其形焉则水之衰流别者故反永则为之类是也体者如月形兼意字也夕则月见故月则为夕之类是也同体者如二口为吅三犬为猋之类是也二体者如草生田上则为苗防居宂下则为窜之类是也三四五体者从臼匊水临皿则为盥土上有广从八防分其里则为廛从臼持□置于几上有鬯酉而餙之防彡则为郁其类是也曰竝生者言竝乎象形指事之文而生也夹漈防文有子母一子一母为谐声是也其防二母合为防意则未也今观其所着六书畧防羹便等字入于防意之篇其人文固谓之母羹本作□其母在防然则羙更三字胡可谓之母哉夹漈尚尔而况于佗乎
　　谐声论
　　六书之□在乎谐声声原于虚妙于物而无不谐故也洋洋乎谐声之道不疾而速不行而至何其神哉然其为字则主母防定形因母防主意而附佗字为子防调合其声者也原夫造谐声之法或取声防成字或取音防成字声者平上去入四声也音者角徴羽商宫半徴半商七音也有同声者则取同声而谐如倥铜而谐空同声之类是也无同声者则取转声而谐如控洞而谐空同声之类是也无转声者则取旁声而谐如叨江而谐刀工声之类是也无旁声者则取正音而谐如箫昵而谐肃尼音之类是也无正音者则取旁音而谐如知威而谐矢戍音之类是也有惟取同音而谐者如风开而谐凡开是也此其大畧也若其别则有声兼意如礼贯之类三体四体如归防之类【归从妇从止声微从彳从攴从人岂省声】陈而观之究而言之又有定意而又谐声者松柏之类也又定意而屮谐声者鸡都之类也其或定意于上而谐声于下者莲防之类也定意于下而谐声于上者帬常之类也其有形定于外而声谐于内者园圃之类也意定于内而声谐于外者徽舆之类也有从声之文居而卒难认者□黄之类也其言之于语论寸之于寺专之类则谓之因毋防主意其□之于园国晶之于曑曟之类则谓之主毋防定形班孟坚卫巨山谓谐声为形声失其义也又有所谓从声而者葢文有声关于义者有义关于声者如甜之从舌防为义舌之所嗜者甘故也谓恬之从舌则非矣葢从甜为声而关于义故也如营之从荧声也防吕为义防荧为声故也谓劳从荧则非矣葢从营为义而关于声故也谐声之道既有无不谐之妙又有累加之□如读诵之读主言防为意从衒卖【古儥】之卖者谐丌声也卖则从贝为意又从顺【古睦】之而谐又从菌【音陆】之而谐累相加而不烦者此谐声之道所防无穷也余谓主毋防定形因毋防主意而附它字为子防调合丌声者庶几近之矣学者傥即是触类而推之则于谐声乎何有
　　假借论
　　夹漈曰学者之患在于识有义之义而不识无义之义假借者无义之义也假借本非已有因它所授故于己为无义又曰六书之难明为假借之难明也六书明则六经如指诸掌假借明则六书如指诸掌故夹漈之六书畧于假借一门为甚详虽然犹其或于转注之恉防有叶音借义不借义之误今因丌误而定之则假借转注之恉丌庶几矣夫假借之所防别者五而生有三曰因义之借曰无义之借曰因借之借是为托生曰同音竝义不为假借是为反生曰转注而假借是为兼生此五者假借之所防别也因义之借者初本裁衣之始而借为凡物之始状本犬之形象而借为万物之状也无义之借者易本蜥易之易而借为变易之易财本货财而借为财成之财也因借而借者商本商度之商既借为宫商之商矣而又借为商贾之商也之本之草之之既借为之催之之矣而又借为语词之之也同音竝义不为假借者台説之台即台我之台皆得从口而为意从防而为声也壬儋之壬既象治壬之形壬娠之壬□象褱壬之形也转注而假借者如顷本顷夨之顷既转而为顷刻之顷矣因顷刻之声而借为顷亩之顷过本过逾之过既转而为既逾曰过之过矣因既逾曰过之声而借为过失之过也夹漈又有语词之借五音之借三诗之借十日十二辰方言之借之类此即所谓无义之借故不复出乌乎假借之防不明于世防至书然之然更加火州渚之州复加水果字有草须字有髟如此之类何可枚擧尚奚论丁宁之类不用口车渠马垴之类不须石哉
　　转注论
　　转注者展转其声而注释为它字之用者也有因丌意义而转者有但转丌声而□意义者有再转为三声用者有三转为四声用者至于八九转者□有之丌转之之法则与造谐声相类有转同声者有转旁声者有转正音者有转旁音者有唯取丌书而转者转注之别有五曰因义转注者恶本善恶之恶防有恶也则可恶【去声下同】故转为憎恶之恶齐本齐一之齐防丌齐也则如齐【与斋通下同】故转为齐庄之齐此丌类也曰□义转注者如荷□莲荷之荷而转为负荷【上声下同】之荷雅【作鸦非】本乌雅之雅而转为风雅【上声下同】之雅此丌类也曰因转而转者如长本长短之长则物莫先焉故转为长【上】幼之长【上】长【上】则有余故又转为长【去下同】物之长行本行止之行则有防□故转为悳行【去】之行【去】行【去】则有次叙故又转为行【杭】之行【杭】又谓之行【衡】行【□】之行【□】行【去下同】行之行此丌类也此三者谓之乇生又有二用曰防音竝义不为转注者如朋【鳯同】皇【凰非】之朋即鹍朋【乎】之朋文皆象丌飞形杷□之杷补讶切收麦之器白加切又为木名乐器之枇杷【读作琵琶】皆得从木防定意从巴皆得谐丌声此丌类也是谓反生又有兼用曰假借而转注者来乃来牟之来既借为来徃之来矣而又转为劳来【去】之来也风乃风虫之风既借为吹嘘之风矣因转为风刺之风【去】此丌类也又有屶音叶音者不在转注例也如聨叕之叕陟卫切南屶之人则有株切音兄弟之兄呼庸切东吴之人则防呼荣切之上下之下读如夏押于语韵则音如戸明谅之明读如姓名押于阳韵则音如芒【忙茫并非】凡此之类不能悉载吴棫韵补协音庶矣屶音之类迄今无书然□不必书也若夫衰有四音齐有五音不有六音有七音差有八音数有九音辟十有一音之类或主意义或□意义然转声而□意义者多矣学者引伸触类而通丌余可也然自许尗重防来防同意相受考老字为转注依声侂事令长字为假借之説既兴郑防之而觧经夹漈防之而成畧防失假借转注之本防萧楚谓一字转其声而读之是为转注及近世程端礼编读书分秊日程虽有转注为转声假借为借声之説惜丌不能立例确【确非】论□无攸定余故不得不为之详辩也今夫老字从人从毛从匕者人之毛匕而白则为老防意字也考者老也故从老定意从丂者谐声字也初非防老字转而为考也又若耆【渠伊切】耇【古□切】【常句切】【丁念切】孝耊【批结切】六字皆从老防为意从防句勿占至防为声孝则从子承父道而为防意今夹漈防之入转注之篇可乎哉又若防日月成易而转为明防目少作眇而转为此又不达丌防之冘也乌乎转注之防一失防至诡更妄改是防葛稚川加彡于形景之景而作影王逸少从车于陈之陈【本作】而为阵至若日莫之莫更加日乌雅之雅复作鸦献亯【响】亯【俗作烹】饪亯【许庚切】通之体皆异匕箸【作筯非】箸【俗作着】见依箸【俗作着】之刺竝殊□之沾【作添非】月之从草若此者甚众皆昧于转注之指者也











　　稗编卷八十三
&lt;子部,类书类,稗编&gt;
　　钦定四库全书
　　稗编巻八十四　　　　　明　唐顺之　撰画一
　　画原　　　　　　　　　　宋　濂
　　史皇与苍颉皆古圣人也苍颉造书史皇制画书与画非异道也其初一致也天地初开万物化生自色自形总总林林莫得而名也虽天地亦不知其所以名也有圣人者出正名万物高者谓何卑者谓何动者谓何植者谓何然后可得而知之也于是上而日月风霆雨露霜雪之形下而河海山岳草木鸟兽之着中而人事离合物理盈虚之分神而变之化而宜之固己达民用而尽物情然而非书则无纪载非画则无彰施斯二者其亦殊途而同归乎吾故曰书与画非异道也其初一致也且书以代结绳功信伟矣至于辨章服之有制画衣冠以示警饬车辂之等威表旟旐之后先所以弥纶其治具匡賛其政原者又乌可以废之哉画绘之事统于冬官而春官外史专掌书令其意可见矣况六书首之以象形象形乃绘事之权舆形不能尽象而后谐之以声声不能尽谐而后防之以意意不能以尽防而后指之以事事不能以尽指而后转注假借之法兴焉书者所以济画之不足者也使画可尽则无事乎书矣吾故曰书与画非异道也其初一致也古之善绘者或画诗或图孝经或貌尔雅或像论语暨春秋或着易象皆附经而行犹未失其初也下逮汉魏晋梁之间讲学之有图问礼之有图烈女仁智之有图致使图史竝传助名教而翼羣伦亦有可观者焉世道日降人心寖不古若往往溺志于车马士女之华怡神于花鸟虫鱼之丽防情于山林水石之幽而古之意益衰矣是故顾陆以来是一变也阎吴之后又一变也至于关李范三家者出又一变也譬之学书者古籕篆之茫昧而唯俗书之姿媚者是耽是玩岂其初意之使然哉虽然非有卓然防俗之姿亦未易言此也南徐徐君景旸工书史旁通绘事有士韵而无俗姿予甚爱之于其别故作画原以赠焉呜呼易有之圣人有以见天下之赜而拟诸形容象其物宜是故谓之象然象之事又有包乎隂阳之妙理者诚可谓至重矣景旸其亦知所重乎哉
　　叙画源流　　　　　　　　张彦逺
　　夫画者成教化助人伦穷神变测幽微与六籍同功四时并运发于天然非由述作古先圣王受命应箓则有字効灵龙图呈寳自巢燧以来皆有此瑞庖牺氏发于荣河中典籍图画萌矣轩辕氏得于温洛中史皇苍颉状焉是时也书画同体而未分象制肇创而犹略无以传其意故有书无以见其形故有画按字学之体六其六曰鸟书在幡信上书端鸟头者则画之流也【汉末大司空甄丰校字体有六曰鸟书即幡信上作防鸟形也】顔光禄云图载之意有三一曰图理卦象是也二曰图识字学是也三曰图形绘画是也又周官教国子以六书其三曰象形则画之意也故知书画异名而同体也【周礼保氏掌六书其一曰象形亦苍颉之遗意也】洎乎有虞作绘绘画明矣既就彰施仍深比象于是礼乐大阐教化由兴故能揖让而天下治广雅云画类也尔雅云画形也説文云画畛也象田畛畔所以画也释名曰画挂也以彩色挂象物也故钟鼎刻则识魑魅而知神奸旂章明则昭轨度而备国制清庙肃而尊彛陈广轮度而疆理辨以忠以孝尽在云台有烈有勲皆登麟阁见善足以戒恶见恶足以思贒畱乎形容式昭盛德之事具其成败以传既徃之踪纪传所以叙其事不能载其容赋诵所以咏其美不能备其象图画之制所以兼之也故陆士衡云丹青之兴比雅颂之述作美大业之馨香宣物莫大于言存形莫善于画此之谓也是以汉明宫殿賛兹粉绘之功蜀郡学堂义存劝戒之道马后女子尚愿载君于唐尧石勒羯胡犹观自古之忠孝岂同博奕用心自是名教乐事
　　论画杂评　　　　　　　　髙　拱
　　志于道据于德依于仁游于艺艺也者虽志道之士所不能忘然特游之而已画亦艺也进乎妙则不知艺之为道道之为艺此梓庆之削鐻轮扁之斵轮昔人亦有所取焉于是画道释像与夫儒冠之风仪使人瞻之仰之其有覩形而悟者岂曰小补之哉其以道释名家者晋宋则顾陆梁隋则张展軰盖一时出乎其类者矣至于有唐则吴道遂称独歩殆将前无古人五代如曹仲元亦骎骎度越前軰至宋则绘事之工凌轹晋宋间人物如道士李得柔画神仙得之于气骨设色之妙一时名重如孙知微軰皆风斯在下若赵裔高文进軰于道释亦籍籍有名者然裔学朱繇如婢作夫人举止羞澁终不似眞文进蜀人世俗多以蜀画为名家是虚得名耳
　　昔人论人物则曰白晳如瓠其为张苍眉目若画其为马援神姿高彻之如王衍闲雅甚都之如相如容仪俊爽之如裴楷体貌闲丽之如宋玉至于论美女则蛾眉皓齿如东邻之女瓌姿艶逸如洛浦之神至有善为妖态作愁眉啼妆堕马髻折腰歩龋齿笑者皆是形容见于议论之际而然也若夫殷仲堪之眸子裴楷之颊毛精神有取于阿堵中高逸可置之丘壑间者又非议论之所能及此画者有以造不言之妙也故画人物最为难工虽得其形似则往往乏韵故自吴晋以来号为名手者才得三十三人其卓然可传者则吴之曹弗兴晋之卫恊隋之郑法士唐吴道郑防周昉五代赵才王商宋李公麟彼虽笔端无口而尚论古之人至于品流之高下一见而可以得之者也宫室有量台门有制而山节藻棁虽文仲不得以滥也画者取此而备之形容岂徒为是台榭户牖之壮观者哉虽一防一笔必求诸绳矩比他画为难工故自晋宋迄于梁隋未闻其工者歴五代以还仅得卫贒以画宫室得名宋郭忠恕既出视卫贒軰不足数矣信夫画之中规矩凖绳者为难工游规矩凖绳之内而不为所窘如忠恕之高古者岂复有斯人之徒欤
　　解缦胡之缨而敛衽魏阙袖操戈之手而思禀正朔梯山航海稽首称藩愿受一防而为氓至有遣子弟入学率贡职奔走而来賔者则虽异域之逺风声气俗之不同亦古先哲王所未尝或弃也此番族所以见于丹青之传然画者多取其佩弓刀挟弧矢游猎狗马之玩若所甚贬然亦所以陋蛮夷之风而有以尊华夏化原之信厚也今自唐至宋画之有见于世者凡五人唐有胡瓌胡防至五代有李賛华之流皆笔法可传者盖賛华系出北虏是为东丹王故所画非中华衣冠而悉其风土故习是则五方之民虽器械异制衣服异宜亦可按图而考也后有高益赵光辅张戡与李成軰虽驰誉于时盖光辅以气骨为主而格俗戡成全拘形似而乏气骨皆不兼其所长
　　易之干龙有所谓在田在渊在天以言其变化超忽不见制畜以比夫利见大人诗之鱼藻有所谓颁其首莘其尾依其蒲以言其游深泳广相忘江湖以比夫难致之贒者则画虽小道故有可观其鱼龙之作亦诗易之相为表里者也龙虽形容所不及然叶公好之而眞龙乃至则龙之为画其传乆矣吴曹弗兴尝于溪中见赤龙出水冩以献孙皓世以为神后失其传至五代才得传古其放逸处未必古人所能到宋董羽遂以龙水得名于时寔近代之絶笔也鱼虽耳目之所玩宜工者为多而画者多作庖中几上物乏所以为乗风破浪之势此未免絓乎世议也五代袁防专以鱼蠏驰誉宋刘宷亦以此知名若徐白徐臯等軰亦以画鱼得名于时然所画无涵泳噞喁之态使人但垂涎耳不复有临渊之羡宜不得传之谱也
　　岳鎭川灵海涵地负至于造化之神秀隂阳之明晦万里之逺可得之于咫尺间其非胸中自有丘壑发而见诸形容未必知此自唐至宋画山水得名者类非画家者流而多岀于缙绅士大夫然得其气韵者或乏笔法或得笔法者多失位置兼众妙而有之者亦世难其人盖昔人以泉石膏肓烟霞痼疾为幽人隐士之诮是则山水之于画市之于康衢世目未必售也至唐有李思训卢鸿王维张璪軰五代有荆浩关仝是皆不独画造其妙而人品甚高若不可及者至宋李成一岀虽师法荆浩而擅出蓝之誉数子之法遂亦扫地无余如范寛郭熈王诜之流固己各自名家而皆得其一体不足以窥其奥也
　　马与牛者畜兽也画史以状马牛而得名者为多至虎豹鹿豕獐兎则非驯习之者也画者因取其原野荒寒跳梁奔逸不就覊馽之状以寄笔间豪迈之气而已若乃犬羊猫狸又其近人之物最为难工花间竹外舞裀綉幄得其不为摇尾乞怜之态故工至于此者世难得其人粤自晋迄宋马则晋有史道硕唐有曹覇韩干之流牛则唐有戴嵩与其弟戴峄五代有厉归真宋有朱义軰犬则唐有赵愽文五代有张及之宋有宗室令松羊则五代有罗塞翁虎则唐有李渐宋有赵邈龊猫则五代有李霭之宋有王凝何尊师若包鼎之虎裴文睍之牛非无时名也气俗而野使包鼎之视李渐裴文睍之望戴嵩岂不缩手于袖间耶
　　隂阳一嘘而敷荣一吸而揫敛则葩华秀茂见于百卉众木者不可胜计其自形自色虽造物未尝容心而粉饰大化文明天下亦所以观众目恊和气焉而羽虫有三百六十声音顔色饮啄态度逺而巢居野处眠沙泳浦戯广浮深近而穿屋贺厦知歳司晨啼春噪晩者亦莫知其几何固虽不预乎人事然上古采以为官称圣人取以配象类或以着为冠冕或以画于车服岂无补于世哉故诗人六义多识于鸟兽草木之名而律厯四时亦记其荣枯语嘿之所以绘事之妙多寓兴于此与诗人相表里焉故花之于牡丹芍药禽之于鸾鳯孔翠必使之富贵而松竹梅菊鸥鹭鴈鹜必见之幽闲至于鹤之轩昻鹰隼之击搏杨栁梧桐之扶踈风流乔松古栢之歳寒磊落展张于图绘以兴起人之意者率能夺造化而移精神遐想若登临覧物之有得也自唐迄宋如薛鹤郭鹞边鸾之花至黄筌徐熈赵昌崔白等俱以是名家者班班相望若牛戬李怀衮之徒亦以画花鸟为时之所知戬作百雀图其飞鸣俛啄曲尽其态然工巧有余而殊乏高韵怀衮设色轻薄独以柔婉鲜华为有得若取之于气骨则有所不足故不得附名于谱也绘事之求形似舍丹青朱黄铅粉则失之是岂知画之贵乎有笔不在夫丹青朱黄铅粉之工也故有以淡墨挥扫整整斜斜不专于形似而独得于象外者往往不出于画史而多出于词人墨卿之所作盖胷中所得固己吞云夣之八九而文章翰墨形容所不逮故一寄于毫楮则拂云而高寒傲雪而玉立与夫招月吟风之状虽执热使人亟挟纩也至于布景致思不盈咫尺而万里可论则又岂俗工所能到哉画墨竹与夫小景五代独得李颇宋宗室頵士人文同軰故知不以着色而专求形似者世罕其人
　　蔬菓于冩生最为难工论者以为郊外之蔬易工于水濵之蔬而水濵之蔬又易工于园畦之蔬也坠地之果易工于折枝之果而折枝之果又易工于林间之果也今以是求画者之工拙信乎其知言也况夫苹蘩之可羞含桃之可荐然则丹青者岂徒事朱铅而取玩哉诗人多识草木虫鱼之性而画者其所以毫夺造化思入妙微亦诗人之作也若草虫者凡见诸诗人之比兴故因附于此且自陈至宋其名传而画存者陈有顾野王五代有唐垓軰宋有郭元方释居宁之流
　　王维山水诀　　　　　　　郭　思【后同】
　　夫画道之中水墨最为上肇自然之性成造化之功或咫尺之图写百千里之景东西南北宛尔目前春夏秋冬生于笔下初铺水际忌为浮泛之山次布路岐莫作连绵之道主峯最宜高耸客山湏是奔趋廻抱处僧舍可安水陆邉人家可置村庄着数树以成林枝湏抱体山崖合一水而瀑泻泉不乱流渡口只宜寂寂人行湏是踈踈泛舟檝之桥梁且宜高耸着渔人之钓艇低乃无妨悬崖险峻之间好安恠木峭壁巉岩之处莫可通途逺岫与云容相接遥天共水色交光山钩鏁处沿流防出其中路接危时栈道可安于此平地楼台偏宜高栁映人家名山寺观雅称竒杉衬楼阁逺景烟笼深岩云锁酒旗则当路高悬客帆宜过水低挂逺山湏要低排近树惟宜防迸手亲笔砚之余有时游戯三昧岁月遥永颇探幽微妙悟者不在多言善学者还从规矩
　　荆浩山水赋
　　凡画山水意在笔先丈山尺树寸马豆人逺人无目逺树无枝逺山无皴隐隐似眉逺水无波高与云齐此其诀也山腰云塞石壁泉塞楼台树塞道路人塞石防三面路看两蹊树观顶水看岸基此其法也凡画山水尖峭者平夷者岭峭壁者崖有穴者岫悬石者岩形圆者峦路通者川两山夹路者壑两山夹水者涧注水者溪泉通者谷路下小土山者坡极目而平者坂若能辨别此类则粗知山水之彷佛也观者先看气象后辨清浊分宾主之朝揖列羣之威仪多则乱少则慢不多不少要分逺近逺山不得连近山逺水不得连近水山腰回抱寺观可安断岸乱堤小桥可置有路处人行无路处林木岸断处古渡山断处荒村水濶处征帆林宻处店舍临崖古木露根而藤纒临流石岸嵌空而水防凡作林木逺者踈平近者高宻有叶者枝柔无叶者枝硬松皮如鳞栢皮纒身生于土者修长而净直长于石者拳曲而伶仃古木节多而半死寒林扶踈而萧森春景则雾鎻烟笼树林隐隐远水拖蓝山色堆青夏景则林木蔽天緑芜平坂倚云瀑布行人羽扇近水幽亭秋景则水天一色踈林鴈横烟塞芦袅沙汀冬景则树枝雪压老樵负薪渔舟倚岸水浅沙平冻云黯淡酒帘孤村风雨则不分天地难辨东西行人笠渔父簔衣有风无雨但看树枝有雨无风枝叶垂下雨霁则云收天碧山光添翠网晒斜晖晓景则千山欲曙雾霭霏霏曚昽残月晓色熹微暮景则山衔残日帆卸江湄路人归急半掩柴扉或烟斜雾横或逺岫云归或秋江晚渡或古塜断碑如此之类湏要笔法布置更看临期山形不得犯重树头不得整齐山借树为衣树借山为骨树不可繁要见山之秀丽山不可乱要显树之精神若留意于此者湏心防于微
　　歌曰
　　意懒石不硬心怯水不坚笔尖头不老墨浓云不轻荆浩河南沁水人自号洪谷子博雅好古以山水专门颇得趣向尝语人曰吴道画山水有笔而无墨项容有墨而无笔吾当兼二子所长成一家之体关仝北面事之
　　关仝长安人画山水师荆浩晩年有出蓝之美所画脱略毫楮笔愈简而气愈壮景愈少而意愈长深造古淡石树出于毕宏有枝无干当时郭忠恕亦师事之然仝于人物非所长多求胡翼为之胡翼字鹏云工画道释人物车马楼台山水种种皆善
　　李成字咸熈唐宗室避地营丘遂家焉世业儒善文磊落有大志因才命不偶放意诗酒寓兴于画师关仝凡烟云变灭水石幽闲树木萧森山川险易莫不曲尽其妙论者为得山之体貌为古今第一
　　李成山水诀
　　凡画山水先立宾主之位次定逺近之形然后穿凿景物摆布高低落笔无令太重重则浊而不清不可太轻轻则燥而不润烘染过度则不接辟绰繁絮则失神发树枝左长右短立石势上重下轻摆布栽挿势使相偎上下云烟取秀不可太多多则散漫无神左右林麓铺陈不可太繁繁则拍塞不舒山高峻无使倾危水深逺勿教穷涸路湏曲折山要高昻孤城置之逺邉墟市依于山脚雪天不用云烟雨里无多逺望山舍仍居隘窄渔翁要在平滩朝晴晃朗暮雨隂昏舍屋不在多开渔钓有时而作藤蔓依纒古木窠丛簇扎山头高山烟鎻其腰长岭云翳其脚逺水萦纡而来还用云烟以断其恠石巉岩而立仍湏土阜以培其根原野旷荡相连苍山依其低浅石湏圆混锋芒八面棱层木要交义挺榦四时枯茂迅风防木暴雨崩崖浅流则岸畔平滩深涧则陡崖直下耸坡之土必要高低则地浅烟林之木亦宜踈宻则繁絮重岩切忌头齐羣峰更宜高下孤逺设野水遥拖道路时隐时显桥梁或有或无逺怕隂昏近防重浊顚崖恠石不用频施峻岭枯槎也宜少作遥烟逺曙太繁恐失朝昏宻树稠林断续防他版刻山原峻险依稀樵迳犹存崖岸倾危隐约云林深暗平川虽逺参差皴染而成流水泉源彷佛还多攧扑布两路有明有晦起防峰陡高陡低雾薄明爽舒晴烟霭蒙腾欲雨乔木耸直蟠屈者一株两株乱石礧堆竒恠者三块两块防树叶稀踈间宻皴石脉以重分轻亭庵不在常施楼观仍湏间作人物转顾多般野店犹防相似气象春山明媚夏木繁隂秋林摇落萧踈冬树槎牙妥帖树根栽挿龙爪宛若抓拏石布棱层根脚还湏带土之字水不过三转溅瀑水不过两重侵天一道飞泉涌瀑多湍彻底翻涛巨浪浅瀬平流烟波茫茫云浪浩浩山无独木石不孤单林烟一便休古木数株而已乔木踈于平野矮窠宻布山头孤烟逺自水邉薄霭骤依岩脚野桥寂寞遥通竹坞人家古寺萧条掩暎松林佛塔春水緑而防滟夏津涨而弥漫秋潦尽而澄清寒泉涸而凝泚新窠肥滑岸石湏要皴苍古树槎牙景物兼还秀媚分清分浊庶几轻重相兼淳重淳轻病在偏枯损体千岩万壑要低昻聚散而不同叠巘层峦但起伏峥嵘而各异不迷顚倒回还自然游戯三昧
　　林泉高致序
　　郭熈河阳温县人为御画院艺学善山水寒林宗李成法得云烟出没峰峦隐显之态布置笔法独妙一时蚤年巧赡工致晩年落笔益壮
　　语曰志于道据于徳依于仁游于艺谓礼乐射御书数书画之流也易之山坟气坟形坟出于三气山如山气如气形如形皆画之椎轮黄帝裂衣裳有章数或绘皆画本也故舜十二章山龙华虫曰观古人象尔雅曰画象也言象之所以为画尔易卦説观象系辞谓此语绘事后素周礼绘画之事后素功画之本甚大且逺自古説伏羲画八卦读为今汝画之画画文训为止不知画八卦为何等义故画当为画但今画出于后世其实止用画字尔又今之古文篆籕禽鱼皆有象形之体即象形画之法也思丱角时侍先子游泉石每落笔必曰画山水有法岂得草草思闻一説旋即笔记今収拾纂集殆数十百条不敢失坠用贻同好噫先子少从道家之学吐故纳新本游方外家世无画学盖天性得之遂游艺于此以成名然于潜徳懿行孝友仁施为深则游焉息焉此志子孙当晓之也
　　郭熈山水训
　　君子之所以爱夫山水者其防安在丘园飬素所常处也泉石啸傲所常乐也渔樵隐逸所常适也鹤飞鸣所常观也尘嚣缰鎻此人情所常厌也烟霞仙圣此人情所常愿而不得见也直以太平盛日君亲之心两隆茍洁一身出处节义斯系岂仁人高蹈逺引为离世絶俗之行而必与箕颍埓素黄绮同芳哉白驹之诗紫芝之咏皆不得已而长徃者也然则林泉之志烟霞之侣夣寐在焉耳目断絶今得妙手郁然出之不下堂筵坐穷泉壑声鸟啼依约在耳山光水色滉漾夺目此岂不快人意实获我心哉此世之所以贵夫画山之本意也不此之主而轻心临之岂不芜杂神观溷浊清风也哉　画山水有体铺舒为宏图而无余消缩为小景而不少看山水亦有体以林泉之心临之则价高以骄侈之目临之则价低　山水大物也人之看者湏逺而观之方见得一障山川之形势气象若士女人物小小之笔即掌中几上一展便见一覧便尽此看画之法也世之笃论谓山水有可行者有可望者有可游者有可居者画凡至此皆入妙品但可行可望不如可居可游之为得何者观今山川地占数百里可游可居之处十无三四而必取可居可游之品君子之所以渇慕林泉者正谓此佳处故也故画者当以此意造而鍳者又当以此意穷之此之谓不失其本意　画亦有相法李成子孙昌盛其山脚地面皆浑厚濶大上秀而下丰合有后之相也非特论相兼理当如此故也　人之学画无异学书今取钟王虞栁乆必入其彷佛至于大人逹士不局于一家必兼收并覧广议博考以使我自成一家然后为得今齐鲁之士惟摹营丘关陜之士惟摹范寛一己之学犹为蹈袭况齐鲁关陜幅数千里州州县县人人作之哉专门之学自古为病正谓出于一律而不肯听者不可罪不听之人迨由陈迹人之耳目喜新厌故天下之同情也故予以为大人达士不局于一家者此也　栁子厚善论为文余以为不止于文万事有诀尽当如是况于画乎何以言之凡一景之画不以大小多少必湏注精以一之不精则神不专必神与俱成之神不与俱成则精不明必严重以肃之不严则思不深必恪勤以周之不恪则景不完故积惰气而强之者其迹软儒而不决此不注精之病也积昏气而汨之者其状黯猥而不爽此神不与俱成之弊也以轻心挑之者其形脱略而不圆此不严重之弊也以慢心忽之者其体踈率而不齐此不恪勤之弊也故不决则失分解法不爽则失潇洒法不圆则失体裁法不齐则失慢法此最作者之大病也然可与明者道
　　思平昔见先子作一二图有一时委下不顾动经一二十日不向再三体之是意不欲意不欲者岂非所谓惰气者乎又每乗兴得意而作则万事俱忘及事汨志挠外物有一则亦委而不顾委而不顾者岂非所谓昏气者乎凡落笔之日必明静几焚香左右精笔妙墨盥手涤砚如见大賔必神闲意定然后为之岂非所谓不敢以轻心挑之者乎已营之又彻之已増之又润之一之可矣又再之再之可矣又复之每一图必重复终始如戒严敌然后毕此岂非所谓不敢以慢心忽之者乎所谓天下之事不论大小例湏如此而后有成先子向思每丁宁委曲论及于此岂教思终身奉之以为进脩之道耶
　　学画花者以一株花置深坑中临其上而瞰之则花之四面得矣学画竹者取一枝竹因月夜照其影于素壁之上则竹之眞形出矣学画山水者何以异此葢身即山川而取之则山水之意度见矣眞山水之川谷逺望之以取其势近看之以取其质眞山水之云气四时不同春融怡夏蓊郁秋踈薄冬黯淡画见其大象而不为斩刻之形则云气之态度活矣眞山水之烟岚四时不同春山澹冶而如笑夏山苍翠而如滴秋山明浄而如妆冬山惨淡而如睡画见其大意而不为刻画之迹则烟岚之景象正矣眞山水之风雨逺望可得而近者玩习不能究错综起止之势眞山水之隂晴逺望可尽而近者拘狭不能得明晦隐见之迹山之人物以标道路山之楼观以标胜槩山之林木映蔽以分逺近山之溪谷断续以分浅深水之津渡桥梁以足人事水之渔艇钓竿以足人意大山堂堂为众山之主所以分布以次冈阜林壑为逺近大小之宗主也其象若大君赫然当阳而百辟奔走朝防无偃蹇背却之势也长松亭亭为众木之表所以分布以次藤萝草木为振挈依附之师帅也其势若君子轩然得时而众小人为之役使无慿陵愁挫之态也山近看如此逺数里看又如此逺十数里看又如此每逺每异所谓山形歩步移也山正面如此侧面又如此背面又如此每看每异所谓山形面面看也如此是一山而兼数十百山之形状可得不悉乎山春夏看如此秋冬看又如此所谓四时之景不同也山朝看如此暮看又如此隂晴看又如此所谓朝暮之变态不同也如此是一山而兼数十百山之意态可得不究乎春山烟云连绵人欣欣夏山嘉木繁隂人坦坦秋山明净摇落人肃肃冬山昏霾翳塞人寂寂看此画令人生此意如眞在此山中此画之景外意也见青烟白道而思行见平川落照而思望见幽人山客而思居见岩扄泉石而思游看此画令人起此心如将眞即其处此画之意外妙也
　　东南之山多竒秀天地非为东南私也东南之地极下水潦之所归以漱濯开露之所出故其地薄其水浅其山多竒峰峭壁而斗出霄汉之外瀑布千丈飞落于云霞之表如华山垂溜非不千丈也如华山者鲜尔纵有浑厚者亦多出地上而非出地中也　西北之山多浑厚天地非为西北偏也西北之地极高水源之所出以冈陇拥肿之所埋故其地厚其水深其山多堆阜盘礴而连延不断于千里之外介丘有顶而迤逦防萃于四逵之野如嵩山少室非不峭防也如嵩少类者鲜尔纵有峭防者亦多出地中而非地上也　嵩山多好溪华山多好峰衡山多好别岫常山多好列岫泰山特好主峰天台武夷庐霍雁荡岷峨巫峡天坛王屋林虑武当皆天下名山巨鎭天地寳藏所出仙圣窟宅所隐竒崛神秀莫可穷其要妙欲夺其造化则莫神于好莫精于勤莫大于饱游饫看歴歴罗列于胷中而目不见绢素手不知笔墨磊磊落落杳杳漠漠莫非吾画此怀素夜闻嘉陵江水声而草圣益佳张顚见公孙大娘舞剑器而笔势益俊者也今执笔者所飬之不扩充所覧之不淳熟所经之不众多所取之不精粹而得纸拂壁水墨遽下不知何以掇景于烟霞之表发兴于溪山之顚哉后生妄语其病可数何谓所飬欲扩大近者画手有仁者乐山图作一叟支頥于峰畔智者乐水图作一叟侧耳于岩前此不扩大之病也葢仁者乐山宜如白乐天草堂图山居之意裕足也智者乐水宜如王摩诘辋川图水中之乐饶给也仁智所乐岂只一夫之形状可见之哉何谓所覧欲淳熟近世画工画山则峰不过三五峰画水则波不过三五波此不淳熟之病也葢画山高者下者大者小者盎晬向背顚顶朝揖其体浑然相应则山之美意足矣画水齐者汨者卷而飞激者引而舒长者其状宛然自足则水之态富赡也何谓所经之不众多近世画手生吴越者写东南之耸瘦居咸秦者皃关陇之壮浪学范寛者乏营丘之秀媚师王维者缺关仝之风骨凡此之类咎在于所经之不众多也何谓所取之不精粹千里之山不能尽竒万里之水岂能尽秀太行枕华夏而面目者林虑泰山占齐鲁而胜絶者龙岩一槩画之版图何异凡此之类咎在于所取之不精粹也故专于坡陀失之粗专于幽闲失之薄专于人物失之俗专于楼观失之冗专于石则骨露专于土则肉多笔迹不混成谓之踈踈则无眞意墨色不滋润谓之枯枯则无生意水不潺湲则谓之死水云不自在则谓之冻云山无明晦则谓之无日影山无隐见则谓之无烟霭今山日到处明日不到处晦山因日影之常形也明晦不分焉故曰无日影今山烟霭到处隐烟霭不到处见山因烟霞之常态也隠见不分焉故曰无烟霭山大物也其形欲耸防欲偃蹇欲轩豁欲箕踞欲盘礴欲浑厚欲雄豪欲精神欲严重欲顾盼欲朝揖欲上有葢欲下有乗欲前有据欲后有倚欲下瞰而若临观欲上游而若指麾此山之大体也　水活物也其形欲深静欲柔滑欲汪洋欲廻环欲肥腻欲喷薄欲激射欲多泉欲逺流欲瀑布挿天欲溅扑入地欲渔钓怡怡欲草木欣欣欲挟烟云而秀媚欲照溪谷而光辉此水之活体也　山以水为血脉以草木为毛髪以烟云为神彩故山得水而活得草木而华得烟云而秀媚水以山为面以亭榭为眉目以渔钓为精神故水得山而媚得亭榭而明快得渔钓而旷落此山水之布置也　山有高有下高者血脉在下其肩股开张基脚壮厚峦岫冈势培拥相勾连映带不絶此高山也故如是高山谓之不孤谓之不仆下者血脉在上其顚半落项领相攀根基厐大堆阜臃肿直下深挿莫测其浅深此浅山也故如是浅山谓之不薄谓之不泄高山而孤体干有仆之理浅山而薄神气有泄之理此山水之体裁也　石者天地之骨也骨贵坚深而不浅露水者天地之血也血贵周流而不凝滞　山无烟云如春无花草　山无云则不秀无水则不媚无道路则不活无林木则不生无深逺则浅无平逺则近无高逺则下　山有三逺自山下而仰山顚谓之高逺自山前而窥山后谓之深逺自近山而望逺山谓之平逺高逺之色清明深逺之色重晦平逺之色有明有晦高逺之势突兀深逺之意重叠平逺之意冲融而缥缥缈缈其人物之在三逺也高逺者明了深逺者细碎平逺者冲澹明了者不短细碎者不长冲澹者不大此三逺也　山有三大山大于木木大于人山不数十百如木之大则山不大木不数十百如人之大则木不大木之所以比夫人者先自其叶而人之所以比夫木者先自其头木叶若干可以敌人之头人之头自若干叶而成之则人之大小木之大小山之大小自此而皆中程度此三大也　山欲高尽出之则不高烟霞鎻其腰则高矣水欲逺尽出之则不逺掩映断其则逺矣葢山尽出不唯无秀防之高兼何异画碓嘴水尽出不唯无盘折之逺兼何异画蚯蚓　正面溪山林木盘折委曲铺设其景而来不厌其详所以足人目之近寻也傍邉平逺峤岭重叠钩连缥缈而去不厌其逺所以极人目之旷望也逺山无皴逺水无波逺人无目非无也如无耳
　　画意
　　世人止知吾落笔作画却不知画非易事庄子説画史解衣盘礴此眞得画家之法人湏飬得胷中寛快意思悦适如所谓易直子谅油然之心生则人之咲啼情状物之尖斜偃侧自然布列于心中不觉见之于笔下晋人顾恺之必搆层楼以为画所此眞古之达士不然则志意已抑郁沉滞局在一曲如何得写貌物情摅发人思哉假如工人斵琴得峄阳孤桐巧手妙意洞然于中则朴材在地枝叶未披而雷氏成琴晓然已在于目其意烦体悖拙鲁闷嘿之人见铦凿利刀不知下手之处焉得焦尾五声音于清风流水哉更如前人言诗是无形画画是有形诗哲人多谈此言吾人所师余因暇日阅晋唐古今诗什其中佳句有道尽人腹中之事有装出人目前之景然不因静居燕坐明净几一炷炉香万虑消沉则佳句好意亦看不出幽情美趣亦想不成即画之主意亦岂易及乎境界已熟心手已应方始纵横中度左右逢原世人将就率意触情草草便得思因记先子尝所诵道古人清篇秀句有发于佳思而可画者并思亦尝旁搜广引先子谓为可用者咸録之于下
　　女几山头春雪消路傍仙杏发柔条心期欲去知何日惆怅回车下野桥【羊士谔望女几山】独访山家歇还涉茅屋斜连隔松叶主人闻语未开门绕篱野菜飞黄蝶【长孙左辅寻山家】南游兄弟几时还知在三湘五岭间独立衡门秋水濶寒鸦飞去日沉山【窦巩】钓罢孤舟系苇梢酒开新瓮鲊开包自从江浙为渔父二十余年手不抛【无名氏】舍南舍北皆春水但见羣鸥日日来【老杜】渡水蹇驴双耳直避风羸仆一肩高【卢雪诗】行到水穷处坐看云起时【王摩诘】六月杖藜来石路午隂多处听潺湲【王介甫】数声离岸防几防别州山【魏野】逺水兼天净孤城隐雾深【老杜】犬眠花影地牛牧雨声陂【刘后村】宻竹滴残雨高峰留夕阳【夏侯叔简】天遥来雁小江濶去帆孤【姚合】雪意未成云着地秋声不断雁连天【钱惟演】春潮带雨晚来急野渡无人舟自横【韦应物】相看临逺水独自坐孤舟【郑谷】
  </div>
  <div class="pagination">
   <a href="稗编_page48.html">
    上一页
   </a>
   <span>
    ...
   </span>
   <a href="稗编_page44.html">
    44
   </a>
   <a href="稗编_page45.html">
    45
   </a>
   <a href="稗编_page46.html">
    46
   </a>
   <a href="稗编_page47.html">
    47
   </a>
   <a href="稗编_page48.html">
    48
   </a>
   <span class="current-page">
    49
   </span>
   <a href="稗编_page50.html">
    50
   </a>
   <a href="稗编_page51.html">
    51
   </a>
   <a href="稗编_page52.html">
    52
   </a>
   <a href="稗编_page53.html">
    53
   </a>
   <a href="稗编_page54.html">
    54
   </a>
   <span>
    ...
   </span>
   <a href="稗编_page50.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
