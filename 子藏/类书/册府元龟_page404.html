<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 404 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 404 页/共 736 页
  </h1>
  <div class="content">
   刘衤韦之字希美则天临朝拜中书侍郎同中书门下三品时军国多事所有诏敕独出衤韦之构思敏速皆可立待。
    王θ长寿中为太子典膳兼知凤阁舍人事时寿春王成器衡阳王成义等五王初出阁同日受册有司撰仪注不载册文及百寮在列方知阙礼宰臣相顾失色θ乃召小吏五人各执笔口授分写一时俱毕词理典赡时人叹服之。
    刘幽求为朝邑尉夜从玄宗平韦庶人是夜所下诏敕百馀道皆出于幽求。
    苏为中书舍人景龙四年玄宗初定内难属机事填委文诰万计在太极殿後手操口对无毫差误主书韩礼谈子阳传书草诏屡谓曰：乞明公稍迟礼等书不及恐手腕将废中书令李峤叹曰：舍人思如涌泉峤所不及也。
    李白天宝初待诏翰林白与饮徒醉于酒肆玄宗度曲欲造乐府新词亟召白白已卧于肆矣。召入以水洒面即令秉笔顷之成十馀章帝颇嘉之。
    徐浩肃宗初为中书舍人时天下事殷诏令多出于浩浩属词赡给。又工楷隶肃宗悦其能加兼尚书右丞。
    韩皋字仲文父检校左仆射平章事皋为考工员外郎丁父艰德宗遣中人就第慰问仍宣令撰之事业皋号泣承命立草数千言德宗嘉之。
    陆贽为翰林学士建中四年朱Г谋逆从驾幸奉天时天下叛乱机务填委徵发指纵千端万绪一日之内诏书数百贽挥翰起草思如泉注初。若不经思虑既成之後莫不曲尽事情中于机会日吏应答不暇同舍皆服其能其于议论应对明练理体敷陈剖判下笔如神当时名流无不推挹。
    韦处厚穆宗时为中书舍人侍讲学士敬宗嗣位诏以本官充翰林承旨学士每草诏立就惬会帝旨柳公权文宗时为翰林学士中书舍人从幸未央宫苑中驻辇谓公权曰：我有一喜事边上衣物久不及时今年二月给春衣讫公权辇前奉贺上曰：单贺未了卿可贺我以诗宫人迫其口进公权应声曰：去岁虽无战今春未得归皇恩何以报春月得春衣上悦激赏久之。
    封敖为翰林学士中书舍人构思敏速语近而理胜不务奇涩武宗深重之。
    陆昭宗时为中书舍人文思敏速初无思虑挥翰如飞文理俱惬同舍服其能天子顾待特异。
    後唐刘岳昭宗末为殿中侍御史召入翰林为学士岳为文敏速好诙谐秉笔无滞。
    李琪初仕梁为翰林学士累迁户部侍郎翰林承旨梁祖西抗岐北攻潞出师燕赵经略四方暂无宁岁而琪以学士居帐中专掌文翰下笔称旨宠遇逾伦是时琪之名播于海内。
    ○词臣部　器识
    夫天地粹和之气贤者禀之而生故蕴而为器识发而为事业乃有践禁掖之地居文翰之职沉默以远势谦让以镇俗敷陈嘉诰聿沮于群议罄竭明诚克清于大憝或见事于未兆或形言于必中或应机立断或守正不回斯皆国家之光生民之秀咸用论次垂诸不朽者也。
    齐傅昭明帝时为中书舍人时居此职者皆权倾天下昭独廉静无干预。
    唐杨绾为起居舍人知制诰历司勋员外郎职方郎中掌诰如故迁中书舍人兼修国史故事舍人年深者谓之阁老公廨杂料归阁老者五之四绾以为品秩同列给受宜均悉平分之甚为时论归美。
    崔甫为中书舍人大历十三年六月陇州源县河西军都虞侯赵贵庄营田有猫鼠同乳不为害陇右节度使朱Г笼而献之代宗遣内常侍吴承倩出示百寮宰臣常衮等及文武百寮蹈舞称贺甫独不贺曰：猫者猛鸷之类本合食鼠猫鼠不相伤是反天性违物理也。不宜称瑞对百寮白于衮衮愕眙久之谓曰：国家祥瑞舍人独执异见听舍人自奏甫将附中使口奏承倩不受乃抗疏曰：今日中使吴承倩宣进止以笼盛猫鼠示百寮者臣知天生万物刚柔有性圣人因之垂训作则礼记郊特牲篇曰：迎猫为其食田鼠也。然则猫之食鼠载在祀典以其除害利人虽鼠必录今此猫鼠不食仁则仁矣。无乃失其性乎！鼠之为物昼伏夜动诗人赋之曰：相鼠有体人而无礼。又曰：石鼠石鼠无食我黍其序曰：贪而畏人。若大鼠也。臣旋观之虽云：动物异鼠麋鹿の兔彼皆以时杀获为国家用此之有害亦何爱而曲全之猫受人养弃职不修亦何异鼠法吏不勤触邪疆吏不勤敌。又接部式具列三瑞无猫不食鼠之文以兹称贺臣所未详伏以国家化洽理平天符氵存至纷论杂沓史不绝书。若以刘向五行论此恐须申命宪司察视贪吏诫诸边候无失徼巡则猫能致功鼠不为害辄尘旒伏胜战越宰臣常衮以为和同之象上表陈贺及甫疏入帝甚嘉之不复省常衮之表。
    陆贽德宗时为翰林学士贽性忠荩既居近密感人主重知思有效报故政或有缺巨细必陈繇是顾待益厚建中四年朱Г谋逆从驾幸奉天贽尝启帝曰：今盗遍天下舆驾播迁陛下宜痛自引咎以感动人心昔汤武以罪已勃兴楚昭以善言复国陛下诚能不[A092]改过以言谢天下使书诏无所忌臣虽愚陋可以仰副圣情庶令反侧之徒革心向化帝然之故奉天所下书诏虽武夫悍卒无不挥涕感激多贽所为也。
    姜公辅为翰林学士建中四年十月泾师犯阙德宗苍黄自苑北便门出幸公辅马前谏曰：朱Г尝为泾原帅得士心昨以朱滔叛坐夺兵权Г尝忧愤不得志不如使人捕之使陪銮驾忽群凶立之必贻国患臣顷曾奏陛下。若不能坦怀待之则必杀之养兽自贻其患悔无所及帝曰：已无及矣。
    李昭初自尚书郎出为苏州刺史期月以中书舍人召还不拜谓宰辅曰：省郎拜舍人以知制诰为次序便繇刺史玷纶闱非敢闻命乃以兵部郎中知制诰翌岁拜舍人受之。
    崔群为翰林学士元和七年惠昭太子薨穆宗时为遂王宪宗以澧王居长。又多内助将建储贰命群与澧王作让表群上言大凡已合当之而不为则有陈让之仪理不合当因何遽有让表今遂王嫡长所宜正位青宫竟从其奏。
    韦处厚为翰林学士敬宗宝历二年十二月中官刘克明作难是时变起宫闱事生仓卒处厚博通古今雅有体识其夕制置皆处厚详定既行无不得礼为时所伏时诏命将降未有所定处厚闻难奔赴昌言曰：春秋之法大义灭亲内恶必书以明逆顺正名讨罪于义何嫌安可依违更事耻讳遂奉藩教行焉。
    後唐卢导明宗长兴末为中书舍人权知贡举明年春潞王自凤翔拥大军赴阙闵帝奔于卫州宰相冯道李愚集百官于天宫寺将出迎潞王时军众离溃人情奔骇百官移时未有至者导与舍人张昭先至冯道请导草劝进笺导曰：潞王入朝郊迎可也。若劝进之事安可造次。且潞王与主上皆太后之子或废或立当从教令安得不禀母后率尔而行冯道曰：事要务实劝进其可已乎！导曰：今主上蒙尘在外遽以大位劝人。若潞王守道修睦以忠义见责未审何辞以对不如率群臣诏宫门取太后进止即去就善矣。道未及对会京地巡检安从进报曰：潞王至矣。安得百寮无班即纷然而去是日潞王未至冯道等止于上阳门外。又令导草劝进笺导执之如初李愚曰：舍人之言是也。吾辈信罪人矣。导之守正也。如是。
    晋李怿初仕後唐天成初为中书舍人充翰林学士在职转户部侍郎右丞充承旨时常侍张文宝知贡举中书奏落进士数人仍请诏翰林学士作一诗一赋下贡部为举人格样学士窦梦徵张砺辈撰格诗格赋各一送中书宰相未以为允梦徵等请怿为之怿笑而答曰：李怿识字有数顷岁因人偶得及第敢与後生髦俊为标格假令今却业进士就春官求试落第必矣。格诗不敢应诏君子多其识大体。
    ●卷五百五十二
    ○词臣部　献替
    夫献可替否弼违箴阙竭虑以尽规犯颜而无隐者真迩臣之任也。若乃典司命令发挥帝载列位扃闼备问清宴而能蕴直方之节励忠荩之诚罄其智虑思有云：补或削牍为奏极于敷陈或乘间以言冀其感悟嘉话溢于前籍英风耸乎！来裔自非秉彝有守持正无挠以謇谔为己任靡循嘿而取容不苟贪于宠灵期有利于社稷者。又孰能批逆鳞之威进苦口之说哉！
    唐裴ㄘ为中书舍人睿宗太极初炎旱寺观兴役ㄘ上疏曰：臣谨按礼经春令曰：无聚大众无起大役不可以兴土工恐妨农事。若号令乖度役使不时则人加疾疫之危国有水旱之变此五行之应也。今自春将夏时雨愆期下人忧心莫知所出陛下虽降哀矜之旨两都仍有寺观之作时旱之应实此之繇近日已来雨虽不多仅得下种。若不劝以农桑恐弃本者多故书云：虽有基不如逢时言在乎！时不可失也。今春告期东作方始正是丁壮就工之日而土木方兴臣恐所妨尤多所益尤少耕夫桑妾饥寒之源故春秋庄公三十一年冬不雨。《五行传》以为是岁三筑台僖公二十一年夏大旱。《五行传》以为不时作南门劳人兴役陛下每以万方为念睿旨殷勤安国济人防深虑远伏愿下明制发德音顺天时副人望两京公私营造及诸处和市木等并请。且停则苍生幸甚。若农桑失时户口流散纵寺观营构岂假黎元饥寒之弊哉！帝览而善之。
    苏源明为考功郎中知制诰时肃宗乾元二年十月诏以十七日幸东京。又以殿中监李辅国为行营兵马使以御史大夫贺兰进明为中京留守时公卿皆献书进帝以制命已行不纳源明及给舍等上言谏曰：臣等今月四日及七日上言车驾幸东京不便天而诉稽首而祈竭诚不精留中不下臣等自咎自毒。若忄。若狂以为雨淫孟冬霖积季秋道路。且泥甚不可一也。从春大旱方始秋苗田农之间十已耗半方。且敛获犹未收入先之以清道之役申之以顿之苦水欲澄而挠之人欲静而棼之甚不可二也。臣等每立廊下窃见旌旗之下尽是饿夫执殳仆于行门者日见一二市井之中半是馁人或求食死于路傍者日见四五甚不可三也。奸人连墙盗儿接栋磨砺以须陛下出尔前麾凌于灞上凶人肆于城中御史大夫必不能忄而御之甚不可四也。臣等伏料之假鉴不远近在天宝十五载季夏尔圣皇巡蜀後大都内府财货朝臣富民资产尽在道路之手有乘马驴入宣政紫宸殿者扰乱如此一至于是况陛下复二都有四海日浅钱满蓄不及曩时者必为利而行此贼臣作计诱掖给陛下而已。《诗》曰：三星在臣不胜呜咽为陛下痛之宜速下诏书罢东幸不然穷隶乐祸已扼腕尔甚不可五也。方今犯王畿者河音柳洛绎骚侮侯服者江湖叛涣。《诗》曰：中原有菽庶人采之彼思明康楚元者采菽之庶人也。陛下何遽轻万乘而媒孽速成之邪甚不可六也。自河南北尽为盗境淮东江西。又见修阻王公已下未给廪禄将士已来。且支日月陛下中官冗食不减往年梨园杂伎有盛今日陛下未得穆然高枕用此奚为中官指使太常正乐外一切放归仍给长牒勿事待郎五六年後随事进退今聚而仰给甚不可七也。司空李光弼能拔河阳尚书王思礼应下晋原中丞卫伯玉劲卒接焉耆过析支不日。且至大夫王玄志压巫闾临幽都汝州刺史田南金乘阙口遏二室扬州长史邓景山凌长淮饩梁汴然而狂贼失身蹙于缑氏山北不敢逾孟津东不敢过罂子只待反接耳陛下不坐而受之而欲亲征犭旬一朝之怒甚不可八也。王者于天地神第付之有司享之牲币则已夫何求哉！记曰：不祈土地今方士蠢愚巫祝淫渎妄有闲说甚不可九也。天子顺动人皆幸之之谓幸人皆病之之谓不幸不幸之谓虐臣等见陛下否而弗听联伏赤墀之下顿颡流涕而出陛下或容而免之或毁而罪之凡百之臣如昌言于朝有万之口必错谤于外甚不可十也。臣闻子不谏于父。且焉得为孝乎！臣不诤于君。又焉得为忠乎！不孝不忠而苟荣冒禄圈牢之物不。若也。臣等至贱不能委身圈牢之中使樵夫共指而笑之不胜大愿愿陛下留神玄微养和淡泊天下幸甚帝省表遂不东幸。
    常衮代宗永泰中为中书舍人时内侍鱼朝恩恃权宠兼领国子监事衮上疏以为不可时朝廷多事西边北边连为寇盗侵逼衮累工表章陈其利害代宗甚顾遇之。
    令狐亘为中书舍人德宗初即位将厚奉元陵亘上疏谏曰：臣闻。《传》曰：近臣尽规礼记曰：事君有犯而无隐臣幸遇昌运谬参近列敢竭狂愚庶裨分寸伏惟陛下详察焉臣尝读。《汉书》见刘向抗疏论王者山陵之式良史称叹万古芬芳何者圣贤之心勤俭是务必求诸道不作无益故舜葬苍梧不变其肆禹葬会稽不改其列周武葬于毕陌无邱陇之处汉文葬于霸陵因山谷之制禹非不忠也。启非不顺也。周公非不友也。景帝非不孝也。其葬君亲皆守微薄至宋文公始厚葬用蜃炭益车马其臣华元乐举春秋书为不臣秦始皇葬于骊山鱼膏为灯烛水银为江海珍宝之藏不可胜计千载非之故桓为石椁夫子曰：不如速朽子游问丧具夫子曰：称家有无张释之对孝文曰：使其中无可欲虽无石椁。又何戚焉是以汉修霸陵皆以瓦器不以金银为饰繇是观之有德者葬逾薄无德者葬逾厚昭然可睹矣。陛下自临御天下圣政日新进忠去邪减膳节用不珍物之瑞不近鹰犬之娱有司给物悉依元估利于人也。四方底贡唯供祀事薄于己也。故泽州奏庆诏曰：以时和为嘉祥邕州奏金坑诏曰：以不贪为宝恭惟圣虑无非至理而独六月一日制度节文云：应缘山陵制度务取优厚当竭帑藏以供费用者。此缘仁孝之德切于圣衷伏以尊亲之义贵于合礼陛下每下明诏发德音皆比踪唐虞超迈周汉岂取悦凡常之目有违贤哲之心与失德之君竞其奢侈者也。臣。又伏读遗诏曰：其丧仪制度务从俭约不得以金银为缘饰陛下恭顺先帝动无违者。若制度优厚岂顾命之意邪伏惟陛下远鉴虞夏周汉之仪深惟夫子释之之戒虔奉先旨俯遵礼经为万代法天下幸甚今赦书虽颁行诸条犹未出因之奉遗制敷圣理固其时也。伏望速诏有司悉从古礼臣闻愚夫之言圣主择焉况臣忝职史官亲述睿德耻同华元乐举之为臣也。愿以禹舜之理纪圣猷也。夙夜恳迫不敢不言祗犯聪明实忧罪谴言行身黜虽死犹生诏答曰：朕顷议山陵心方迷谬忘遵先旨遂有优厚之文卿闻见该通识达弘远深知不可切以为言引古援今依经据理非唯中朕之病兼亦成朕之身今所以令朕免不子之名不遗君亲于患者皆卿之力也。敢不闻义而从收之桑榆奉以始终期无失坠嗟乎！古之遗直何以加卿。
    姜公辅建中初为京兆府户曹参军翰林学士特承恩顾才高有器识每对见言事德宗多从之四年泾原兵反帝将出自苑便门公辅俯谏曰：朱Г尝总泾原兵以朱滔故坐夺其兵权常忧愤不得志不如使人捕之陪銮驾忽群凶立以为帅恐必为後害臣昔尝陈奏云：陛下不能宽怀待之当杀之养猛兽自为患悔。且无及帝卒愕不遑听。且曰：己无及矣。
    陆赞建中初为祠部员外郎充翰林学士性忠荩既居近密感人主重知思有以效报政或有缺巨细必陈四年泾原兵叛从幸奉天其年冬议欲以新岁改元而卜祝之流皆以国家数锺百六凡事宜有变革以应时数德宗谓赞曰：往年群臣请上尊号圣神文武四字今缘寇难诸事并宜改更众欲于朕旧号之中更加两字其事如何贽奏曰：尊号之兴本非古制行于安泰之日已累谦冲袭乎！丧乱之时尤伤事体今者銮舆播越未复宫闱宗┙震惊尚愆祀中区多梗大憝犹存此乃人情向背之秋天意去就之际陛下宜深自惩励收揽群心痛自贬损以识灵谴不可近从末议重益美名帝曰：卿所奏陈虽理体甚切然时运必须小有改变亦不可执滞卿更思量贽曰：古之人君称谓或称皇或称帝或称王但一字而已至暴秦乃兼皇帝二字後代因之及昏僻之君乃有圣刘天元之号是知人主轻重不在自称崇其号无补于徽猷损其名不伤于德美然而损之有谦光稽古之善崇之获矜能纳讠舀之讥得失不侔居然可辨况今时运屯否事属艰危尤宜恐惧思以自贬抑必也。俯稽术数须有变更与其增美称而失人心不。若黜旧号以天戒天时人事理必相符人既好谦天亦助顺陛下诚能断自宸鉴焕发德音引咎降名深示刻责惟谦与顺一举而二美从之帝纳焉但改兴元年号而已初德宗仓皇出幸府藏委弃凝冽之际士众多寒服御之外无尺缣文帛及贼Г解围诸藩贡奉继至乃于奉天行在贮贡物于廊下仍题曰：琼林大盈二库名贽谏曰：琼林大盈自古悉无其制传诸耆旧之说皆云：创自开元贵臣贪权饰巧求媚乃言郡邑贡赋所用盍区分赋税当委于有司以给经费贡献宜归于天子以奉私求玄宗悦之新是二库荡心侈欲萌祸于兹迨乎！失邦终以饵寇记曰：货悖而出岂其效欤陛下嗣位之初务遵理道敦行俭约斥远贪饕虽内库旧藏未归太府而诸方典献不入禁闱清风肃然海内丕变近以寇逆乱常銮舆外幸既属忧危之运宜增儆励之诚臣昨奉使军营出游行殿忽睹右廊下榜列二库之名忄矍然。若惊不识所以何者天衢尚梗师旅方疮痛呻吟之声噢咻未息忠勤战守之效赏赉未行诸道贡珍遽私别库万目所视孰能忍怀窃揣军情或生觖望或急形谤ゥ或配肆谣言颇含思乱之情亦有悔忠之意是知俗昏鄙识昧高卑不可以尊极临而可以诚义感顷者六师初降百物无储外捍凶徒内防危堞昼夜不息迨将五旬冻馁夹侵死伤相枕毕命同力竟夷大难良以陛下不厚其身不欲其欲绝甘以同卒伍辍食以舀功劳无猛制而人不携怀所感也。无厚赏而人不怨悉所无也。今者攻围已解衣食已丰而谣ゥ方兴军情稍沮，岂不以勇夫常性嗜货矜功其患难既与之同忧而好乐不与之同利苟异恬默能无怨咨此理之常固不足怪记曰：财散则民聚岂其效欤陛下天资英圣见善必迁是将化蓄怨为衔恩反过差为至当促殄遗寇永垂鸿名大圣应机固当不俟终日帝嘉纳之令去其题署累迁考功郎中谏议大夫依前充学士先是凤翔衙将李楚琳乘泾师之乱杀节度使张镒归款朱Г及奉天解围楚琳遣使贡奉时方艰阻不获已命为凤翔节度使帝忿其弑逆心不能容既至汉中楚琳使来绝不召对贽谏曰：楚琳之罪固不容诛但以乘舆未复大憝犹存勤王之师悉在畿内急宜速告晷刻是争商岭则道迂。且遥骆谷复为贼所扼仅通王命唯在褒斜此路。若。又阻艰南北便成隔绝以诸镇危疑之势居二逆诱胁之中忄匈忄匈群情各怀向背贼胜则往我胜则来其间事机不容差跌傥楚琳发憾公肆猖狂南塞要冲东延巨猾则我咽喉梗而心膂分矣。其势，岂不病哉！帝释然开悟乃善待楚琳使优诏安慰其心时帝。又欲以谷口已北从臣赐号曰：奉天定难功臣谷口以南随扈者曰：元从功臣不选朝官内官一例俱赐赞奏曰：破贼难武臣之效至如宫闱近侍班列员僚但驰走从行而已恐与介胄奋命之士俱号功臣伏恐武臣愤惋乃止李晟既收京城遣中使宣付翰林院具录先散失宫人名字令草诏赐浑遣于奉天寻访以得为限仍量与资装送赴行在赞不时奉诏进状论之曰：顷以理道乖错祸乱荐锺陛下思咎惧灾裕人罪已屡降大号誓将更新天下之人垂涕相贺惩愤释怨煦仁戴明毕力同心共平多难止土坏于绝岸收版荡于横流殄寇清都不失旧物实繇陛下至诚动于天地深悔感于神人故得百灵降康兆庶归德不如此自古何尝有捐弃宫阙失守宗祧继逆于赴难之师再迁于蒙尘之日不逾半岁而复兴大业者乎！今渠魁始平法驾将返近自郊甸远周寰瀛百役疲瘵之重伤残废之卒皆忍死扶病倾耳耸肩想闻德声翘望圣泽陛下固当感上天悔祸之眷荷列祖垂裕之休念将士锋刃之殃愍黎元涂炭之酷以致寇为戒以居上为危以务理为忧以复言为急损之。又损尚惧汰侈之易滋艰之惟艰尤恐戒惧之难久谋始尽善克终已稀始而不谋终则何有夫以内人为号盖是中末流天子之尊富有宫掖如此等辈固繁有徒但恐伤多岂忧乏少翦除元恶曾未浃旬奔贺往来道途如织何必自亏君德首访妇人。又令资装速赴行在万目阅视众口流传恐非所以答庆赖之心副惟新之望也。夫事有先後义有重轻重者宜先轻者宜後故武王克殷有未及下车而为之者盖美其不失先後之宜也。自翠华播越万姓靡依清庙震惊三时乏祀当今所务莫大于斯诚宜速遣大臣驰传先往迎复神主修整郊坛展享之仪申告谢之意然後吊恤死义慰犒有功绥辑黎蒸优问耆耋安定反侧宽宥胁从宣畅郁堙褒奖忠直宜先不可後也。至如崇饰服器缮缉殿台备耳目之娱选巾栉之侍是皆宜後不可先也。且散失内人已经累月既当离乱之际必为将士所私其人。若稍有知不求当自陈献其人。若甚无识求之使忧虞自因寇乱丧亡颇有大于此者一闻搜索怀惧必多馀孽尚繁群情未一因而善抚犹恐危疑。若。又惧之于何不有昔人所以掩绝缨而饮盗马者岂必忘其情爱盖知为君之体然也。以小妨大明者不为天下固多艺人何必独在于此所令撰赐浑诏书未敢顺旨帝遂不降诏但遣使而已自车驾播迁贽奏云：方今诏书宜痛自引过罪已以感动人心昔汤武罪已致兴後代推以为圣人楚昭王失国亡走一言善而复其国至今称为贤君陛下诚能不[A092]改过以言谢天下臣虽愚陋为诏词无所忌讳庶能令天下叛逆者回心喻旨德宗从之故行在制诏始下闻者虽武夫悍卒无不挥涕感激议者咸以为帝之克复寇难旋复天邑不唯神武之功瓜牙力盖亦文德广被腹心有助焉贞元初李抱真来朝因前贺曰：陛下之幸奉天山南时赦书至山东士卒无不感泣思奋者臣时见之即知诸贼不足平也。
    卫次公贞元末为左补阙充翰林学士顺宗在谅ウ外有王叔文辈操权树党无复经制次公与郑同处内庭多所规正。
    李吉甫宪宗元和初为翰林学士中书舍人时中书小吏滑涣与知枢密刘光琦匿善颇窃朝权吉甫请去之及刘辟反宪宗诛讨之计未决吉甫密赞其谋兼请广徵江淮之师繇三峡路入以分蜀寇之力事皆允从繇是甚见亲信。
    李纟元和初为主客员外郎充翰林学士以孜孜规谏为己任宪宗初即位叛臣李阻兵于浙右既诛朝廷将辇归其家私财帛纟上言曰：李凶狡叛戾僭侈诛求刻剥六州之人积成一道之苦圣恩本以叛乱致讨苏息一方今辇运钱帛播闻四海非所谓式遏乱略惠绥困穷也。伏望天慈并以赐本道百姓今年租赋则百姓欣戴四海歌咏也。帝览状嘉之时中官吐突承自藩邸承恩宠既为神策军护军中尉尝欲于安国佛寺建立圣德碑大兴工作。且上闻令翰林为之文加之厚贶绛即上言曰：陛下布惟新之政积习之弊四海延颈日望德音今忽立圣德碑以示天下不广大易称大人者与天地合德日月合明执契垂拱励精求治，岂可以文字而尽圣德。又安可以碑表而赞皇猷。若可叙述是有分限乃反亏损盛德岂谓敷扬至道哉！故自尧舜禹汤文武并无建碑之事至秦始皇荒逸之君烦酷之政然後有之兴峄山之碑扬诛伐之功纪巡幸之迹足为百姓所笑万代所讥至今为失道亡国之主，岂可拟议于此陛下嗣高祖太宗之业举贞观开元之政思理不遑食从谏如顺流固可与尧舜禹汤文武方驾而行安得追秦皇暴虐不经之事而损圣政近者闻巨源请立纪圣德碑严励请立纪圣功碑陛下详尽事宜皆不允许今忽令立此与前事颇乖此碑既在安国寺即不得不叙载游观崇饰之事述游观。且乖理要叙崇饰。又匪政经固非哲王所宜行也。其碑伏乞圣恩特令寝罢帝览状即时不令建立先是军中已建碑楼犹延候帝旨不令毁去帝知之令以牛数十拽倒纟。又尝因浴堂北廊奏对违忤帝旨指切时病及论中官纵恣方镇进献事宜帝怒甚厉声曰：卿所论事何太过耶纟前论不已曰：臣所陈岂臣身之利是国家之利陛下不以臣愚使处腹心之地，岂可见事亏圣德致损清时而惜身不言仰屋窃叹是臣负陛下也。若不顾患祸尽诚奏论旁忤亻幸臣上犯圣旨以此获罪是陛下负臣也。且臣与内官素不相识。又无嫌隙氐是恐威福太盛上损圣朝臣所以不敢不论尔使臣缄默非社稷之福也。帝见其诚切不回怒色散稍慰谕曰：卿尽节于朕人所不言者卿悉言之使朕闻所不闻真忠正诚节之臣也。他日南面亦须如今日纟拜恩而退遽宣宰臣命与改官授中书舍人依前翰林学士翌日面赐金紫帝亲为纟择良笏前後朝臣裴武柳公绰白居易等或为奸人所排舀将加贬黜纟每以密疏申论得获宽宥及镇州节度使王士真死朝廷将用兵讨除纟深陈以为未可纟既尽心规益宪宗每有询访多叶事机。
    崔群元和中为中书舍人翰林学士常以谠言正论闻于时宪宗嘉赏降宣旨云：自今後学士进状并取崔群连署然後进来群以禁密之司动为故事自尔学士或恶直鬼正则其下学士无繇上言群坚不奉诏三疏论奏方允时吐突承恩宠特异惠昭太子薨议立储副承独排群议属意澧王欲以威权自树赖宪宗明断不惑及将册拜太子（即穆宗也。）诏群代澧王作让表群奏曰：凡事已合当而不为则有退让澧王非嫡不当立复何让焉宪宗深纳之。又魏博节度使田季安进绢五千疋充助修开业寺群以为事实无名体尤不可请止绝所进群前後所论率多听纳白居易元和中为左拾遗充翰林学士时监察御史元稹谪为江陵府士曹掾翰林学士李绛崔群于宪宗前抗论稹无罪居易累疏切谏曰：臣昨缘元稹左降频已奏闻臣内察事情外听众议元稹左降有不可者三何者元稹守官正直人所共知自授御史已来举奏不避权势如奏李公佐等事多是朝廷亲情人谁无私因以挟恨或假公议将报私嫌遂使诬谤之声上闻天听臣恐元稹左降已後凡在位者每欲举职必先以元稹为诫无人肯为陛下当官守法无人肯为陛下嫉恶绳愆内外权贵亲党纵有大过大罪者必相容隐陛下从此无繇得知此其不可者一也。昨元稹所追勘房式之事心虽犭旬公事稍过当既从重罚足以惩违况经谢恩旋。又左降虽引前事以为责辞然外议喧喧皆以为元稹与中使刘士元争厅因此获罪至于争厅事理已具前状奏陈况闻士元蹋破驿门夺将鞍马仍索弓箭哧辱朝官承前已来未有此事今中官有罪未闻处置御史无过先贬官远近闻知实损圣德臣恐从今以後中官出使纵暴益甚朝官受辱必不敢言纵有被凌辱殴打者亦以元稹为戒但吞声而已陛下从此无繇得闻此其不可者二也。臣。又访闻元稹自去年已来举奏严砺在东川日枉法没入平人资产八十馀家。又奏王违法给券令监军神枢及家口入驿。又奏裴玢违敕徵百姓草。又奏韩皋改军将封杖打杀县令如此之事前後甚多属朝廷法行悉有惩罚计天下方镇皆怒元稹守官今贬为江陵判司即是送与方镇从此方便报怨朝廷何繇得知臣伏闻德宗时有崔善贞者告李必反德宗不信送与李掘坑炽火烧杀善贞曾未数年李果反至今天下为之痛心臣恐元稹贬官方镇有过无人敢言陛下无繇得知不法之事此其不可者三也。若无此三不可假如朝廷误左降一御史盖是小事臣安敢烦渎圣听至于再三诚以所损者深所关者大以此思虑敢不极言疏入不报淄青节度使李师道进绢为魏徵子孙赎宅居易谏曰：徵是陛下先朝宰相太宗赏赐殿材成其正宅尤与诸家第宅不同子孙典贴其钱不多自可官中为之收赎而令师道掠美事实非宜宪宗深然之帝。又欲加河东王锷平章事居易谏曰：宰相是陛下辅臣非贤良不可当此位锷诛剥民财以市恩泽不可使四方之人谓陛下得王锷进奉而与之宰相深无益于圣朝乃止王承宗拒命帝令神策中尉吐突承璀为招讨使谏官上章者七十人居易面论词情切至既而。又请罢河北用兵凡数千百言皆人之难言者帝多听纳。
    李德裕穆宗长庆初为屯田员外郎充翰林学士时穆宗不持政道多所恩贷戚里诸亲邪谋请谒旨道中人之旨与权臣往来德裕上疏曰：臣伏见国朝故事驸马缘系亲密并不合与朝廷要官往来玄宗开元中禁止尤切访闻近日驸马等辄至宰相及要官宅此辈无他才可以延接唯是漏泄禁密交通中外群情所知以为甚弊其朝官素是杂流则不妨来往。若职在清列，岂可知闻伏望宣示宰臣其驸马自今已後有公事任至中书见宰相此外更不得至宰相及台省要官宅帝欣纳焉。
    ●卷五百五十三
    ○词臣部　献替谬误稽缓献替第二
    唐韦处厚穆宗时为翰林学士中书舍人时张平叔以便佞诙谐他门捷进自京兆尹为鸿胪卿判度支不数月宣授户部侍郎平叔以征利中穆宗意欲希大任以扌盐旧法为弊年深欲官自粜盐可富国︹兵劝农积货疏利害十八条诏下其奏令公卿议处厚抗论不可以平叔条奏不周经虑未尽以为利者反害以为简者至烦乃取其条目尤不可者发十难以诘之时平叔倾巧有恩自谓言无不允及处厚条件驳奏穆宗称善令示平叔平叔词屈无以答其事遂寝处厚以幼主荒怠不亲政务既居纳诲之地宜有以启道性灵乃铨择经义雅言以类相从为二十卷谓之六经。《法言》献之锡以缯帛银器仍赐金紫以宪宗实录未成诏处厚与路随兼充史馆撰实录未成许二人分日入内仍放常参处厚俄。又权兵部尚书敬宗即位李逢吉用事素恶李绅乃构成其罪祸将不测处厚与绅皆以孤进同年进士心颇伤之乃上疏曰：臣窃闻朋党议论以李绅贬黜尚轻臣受恩至深职备顾问事关圣德不合不言绅先朝奖用擢在翰林无过可书无罪可戮今群党得志谗嫉大兴询于人情皆甚叹骇诗云：萋兮菲兮成是贝锦彼谮人者亦已太甚。又曰：谗言罔极交乱四国自古帝王未有远君子近小人而致太平者。又古人云：三年无改于父之道可谓孝矣。李绅是前朝任吏纵有罪愆陛下尤宜洗[C260]涤瑕念旧忘过以成无改之美今逢吉门下故吏遍满朝行侵毁加诬何词不有所贬如此犹谓太轻盖曾参有投杼之疑先师有拾尘之戒伏望陛下断自圣虑不惑奸邪则天下幸甚建中之初山东向化只缘宰相朋党上负朝廷杨炎为元载复雠卢杞为刘晏报怨兵连祸结天下不平伏乞圣明察臣愚恳帝悟其事绅得减死贬端州司马处厚正拜兵部侍郎谢恩于思政殿时昭愍狂恣屡出畋游每月坐朝不三四日处厚因谢恩从容奏曰：臣有大罪伏乞面首帝曰：何也。处厚对曰：臣前为谏官不能先朝死谏纵先圣好畋及色以至不寿臣合当诛然所以不死谏者亦为陛下此时在春宫年已十五今则陛下皇太子始一岁矣。臣安得更避死亡之诛帝深感悟其意。又山南东道节度牛元翼家悉为镇州节度王庭凑所害敬宗既闻元翼一家无辜并命深叹宰辅之无才致使奸凶久未率化处厚因上疏曰：臣闻汲黯在相淮南不敢谋反干木在魏诸侯不敢加兵王霸之理皆以一士而止百亿之师以一贤而制千里之难伏以裴度勋高中夏声播外夷庭凑克融皆惮其用吐蕃回鹘悉服其名今。若置之岩廊委其参决西夷北虏未测中华河北山东必禀庙况幽镇未静尤资重臣管仲曰：人离而听之则愚合而听之则圣理乱之本非有他术顺人则理违人则乱伏承陛下当食叹息恨无萧曹今有一裴度尚不留驱策此所以冯唐感悟汉文虽有廉颇李牧不能用也。夫御宰相当委之信之亲之礼之于事不效于国无劳则置之散寮黜之远郡如此则在位者不敢不励将进者不敢苟求陛下存终始之分但不永弃则君臣之厚也。今进皆负四海责望退亦不失六曹尚书不肖者无因而劝臣与逢吉素无私嫌臣被裴度无辜贬官今之所陈上答圣明下答群议披肝感激伏地涕流伏乞鉴臣爱君矜臣体国则天下幸甚初度为逢吉所排至是复兼相任皆处厚与李程内以公议赞成宝历元年四月册尊号礼毕大赦天下是时幸臣李逢吉与端州司马李绅不叶所撰赦文但云：左降官已经量移者宜与量移不言未量移者盖欲使绅不г恩例也。处厚上疏曰：伏见赦文节目中新左降官不该恩泽大宥之体有所不弘臣窃闻物议皆言逢吉恐李绅量移故有此处置。若如此则应是近来流贬官因李绅一人皆不得量移事体至大岂敢不言李绅先朝奖任曾在内庭自经贬官未蒙恩宥古人云：人君当记人之功忘人之过管仲拘囚齐桓举为国相冶长缧纟曳仲尼选为密亲有罪宜犹荡涤无辜，岂可终累况鸿名大号册礼盛仪天地百灵之所鉴临亿兆八之所瞻戴恩泽不广实非所宜臣与逢吉素无雠嫌与李绅。且非亲党所论者全大体所陈者存至公伏乞圣恩察臣肝膈傥蒙允许仍望宣付宰臣应近年左降官并编入赦条令准旧例得量移近处帝览奏深悟其事乃追赦文令添改繇是绅得移为江州长史。
    高钺为翰林学士敬宗初迁中书舍人学士如故谢恩于思政殿因谏帝以求治莫。若躬亲用示忧勤之旨也。帝嘉深纳其言。
    柳公权文宗太和中为中书舍人翰林书诏学士文宗因便殿对六学士语及汉文恭俭帝举袂曰：此氵濯者三矣。学士皆赞咏俭德唯公权无言帝留而问之对曰：人主当进贤良退不肖纳谏诤明赏罚服氵濯之衣乃小节耳时周墀同对为之股忄栗公权词气不可夺累迁谏议大夫工部侍郎学士如故开成中尝入对帝谓之曰：近日外议如何公权对曰：自郭文除授宁物议颇有臧否帝曰：文是尚父之从子太皇太后之季父在官无过自金吾大将军授宁小镇何事议论耶公权曰：以收勋德除镇攸宜人情议论者言文进二女入宫致此除拜此事信乎！帝曰：二女入宫参太后非献也。公权曰：瓜李之嫌何以户晓因引王谏太宗出庐江王妃故事即令南内使张日华送二女还文公权忠言裨益皆此类也。
    韦澳大中中为翰林学士承旨与同僚萧深为宣宗所遇二人同直无不召见询访时事每有邦国刑政大事中使传宣草词澳心欲论谏即曰：此一事须降御札方敢施行迟留至旦必论其可否帝多从之李蔚为翰林学士承旨礼部侍郎懿宗咸通十二年赐安国寺讲唱僧重谦僧承澈沉檀木讲经唱经座各一仍设万人斋蔚以帝造寺舍施不已上疏曰：臣闻孔丘圣者欤言则引周任之言符融贤者也。谏必凭王猛之谏事求师古词贵达情臣伏睹陛下自纂帝图克崇佛事止当外未堪得中今历采本朝名臣有忠直裨于上者辄思陈叙以补圣明臣闻天后时曾营大像功逾百万狄仁杰上疏云：夫宝铰殚于缀饰环材竭于轮奂功不使鬼必在役人物不天来皆从地出非损百姓将何以求生之则有时用之则无度臣每思维实所悲痛其如往在江表像法盛兴梁武简文舍施无限及至二淮沸浪五岭腾烟列刹盈衢无救危亡之祸缁衣蔽路，岂有勤王之师况近年以来风尘屡扰水旱不节征役稍繁必。若多费官钱。又苦人力一隅有难将何救之此切当之言一也。中宗时公主外戚皆奏度僧姚崇奏曰：佛不在外求之于心佛图澄最贤无益于赵罗什多艺不救于秦何充符融皆遭败灭齐襄梁武未免灾殃但发慈悲行利益事使苍生安乐即是佛身此切当之言二也。睿宗为金仙玉真公主造大观辛替否谏曰：自夏已来淫雨不解荒不垄麦烂于场入秋已来亢旱成灾苗而不实霜损虫暴草莱枯黄下人咨嗟未知赈今陛下爱两女为造两观烧砖运木载土填沙道路流言皆云：计用钱百万馀贯伏惟陛下圣人也。远无所不知陛下明君也。细无所不见既知。且见知仓有几年之储库有几年之帛知百姓之间可存活乎！三边之士可转输乎！当今发一卒以御边陲遣一兵以卫社稷多无衣食皆带饥寒赏赐之间迥无所出军旅骤败莫不繇斯而乃以百万贯钱造无用之观以贾六合之怨以违万人之心乎！此切当之言三也。又谏造寺曰：夫释教以清净为基以慈悲为主故尝体道以济物不利欲以损人每去已以全真不营身以害教今三时之月筑山穿池损命也。殚府虚帑损人也。广殿长廊营身也。损命则不慈悲损人则不济物营身则不清净岂大圣至仁之心乎！经曰：一切有为法如梦幻泡影如露亦如电臣以为减周琢之费以赈贫人是有如来之德息穿掘之苦以全昆虫是有如来之仁罢营葺之直以给边陲是有汤武之功回不急之禄以购清廉是有唐虞之理陛下缓其所急急其所缓亲未来而疏见在失真实而冀虚无重俗人之所为而轻天子之功业臣实痛之此切当之言四也。臣观仁杰天后高宗朝上公也。元崇先天开元中贤哲也。替否中宗睿宗时直臣也。每览斯文则未尝不废卷长叹而感慕之臣幸居近侍叨职贰卿胸臆之间虽寡秋毫之智肺肠之内厚涵春露之濡既自昧谠言。又不稽故事颜顺旨其何以安愿回日月之明少鉴刍荛之款帝循省加叹竟未能罢其事。
    后唐赵凤同光中为翰林学士庄宗命刘皇后拜张全义为养父后传教令草谢全义书凤以国后无拜人臣为父之礼乃密上疏陈其失曰：臣叨被睿慈获亲密勿在可言之地居掌诰之司其或事异常规礼关草创程式先谋于国辅封章然贡于天聪庶显公忠免贻错失今月九日中宫传命令修张全义书题将行父事之仪有玷君临之道既行文翰难决否臧奉行则罔叶国经违命则恐亏臣节遂修记事取则宰臣贵动合于楷模期永垂为规范以兹奉职庶显致君臣闻覆万物者天载万物者地非圣主无以体乾道非贤后无以法坤仪百代攸同二仪无改伏惟陛下恢张九五统驭玄黄外设明廷内崇阴教言动而华夷知仰弛张而幽显钦承张全义虽位极于王公而名不离于臣校承陛下曲旨受皇后重仪致紊章不防舆议臣。又闻纂洪基者真主行直道者忠臣不可务一时之缄藏失久长之体制得不恭陈手疏罄露血诚庶裨益于神聪免隳弛于王度伏乞皇帝陛下俯容狂瞽动畏简书时开睿敏之怀永守文明之训使圣后式全其内则元臣可保于令图永扬日月之光载理乾坤之体臣职叨侍从名忝论司傥避事以不言是偷安而冒宠疏奏帝虽嘉其直诚而刘后己拜全义追改无及。
    刘赞为比部郎中知制诰明宗天成二年八月赞上言曰：臣闻信者使民不惑义者使民知禁非信无以彰明德非义无以显圣猷此乃三代英风百王令则伏惟陛下恭临宝位虔绍鸿图握金镜而万方运璇玑而调四序遐敷至德广纳忠言凡列周行许陈封事虽皆听览而尚寡依行纵所依行亦未遵守自此或有益国利人之术除奸去弊之谋可以择其所长便为永制仍乞特颁诏令峻立条章岂唯示信义于域中抑亦振威风于海内既遵法度必致治平张文宝为中书舍人天成二年十一月文宝上言曰：巡狩省方唐虞之旧典吊民伐罪汤武之前功陛下亲统&lt;豸&gt;貅尽除枭獍刷荡瑕秽殄息氛埃天威已震于华夷濡泽。又沾于幽显动植苏泰遐迩欢康所宜旋轸神都凝旒紫禁居中土而表正来万国以均输允叶亿兆之心共乐雍熙之化。
    于峤为户部员外郎知制诰天成二年峤上言请边上兵士起置营田赵充国诸葛亮之术庶令。且战。且耕望致轻徭三年峤。又上言曰：有国有家既定君临之位无偏无党方明王者之心苟少亏于同轨同文则微损于尽美尽善窃知河朔令录须俟本道荐扬朝廷就加其命况今万国诸侯犹请行而贡职岂使一方令长独端坐以邀官未敦革故之风深缺维新之化睹兹阙政敢贡直言乞宣付中书委于铨管此後并从常调七月峤上言曰：协和万邦明主所以安社稷平章百姓哲后所以怀黎民将延七百载之洪基须安亿兆众之黔首臣幸遇圣明之代敢倾愚直之诚伏以朝廷先有指挥今年不更通括苗亩宣从特旨颁作溥恩。且属夏秋已来霜雨频降在山川高土则必有丰年想薮泽下田非无水脱或已作潢行潦犹徵青苗地头不唯损邦国风化兼恐伤天地和气傥或皇帝陛下念兹狂直哀彼灾祥特于淹浸之田别示优隆之泽重委乡村父老通括不令州县节级下乡如或检验不虚即日蠲减租税或有司以军粮未济兵食是虞即请却于山川之田丰熟之地或于麻畦旱草蚕盐地头据其本分价钱折纳诸色斛&lt;豆斗&gt;所谓公私俱济苦乐皆均舍其短以从其长将有馀而补不足臣每因急务方敢上言前後所奏十件有司未行一件伏乞陛下念臣苦思察臣尽心或可施行不令停滞。
    晋程逊初仕後唐为中书舍人上言以民间机织多有假伪虚费丝缕不堪为衣请下禁止庶归朴素後为翰林学士与学士和凝张厉等上十三事其一前代帝王亲观风俗讯民利病其後不暇亲行亦遣使巡行风俗唐朝于十道置采访使一员请如旧制亦冀民病苏舒其二天成已来久不括田自水旱累年民户疾苦不均今岁夏秋或稔于常岁请行检括庶获均输其三中原边土率多田可令近下军都兴起屯田旧时铜冶铁冶亦令军人兴置不费于民其四人君求理欲广视听须群臣上言。然则人才有短长智略有能否其于听用之间乞留睿鉴伏恐失人其五朝野官吏人数众多。若不行黜陟之科何以察其能否望准考课令凡中外官岁终校考以行进退其六古人得位相让所冀不掩贤能得其髦俊请依建中故事群官受命後举人自代其七治道既知损益务实去华伏见自中兴以来或于边境权立州县名目户口不多虚张吏员枉费禄食其权置名目望一切停省以赈边军臣伏见徐宿州管内有泗滨院徐山院市丘院白土务所管人户共数千家请罢废名额其户税请还州县其八请止于惰劝农桑减冗食之员停不急之务其九君上置谏诤之官此期闻过况闻官给谏纸虚伫谠言时政有所不便请谏官陈论诏书有所依违请给事中封驳其十国朝承平时诸监铸钱不辍尚不能给今国家所铸绝少而市人销钱贵卖铜器累行止绝尚未知，禁伏乞严下条法，其铜除镜鞍辔腰带外，不许市卖铜器，犯者以赃论。其十一沿边镇戍请明斥堠习战阵谨烽候令夷狄知惧战必有功其十二每年给散蚕盐不敷斤两杂之以硝土请给散之时命清强官止绝其十三伏闻关西河东人民饥馑殍者多其城市乡村积粟之家望令官司通指姓名俾令出粜以济饥民中书门下覆奏程逊等十三事其置采访使难择公清之吏却生侥亻幸之门问疾苦则未能劳供须则转费况刺史廉使自合访求不劳别置其累年水旱欲与检田以均劳逸今年夏苗已多灾旱秋稼今未及时请下三司可否闻奏其屯田治务兴造之初所费不少今国力未办可俟他时其受官举代刘鼎近已上闻其馀九件并可施行择良善为心腹群官书考并省州县止游惰劝耕桑谏官论事给事封奏断用铜器边城习武备差官散蚕盐均粜以济饥民等事诏曰：程逊等所陈时务并关王道兼杂霸图益国利民无所不至成仁去害悉在其间救时病以良多比忠言之更切封驳诏敕尤可施行馀据事条下所司。
    周张昭远初仕後唐为都官员外郎知制诰明宗长兴元年昭远奏古者圣帝明王爱民恤物先要察其利病愍其凶灾既︻纟广以垂旒难家至而户晓其间疾苦安测细微臣每见诸处奏报今春已来价绝贱如闻梁益抱聊生之叹登莱有饿殍之人方当盛明深不宜称臣必恐下民疾苦理道未周长吏既不上闻百姓无繇自诉藏奸积弊威福临人僻郡远藩惨舒自我苟无廉问何表雍熙窃观本朝二十圣之规模三百年之基构事皆师古政在安民一岁不登则命轩之使三农或匿则覃蠲赈之恩所以国祚延长生灵推戴上布穆清之化下无愁叹之声询于旧章其道犹在唯圣主行之臣请依本朝旧事选择郎官御史清强事者每岁分行天下宣问风俗求瘼惩违凡人间疾苦巨细尽许上闻朝廷详其利害则皇风远洽贪吏革心，庶几明时尽除弊政疏奏不报。
    和凝初仕後唐末帝清泰二年为翰林学士上言当贞观之朝则广开医学及开元之代则亲制方书爰在明朝宜遵故事方今暄高在近疫疠是虞言念军民宜加轸闵其边远戍卒及贫下农人既难息于苦辛或偶萦于疾疹地僻既无药物家贫难召医师遂致疾深多罹物故荷戈执耒皆展力于当年问疾赐医宜覃恩于此日其诸处屯戍兵士令太医署修合伤寒时气疟痢等药量事给付大军主掌以给有病士卒之家百姓亦准医疾令合和药物救其贫户兼请依本朝州置医博士令考寻医方合和药物以济部人其御制广济广利等方书亦请翰林医官重校定颁行天下。
    王易简仕晋为中书舍人天福三年易简进渐治论曰：臣闻天地之道起于渐夫天之高畜雷霆之威雨露之惠覆于万物必从渐而生以地之厚负江海之滋淮济之润载于万物亦从渐而长况人者无天之功乏地之力劳方寸之心，岂可急速而治天下也。惟我后膺图履运握镜临人蕴勤俭之风秉弘厚之德内无玩外绝奢华信任股肱委仗将帅自有仰成之化固多定乱之功今者所以尚挠圣怀亲劳御札者何直以库藏稍虚士卒微惰使天威之莫震令王化之未敷此则非臣下之无谋岂君上之有过盖承伪廷之困弊遇数岁之乱离今国家宜静以图功不可躁而取失，或欲急徵暴敛则百姓愈逃，或以峻法严刑则三军益叛莫。若制治于未乱求安于未危者也。凡止乱危者应上玄则以好生恶杀为心接诸侯则以含垢匿瑕为念夫如是即水旱无繇而兴干戈何门而动也。考诸政教则礼乐咸在刑赏具存任四辅提其纲遣百司举其目必见梯航常贡士马日精所谓强其而弱其枝深其根而固其蒂于是天地有清和之气星辰无谪见之灾可以薄赋恤万民足以虚怀驭群后或思正名于中夏问罪于殊方人皆同心兵必戮力寰区既定帝道自隆跻元首为睿圣之君列四辅作贤明之相主则社稷无患臣则子孙永安此则显渐之功见治之验矣。敕王易简手演王言心资帝业当开创之运以远大而论天不能蹙变四时地不能躁成万物况当革夏尽已从周化未可以骤行事只宜于渐治不疾而速其在兹乎！所贡论宜付史馆。
    窦贞固仕晋为翰林学士中书舍人天福三年贞固奏曰：臣伏睹先降御札令文武百僚各进封事臣闻举善为明知人则哲圣君在位薮泽莫有于隐沦昭代用才政理自无于紊乱求贤。若渴从谏如流郑所以誉子皮鲁所以讥文仲为国之要进贤是先庶遵理治之风宜举仁人之器臣今欲请降敕命指挥文武百寮每一司之内共集议商迫扌一士奏荐述其人有某能某解堪为某官某职便请朝廷据奏荐任用。若能符荐果为当才即请量加奖赏或有乖共举兼涉犭旬私亦请量加殿罚所贵官繇德序位以才三人同行尚闻择善十目所视必不滥知臣职在论思位参近侍每谢匪躬之节常惭濡翼之讥将赎贪功聊陈狂狷敕曰：进贤受赏备有前文得士则昌斯为急务窦贞固名参闺籍职在禁庭贡章疏以倾心请班行而荐士于可否之际分赏罚之科所贵当人无或旷职今後宜许文武百寮于缙绅之内草泽之中知灼然有才器者列名以奏纳其章疏记彼姓名否臧尽达于予怀用舍免私于公议仍付所司。
    李详为中书舍人上疏曰：臣闻除旧布新故顺天而设教惟名与器不假人以树恩所以示县之至公所以仰朝廷之大柄今则既逢英主未革前踪是敢聊举一端轻尘四远酌其损益幸补涓埃伏睹南衙两班内庭诸局或有不文不武非旧非勋论伎术则罔有所长语才行则罕闻其异但思月限以冒官常俾五细以在庭使四方而何则有虚华级仍荫私门忝营更及于子孙禄利徒销于府库况今方兴戎事久困生民顾无用之官寮具员无阙计有限之财力帑藏正虚。若不去留定成耗蠹伏望略加澄汰稍辨幽明则支分或减于殷忧内外庶成于通济。又睹十年已来肆赦频降诸道职掌一例奖酬藩方不守于规程奏荐罔论其高下仆隶则动逾数百丝纶则皆示特恩所以仓场管钥之微人曹局简札之小吏至于伶伦贱类洒扫庸奴初命便假于贵阶银章青绶拜赐遽披于法服牙笏紫袍乃致贵贱不分宠荣滥被虽雷雨作解渥泽恐遗于万物而衣裳在笥贞规何法于百王此後或有恩应诸道职员主兵将校外其衙前职列伏乞明示条章俾循事体节度州只许奏都押衙都虞侯教练使客将孔目官及有朱记大将十人仍取上名友郡则只许荐都押衙都虞侯孔目官其诸色人并委本道量转职次则得之者感恩有异受之者与众稍殊寰区仰天子之尊藩后知王泽之贵名器之重治乱是资伏惟陛下俯回宸览略愚衷勿为小善不行勿谓旧弊难改失之在渐谋之在初倘或因此留神自可触类而长宰臣奏李详才光凤阁志奉能图聪明有作诰之方名器无假人之理以兹留意爰具上章乃是大纲。且非小善既叶圣人之教可嘉君子之言所奏节度刺史州衙前职员等事望赐施行从之。
    窦俨世宗显德末为翰林学士上疏曰：臣伏睹御札应内外臣寮有所见所闻并许上章议论者臣菲才寡识备位旷官仰承纶之言聊贡刍荛之说其一曰伏以设官分职授政任功欲为政之有伦在命官之无旷今朝廷多士省寺华资无事有员十乃六七止于计月待奉计年待迁其中廉之人不无愧耻之意如非历试何展公才伏请改两畿诸县令及外州府五千户上至县令为县大夫为从五品下畿大夫见府尹亦如令之仪其诸州府县大夫见本部长官如宾从之礼郎中员外郎起居补阙拾遗侍御史殿中侍御史监察御史光禄少卿以下四品太常丞以下五品等并得衣朱紫为之满日当在朝一任约旧官迁二等自拾遗监察除授回日即为起居侍御史中行员外郎。若前官不是三署即罢後一年方得求事如此则士大夫足以陈力贤不肖无以驾肩各系否臧明行黜陟利民益国斯实良规其二曰为国为家之方守守帛而已二者不出于国而出于民其道在天其利在地得其理者蕃阜增积失其理者耗啬ㄡ劳民之颛蒙宜有劝教伏请于齐民要术及四时纂要韦氏月录之中采其关于田蚕园圃之事集为一卷下三司木版广印颁下诸州流布民间疏奏虽不即行物议韪之。
    ○词臣部　谬误
    夫履赤墀之涂居青之署掌惟行之令代如丝之言必须兼资才识精练典故极其思虑以奉攸司乃有失稽古之意违详审之理或叙述漏略或高下非宜既不切于事机。且有辱于纶命四禁之制斯为重焉至于黜免亦自述尔。
    後魏道武天兴初姚兴侵晋襄阳戍戍将郗恢驰使乞师于常山王遵遵以闻帝诏御史中丞崔逞与裴衮为遵书以答初恢与遵书云：贤兄虎步中原帝以言悖君臣之体敕逞衮亦贬其主号以报之逞衮乃云：贵主帝怒曰：汝贬其主答乃称贵何。若贤兄也。遂赐死。
    孝文时蠕蠕国有丧帝遣中书监高闾为书与之不叙凶事帝谓曰：卿为中书监职典文词所造音书不论彼之凶事。若知而不作罪在灼然。若情思不至应谢所任闾遂引愆免冠谢罪唐德宗兴元元年杜佑自饶州刺史除岭南节度使时帝在山南朝廷故事报政往往遗脱旧岭南节度常兼五管经略使佑独不兼故五管不属岭南自佑始也。
    贞元三年二月谥大行皇后王后为昭德皇后诏兵部侍郎李纾为谥册文既进帝以纾之文谓皇后为大行皇后非也。留中不出复诏翰林学士吴通玄为之通玄文云：咨后王氏议者亦以为非案贞观中岑文本撰文德皇后谥册曰：皇后长孙氏斯得之矣。
    十一年五月以宣武军节度支度营田汴宋亳[A13C]观察留後汴州刺史兼御史大夫李万荣为宣武军节度副大使知节度事兼管内支度营田汴宋亳[A13C]观察使依前兼御史大夫。又以招义军节度支度营田泽潞州大都督府左司马知府事兼御史大夫王虔休为潞州大都督府长史昭义军节度副大使知节度事管内支度营田泽潞磁邢观察使依前兼御史大夫以朔方留後李栾为灵州大都督府长史朔方灵盐丰受降城定远城天德军节度支度营田观察押蕃落使依前兼御史中丞初诏下万荣虔休栾等各除本府司马及内出告身始为长史然後追制改焉。
    十五年八月赠故四镇北庭泾原节度使田希鉴陕州大都督希鉴自泾原已改尚书卫尉此赠误官衔也。
    十六年九月赠左散骑常侍驸马都尉郭暧工部尚书暧大历十四年授左常侍建中二年以忧罢兴元元年二月授太常卿同正以至于终今诏书言常侍误也。
    宪宗元和八年十月戊戌以左神策军普润镇使苏光荣为泾州刺史兼御史大夫充四镇北庭行军兼泾原等州观察使翰林学士司门员外郎韦弘景草制漏叙勋劳是月辛丑诏弘景守本官落职。
    十二年七月丙辰以中书侍郎平章事裴度为门下侍郎平章事充彰义军节度由光蔡等州观察淮西宣慰处置等使其制翰林学士中书舍人令狐楚所草也。度以是行兼招抚请改其辞中未翦其类为未革其志。又以韩弘为都统请改更张琴瑟为近辍枢轴。又改烦我台席为授以成宪宗皆从之乃罢楚学士。
    十二月诏刑部侍郎韩愈撰平淮西碑文既成而淮西节度使李姻联戚里其妻上言愈叙之功不平後有诏刊磨愈文别命文昌撰述。
    梁太祖开平三年四月翰林学士郑珏卢文度以书诏漏略王言罚两月俸。
    後唐明宗天成二年十一月壬申诏太宗朝左仆射李靖可册赠太保郑州仆射陂可改为太保陂时议者以仆射陂者後魏孝文帝赐仆射李冲故因以为名及是命之降以为李靖盖误也。
    四年八月太子太傅李琪奉命撰故青州节度使霍彦威神道碑初琪仕梁至平章事而私怀感遇之意旧之工碑版者奉敕撰碑皆始叙君上奖功之道承诏撰述之旨每于立意皆称臣彦威仕梁位至方面及兹叙其扬历必须指名几任是伪几任是朝命琪不欲指斥伪梁所撰碑文自初不称臣中书覆奏云：李琪所撰霍彦威神道碑文既不分真伪是混功名望令改撰从之。
    ○词臣部　稽缓
    夫居代言之职处备问之地文有工拙性分利钝或持橐而从游或簪笔而赴召乃有思靡流通情惟底滞含毫而。若失授简而後成不能厝词或罹奏免布之朝听徒负颜如其吐词虽妍移晷乃就是谓晚成可以塞责斯则，庶几矣。
    汉司马相如武帝时与枚皋俱为郎从行至甘泉（行音下孟反）雍河东东巡狩封泰山塞决河宣房游观三辅离宫馆临山泽弋猎射驭狗马蹴鞠刻镂（千六切足蹴之也。鞠巨六切以韦为之中实以物蹴蹋为戏乐）帝有所感辄使赋之皋为文疾受诏辄成故所赋者多相如善为文而迟故所作者少而善于皋。
    魏和高贵乡公时为侍中甘露二年幸辟雍会命群臣赋诗与尚书陈骞等作稽留有司奏免官诏曰：吾以ウ昧爱好文雅广延文赋以知得失乃尔纷纭良用恻然其原等。
    宋谢灵运文帝时为侍中与颜延之俱以词彩齐名而迟速悬绝帝尝敕各拟乐府比上篇延之受诏辄成灵运久之乃就。
    梁张率高祖时为司徒掾直文德待诏省侍宴寿光殿帝诏群臣赋诗率与太子中舍人刘孺并醉未及成帝取孺手板戏题之曰：张率东南美刘孺雒阳才揽笔便应就何事久迟回。
    北齐李为中书郎文宣在宴席口敕以魏收为中书蹴监命于树下造诏以收一代盛才难于率尔久而未讫比成帝已醉醒遂不重言仍不奏事竟寝。
    隋薛道衡为内史侍郎每至构文必隐空斋蹋壁而卧闻户外有人便怒其沉思如此。
    唐陆馀庆则天时为中书舍人常引入草诏馀庆惶感至晚竟不能厝一词责授左司郎中。
    李建穆宗长庆元年除兵部郎中知制诰自以草诏思迟不愿当其任旋改京兆少尹。
    後唐崔沂初仕唐昭宗时累迁员外郎知制诰性抗厉守道而文藻非优尝与同舍颜荛钱俱秉笔见荛赡速草制数十无妨谈笑而沂自鬼翌日谒国相诉曰：沂疏浅不足以供词翰之职相辅然之移为谏议大夫。
    封舜卿唐末为礼部侍郎知贡举梁开平中与门生郑致雍同受命入翰林为学士致雍有俊才舜卿虽有文辞才思拙涩及试五题不胜困弊因致雍秉笔当时讥者以为座主辱门生。
    周刘温叟初仕晋为翰林学士知制诰北虏犯阙温叟恐备其行与承旨张允上章求免所职及汉祖至汴宫久而来见执政援引欲置于两制温叟坚求散秩言稍诋讦盖温叟在翰苑日遇词目繁委常难其才之不迨有退倦之志遂除驾部郎中。
    ●卷五百五十四
    ○国史部　总序
    古之王者世有史官君举必书书法不隐所以慎言行示劝戒也。自伏羲始造书契神农之世民风尚朴官设未备黄轩之臣曰：仓颉取象鸟迹以作文字记诸言行竹册而藏之史官之作盖自此始（一云：黄帝得图书於河洛史皇仓颉状焉。又云：沮诵仓颉为左右史）夏商皆有太史（古之太史虽以著述为宗而兼掌历象夏太史终古当桀之暴知其将亡乃执其图法奔於商商太史高势知纣之乱载其图法奔於周）周监二代并建众职春官宗伯之属有太史掌建邦之六典下大夫二人上士四人小史掌邦国之志中士八人下士十有六人内史掌王之八柄之法以诏王治中大夫一人下大夫二人上士四人中士八人下士十有六人外史掌书外令四方之志及三皇五帝之书上士四人中士八人下士十有六人皆有府史胥徒之属（文武之时有史佚穆王有内史作穆天子传宣王有史籀幽王有太史伯阳一云：。《老子》为柱下史惠王有内史过襄王有内史叔兴父）诸侯亦各有国史（齐有南史子余史嚣晋有太史屠黍见晋之乱亦以其图法归周。又有太史赵太史董狐史墨史苏卫有史华龙滑鲁有太史克左丘明楚有左史倚相及史老秦穆公十三年初有史以纪事鲁。又有外史郑有太史而无名者而晋大夫赵鞅亦有书过之臣乃陪臣之僭也。）战国之世咸有史官（秦赵会渑池各命侍史书事齐田文每对宾客令纪於屏风皆其事也。）秦并天下有太史令御史之名（太史令胡母敬作博学章御史张苍掌柱下方书之类是也。）汉武帝始置太史公位在丞相上（以司马谈为之天下文书先上太史副上丞相谈卒子迁嗣）宣帝改为太史令行太史公文书其修撰之职以官领之太史之官唯知占候而已（又有禁中起居注注宫中起居之任）王莽改置柱下五史（秩如御史听事侍旁记其言行此。又起居之职也。）汉氏中兴图籍多在东观故使名儒著作其中有其名而尚未有官（明帝时班固傅毅为兰台令史与雒阳令陈宗等四人著作东观皆他官兼著作之名终汉之世率以他官修史）。又有起居注（马皇后撰禁中起居之类是）魏明帝太和中诏置著作郎一人佐郎一人并隶中书省专掌国史亦有他官兼领（卫觊以侍中充著作是也。其後增佐郎为三人）中书著作郎专修国史而起居注无闻焉吴蜀分据亦各有史职（蜀有王崇补东观吴有左国史薛莹右国史华太史令丁孚韦曜等参撰国书）晋因魏制而中书著作郎虽掌史注亦为兼官（著作郎俗谓之大著作荀勖以中书监孙盛以秘书监孙绰以散骑常侍并领著作）惠帝元康二年改中书著作为秘书著作专掌史任隶秘书省（後虽别置署而所隶如故）佐郎八人（秘书监自调补之）哀帝兴宁二年省四人孝武康宁元年复置八人（晋制佐著作郎始到必撰名臣入传）僭伪诸国亦有史职（前赵刘聪有左国史撰其国君臣纪传前凉张骏亦令史臣撰国书於东苑後蜀西凉纪事委之门下南凉置国纪祭酒使撰录时事自馀伪主多置著作官前赵和苞後燕董统之类是也。）宋因晋制改佐著作郎为著作佐郎掌国史兼集起居注（宋室初建以未有名臣可作传其制遂废）齐太祖建元二年初置史官历梁陈国史起居之任多以他官兼领（齐以散骑常侍檀超骠骑记室江淹掌史职侍中王思远掌起居注梁周舍为尚书吏部郎掌国史裴子野为著作郎仍兼掌国史及起居注之名自齐梁至陈佐郎多为令仆子起家之选史职率以他官领之）後魏置起居令史每行幸宴会则在御左右记录帝言及宾客训答後。又别置修起居注二人以他官领之而隶於集书省北齐别置起居省後周六官之建春官府置外史掌王言及作动之事以为国志即起居之职也。又有著作上士二人中士四人即佐郎之任皆掌缀国录起居著作之任自此分矣。而著作不参史氏隋复置著作郎一人佐郎八人隶秘书省掌国史集注起居炀帝置起居舍人二员隶内史省（以古有内史外史今著作如外史遂置起居官以掌其内焉）唐高祖武德初因旧制史官隶秘书省著作局置郎二人佐郎四人太宗贞观初省起居舍人改置起居郎二人隶门下省（省中每日仗退後帝与宰臣参议政事令起居郎一人执简记录）三年别置史馆於禁中专掌国史以他官兼领卑品有才亦以直馆命宰臣监修隶门下省著作局始罢领史职是年。又於中书置秘书内省以五代史高宗显庆二年置起居舍人二员隶中书省分掌左右龙朔二年改郎为左史舍人为右史咸亨元年复旧武后天授二年。又为左右史长寿二年始修时政纪（自永徽以後左右史唯得对仗承旨仗下後谋议皆不闻是年宰相姚上言以为帝王谟训不可遂无纪述。若不宣自宰相史官疏远无得而书之遂请仗下後所言军国政要宰相一人撰录为时政纪）神龙初复以左右史为起居郎舍人（每皇帝御殿对立於殿下左郎右舍人有命临陛听退而书之以为起居注凡册命启奏封拜薨免悉载之以送史馆）明皇开元二十五年移史馆於中书省北以其地切枢密记事附近也。宪宗元和四年令登朝官入馆者并为修撰不过三员（官高者一人为判官）非登朝者并为直馆其宰相常以一人监修国史亦有只监修国史（景龙中以侍中纪处讷中书令杨再思兵部侍郎宋楚客中书侍郎萧志忠并修国史顿置四人代宗朝宰相元载宪宗朝宰相齐抗并兼修国史）史官受任於外亦或兼领史职就治所修撰及有许在家修史者（开元八年以并州大都督府长史燕国公张说兼修国史赍史本就并州随军修撰其後诏说致仕在家修史吴兢迁荆州司马令就治所修。《唐书》沈传师湖南观察使赍宪宗实录就领修撰）五代官局因循无改原夫史氏之职肇於上世所以记人君之言动载邦国之美恶著为典式垂之来裔申褒贬之微旨为惩劝之大法故其司笔削之任慎良直之选历代审官莫斯为重今之所纪者凡推择简任之尤异讨论撰述之始末家世职业之嗣掌扬扌雠对之裁议冲识方正以无忒恩遇宠待而隆厚咸用标次以彰厥善其有疏略差戾受嗤於作者构虚失实有紊乎！书法乃至以鄙浅之识贻叨据之诮亦用参纪申儆于後其有注录之部次谱籍之名学方志之辨析世绩之敷述皆司籍之事资博闻之益咸用缀缉以成伦要凡国史部十有三门。
    ○国史部　选任
    自轩辕之世即置史官苍颉沮诵实居其职尔後夏终商挚周任佚籀秦胡母氏汉司马迁皆司记事之任并有良史之目逮于後汉乃命鸿硕入直东观撰述国史谓之著作历代而下其选弥重，或以文学为时主之称，或以才识因名臣之荐至有成书於外郡终老於册府其所寄任亦可知也。然则胡母而上不闻司马父子是谓私作今之论著以班固为之首。
    後汉班固明帝时为兰台令史与前睢阳令陈宗长陵令尹敏司隶从事孟冀共成世祖本纪迁为郎典校秘书固。又撰功臣平林新市公孙述事作列传载纪二十八篇奏之帝乃复使终成前所著书。
    刘珍安帝时为谒者仆射永宁元年诏珍与校书刘余作建武以来名臣传。
    李尤为谏议大夫受诏与谒者仆射刘珍等俱撰。《汉记》。
    刘余临邑侯复子也。余及从兄平望侯毅并有才学永宁中邓太后召毅及余入东观与谒者仆射刘珍著中兴以下名臣烈士传。
    张衡字平子南阳人少善属文安帝雅闻衡善术学公车特徵拜郎中再迁为太史令顺帝初再转复为太史令自去史职五载复还先是永初中谒者仆射刘珍校书郎刘余等著作东观撰著。《汉记》因定汉家礼仪上言请衡参论其事会并卒。
    马融桓帝时为南郡太守免官复拜议郎在东观著述。
    边韶字孝先陈留浚仪人以文学知名桓帝时为临颍侯相徵拜大中大夫著作东观。
    伏无忌为侍中屯骑校尉元嘉中诏无忌与黄景崔等共撰。《汉记》。
    崔为大将军梁冀司马与边韶延笃等著作东观（延笃传。又载笃为议郎与朱穆边韶共著作东观）。
    杨彪灵帝熹平中以博习旧闻公车徵拜议郎与马日卢植蔡邕等著作东观。
    荀悦为黄门侍郎献帝好典籍尝以班固。《汉书》文繁难省乃令悦依。《左氏传》体以为汉纪三十篇诏尚书给笔札辞约事详论辨多美。
    吴韦曜为黄门侍郎废帝即位诸葛恪辅政表曜为太史令撰吴书。
    华为左国史後主时上疏曰：臣闻五帝三王皆立史官叙录功美垂之无穷汉时司马迁班固咸命世大才所撰精妙与六经俱传大吴受命建国南土大皇帝末年命太史令丁孚郎中项峻俱非史才其所撰作不足纪录至少帝时更差韦曜周昭薛莹梁广及臣五人访求往事所共撰立备有本末昭广先亡曜负恩蹈罪莹出为将复以过徙其书遂委滞迄今未撰奏臣愚浅才劣可为莹等记注而已。若使撰合必袭孚峻之迹惧坠大皇帝之元功损当时之盛美莹涉学既博文章尤妙同寮之中莹为冠首今见吏虽多经学记述之才如莹者少是以为国惜之实欲使卒垂成之功编於前史之末奏上之後退填沟壑无所复恨後主遂召莹还为左国史。
  </div>
  <div class="pagination">
   <a href="册府元龟_page403.html">
    上一页
   </a>
   <span>
    ...
   </span>
   <a href="册府元龟_page399.html">
    399
   </a>
   <a href="册府元龟_page400.html">
    400
   </a>
   <a href="册府元龟_page401.html">
    401
   </a>
   <a href="册府元龟_page402.html">
    402
   </a>
   <a href="册府元龟_page403.html">
    403
   </a>
   <span class="current-page">
    404
   </span>
   <a href="册府元龟_page405.html">
    405
   </a>
   <a href="册府元龟_page406.html">
    406
   </a>
   <a href="册府元龟_page407.html">
    407
   </a>
   <a href="册府元龟_page408.html">
    408
   </a>
   <a href="册府元龟_page409.html">
    409
   </a>
   <span>
    ...
   </span>
   <a href="册府元龟_page405.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
