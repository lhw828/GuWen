<!DOCTYPE html>
<html>
<head>
    <meta charset="UTF-8">
    <title>万姓统谱 - 第 209 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 209 页/共 403 页</h1>
    <div class="content">　　严嘉賔【字造道嘉谋之弟乾道进士强学工文为后进师表笃于孝友兄弟同居二十余年益笃
　　友爱略无间言父子昆季俱以学行闻于时士林多重之】
　　严瑀【字元瑜江山人绍兴中进士官平江府録事参军卜居泛仙山之阳以文字名家有溪阙翕耳】严晃【字升之溧水人精于周礼第武举进士授教谕元兵渡江负其母避难卒与兵遇兵欲刃其母
　　晃以身蔽之中颈几死终身不能仰视夀七十八卒】
　　【元】严实【字武叔长清人金时除长清令为主将所疑挈家依益都张氏避之后归元为东平路行军万户有功徳于民初彰徳既下又破水栅带孙欲屠之实曰此国家旧民吾兵力不能及为所胁従果何罪耶带孙从之实在徐邳间以河南破屠戮必多乃载金缯往赎之且约束诸将毋敢妄杀防大饥民北徙法藏匿逃者保社皆坐逃亡无所托实命作糜粥盛置全活者甚众部曲有逃归益都者实置不问卒封鲁国公諡武惠子七人皆贵显】
　　严忠济【字紫芝实第二子袭东平路行军万户开府布政一法其父世祖南伐诏率师所向无前大臣有言其威权太盛召还命其弟忠范代之忠济治东平日借贷于人代部民纳逋赋及谢事债家执文劵来征帝闻之悉发内藏代偿卒諡荘孝】
　　严忠嗣【实第三子充东平路管军万户従兄忠济略地扬州取邵伯埭渡淮与宋兵相拒嗣渡江分部攻城斩获甚众师还授金虎符中统间累立战功后惩青济之乱居大藩者子孙不得亲政乃罢官居家】
　　【明】严徳【当涂人元末従髙皇帝征伐有功累陞左翼元帅府统军元帅防张士诚据两浙命徳统兵征之连战皆捷遂令守御杭州洪武元年天台贼反徳往讨之中流矢卒上悼之赠骠骑上将军封天水郡公】
　　严震直【字子敏乌程人器宇宏伟洪武初以税户授布政司防议累官工部尚书转右都御史所至能声绰着尝出使安南不辱君命朝廷特加宠眷诏优其丁役以旌表之】
　　严杞【洪武初知武功县革烦以简爱民以诚民懐其徳去任虽久而不防焉】
　　严毅【洪武中为侯官县主簿持己清慎邑尝旱祷雨辄应有盗摽掠毅遣捕之其徒甚众有一渠魁
　　欲害毅乃诈为武官之仕置酒延欵毅悟就席擒之盗遂息】
　　严升【繁昌人洪武庚辰授青神知县考绩赴选部凡七试经义论防记铭诗赋皆立就陞江西佥事
　　官至都御史振肃风纪为神阳赋以见志】
　　严烜【字熈叔懐安人永乐中以楷书预纂修例授八品秩辞乞归养卒业后登进士拜监察御史奉命按山东嵗旱民饥奏蠲其科税大发仓廪以赈之复按畿甸及四川河南皆有声称陞浙江按察佥事陈情乞典学校以便养亲除金华教授卒烜性至孝少时祖母陈疾笃毎旦祷于北辰求以身代且刲股肉和粥以进居官三十余年屋不增一椽业不增寸地士大夫称之所着有韦斋集藏于家】
　　严恭【仁和人永乐间进士授监察御史确持宪度务敦大体而不致情于察察所至有声陞贵州防
　　政卒兄子裕成化二年登进士】
　　严恕【字景用躯干修伟气性刚介丙子任湖广寳庆知府郡有采办官木长大沉于水人力不能举恕亲临其所祭告当境土神一夜水涨而木自浮人咸以为正直感神之助丁内艰改知临江府丁外艰改知岳州府永乐年因事免官萧然一寒士也乡邦惜之】
　　严孟衡【分宜人仪状魁硕不类南产初为邑诸生一御史行部至行庆节礼适天雨拜于庭上孟衡厉声曰拜下礼也今拜乎上泰也御史瞠目视之复厉声曰怒目视君大不敬也御史改容称叹而去后登永乐乙未进士授监察御史正色立朝屡疏大臣不法百司惮其风采陞浙江按察副使丁外艰服除改四川刚正严毅人不敢干以私所至贪浊悉自引去于人少许可同列亦皆推让其能擢四川右布政使卒于官】
　　严本【字志道永乐十一年以荐任刑部主事迁大理左寺正持身谨严法比多所论正朝廷初建北京分遣京官下郡国督所需甚急君诣太平先后督者且至民惧夜懐金误诣君所君笑却之絶口不复言既竣事太平郡人颂其事以传】
　　严洤【字宗源莆田人景泰甲戌进士歴都御史】
　　严銶【字文器治己酉以易经领江西乡荐授杭州府推官辨民寃抑务尽民情杭民徳之杭出盐课典守者往往侵渔当道命銶撤之商民各称其便三载考绩嚢箧萧然时中贵専政凡考绩者无厚赂辄迟之或劝称贷以与銶曰凡贷必敛民而后偿也与其损民而利吾官盍去官以无损吾民耶当道知其贤交章荐之转北太仆寺丞因山东马疋消耗奏减十之二三刍牧之民稍蘓其困寻陞知广西平乐府事歴任五月土俗民情悉已按究后以病谢归卒于家嘉靖乙巳提学蔡公克亷扁清白吏严太守之门】
　　严嵩【江西分宜人治乙丑进士仕至华盖殿大学士少师削籍卒】
　　严纮【字仲洲江浦人治壬戌进士歴布政】
　　严凤【字季祥归安人治举人歴知府所至有惠政绩学砥行一时士大夫翕然宗之称为溪亭先
　　生云】
　　严时泰【字应阶余姚人正徳辛未进士歴侍郎】
　　严文梁【字子成乌程人嘉靖丙辰进士歴刑部主事性谅实有志操年三十五而卒惜不究其施】
　　阎【太原宫音周武王封泰伯曽孙仲燮于阎乡因氏】
　　【周】阎嘉【晋人】
　　阎敖【楚人】
　　阎戢【齐人】
　　阎渠【秦人】
　　阎没【魏舒属大夫魏舒将受梗阳人女乐阎没女寛入谏魏子召之食比至三叹魏子问其故荅曰
　　愿以小人之腹为君子之心属餍而已献子辞梗阳人】
　　【汉】阎未央
　　【三国】阎温【天水人仕魏以凉州别驾守上邽会马超奔上邽郡人举迎之温不能禁乃还州超复围之温夜潜出欲告急夏侯渊贼执之诣超超曰若谓城中无救则贷汝温伪许之及诣城下大呼曰大军不过三日至勉之超怒杀之】
　　阎宪【为绵竹令邑人有夜行得遗锦者平明送县宪曰夜行得锦是天赐也对曰县有明府犯此则
　　慙人歌之曰阎君赋政明且和】
　　【晋】阎纉【字续伯安汉人祖团为鲁功曹劝鲁降魏封平乐侯父璞防牱太守纉博览坟典慷慨有大节
　　仕晋以功封平乐乡侯五子皆开朗有才力长子亨辽西太守】
　　阎曾【武陵人避地凉州州牧张茂専伯陇右筑灵钓台人苦其役曽夜扣门谏之遂罢役凉人大悦】阎鼎【字台臣豫州刺史挟愍帝自宛趣武关频遇山贼士卒亡散次雍州告刺史贾疋疋遣兵防之
　　达于长安即帝位】
　　【南北】阎庆【字仁庆善于绥抚能尽士卒死力屡获勲劳迁骠骑大将军】
　　阎庆礼【为敷城太守嵗以家粟千万赈恤贫者人赖以济】
　　阎元明【安邑人有孝行除北随郡太守以违亲养泣泪丧明悲号上诉许归养一见其母目复明有司状闻诏表孝行复其家母亡服阕心丧不辍毎忌日悲恸傍隣昆弟亦感而雍和百口同居】
　　【唐】阎济美【贞元末为福建观察使先是观察使于闽中置监牧马百姓甚苦济美至奏罢之】阎防【名见河岳英灵集】
　　阎立徳【万年人与弟立本俱有巧思武徳中立徳尝制衮冕六服咸有典则官至工部尚书立本
　　贞观中自主爵郎中代兄为工部尚书总章初拜右相】
　　阎立本【立徳弟总章初拜右相太宗与侍臣泛舟春苑池见异鸟容与波上悦之诏坐者赋诗而召立本侔状闾外传呼画师阎立本是时已为主爵郎中归戒其子曰吾少读书今独以画见名与厮役等若曹慎毋习时姜恪以战功擢左相故时人有左相宣威沙漠右相驰誉丹青之嘲】
　　阎朝隠【中宗朝修文馆大学士张说论近世文朝隠若丽服靓妆燕歌赵舞观者防疲】阎伯屿【为豫章都督王勃滕王阁记云都督阎公之雅望棨防遥临】
　　阎瑜【广徳末袁州刺史当兵革后専务徳化招集叛亡四民复业及改抚州袁民蚁从吏莫能止】阎知言【天定二年任湖州刺史】
　　【五代】阎寳【郓州人仕唐为招讨使梁唐战胡栁唐军败荘宗欲退保临濮寳曰夫决胜料势决战料情今
　　梁兵窘蹙其势可破胜而骄怠其情可知荘宗乃整军复战遂败梁兵】
　　【宋】阎诏【凤翔天兴县人以学问着闻擢进士第累迁秘书丞为监察御史里行尝使契丹颇谙北方疆
　　理契丹不能欺官至谏议大夫知同州】
　　阎日新【临涣人真宗时为供奉官迁文思使多所建白累官坊州刺史知渭州兼泾原路驻泊钤
　　辖终昭州团练使知单州】
　　阎守恭【榆次人父荣倜傥有志略刘继元召辞不就守恭体貌竒伟后徙家大名应募立功累迁徳州刺史为并代兵马钤辖御军严虽家居如对賔客常访求郭进事而师法之】
　　阎承翰【真定人为真定髙阳闗三路排阵都钤辖时中山屯兵甚众艰于飞挽承翰请凿渠计引唐河水自嘉山至定州三十二里又至蒲隂东六十二里合沙河经边吴泊入界河以济馈运亦可旁为方田上嘉而従之渠成人以为便优诏褒之】
　　阎一徳【嘉定初以朝请郎知真州时兵燹后官民居略尽乃创建聴事所着有古今政事録二十
　　卷观厥撰述盖亦有志于及物者】
　　阎钦受【御史宿濠州髙唐馆有诗云借问襄王安在哉山川此地胜楼台今宵寓宿髙唐馆神女
　　何曽入梦来】
　　阎安中【绍兴中进士唱名王十朋第一安中第二】
　　阎象【知蘓州知其风俗而抚以善政恩涵泽濡民以蘓息】
　　【金】阎咏【髙唐人气节豪迈常慕张忠定公为人以状元应奉翰林文字终于河南治中郡人祀之于乡贤祠其弟子康笃信好学四方之士经其指引为元初名卿大夫者甚众与咏同登乡贤祠】
　　【元】阎玉【中统初调曲阳尹兴利革甚得民心至元初改藁城尹以疾卒两邑耆庶纪其异政为立遗
　　爱碑】
　　阎从【新安县尉县有鬻麦商为贼所杀莫知主名从因集吏民至尸傍跽聴忽一人屏树而立命卒引诘之贼遂服尝于道中遇数人驺从若贵游者从曰此巨盗也逻致之果得其实隣境称为神明】
　　阎忠【平阳和州人父衍仕金殁于王事忠避兵山东家于髙唐其才复善属文仕元累官翰林学士
　　承防】
　　阎复【髙唐人用王磐荐为翰林应奉防议加封孔子复受命为制词有曰先孔子而圣者非孔子无以明后孔子而圣者非孔子无以法闻者叹服累官翰林学士承旨遥授平章政事卒諡文康有清轩集五十卷】
　　【明】阎察【平定人洪武间进士除御史持大体论事侃侃太祖深器之以所言事榜于本州儒学门右激进诸生陞浙江防议中官在浙犯法察击死之事闻上素知其直宥之寻转本司左布政使及卒敇赐祭】
　　阎佐【字文辅商州人天顺进士授御史尝与中官勘事不合正色厉辞中官素知其直不敢违陞浙
　　江副使】
　　阎仲宇【字参甫陇州人成化乙未进士治初以按察副使兵备临清素节清介分毫靡所私独持大体风纪振扬喜怒不形仪度古雅临政必祈恩胜军民咸隂受其庇时寒暑雨雪预示僚属节省趣情多寛假法不少借防不畏且爱也恵行法外民思无穷擢行之日军民号泣者数千人后歴官太子太保兵部尚书兄仲实成化进士歴河南防政所在持正有声人称二阎】
　　阎玺【夀阳人凝重寡言笑幼读书即能黙防其义为文不事雕琢成化间进士授户部主事监理钞闗商税羡余秋毫不自私陞河南颍州兵备副使修明军政焕然改观然性劲特不屈意于权阉坐是免官民立生祠祀之】
　　阎鼐【深州人守正不挠由进士任监察御史成化七年以忤中贵改诸城知县爱民养士竭尽心力
　　捐俸建沧浪书院】
　　阎秀卿【长洲人有睿资沉深好书泊如也文清绮虽未离当时体而婉丽典则逸情翩翩若其人在目尤喜推毂后进人伦之鉴寔称久焉其行事乃尽佚去之未逺而一无可征】
　　阎禹锡【字子与洛阳人性警敏师事河东薛瑄登正徳甲子乡举授训导荐授御史提督畿内学
　　政所着有自信集若干卷】
　　阎闳【字尚友临清人正徳丁丑进士厯防政】
　　阎邻【字徳甫东平人嘉靖己丑进士厯大理寺卿】
　　阎溥【字公甫兴平人嘉靖癸未进士】
　　阎朴【字文甫榆次人嘉靖乙未进士国子祭酒】
　　【嘉靖丁丑进士阎漳蓬莱人隆庆戊辰进士阎邦寜原武人】
　　詹【河间羽音周宣王支子赐姓唐封詹侯其后为周大夫又望出渤海】
　　【周】詹义【大夫】
　　詹嘉【处瑕以守桃林之塞】
　　詹父【大夫】
　　詹尹【太卜见楚辞】
　　詹柏伯【昭公九年柏伯辞于晋】
　　詹何【楚詹尹之后以独茧丝为纶芒针为钩荆篠为竿剖粒为饵引盈车之鱼于百仭之渊纶不絶
　　竿不挠】
　　【唐】詹必胜【婺源庐源人勇而敢为光啓初因官闽中与光州刺史王绪领军至漳州会绪死王潮代之必胜在军中与潮弟审知善审知荐为军校景福初潮遣审知收福州至城相持日久审知一夕召诸军校问攻城计必胜进曰此城东北壮西南虚若多设疑兵一持其东北预选敢死士夜突其西南城必破矣审知称善擢必胜为先锋兵马使领军攻其西南越二日城防必胜冐矢石先登没于城濠审知甚悼之厚殡于州城西南而奏其功赐庙额曰奉忠】
　　【五代】詹敦仁【字君泽仙游人尝诣闽王昶上书昶命防决军事强以袍笏不受以诗谢之有周粟纵荣
　　宁忍食葛庐频顾谩劳思之句】
　　【宋】詹庠【字周文崇安人祥符中进士官至三门白波辇运判景祐中进君臣鉴六十卷有诏褒谕云汝策名隽科引籍华序夙究圣贤之学载驰儒苑之名爰摅敏词备存懿戒因燕居之一览实体要之可称今其书行于世三子长彦猷屯田郎次彦迪季彦方并应贤良】
</div>
    <div class="pagination">
<a href="万姓统谱_page208.html">上一页</a><span>...</span><a href="万姓统谱_page204.html">204</a><a href="万姓统谱_page205.html">205</a><a href="万姓统谱_page206.html">206</a><a href="万姓统谱_page207.html">207</a><a href="万姓统谱_page208.html">208</a><span class="current-page">209</span><a href="万姓统谱_page210.html">210</a><a href="万姓统谱_page211.html">211</a><a href="万姓统谱_page212.html">212</a><a href="万姓统谱_page213.html">213</a><a href="万姓统谱_page214.html">214</a><span>...</span><a href="万姓统谱_page210.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
