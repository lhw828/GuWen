<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 253 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 253 页/共 485 页</h1>
    <div class="content">　　唐朱桃椎结庐山中尝织十芒屩道上见者皆曰居士屩也为易米置其处终不与人接
　　倒屣出迎【系屣】
　　魏王粲蔡邕见而竒之賔客盈坐闻王至倒屣迎之【史】皇甫规有重望乡人有行贿为郡守谒规规卧不起闻王符至遂倒屣而迎【史】
　　屐齿折【以下系屐】
　　谢安闻侄破苻坚过戸限不屐齿之折
　　一生防两屐
　　晋阮孚字遥集歴常侍侍中初祖约性好财孚性好屐同是累而未判得失有诣约者见正料财物客至屏当不尽余两小簏以着背后倾身鄣之意未能平或有诣孚正见自蜡屐因叹曰一生未知当着防两屐神色甚闲畅于是胜负始分
　　木屐登山
　　宋谢灵运寻山陟岭必造幽峻岩障数十重莫不备尽登蹑常着木屐上山去其前齿下山去其后齿
　　还屐不受
　　宋刘疑之尝为人认其所着屐笑曰仆着已败家中取新者偿君此人后于田中得所失屐送还不肯复取
　　还屐复受
　　齐沈麟士尝行路邻人认其所着屐麟士曰是卿屐邪即跣而反邻人得屐送前者还之麟士曰非卿屐邪笑受之
　　不弃敝屐
　　齐虞玩之为少府髙帝镇东府朝廷致敬唯玩之蹑屐造席帝取屐视之讹黒斜锐蒵断以芒接之玩之曰初释褐拜征北行佐买之着已三十年帝赐新屐玩之不受曰旧簮敝席复不可遗所以不敢当
　　麻鞋一屋【以下系鞋】
　　邺下有一领军贪积已甚家童八百后坐事伏法籍其家产麻鞋一屋敝衣数库其余财寳不可胜言【顔氏家训】
　　鞋者谐
　　李泌未相时宿内院旦起窃泌鞋送帝所帝曰鞋者谐也当为弼谐事且谐矣【家传】
　　麻鞋
　　杜甫麻鞋见天子衣防露两肘
　　上树窃鞋
　　郑仁凯性贪猥尝为宻州刺史家奴告以鞋敝即呼公吏鞋新者令上树采果俾奴窃其鞋而去吏诉之仁凯曰刺史不是守鞋人【朝野佥载】
　　文王自结韈【以下系袜】
　　文王伐崇至鳯凰之墟而韈系觧文王自结之太公问焉文王曰吾闻仁君所与处弗尽其役寡人虽不肖所与处皆先君之人也故无令结之【文子】
　　武王韈繋觧
　　武王伐纣行至商山韈系觧五人在前莫肯系皆曰臣所以事君非为系韈【世纪】
　　结韈使之重
　　王生者善为黄老言尝召居庭中公卿尽防立王生顾谓张释之曰为我结韈释之跪而结之人或让王生王生曰吾老且贱自度终无益于张廷尉廷尉天下名臣吾故使结袜欲以重之
　　秽韈塞口
　　元载赐死谒主官乞一快死主者曰相公今日受些子汚泥不怪也乃脱秽韈塞其口而终【刘禹锡嘉语】
　　马嵬锦韈
　　杨贵妃死之日马嵬媪得锦袎韈一只遇过客一翫百钱前后获钱无数【小说】
　　拆袜线
　　伪蜀韩昭传李台段言韩八座事业如拆袜线无一条长者
　　古今文集
　　古诗【系鞋】
　　赠送棕鞋黄升卿　　　　张安国
　　编棕织蒲绳作底轻坚宻穏称趾帝庭无复梦丝絇上客还同贶珠履我家江南山水窟日日行山劳屐齿感君投赠欲别时布袜青鞋従此始亨衢知子方着脚直上云霄三万里泰堦歴尽即归来赤乌一双应几几杂著
　　袜有系带
　　文子曰文王伐崇袜系带则其物色已见于商代实録曰自三代有之谓之角袜前后两只相成中心繋带魏文帝吴妃乃裁缝以绫罗防绢为之【炙毂子】
　　杂说　　　　　　　　　陆防
　　传曰武王罢朝而袜系絶顾左右无可使结者卫禇师呼声子结袜而登席汉廷尉为王生结袜袜之有带其来尚矣今独亡之呜呼古之制亡者十八九奚袜带之足云
　　古诗
　　马嵬行　　　　　　　　刘禹锡
　　緑野扶风道黄尘马嵬驿路边杨贵人坟髙三四尺乃问里中儿皆言幸蜀时军家诛佞幸天子舍妖姫郡吏伏门屏贵人牵帝衣低回转羙目风日为无晖贵人饮金屑倐忽舜英暮平生服杏丹顔色真如故属车尘已逺里巷来窥觑共爱宿妆妍君王畵眉处履綦无复有淩波光未灭不见岩畔人空见淩波袜邮童爱踪迹私手觧鞶结传看千万眼缕絶香不歇指环照骨眀首餙敌连城将入咸阳市犹得贾胡惊
　　律诗
　　咏袜　　　　　　　　　杜牧
　　钿尺裁量减四分纎纎玉笋裹轻云五陵年少欺他醉笑把花前出畵裙

　　古今事文类聚续集卷二十
<子部,类书类,古今事文类聚>
　　钦定四库全书
　　古今事文类聚续集卷二十一
　　宋　祝穆　撰
　　衣衾部
　　衣服【　袴　裈详见朝服部】
　　羣书要语衣身之章也【左闵二】彼其之子不称其服【人】君子曰服之不衷身之灾也【僖二十四】红紫不以为亵服【语十】圣人被褐懐玉　贾人毋得衣锦綉【汉纪】衣裳所以防其躁也【文中子】取我衣冠而褚之注囊也【左传又许遵传褚小不可以懐大】衣篝一名笿一名薰笼【急就章注】襦襦短衣袴胫衣裈亵衣【说文】诗句京洛多风尘素衣化为缁【陆士衡】谁能久京洛缁尘染素衣【谢晖】儒衣山鸟怪　衣冷欲装绵　炎赫衣流汗　短褐风霜入【并杜】振衣簉云阙【韩】妇无复裈且着襦【山谷】纨袴不饿死【杜】已剪轻衣换袍袴【山谷】
　　古今事实
　　上衣下裳
　　黄帝尧舜垂衣裳而天下治盖取诸乾坤
　　舜制法服
　　舜曰予欲观古人之象日月星辰山龙华虫作会宗彝藻火粉米黼黻絺绣以五采彰施于五色作服
　　缁衣之宜
　　郑武公缁衣之宜兮敝予又改为兮
　　衣缝掖
　　孔子曰丘少居鲁衣缝掖之衣【儒行】
　　衣若悬鹑
　　子夏贫衣若悬鹑
　　斑衣娱亲
　　老莱子至孝年七十着五防斓斑衣戏娱其亲
　　衣敝缊袍
　　子路衣敝缊袍与衣狐貉者立而不耻
　　妇无裈衣
　　范宣洁行廉约韩豫章遗绢百疋不受减半不受减至一疋终不受韩裂二丈与之云人宁可使妇无裈耶范笑而受之【世说】
　　旧衲布袄
　　宋徐湛之武帝长女防稽公主之子也武帝微时贫甚有纳布衫袄皆敬皇后手自作帝旣贵以此衣付公主及刘湛得罪事连湛之公主入宫见太祖以纳衣掷地曰我母为汝父作此今日有一顿饱饭便欲杀我儿遂免
　　卧牛衣中
　　王章疾病无被卧牛衣中与妻诀涕泣其妻呵怒之曰仲卿等贵在朝廷人谁逾仲卿者今疾病困厄不自激昻乃涕泣何鄙也
　　不着深衣
　　康节先生嘉祐中朝廷以遗逸命官辞之不从河南尹遣官就第送告勅朝章康节以谢卽褐衣如初至熙宁初再命官三辞又不从再辞朝章且谢曰吾不复仕矣始为隠者之服乌防縚褐见卿相不易也司马温公依礼记作深衣簮幅巾缙带每出朝服乘马用皮匣贮深衣随其后入独乐园则衣之尝谓康节曰先生亦可衣此乎康节曰既为今人当服今时之衣温公叹其言合理【闻见録】
　　寒不借衣
　　陈无已赵挺之邢和叔皆郭大夫婿陈在馆职当侍祠郊丘非重裘不能御寒气无已止有其一其内子为于挺之家假以衣之无已诘所从来内以实告无已曰汝岂不知我不着渠家衣耶却之旣而遂以冻病而死谢克家作文集序中有云箧无副裘又云此岂易衣食者盖指此事【朱语録】
　　襦袴兴歌【以下系襦】
　　汉廉范为蜀郡太守民歌曰廉叔度来何暮平生无襦今五袴
　　脱襦不受
　　谢朓为吏部侍郎过候江革时大寒雪见革敝絮单席而耽学不倦嗟叹久之乃脱其着襦并手割半氊与之充坐具而去
　　不敢遗襦
　　梁顾恊为廷尉正冬服单薄寺卿蔡法度欲解襦与之惮其清严不敢发口谓人曰我欲解身上襦与顾郎顾郎难衣食者竟不敢遗之
　　故为溺袴【以下系袴】
　　汉周仁景帝时为郎中令为人隂重不泄常衣敝补衣溺袴故为不洁清以是得幸于后宫秘戏仁常在旁终无敢言注溺读曰尿尿袴者小袴以借其尿
　　制为穷袴
　　汉昭帝上官皇后霍光外孙也光欲后擅宠有子帝时体不安左右及医者皆阿意言宜禁内虽宫人使令皆为穷袴多其带后宫莫有进者注穷袴有前裆不得交通
　　误持袴去
　　后汉陈仲字景公豫章人举孝亷为郎同舍郎有告归宁者误持邻舍袴以去主疑重所取不自申说市袴偿之后归宁者归以袴还主其事乃显
　　衣刺纹袴
　　谢尚及长辩悟絶伦好衣刺纹袴诸父责之因而自改遂知名
　　着妻兄袴
　　贾逵贫无袴晨着妻兄栁季袴去时人谓之通健
　　露裈上防【以下系裈】
</div>
    <div class="pagination">
<a href="古今事文类聚_page252.html">上一页</a><span>...</span><a href="古今事文类聚_page248.html">248</a><a href="古今事文类聚_page249.html">249</a><a href="古今事文类聚_page250.html">250</a><a href="古今事文类聚_page251.html">251</a><a href="古今事文类聚_page252.html">252</a><span class="current-page">253</span><a href="古今事文类聚_page254.html">254</a><a href="古今事文类聚_page255.html">255</a><a href="古今事文类聚_page256.html">256</a><a href="古今事文类聚_page257.html">257</a><a href="古今事文类聚_page258.html">258</a><span>...</span><a href="古今事文类聚_page254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
