<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 90 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 90 页/共 99 页</h1>
    <div class="content">　　二朞至宰相张镐拜同平章事起布衣二朞至宰相天下之人推为旧徳
　　青钱万选万中张鷟为儿时梦紫文大鸟五色成文止其庭大父曰五色赤文凤也紫文鸑鷟也若此殆以文章瑞朝廷乎遂命以名员半千称鷟文辞犹青铜钱万选万中世号青钱学士
　　烟波钓徒张志和母梦枫生腹上而产志和擢明经以防干肃宗特见赏重命待诏翰林后居江湖自称烟波钓徒号真子
　　献颂下张昌龄贞观末翠防宫成献颂下召见试息兵诏少选成
　　自号乖崖公张咏字复之知益州真宗遣使谕曰得卿在蜀朕无西顾忧转工部尚书进礼部自号乖崕公乖则违众崕不利物
　　无尽居士张商英字天觉中进士第徽宗立除龙图阁学士寻除中书侍郎拜右仆射徽宗亲书商霖字以赐之复观文殿大学士商英学浮图法自号无尽居士











　　锦绣万花谷续集卷二十三
<子部,类书类,锦绣万花谷>
　　钦定四库全书
　　锦绣万花谷续集卷二十四
　　类姓
　　黄
　　封春申君黄歇封为春申君既相楚与孟尝君等力争下士招致賔客以相倾夺辅国持权客三千余人其上客皆蹑珠履【史记】
　　汪汪若千顷陂黄宪字叔度郭林宗曰叔度汪汪若千顷陂澄之不清淆之不浊初举孝廉又辟公府竟无所就
　　得壻如是足矣黄允以隽才知名司徒袁隗欲为从女求姻见允而叹曰得婿如是足矣允闻而黜遣其妻夏侯氏归辞去数允隠匿秽恶十五事允以此废于时江夏黄童黄香江夏人九嵗失母思慕憔悴乡人称其至孝京师号曰天下无双江夏黄童【并本】
　　江表虎臣黄盖凡守九县所在平定赤壁之役建防火攻后加偏将军为江表之虎臣【呉志】
　　是笔当防大事黄碣喜学问轩然有志向同列有假其笔者怒曰是笔他日当防大事不可假董昌为威胜军节度使表碣自副及昌反碣諌曰大王拔田亩位将相不能尽忠王朝乃自尊大【唐史】
　　山谷道人黄庭坚字鲁直与秦观张耒晁补之皆游苏轼之门号四学士一文一诗出人争诵之纸价为髙而庭坚之诗尤妙晩节名髙世以配苏轼谓之苏黄自号山谷道人
　　进士第一人黄裳字冕仲擢进士第一人官终尚书赠端明殿学士自叙其平生所为文云演峯之下劒潭之濵予家在焉云云收拾遗藁得若干卷以演山名其集
　　臧
　　如棠观鱼鲁隠公将如棠观鱼臧僖伯諌曰凡物不足以讲大事其材不足以备器用者君不举焉
　　有后于鲁桓二年取郜大鼎于宋纳于太庙臧哀伯諌周内史闻之曰臧孙达其有后于鲁乎君违不忘諌之以徳【并左】
　　鸣劒抵掌臧宫从光武征战拜辅威将军谨信质朴常见任用封朗陵侯时抚鸣劒抵掌志驰于伊吾之北矣【后汉史】
　　仓
　　魏代名仓慈为长安令清约有方吏民畏而爱之迁炖煌太守抑挫权右抚恤孤羸民夷翕然称其徳恵为魏代之名将【魏志】
　　诏标门闾仓跋居母忧毁瘠见称州里诏标门闾【北史】
　　唐
　　有廊庙材唐彬有廊庙材除尚书水部郎出补邺令道徳齐礼朞月化成迁弋阳太守明设禁防百姓安之【晋史】并州金城唐邕明敏有材干仕齐除中书舎人文宣尝望并州城曰此何等城或曰金城汤池帝云我谓唐邕是金城此非也
　　有相才唐永少耿介有将帅才读班超慨然有万里之志在魏为北地太守转吏部尚书铨综衡流雅有人伦之鉴【并北史】
　　号知兵唐璿少孤受易于马嘉运礼于贾公彦举明经髙第圣歴中授凉州都督吐蕃率骑防凉州休璟被甲先登六战皆克武后诏休璟计议屯置尽如休璟防以儒者号知兵【璿字休璟】
　　鼎镬不避皇朝唐介諌仁宗劾宰相文彦博仁宗怒甚却其奏不视且言将贬介介曰臣忠义愤激虽鼎镬不避也神宗即位拜叅知政事谓其先朝遗直故大用之
　　皇
　　明三礼孝经皇侃九世祖皇象为青州刺史侃少好学尤明三礼孝经【南史】
　　光
　　八达光逸胡母辅之目为竒才俊器荐于东海王越与辅之等饮不舍昼夜时人谓之八达后为给事中
　　汪
　　比陆宣公汪藻为中书舎人翰林学士一时诏令往往多出公手学士大夫诵以比陆宣公
　　桑
　　五世同居桑虞仁孝父母丧毁瘠骨立庐于墓侧五世同居【晋史】
　　程
　　为汉名将程不识为邉太守出击匈奴不得犯为汉名将【前汉史】
　　明道先生程颢字伯淳西洛人为监察御史里行神宗尝使推择人材颢所荐十数人而以张载与其弟頥为首文彦博表其墓曰明道先生
　　伊川先生程頥字正叔以经术为诸儒倡四方从之游者甚众除崇政说书頥在经筵以师道自居每侍讲色甚庄继以讽諌崇宁初判西京国子监屏居伊山学者尊之为伊川先生
　　彭
　　经明有威重彭宣治易张禹荐其经明有威重可任政事迁御史大夫
　　拔刀持盗彭脩父为盗所刼脩年十五拔佩刀持盗帅曰父辱子死盗曰此童子义士也辞谢而去【后汉独行】礼部第一皇朝彭汝砺字器资少嗜学举进士为礼部第一王安石得其所着诗义善之以为国子监直讲绍圣初进尚书
　　平
　　明经为博士平当字子思以明经为博士经术言得失后为丞相【前汉】
　　英
　　当刑而王黥布六人也姓英氏客相之曰当刑而王其后项王立布为九江王【史记】
　　明
　　咏脩竹诗明克让博渉书史所览将万卷三礼论语尤所研精防厯象咸得其要十四为法曹叅军朱异尝令咏脩竹诗末云非君多爱赏谁贵此贞心异甚竒之【北史】
　　竒技自名明崇俨以竒技自名髙宗四月忆崇俨索百钱须臾以献曰得之缑氏老人圃中帝召老人问故曰埋一失之土中得百钱【唐史】
　　有廊庙材皇朝明镐举进士薛奎称镐有廊庙材遂除开封府推官后拜叅知政事
　　荆
　　十五摄相事荆公行年十五而摄相事孔子闻之使人往观其为政使者反曰其朝清浄而少事【家语】
　　负土成坟荆可苦身勤力供养其母甘旨无匮乏母丧庐墓负土成坟周文令州县表异之【北史孝行】
　　京
　　以孝廉为郎京房治易事梁人焦延夀延夀常曰得我道以亡身者京生也延夀长以灾变分六十卦更直日用事以风寒温为屡有占验房用之尤精以孝防为郎【前汉史】
　　荣
　　渉猎羣言荣毗少刚鲠有局量渉猎羣言隋时为华州长史后拜侍御史在朝侃然正色为百僚所惮
　　成
　　好文学有气尚成淹好文学有气尚入魏授著作佐郎【并北史】
　　丁
　　作易说三万言丁寛读易精敏事田何学成东归何谓门人曰易以东矣作易説三万言训故举大义而已【前儒林】
　　当世称大儒丁恭习春秋学义精明教授数百人建武中迁少府诸生自逺方至者著录千人当世称为大儒【后儒林传】
　　文比韩栁皇朝丁谓尝以文谒王禹偁禹偁称其文与孙何比之韩栁名遂大振既而何多士谓占第四自以与何齐名耻居其下胪之际殿下有言太宗曰甲乙丙丁合居第四尚何言逾年为福建路转运使初置龙焙嵗贡团茶后为相
　　好学子孙丁度字公雅祖顗尽其家资以置书至八千卷且曰吾聚书多矣必有好学者为吾子孙度力学有守登服勤词学科为大理评事除集贤院同判太常礼院后为枢密使叅知政事
　　邢
　　徳行堂堂邢颙字子昻举孝廉时人称曰徳行堂堂邢子昻【魏志】
　　京师纸贵邢邵十嵗能属文日诵万余言名动衣冠雕虫之羙独歩当时每一文初出京师为之纸贵仕魏迁著作佐郎国子祭酒除兖州刺史有善政枹鼓不鸣在郡起清风观明月楼
　　学通三礼邢学通三礼左氏春秋仕齐后拜国子博士【并北史】
　　専讲学之任皇朝邢昺字叔明应九经廷试日召至外殿讲师比二卦又取其羣经发题太宗嘉其精博擢上防召为国子监丞専讲学之任真宗始置翰林侍读学士首以命昺
　　进士甲科邢恕从程頥学中进士甲科调永安簿頥称其才于吕公着荐崇文院校书元丰初为馆阁校勘改校书郎迁著作佐郎又迁职方员外郎哲宗即位除左司员外郎起居舍人绍圣初除直龙图阁知徐州迁寳文阁待制知青州入为刑部侍郎权吏部尚书御史中丞




　　锦绣万花谷续集卷二十四
　　钦定四库全书
　　锦绣万花谷续集卷二十五
　　类姓
　　曽
　　能通孝道曽参字子舆孔子以为能通孝道故授之业作孝经【史记】
　　年十二能文皇朝曽巩字子固生而警敏年十二能文及冠游太学欧阳修见其文而竒之自是名闻天下举进士歴知齐襄洪福明亳沧州进职直龙图阁手诏中书曰五朝史事宜付曽巩遂以为史馆脩撰试中书舎人巩平生嗜书家藏至二万余卷手自讐对虽白首不倦有文集曰元丰类藁五十卷
　　进绍述之説曽布字子宣幼孤学于其兄巩举进士王安石执政荐之因上书召见论事合意遂除崇政殿说书迁集贤校理检正中书六房公事新法青苗助役皆布与吕恵卿建议徽宗立拜右仆射天下事多决于布布独当国渐进绍述之说
　　曽孙俱登科曽肇字子开举进士元祐初擢起居舍人拜中书舍人兄布拜相以亲嫌而出曽孙防炎俱登科取条目置坐侧曽公亮字明仲父防集英殿脩撰公亮以父任为大理评事举进士后拜翰林学士知三班院三班吏世所贱薄老胥抱文书升堂取判者髙下在口异时长官漫不省察仅占名而已公亮尽取前后条目置坐侧案以从事吏束手无能为后至者皆莫能易也嘉祐六年拜吏部侍郎同中书门下平章事集贤殿大学士熈宁初进封鲁国公
　　宁
　　东湿宁成穰人也好气为人小吏必陵其长吏为人上操下如束湿薪【史记酷吏】
</div>
    <div class="pagination">
<a href="锦绣万花谷_page89.html">上一页</a><span>...</span><a href="锦绣万花谷_page85.html">85</a><a href="锦绣万花谷_page86.html">86</a><a href="锦绣万花谷_page87.html">87</a><a href="锦绣万花谷_page88.html">88</a><a href="锦绣万花谷_page89.html">89</a><span class="current-page">90</span><a href="锦绣万花谷_page91.html">91</a><a href="锦绣万花谷_page92.html">92</a><a href="锦绣万花谷_page93.html">93</a><a href="锦绣万花谷_page94.html">94</a><a href="锦绣万花谷_page95.html">95</a><span>...</span><a href="锦绣万花谷_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
