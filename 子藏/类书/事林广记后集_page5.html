<!DOCTYPE html>
<html>
<head>
    <meta charset="UTF-8">
    <title>事林广记后集 - 第 5 页/共 38 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>事林广记后集 - 第 5 页/共 38 页</h1>
    <div class="content">　　　　后魏
太祖皇帝之后拓跋氏名珪东晋初托跋倚卢助晋攻刘聦封代王王珪即代王位称魏王建天子旌旗国号魏迁都平城即帝位土德尚黄刘称帝克中山故河北皆属魏太武継立夏燕凉自汉川蜀以北亦皆属魏明帝内乱孝武入关而魏裂为东西
　　　　东魏
静帝清河王之子讳善见孝武入关丞相高欢奉帝即位都洛阳后迁邺寻逊位于北斉
　　　　西魏
文帝孝文皇帝孙讳宝炬孝武崩丞相宇文泰劝进即位都长安后恭帝遂逊位于后周
　　　　北齐
文宣帝高欢次子讳洋梁大宝元年受东魏禅即□□□都于邺并州县镇戍无施为后主立周师克晋州帝弃邺从兄安德王辛酉为周师所虏
　　　　后周
闵帝宇文泰长子讳斍梁太平二年受西魏禅即皇帝位都长安武帝継立诛晋公护消佛道二教经像悉毁罢沙门道士并还俗静帝逊位于隋
　　　隋
高祖杨氏名坚弘农华阴人周太象二年封隋王明年受周禅后陈遂为正统有天下最广但文帝乃庸常之君故可称者高祖崩炀帝淫奢之主不能保天下未几而群盗并起至恭帝禅位于唐
　　　唐
高祖李氏讳渊字淑德陇西成纪人佐周封唐国公进封唐王受隋禅武德元年即皇帝位土德尚黄都洛阳太宗高祖之次子讳世民四岁时有书生见之曰龙凤之姿天日之表其年几冠必能済世安民乃采其语名曰世民因隋之乱十八岁文义兵攘群盗以有天下贞观之治米斗三钱终岁断死刑二十九人外户不闭行旅不赍粮帝曰此魏征劝我行仁义之效也高宗溺沉宴安武后临朝斵丧唐室明皇能谋有断开元之始几致太平而又惑于贵妃故有天宝之乱郭子仪等平之克复二京肃宗即位于灵武至宪宗刚明果断倚任裴度以成淮蔡之功僖昭嗣位而天禄巳去盗贼偏于寰区蓬蒿塞于城阙漂泊幽辱寄命诸侯天下遂为朱梁
　　　五代
　　　　后梁
太祖 【継唐】 朱氏名温初从黄巢为行营先锋使背巢帰唐僖宗赐名全忠拜汴州剌史宣武军节度使封梁王寻受禅即皇帝位统七十八州至未帝唐军过盗传国宝于后唐
　　　　后唐
庄宗 【継后梁】 李氏名存勖父克用少骁勇破黄巢平京师封陇西郡王庄宗克用之长子军过曹州窃梁末帝之国玺即皇帝位统百二十三州废帝在河阳晋兵至帝举族自焚
　　　　后晋
高祖 【継后唐】 石氏名敬塘为太原节度拒命废帝以兵围之遂求援契丹德光自将诸部由鴈门旌旗五十里大破南军即皇帝位统一百九州岛至出帝契丹大入据汴遂晋祚
　　　　后汉
高祖 【継后晋】 
刘氏名知远初从后晋高祖起太原有佐命功出帝封为北平王契丹晋自立知远度必不能久遂于太原即皇帝位统一百六州再传隐帝乃诏奉符玺于后周
　　　　后周
太祖 【継后汉】 郭氏名威初为侍中军将忽大噪天子侍中为之即皇帝位统百十八州恭帝谓国命有归禅于宋太祖
　　　宋
赵氏之先出于颛帝周穆王时造父为御攻徐偃王大破之以功封赵城子孙因氏焉威烈王时赵籍与韩魏分晋列为诸侯战国时强盛与斉秦燕楚皆称王秦并六国至汉京兆尹广汉世居涿郡而僖祖生焉僖祖历永清立安□都三县令生顺祖顺祖累官兼御史中丞生翼祖翼祖历营蓟涿三郡剌史生宣祖宣祖累功为前军副都指挥使生太祖太祖宣祖第二子也后唐明宗每焚香祝天曰某胡人因乱为众所推愿天早生圣人太祖以天成二年二月十六日生于洛阳大内甲马营母昭献皇后梦日入怀而孕生之夕神光满室异香馥郁经夕不散胞如菡萏体被金色三日不変及长天姿雄伟性沉厚有大度从周初为滑州指挥使累迁为殿前都点检受恭帝制曰天生蒸民立之司牧二帝惟公而擅位三王乘时而革命其极一也予末小子遭家不造人心巳去国命有归咨归德军节度使殿前都点检赵其禀上圣之姿有神武之畧佐我烈祖格于皇天逮事世宗功存纳麓东征西怨厥绩茂焉天地鬼神享于有德讴歌狱讼归于至仁应天顺民法尧禅舜如释重负予其作宾呜呼钦哉祗畏天命宣徽使引太祖就龙墀北面拜受宰相扶太祖升殿易服东序即皇帝位群臣拜贺太宗以明継圣而能广文之卒其伐功乃大一统真宗之世可谓太平之治君明臣良家给人足刑楷不用仁宗即位四十二年恢洪有圣度以大公至正临御不为喜怒之所迁尊敬大臣容受直谏英宗之在潜藩也允蹈恭俭力行礼义而天资明叡物望之所属仁宗雅知其贤授以重器神宗慨然图乂立政造事以新一代之治道焉哲宗自幼冲嗣大历服登进忠贤以安天下徽宗钦宗弗克持守二驾远狩高宗匹马渡江复兴大业継世而有孝宗之贤中外安静传及光宗越五载而授之宁宗三十年间海宇宁辑逮及理宗进贤任能厉精政治恭俭务本在位四十一年传之度宗享国十载而幼主嗣位未几天下归于大元皇帝矣

新编纂图羣书一览事林全璧卷之二　　【后集】

○纪年类
　　历代纪年
五帝外纪曰黄帝命大挠探五行之情而作甲子盖所以运年也乃知黄帝以前有年而无运黄帝以下有年运而无年号西汉文帝始有后元年之名景帝有中后元年之说至武帝始剏年号非正统不书
　　　天皇氏
木德王兄弟十二人立各一万八千岁
　　　地皇氏
火德王兄弟十一人亦各一万八千岁
　　　人皇氏
兄弟九人分九州岛合四万五千六百岁
　　　伏羲氏
而下有(女娲氏)(柏黄)(中央)(朱湏)(栗陆)(骊连)(赫胥)(尊卢)(浑□)(昊英)(有巢)(朱襄)(葛天)(阴康)(无怀氏)十五代更六万一千六百四十年乃有神农氏
　　　神农氏
而下有(帝承)(帝临)(帝明)(帝宜)(帝来)(帝里)(帝榆冈)凡七代更五百二十年乃有轩辕氏
　　　伏羲氏
在位百一十年
　　　神农氏
在位百四十年
　　　轩辕氏
在位凡一百年
　　　金天氏
在位凡八十年年登一百岁 【庚戍即位】 
　　　高阳氏
在位七十八年年九十八岁 【庚寅即位】 
　　　高辛氏
在位凡七十年年一百五岁 【戊辰即位】 
　　　陶唐氏
在位凡七十载百一十七岁 【甲辰即位】 
　　　有虞氏
在位凡五十载百一十二岁 【壬午即位】 
　　　夏禹王
在位一十年年一百岁传十七君十五世四百三十一年 【自戊戌尽己酉】 
　　　商汤王
在位十三年年一百岁传三十君十七世六百二十九年 【自庚戍尽戊寅】 
　　　周文王
在位五十年九十七岁传三十七王三十五世八百六十七年 【自己卯尽乙巳】 
　　　秦始皇
称帝十二年年五十岁传于三主乃三世合一十有五年 【自乙卯尽己巳】 
　　　西汉 
　　　　汉高祖
即位十二年五十三岁传十二帝十一世二百一十一年 【自乙未尽乙丑】 
　　　　惠帝
【七年】 
　　　　吕后 
【八年】 
　　　　文帝 
【二十三年】 　前 【十六年】 　　　后 【七年】 
　　　　景帝 
【十六年】 前 【十年】 中 【六年】 后 【三年】 
　　　　武帝 
【五十四年】 建元 【六】 元光 【六】 元朔 【六】 元狩 【六】 元鼎 【六】 元封 【六】 太初 【四】 天汉 【四】 大始 【四】 征和 【四】 后元 【三】 
　　　　昭帝
【十三年】 始元 【六】 元凤 【六】 元平 【一】 
　　　　宣帝 
【二十五年】 本始 【四】 地节 【四】 元康 【四】 神爵 【四】 五凤 【四】 甘露 【四】 黄龙 　【一】 
　　　　元帝 
【十六年】 初元 【五】 永光 【五】 建昭 【五】 竟宁 【一】 
　　　　成帝 
【二十六年】 建始 【四】 河平 【四】 阳朔 【四】 鸿嘉 【四】 永始 【四】 元延 【四】 绥和 【一】 
　　　　哀帝
【六年】 建平 【四】 元寿 【二】 
　　　　平帝
【五年】 元始 【五】 
　　　　王莽
居摄三年即真十五年凡十八年而亡 【自丙寅至癸未】 
　　　　更始
破莽军即位三年建武元年九月亡 【自癸未至乙酉】 
　　　东汉
光武即位三十三年十二帝百九十五年 【自乙酉至己亥】 建武 【三十一年】 中元 【二】 
　　　　明帝 
</div>
    <div class="pagination">
<a href="事林广记后集_page4.html">上一页</a><a href="事林广记后集.html">1</a><a href="事林广记后集_page2.html">2</a><a href="事林广记后集_page3.html">3</a><a href="事林广记后集_page4.html">4</a><span class="current-page">5</span><a href="事林广记后集_page6.html">6</a><a href="事林广记后集_page7.html">7</a><a href="事林广记后集_page8.html">8</a><a href="事林广记后集_page9.html">9</a><a href="事林广记后集_page10.html">10</a><span>...</span><a href="事林广记后集_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
