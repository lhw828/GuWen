<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 135 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 135 页/共 736 页
  </h1>
  <div class="content">
   六月癸未诏曰：佐命大臣自天所授纳于将相委以腹心休戚实同始终无易太保兼中书令灵州大都督府长史单于镇北副大都护充朔方节度关内度支营田盐池押诸蕃部落副大使知节度事六城水运使兼河中副元帅上柱国大宁郡王怀恩朕之元辅上帝赉予道备五才能包三杰长策制敌精诚感神夙奉先朝志平多难援旗朔野扈跸岐山前驱启行所指皆克收关河之襟带复都邑之衣冠以义断恩毁家徇国躬擐甲胄驱驰十年遇战则酣逢坚必脆总统戎旅通和夷狄决策东向歼厥渠魁扫清妖氛芟逋梗海隅万里一举荡平遂欲息马投戈坐而论道当朝大政并以咨之听赓载之歌为千古之式移军汾上方欲凯旋疑隙之端构於群小浮言初起。且以强大自嫌邪说。又生，或谓功高不赏以滋淹恤因而况猜抚之。若惊谕之未解朕以白日旌信明神鉴心。若有负功臣是大欺天下为人君者，岂有此乎！寻闻聚族而谋知欲垂橐入觐其子犹怀反侧更有迁延少年轻佻操履非正私庭跋扈违背君亲朔方义师心如父子怒其怀贰遂共枭悬子既诛大军方扰仓皇奔窜远在边州察其深衷本无他志盖缘忧惧遂至於斯眷念之下无忘鉴寐况勋书盟府像列台录功念劳岂以小而累大君臣之义情实如初厚禄荣班固宜仍旧但以河北诸将自竭忠诚朔方三军已有管属不可更置统领复为节制其先任灵州都督府长史单于镇北副大都护及河北副元帅朔方节度等使宜并停其太保兼中书令上柱国大宁郡王并如故但当诣阙更复何疑再三言提庶早牵复欲令方寸悬示万邦尔无我虞朕言不再久劳于外终必无成收之桑榆殊未为晚甘言之诱王者不为危而悔之将何及矣。切令宣示远副朕怀大历七年五月制巴南诸州仍岁水旱迫於冻馁或至流离因有剽苟全性命惧刑网之所及姑啸聚以相依抑有繇焉盖非获已永言其弊用轸于怀如能相率来归各安生业并无所问咸许自新宣示中外咸使知悉。
十一月诏如闻巴南道州自顷年以来其有结聚或攻舀城邑者申明朝旨晓谕令归各一切不问庶亦随材叙用俾效诚勤各复其居勉从所务展岁时伏腊之祀洽宗党邻里之忄人之常情当所思慕必在长吏敦率设法安存劝其农耕恤其疾苦如刺史县令有能政字人民使流亡日还户口岁益宜委观察使录状奏闻当别加超奖宣示士庶令知朕意。
十一年九月以汴宋节度兵马使摄节度副使开府仪同三司鸿胪卿兼御史中丞上柱国萧国公李僧惠为宋州刺史充本州团练守捉使仍封合州郡王食邑三千户以大中大夫检校尚书兵部员外郎兼侍御史赐紫金鱼袋高凭为曹州刺史充本州团练守捉使以开府仪同三司摄郓州刺史石隐金为郓州刺史充本州镇遏使仍封雒交郡王食邑三千户李灵耀之叛也。僧惠为之谋主至是相率归顺故有是命。
●卷一百六十五
○帝王部　招怀第三
唐德宗建中初原州别驾刘文嘉闭城拒守帝命朱Г等攻之城中将士当受春服赐予如故。
二年十月徐州刺史李洧并淄青李纳以其州来降加御史大夫食实封二百户仍充招讨使。
十二月以淄青李纳之降将摄密州刺史马万通为密州刺史兼御史中丞。
三年正月魏博田悦将任履虚伪以卫州降便授卫州刺史兼御史中丞。
二月以田悦降将为博州刺史兼御史中丞李再春检校右常侍兼本官赐实封一百户魏博招讨副使初再春子瑶为田悦礻卑将悦败於洹水瑶自魏州出降马燧再春因以其州降迁瑶银青光禄大夫试太常卿兼侍御史。
三月田悦将摄雒州刺史田昂以州降授检校右常侍兼雒州刺史御史中丞实封一百户。
四月李纳将摄德州刺史王士真摄棣州刺史李长卿皆以州降因授士真兼御史中丞德州刺史长卿检校秘书监兼为颍州刺史各实封一百户。
是月宣武军节度使刘洽攻李纳之濮阳降其守将高彦昭平恩郡王赐实封五百户。
七月以卢龙军节度掌书记检校祠部员外郎郑逵为谏议大夫逵以朱滔反因出军乃逃归京师帝嘉其来超拜之而留於客省。
兴元元年二月镇州王武俊集三军削伪号诏国子祭酒兼御史大夫董晋中使王进杰自行在往镇州宣命授武俊检校兵部尚书成德军节度使三月加司空同平章事兼幽州卢龙两道节度使时朱滔连结回纥奚契丹阻绝王命武俊既首唱归顺帝嘉之故擢拜宰相并授幽州武俊遂悉师攻滔竟歼衄焉五月庚寅诏赠故平卢军淄青节度使司空平章事饶阳郡王李正己为太尉自正己卒其子纳即阻兵构逆故追赠不及焉至是归顺故有斯命。
七月庚辰诏曰：李怀光往因职任颇著能朕嗣位之初首加拔擢为心膂授以节旄顷岁河朔不宁令往征讨任兼将相恩极丘山及朱Г猖狂诱奸作乱扰动京邑逼迫奉天怀光率领全军奔赴国难凶逆逃遁宗社再宁保安朕躬实有所赖委元帅河中府之权兼太尉中书令之秩广增其食赏及宗亲人臣之盛莫与为比岂朕於怀光不尽岂朕报怀光不崇京邑未收嫌[C260]已构被朱Г潜使奸人说诱。又受张亻召等惑乱之辞曾不沉思遂生疑阻交通逆孽残害忠良朕志在推诚事皆掩覆礼遇转厚委任转深都不悛心凶恶日甚敕书慰问将士怀光并不令宣三军咸欲收城怀光并不令出自云：已共朱Г定约不能更事国家兼朱Г所遣来人令见宣慰敕使公言迫胁无复君臣朕以眇身获音韶承鸿业务全大计移幸山南仓皇之间备历危险赖朔方等军将士保守忠义耻凶恶名不谋同辞誓守臣节怀光知将士之意不可改移径往河中偷安朝夕据其罪状情实难原然以奉天解围尝著勋烈昨。又遣男隹（音惟）等谢罪恳请束身归朝朕悯其改过之诚念其赴难之效以功赎罪务在优容令给事中兼御史大夫孔巢父赍先授怀光太子太保敕牒往河中宣谕三日内便与怀光同赴上都所在保护不得邀截惊动违者按以军令仍许怀光将百人已下随身防援如欲使令家口同行亦听怀光自便朕必能保全终始厚恩宠命待之如初仍赐实封五百户子孙承袭代代无绝信如日朕不食言朔方军素推忠义国家每有危难未尝不立大功子仪两收京城皆是此军之力昨。又远从河北来赴奉天逆贼畏威望风奔遁眷言殊绩朕岂暂忘其事将士各竭忠谋叶心戮力横遭迫胁无路自申每一念之痛心自咎比者君臣阻隔只为怀光一人今怀光自音惟请入朝犹舍其罪况诸将士并是功臣各宜坦然更勿忧虑所有官爵实封并赐名定难功臣一切如故仍准元敕超五资与改转。
九月诏曰：朱滔受任蓟门累著诚绩委遇既重禄秩亦崇臣节中亏自贻伊阻洎贼Г构逆僭窃上京弟兄之亲在法无赦朕以罪不相及情有可原待以如初之诚广其自新之路执迷不复固败是求蹙丧而归既困方悟累献款疏深陈恳诚省之恻然良用悯叹虽将相嫉恶之志固所难容以居上怀柔之情未忍拒绝。且喜莫大於改过德莫盛於好生宜委武俊抱真开示大信深加晓谕。若诚心益固名迹先彰朕当掩[C260]录诚与之昭雪宣告众庶咸使闻知。
十月李希烈伪署滑州节度李澄以所部归顺加澄检校兵部尚书汴滑节度使次月封武威郡王赐实封五百户。
是月诏朔方及诸军在河中绛州朝邑将士等艰危以来尝济国难去岁朕在奉天凶党攻逼解围赴急亦赖此军言念勋劳情均骨肉济朕危厄感之岂忘顷以怀光背恩自生猜阻荧惑将士污胁忠良朕频降诏书皆被怀光隐匿朕之诚素竟未敷扬今时属严凝例颁衣赐岂以怀光一人拒命遂令众不г恩朕於功臣义存终始其朔方将士等今年春冬衣并赏钱宜令所司别收伫待道路通流当时支遣如有归顺者续到续给其大将先有实封并准元敕配州给牒委马燧浑逐便分付令其差人请受仍明宣谕令悉朕怀怀光拥逼朔方及诸军将士据河中同绛等州凡数万众度支奏怀光下将士既同叛逆请除其冬衣不给帝谓之曰：怀光一人反叛朔方将士累代忠义何罪而不给故有此命。
闰十月诏曰：朕临御万方失於君道兵革不息于今五年悯众庶之劳悔征伐之事而李希烈蔑义弃德反道虐人朕哀彼生灵舀于涂炭苟存拯物不惮屈身故於首春特布新令赦其殊死待以至诚使臣才及於郊畿巨猾已闻其僭窃酷烈滋甚吞噬无厌将相大臣咸怀愤激继陈章疏固请讨除朕以所行天诛本去人害兵戈既接玉石难分言念勋臣横遭胁制虽思改革厥路无繇乃受污终身衔冤没代沦胥以逞诚足痛伤岂孽自一夫而毒流万姓为人父母能不愧怀宜令诸节度使将欲进军先加晓谕王师致讨唯在元凶所有胁从一切勿问如能去逆效顺因事建功明设科条以示褒劝。
贞元元年三月己未以光州固始县令孙液为郑州刺史兼御史中丞始液因官舀贼李希烈寇没汴州乃迫武牢尽为所制液心腹授偏师镇郑州希烈败退保蔡州液以州来归。
四月诏朔方及诸军应在河中将士顷赴奉天济朕危难皆是功臣怀光胁其妻孥脱身无路朕属者下诏招谕官爵实封一切如旧虽获於阵上亦无所伤然此心无负忠义今马燧浑并诸军胜捷相继河中将校归降颇众皆奉国捐家足以见军士之心兴言感叹宜加优抚宜以马燧浑充招抚使弃逆归顺一切不问归顺将士仍别建营屋优给任用各尽其才所在诱谕务称朕意。
八月李怀光平诏曰：国家多难二纪于兹朕嗣位七年连兵五载追惟往事悔恨盈怀今二孽继诛诸方甫定哀彼淮右独为匪人其帅不共其众何罪诸道应与淮西连接宜各守封境非被侵轶不须进讨仍委所在长吏明加招谕宣布朕怀李希烈。若能归降待之以不死其馀将士官吏百姓等一切洗涤与之更新明示庶邦自求多福无有远迩咸使闻知。
二年二月诏曰：李希烈负恩作乱劫胁平人朕念生灵无辜务欲息兵舍罪累行赦令皆许自新言必再三事出诚素此朕含垢忍耻屈法为人之心天下所明知也。希烈。又固执凶图驱胁将士违我诏命犯我军兵今月三日遣伪署申随唐邓四州都知兵马使杜文朝率马步五千人入襄州北界山南东道节度使樊泽勒兵马与战大破其徒斩级擒生荡除略尽。又於阵上生擒杜文朝及大将马坦然等此皆朕德不昭感教未敷行致使平人胁从逆命其帅有罪其人何辜朕所以省表悼心感事增叹犹冀改过尚可息兵明称屈己之心式洽好生之义其阵上生擒将士马坦然等七百九十人宜令樊泽给衣服粮食并放却还并写前後赦文敕命宣示淮宁将士等有能向化者准赦令一切不问官爵如初其伤痍未尽复者并委医疗令其得所其阵上所杀人宜差所繇官於侧近埋瘗兼立碑记无使暴露郁吾春和其杜文朝身领全军事得繇已不能归顺力屈就擒待到日当有处分。
七月以许州镇遏使李光晖为许州刺史薛翼为唐州刺史光州镇遏使夏侯沼为光州刺史随州镇遏使李惠登为随州刺史褒归顺也。
十年七月昭义行军司马元谊据州以谋乱谊之弟谅时为兵部员外郎素服待罪阙下帝令。且遣谅以书谕谊焉。
十一年九月昭义军节度使掌书记试秘书郎卢顼为州别驾知州事赐绯鱼袋赏有功也。时元谊据州顼白於节度王处休请入城说下之顼见谊为陈利害谊请随顼归朝故顼不次授官谊亦不赴京师。
宪宗元和元年正月命高崇文讨刘辟三月丙子山南西道节度使严砺奏收梓州破贼千馀人丁丑制曰：朕闻皇祖玄元之诫曰：兵者凶器也。不得已而用之ぃ惟圣谟常所祗服故虽文告有所不至诚信有所未孚姑务安人必能忍耻朕之此志亦可明徵近者德宗皇帝举柔服之规授宰衡之任宏我庙胜遂康巴庸故得南诏入贡西夷寝患成绩始究元臣丧亡刘辟乘此变故坐邀符节朕以枉成命者虽乖於礼体从权便者所冀於辑宁竟违卿士之谋遂允侥求之志朕之於辟恩亦宏矣。曾不知负牛羊之力饱则逾凶畜枭獍之心驯之益悖诳惑士伍围逼梓州诱舀戎臣塞绝剑路师徒所至烧掠无遗干纪之辜擢难数朕为人司牧育彼黎元如辟之罪非朕敢赦是用叶群帅之谋除百姓之害永清妖孽底定一方伐罪吊人，於是乎！在其逆贼刘辟在身官爵宜并削除今王师鼓行寻济天险梓潼城守已解攻围压卵注荧坐看扑灭其西川将士如有乘此声势翻然改图枭斩凶魁以效臣节者必当特加爵秩高位重赏朕无爱焉其馀将吏等但能去逆效顺以所领归降者超秩三资授官以一身降者亦与改转长行官健归顺者并与叙录仍加赏给其西川管内刺史等当其阻乱孰克静戈虽章表未通而衷诚可见今能归款亦仍旧职如或乘机立效因事建功并特加酬赏务极优厚夫皇王之道吊伐所加义在除残情非乐战故胁从罔理必戒於徂征焚溺是哀俾兴於怨禁暴止乱其在兹乎！况有迹舀凶徒心非党恶归我无路遂至沦胥言念斯流尤深轸恻所以明谕将帅罪止渠魁其馀染污一切不问布告遐迩宜悉朕怀。
九月以西川降将文悦为戎州刺史仇良辅为简州刺史。
二年十月润州将张子良等既擒逆贼李制曰：浙西管内官吏及职掌人。若被迫胁驱使者但情非同恶一切不问。
三年六月癸亥以邕管将黄少卿为归顺州刺史弟少高少温并授官少卿西原蛮酋也。贞元中屡为边寇至是相率归款四年镇州王承宗拒命以护军中尉吐突承璀将兵讨之诏曰：自古哲王之有天下者惩其暴乱则法所宜加察其情状则罪有不及况故太尉兼中书令武俊忠扶邦国节著艰难览视册书想见风而承宗毁弃门户违悖君亲遽肆奸凶自贻讨伐栾盈干纪宁忘武子之勋萧延绍封无废侯之嗣矧忠而见节礼以议亲宜降深恩庶行中典载明樵采之禁兼茂归降之制好生之德俾浃人心止杀之源用孚朕志其王士平士则并宜各守旧官其武俊实封仍特赐士则承袭镇州大将昔著茂勋言念其劳每念增叹其有食实封者并宜依旧不须停给如领兵军将以所领归降者超二资与官赐实封二百户仍赏钱一万贯文其武俊士员松楸坟墓行营诸军并不得辄有毁伐除暴胜残事非获已布德施惠仁岂远乎！用彰吊伐之师式示皇王之道宣布内外宜悉衷怀十一月丁未诏镇冀管内诸州百姓等莫匪王人皆同赤子盖恋生业逐迫凶威暴赋急征既嗟於无告冒锋触刃。又虑其俱焚言念于兹良深悯恻其应讨伐镇州诸军所到之处宜先存抚百姓使安其业勿令虏掠伤害以副朕心。
八年八月丁未镇州贼帅张伯靖降于荆南九月辛亥以伯靖为右卫翊府中郎同正员兼归州司马仍委荆南节度使军前驱使。
九年十月甲子制曰：朕嗣膺宝位于兹十年每推至诚以御方夏庶以仁化臻於太和宵衣旰食意属於此今淮西一道未达朝经擅自继袭肆行寇掠将士等迫於受制非是本心思去三面之罗庶遵两阶之义宜以山南东道节度使严绶兼充申光蔡等州招抚使仍与薛道衡将帅等即同纠率共申晓谕其淮西将士官吏等如有归国者即量其高下便授职任仍具闻奏即超官爵纵旧有罪犯一切无问吴元济如束身归朝亦当弃瑕录用其百姓有归投者仰便给粮食仍与田宅务加存恤使其安堵事平之後淮西将士宜共赐钱二百万贯百姓给复三年诏书所不该者严绶量其所宜条流奏闻庶尽绥怀之义以申生育之恩。若尚执迷不能迁善至於问罪自有常刑宣以诚怀使其知悉乙丑命内常侍知省事崔潭峻都监申光蔡等州招抚使及山南东道节度兵马使仍与严绶及诸道计会逐便宣抚。
十二年二月庚申敕淮西贼中百姓穷困相率归顺其数甚多言念生人载怀哀悯必资绥抚使获安存於许汝行营侧近置行郾城委韩会计议拣稳便处置。又於唐州侧近置行吴房县仍令本界节度观察使择了官知县事兼量置兵马防护使免忧危（时行营诸军兵招得淮西百姓五千馀户贼以西南受攻者三年贮藏内竭并食共衣卒之外多无粒食水竭其鱼鳖菱芡陆尽其走兽畜产以及草木。又苦贼令苛虐相帅而出贼亦虑索食不复禁之）。
三月己巳以太子仆杨元卿为蔡州刺史兼御史中丞本州团练镇遏使诏曰：淮蔡近郊久隔皇化本歼凶虐在拯生灵况今贼党携离相继效顺思俾阽危之俗尽г牧养之恩劳亻来招绥今之所切其新除蔡州刺史杨元卿宜令与李商量计会。且於唐州东界选择要便权置行蔡州如百姓官彳建有归顺者便准敕优恤存抚令知国恩必使全活。
四月乙亥诏曰：刑赏大信国令必行义勇深诚旌答斯在西文城栅归降都将吴季琳坚拒逆之计结勤王之心翻然令图竟效前款高秩厚赐宜寿尔劳可试秘书监兼御史中丞封濮阳郡王赐实封二百户赏钱万贯仍令李署以重职以奖忠臣。
五月辛未诏曰：见机效节诚固於危途秉义怀忠福生於死地挈其全邑誓彼万心事。且超於等伦赏岂限於班次郾城降将殿中监邓怀金自王师压境诏命先施识祝网之深恩感投身之有地缧俘以列介士无讠华披於凶越造我营部聆之者响振慕之者风趋销遏乱源导迎善气固可勒功王府播美天衢拜爵当时传封後裔可检校太子宾客兼御史大夫封新平郡王并赐实封二百户赏钱一万贯。又委李光颜署以重职仍加银青光禄大夫。
十三年正月一日赦书镇州王承宗。若能束身赴阙舍而不问仍加官爵三月制曰：王承宗先祖武俊有劳王家虽再加之师每从人欲而十代之宥常切朕怀近以三朝称庆八表流泽广此鸿霈开其自新而承宗果能翻然改图披露衷恳远遣二子进陈章表缄图印以上闻献德棣之名部发奉粟并灶贡盐谅申效顺之心足见纳忠之志抑而不抚何以示怀其王承宗所有瑕[C260]特宜洗雪依前银青光禄大夫检校吏部尚书馀如故其管内四州百姓委承宗厚加安慰先是命尚书右丞崔从使镇州赐之玺书期以自新承宗素服俟罪奉表陈白帝益矜之遂复爵命以华州刺史郑权检校工部尚书兼德州刺史充横海军节度德棣沧景观察使。
四月甲寅魏博遣使将押送承宗男知感知信及其将石等至台门请罪中使宣旨令於客省安置俄有诏移馆於礼宾院魏博监军遣使献王承宗德棣二州图印兼请入管内租税七月诏复承宗实封二百户。
十二月戊寅魏博及义成军送到擒获逆贼李师道下都知兵马使夏侯澄兵马使宋澄等四十七人并从释放仍却递送魏博义成军营委收管驱使如缘父母犹在贼中或羸老病疾情切归还者仍加赐优赏放去务於全贷何所疑留及澄等至行营贼觇知之潜相传告繇是叛徒皆感朝恩继有降者。
十四年正月淄青伪署海州沭阳县令兼镇遏兵马使梁洞以县降於楚州刺史李聪诏授洞检校殿中少监兼侍御史知沭阳县事赐实封一百户赏钱五千贯并令淮南节度使李夷简授之重职其县权隶楚州加聪兼御史大夫。
穆宗以元和十五年正月即位十一月癸卯制曰：朕闻帝王丕宅四海子育群生如天无不覆如日无不其发号施令也。如雨故能上符天道下感人心朕自嗣守宝图将欲恢宏王略尝惧化有所未至恩有所不周乃卷冀方初丧戎帅念乎！三军之士洎於四州之人或怀忠积诚而思用莫展或灾荒兵役而望恤何阶今则昌运一开诚节咸著王承元首陈章疏愿赴阙庭永念父兄之忠克固君臣之义已加殊奖别委重藩。又念成德军将士等叶谋乡义丹款载申咸欲效其器能各宜列於爵秩大将史重归牛元翼等已并超授宠荣今复都加厚赐普示深恩兼以四州贫下百姓当敷赈赡之惠俾识含育之恩宜令谏议大夫郑覃往镇州宣慰亲谕朕意仍共赐赏钱一百万贯以内军及户部见在疋段支送充赏给将士兼贷四州贫下差科州县之中或有残破颇甚者委田弘正量便宜优┰务令存济朕。又以王泽所洽天网方恢宥过释冤与人休泰其管内系禁囚徒罪无轻重并宜赦免其大将等虽已颁赐官爵或虑有遗并判官等。且委弘正具名衔闻奏如或父母在者别具上闻当加优恤当道从前已来官吏将校等或忠义可嘉而刑戮滥及如有此色亦条录奏闻当加追赠如子孙见在者厚加优┰仍具闻奏四州之内有高年独或承平遗老咸睹皇风或孤独废疾不能自存者差官就问量给粟帛四州之内有奉职清勤惠及百姓者具事迹闻奏当量加进改如有隐居山谷退在丘园行义素高名节可尚或才兼文武卓然可奖者具名荐闻朕以武俊之勋劳光于彝鼎士贞之恭恪继被节旄承宗感恩亦克立效永言十代之宥俾赐一门之荣承宗兄弟并已授官爵如或未尽г及亦当具名闻奏其承宗葬事亦差官勾当礼物之间务令周厚呜呼录其遗忠延乎！後嗣旌其众善被于一方国有羡财不吝於┰隐朝有好爵无爱於功赏庶使八表大同五兵永戢宣示中外宜体朕怀。
长庆元年八月镇州监军使宋惟澄奏七月二十八日夜节度使田弘正为乱兵所杀并参佐及家属元从将吏合三百馀人共推都将王庭凑知兵马事下诏曰：朕尝读玄元书至於佳兵者是乐杀人因念子孙名之建於霸非不三十年不能为成人岂忍以一朝之忿驱而杀之然而田弘正首以六州之众归於朝廷开先帝之雄图变河朔之旧俗除去苛暴昭宣惠和爱人如身养士如子拊循教训必忠孝为先是以魏之师徒一年而知恩二年而知礼三年而相与让於道矣。故南征淮蔡东伐青齐北定赵地元勋茂绩皆自魏师肆我宪宗付之心膂入则辅弼出则藩垣推诚不疑近实无比顾朕小子获受丕图嗣守不遑何暇恢复而承元请觐冀郡择才苟非勋贤不敢轻授是用咨我元老嚣，於是邦而。又宠诸将以懋官加三军以厚赐复其租入惠彼蒸黎於此一方之人可谓无有不至而枭音未革狼顾犹存忍害忠良恣为残贼临轩震悼抚几惊嗟天胡不仁一至於此朕下为君父上奉祖宗毁舟戢於鲸鲵舀股肱於蛇豕尚欲因循忍耻苟免偷安非唯伤心於田氏之子孙亦将何颜谒先帝之陵庙人神共愤卿士叶谋咸愿诛夷用申冤痛便合兴师进讨以翦奸凶尚念一军之中岂得无义勇仓卒变动必非众谋苟得其魁馀复何罪宜令魏博横海昭义河东义武军等各出全军以临界首仍各飞书檄具谕朝旨如王庭凑能执首谋为乱扇动三军者送至邻道或就州处置然後束身归朝必当超奖授三品正员官并与实封五百户其馀三军将士一切不问并大将等或有能相劝谕翻然改图者各随事迹当加宠擢如王庭凑执迷不寤诸道宜便进军以时翦灭苟不得已至於用师其有效忠则宜悬赏如有枭斩凶渠者先是六品以下官宜与三品正员官先是五品节级进仍与实封三百户庄宅各一区钱二万贯以一州归顺者便与当州刺史仍赐实封三百户如先是本州刺史以一州归顺者超上资与官仍与实封二百户一县归顺者超两资与官实封二百户如有能率所管兵马并以城镇来降者并超三资与官赐爵实封一百户赐钱一万贯以身降者亦准前例处分其有城镇将士百姓等守节拒贼身死王事各委长吏优给其家仍具事迹闻奏当加褒赠其有潜谋诛斩渠魁被其屠戮者宜便加追赠并赐钱帛仍与一子官诸军所至不得妄加杀戮焚烧庐舍掠夺资产并有拘执以为俘馘其管内州县有自置义营堡栅王师所至能相率来归各加酬劳时当秋候务切农功边界之人惧废耕织应缘军务所须不得干扰百姓如要车牛夫役工匠之类并宜和顾情愿仍优给赏钱贼平之後应立功将士并与超资改官节级赐物其长行官彳建归降者亦当优赐褒赏幽陵变扰诚谓乱常以其旁害宾寮毒加台铉较其轻重示以招携尚开迷复之门用广自新之路如闻贼中文牒妄作异端皆指朝廷徵兵欲戍边塞此皆狂诈扇动人心况今边上甲兵足以备御欲令知悉故重宣明仍委所在节将以此告谕昔尧舜之俗比屋可封虞芮之人让畔可感仁义则水火可蹈忠信则蛮貊可行繇是言之亦在化之而已逮我长理何其远哉！岂朕之满假荒宁自圣而不可教也。将朝之魁梧骨鲠自持而莫我念耶二者之来皆朕不敏内省终夕其心浩然於封域之中干戈作矣。廊庙樽俎无忘敉宁布告朕怀以须良画。
文宗初即位以故横海节度李全略子同捷为兖海节度同以三军乞留拒命太和元年八月庚子诏曰：王者之御天下也。推其至诚格以大顺臣子之奉君父也。效以奔走竭其忠贞故能上下交感家邦用宁其有专上周旋干纪悖戾怠弃彝典矫诬当时固人神之所不容古今未能制者也。朕以菲德祗荷鸿业将跻俗于至厚之域致人於无过之地永用劳虑恻然疚怀李同捷幸席旧勋不思捷绪斩焉未几私行墨毒杀忠良扰惑部校稽之国宪难逭常刑朕以顷在先朝已稽中处实遵成命来议改图庶乎！舞阶以服有苗因垒而降崇国使臣旁午优诏指明而。又越留务之权授之戎帅拔负海之地置之中华推恩含垢斯亦至矣。而同捷益怀迷执闭境搜兵大诟邻封拒捍中使遐迩愤怒中外惊嗟叛命既彰大义当绝事非获已良用怃然其李同捷在身官爵并削夺朕以沧溟之地凶魁窃据今。若怒兹小鬼遽至大刑虑金革一挥玉石同碎吊人之义深置未安宜令四面节度使各蓄兵锋共固疆守绝其窥伺之路抚其离叛之人严戈矛之备以待其穷据山川之要以张我武如叛徒惊扰潜有侵轶当随机御遏以自保完勿使凌犯为虞是防或弛其沧景将士如有能奋扬忠义执戮渠魁者先是六品已下官者便授三品正员官其先是五品已下官者节级超奖仍赐庄宅各一区钱二万贯文并列加宠任如能率所管兵马以州郡来降者超三资与官便授岳牧赐钱一万贯以城镇来降者超两资与官仍赐钱五千贯以一身降者亦与改转仍赐钱帛其同捷如能知义悔过束身归朝并与洗雪仍加宠奖。若不能悛悟自取诛夷罪止一身其馀胁污一切不问於戏佳兵者圣祖之所诫文德者前哲之所崇肆予寡昧敢忘丕训然以齐庶方者号令立人纪者君臣斯制苟渝大伦安设是用绝其奔轶诫以申严伫无战於文告庶有瘳於迷复特此来远谅非初心布告内外咸使知悉。
二年三月己夕卩徐州节度使王智兴奏於棣州界破贼五百馀人烧却棣州三面城门庚辰敕曰：如闻招讨棣州计日降下贼收百姓多在城中时方春农必多馁迫归降之後宜委智兴据户口人数节级赈赐俾各安生业便以度支供军斛&lt;豆斗&gt;数内充如失家业者仍以空屋居田地逐便安存。
九月辛丑授棣州降将刘志清为正议大夫检校太子詹事兼侍御史庞再忠为朝散大夫检校少府监殿中侍御史沧州事山县主簿知州事张叔连为福王友。
八年二月庚寅诏邕府招讨使董昌龄自邕州累平溪洞兵威所向首恶皆擒言念苍生无非赤子况在荒徼尤当抚循其溪洞如有未归附者向後非因侵扰更不用进讨仍加存抚各使怀安所获溪洞百姓并分配附近州县令自营生不得没为奴婢将充赏赐。
开成二年三月壬申诏唐州劫掠县官捷桂管聚集妖人或始於讨穷或迷於诱导啸集未散伏藏山林者委本处长吏遣人宣谕恩旨并放令归乡贯田里俾安家业勿更根寻。
武宗会昌三年八月昭义军刘积叛命令河朔三镇讨积命徐许滑孟魏镇幽并八镇之师四面进攻制曰：成德军节度使王元达魏博军节度使何孔敬或姻连王室或任重藩维恳陈一至之诚愿扬九伐之命吴汉任职受诏而初无变颜卜式朴忠未战而义形於色况成德军尝以枭骑横阵首破朱滔士气方酣再回鲁阳之日鼓音未息三周不注之山魏博军亦以大旆涉河竟歼师道建十二州之旗鼓以列降人削六十年之厉阶尽归皇化士博馀勇军有雄心必能禀赞侯之指纵成葛亮之讨伐咨尔二帅朕所注怀元达守本官充北面招讨泽潞使孔敬守本官充东面招讨泽潞使潞州曩者列祖在藩先天启圣符瑞昭晰绩事焕于後亭銮辂巡游金石列于代邸实谓可封之俗久为仁寿之乡艰难已来颇著诚节必非同恶咸许自新其昭义军旧将士及百姓等如保初心并赦而不问其大将等如能舍逆效顺以州郡兵众降者必加封当如能擒逆贼刘积者别授土地以报勋庸其诸道进军不得烧毁庐舍发掘丘墓仍委刘沔王茂元同力攻讨朕以群臣执义固争谋非获已告布中外明体予怀。
宣宗大中三年正月泾原节度使康季荣奏吐蕃宰相俞樊勋以秦原安乐三州归阙七月三州七关军人百姓皆河陇遗黎数千人见於阙下帝御延喜门抚慰令其解辫赐之冠带共赐绢五十万疋。
懿宗咸通四年七月诏徐州银刀官彳建其中先有逃窜者累降敕旨，不令捕逐。其今年四月十八日，草贼头首已抵极法，其馀徒党，各自奔逃所在，更勿捕逐。僖宗光启元年闰三月诏谕秦宗权近镇制曰：我国家天历自归君临无外十七圣滂流玄泽积润山灵三百年保定鸿基方延运祚其间数缠灾运礻固起凶狂才闻窃命之称已触震雷之怒或腹心生变或骨肉相图近事可明灵诛不漏盖人之共愤乃宗社之储休亦赖中外重臣佐佑薄德大耻既雪小康可期须申诰谕之勤用致绥怀之旨而宗权藩垣攸属倚仗特深章表继来至诚可验而兵戈未戢物论犹疑是生交构之端益惑亲邻之听况位崇将相爵极侯王图功则国祸可平快志而家冤已雪劝忠贞於部伍莫。若率先鉴成败於古今当思释祸犹冒属厌之诫摇怙乱之机。且患难虽繁封疆有制各图侵轶自掇悔尤高浔之下泽州将攻伪帅周岌之窥临汝本利危邦翻为致寇之资盖昧启雠之[C260]得土为他人所有得货财亦他人所资势敌则相倾力均则相忌害莫深於归怨利莫厚於图安况井邑皆空耕桑尽废叹疮痍而未复轸哀痛而难忘。且雒邑通都非列蕃之所并河阳要地亦诸夏之必争。若不制自本朝，岂可公然窃据节旄宠授须俟王人赋税均输合资国用至于封疆邻接续可商议指挥但当还旧尤藉近镇继闻蒲陕已受攻围河外既事於枝梧关中自防於漕转回车或阻奉国逾亏今者先在息兵各令守境爵位幸非爱惜君臣足保初终尚或执迷方知误计。若法制不行於一处即征伐须徇于众情人亦有言理难为党虽万方之罪当责朕躬而九庙之威更凭天力纵以黄巢顷盗宫阙曾会师徒既戮元凶须遵後命所以寝兴念虑诏示殷勤犹期远保宿心不欲便乘众怒山河著誓当明指日之心圣哲好生必用舞干之德伫披深款勉蹈良图。
昭宗以文德元年三月即位十二月蔡州牙将申丛执秦宗权挝折其足乞降诏中使宣谕便以丛权知留後比中使至别将郭杀申丛篡宗权絷送汴州大顺元年六月太原节度使李克用大将权知邢雒兵马留後安建上表请以三州归顺遣中使往劳之乾宁三年八月州王行瑜将盖寓李存信阎铎判官王让李袭吉等并降诏加赐赉。
哀帝天三年十二月两浙奏淮南杨行密伪署宣州都团练观察处置等使检校司徒前守舒州刺史王茂章云：今年正月八日部领首下马步遥投当道其人是淮南第一都将愤以本道凶邪来慕大朝明盛睹兹忠孝合具奏闻者敕曰：王茂章能分逆顺舍彼狂迷弃杨渥之乱邦不同奸险投钱Α之巨镇思贤良既明向国之心颇见立身之道元戎所荐义节昭然须行激劝之规用示奖酬之宠宜授金紫光禄大夫检校太保兼御史大夫。
●卷一百六十六
○帝王部　招怀第四
後唐武皇以大顺二年三月邢州节度使安和建叛入汴军武皇令李存孝定邢因授之节钺时幽州李威与镇州王屡弱中山将中分其疆土定州王处存求援于武皇武皇命存孝侵镇赵之南鄙。又令李存信李存审率师出井陉以会之并军攻临城柏乡李威救至。且议旋师。
乾宁元年五月郓州节度使朱为汴军所攻遣使来乞师武皇遣骑将安福顺安福应安福迁督精骑五百假道於魏州以应之。
三年五月汴人大举以攻兖郓朱朱瑾再乞师於武皇武皇假道於魏州罗弘信许之乃令都指挥使李存信将步骑三万与李承嗣史俨会军以拒汴人存信军於莘与朱瑾合势频挫汴军。
四年九月河中王珂来告急言王拱引汴军来寇武皇遣李嗣昭将兵三千以援之屯於胡壁堡汴军万馀人来拒战嗣昭击退之。
天复三年梁太祖所署昭义节度使丁会以潞州归帝纳之赐甲第於太原位在诸将上。
庄宗初为晋王天八年正月南伐至邢州遣李存璋治械攻城时梁将王檀为邢帅乃约矢飞书谕以祸福曰：天维助顺神亦害盈有道即兴无道即灭昔汉朝中否俄成王莽之妖晋祚中微复起桓玄之祸莫不因缘多难构合异图谓天地可以心欺谓帝王可以力取殊不知雪霜之後寒松验贞翠之姿丧乱之期义士见忠勤之节是故南阳宗室京口英雄皆怀仗顺之谋悉建平勋之策逆温萑蒲馀孽亩亩微民因黄巢将败之秋於白水丧师之後自知势蹙遂乃向明圣朝以方切招怀显行恩渥使从贼将委以齐坛锡全忠之嘉名居夷门之重地尔後连侵四镇累拥双旌非圣朝恩泽不深非圣朝有负此贼而乃结连奸逆攻逼河岐谋害近臣劫迁銮辂终成大逆遂弑昭皇杀戮宗支逼辱妃后万民相顾而扌文泪百辟饮恨以吞声以致神尧万代之基舀入砀山砀子之手人祗痛愤天地惨伤况复自僭逆以来猜狂愈甚忌勋旧则杀伤已尽贪财货则溪壑难盈氏叔琮朱友恭之徒蒋玄晖张廷范之辈罪无毫皆被诛夷王仲师覆族於前刘知俊脱身於後如斯统驭何以扶持稍成瓜李之嫌便中谗邪之口。且镇定两地圣唐重藩皆世嗣山河代分旄钺各以生灵是念封壤求安既拜表以称臣。又竭财而入贡而逆温不察忠瘁潜肆窥图诈称应援之师盗取深冀两郡见利忘义一至於斯欲令天下归心乃至舟中敌国昨镇定大王特差人数径告弊藩予遂统师徒躬来应援逆温已令其将王景仁等七八万众屯据柏乡日令步骑攻围其城终不出斗遂令引退即便前来既落彀中须施毒手东西掩击势。若山摧擒战将二百馀员夺铁骑五千馀匹横尸满野皆龙骧神捷之徒弃甲如山悉长剑银钅仓之类程思权缕陈表本张涛亦备述事机燃董卓之脐何烦再举斩桓玄之首正在此时近。又岐下淮南皆通间使咸期春首同起义师计柏乡之胜捷远闻在两地之戈转急天时人事昭然可知伏以公缑岭名家圣唐勋族因逢国难偶在贼庭当华夷无事之时满朝朱紫傥社稷中兴之後足显勋名予曾高自宪宗朝赴阙以来世荷恩宠敢因此际誓复圣唐必不与砀山田夫同戴天而履地予幕宾王缄仆射九月中凤翔使回刘知俊令公因遗书示兼传密意具述足下相与之分最异他人兼凭附达绢书寻令通送。又累得潞州相公家兄文字及招得魏博子将闻得逆温於公君臣之分已有猜嫌曾於故镇着人密欲窥皆言纪纲不少谋害稍难颇得事机极不虚谬。且公彭门侍中之後鸿勋茂业播在史书岂忍屈节贼庭点盛族转祸为福去就奚安箕子去殷项伯归汉弃骨肉犹称先智全富贵固是良图今三镇严师已及城下敢假丹抱仰达英聪傥蒙俯赐忠言见机知变叶同讨逆兴复圣唐则身与金石齐坚名与天地同固盖以久钦重德是敢先贡直言如明鉴未回丹诚尚阻则长濠巨堑筑室返耕使飞走以无门固展觌而有日。
二月南伐郓州步骑三千自黎阳归国其都指挥使张从楚曹儒谒见帝赐衣袍鞯马额其兵为左右是月命从楚儒为都将俱赐姓李氏从楚改名绍文曹儒曰：绍武。
十三年八月攻邢卫洛磁下之相州节度张筠弃城遁去邢州节度阎宝婴城拒守帝令军士谕以张筠宵遁令降将张温率汴军五百於城下招谕之宝知势危窘援军路绝请以城降帝嘉之进位检校太尉同平章事遥领天平节度东南面招讨等使待以宾礼位在诸将上。
九月梁将戴思远为沧州帅时已定魏博思远势蹙弃州遁走毛璋乘虚据之以城归国因授贝州刺史转辽州。
十四年二月梁将谢彦璋帅众数万逼杨刘城帝自魏州闻之轻骑趣于河下贼军遂垒以自固。又决河水イ漫数里以陷我军我军不得进自破安彦之後其溃亡之卒多啸聚於兖郓山谷间观时胜负有投来者帝以书谕之曰：夫相时达变为智士之良图择福知机盖丈夫之能事故有窜身山谷不处危邦今古攸同豪杰共贯近闻郓州山塞聚徒实繁并是汴雒旧人兖郓奇士见河南之失险知伪数之必亡厌血刃於连年避淫刑於虐主必想元元失所忄匈忄匈无依莫知投足之方未有息肩之地予自去冬亲提虎旅径取杨刘既获通津已谐大计视逆竖而便同机上算梁园而已在彀中谢彦璋营葺枭巢啸聚河上撩虎头而难逃碎首伸螗臂而何暇争锋今则虐使生民决开天堑筑是壅水自固军毛璋本沧州小校营偷生取笑於庸夫作事颇同於儿戏公私涂炭内外分离既板荡以不披固冰消而在即予俯详人事仰察天时既画成谋已图大举控新羁之铁马砺却日之霜戈屈指定期长驱决战誓平国耻须复家仇廓妖於西郊奉中兴於万叶诸君等或中州义士或大国遗民困兵革而不保田园避残酷而深藏溪洞闻余义举计各欢然今既屯聚众多已相统属须自谋画首立功名或则攻取城池便可跨据州县因滋事势以决远图梁寇既西有多虞固不暇分兵东去青兖则无人之境齐郓则丧乱之州彼。若图之必定成事斯为上策不可後时凡有兵机予能应接当俟寰区一统海内为家可於所得封疆遂其富贵之愿苍窘白水予所不期。若守险偷生潜身匿迹终为亡命自弃何多时不再来机须速决长谋远自可择焉自是兖郓群盗往往率众归于行台。
十五年梁河中节度使朱友谦来乞师友谦本名简梁太祖畜为假子以为陕州节度後为河中节度及友弑逆意深不怿友徵之友谦不奉命友令其将韩等将兵攻之友谦乞师於帝帝赴援大败汴军与友谦会於猗氏陈词沥恳愿为附庸帝嘉其忠颇厚待之。
十六年攻下濮阳获其良吏乃下教告谕曹濮百姓曰：干纪乱常人神共怒弑君盗国天地何容激忠良仗顺之心拯黎庶倒悬之急予援从近岁亲举义师每惟戡难之谋所切吊民之患而贼党不分逆顺凭附妖凶唯偷晷漏之生不虑覆亡之祸去秋予暂归宁觐留侍并都贼将王瓒辄渡洪河偷营巢穴不敢前来决战远出交兵闭壁偷安可知羸懦予亲临贼垒率士登城贼遂出营门与吾合战才交锋刃便委干戈戮甲士二万馀人夺铁骑三千馀匹敬千李立之辈已[C260]鼓於军前拱辰侍卫之徒尽横尸於大野所残无几不日翦除料彼友贞难逃钺，岂能保完生聚御捍疆陲予昨径出偏师徇地曹濮闵其蒸庶罹此百殃空多转饷之劳殊失保全之望予示其祸福各择安危勿附贼以亡家须决机而保族。若能自携老幼归我封巡亦议抚绥俾令苏息如怀乡恋土苟免待时则须远避兵锋慎於去就伫平凶鬼冀复乡园其诸军兵士州县长吏等自解围上党对阵柏乡华县交兵杨刘接战亦合谙吾机略可料兴衰何必阿附元凶自贻伊戚不如乡义自卜永图旦旦之怀元元共悉。
十七年秋六月梁将刘尹皓寇同州先是河中节度使朱友谦取同州以其子令德王留务请梁王降节梁王怒不与遂请旄节於帝梁王乃遣刘与华州节度使尹皓帅师围同州友谦来告难帝遣蕃汉总管李存审昭义节度使李嗣昭代州刺史王庭及率师赴援九月师至河中朝夕济梁人不意王师之至望之大骇明日次於朝邑与朱友谦谋迟明进军距梁垒梁人悉众以出蒲人在南王师在北骑军既接蒲人小却李嗣昭以轻骑抗之梁军奔溃追捕二千馀级是夜刘收馀众保营自是闭壁不出数日遂宵遁王师追及於渭河所弃兵仗辎重不可胜计刘尹皓单骑获免未几忧恚发病而卒。
二十年四月庄宗即位制曰：泽潞封疆兄弟之国追思旧绩言念疲民惠在绥怀恩加招抚各仰氵公路镇戍布命宣陈咸令乐业营生无使侵疆为患。
同光元年八月梁行营右先锋指挥使康延孝自高陵津渡剽於临河帝以骑军挑战延孝率百馀骑倒戈来归延孝本晋阳人家世部率少隶太祖军负罪奔於梁渐至偏礻卑性刚烈负气不居人下知贼庭终败来奔帝虚怀引见解御衣金带以赐之翌日赐田宅於邺以为捧日都军使兼南面招讨都指挥使检校司徒守博州刺史时河朔危急延孝至军情稍壮十月己夕卩车驾至汴州梁开封尹王瓒恐惧出城迎降伏地请死帝曰：朕与卿家世密亲兵或阻阔卿时竭心所事人臣之节也。何罪之有乃命复旧职（及诛张汉杰朱辈瓒大忧骇不自安以忧病所有家财相继入贡帝慰谕之终以忧病而卒）。
壬午梁将段凝所部马步军伍万解甲於封丘敕旨令於州城北十里排立俄而凝等率大将先至泥首请死帝慰之曰：伪主诖误卿辈无罪各赐锦袍御马钱帛有差帝出封丘门抚劳兵士欢呼之声殷动天地帝慰之曰：尔等皆吾赤子被贼驱率暴露征行数十年来不安耕织今诛逆孽平一天下自此休兵罢战何乐如之可各复本营馀勿忧惧。
癸巳敕朕亲驱义旅径下伪庭凶雠虽已翦除内外或闻搔扰贵行招谕以示绥怀应诸色官员并宜仍旧勾当当军百姓各自安居永无劳弊之虞共睹平之代如无量之辈扇动人情便仰密加追捕严行处断贵从宁谧当体朕怀是月入雒为雒京留守河南尹张全义羸老不胜拜蹈帝令人掖之临轩慰劳稠沓初全义弃泽州而趋河阳弟全武及家属为我军所得归之太原太祖给赐田宅厚加抚恤天复中密令人通情至是帝重其宿望谓之曰：张侯无恙卿识机知变无繇与我早通卿家弟侄幸复相见全义垂涕谢恩进币马千计谢恩帝命皇子继岌皇弟存纪等弟兄之是同诏曰：叛之则惩服之则舍盖前经奥旨为当代之通规既属纂承是务遵守应旧伪庭位居藩翰任处专城或掌握兵权或捍防边鄙各为其主以全其名既解甲以归明或飞章而送款变通斯睹忠节可嘉其逐处节度观察防御团练等使及诸州刺史监押及伪庭先差出行营将校都监等并须恩诏不议改更仍许。且称旧御当俟别加新命是月伪梁宋州节度使袁相先至觐於玄德殿泥首待罪诏赦之。
十一月梁河中节度使西平王朱友谦自河中至见于玄德殿进金鞍名马帝慰劳加等友谦乞割磁隰依旧为蒲之属郡乃以绛州隶之。又求为安邑解县两池盐使亦许之寻加守太师尚书令进邑至一万八千户西平王如故。又赐姓名继麟兼赐铁券恕死罪。
是月中书奏河南诸方镇节度刺史昭洗之後未有新官每上表章只书姓名未颁涣汗必负忧疑望宣付各降制命以表新恩从之。
二年二月遣左武卫大将军张绍虔押国信宣赐淮南。
五月路州贼首领杨立遣守将韩晖奏表乞行赦宥帝令枢密副使宋唐玉赍敕招抚。
四年二月癸丑中书门下奏伪蜀官员先有赦旨黜降近者员数极多相次到阙并是未承前敕虑抱忧疑宜令御史台具所到官员出身历任三代家状约伪官品秩准前敕次第当拟同正官奏复如是伪蜀将相家属稍多即於山东州府安置如位卑家属少者或是本朝旧人有骨肉见在班行即任便居止或是三川居人愿还本土亦俟三两日放归本处或有本朝曾登科第历任班行材器为众所知可以甄录即续具人才酌量奏拟从之是时伪蜀宰相王锴庾傅表张格皆本朝衣冠之後也。豆卢革韦说素知之既闻归款意欲处之善地故有是条奏以俟其来。
孙彦韬字德光少以勇力闻於乡里唐末朱氏将图革命兼领四镇擢彦韬于伍卒历诸军偏校及朱氏僭窃军锋屡为庄宗所败彦韬北屯河上知大事不济乃间行繇官渡委质来归帝喜而纳之授亲从定捷右厢指挥使。
刘梁贞明末为晋州观察留後庄宗收复汴州来朝在平阳八年日与上党太原之师交斗境上庄宗见而劳之曰：刘侯无恙尔控吾晋阳之南鄙岁时久矣。不早相闻今日见访不其晏欤顿首谢之郊天後复令归镇正授旄节寻有诏改授安远军。
明宗初以天九年领内衙亲兵时周德威攻围幽州刘守光困蹙令元行钦於山北募兵以应契丹时帝攻行钦於山北与之接战矢及帝马鞍既而以势迫来降帝怜其有勇奏隶为假子後因从征恩礼特隆尝临敌擒生必有所获名闻於军中。
天成元年八月以伪蜀开府仪同三司行尚书右仆射兼中书侍郎同中书门下平章事上柱国赵国公食邑五千户张格可金紫光禄大夫检校兵部尚书守太子宾客上柱国仍封南阳县开国伯食邑七百户充三司副使从判三司宰臣任圜所奏请也。
九月幽州奏契丹平州守将伪置幽州节度使卢文进率户口归明所率降户孽畜人口在平州西首尾约七十里十一月镇州。又奏文进所率归业户口蠲免税租三年仍每口给粮五斗是月文进及将吏四百人见赐鞍马玉带衣被器玩钱帛有差仍下制契丹卢龙军节度使检校太尉卢文进辽西飞将蓟北雄才倾以被谗因而避祸虽附茹毛之俗长怀向国之诚将军宁屈于蕃庭校尉终还于汉垒洎予纂绍果卜旋归继飞雁足之书累殄龙庭之寇前冒白刃中推赤心拥塞垣之车帐八千复唐土之民军十万气吞沙漠义贯神明爰降宠章以旌壮节可特进依前检校太尉同中书门下平章事使持节滑州诸军事守滑州刺史充义成军节度滑濮管内观察处置等使仍封范阳郡开国侯食邑一千三百户兼赐推忠翊圣保义功臣。
二年十月汴州节度使朱守殷闭州城拒命帝亲平之辛丑德音曰：卫生亡躯摧凶效命偶徇胁从之势终怀忠荩之诚首议向明理宜行赏昨车驾初到城下之时有将士率先开门及城下朝见宜令石敬瑭奏闻当与甄酬。
三年四月制夫忠而能力盖臣子之嘉猷赏不逾时乃君亲之大义其有一心奉国万里勤王宣至化於遐陬振威声於异俗宜升宠秩式示优恩竭忠建策兴复功臣东南面行营副招讨使宁江军节度观察等使光禄大夫检校司徒使持节都督夔州诸军事守夔州刺史西方邺壮节挺生英材间出居家克孝事主能忠总锐旅以遄征飞捷书而荐至一日千里复峡内之土疆七纵七擒荡荆门之妖近令偏将径取敌城运筹之智神输破竹之威电速渐平兔穴当覆枭巢方坚倚仗之诚宜降褒崇之命俾兼为保益重殿邦既虎踞於上流伫鲸吞于下濑於戏功名既立节义弥高鼎钟方示於镌铭纶宁烦於训诫唯期带砺永协龙可检校太保使持节都督夔州诸军事守夔州刺史宁江军节度观察等使。
十月戊午契丹署平州刺史张希崇将麾下八十馀人归阙见于玄德殿便召赴宴例加赏赐希崇幽州人舀蕃岁久契丹署于平州至是杀其蕃兵率平营人户来归。
四年二月丁亥夏州行营都监安重益率师赴西军时夏州李仁福身亡其子彝超擅称留後诏州药彦稠总兵赴夏州至此因降敕书晓谕夏绥银宥等州将吏百姓曰：近据西北藩镇闻奏定难军节度使李仁福薨变朕以仁福自分戎阃远镇塞垣威惠俱行忠孝兼著当本朝藩越之後及先皇兴创之初或大凶徒或遥尊圣主夙夜每勤于规救始终罔怠於倾输爰今眇躬益全大节协和群敌惠养蒸民致朕端拱无为修文偃武赖彼统临有术远肃迩安委仗方深凋殒何早忽窥所奏深怆予怀不朽之功既存於社稷有馀之庆宜及於子孙但以彼蕃地处穷边每资经略厥子年才弱冠未历艰难或亏驾御之方定启奸邪之便此令嗣袭贵示优恩必。若践彼危机不如置之安地其李彝超已除延州节度观察留後前延州节度使安从进却除夏州节度留後各降宣命指挥使勤赴任但夏银绥宥等州最居边远久属乱离多染夷狄之风少识朝廷之命既作当於移易宜普示於渥恩应夏银绥宥等州管内罪无轻重常赦所不原者并公私债负残欠税物一切并放兼自刺史以下指挥使押衙以下皆勒仍旧勾当及与各转官资宜令安从进到日倍加安抚连具名衔分析闻奏朕自总万机难引一德内安华夏外抚夷狄先既怀之以恩後必示之以信。且如李从宝之守岐陇疆土极宽高允韬之镇延甲兵亦众咸能识时知变举族来朝从取则见领大梁允韬则寻除钜鹿次其昆仕并建节麾下至将僚悉分符竹。又。若王都之贪上谷李宾之吝朔方或则结构契丹偷延旦夕或则依凭党项窃据山河罔禀除移唯谋依拒比及朝廷差命良将徵发锐师谋悉万全战皆百胜才兴讨伐己见覆亡数万骑之契丹只轮莫返几千族之党项一鼓俄平寻拔孤城尽诛群党无远无近悉见悉闻何必广引古今方明利害只陈近事聊谕将来彼或要覆族之殃则王都李宾足为鉴戒彼或要全身之福则允韬从取可作规绳朕设两途尔宜自择无贻後悔有玷前修今以天命初行人情未定或虑将校之内亲要之间幸彼幼冲恣其荧惑遂成骚动致累人灵今特差州节度使药彦稠部领马步兵士五万人骑送安从进赴任兼以别降宣命严切指挥安从进等委其训戒师徒参详事理从命者秋毫勿犯违命者全族必诛先令後行有犯无舍更虑孤恩之辈乐祸之徒居安则广造异端贵令扰乱临难则却谋相害自要功勋宜令李彝超体认朕怀宣谕彼众无听邪说有落奸机宣布丁宁咸令知悉。
六月权知京南节度高从诲上章乞许自新重修职贡初从诲父季兴以请峡内三州事据城阻命缮甲缔结枭夷从诲屡谏不从及王师问罪孔循令门客李见季兴谕以祸福季兴悖慢不逊从诲俟其有间私与曰：令公性强不能远图此事予尝号泣言之竟未听从然予之操心必不负于国家苟王师退舍圣上许其改图予必可致令公首过公为予言于朝执至是季兴卒从诲屡遣使致书于湖南襄阳帅请上章保明愿垂昭洗先是襄湖表章交至至是从诲复自上章首罪帝曰：先臣叛命不预从诲事可待之如初。
长兴元年九月淮南降将海州马步军都指挥使王传极率黑都兵士七百三十五人见于内殿各赐鞍马衣段钱帛袍带有差。
三年三月辛丑以淮南降人润州观察巡官严泽为亳州谯县令仍赐绯。
晋高祖天福二年二月敕闻访诸道州府等昨以朝廷近有指挥搜罗官健震惊户口搔动乡原致彼编不思乐业结集徒伴藏避山林其间亦有接便为非率意行劫事不获已想非故心今既国步晏宁春事兴作宜行告谕各便归还但务耕农况无徭役切虑有无知之辈惧罪不归顷示条流冀令安静限敕到後与量地里远近与限各令复业已前为非一切不问如限内不来者其物业许邻近人请射承佃或有不忍招携尚行偷劫者一听居停及邻人密来陈告便许占射贼人物业充赏如贼无物业即与逐处指挥每告一人即与赏钱二十贯文如至十人已上更赐银鞍辔马一匹此外并依所告得人数支与赏钱仍据所愿稳便处与补职安排委逐处长吏遍下管内令於山谷道口津渡如法粉壁晓谕仍不时差人四向专切招携如是不能悛改尚务结集者委逐处差兵掩杀。
七月敕昨者魏府帅臣忽与狂悖河阳兵士小有惊搔已各命於讨除伫尽平於巢窟军兴之际贼计多奸时发细人潜赍猎弹意在离间上下点污忠良朕固无疑人何怀惧近闻尹晖忽然出外不赴朝参。又娄继英误有传闻亦兹潜匿。且尹晖娄继英位居班列事合审详不谓此特偶乖斟酌朕情深轸悯恩在矜宽专遣招携时议释放各委家人诸处招唤出来却令如旧一切不问此後诸处收捉到奸细文字等其捉事人依旧支给优赏其细人画时处斩文字当处焚伤冀表推诚免令惑众布告中外咸使闻知仍付所司晖魏州人也。少以勇健事连帅杨师厚为爪牙庄宗并其弟为小校从战河上每於马前步斗有功庄宗即位连改诸军指挥使明宗天成後领数郡刺史应顺中王师讨潞王於岐下晖与杨师权首归潞王潞王约以邺园授之潞王即伪位帝入雒尝遇晖通衢晖上马横鞭揖帝帝甚怒之及因朝谒谓伪主曰：尹晖常才以归命稍先陛下欲令出镇名藩外论皆云：不当伪主乃授应州节度帝即位改西卫将军时延光以晖失意密使人以荣利舀之晖惧氵公汴水欲奔归淮南未出王畿为人所杀继英未详何许人也。事伪梁历为内职唐庄宗朝历诸卫将军出为绛州刺史明宗天成中改冀州北面水陆转运使旋移耀州团练使入为执命转左监门卫上将军继收怀州金州加检校太保帝即位复居西卫至是以有弟为魏州子城都虞候故延光使人诱焉继英不自安逃许州匿於所亲温延沼弟以继英有女嫁延沼之故也。竟不为温氏兄弟所容知张从宾据泥水叛命继英往依之寻为杜重威所擒送阙枭首北市焉继英有子曰：德怀为万全令蒲中连帅安审信械而奏之寻有敕追毁所授告亦释之以继英因匿身不容本非为逆故也。是时杨光远讨范延光於邺送贼军都头王洪等十人至大宁宫前并释放。
三年三月诏送箭书二百遣杨光远射入贼城除范延光并不为罪。
八月帝以范延光据邺城攻之经岁不下以师老民劳思解其役遣谒者入谓之曰：卿即危蹙败在朝夕。若能返掌转规改节归我我当以大藩处之如降而杀之则何以享国明明白日可质是言因赐铁券改封高平郡王镇天平延光谓门人李式曰：主上敦信明义言无不践许之不死则不死矣。因彻去守备素服请降。
十月制七萃师徒五营吏士偶因罪累遂至逋逃念曾效於忠勤宜显行於招诱自用军巳来应有诸军及军色如罪外军诸处人等限一百日内许所在陈千并不部罪却兴收管如限内不出复罪如限内不出复罪如旧诸州府应有见禁此色人家口骨肉并徒释放。
五年五月安州节度使李金全叛归淮南命马全节以汴雒汝郑郓宋陈蔡曹濮周唐之兵诗之帝使供俸官刘颜瑶驰诏论李金全日连藩都获三载一更古之制也。嗣守世及则劳役不均朕俾全节代卿将授卿以重领何犹豫荧惑而有异图近览复州上言云：东陵洄口官渡三戍皆称江下鸠集水军大发楼橹与卿应接。又贾贞蔡进等咸以蜡书章表来投阙庭故旋命六将徵兵三万如能转负从顺朕亦待尔如初予之食言何以享国。若其迷途不返即聋从昧则夷宗覆族良可哀也。
六月淮南伪安州节度使李承裕率众大掠辇其资货而夜遁擒其监军杜光业及部下将毛孙厚吕太徐引李仲福等五七百人露布诣阙帝曰：此等何罪乃以所获之马与器币资装丰厚而赐之及待以馆光业等无不仰天感激涕泣请死帝终不戮一人悉放还之。
六年八月制曰：天覆地载无所不容改过自新於斯为美应亡命山泽负罪潜匿者并放罪招携各令归业所在切加安抚如过百日不出首复罪如初。
十一月襄州投来将士三百馀人到阙宣付侍卫司安排其首领赐衣帛有差。
七年正月镇州安重荣伪署深州刺史李从祯指挥使张仁希并都头十将长行共九十七人先归降到阙见赐衣物有差寻仍押赴镇州。
少帝开运二年宣收降到泰州刺史晋庭谦军州官吏以下至行宫前敕令释缚赐晋庭谦器帛鞍马银带公裳。又赐录事参军李崇义司法参军张唯谏清苑主簿李正佑部署指挥使刘继晖器帛有差。
  </div>
  <div class="pagination">
   <a href="册府元龟_page134.html">
    上一页
   </a>
   <span>
    ...
   </span>
   <a href="册府元龟_page130.html">
    130
   </a>
   <a href="册府元龟_page131.html">
    131
   </a>
   <a href="册府元龟_page132.html">
    132
   </a>
   <a href="册府元龟_page133.html">
    133
   </a>
   <a href="册府元龟_page134.html">
    134
   </a>
   <span class="current-page">
    135
   </span>
   <a href="册府元龟_page136.html">
    136
   </a>
   <a href="册府元龟_page137.html">
    137
   </a>
   <a href="册府元龟_page138.html">
    138
   </a>
   <a href="册府元龟_page139.html">
    139
   </a>
   <a href="册府元龟_page140.html">
    140
   </a>
   <span>
    ...
   </span>
   <a href="册府元龟_page136.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
