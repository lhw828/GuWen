<!DOCTYPE html>
<html>
<head>
    <meta charset="UTF-8">
    <title>元和姓纂 - 第 14 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 14 页/共 45 页</h1>
    <div class="content">　　河南　官氏志侯莫陈氏改为陈后魏汾州刺史长虵公陈绍生宏唐泉州刺史龙川公陈贺畧端州首领也
　　秦
　　颛顼嬴姓秦后伯益裔孙非子周孝王封之秦陇西秦亭是也至始皇灭六国子婴降汉子孙以国为氏又鲁有秦堇父生丕兹及秦祖秦冉秦非并仲尼弟子汉有颍川太守秦彭
　　太原　状称晋太常博士秦秀之后裔孙生行其行师行其渭州刺史曽孙守库部郎中同州刺史生昌舜行师右监门大将军生无害桂州都督安南公也齐郡　状称秦彭之后裔孙瑶之曾孙景通通子晔并太子洗马崇贤学士
　　鄜州洛川县　唐州刺史秦孝言状云彭后生怀洛相如怀洛兵部郎中相如吏部郎中
　　河内　武徳状云彭后唐金部郎中叔恂生善丕都官员外郎
　　辛
　　姒姓夏后启别封支子于莘莘辛相近遂为辛氏左传周太史辛甲【案刘向别録云辛甲故殷之臣事纣去至周文王以为公卿而封其长子汉艺文志道家有辛甲二十九篇又左传有辛甲为太史命百官箴王阙者是也】辛伯辛俞美为昭王友秦有将军辛腾家中山苦陉曽孙蒲汉有辛武贤
　　陇西狄道　辛蒲以名家汉初徙陇西至破羌将军武贤生庆忌左将军光禄大夫常乐公五代孙孟兴二子恩殷恩生子焉子焉生寅裕元孙顔生猷懿猷孙巨明后魏侍中生显崇雍州刺史显崇生元忠庆之元忠青州刺史平阳伯生廸隋龙州刺史廸生徳本唐黄州刺史平桑公庆之周度支尚书秘书监曽孙源【案唐世系表源作道源】监察御史生思礼邵州刺史风元孙义感驾部郎中懿生宗宗生安国季超安国曽孙慤北齐都官尚书生文粲凤州刺史季超孙豁生昻政寛昻周潼州总管繁昌公政生肇肇生茂将右丞侍中茂将生希业驾部郎中寛生谞中书舍人寅孙晏次子迁六代孙彦隋礼部尚书任城公孙处俭处仁处元处俭中允处仁生曜卿侍御史处元屯田郎中裕五代孙晁生敬宗阐季恭敬宗曽孙术北齐吏部尚书生衡虞【案唐世系表衡虞作衡卿】唐太常丞衡虞生郁礼部侍郎敬宗次子灵寳曽孙公义隋司大夫生亮融亮唐侍御史融户部员外郎阐元孙寳刚生兴暠兴生澄良澄生元庆元同元庆生怡諌职方员外郎夀州刺史元同户部员外郎良礼部侍郎生元道比部郎中元道生广嗣长儒广嗣礼部侍郎生恒晋长儒都官郎中生咸暠曽孙利涉度支员外郎季恭曽孙生悬君昌悬生崇堦施州刺史君昌魏州刺史生崇礼工部郎中崇敏兵部郎中崇礼生道瓘度支郎中殷十代孙子馥生徳源北齐中书舍人聘陈使隋蜀王谘议孙元驭刑部郎中孙烈库部员外郎子焉少子胥十四代孙义元唐洛州司兵曽孙如璿遂昌令生秘汝州刺史殷孙普后晋有侍郎勉七代孙西魏五原公元孙瑜唐将作丞胥十代孙纂后魏西荆州刺史弟蕃生子玑工部侍郎子玑生徳琏唐隰州温泉丞天寳进士辛平生恽殿中侍御史大厯都官郎中辛升之访未获周河中总管宿国公辛威居抱罕称庆忌后孙宏亮右武卫大将军堂弟有道秘书郎唐右监门将军辛万福状云与良同承晋侍中奭福孙知防光禄少卿后魏扶风太守辛明状云庆忌之后曽孙文陵左武大将军并洛二州长史长山公孙嗣本左领将军弟光嗣温恭本生昱通事舍人本侄巢父果州刺史生本侄万年县丞【案此有脱悮】金城左卫郎中辛养代居兰州
　　金城　状庆忌后生怀节怀节生言都水使者言生云京云果云晁京升云京大原尹河东节度检校右仆射平章事金城郡王生浩液溶秘兴州刺史云果湖南观察兼御史大夫生晟太子中允云晁京升并开府
　　蓝田　唐库部员外郎辛承业
　　天水　周有项亶赐姓辛氏生偃武唐洺州刺史生义同屯田郎中
　　甄
　　虞舜陶甄河滨因以为氏或音坚汉末太保为中山着姓【案汉有太保甄邯生丰为司徒此太保下脱邯名】唐庐陵令【案此有脱悮】中山　无极邯六代孙逸后汉上蔡令女为魏文帝皇后生明帝后追封安城侯逸子严【案魏志严作俨】孙畅畅生绍绍生述六代孙元成梁吏部尚书生诩诩曽孙懐素唐庐陵令邯裔孙頴頴元孙霞北齐将作大匠曽孙元度唐常州长史頴孙凝凝生琛后魏吏部尚书元孙善
　　济北　称邯后自中山徙焉至鸿为扶沟令又居许州生权立言权有文学隋朝散大夫立言员外散骑常侍
　　河南　官氏志郁原甄氏改为甄氏
　　申
　　姜姓炎帝四岳之后封于申号申伯周宣王元舅也时有申公巫臣申包胥申亥韩有申不害着汉书【案阮孝绪七略不害着申子三篇此汉书字误】汉有申廵石赵有申钟为司徒魏郡　申钟后为着姓裔孙徽后周北海公生靖郴国公生宁唐考功员外郎
　　丹阳　状称申不害之后陈有南徐州申禺禺八代孙堂搆唐虞部员外生稷
　　仁
　　姓苑云彭城人
　　神
　　风俗通云神农氏之后汉有骑都尉神曜
　　琅琊　姓苑云今琅琊有神氏
　　新
　　出自荀氏新稚穆子之后别为新氏
　　堇
　　鲁大夫堇父之后生丕兹
　　宾
　　左传齐大夫宾湏无周宾起为王子朝傅
　　频
　　风俗通云汉有酒泉太守频畅
　　邠
　　周太王居邠支孙氏焉
　　茵
　　姓苑云人姓
　　申屠
　　周幽王后申氏兄申侯之后支孙居安定屠原因以为氏一説云申徒狄夏贤人后音转改为申屠氏或云申屠楚官号也
　　梁国　汉丞相故安侯申屠嘉扶风茂陵人七代孙刚后汉太中大夫尚书令
　　陈留　后汉徴士申屠蟠字子龙地官郎中秘书少监申屠防
　　申徒
　　风俗通云本申屠氏随音改为申徒尸子云狄夏贤也汤以天下让狄以不义闻已自投于河庄子申徒嘉兀者郑人也汉有西屏将军申徒建
　　申鲜
　　左传齐有申鲜虞汉有中谒者申鲜洫
　　辛相
　　英贤传楚大夫辛相之后汉有河间相辛相通
　　宾牟
　　礼记鲁有宾牟贾孔子时人
　　十八谆
　　荀
　　周文王第十七子郇侯之后去邑为荀晋有林父生庚裔孙况
　　颍川　颍隂人也况十一代孙遂遂子淑字季和生俭绲靖爽号八龙【按荀彧子八人张璠汉纪曰俭绲靖焘诜爽肃□此脱四人】俭生悦绲生彧彧生恽颛侯祭【按彧谥敬侯子恽嗣侯官至虎贲中郎将此颛侯祭三字有脱误】爽曽孙朂朂生藩藩生厯汉魏晋位并髙彧元孙崧晋録尚书生羡徐州刺史开元有郿县尉荀轲许州人云彧后侄尚书工部员外【案此下有脱名】
　　郇
　　周文王第十七子郇侯之后
　　钧
　　风俗通楚大夫元钧之后汉有御史钧喜
　　春
　　风俗通云楚相黄歇号春申君子孙氏焉
　　淳于
　　风俗通曰春秋时小国也一号州淳于公元和初避上嫌名改于氏
　　济北　始皇时愽士淳于越史记太仓公者善医临淄人姓淳于名意又有扶风卫尉定陵侯淳于长后汉有侍中淳于泰晋有淳于智善易为司马都督唐登州判官巢国公淳于难以本州归国
　　防稽上虞　列仙传有淳于斟字叔孙
　　十九臻
　　莘
　　夏后启支子封莘因氏焉音转为辛
　　二十文
　　文
　　风俗通云周文王支孙以谥为姓
　　庐江　汉有蜀郡太守文翁居庐江舒县裔孙州刺史文钦又居谯郡奔吴为幽州牧谯侯生鸯又后将军文聘文頴注汉书开元太学博士文元忠
　　云
　　缙云氏之后
　　河南　后魏书官氏志宥连氏改为云氏状称本姓赫连夏主敖云太子璝生袖后魏太武改为云氏袖孙光禄北齐中书监广阳公
　　定兴　唐右武卫大将军归徳公生师徳师端师徳右威将军生宏善宏暕宏善驾部郎中宏暕主客郎中师端左武卫大将军顺阳公生宏允汾州刺史宏业汝州刺史端侄昌左金吾大将军陇西公也
　　员
　　前凉録安夷人员平金城人员敞大夏人员仓景唐吏部郎中员嘉靖华隂人盖其后也
　　平凉　水部郎中员半千状云本姓刘氏彭城绥舆里人宋宗室营陵侯刘遵考子起居部郎中疑之后宋亡因背刘事魏太武以忠谏比伍员改姓员氏赐名懐逺官至荆州刺史逺六代孙半千唐右谕徳陜州刺史自隋末又居临汾半千生叔俨叔俨生太一太一生锡结锡越州刺史结生防侍御史防生岘叔岘刑部郎中叔秘书郎生嶷
　　芸
　　风俗通晋大夫芸贤见战国防
　　云
　　风俗通祝融之后
　　平陵　汉有谏议大夫云敞
　　河南　官氏志牒云妘氏改为云氏
　　军
　　冠军侯之后因以为姓
　　薫
　　姓苑云人姓
　　闻人
　　风俗通云少正卯鲁之闻人其后遂以闻人为氏汉有太守闻人通沛人治后氏礼
　　沛国蕲县　后汉书闻人敬伯沛人太仆闻人生普河东太守普生袭再为太尉梁有闻人蒨诗入玉台集
　　军车
　　代北姓









</div>
    <div class="pagination">
<a href="元和姓纂_page13.html">上一页</a><span>...</span><a href="元和姓纂_page9.html">9</a><a href="元和姓纂_page10.html">10</a><a href="元和姓纂_page11.html">11</a><a href="元和姓纂_page12.html">12</a><a href="元和姓纂_page13.html">13</a><span class="current-page">14</span><a href="元和姓纂_page15.html">15</a><a href="元和姓纂_page16.html">16</a><a href="元和姓纂_page17.html">17</a><a href="元和姓纂_page18.html">18</a><a href="元和姓纂_page19.html">19</a><span>...</span><a href="元和姓纂_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
