<!DOCTYPE html>
<html>
<head>
    <meta charset="UTF-8">
    <title>喻林 - 第 86 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 86 页/共 195 页</h1>
    <div class="content">　　初一灶无实乞于邻测曰灶无实有虚名也【太经第四灶】上九明珠弹于飞肉其得不复测曰明珠弹肉费不当也【太经第四唐】
　　初一去此灵渊舍彼枯园测曰去此灵渊不以谦也【太经第五去】
　　次三割鼻食口丧其息主测曰割鼻丧主损无荣也【太经第六割】
　　次五大爵将飞拔其翮毛羽虽众不得适测曰大雀拔翮不足赖也【太经第六将】
　　今齐王失士而求诸侯是何异于失网而求鱼乎【天禄阁外史将才】
　　镜明见人之首而人不推镜破之而扢以锡摩以白旃是説镜之明已也士有明已者陈已之短欲令长之以去其病而不德之反欲杀之是恶士之明已也【吕氏春秋逹郁解】
　　言桂蠧食芬香居髙显不知留止妄欲移徙则失甘美之木亡其处也以言众臣食君之禄不建忠信妄行佞谄亦将失其位丧其所也【王逸注楚辞七諌】
　　神鸟至则众鸟集从今反鸮往处之故惊而鸣也【王逸注楚辞九思】
　　名山宜神鸟处之犹朝廷宜贤者居位而今惟小人故云鸮萃之也【王逸注楚辞九思】
　　江离兮遗捐忠正之士弃山林也辛夷兮挤臧仁智之士抑沉没也【王逸注楚辞九怀】
　　昔仓梧丙娶妻美而以与其兄欲以为让也则不如无让焉尾生与妇人期于水边水暴至不去而死欲以为信也则不如无信焉叶公之党其父攘羊而子证之欲以为直也则不如无直焉陈仲子不食母兄之食出居于陵欲以为洁也则不如无洁焉宗鲁受齐豹之谋死孟絷之难欲以为义也则不如无义焉【徐干中论贵言】
　　君子既有贤才又卜其居复顺积德乃享元吉犹夫良农既怀善艺又择沃土复加耘耔乃有盈仓之报耳今见愚民不能得福于吉居便谓宅无善恶何异覩种田之无十千而谓田无壤塉耶良田虽美而稼不独茂卜宅虽吉而功不独成相须之理诚然【嵇中防集难宅无吉凶摄生论】且鲍肆自玩而贱兰茝犹海鸟对太牢而长愁文侯闻雅乐而塞耳【嵇中防集答难养生论】
　　此何异识时雨之生物因垂拱而望嘉谷乎【嵇中防集难宅无吉凶摄生论】
　　何异诣老空耕石田而望千仓之收用力虽尽不得其所也所谓适楚而道燕虽良马而不到非行之不疾然失其道也【抱朴子内篇勤求】
　　不知彼之求仙犹临河羡鱼而无网罟非河中之无鱼也【抱朴子内篇释滞】
　　探燕巢而求鳯卵捜井底而捕鳝鱼虽加至勤非其所有也【抱朴子内篇释滞】
　　谤讟不可以巧言弭实恨不可以虚事释释之非其道弭之不由理犹懐氷之遣冷重罏以却暑逐灮以逃影穿舟以止漏矣【抱朴子外篇博喻】
　　彍棘矢而望髙手乎渠广防疲驽而求继轨于周穆放斧斤而欲双巧于班墨忽良才而欲彛伦之攸叙不亦难乎【抱朴子外篇名实】
　　夫冥山在乎北极而南行以观之至仁在乎无亲而仁爱以言之故郢虽见而愈远防山仁孝虽彰而愈非至理也【郭子注荘天运】
　　莫知反一以息迹而逐迹以求一愈得迹愈失一斯大谬矣【郭子注庄缮信】
　　运屈而恚天辱至而怨人是以火焚而怨燧人溺井而尤伯益【刘子言苑】
　　亦何异救饥而与之珠拯溺而投之玉乎【刘子随时】
　　天由其时人由其道非时之夏望之不可见非道之正行之不可至【子法言注寡见】
　　采庶子之春华忘家丞之秋实【李善注文选陆韩卿答内兄希叔诗】采薜荔兮水中搴芙蓉兮木末【文选屈原湘君歌】
　　或益之以浍而泄之以尾闾欲坐望显报者【文选嵇康养生论】
　　夫土之有川犹人之有口也治土而防其川犹止儿啼而塞其口岂不遽止然其死可立而待也【补文选贾让治河奏】驾蹇驴而无防兮又何路之能极以直鍼而为钓兮又何鱼之能得【广文选东方曼倩哀命】
　　舟登陆其焉济轮涉渊而无迹【广文选陆士龙纡思】
　　譬享海鸟以醇醪嘉膳栖林狖以崇楹曽拱茍非其实立有惊怖【艺文类聚人部言志书】
　　火在井中不能烛远目在足下不可以视近【太平御覧天部三上】为千金之裘而与狐谋之其皮不可得【太平御覧服章部裘】易传曰当雷不雷阳德弱也【初学记天部雷】
　　鲁哀公问仲尼曰春秋之记曰冬十二月霣霜不杀菽何为记此仲尼对曰此言可以杀而不杀也夫宜杀而不杀桃李冬实天失道草木犹犯干之而况人君乎【困学记闻卷六春秋】
　　陛下何爱其羽毛而踈其骨肉【何氏语林箴规】
　　暮世之治病也则不然治不本四时不知日月不审逆从病形已成乃欲微鍼治其外汤液治其内粗工凶凶以为可攻故病未已新病复起【黄帝素问内经移精变气论】
　　弃正从蹊径欲疾阏不通盲者不柱杖聋者听宫商【同契】
　　亦犹和胶补釡以钢涂疮去冷加氷除热用汤飞舞蛇终不可得【同契】
　　今遇是道法宝城不应取此虚伪之物譬如商主遇真宝城取诸瓦砾而便还家【元阳妙经卷十】
　　如彼愚人晻入空山觅天子绶【灵宝通微经】
　　夫生人之所为大患莫急于疾疾而不治犹救火而不以水也【华阳陶隠居集】
　　譬如有人执杖和怨负水求火勤苦积纪终不能得【玉清经道化四夷品】
　　失吾生道如鸟失翼亦犹济人忘其船筏遥想彼岸无由得度【玉清经法印品】
　　譬如草木远离地水定不虚生【玉清经法印品】
　　譬如王子舍其父王更就余人求为太子决不可得【波罗蜜多经卷五百六十九】
　　譬如犊子若欲须乳必依其母若就余牛则不可得【波罗蜜多经卷五百六十九】
　　梵志欲游人间语小儿曰我有少缘欲暂出行汝善守防此火慎勿使灭若火灭者当以鑚鑚木取火然之具械勅已出林游行梵志去后小儿贪戏不数视火火遂便灭小儿戏还见火已灭吹灰求火不能得已便以斧劈薪求火复不能得又复斩薪置于中捣以求火又不能得尔时梵志于人间还诣彼林所问小儿曰吾先勅汝使守防火火不灭耶小儿对曰我向出戏不时防视火今以灭复问小儿汝以何方便更求火耶小儿报曰火出于木我以斧破木求火不得复斩之令碎置于臼中杵捣求火复不能得时彼梵志以鑚鑚木出火积薪而然告小儿曰夫欲求火法应如此不应破薪杵碎而求【长阿含经卷七】
　　犹人求火以湿木为母以湿鑚鑚彼人如是为得火不答曰不也所以者何彼以湿鑚鑚于湿木是故不得【中阿含经卷二十】
　　犹如有人欲得酥者以器盛水以抨抨之必不得酥所以者何以邪求酥谓抨水也【中阿含经卷四十五】
　　犹如有人欲得油者以榨具盛沙以冷水渍而取压之必不得油所以者何以邪求油谓压沙也【中阿含经卷四十五】譬如明目士夫求坚固材执持利斧入于山林见大芭蕉树牖直长大即伐其根斩截其锋叶叶次剥都无坚实【杂阿含经卷十】
　　譬如小火欲令其然増以樵炭非为増炭令火灭耶【杂阿含经卷二十七】
　　譬如炽火欲令其灭足其干薪岂不令火増炽然耶【杂阿含经卷二十七】
　　犹若有人身中毒箭彼亲属慈愍人欲令安饮欲饶益之求索除毒箭师于是彼人作是念我不际箭要知彼人己姓是字是像是若长若短若中若黑若白若刹利族若婆罗门族若居士族若工师族若东方南方西方北方谁以箭中我我不除毒箭要当知彼弓为是萨罗木为是多罗木为翅罗鸯掘梨木我不除毒箭要当知彼筋若牛筋若羊筋若犛牛筋而用纒彼弓我不除毒箭要知彼弓弝为白骨耶为黒棘耶为赤棘耶【箭喻经缘三】如卖鍼人至鍼师门欲求卖鍼终不可售【别释杂阿经卷十四】譬如有人以炭画日言相似者无有是处【大乗造像功德经卷上悲九】
　　昔有国王有一好树髙广极大常有好果香而甜美时有一人来至王所王语之言此之树上将生美果汝果能食不人答王言此树髙广虽欲食之何由能得即便断树望得其果既无所获徒自劳苦后还欲竪树已枯死都无生理世间之人亦复如是如来法王有持戒树能生胜果心生愿乐欲得果食应当持戒修诸功德不解方便反毁其禁如彼伐树复欲还活都不可得【百喻经卷上】昔有痴人往大池所见水底影有真金像谓呼有金即入水中挠泥求觅疲极不得还出复坐须臾水清复现金色复更入里挠泥更求觅亦复不得其父觅子得来见子而问子言汝何所作疲困如是子白父言水底有真金我时投水欲挠泥取疲极不得父看水底真金之影而如此金在于树上所以知之影现水底其父言曰必飞鸟衔金着于树上即随父语上树求得【百喻经卷下】昔边国人不识于驴闻他説言驴乳甚美都无识者尔时诸人得一防驴欲捋其乳诤共捉之其中有捉头者有捉耳者有捉尾者有捉脚者复有捉器者各欲先得于前饮之中捉驴根谓呼是乳即便捋之望得其乳众人疲厌都无所得徒自劳苦空无所获为一切世人之所嗤笑【百喻经卷下】
　　二行増痴无益故如人风病服麨药【三昧法门经卷下】
　　如截耳欲着交露珰【四阿含暮妙觧借五】
　　所求不以道不识事缘如角求乳无明覆故【大智度论卷二十三】
　　如人能食一斛饭从有一斗者索欲以除饥是不能除【大智度论卷四十一】
　　如人欲得坚实好木舍其根茎而取枝叶虽是木名而不中用【大智度论卷四十一】
　　如人手垢还以垢洗云何得净【大智度论卷九十五】
　　譬如痴犬有人打掷便逐瓦石不知寻本【大荘严经论卷二偈】南路求燕北辕首楚以斯适道千里而遥【明集十】
　　夫饰柜贸珍曜夜不售所谓驰走灭迹跳动息影焉可免乎【明集折夷夏论】
　　昔有一人欲得王意问余人言云何得之有人语言若欲得意王形相汝当效之此人见王眼曘便效王曘王问之言汝为病耶为着风耶何以眼曘其人答王我不病眼亦不着风欲得王意见王眼曘故效王也王闻是语即大瞠恚使人加害摈令出国【法苑珠林卷五十三】
　　昔有愚人煮黑石蜜有一富人来至其家时此愚人取石蜜浆为富人煮即于火上以扇扇之望得使冷傍人语言下不止火扇扇不已云何得冷尔时人众悉皆嗤笑【法苑珠林卷五十五】
　　听神
　　天道远人道迩待蓍而袭求福之末也颠蹶望拜而谒焉其待则薄矣【子华子北宫意问】
　　然则有鬼乎曰有沈有履灶有髻戸内之烦壤雷霆处之东北方之下者陪阿鲑蠪跃之西北方之下者则泆阳处之水有罔象丘有崒山有防野有彷徨泽有委蛇【庄子逹生】
　　日月食而救之天旱而雩卜筮而后决大事非以为得求也以文之也故君子以为文而百姓以为神以为文则吉以为神则凶【荀子天论篇】
　　人处疾则贵医有祸则畏鬼圣人在上则民少欲民少欲则血气治而举动理举动理则少祸害夫内无痤疽瘅痔之害而外无刑罚法诛之祸者其轻恬鬼也甚故曰以道莅天下其鬼不神治世之民不与鬼神相害也故曰非其鬼不神也其神不伤人也【韩非子解老】
　　初时者魏数年东乡攻尽陶卫数年西乡以失其国此非丰隆五行太一王相摄提六神五括天河殷抢嵗星非数年在西也又非天缺弧逆刑星荧惑奎台非数年在东也故曰防鬼神不足举胜左右背乡不足以専战然而恃之愚莫大焉【韩非子饰邪】
　　世俗言曰飨大髙者而彘为上牲死人者裘不可以藏相戏以刃者太祖軵其肘枕戸橉而卧者鬼神蹠其首此皆不着于法令而圣人之所不口也夫飨大髙而彘为上牲者非彘能贤于野兽麋鹿也而神明独飨之何也以为彘者家人所常畜而易得之物也故因其便以尊之裘不可以藏者非能其绨绵曼帛温暖于身也世以为裘者虽得贵贾之物也而不可于后世无益于死者而足以养生故因其资以詟之相戏以刃太祖軵其肘者夫以刃相戏必为过失过失相伤其患必大无渉血之讐争忿鬭而以小事自内于刑戮愚者所不知忌也故因太祖以累其心枕戸橉而卧鬼神履其首者使鬼神能化则不待户牖之行若循虚而出入则亦无能履也夫户牖者风气之所往来而风气者阴阳粗觕者也离者必病故托鬼神以伸诫之也【淮南子汜论训】信鬼神者失谋信日者失时何以知其然夫贤圣周知能不时日而事利敬法令贵功劳不卜筮而身吉谨仁义顺道理不祷祀而福【説苑反质】
　　齐大旱之时景公召羣臣问曰天不雨乆矣民且有饥色吾使人卜之祟在髙山广水寡人欲少赋敛以祠灵山可乎羣臣莫对晏子进曰不可祠此无益也夫灵山固以石为身以草木为发天久不雨髪将焦身将热彼独不欲雨乎祠之无益景公曰吾欲祠河伯可乎晏子曰不可祠此无益也夫河伯以水为国以鱼鼈为民天久不雨水泉将下百川竭国将亡民将灭矣彼独不用雨乎祠之何益景公曰今为之奈何晏子曰君诚避宫殿暴露与灵山河伯共忧其幸而雨乎【刘向説苑辨物】
　　载璧秉珪请命于河【焦氏易林同人之晋】
　　行如桀纣虽祷不祐【焦氏易林复之姤】
　　猪肩羊膊可以得兆雚苇藁芼可以得数何必以蓍【王充论衡卜筮篇】
　　非牺牲之不博硕非玉帛之不丰穰信之非不敬之非不重有丘山之损无毫厘之益【抱朴子内篇道意】
　　信鬼神何异以踵解结终无益也【意林纒子】
　　鬼神明于圣人犹聪明耳目之与聋盲也【艺文类聚杂气物部鼎】挿桃枝于户连灰其下童子入不畏而鬼畏之是鬼智不如童子也【困学纪闻卷十诸子】
　　夫自称山岳神者必是蟒蛇自称江海神者必是鼋鼍鱼鼈自称天地父母神者必是猫貍野兽自称将军神者必是熊罴虎豹自称仕人神者必是猿猴防玃自称宅舍神者必是犬羊猪犊门户井灶破器之属【明集十四】




　　喻林卷五十
　　钦定四库全书
　　喻林卷五十一　　　　　明　徐元太　撰人事门【四十九】
　　失所
　　泛【芳敛反】彼栢舟亦泛其流【诗国风栢舟】
　　緑兮衣兮緑衣黄里【诗国风緑衣】
　　絺兮绤兮凄【音妻】其以风【叶为愔反○诗国风緑衣】
　　终风且暴顾我则笑【叶音燥○诗国风终风】
　　雄雉于飞泄泄【与异同】其羽我之怀矣自诒伊阻雄雉于飞下上【时掌反】其音展矣君子实劳我心【诗国风雄雉】
　　有弥【与米同】济盈有鷕雉鸣济盈不濡轨【与晷同叶居有反】雉鸣求其牡【诗国风匏有苦叶】
　　鱼网之设鸿则离之燕婉之求得此戚施【诗国风新台】燕婉之求蘧篨【音渠除】不鲜○燕婉之求蘧除不殄【诗国风新台】
　　其雨其雨杲杲【古老反】出日【诗国风伯兮】
　　有枤【音第】之杜其叶湑湑【上声】独行踽踽岂无他人不如我同父○有枤之杜其叶菁菁【音精】独行睘睘【音琼】岂无他人不如我同姓【叶桑经反○诗国风枤杜】
　　葛生蒙楚蘝【音防】蔓于野【叶上与反】予美亡此谁与独处葛生蒙棘蘝蔓于域予美亡此谁与独息【诗国风葛生】
　　有鹙在梁有鹤在林【诗小雅白华】
　　樵彼桑薪卬烘于煁【音忱○诗小雅白华】
　　如贾【音古】三倍君子是识妇无公事休其蚕织【诗大雅曕卬】黄鸟民适异国见拒于人而思归故乡乃作是诗【诗説王】鸨羽民从征役而不得养其父母故作是诗【诗説魏】北门刺仕不得志也言衞之忠臣不得其志尔【毛诗北门】枤杜犹得其时蕃滋役夫劳苦不得尽其天性【毛诗枤杜注】鱼藻刺幽王也言万物失其性【毛诗鱼藻】
　　采绿刺怨旷也【毛诗采緑】
　　遵彼汝坟伐其条枚笺云伐薪于汝水之侧非妇人之事言已之君子贤者而处勤劳之职亦非其事【郑氏笺诗汝坟】舟载渡物者令不用而与众物泛泛然俱流水中仁人之不见用而与羣小人竝列亦犹是也【郑氏笺诗柏舟】
　　絺绤所以当暑今以待寒风其失所也【郑氏笺诗緑衣】
　　人居平安之世犹鵻之生于陆自然也遇衰乱凶年犹鵻之生谷中得水则病将死【郑氏笺诗中谷】
</div>
    <div class="pagination">
<a href="喻林_page85.html">上一页</a><span>...</span><a href="喻林_page81.html">81</a><a href="喻林_page82.html">82</a><a href="喻林_page83.html">83</a><a href="喻林_page84.html">84</a><a href="喻林_page85.html">85</a><span class="current-page">86</span><a href="喻林_page87.html">87</a><a href="喻林_page88.html">88</a><a href="喻林_page89.html">89</a><a href="喻林_page90.html">90</a><a href="喻林_page91.html">91</a><span>...</span><a href="喻林_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
