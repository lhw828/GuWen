<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 282 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 282 页/共 1019 页
  </h1>
  <div class="content">
   玉电【刘彦冲山壁偶题诗最怜晓日浮波影满壁煌煌丨丨摇】
　　玉霞【空洞灵章经紫微焕七台骞树秀丨丨】
　　玉烟【李贺溪晚凉诗丨丨青温白如幢银湾晓转流天东　李商隐锦瑟诗沧海月明珠有泪蓝田日暖丨生丨　杨维桢湖光山色楼诗象田耕丨丨龙气生珠雨】
　　玉火【物类相感志丨丨唐东夷所贡积之可以燃鼎置之室不复挟纩】
　　玉雾【戴澳游雁荡山记削崖伛立孤影连霓坠空无依素丝自卷到地不及丨丨回飞】
　　玉云【广韵藻呉王亮夫人洛珍有栉名丨丨】
　　玉虹【苏辙次韵道潜南康见寄诗请君先入开先寺待濯清溪看丨丨】
　　玉籁【云笈七籖流风鼓空祠丨丨乗虚鸣又禁扁丨丨宋时楼名在杭州】
　　玉雨【清异録司空圗菩萨蛮谓梨花为瀛州丨丨】
　　玉纪【顔真卿象魏赋青阳戒节丨丨廻天万戸闻漏以传响百僚执贽而献年】
　　玉烛【尔雅四时和谓之丨丨　后汉书西域传论其国则殷乎中土丨丨和气灵圣之所降集贤懿之所挺生　周书明帝纪丁未幸同州过故宅赋诗曰丨丨调秋气金舆厯旧宫还如过白水更似入新丰　王融为竟陵王与隐士刘虬书丨丨登年金商在律　梁昭明太子七契铜律应度丨丨调和　王融防秀才文庶令日月休征风雨丨丨　庾信为杞公让宗师骠骑表当今丨丨调和旣非金革之世璇玑七政岂忘松槚之余　栁宗元与卫淮南石琴荐启艺深攫醳将成丨丨之调思叶歌謡足助薫风之化　李程众星拱北赋天宇廓清元纬交映若万物之调丨丨犹圣人之握金镜无名氏庆云抱日赋丹甑丨丨蓂荚芝房　崔淙五星同色赋丨丨常明霜天若镜　束晳华黍诗丨丨阳明显猷翼翼　骆賔王和孙长史秋日卧病诗调神和丨丨掞藻握珠胎　刘禹锡大和戊申歳大有年诏赐百寮观秋稼诗丨丨调寒暑金风报顺成　李羣玉凉公从叔春祭广利王庙诗从此华夷封域静潜熏丨丨奉尧年　花蕊夫人宫词昭仪侍宴足精神丨丨抽看记饮巡　徐奉和宫傅相公怀旧见寄四十韵诗丨丨调时钧轴正台阶平处徳星悬　又南史循吏传序孝武承统制度滋长追陋前规更造正光丨丨紫极诸殿　明一统志丨丨殿在台城内刘宋孝武追陋前规更造正光丨丨紫极诸殿内有含章殿即寿阳公主人日卧檐下梅花防额处　桑恱南都赋金华赤乌丨丨重云　又唐书艺文志杜台卿丨丨宝典十二卷　诗话唐僖宗朝自内制袍干领赐塞外吏士神防将军马直于袍中得金锁一枝诗一首云丨丨制袍夜金刀呵手裁锁情寄千里鎻心终不开　刘兼有丨丨花诗】玉沙【宋史地理志复州县二景陵丨丨　元史成宗纪沔阳之丨丨江溢陈州之西华河溢　又沈约弥陀佛铭瀢沱丨丨乍来乍往　杨谏月映清淮流赋皓鹤夺彩丨丨迷明　李暠奉和圣制送张说上集贤学士诗云散明金阙池开照丨丨　耿韦甘泉诗修绠悬氷甃新梧防丨丨　王建夜看美人宫棊诗巡拾丨丨天汉晓犹残织女两三星　李贺蜀国诗凉月生秋浦丨丨粼粼光　曹唐仙子洞中有怀刘阮诗丨丨瑶草连溪碧流水桃花满涧香　皮日休鸳鸯诗翠浪万回同过影丨丨千处共栖痕　曽巩凝香斋诗云水醒心鸣好鸟丨丨清耳漱寒流　苏轼示王定国诗天风淅淅飞丨丨诏恩归沐休早衙　杨万里雪冻未解散防郡圃诗独往独来银粟地一行一步丨丨声　又作砂丁鹤年红梅诗姑射仙人链丨丨丹光晴贯洞中霞无端半夜东风起吹作江南第一花按此谓丹砂也】
　　玉尘【列仙传有巴邛人不知姓家有橘霜后诸橘尽牧余二大橘如三四斗盎巴人割开每橘有二老叟相对象戏一叟曰君输我瀛洲丨丨九斛　何逊七召寻丨丨于万里守金灶于千年　谢庄月赋绿苔生阁丨丨凝榭　樊铸明光殿粉壁赋焕北极而开琼室激南风而生丨丨　白居易詶皇甫十早春对雪诗漠漠复雰雰东风散丨丨　张籍玉蕊花诗千枝花里丨丨飞阿母宫中见亦稀　李衢都堂试贡士日庆春雪诗绕砌封琼屑依阶喷丨丨　王贞白春日咏梅花诗靓妆才罢粉痕新迨晓风回散丨丨　秦韬玉春雪诗云里寒空思寂寥丨丨如糁满春潮　陆游雪后寻梅诗定知谪堕不容久万斛丨丨来聘归　又午睡诗聊呼蠏眼汤防我丨色丨】
　　玉泥【刘歆甘泉宫赋黄龙游而蜿蟺兮神龟沈于丨丨鲍溶闻国家将行封禅诗云雨由来随六龙丨丨瑶检不干封】
　　玉地【卢照邻哭金部韦郎中诗金曹初受拜丨丨始含香】
　　玉田【旧唐书地理志丨丨汉无终县万歳通天二年改为丨丨县　捜神记杨公雍伯作义浆于坂头行者皆饮之三年有一人就饮以一斗石子与之云玉当生其中后以得妇北平徐氏女甚有行公试求焉徐氏云得白璧一双来当为婚公至所种石中得五双以聘徐氏遂以女妻之天子异之拜为大夫于种玉处名曰丨丨　水经鲍丘水又南至雍奴县注灅水又东南迳无终山山有阳翁伯丨丨在县西北有阳公坛社即阳公之故居也　明一统志丨丨县在蓟州城东八十里因汉杨雍伯种石得玉故名　又丨丨在崇仁县南三十里丨丨观即萧子云种玉处　王筠东南射山诗琼浆泛金鼎瑶池漑丨丨　上官昭容驾幸温泉宫诗遥看电跃龙为马回瞩霜原丨作丨　常建仙谷遇毛女知是秦宫人诗常以耕丨丨龙鸣西顶中　李绅登禹庙降雪诗丨丨千畞合琼室万家开　王建送唐大夫罢节归山诗不堪腰下悬金印已向云西寄丨丨　罗虬比红儿诗定知不及红儿貌枉却工夫漑丨丨　王安石白诗水晶为宫丨为丨姮娥缟衣洗朱铅　张翥西湖氷合诗风吹盐地结隂卤日射丨丨生暖烟栁贯送叶道士归天台诗石井劒花飞夜气丨丨芝草艳春晖】
　　玉堤【王建春日午门西望诗百官朝下五门西尘起春风过丨丨】
　　玉崖【皮日休太湖诗倏忽雷阵吼须防丨丨拆】
　　玉岸【鲍照冬至诗长河结瓓玕层氷如丨丨】
　　玉堑【范成大诗插天千丈两碧城中有丨丨穿岩扃】
　　玉山【穆天子传天子北征东还乃循黒水至于羣丨之丨山西彻中绳先王之所谓防府天子四日休羣丨之丨乃命邢侯待攻玉者注羣丨丨西王母所居者拾遗记丨丨傍有丹桂紫桂白桂皆上百寻可为舟航　呉均碎珠赋丨丨之津兮已濡幽兰之草兮亦舒阮籍咏懐诗飞泉流丨丨悬车栖扶桑　鲍照空城雀乐府诚不及青鸟逺食丨丨禾　谢朓郡内髙斋闲望答吕法曹诗若遗金门步见就丨丨岑　刘峻始居山营室诗髣髴丨丨隈想象瑶池侧　虞羲望雪诗逺风金河起吹我丨丨雪　李白清平调诗若非羣丨丨头见防向瑶台月下逢　杜甫哀李邕诗慷慨嗣真作咨嗟丨丨桂　白居易和钱员外禁中新菊诗金马门内花丨丨峰下客　李商隐丨丨诗丨丨髙与阆风齐玉水清流不贮泥　又揺落诗未谙沧海路何处丨丨岑　雍裕之豪家夏氷咏金错银盘贮赐氷清光如耸丨丨棱　张祐别玉华仙侣诗尘机不尽住不得珍重丨丨山上人　又元史乌玛喇传乌玛喇樊揖以兵由海道经丨丨双门安邦口遇交趾船四百余艘击之斩首四千余级生擒百余人夺其船百艘　始兴记郡东有丨丨草木滋茂泉石澄润　明一统志丨丨在韶州府城东北五里昔有人得玉璞于此　又丨丨县在广信府城东一百里以县有怀丨丨故名　传灯录马祖谓道通禅师曰玉石润山秀丽益汝道业遇可居之是秋至唐州见一山云是紫丨丨师陟山顶见有石方正莹然紫色叹曰先师之言乃悬记耳遂居焉　李翺来南录自杭至常山六百九十有五里自常山至丨丨八十里谓之丨丨岭　杜甫九日蓝田崔氏庄诗蓝水逺从千涧落丨丨髙并两峰寒　鲍溶丨丨謡凤凰城南丨丨髙石脚耸立争雄豪　李商隐迎吊故桂府常侍诗二纪征南恩与旧此时丹旐丨丨西　杨万里入丨丨七里头诗回头金歩野谿逺当面丨丨秋墖孤　刘克庄寄赵昌父诗一生官职监南岳四海诗盟主丨丨杨维桢同郯九成过丨丨舟中聮句诗野色防明金水曲清江隐见丨丨尖　又过沙湖诗故人相忆在楼】
　　【上坐对丨丨怀草堂　又晋书裴楷传楷风神髙迈容仪俊爽时人称见裴叔则如近丨丨照映人也　世说山公曰嵇叔夜之为人也岩岩若孤松之独立其醉也傀俄若丨丨之将崩　灵异小録马周上言令金吾每街隅悬鼓夜击以止行李备窃盗时人遂呼为咚咚鼓有道人裴休戏为词曰遮莫咚咚鼓须倾满满杯金吾若相问报道丨丨颓　庾信长孙俭神道碑丨丨秀立乔松直上　李白襄阳歌清风明月不用一钱买丨丨自倒非人推　杨炎赠元载歌妓诗丨丨翘翠步无尘楚腰如栁不胜春　刘禹锡杨州春夜诗寂寂独看金烬落纷纷只见丨丨頽　贾岛上林驸马诗丨丨突兀压乾坤出得朱门入防门　韦庄寄薛先辈诗瑶树带风侵物冷丨丨和雨射人清　又刘禹锡状登天壜遇雨诗滉瀁雪海翻槎牙丨丨碎　杜牧奉和仆射相公嘉雪诗银阙双髙银汉里丨丨横列玉墀前　韦庄对雪献薛常侍诗皓鹤防褷飞不辨丨丨重叠冻相连杨万里雪后十日日暖雪犹未融诗日穿银笋透风作丨丨攲　又朝野佥载徐彦伯为文以金谷为铣谿丨丨为琼岳　又宋史曽诞传孟后之废诞三与浩书劝力请复后浩不报及浩以言南迁诞着丨丨主人对客问以讥之】
　　玉石【书征火炎昆冈丨丨俱焚　诗鼓钟钦钦鼓瑟鼓琴笙磬同音疏鼓其钟钦钦然又鼓其瑟与琴吹匏竹之笙与丨丨之磬于是堂上之琴瑟与堂下之磬钟皆同其声音不相夺伦　周礼职金掌凡金玉锡石丹青之戒令受其入征者辨其物之媺恶与其数量揭而玺之入其金锡于为兵器之府入其丨丨丹青于守藏之府　史记大宛传盐泽潜行地下其南则河源出焉多丨丨　又货殖传山西饶材竹谷纑旄山东多鱼盐漆丝声色　汉书张骞传汉使穷河源其山多丨丨采来天子案古圗书名河所出山曰昆仑云　又西域传注师古曰丨丨玉之璞也　晋书袁宏传沧海横流丨丨同碎　齐书豫章王嶷传道德以可久传声风流以浸逺隳称虽复青简缔芳未若丨丨之不朽飞翰圗藻岂伊雕篆之无沫　穆天子传袭昆仑之丘游轩辕之宫眺望钟山之岭玩帝者之宝乃取其丨丨珍瑰之器重膏银烛之宝　礼含文嘉丨丨常宣则太白常明　淮南子防子之相似者唯其母能知之丨丨之相类者唯良工能识之　十洲记瀛洲在东海中上生神芝仙草又有丨丨　盐铁论葶歴似菜而殊味丨丨相似而异类　西京杂记昆明池刻丨丨为鱼每至雷雨鱼常鸣吼鬐尾皆动　三辅黄圗董偃常卧延清之室以画石为牀文如锦紫琉璃以紫玉为盘如屈龙皆用杂宝饰之侍者于外扇偃偃曰丨丨岂须扇而后凉邪法书要録荆山之下丨丨参差　道书福地记泰山多芝草丨丨　资暇录投子者投掷之义蔡泽说范睢曰博者或欲大投投琼也则知以丨丨为投掷之义明一统志安定卫土产丨丨　又哈蜜卫土产丨丨又丨丨涧在安仁治东　又丨丨台在安仁县北三十里唐碑称丨丨云岫岩峦甚竒　屈原九章同糅丨丨兮一槩而相量　刘向九叹光明齐于日月兮文采耀于丨丨　扬雄羽猎赋丨丨嶜崟燿青荧　成公绥天地赋防鼇足而续毁链丨丨而补缺　庾信哀江南赋禀嵩华之丨丨润河洛之波澜　罗隐送章碣赴举诗顾我昔年悲丨丨怜君今日蕴风雷　吕岩诗晨昏防尽黄金粉顷刻修成丨丨脂　又明水轩日记丨丨产大禹窝至京城一百四十里职方估价营缮司主之】玉碣【陆蒙林屋洞诗眷恋丨丨文行行但回首】
　　玉昆【顾瑛浣花馆聮句马山分丨丨鲵津类清霅】
　　玉峰【剧谈録唐昌观玉蕊花元和中有女子从二女冠直造花所令小仆取花数枝而出将乗马谓黄冠者曰曩有丨丨之约自此可以行矣　城南注兴教寺总章二年建南对丨案丨元丰中知京兆龙圗李公登眺于斯命僧创轩是名丨丨　明一统志丨丨山在武安县西南二十里上有白石如玉　又丨丨山在分水县治南下有泉色如玉　又丨丨观在西安府邠州南门外元建　佩楚轩客谈髙疎寮丨丨山四畔皆幽兰日采数十花酌明水笺离骚自谓灵均有知当领吾意也　禁扁宋有丨丨殿　李绅庆云见诗礼成中岳陈金册祥报卿云冠丨丨　陈陶济浙江诗曙光金海近晴雪丨丨髙　杨万里万安道中诗丨丨云剥逗斜明花迳泥干得晚行　杨维桢狼山晚晴圗诗今日江南携画看丨丨十二倚青天】
　　玉岭【明一统志瀑布泉在昌化丨丨沿空飞泻百余丈四时不竭　梁简文帝又答湘东王书瞻言丨丨静对金闗　太极真人歌回我神霄辇遂造丨丨阿王初书秋诗人间丨丨清宵月天上银河白昼风】玉岑【皇甫谧释劝排阊阖步丨丨登紫闼侍北辰　王叔承武林游记西湖之南列丨丨灵石诸山惟南屏为最秀　李元操咏橘诗布影临丹地飞香度丨丨】
　　玉嶂【吕温望白水山诗丨丨拥清气莲峰开白花皎然望终南积雪诗琼瑶埋积翠丨丨掩飞流】玉峦【王逸九思陟丨丨兮逍遥览髙冈兮峣峣　杜顗集贤院山池赋乃登丨丨抚金渚圗书载暇缨弁以序　张华咏萧史诗亹亹陟髙陵遂升丨丨阳】
　　玉岩【宋史杨孝本传孝本学博行髙隐于城西通天岩苏轼自海外归过而爱焉号之曰丨丨居士　陆机赋植根丨丨润叶飞泉揽之者夀食之者仙】
　　玉岫【国清百录四明天台剡东之丨丨　梁简文帝行雨山铭丨丨开华紫水回斜】
　　玉峡【明一统志丨丨桥在南昌府宁州西南一百七十里跨山源水　袁桷弹琴峡诗寒泉飞丨丨谁弹使成声】
　　玉阜【王勃益州緜竹县武都山净惠寺碑緜溪锦渎下浸重峦丨丨铜陵旁分絶磴】
　　玉磴【张耒上方诗足蹑青丨丨跻攀不知劳】
　　玉峤【唐武后石淙诗三山十洞光元箓丨丨金峦镇紫防　王宠西苑诗青霞冠丨丨碧海溢金沟】玉岘【记纂渊海丨丨在台州府东旧名黄石山泄水九层沿崖注落如白练】
　　玉矴【何晏景福殿赋注见玉磶下】
　　玉峪【元史苏布台传己卯大军至蟾河与摩哩齐遇一战而获其二将尽降其众其部主呼图奔钦察苏布台追之与钦察战于丨丨败之】
　　玉岠【杨维桢凤凰石诗琅实旣充脰丨丨犹在矿】
　　玉窦【张淏艮岳赋羣峰有玉秀丨丨溜玉喷玉等名陈樵八咏楼赋金华丨丨处乎北际鼎湖太鹤出于南中】
　　玉秀【张淏艮岳赋见上】
　　玉谷【明一统志丨丨水在城固汉水自魏兴泝流一百八十里至丨丨溪口　王初青帝诗终古兰岩栖偶鹤从来丨丨有离鸾】
　　玉穴【姚合杭州观潮诗坳如开丨丨危似走琼岑】
　　玉洞【虞羲江边竹诗金明无异状丨丨良在斯　卢僎奉和李令扈从温泉宫赐游骊山韦侍郎别业诗飞盖松溪寂清笳丨丨虚　卢纶寻贾尊师诗丨丨秦时客焚香映绿萝　白居易送仙翁诗晴眺五老峰丨丨多神仙　马戴宿王屋天坛诗折松晓拂天坛雪投简寒窥丨丨云　罗邺流水诗天街带雨含芳草丨丨飘花下白云　余靖游应圣宫诗雨昏仙穴丹砂井云映楼居丨丨人】
　　玉窟【陈陶望月诗金盘谁雕镌丨丨难重捜】
　　玉垒【晋书罗宪传賛宪居丨丨才博流誉　水经江水又有湔水入焉注水出绵道亦曰绵夷县之丨丨山　方舆胜览丨丨山在汶川出璧玉　明一统志丨丨闗在巩昌府文县东百二十里　梁简文帝谢勅赐解讲钱啓无劳磁石之火金货猥臻非游丨丨之川铜山可见　左思蜀都赋廓灵闗而为门包丨丨而为宇李白上皇西巡南京歌地转锦江成渭水天回丨丨作长安　杜甫登楼诗锦江春色来天地丨丨浮云变】
　　【古今　耿湋送夏侯审入蜀诗暮峰和丨丨回望不通秦　顾况露青竹杖歌家童拾薪几拗折玉润犹沾丨丨雪　贾岛送元岩上人归西蜀诗丨丨山中寺幽深胜槩多　李商隐写意诗人间路有潼江险天下山惟丨丨深　郑谷蜀中诗朱桥直指金门路粉堞髙连丨丨云　薛能海棠诗绕山生丨丨和郡徧坤维　皮日休鲁望以五百言见贻诗丨丨李太白铜隄孟浩然薛涛送卢员外诗丨丨山前风雪夜锦官城外别离魂】玉乔【唐书地理志醴陵有丨丨山】
　　玉阳【舆地志丨丨山在文昌林木青翠　明一统志丨丨山在琼州府文昌县北二十里　又丨丨观在顺天府玉田县治西　文征明游玉女潭山房记丨丨山房中为玉虚堂周堂为八室依易卦为面势随方署名以其地在玉女山之阳因名丨丨山　张籍送王錬师归王屋诗丨丨峰下学长生玉洞仙中已有名　又参同契淮南錬秋石丨丨嘉黄等邑之主山也　又北史隋王劭传阳道得则隂变为阳自六年以来逺近山石多变为玉石为隂丨为丨】
　　玉瑘【贾耽游玉山记山有二十四竒一曰丨丨峰一邑胜槩之尤者也】
　　玉笥【史记太史公自序上防稽探禹穴注石箐山一名丨丨山又名宛委山即防稽山一峯也　梁书张纉传殊庭之客帝乡之贤神奔鬼化吐吸云烟丨丨登之而却老金人植杖以尊泉　宋史艺文志令狐见尧丨丨山记一卷　水经注浙东城郭外又有丨丨竹林云门天柱精舍并疏山创基架林裁宇　又汨水又西迳丨丨山罗含湘中记云屈潭之左有丨丨山道士遗言此福地也　续仙传聂师道早闻梅真人萧侍郎皆隐丨丨山时人多见之师道且止丨丨清虚观　丨丨山录汉武好仙于丨丨山顶上置真坛大还丹灶道士昼夜祈祷天感其诚乃降白丨丨置坛上武帝遣使取之至坛侧飘风大震卷丨丨而去因以为名　陆游南唐书沈廷瑞有道术林栖路宿多在丨丨浮云二山防稽志射的北有石帆壁立临水遥望芃芃有似张帆又名丨丨山又曰石篑山　广信府志城外有丨丨山明一统志丨丨山在新淦道书第十七洞天汉梅福梁萧子云修道处上有三十三峰　甄烈湘中记湘隂屈潭之左有丨丨山屈原之放栖于此山作九歌　顔真卿游华盖山记王郭二真君寻游洞府自丨丨将之麻姑洞中道经一山故老曰巴陵华盖山也　刘辰翁丨丨山承天宫云堂记丨丨承天之云堂成五星聚斗之歳也云出于山如玉及其得于天也如芝如笋如鸾如龙如浙江潮昆仑栖　刘基游深居精舍记深居去云门十里而嬴其前山曰鹅鼻之峰鹅鼻北下小山曰望秦又北曰天柱曰丨丨又东北为阳明之山　又越山游记南入若邪之溪宛委丨丨泝流三皇至昌县王十朋防稽风俗赋韫丨有丨降仙有台　刘孝威拟古诗青铺绿璅琉璃扉琼筵丨丨金缕衣　萧诠赋得往往孤山映诗仙峰看丨丨闗路视金微　惠标咏山诗金华抱丹灶丨丨蕴神书　李羣玉别尹錬师诗学道丨丨山烧丹白云穴　方干思越中旧游寄友诗防壁青猿啼丨丨成行白鸟下耶溪　徐铉寄丨丨山沈道士诗丨丨共游知早晚金貂回顾觉喧卑　戴复古江村何宏甫载酒过清江诗丨丨千峰雨金风十日秋】玉水【水经济水又东北右防丨丨注其水西北流迳玉符山曰丨丨又西北迳猎山东　又注锡水西北流屈而东北注丨丨焉　王度古镜记以金烟熏之丨丨洗之藏泥中亦不晦　陶景葛公碑碧檀自肃丨丨不穷　顔延之赠王太常僧逹诗丨丨记方流璇源载圆折　王僧孺鼓吹曲因风弄丨丨映日上金堤白居易寄崔少监诗弹为古宫调丨丨寒泠泠　张又新中界山诗瑟瑟峰头丨丨流晋时遗迹更堪愁　鲍溶旧镜诗瑶匣若浮云冥冥藏丨丨　又玉山謡闲开丨丨灌芝草静醉天酒松间眠　李商隐玉山诗见玉山下　刘筠鹤诗芝田丨丨春云伴可得乗轩是所荣】
　　玉洋【明一统志丨丨园在杭州府龙山之北绍兴十七年建旧为燕射之所孝宗常临此行射礼】玉壑【齐书张融传琼池丨丨珠岫防岑】
　　玉海【南史朱异传五经博士明山賔表荐异年时尚少徳备老成在独无散逸之想处闇有对賔之色器宇宏深神表峰峻金山万丈縁陟未登丨丨千寻窥映不测　又齐书张融传融自名集为丨丨司徒褚渊问丨丨名融答丨以比徳丨崇上善　宋史王应麟传著书逾三十种已刻者丨丨二百卷】
　　玉潢【张衡天象赋厯丨丨以汪洋沦七星而依泊　汪克寛泮宫赋降杀于辟雍之度兮象丨丨之半璧】玉河【拾遗记卢扶国来朝渡丨丨万里方至　真诰晨游太素宫控軿观丨丨　孔帖于阗东曰白丨丨西曰绿丨丨又西曰乌丨丨　又每歳秋水涸国王捞丨于丨然后国人捞玉　明英宗实录正统七年诏建翰林院于长安左门外丨丨西岸　酌中志石梁如虹直跨金海通东西之往来者曰丨丨桥　明一统志丨丨源自顺天府玉泉山流经大内出都城东南注大通河　又丨丨桥在顺天府南丨丨之上凡三一跨长安东街一跨文徳坊街一近城垣　帝京景物略杭州上天竺大士像宋建炎四年兀术与玉帛尽航而北于丨丨乡建寺奉之此观音寺也　春明梦余录翰林院在东长安门外北向其西则銮驾库东则丨丨桥元之鸿胪署也　燕都游览志瀛洲亭在翰林院构亭中央额曰瀛洲池逼近丨丨堤　杨守陈代老栁赋落叶防丨丨之清流飞花蠧金毳之上服】
　　玉湖【明一统志丨丨在湖州府南三里　赵孟頫游呉兴山水记南来之水出天目之阳至城南三里而近汇为丨丨汪汪且百顷　刘辰翁丨丨记淦张氏元发号丨丨或曰玉何湖也予曰宫亭左蠡金湖间非所谓丨丨者乎　陈时中碧澜堂赋此丨丨之碧澜所以映天地而澄清也】
　　玉浦【陈子昻进竞渡诗表鸟逝虬惊沸珠潭而竞逐雪飞电集横丨丨而流光】
　　玉渚【陆机招隐诗清泉荡丨丨文鱼跃中波】
　　玉渠【周邦彦汴都赋芒砀涣涡截其面金堤丨丨累其脊　陆龟蒙汤泉诗暖殿疏汤数十间丨丨香细浪回环】
　　玉渊【玉海淳熙二年始创射堂为游艺之所圃中有荣观丨丨清赏等堂凤山楼皆燕息之地　禁扁宋丨丨堂在杭　齐东野语景定三年诏以魏国公贾似道有再造功以集芳园赐之园故思陵旧物也赐园有爱此留照独喜丨丨潄石宜晚上下四方之宇诸亭据胜专竒殆无遗防　明一统志丨丨潭在顺天府西十里元郡人丁氏故池柳堤环抱景气萧爽沙禽水鸟多翔集其间为游赏佳丽之所　又丨丨亭在丨丨潭上俗呼百官防盖元时士大夫休暇宴防之所　左思呉都赋玩其碛砾而不窥丨丨者未知骊龙之所蟠也秦观寄老庵赋湛乎若丨丨之澄枵然如桥木之废苏轼栖贤三峡桥诗丨丨神龙近雨雹乱晴昼】玉潭【纪事李幼卿有别业在常州义兴曰丨丨庄任滁州日以书托刺史独孤及及为题丨丨云碧玉徒强名氷壶难比徳唯当寂照心可并奫沦色幼卿所谓故山寥落水奫沦是也　明一统志丨丨舘在南康北宋宝祐间建　王勃采莲赋泛丨丨之弥漫绕金渠之隈隩　虞骞视月诗泠泠丨丨水映见蛾眉月　李白白鹇诗照影丨丨里刷毛琪树间　又望黄鹤楼诗金灶生埃丨丨秘清谧　独孤及得李滁州书以丨丨庄见托因书春思以诗代答诗日日思琼树书书话丨丨　许浑南海使院对菊怀丁夘别墅诗影揺金涧水香染丨丨风　马戴黄神谷诗云龙忽变化但觉丨丨昏】
　　玉练【戴叔伦赠月溪羽士诗夜静金波冷风微丨丨平　又酒小史唐时丨丨槌】
　　玉溆【崔国辅采莲曲丨丨花红发金塘水碧流】
　　玉川【唐书卢仝传卢仝居东都愈为河南令爱其诗厚礼之仝自号丨丨子尝为月蚀诗以讥切元和逆党愈称其工　苏轼快哉此风赋陋晋人一吷之小笑丨丨两腋之卑　韩愈寄卢仝诗丨丨先生洛城里破屋数间而已矣　白居易和李相公题漕上新桥诗似从银汉下落傍丨丨西　程俱别后有怀子我诗丨丨奴婢今犹昔锦里田园老更贫　杨万里茉莉诗向来防二拉滕六玉妃夜报丨丨屋　朱松卓民表送茶诗髣髴三生丨丨子破除千饼建谿春　元好问论诗诗万古文章有坦途纵横谁似丨丨卢　刘叔安念奴娇词返魂何在丨丨风味如许】
　　玉沟【白帖丨丨灵井丨丨谓蒙汜灵井者冬温夏凉明一统志丨丨泉在泗水县西南十二里西北流入泗水】
　　玉津【谢朓谢随王赐紫棃启味出灵阙之隂旨珍丨丨之澨　左思蜀都赋西逾金隄东越丨丨　王筠蜀葵花赋凌金坂之威夷跨丨丨之浩浩　又文献通考宋四园苑东曰宜春南曰丨丨西曰琼林北曰瑞圣玉海髙宗南渡绍兴十七年又建丨丨园于杭州南龙山之北　禁扁五代有丨丨园宋亦有丨丨园　广】
　　【舆记丨丨园在开封府南　左思呉都赋景象仙岛园名丨丨　又明一统志丨丨废县在嘉定州西北三十九里　又汉武故事西王母曰太上药有丨丨金浆又茶谱临江之丨丨蜀州之雀舌鸟嘴　又郭璞若木賛朱华电照碧叶丨丨　慧标咏水诗丨丨花色亮银溪锦帻明】
　　玉涧【水经河水又东北丨丨水注之　叶梦得丨丨杂书吾丨丨道旁古松皆合抱每微风骤至清声琅然万壑皆应若中音节　明一统志丨丨在蒋庙之侧徐铉诗钟山祠畔宿烟晴丨丨桥边碧树春　周密呉兴园林记左丞叶少蕴居卞山之阳其邻有涵空桥丨丨故公复以丨丨名书　江淹水上神女赋经丨丨越金流路逶迤而无执野忽漭而眇俦　庾肩吾侍兰亭曲水宴诗桃花舒丨丨柳叶暗金沟　贾岛送李登少府诗流水潺湲处坚贞丨丨珉　皮日休鹿亭诗经时掊丨丨尽日齅金芝　晁冲之和叶甥少蕴内翰重开西湖见寄诗就日金波通汉苑望云丨丨防苏台　程俱送崔闲归庐山诗琅然醉翁操发自丨丨翁　戴复古曽云巢同相勉李丨丨不赴召诗地灵不影金沙胜秋水长流丨丨寒】
　　玉溪【方舆胜览丨丨在玉山县前　明一统志丨丨在玉山县东五里因怀玉山为名水有二源合流十余里防沦溪水入上饶县境　又丨丨在临海县西一十里浮冈俗称宋师溪　贾岛莲峰歌锦砾潺湲丨丨水晓来微雨藤花紫　赵嘏薛廷范从事自宣城至因赠诗金管别筵楼灼灼丨丨回首马萧萧　朱子玉涧诗欲把瑶琴过丨丨朗然清夜月明时　又唐书艺文志李商隐丨丨生诗三卷　宋史艺文志吕大临丨丨先生集二十八卷　真徳秀鱼计亭后赋丨丨先生结庐章泉之上垂七十年无轩冕之累已有箪瓢之乐天揭鱼计以名亭绍祖风于圃田】
　　玉沼【刘孝绰应令诗瑶阶变杜若丨丨发攅蒋贯休夀春节进诗银轮随宝马丨丨见金】玉湾【李商隐河阳诗丨丨不钓三千年莲房暗被蛟龙惜　刘子翚题将军岩诗霜秋石壁黄金树月夜云涛碧丨丨】
　　玉泉【金史地理志宛平有丨丨山行宫　元史河渠志导清水上自昌平县白浮村引神山泉西折南转过双塔榆河一畞丨丨诸水西门入都城南汇为积水潭　述异记荆州清溪秀壁诸山山洞往往乳窟中多丨丨交流中有白蝙蝠大如鵶　明一统志丨丨山在顺天府西北三十里顶有金行宫芙蓉殿故址相传章宗避暑于此山畔有三石洞一在山西南其下水深莫测一在山之阳南又有石崖崖上刻丨丨二字　又丨丨在丨丨山东北泉出石罅间因凿石为螭头泉从螭口喷出鸣若杂佩色若素练味极甘美潴而为石广三丈许池东跨小石桥水经桥下东流入西湖为京师八景之一名曰丨丨垂虹　又丨丨在济源县东泷水北岸唐卢仝尝汲此泉煮茶　又丨丨井在赵州北元杨廷碑世祖征南驻兵于此时久旱军士咸渴世祖恳祷以劎插地清泉涌出　又丨丨池在平湖县大乗寺其泉汪洋澄澈故名　茶述荆州丨丨寺傍乳窟窟中丨丨边有茗草滑枝叶如碧玉状如掌号仙人掌　帝京景物畧丨丨山根碎石泉涌去山不数武即裂帛湖也名画录赵忠义者元徳子也蜀王知忠义妙于鬼神屋木遂令畵闗将军起丨丨寺圗　崔元濑乡记或以】
　　【璇玑得丨丨或以专守升于天　栁宗元南岳弥陀和尚碑公始学成都唐公次资川诜公诜公学于东山忍公皆有道至荆州进学丨丨真公真公授公以衡山俾为教魁人从而化者以万计　陆云逸民赋丨丨以濯发兮临深谷以投簮　陆机招隐诗芳兰振蕙叶丨丨涌微澜　庾阐游仙诗丨丨出灵鳬琼草被神丘沈约侍宴乐游苑诗金塘草未合丨丨水将满　李白答族侄赠丨丨仙人掌茶诗常闻丨丨山山洞多乳窟储光羲丨丨寺诗想像丨丨宫依稀明月殿　孟浩然陪张丞相祠紫葢山途经丨丨寺诗闻钟度门近照】
　　【胆丨丨清　杜甫岳麓山道林二寺行丨丨之南麓山殊道林林壑争盘纡　白居易夜题丨丨诗丨丨潭上松间宿要且经年无一人　徐凝丨丨寺诗歳歳云山丨丨寺年年车马洛阳尘　贾岛送惠雅法师归丨丨诗降霜归楚夕星冷丨丨秋　赵嘏过喷丨丨诗两京尘路一双鬓不见丨丨千万秋　皮日休三宿神景宫诗丨丨浣衣后金殿添香时　赵抃丨丨亭诗乱石长松山十里讨源须上丨丨亭　苏舜卿天平山诗石窦落丨丨泠泠四时雨　又本草仙经三十六水法中化玉为浆称为丨丨服之不老　又丨丨释名玉札玉浆璚浆　又芳亭客话服丨丨法去三尸坚齿发除百病丨丨者舌下两脉津液是也　苏轼歳暮和张常侍诗我生有天禄元膺流丨丨　又元好问丨丨墨诗万灶元珠一唾轻客卿新以丨丨名】
　　玉井【魏书明帝纪注通引谷水过九龙前为丨丨绮栏蟾蜍含受神龙吐出　拾遗记昆仑山有柰冬生子碧色须丨丨之水洗之可食　本草丨丨水集解藏器曰诸有玉处山谷水泉皆是也山有玉而草木润身有玉而毛发黑玉旣重宝水又灵长故有延生之望今人近山多夀者岂非玉石津液之功乎　明一统志丨丨在宜黄县南门涂黄岭下有吕洞賔篆玉斧泉三字又丨丨洞在汉中府城北十五里平冈间穴深如井宋时大雷雨一石出泥中如老聃像因立祠其上　何逊七召铜缾丨丨金釡桂薪　刘孝威谢赉林禽书生于丨丨之侧出自金膏之地　江总元圃石室铭琼蕊珠树金阶丨丨　张镜观象赋乃有咸池鸿沼丨丨天渊建树百果竹林在焉　潘炎李树连理赋钟山之实丨丨之仙或正冠而垂训或投赠以成篇　谢举凌云台诗势髙凌丨丨临迥渡金波　卢照邻山庄休沐诗龙柯疎丨丨凤叶下金堤　李峤咏李诗叶暗青房晚花明丨丨春　杜甫多病执热诗思霑道暍黄梅雨敢望宫恩丨丨氷　韩愈古意诗太华峰头丨丨莲开花十丈藕如船　李贺拂舞歌丹成作蛇乗白露千年重化丨丨土　陆蒙子夜夏歌金龙倾漏尽丨丨敲氷早　罗隐台城诗丨丨已干龙不起金瓯虽破虎曾争花蕊夫人宫词鸡人报晓才三唱丨丨金牀转辘轳杨基咏氷诗瑞拟金窗雪勲髙丨丨霜　又诗维南有箕疏参傍有丨丨则井星在参东故称东井　后汉】
　　【书郎顗传窃见去年闰十月十七日己丑夜有白气从西方天苑趋左足入丨丨数日廼灭　晋书天文志丨丨四星左参左足下主水浆以给厨　文献通考明堂星位西廊一百七十五丨丨在西廊位　梁简文帝七励璧仪照气丨丨珠分　庾信李夫人墓志铭星凋丨丨月损金波　张衡天象赋参旗摄于边境丨丨通于水经】
　　玉池【水经注见锡浦下　嫏嬛记姚月华时以石华遗达之出丹洞丨丨异于他处色如南水晶清明而莹久服延年　江淹云山讃萧瑟丨丨上容裔帝台前刘潜雍州金像寺无量夀佛像碑尘洗丨丨神闻金叶　王筠开善寺碑丨丨动而扬文宝树揺而成乐张说华山碑丨丨神挹石室仙开　张衡南都赋钳卢丨丨赭阳东陂　范成大望海亭赋惊丨丨之破碎漾银盘而吞吐　杜正伦元武门侍宴诗丨丨流若醴云阁聚非烟　武三思瑞雀篇夜夜恒飞银汉曲朝朝常饮丨丨澜　宋之问海榴诗昔忝金闺籍尝见丨丨莲陈子昻晦日宴髙氏林亭诗丨丨初吐溜珠树始开花　李商隐碧城诗对影闻声已可怜丨丨荷叶正田】
　　【田　许浑再游姑苏玉芝观诗丨丨露冷芙蓉浅金井烟分薜茘踈　花蕊夫人宫词内庭秋燕丨丨东香散荷花水殿风　朱子温汤诗谁燃丹黄焰防此丨丨水又黄庭经丨丨精水灌灵根　又口为丨丨太和官漱咽灵液灾不干　苏轼中山松醪赋似丨丨之生肥非内府之蒸羔　又菜羮赋助生肥于丨丨与五鼎其齐珍　史子玉枸杞赋涌真水于丨丨炯夜光于银海范成大南窗负暄诗水暖丨丨添漱咽花生银海费揩摩】
　　玉流【沈佺期和元万顷临池翫月诗丨丨含吹动金魄度云来】
　　玉濑【李羣玉送魏珪觐省诗烟萝拂行舟丨丨锵枕席】
　　玉波【髙啓丨丨冷双蓬曲注唐处士李籯夜游震泽逢女郎为歌丨丨冷双蓬之曲盖龙女云　温庭筠水仙謡夜深天碧乱山姿光碎丨丨满船月　郝经天赐夫人词丨丨冷浸芙蓉城花月摇光照金翠　毛滂清平乐词流向万年觞里丨丨可但如渑】
　　玉涛【苏轼观湖诗朝阳照水红光开丨丨银浪相徘徊　又清虚子论茶金蕾珠蘖丨丨素尘】玉溜【名山志丨丨山一名地肺山一名浮山　李铎密雨如散丝赋丨丨蛇惊银湍马突　谢朓阻雪连句遥赠和诗珠虞条间响丨丨檐下垂　唐太宗冬日临昆明池诗石鲸分丨丨劫烬隐平沙　萧至忠奉和幸安乐公主山庄应制诗匝地金声初度曲周堂丨丨好传杯】
　　玉澜【明一统志丨丨桥在巢县西北六十里古以白石为栏如玉故名】
　　玉浪【徐晦海上生明月赋泱漾崩腾助金波丨丨之势晶荧激射当三五二八之期　逹摩偈江槎分丨丨管炬开金鎻　贯休钓罾潭诗自怜亦在仙舟上丨丨翻翻溅草衣　花蕊夫人宫词天外银河翻丨丨楼西凉月涌金盆】
　　玉氷【常建古意诗井厎丨丨洞地明琥珀辘轳青丝索黄庭坚以右军书赠丘十四诗眼如霜鹘齿丨丨拥出环坐爱窗明】
　　玉都【黄庭外景经藏养灵根不复枯闭塞命门如丨丨薛逢聼琵琶诗禁曲新翻下丨丨四弦掁触五音殊　李九龄上清辞新拜天官上丨丨　吕岩七言诗水得天符下丨丨三千日里积功夫】
　　玉城【癸辛杂识异闻録云开元中明皇与申天师洪都客夜游月中见所谓广寒清虚之府下视丨丨嵳峩若万顷琉璃田翠色冷光相射炫目素娥十余舞于广庭音乐清丽遂归制霓裳羽衣之曲　卢照邻雨雪曲髙阁银为阙长洲丨作丨】
　　玉乞【明一统志丨丨城在澂江府新兴州汉时筑】
　　玉道【卢照邻长安古意诗隐隐朱旗临丨丨遥遥翠幰没金隄】
　　玉门【史记大夏传明年击姑师破奴与轻骑七百余先至虏楼兰王遂破姑师因举兵威以困乌孙大宛之属还封破奴为浞野侯王恢数使为楼兰所苦言天子天子发兵令恢佐破奴击破之封恢为浩侯于是酒泉列亭鄣至丨丨矣　汉书地理志酒泉郡县丨丨又李广利传太初元年防广利为贰师将军发属国六千骑及郡国恶少年数万人防往期至贰师城取善马故号贰师将军往来二歳至炖煌士不过什一二使使上书言道逺多乏食愿且罢兵益发而复往天子闻之大怒使使遮丨丨闗曰军有敢入斩之　又西域传东接汉扼以丨丨阳闗西则限以葱岭　后汉书郡国志炖煌郡龙勒有丨丨闗　又班超传不敢望到酒泉郡但愿生入丨丨闗注丨丨闗属炖煌郡今沙州也去长安三千六百里　魏志陈思王植传臣昔从先武皇帝南极赤岸东临沧海西望丨丨北出元塞伏见所以行军用兵之势可谓神妙矣　晋书郡国志酒泉郡汉置统县九福禄防水安弥骍马乐涫表氏延夀丨丨沙头唐书李徳裕传黠戛斯遣使来且言攻取安西北廷帝欲从黠戛斯求其地徳裕曰安西距京师七千里北廷五千里异时繇河西陇右抵丨丨闗皆我郡县往往有兵故能缓急调发自河陇入吐蕃则道出回鹘回鹘今破灭未知黠戛斯果有其地邪假令安西可得即复置都护以万人往戍何所兴发何所馈挽彼天徳振武于京师近力犹若不足况七千里安西哉臣以为纵得之无用也　又突厥传曷萨那朝隋被留不遣乃共立达头孙号射匮可汗建廷龟兹北之三弥山丨丨以西诸国多役属　水经河水南对丨丨　又注东川水又东南迳乌垒国南治乌垒城西去龟兹三百五十里东去丨丨阳闗二千七百三十八里与渠犂田官相近述异记丨丨西南有一国国中有山石防千枚名为霹雳防　杜氏通典自丨丨阳闗出西域有两道　明一统志丨丨闗在故州西北一十八里　梁简文帝南郊颂丨丨罢堠紫塞沈烽　沈约佛记序涂出丨丨法座不逺　徐陵孝义寺碑戊巳校尉西闗丨丨伏波将军南表铜柱　庾信纥干宏神道碑卫青受诏未入丨丨之闗窦宪当官犹在燕山之下　魏武帝陌上桑驾虹蜺乗赤云登彼九嶷厯丨丨　王昌龄从军行丨丨山嶂几千重山北山南总是烽　又山海经大荒山名丰阻丨丨日月所入　又武帝内传列丨丨之枣酌葡萄之醴　西京杂记上林苑丨丨枣　又竹书纪年帝辛九年王师伐有苏获妲己以归作琼室立丨丨　淮南子文王砥徳修政三年而天下二分归之纣闻而患之乃拘文王于羑里文王归乃为丨丨筑灵台相女童击钟鼓纣闻之曰周伯昌改道易行无忧矣　皮日休送董少卿游茅山诗天影晓通金井水山灵深护丨丨沙】
　　玉州【五代史于阗传其国东南曰银州卢州湄州其南千三百里曰丨丨】
　　玉闗【唐书地理志凡十道有闗一百四十三陇右六秦之大震河之河蓝凤林兰之金城沙之阳闗丨丨宋史蔡挺传在渭久郁郁不自聊寓意词曲有丨丨人老之叹　任昉齐竟陵文宣王行状丨丨靖柝北门】
　　【寝扃　刘潜北使还与永丰侯书王程有限时及丨丨庾信哀江南赋序钓台移栁非丨丨之可望华亭鹤唳非河桥之可闻　又竹杖赋丨丨寄书章台留钏又伤心赋对丨丨而羁旅坐长河而暮年　陈植金马门赋丨丨浩兮凯歌昆明澹兮息波　袁朗饮马长城窟行丨丨尘卷静金微路已通　刘元济怨诗丨丨芳信防兰闺锦字新　来济出丨丨诗敛辔遵龙汉衔凄度丨丨　陈羽冬晚送友人使西蕃诗丨丨晴有雪砂碛雨无泥　鲍溶寄李都护诗闻道丨丨烽火灭犬戎知有外家亲　赵嘏风月空闺诗魂飞沙帐北肠防丨丨中　又挚虞思游赋跨烈兮闚干巛挥丨丨兮出天门　魏武帝气出唱乐府解愁腹饮玉浆奉持行东到蓬莱山上至天之门丨丨　又李白访道安陵诗丹田了丨丨白日思云空　许玫题雁塔诗宝轮金地压人寰独坐苍冥啓丨丨　金丹华阳吟不动丝毫过丨丨闗头自有玉京山　又欧阳修白兔诗丨丨金鎻夜不闭窜入滁山千万重】
　　玉壁【周书文帝纪大统十二年九月齐神武围丨丨大都督韦孝寛力战拒守齐神武攻围六旬不能下烧营而退　北史齐神武纪武定四年九月神武围丨丨以挑西师不敢应　地理通释通典勲州故城在积山县南十二里即大统四年王思政所筑丨丨城为周氏重镇　又晋书石季龙载记于襄国起太武殿东西七十五步南北六十五步皆漆瓦金珰银楹金柱珠帘丨丨穷极伎巧　张超灵帝河间旧庐碑金窗郁律丨丨玎珰　王思任仙都记缙云仙榜岩下看小赤壁乃三十丈削就于阗丨丨　又杨慎云南山川志丨丨山在定逺县东髙可千仞望之色如丨丨】
　　玉塞【晋书秃发乌孤载记论控丨丨跃马金山　沈约为栁世隆让封公表悬旌丨丨贰师尚黜其功伐鼓炎州伏波犹惧其赏　李白愁阳春赋明妃丨丨楚客枫林　唐太宗饮马长城窟行朔吹防邉声军尘清丨丨　骆賔王秋雁诗阵去金河冷书归丨丨寒李峤戈诗夕摈金门侧朝提丨丨前　呉少微陇头水乐府路出金河道山连丨丨门　李益边思诗腰悬锦带佩呉钩走马曾防丨丨秋　张仲素天马诗不知丨丨沙中路苜蓿残花几处开　无可雪诗客醉瑶台曙兵防丨丨寒　孔武仲经父云自到京止得一书颇懐忧想因寄诗雁飞丨丨无多地人望神都正倚楼　陆游芳华楼夜宴诗少日壮心轻丨丨暮年幽梦坠沧洲】玉梁【拾遗记岱舆北有丨丨紫苔覆涌味甘而柔滑又玉山北有丨丨千丈驾元流之上丨丨之侧有斑斓自然云霞龙凤之状　张说石桥诗丨丨架迥碧沼空　庾肩吾石桥诗秦王金作柱汉帝丨为丨无名氏纪游东观山诗丨丨窈浮溪琼戸正当窗　又唐书地理志蔡州汝南郡县新息西北五十里有隋故丨丨渠开元中増濬漑田三千余顷　明一统志丨丨渠在汝宁府息县西北五十里　又齐已望丨丨山诗残照丨丨巅峨峨逺道前　又録异记马道流名智能常游厯江湖间干宁丁巳歳至丨丨观时有大斋智能径上山顶道众留之不住至山顶九仙得道处安坐俨然而化　又北史侯莫陈顺传赵青雀反顺于渭桥与战频破之魏文帝执顺手曰渭桥之战卿有殊力便解所服金缕丨丨带赐之　唐书车服志梁带之制三品以上丨丨宝钿五品以上金梁宝钿六品以上金饰隐起而已　庾信春赋马是天池之龙种带乃金山之丨丨　梁武帝子夜四时歌七采紫金柱九华白丨丨】
　　玉桥【皇明政要洪武初彭友信遇太祖微行上口占虹蜺诗云谁把青红线两条和云和雨系天腰命信续应曰玉皇昨夜銮舆出万里长空架丨丨　萧子范入元襄王第诗伏轼窥东苑收泪下丨丨　萨都拉丁卯及第谢恩奉天门诗栁色青青白丨丨无端春色上宫袍】
　　玉坛【王度古镜记度弟勣游嵩山少室涉石梁坐丨丨遇一嵌岩有石堂可容三五人勣栖息止焉　苏颋奉和圣制送新除岳牧诗式伫东封防锵锵检丨丨卢纶早秋望华清宫中树诗丨丨标八桂金井识双桐　李益避暑女冠诗焚香欲使三青鸟静拂桐隂上丨丨　刘禹锡桃源翫月诗少君引我升丨丨礼空遥请真仙官　李贺白虎行丨丨设醮思冲天一世二世当万年　刘沧题王母庙诗武帝无名在仙籍丨丨星月夜空云】
　　玉堞【苏郁步虚词十二楼藏丨丨中凤凰双宿碧芙蓉】
　　玉畅【广韵藻丨丨邑名在宋郑之间出左传注　又崔骃扇铭朗姿丨丨惠风时披】
　　玉居【王建梦看棃花云歌丨丨防女齐看来错认仙山鹤飞过】
　　玉殿【齐书乐志神之车归青都璇庭寂丨丨虚　朱异围城赋升紫霄之丹地排丨丨之金扉　赵良器履赋厯彤阶而曵响上丨丨而规行　曹植当车以驾行欢坐丨丨防诸贵客　骆賔王灵公观诗丨丨斜连汉金堂迥架烟　王维温汤寓目诗青山尽是朱旗绕碧涧翻从丨丨来　又大同殿柱产玉芝龙池上有庆云赐宴即事诗岂知丨丨生三秀讵有铜池出五云杜甫洞房诗洞房环佩冷丨丨起秋风　又桥陵诗石门霜露白丨丨莓苔青　姚合寄周起居诗官清立在金罏北仗下归眠丨丨西　刘得仁上翰林丁学士诗丨丨移时对金舆数侍行　杜牧出宫人诗闲吹丨丨昭华管醉折棃园缥蔕花　李商隐席上诗淡云轻雨拂髙唐丨丨秋来夜正长　马戴赠祠部令狐郎中诗待制松隂移丨丨分宵露气静天台　王贞白入塞诗丨丨论兵事君王诏出征】
　　玉宫【李贺天上謡丨丨桂树花未落仙妾采香垂佩缨姚合咏镜诗好是照身宜谢女嫦娥飞向丨丨来　陈陶殿前生桂树诗仙娥丨丨秋夜明桂枝拂槛参差琼】
　　玉熙【酌中志金海石桥之北河之西岸向南曰丨丨宫】
　　玉夀【齐书东昏侯纪后宫遭火之后更起仙华神仙丨丨诸殿锦幔珠帘穷极绮丽】
　　玉最【西溪丛语孟蜀丨丨殿东坡续为长短句】
　　玉禁【王勃七夕赋庭分丨丨邸瞰金楼　岑士贵凌烟阁赋擅丨丨之崇髙凌金台而萧森　刘言史赠陈长史妓诗宝钿云和丨丨仙深含媚靥褭朱　贡奎送师道侄赴太常奉礼并寄勉师泰诗容台昼静花明佩丨丨春深柳染衣】
　　玉阙【水经注昔西王母告周穆王去咸阳三十六万里山髙地平三万六千里上有三角靣方长万里形如覆盆上有金台丨丨亦元气之所合天帝君所治处也　张衡天象赋辟天牀于丨丨乃宴休之攸御　崔琰述初赋列金台之嵼方丨丨之嵯峨　郭璞游仙诗翘首攀金梯飞步登丨丨　李贺吕将军歌将军振袖挥剑锷丨丨朱城有门阁　王建昭应李郎中见贻佳作次韵奉詶诗诸生围绕新篇读丨丨仙官少此才赵抃累乞致政诏答未允诗丨丨累章烦赐诏瀫江两桨蹉归期　又黄庭内景经肺部之宫似华盖下有】
　　【童子坐丨丨】
  </div>
  <div class="pagination">
   <a href="御定骈字类编_page281.html">
    上一页
   </a>
   <span>
    ...
   </span>
   <a href="御定骈字类编_page277.html">
    277
   </a>
   <a href="御定骈字类编_page278.html">
    278
   </a>
   <a href="御定骈字类编_page279.html">
    279
   </a>
   <a href="御定骈字类编_page280.html">
    280
   </a>
   <a href="御定骈字类编_page281.html">
    281
   </a>
   <span class="current-page">
    282
   </span>
   <a href="御定骈字类编_page283.html">
    283
   </a>
   <a href="御定骈字类编_page284.html">
    284
   </a>
   <a href="御定骈字类编_page285.html">
    285
   </a>
   <a href="御定骈字类编_page286.html">
    286
   </a>
   <a href="御定骈字类编_page287.html">
    287
   </a>
   <span>
    ...
   </span>
   <a href="御定骈字类编_page283.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
