<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 221 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 221 页/共 485 页</h1>
    <div class="content">　　杂著
　　与大息山松书　　　　　梁徐勉
　　家世清廉故常贫素至于产业之事所未尝言中年聊于东里欲穿池种树少寄情赏又以郊际闲旷终可为宅倘获悬车致仕实欲歌笑于斯经始歴年粗已成立桃李茂宻梧竹成隂塍陌交通渠畎相属华楼逈榭颇有临眺之美孤峯藂薄不无糺纷之兴虽云人外城阙宻迩凡为人长殊复不易当使中外谐缉人无间言先物后已然后可贵老子云后其身而身先若能尔者更招巨利汝当自朂见贤思齐不宜忽畧以弃日也非徒弃日乃是弃身身名羙恶岂不大哉
　　闲居赋　　　　　　　　潘岳
　　岳读汲黯传至司马安四至九卿而良史书之题以巧宦之目未尝不慨然废书而叹曰嗟乎巧诚有之拙亦宜然于是覧止足之分庶浮云之志池沼足以渔钓春税足以代耕灌园鬻蔬供朝夕之膳牧羊酤酪俟伏臈之费此亦拙者之为政也乃作闲居之赋于是退而闲居洛水之涘身齐逸民名缀下士背亰泝伊面郊后市浮梁黝以径度灵台筑而髙峙窥天文之秘奥究人事之终始爰定我居筑室穿池长杨映沼芳枳树篱游鳞瀺灂菡蓞敷披竹木蓊灵果参差张公大谷之棃梁侯乌稗之柿周文弱枝之房陵朱仲之李靡不毕植三桃表樱胡之别二柰曜丹白之色石榴蒲萄之珍磊落漫衍乎其侧梅杏郁棣之属繁荣藻丽之饰华实照烂言所不能极也菜则防韮蒜芋青笋紫姜蘘荷依防时藿向阳緑葵含露白薤负霜桞垂隂车结轨陆摘紫房水挂頳鲤或宴于林或禊于汜
　　雪巢赋　　　　　　　　杨廷秀
　　天台林君景思之庐字以雪巢尤延之为作记庐陵杨某复为赋之其辞曰
　　赤城兮霞外天台兮云表有羙兮先生相宅兮木杪厌人寰兮喧卑薄市门兮嚣湫壑谷奥渫蜗庐小陟彼悬崖天绅之涯竒峰日拂枯松霄排飞上万之顚旁无一寸之阶我营我巢维条伊枚命黄鹄而衔枝驱鹤而曵柴斧辛夷以为柱刈山桂以为栋兰橑椒其有芬荷盖岌其不动将旁招樵夫朋盍溪友以落之且有日其善颂矣夜半风作频撼林薄天骇地愕山跳海踊已而寂然四无人声黯天黒而月落忽八窓之夜眀恱身堕于冰谷刮骨其寒生穷猿嘈嘷飞鸟独鸣先生夙兴而视之但见千里一缟羣山失碧翔玉妃以万舞飘天葩之六出皓皓的的缤缤借借盖朔雪十丈朝没吾巢而无人迹矣先生举酒酹曰巢成雪至雪与巢防式瑶我室式珠我廨空无一埃防我胜槩继自今匪仙客其勿迎匪诗人其勿对廼抟冰浆与雪汁饮兎须于墨浍大书其楣曰雪巢摽俗子出诸大门之外
　　南溪樟隠记　　　　　　祝和父穆
　　余卜居南溪上流溪之漘有乔木一盖古之豫章而今俗以樟名者也其夀当三百余载而大且二十围团栾偃蹇庇及数亩老根盘踞髙突地面如巨石礧砢余因募工畚土厚培其根使平若一台可坐数客久焉根入土深得所滋养枝叶益敷畅停午日不穿漏夏五六月清隂敷地暑气不入凉飔时来方春稚緑竞茂蔼若云屯及冥冻沍此独挺秀余爱防封殖每为赋甘棠之诗余闻昔有商山之老戯于橘中者谓之橘隠后世效山隂之种竹者谓之竹隠慕彭泽之采菊者谓之菊隠拟孤山之咏梅者谓之梅隠余爱此古樟遂名吾庐以南溪樟隠暇日捜阅书箧得晦庵朱子所书四大字适契余所命名若有天相因亟模勒揭于防之楣即其右辟小室又取朱子所书嵗寒二大字为扁以表古樟之雅致室仅容膝处势髙平挹翠岚下临緑浸隔岸担簦负笈之行人中流披蓑鼓枻之渔父皆可坐见于袵席之上市防虽近而一尘不侵余盖于此而读书以求圣贤为己之学涵养体察私淑吾身庶防不负朱子畴昔教育之意日力有余则独取古人嘉言善行类成巨帙穷年矻矻皆手自抄録乐而忘疲今一二书行于世者幸有子云不以覆醤瓿也乃若坐久神倦起而欠伸则信手拈前軰诗文一二帙缓诵微吟战睡魔而却之此则樟隠之成趣也其西则筑小楼四楹与防对峙又取南轩张子所书藏书阁三大字揭扁楼上虽余无资聚书不能多视邺侯挿架特泰山之毫芒然余性徤忘不可无书旧所读不复尽记必籍检阅积久抽取简帙散乱则必次其甲乙使如旧序剔去蠧鱼燥以风日盖兹楼也检书则登整书则登曝书则登当此之时窓櫺四敞不妨眺望以舒畅心目至于秋霄爽豁月鉴澄鲜朔风怒号雪絮飞舞乗兴一登便觉水晶宫阙琼楼玉宇去人不逺此又樟隠之胜槩也噫余晨兴而啓吾扉出入而渉吾庭仰而瞻吾巨扁银钩鐡画动有法度则思其人俨若先儒之临其上顾而见吾古樟龙身虬柯昂霄耸壑则爱其木廪然嵗寒之友在吾侧是则吾庐虽甚湫隘卑陋而雄丽伟特之观固不在于轮奂之羙也繄我后人之居于斯者其必读韩昌黎示儿之诗使有贤卿大夫相过考评道之精粗以不迷厥初可也其必思朱子所记先大夫遗事以克称天之报施其将在此之语可也审能如是则庶防亦不贻林惭涧愧之讥而凌霜傲雪之标当相与辉映于无穷此则余之望也是为记
　　先君子幼孤文公朱夫子重渭阳之念实教育于家塾犹及亲炙当时讲论之益西山蔡先生勉斋黄先生特加敬爱先君子师事之晩年卜居建阳麻沙之南溪上扁于室曰南溪樟隠盖朱夫子之大书也述于文曰南溪樟隠记盖先君子之絶笔也又尝规一便坐取朱夫子嵗寒二大字勒于其楣且系之以诗曰豫章偃蹇纳苍龙姿干寜湏匠石逢借重嵗寒云谷字絶胜松拜大夫封观是诗也可以知先君子固穷之志矣噫先君子嗜书手不释卷见于是记者无非述其刻苦问学勉励后人将欲以儒业惟其家洙輙犯不韪僣以樟隠记附于先儒名世之作之次庶防托以有传用警其子若孙益求所以承先志云寳祐戊午仲秋上澣孤洙涕泣谨防
　　古诗
　　咏居二首　　　　　　　左思
　　济济亰城内赫赫王侯居冠盖防四术朱轮竟长衢朝集金张馆暮宿许史庐南邻撃钟磬北里吹笙竽寂寂杨子宅门无卿相舆寥寥空宇内所讲在虗言论凖宣尼辞赋拟相如悠悠百世后英名擅八区
　　皓天舒白日灵景耀神州列宅紫宫里飞宇若云浮峨峨髙门内蔼蔼皆王侯自非攀龙客何为歘来游被褐出阊阖髙歩追许由振衣千仞冈濯足万里流
　　饮酒　　　　　　　　　陶潜
　　结庐在人境而无车马喧问君何能尔心逺地自偏采菊东篱下悠然见南山山气日夕佳飞鸟相与还此中有真意欲辩已忘言
　　移居　　　　　　　　　陶潜
　　昔欲居南村非为卜其宅闻多素心人乐与数晨夕懐此颇有年今日从兹后敝庐何必广取足蔽牀席邻曲时时来抗言谈在昔竒文共欣赏疑义相与析
　　读山海经　　　　　　　陶潜
　　孟夏草木长绕屋树扶踈众鸟欣有托吾亦爱吾庐既耕亦已种时还读我书穷巷隔深辙颇廻故人车欢然酌春酒摘我园中蔬微雨従东来好风与之俱泛覧周王传流观山海圗俯仰终宇宙不乐复何如
　　归田园居六首　　　　　陶潜
　　少无适俗韵性夲爱丘山误落尘中一去三十年羇鸟恋林池鱼思故渊开荒南野际守拙归田园方宅十余亩草屋八九间榆桞防后园桃李罗堂前暧暧逺人林依依墟里烟狗吠深巷中鸡鸣桑树巅戸庭无尘杂虗室有余闲久在樊笼里复得返自然
　　野外罕人事穷巷寡轮鞅白日掩荆扉虗室絶尘想时复曲中披草共来往相见无杂言但道桑麻长桑麻日已长我土日已广常恐霜霰至零落同草莽
　　久去山泽防浪莽林野娱试携子侄軰披榛歩荒墟徘徊丘垅间依依昔人居井灶有遗处桑竹残朽株借问采薪者此人皆焉如薪者向我言死没无复余一世异朝市此语真不虚人生似幻化终当归空无
　　怅恨搔防还﨑岖歴榛曲山涧清且浅可以濯吾足漉我新熟酒只鸡招近局日入室中暗荆薪代眀烛欢来苦夕短已复至天旭
　　种苗在东臯苖生满阡陌虽有荷锄倦浊酒聊自适日暮巾柴车路暗光已夕归人望烟火稚子檐隙问君亦何为百年空有役但愿桑麻成蚕月得纺绩素心正如此开径望三益
　　谢公宅　　　　　　　　李白
　　青山日将暮寂寞谢公宅竹里无人声池中有虗白荒庭衰草遍废井苍苔积唯有清风闲时时起泉石
　　示儿　　　　　　　　　韩愈
　　始我来亰师止携一束书辛勤三十载以有此屋庐此屋岂无华于我自有余中堂髙且新四时登牢蔬前荣馔賔亲冠婚之所于庭内无所有髙树八九株有藤缕络之春华夏隂敷东堂坐见山云风相吹嘘松里连南亭外有芋区西偏屋不多槐榆翳空虚山鸟终夕鸣有类涧谷居主妇治北堂膳服适戚踈恩封髙平君子孙従朝裾开门问谁来无非卿大夫不知官髙卑玉带悬金鱼问客之所为巍冠讲唐虞酒食罢无为棊槊以相娱凡此坐中人十九持钧枢又问谁与频莫学张樊如来过亦无事考评道精麤蹮蹮媚学子墙屏日有徒以能问不能其蔽岂可祛嗟我不脩餙事与庸人俱安能坐如此比肩于朝儒诗以示儿曹其无迷厥初
　　忆平泉山居赠沈吏部　　李徳裕
　　昔闻羊叔子茅屋在东渠岂不念归路徘徊畏简书乃知轩冕客自与田园踈殁世有遗恨精诚何所如沈子寡时用夙志在林闾虽抱山水癖敢希仁智居清泉绕舎下脩竹防庭除幽径松盖宻小池莲叶初従来有好鸟近复跃鯈鱼少室映川陆鸣臯对蓬庐张何旧僚采【予与吏部乃金门僚故也】相勉在悬舆常恐似伯玉瞻前愧魏舒
　　防宅　　　　　　　　　白居易
　　长安多大宅列在街西东往往朱门内房廊相对空前主为将相得罪窜巴庸后主为公卿寝疾殁其中连延四五主殃祸继相踵自従十年来不利田舎翁风雨壊檐隙蛇防穿墙墉人疑不敢买日毁土木功嗟嗟俗人心甚矣其愚防但恐灾将至不思祸所従我今题此诗欲悟迷者胷凡为大官人年禄多髙崇权重持难久位髙势易穷骄者物之盈老者数之终四者如防盗日夜来相攻假使居吉土孰能保其躬因小以眀大借家可谕邦周秦宅崤函其宅非不同一兴八百年一死望夷宫寄语家与国人防非宅凶
　　伤宅　　　　　　　　　白居易
　　谁家起甲第朱门大道边丰屋中栉比髙墉外回环累累六七堂栋宇相勾连一堂费百万起青烟洞房温且清寒暑不能干髙堂虚且逈坐卧见南山绕廊紫藤架夹砌红药栏攀枝摘樱桃带花移牡丹主人此中坐十载为大官厨有臭败肉库有朽贯钱谁能将我语问尔骨肉间岂无贫贱者忍不救饥寒如何奉一身直欲保千年不见马家宅今作凤城园
　　新居感咏　　　　　　　杜世昌
　　无似老且病唯恐归田迟一旦得引年九天还听卑为霑二品禄俾尽百年期恩深沦骨髓感极横涕洟始营莵裘地来向濉水湄城隅穷僻匠者寜求竒卜筑悉由已轩牗亦随宜外以庇风雨内以安妻儿燕雀莫羣噪鹪鹩才一枝因念古圣贤名为千古垂何尝广居室俭为后人师亚圣乐箪食寝丘无立锥文终防势夺景桓耻家为文园四壁立郑公小殿移伊余具贠者适防承平时无术毗万务无才抚四夷为郡亦龊龊劳心徒孜孜保身已天幸拊已宜自知开卷顔间厚复惧来者嗤朂哉知止足清白犹可追
　　因旧一首【并序】　　　　　　苏子由
　　予因卞氏故居改筑新宅其防事陋甚有柴氏防三间求售三百余万钱力不能致子迟曰因卞之旧而易其尤亦可子孙若贤当师公俭予愧其言従之作因旧诗君不见林上鹊冬深始营巢及春巢已成又不见梁上燕春深初作窠及夏雏已生我为一区屋三年费经营纷纷伐梧楸日厌斧斤声老境能防何何日安余龄一言愧吾儿事忌与力争青杨易三栋赤榆换双楹指顾行且具构筑役已轻鄼侯念子孙不处髙闬闳吾今何人斯此则座右铭
　　迁居　　　　　　　　　洪玉父
　　従官三十载故山凡防归昔归尚有屋再归已倾欹今归但乔木竹落荆薪扉上为鹤鸟都下为鸡犬栖相彼东北隅三亩以为基积块与运甓实洼而培痹成兹道旁舎空我槖中资堂室取即安牖戸适所宜嘉桐三四株当窓发华姿馨花人懐防似与迁徒期我今六十老岂不知前非骨相自不媚况复筋力微收此衰病身与汝长相依松楸幸在望邻曲不见遗葛巾随里社庶以保期頥
　　卜居　　　　　　　　　朱元晦
　　卜居屏山下俯仰三十秋终焉村墟近未惬心期幽近闻西山西深谷开平畴茅茨十数家清川可行舟风俗颇淳厚旷土非难求誓捐三径资徃遂一壑谋伐木南山巅结庐北山头耕田东溪岸濯足西溪流朋来即共懽客去成孤逰静有山水乐而无身世忧著书俟来哲补过希前脩兹焉毕暮景何必营莵裘
　　杏为梁【刺居处奢也】　　　　　白居易
　　杏为梁桂为柱何人堂室李开府碧砌红轩色未干去年身殁今移主髙其墙大其门谁家第宅卢军素泥朱板光未灭今嵗官收别赐人开府之堂将军宅未造成时头已白逆旅重居逆旅中身是主人心是客更有愚夫念身后心虽甚长计非久穷奢极丽越规模付子传孙令保守莫教门外过客闻抚掌廻头笑煞君君不见马家宅尚犹存宅门题作奉诚园君不见魏家宅属他人诏赎赐还五代孙俭存奢失今在目安用髙墙围大屋
　　长安道　　　　　　　　崔颢
　　长安甲第髙入云谁家居住霍将军日晩朝回拥賔从路旁拜揖何纷纷莫言炙手手可热须臾火尽灰亦灭莫言贫贱即可欺人生富贵自有时一朝天子赐顔色世上悠悠应始知
　　茅屋为秋风所破歌　　　杜甫
　　八月秋髙风怒号卷我屋上三重茅茅飞渡江洒江郊髙者挂罥长林梢下者飘转沉塘坳南村羣童欺我老无力忍能对面为盗贼公然抱茅入竹去唇燋口燥呼不得归来倚杖自叹息俄顷风定云墨色秋天漠漠向昏黒布衾多年冷似鐡娇儿恶卧踏里裂床床屋漏无干处雨脚如麻未断絶自经防乱少睡眠长夜沾湿何由彻安得广厦千万间大庇天下寒士俱欢顔风雨不动安如山呜呼何时眼前突兀见此屋吾庐独破受冻死亦足
　　濂溪诗【并序】　　　　　　　黄鲁直
　　舂陵周茂叔人品甚髙胷中洒落如光风霁月好读书雅意林壑初不为人窘束世故权舆仕籍不卑小官职思其忧论法常与民决讼得情而不喜其为少吏在江湖郡县盖十五年所至輙可传任司理参军运使以权利变具狱茂叔争之不能投告身欲去使者敛手聴之赵公阅道号称好贤人有恶茂叔者赵公以使者临之甚威茂叔处之超然其后廼寤曰周茂叔天下士也荐之于朝论之于士大夫终其身其为使者进退官吏得罪者自以不寃中嵗乞身老于湓城有水发源于莲花峰下洁清绀寒下合于湓江茂叔濯缨而乐之筑屋于其上用其平生所安乐嫓水而成名曰濓溪与之防者曰溪名未足以对茂叔之羙虽然茂叔短于取名而长于求志薄于徼福而厚于得名菲于奉身而燕及防陋于希世而尚友千古闻茂叔之余风犹足以律贪则此溪之水配茂叔以永久所得多矣茂叔讳惇实避厚陵奉朝请名改惇頥二子夀焘皆好学成家求予作濂溪诗思咏潜徳茂叔虽仕宦三十年而平生之志终在丘壑故余诗词不及世故犹髣髴其音尘
　　溪毛秀兮水清可饭羮兮濯缨不渔民利兮又何有于名古琴兮冩溪声兮延五老以为夀蝉蜕尘埃兮玉雪自清听潺湲兮鉴澄眀激贪兮敦薄非青苹白鸥兮谁与同乐
　　津有舟兮塘有莲胜日兮与客就闲人闻拏音兮不知何处散髪醉髙荷为盖兮倚芙蓉以当妓霜清水寒兮舟着平沙八方同宇兮云月为家懐连城兮佩眀月鱼鸟亲人兮野老同社而争席白云头兮与南山为伍非夫人攘臂兮夫谁敢侮
　　律诗
　　絶句
　　试问池台主多为将相官终身不曽到唯展画图看
　　题李欵幽居　　　　　　贾岛
　　闲居少邻并草径入荒村鸟宿池边树僧敲月下门过桥分野色移石动云根暂去还来此幽期不负言
　　嵗暮归南山　　　　　　孟浩然
　　北阙休上书南山归敝庐不才眀主弃多病故人踈白发催年老青阳逼嵗除永懐愁不寐松月夜窓虚裴度初立第于街西兴化里凿池种竹起台榭贾岛方下第或以为执政恶之故不在选怨愤题诗曰
　　破却千家作一池不栽桃李种蔷薇蔷薇花落秋风起荆棘满庭君始知
　　履道居　　　　　　　　白居易
　　莫嫌地窄林亭小莫厌家贫活计微大有髙门鎻空宅主人去了不曽归
　　汶川村居　　　　　　　滕白
　　种茶岩接红霞坞灌稻泉生白石根皤腹老翁头似雪海棠花底戯儿孙
　　茅檐　　　　　　　　　王介甫
　　茅檐长扫浄无苔花木成蹊手自栽一水防田将緑绕两山排闼送青来
　　卜居　　　　　　　　　白居易
　　逰宦亰都二十春贫中无处可安贫长羡蜗牛犹有舎不如硕防转蔵身且求容立锥头地免似漂流木偶人但道吾庐心便足敢辞湫隘与嚣尘
　　卜居　　　　　　　　　杜甫
　　浣花溪水水西头主人为卜林塘幽已知出郭少尘事更有澄江销客愁无数蜻蜓齐上下一防鸂鷘对沉浮东行万里堪乗兴湏向山隂上小舟
　　废宅　　　　　　　　　朱庆余
　　古巷棘门谁旧宅早曽闻说属官家更无新燕来巢屋惟有闲人寄看花荒廐欲摧尘满枥小池初涸草侵沙荣华事歇多如此立马踟蹰到日斜
　　襄州汉阳王故宅　　　　皮日休
　　碑字依稀庙已荒犹闻耆旧说贤王林园一半为他主山水虚言是故郷防戸野蒿生翠瓦舞楼栖鸽汚雕梁拄天功业縁何事不得终身似霍光
　　题故人废宅　　　　　　方干
　　举目凄凉入破门鲛人一饭尚知恩闲花旧识犹含笑恠石无情更不言樵叟和巢伐桃李牧童兼草踏兰荪壶觞笑咏随风去唯有声声蜀帝魂
　　废宅　　　　　　　　　吴融
　　风飘碧瓦雨摧垣却有邻人为鏁门防树好花空白昼满庭荒草易黄昏放鱼池涸蛙争聚栖燕梁空雀自喧不独凄凉眼前事咸阳一火便成原
　　亰师废宅　　　　　　　张文潜
　　当道朱门白昼扄髙堂歌吹久无声古牕积雨昏残昼朽树经隂长寄生门下老人时洒扫旧时来客叹平生艶姬骄马知何处独有庭花春自荣
　　访杨少监宅留题　　　　周子充
　　杨监全胜贺监家赐湖岂比赐书华回环自辟三三径顷刻常开七七花门外有田聊伏腊望中无处不烟霞却慙下客非摩诘无画无诗可得夸
　　和谢　　　　　　　　　杨庭秀
　　相国来临处士家山间草木也光华髙轩行李能过李小队寻花到浣花留赠新诗光夺月端令老子气成霞无论蔵去传贻厥拈向田夫野老夸
　　诗话
　　买宅遗康节
　　嘉祐七年王宣徽拱辰尹洛就天宫寺西天津桥南五代节度使安审琦宅故基以郭崇废宅余材为屋三十间请康节迁居之富郑公命其客孟约买对宅一园皆有水竹花木之胜熈寜初行卖官田之法天津之居亦官地榜三月人不忍买诸公曰使先生之宅他人居之吾軰耻矣司马温公而下集钱买之康节先生以诗谢王宣徽曰嘉祐壬寅嵗新巢始孱功正分道徳里更近帝王宫槛仰端门峻轩迎两观雄窓虚响涧台迥粲伊崇好景尤难得昌辰岂易逢无才济天下有分乐年豊水竹腹心里莺花渊薮中老来欢不已端节叹何穷啸傲陪真侣经营荷府公丹诚徒自写匪报此恩隆后以诗谢温公诸公曰重谢诸公为买园买园城东占林泉七千来歩平流水二十余家争出钱嘉祐卜居终是僦熈寜出券遂能专凤凰楼下新闲客道徳坊中旧散仙洛浦清风朝满防嵩岑皓月夜盈轩接防倒戴芰荷畔谈麈轻摇杨栁边陌彻铜驼花烂熳隄边金谷草芊绵青春未老尚可出红日已髙犹自眠洞号长生宜有主窝名安乐岂无权敢于世上眀开眼防向人间别看天尽送光隂归酒盏都移造化入诗篇也知此片好田地消得尧夫笔似椽今宅契司马温公戸名园契富郑公戸名庄契王郎中戸名康节初不改也【闻见録】
　　梁生芝草
　　宣和间王将眀赐第既而以梁生芝草为奏者车驾临幸适久雨梅润芝坠地亰师无名子有为十七字诗者曰相公赐新宅梁上生芝草为甚脱下来胶少
　　茅三间
　　东坡和陶诗周公与管蔡恨少茅三间南史刘义真传賛曰善乎厐公之言比之周公管蔡若处茅屋之内宜无放杀之酷【程泰之演繁露】






</div>
    <div class="pagination">
<a href="古今事文类聚_page220.html">上一页</a><span>...</span><a href="古今事文类聚_page216.html">216</a><a href="古今事文类聚_page217.html">217</a><a href="古今事文类聚_page218.html">218</a><a href="古今事文类聚_page219.html">219</a><a href="古今事文类聚_page220.html">220</a><span class="current-page">221</span><a href="古今事文类聚_page222.html">222</a><a href="古今事文类聚_page223.html">223</a><a href="古今事文类聚_page224.html">224</a><a href="古今事文类聚_page225.html">225</a><a href="古今事文类聚_page226.html">226</a><span>...</span><a href="古今事文类聚_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
