<!DOCTYPE html>
<html>
<head>
    <meta charset="UTF-8">
    <title>万姓统谱 - 第 21 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 21 页/共 403 页</h1>
    <div class="content">　　【元】翁森【字秀卿仙居人隐居教授取朱子白鹿洞学规以为训从游者前后至八百余人所着有一瓢
　　稿行于世】
　　【明】翁世资【莆田人正统进士授户部主事厯太子少保户部尚书居官四十年勤谨和厚豁逹有为
　　时誉归之】
　　翁徤【余姚人正徳进士累广东叅政】
　　翁溥【字徳宏浙江诸暨人嘉靖进士初知太湖仁恕明允洞悉时宜擢吏科给事中累仕至南京刑
　　部尚书】
　　翁万逹【字仁夫广东掲阳人嘉靖进士仕至兵部尚书南蛮御北狄可称竒计赠太子太保】翁世经【福清人嘉靖进士仕至广东左布政使】
　　鬷【鲁邑宫音故鬷夷氏之后】
　　【周】鬷蔑【字然明郑人晋叔向如郑蔑恶执器堂下一言而善叔向曰必然明也下执手以上曰子少不
　　若无言几失子矣】
　　鬷戾【晋大夫叔孙之司马鬷戾请救季氏帅徒以陷公围】
　　【明】鬷象闰【郿县人治中任山西霍州同知】
　　【安定宫音东防主以防山为氏】
　　【周】谷【楚大夫昭王自随反郢谷典五官得法百姓大治王欲封之谷辞逃焉】
　　【秦】骜【仕韩得地置三川郡攻赵定太原攻魏拔髙都汲攻赵取三十七城】
　　武【鷔之子伐齐取河东为九县】
　　恬【武子为秦将威震匈奴始皇遣率兵三十万北筑长城始皇崩沙丘赵髙胡亥矫诏杀太子扶
　　苏恬吞药自杀】
　　毅【武子位至上卿出则参乗入则御前恬在外事而毅常为内谋名为忠信故虽诸将相莫敢与之争】
　　【唐】归义【太和人本哀牢夷之后姓氏有曰细奴逻髙祖时遣使入朝赐锦袍传三世之至皮罗
　　阁开元间以逐渳河蛮功赐名归义册为云南王子阁罗凤继立】
　　伽异【归义之孙天寳间入宿衞拜鸿胪卿后其父阁罗凤继立以伽异为扬瓜州刺史】海【柳州人大中祥符进士仕至殿直】
　　【宋】蒙英昻【韶州人开寳进士】　　蒙传【封州人祥符元年进士】
　　蒙甄【番禺人嘉定进士庐州叅军】　蒙时中【嘉祐四年通判太州】
　　蒙汲【台州人淳祐进士】　　　蒙化龙【铜梁人淳祐进士】
　　【明】蒙惠【治进士知新兴县兴利祛弊爱恤黎民民甚爱之终兴化府知府】
　　【嘉靖庚戌进士蒙大赉宾州人厯兵郎中嘉靖壬戌进士蒙诏南海人厯官都御史】
　　丰【括阳宫音郑穆公子丰之后以王父字为氏】
　　【周】丰施【子旗伯石子归州田】
　　丰卷【卷将祭请田焉弗许卷怒而征役子产奔晋子皮止之而逐丰卷】
　　丰防【鲁人孟氏之御】　　　　丰衍【宋人】
　　【汉】丰谨【御史大夫】
　　【五代】丰进【周宣卫使】
　　【宋】丰仪【乾道六年以左朝请大夫倅严州】
　　丰稷【字相之鄞人嘉祐中进士元符中拜左諌议大夫御史中丞擢礼部尚书首论蔡京章惇贬海南团练副使安置台州卒七十五建元追复学士諡曰清敏稷三居言责毎草疏必密室子亦不得见退焚稿未尝以时政语人其所荐士如陈瓘陈师锡邹肇皆知名当时】
　　丰有俊【字宅之四明人稷四世孙登青楼见小娼疑故人女累目之女亦悟酒罢留宿女羞澁良久曰丰官人识妾否诘之果故人女丰曰某所以留者以坐间不得问也宜各寝必有以处汝娼遂退丰与京尹有旧明日以白尹且曰某仅有钱八千从公更贷二百千嫁之尹嘉其义即取入府厚奁具择良士嫁焉尹即王宣子佐也朱熹同科进士第一】
　　丰存芳【字公茂清敏公孙也为太平州倅宋端宗景炎元年二月蒙古兵至知州孟知缙谋以城降存芳谏不聴詈之知缙引蒙古兵屠其家同死者十八人卒方义窃其八嵗孤礼长于民间传至曽孙淳甫洪武中以贤良荐仕至监察御史】
　　丰至【绍兴四年进士】　　　　　丰翔【嘉定五年进士】
　　丰芑【嘉定十三年进士】　　　　丰【绍定三年进士】
　　丰安常【明州人元丰登第】
　　【明】丰寅初【字复初鄞人博学防行耻事胡元隐居句章之墟洪武十七年征为国子司业后上书諌观灯谪徳化县学教谕以身迪人建文壬午弃官躬畊卒年百五嵗所着有古易略説赠征仕郎兵科右给事配滕氏亦百嵗余】
　　丰庆【字文庆寅初子第正统己未进士授兵科给事中迁右给事中与林聪叶盛高棣等谏景帝南城及易储事言甚凯切乃诏系狱七年英庙复辟陞河南左叅政论周府内官不法事上嘉之陞本司右布政使廉声大着防奉表入贺坠马伤足时年五十乞致仕所着有古易筮法简庵集子耘字用勤居士以礼律身虽造无少渝官湖口学训导乞终养归以子熈贵封奉直大夫右春坊谕徳着家礼便宜唐诗续音藏于家】
　　丰畹【当涂人永乐举人】
　　丰载【江西安福人景泰进士】
　　丰熈【浙江鄞县人治一甲进士翰林学士子坊正徳乡试解元二甲进士】
　　酆【京兆宫音周文王所都国名子酆侯之后】
　　酆舒【赤狄潞子婴儿之臣也晋景公之姊伯姬潞子夫人也舒为政而杀之伤潞子目晋伐之或曰
　　酆舒有三隽伯宗曰狄有五罪杀舒以婴儿归】
　　【宋】酆伸之【淳安人绍兴进士】　　　酆康【庐陵人知英州】
　　【明】酆洪【陆川人洪武初任御史】　　酆海【江西人正统进士】
　　酆初【固始人宣徳中任九江府教授】
　　冯【始平宫音周文王十五子毕公高之后毕万封魏食采冯城因氏又望出颍川上党周】冯郝【楚大夫宋惠施奔楚怀王受之冯郝劝勿受王曰善乃封惠子而纳之邪】
　　冯简子【郑大夫能断大事郑国将有诸侯之事与禆谌乘以适野使谋可否而告简子始断之】冯长【骊山人周宣王时为柱下史观天文之变乃退隐摄生遇邓真人授以灵书功行垂成复遇彭
　　真人授以太上隐书遂得仙术平王二十年春升化而去】
　　冯亭【韩上党守时秦白起伐韩拔野王上党路絶亭与其民谋曰郑道已絶不如归赵赵被秦兵必亲韩韩赵为一则可以当秦矣卒降赵冯去疾为秦丞相冯无择为秦将冯敬为魏骑将皆亭之后也】
　　冯瓘【魏人蹑屫蹻而见孟尝君弹劒铗而歌孟尝君不悦后孟尝君废诸客皆去独赖冯瓘得复其
　　位】
　　【汉】冯唐【赵人为中郎署长尝言云中守魏尚有功而削其爵帝纳之使唐持节赦尚复为云中守拜冯
　　唐为车骑都尉子冯遂中郎孙亦竒士】
　　冯杨【魏郡人宣帝时为农太守有子八人皆为二千石赵魏问号曰万石君】
　　冯焕【安帝时幽州刺史疾恶太甚怨者诈为诏捕焕焕上书自讼诈者抵罪】
　　冯元兴【字子盛肥乡人少有操尚就学通礼传有文才领孝廉对防高第为御史进侍讲尚书授杜氏春秋于式干殿元兴尝为摘句儒者荣之后被废为浮萍诗以自喻曰有草在碧池无根緑水上脆弱恶风波危微苦惊浪防征赴阙以母忧还家卒赠齐州刺史有文集一百卷传于世】
　　冯勤【杨之曽孙光武时为郎中精勤尽忠赐爵闗内侯迁尚书令母年八十诏给扶上殿帝谓诸王
　　曰使冯勤贵宠者乃此毋也】
　　冯奉世【字子明上党人初学春秋涉大义善兵法持节进击莎车威振西夏赐爵闗内侯奉世前
　　后十年为折冲宿将时论归之子潭野逡立参俱有名】
　　冯灏【郪人初为成都令立文学学徒八百人开稻田八百顷治有异政累官至越隽太守避梁冀隐
　　居作易章句恬然自终】
　　冯野王【奉世次子为陇西太守以治行高入为左冯翊迁大鸿胪元帝尝称其刚强坚固皎然无
　　欲】
　　冯立【字君卿通春秋徙西河上郡与兄野王相代为太守民歌之曰大冯君小冯君兄弟继治相因
　　循聪明贤知惠吏民政如鲁卫徳化均周公康叔犹二君】
　　冯信【犍为道人公孙述累征托以青盲避不出述败乃盥洗更祝曰世适平目即清光武召之防
　　疾卒】
　　冯绲【巴郡宕渠人少学春秋司马兵法安帝时举孝廉累官车骑将军平长沙武陵蛮有功赐钱十
　　万不受官至廷尉终于家弟兄清白有至行子鸾举孝廉为郎中】
　　冯鲂【南阳人拜郏令贼围县舍鲂力战光武嘉之曰此徤令也累官司空赐爵闗内侯】冯异【字公孙颍川父城人通左氏春秋孙子兵法事光武为主簿光武徇河北值王郎兵起乃驰至饶阳芜蒌亭天寒众饥异进荳粥至南宫乂进麦饭至信都拜偏将军异为人谦退诸将论功异独坐大树下军中号为大树将军后封阳夏侯】
　　冯良【南阳人少作县吏耻在厮役因坏车杀马裂衣冠而遁积学十许年乃还志行高洁乡党以为
　　仪表】
　　冯衍【杜陵人野王孙防有竒才大志不戚戚于贫贱尝作显志赋以自励仕为阳曲令建武中因日
　　食上书陈八事明帝甚重其文深加器焉】
　　冯豹【字仲文以诗书春秋教丽山下语曰道徳彬彬冯仲文事后母孝谨举孝廉拜尚书郎累迁武
　　威太守征为尚书】
　　【三国】冯习【字休元南郡人随先主入蜀为领军统驭于猇亭死难】
　　【晋】冯素弗【慷慨有大志雄杰不羣任侠放荡不修小节盛藻竒之曰吾逺求骐骥不知近在东隣何
　　识子之晚也】
　　冯紞【安平人博涉经史识悟机辨初仕魏为魏郡太守入晋累迁御史中丞终防骑常侍】
　　【南北】冯道根【广平人事母以孝闻郡召为主簿不就闻梁文帝起兵率乡人从之为骁骑将军攻战有
　　功进爵为伯能检御部曲所至不敢骚扰战胜未尝言功】
　　【唐】冯伉【魏州元城人为醴泉令着谕蒙书十四篇后为散骑常侍领国子祭酒选宰相徳宗曰前使泽
　　潞不受币者其人清可用也遂授伉】
　　冯中徳【乐至人博学能文有醇雅之操后进争效慕之不复进取子婿孙皆登科第】冯海仁【鸡泽人事亲居丧有至行为乡人所称】
　　冯立【广州都督不事家产衣食不求赢尝见贪泉曰此岂隐之所酌耶吾虽日汲庸易吾性哉在职
　　有惠爱卒于官】
　　冯盎【髙州凉徳县人始祖冯业自北燕浮海奔宋居新会自业至孙融世为罗州刺史融子寳为髙凉太守盎宝之孙也随宋康令时潮城等五州獠叛诏盎击平之拜汉阳太守隋亡或劝盎自王盎曰吾居越五世矣常恐忝先业尚敢自王哉武徳中授髙州总管封宋国公贞观中盎入朝诸洞反敕盎帅兵征之其獠悉平二子知戴知式皆刺史】
　　冯元常【相州人举明经及第闺门雍睦有礼法神龙中旌其家曰忠臣之家天下髙其节】冯元淑【俊仪令不挈妻子俸余给贫穷右善人人称神明】
　　冯河清【京兆人徳宗幸奉天时河清为泾原判官与知州事姚况集将士大哭激以忠义发甲兵
　　输行在由是军声大振拜清安定郡王】
　　冯祥兴【虖都人兄弟三人皆英武唐广明中黄巢防长安尝募士勤王累功为将军二弟没于阵奉防归图卢光稠被黎破家隂刺之投尸罗溪数月不化乡人以为神遂葬溪南且立祠祀之】
</div>
    <div class="pagination">
<a href="万姓统谱_page20.html">上一页</a><span>...</span><a href="万姓统谱_page16.html">16</a><a href="万姓统谱_page17.html">17</a><a href="万姓统谱_page18.html">18</a><a href="万姓统谱_page19.html">19</a><a href="万姓统谱_page20.html">20</a><span class="current-page">21</span><a href="万姓统谱_page22.html">22</a><a href="万姓统谱_page23.html">23</a><a href="万姓统谱_page24.html">24</a><a href="万姓统谱_page25.html">25</a><a href="万姓统谱_page26.html">26</a><span>...</span><a href="万姓统谱_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
