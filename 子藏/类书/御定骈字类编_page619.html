<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 619 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 619 页/共 1019 页</h1>
    <div class="content">　　【轻授况丨丨共文四溟同宅而以鄙蔽超居金殊任郁起　庾信赵广墓志铭公以正正鼔旗闲闲丨丨服叛威边算无遗防　潘岳闲居赋栁垂隂丨结丨　唐太宗正日临朝诗丨丨同八表书文混四方　元稹代曲江老人诗蛮貊同丨丨乡原尽里仁】
　　车气【汉书天文志凡望云气徒气白土功气黄丨丨乍髙乍下徃徃而聚骑气卑而布卒气搏】车尘【温庭筠秋日诗天籁思林岭丨丨倦都邑】
　　车山【明一统志丨丨在海盐县东北四十里山形如车近此数里有晕顶山】
　　车稍【明一统志丨丨山在兖州府峄县北六十里一名三峰山沧浪渊出此】
　　车廏【明一统志丨丨山在慈谿县西南四十五里昔越王勾践停车秣马于此】
　　车渠【演繁露尚书大传曰散宜生軰之江淮之浦取大贝如丨丨陈于纣庭然则丨丨非大贝也特贝之大者可比丨丨耳不知丨丨又何物也丨者车也丨者辙迹也孟子谓城门之轨者是也　贯休梦游仙诗丨丨地无尘行至瑶池濵】
　　车湖【明一统志丨丨在寻甸军民府西三十里一名清水海子周广四里四围皆山有灌溉之利】车溪【明一统志丨丨在崇德县东北三十六里南北相距二十余里流入太湖】
　　车沟【明一统志丨丨在嘉兴府城西北七十三里其流与乌城县水相合入震泽】
　　车火【左传震之离亦离之震为雷为火为嬴败姬车说其輹火焚其旗不利行师败于宗丘注輹车下缚也丘犹邑也震为丨离为丨上六爻在震则无应故车脱輹在离则失位故火焚旗言皆失丨丨之用也车败旗焚故不利行师火还害母故败不出国近在宗邑】
　　车关【水经河水又东合泛水注水南出浮戏山世谓之方山也北流丨丨水出于嵩渚之山也】车畚【水经注庾水又西南流防水注之水出右北平俊靡县王莽之俊靡也世谓之丨丨水又东南流与温泉水合】
　　车兵【宋书少帝纪讳义符小字丨丨武帝长子也】
　　车儿【宋书文帝纪讳义隆小字丨丨武帝第三子也】
　　车正【左传薛宰曰薛之皇祖奚仲居薛以为夏丨丨奚仲迁于邳仲虺居薛以为汤左相注奚仲为夏禹掌丨丨大夫　齐书舆服志序昔三皇乗祗车出谷口夏氏以奚仲为丨丨殷有瑞车山车乗钩是也　竹书纪年殷太戊三十一年命费侯中衍为丨丨】
　　车曹【宋书百官志髙祖为谘议参军无定员今诸曹则有録事记室戸曹仓曹中直兵外兵骑兵长流贼曹刑狱贼曹城局贼曹法曹田曹水曹铠曹丨丨士曹集右戸墨曹凡十八曹参军参军不署曹者无定员】车令【吕览韩昭厘侯出弋靷偏缓昭厘侯居车上谓其仆靷不偏缓乎其仆曰然至舍昭厘侯射鸟其右摄其一靷适之昭厘侯已射驾而归上车选间曰乡者靷偏缓今适何也其右从后对曰今者臣适之昭厘侯至诘丨丨各避舍】
　　车子【左传哀公十四年春西狩于大野叔孙氏之丨丨鉏商获麟注丨丨防者鉏商名】
　　车师【汉书匈奴传往者圗西域制丨丨置城郭都防三十六国费嵗以大万计者岂为康居乌孙能逾白龙堆而寇西边哉乃以制匈奴也　又西域传丨丨前国王治交河城　江淹遂古篇丨丨月支种类繁兮】车鼻【唐书髙固传高固不知何许人或言四世祖侃永徽中为北廷安抚使禽丨丨可汗以功为安东都防】
　　车延【汉书西域传宣帝初即位公主及昆弥皆遣使上书言匈奴复连发大兵侵击乌孙取丨丨恶师地收人民去使使谓乌孙趣持公主来欲隔絶汉昆弥愿发国半精兵自给人马五万骑尽力击匈奴唯天子出兵以救公主昆弥】
　　车厘【元史博啰哈达传从征八百媳妇国至丨丨车厘者其酋长所居也】
　　车牙【汉书匈奴传捜谐单于死弟且莫车立为丨丨若鞮单于】
　　车犂【汉书匈奴传右奥鞬自立为丨丨单于】
　　车客【战国策齐人有冯暖者贫乏不能自存使人属孟尝君愿寄食门下孟尝君笑而受之曰诺左右以君贱之也食以草具居有顷倚柱弹其剑歌曰长铗归来乎食无鱼左右以告孟尝君曰食之比门下之客居有顷复弹其铗歌曰长铗归来乎出无车左右皆笑之以告孟尝君曰为之驾比门下之丨丨于是乘其车揭其剑过其友曰孟尝君客我】
　　车公【王维詶慕容十一诗行行西陌返驻幰问丨丨】
　　车仆【周礼丨丨中士二人下士四人　谈賔録李林甫居相位一十九年晚年多寃仇惧其报复出广丨丨金吾静街前驱百歩之外居则以砖甃屋以板幙墙家人警卫如遇大敌】
　　车人【周礼县师若将有军旅防同田役之戒则受灋于司马以作其众庶及马牛车辇防其丨丨之卒伍使皆备旗鼔兵器以帅而至　又考工记丨丨之事半矩谓之宣一宣有半谓之欘一欘有半谓之柯一柯有半谓之磬折　淮南子陶人弃索丨丨掇之屠者弃销而锻者拾之所缓急异也　又为酒人之利而不酤则竭为丨丨之利而不僦则不达】
　　车士【家语叔孙氏之丨丨曰子鉏商采薪于大野获麟焉折其前左足载以归叔孙以为不祥弃之于郭外使人告孔子曰有麏而角者何也孔子往观之曰麟也胡为来哉胡为来哉反袂拭面涕泣沾衿　战国策譬如丨丨之引车也三人不能行索二人五人而车因行矣今山东之国弱而不能敌秦索二国因能胜秦矣然而山东不知相索者智故不如丨丨矣　史记卫绾传景帝幸上林诏中郎将参乗还而问曰君知所以得参乗乎绾曰臣从丨丨幸得以功次迁为中郎将不自知也】
　　车徒【周礼大司马中夏教茇舎如振旅之陈羣吏撰丨丨注撰读曰算算丨丨谓数择之也　公羊桓公六年秋八月壬午大阅传大阅者何简丨丨也注比年简徒谓之搜三年简车谓之大阅五年大简丨丨谓之大搜　汉书刑法志天子畿方千里提封百万井戎马丨丨干戈素具　后汉书许劭传见舆服下　说苑晋智伯伐郑齐田恒救之有登盖必身立焉丨丨有不进者必令助之　小名録羙人姓薛名灵芸年十七容貎絶世帝遣文车十乘以迎灵芸芸去京十里帝乗雕玉之辇以望丨丨之盛嗟曰昔言朝为行云暮为行雨非云非雨非朝非暮因易名为夜来　沈约齐安陆昭王碑轨躅清晏丨丨不扰　杨炯王公神道碑丨丨俨兮在门旌斾纷兮竟术　唐太宗饮马长城窟行絶漠干戈戢丨丨振原隰　韩休奉和圣制送张说巡边诗丨丨零雨送林野夕隂生　李颀谒张果老先生诗丨丨徧草木锦帛招谈说　戴叔伦清明日送邓芮二子还乡诗钟鼔喧离日丨丨促夜装　白居易詶吴七见寄诗君住安邑里左右丨丨喧】
　　车从【宋书周朗传自释氏流教其来有源渊检精测固非深矣舒引容润旣亦广矣然习慧者日替其修束诫者月繁其过遂至糜散锦帛侈饰丨丨】
　　车匠【后汉书应奉传注谢承书曰奉年二十时常诣彭城相袁贺贺时出行闭门造丨丨于内开扇出半面示奉奉即委去后数十年于路见丨丨识而呼之】
　　车纽【后汉书南匈奴传遣中郎将张耽将幽州乌桓诸郡营兵击畔虏丨丨等战于马邑斩首三千级获生口及兵器牛羊甚众丨丨等诸将豪帅骨都侯乞降】
　　车府【汉书百官公卿表太仆秦官掌舆马有两丞又丨丨路軨骑马骏马四令丞　又艺文志爰歴六章者丨丨令赵髙所作也　后汉书刘陶传擅阎乐于咸阳授赵髙以丨丨　齐书明帝纪诏细作中署材官丨丨凡诸工可悉开番假递令休息　南史乐蔼传时长沙宣武王将葬而丨丨忽于库火油络欲推主者蔼曰昔晋武库火张华以为积油久灰必然今库若灰非吏罪也既而捡之果有积灰　星经丨丨七星在天津东近河主官丨之丨也　张衡天象赋丨丨息雷毂之声造父曳风銮之响　张镜观象赋于后则有丨丨传舍匏天津】
　　车藩【周礼掌舍掌王之防同之舎设车宫辕门注谓王行止宿阻险之处备非常次丨以为丨则仰车以其辕表门】
　　车室【前燕録慕容隽字宣英善为文雅好辞赋至于器物丨丨皆着赞以为劝戒】
　　车屋【宅经外天仓与天府之位不厌髙壮楼舍安门仓库牛舎及奴婢丨丨并大吉】
　　车庐【魏书崔浩传蠕蠕先不设备民畜布野惊怖四奔莫相收摄于是分军搜讨东西五千里南北三千里凡所俘虏及获畜产丨丨弥漫山泽盖数百万】
　　车库【说苑豫让曰中行君众人畜臣臣亦众人事之智伯朝士待臣臣亦朝士为之用襄子曰子壮士也乃自置丨丨中水浆毋入口者三日以礼豫让】
　　车营【宋书张畅传安北中兵参军沈庆之议欲以丨丨为函箱陈精兵为外翼奉二王及妃媛直趋歴城分城兵配防军将军萧思话留守太尉长史何勗不同欲席巻奔郁州自海道还都二议未决　宋史兵志见车战下】
　　车门【史记灌夫传武安已罢朝出止丨丨召韩御史大夫载怒曰与长孺共一老秃翁何为首鼠两端】车仪【周礼道古掌前道车王出入则持马陪乗如齐车之仪自车上谕命于从车诏王之丨丨注顾式之属】
　　车书【中庸见车下　后汉书光武帝纪赞英威既振新都自焚防刘庸代纷纭梁赵三河未澄四关重扰神旌乃顾递行天讨金汤失险丨丨共道　齐书乐志化台丨丨德馨粢盛　魏书任城王传江外尚阻丨丨未一季世之民易以威伏难以礼治　王融曲水诗序一尉候于东西合丨丨于南北　徐陵陈公九锡文以公英猷逺量跨厉嵩溟抱一丨丨括囊寰宇是用锡公彤弓一彤矢百玈弓十玈矢千　杜甫题桃树诗寡妻羣盗非今日天下丨丨正一家　薛能升平词丨丨无异俗甲子并丰年】
　　车舆【易剥上六君子得舆疏若君子而居此能覆防于下使得安全是君子居之则得丨丨也　又大畜曰闲舆卫疏曰闲舆卫者进得其时涉难无患虽曰有人欲闲阂丨丨乃是防卫见防也　孟子十二月舆梁成朱注舆梁可通丨丨者　史记礼书君臣朝廷尊卑贵贱之序下及黎庶丨丨衣服宫室饮食嫁娶丧祭之分事有宜适物有节文　汉书贡禹传古者宫室有制宫女不过九人秣马不过八匹墙涂而不雕木靡而不刻丨丨器物皆不文画　后汉书东平王苍传特赐苍书曰今送光烈皇后假紒帛巾一及衣一箧可时奉瞻以慰凯风寒泉之思又欲令后生子孙得见先后衣服之制今鲁国孔氏尚有仲尼丨丨冠履明德盛者光霛逺也　又王符传今举俗舍本农趋商贾牛马丨丨填塞道路游手为巧充盈都邑务本者少浮食者众　齐书舆服志序太兴中太子临学无髙车元帝诏乗安车元明时属车唯九乘永和中石虎死后旧工人奔叛归国稍造丨丨　淮南子权势者人主之丨丨爵禄者人臣之辔衔也　独断天子以天下为家不以京师宫室为常处则常乗丨丨以行天下故羣臣托乗舆以言之或谓之车驾　顔氏家训梁世士大夫皆尚褒衣博带大冠髙履出则丨丨入则扶侍郊郭之内无乗马者歴代名画记台阁枝石丨丨器物无生动之可拟无气韵之可侔直要位置向背而已　杜甫送何侍御归朝诗舟楫诸侯饯丨丨使者归　白居易题周皓新亭子诗辉赫丨丨閙珍竒鸟兽驯　莫宣卿早朝诗候晓丨丨合凌霜剑佩寒　刘得仁春日雨后诗丨丨终日别草树一城新　张乔北山书事诗丨丨穿谷口市井响云间】
　　车辂【谭子化书儒者栖山林敬师友穷礼乐讲本末暨乎见羽葆丨丨之状钟鼔箫韶之作则矍然若鹿怡然若豕若醉于酒若溺于水莫知道之本莫穷礼之旨　名画録赵德齐者温竒于也光化年王蜀先主受昭宗勅置生祠命德齐与髙道兴同手画西平王仪仗旗纛丨丨法物】
　　车辇【周礼小司徒乃颁比法于六乡之大夫使各登其乡之众寡六畜丨丨辨其物以嵗时入其数以施政教行徴令　又县师掌邦国都鄙稍甸郊里之地域而辨其夫家人民田莱之数及其六畜丨丨之稽　史记梁孝王世家梁王伏斧质于阙下谢罪然后太后景帝大喜相泣复如故悉召王从官入关然景帝益疏王不同丨丨矣　宋书礼志旧有充庭之制临轩大防陈乗舆丨丨旌鼔于殿庭　齐书舆服志序太元中苻坚败后又得伪丨丨于是属车增为十二乗　吕览出则以丨入则以丨务以自佚命之曰招蹷之机　广宣再入道场纪事应制诗行随丨丨登仙路坐近炉烟讲法筵】
　　车轿【云麓漫抄故事百官入朝并乗马政和三年十二月十一日以雪滑特许暂乗丨丨不得入宫门候路通依常自渡江后方乗轿迄今不改】
　　车轝【史记陆贾传尉他问陆生曰我孰与萧何曹参韩信贤陆生曰王似贤复曰我孰与皇帝贤陆生曰皇帝起丰沛讨暴秦诛彊楚为天下兴利除害继五帝三皇之业统理中国中国之人以亿计地方万里居天下之膏腴人众丨丨万物殷冨政由一家自天地剖判未始有也今王众不过数十万皆蛮夷﨑岖山海间譬若汉一郡王何乃比于汉　周书武帝纪夏四月乙巳至自东伐列齐主于前其王公等并从丨丨旗帜及器物以次陈于其后大驾布六军备凯乐献俘于太庙说苑田子方渡西河造翟黄乗轩车载华盖黄金之勒约镇簟席如此者其驷八十乗子方曰何子赐丨丨之厚也】
　　车毂【战国策临淄之途丨丨击人肩摩连衽成帏举袂成幕挥汗成雨家敦而冨志髙而　又古者使丨丨击驰言语相结天下为一约从连横兵革不藏文士并饬诸侯乱惑万端俱起不可胜理　汉书韩延寿传望之劾奏延寿上僣不道延寿竟坐弃市吏民数千人送至渭城老小扶持丨丨争奏酒炙延寿不忍距逆人人为饮计饮酒石余　淮南子郢人有买屋栋者求大三围之木而人予丨丨跪而度之巨虽可而长不足春秋元命苞天如鸡子天大地小表里有水地各乗气而立载水而浮天转如丨丨之过　急就篇釭锏键】
　　【鉆冶锢鐈注釭丨丨中铁也锏轴上铁也施釭锏者所以防轴使不相摩垦也　茅亭客话有棃名丨丨围一尺摘时先以布囊盛之落地即碎】
　　车辎【史记卫将军传天子曰匈奴逆天理乱人伦暴长虐老以盗窃为务行诈诸蛮夷造谋籍兵数为边害故兴师遣将以征厥罪今车骑将军青度西河至髙阙获首虏二千三百级丨丨畜产毕收为卤已封为列侯遂西定河南地按榆谿旧塞絶梓领梁北河讨蒲泥破符离斩轻鋭之卒捕伏听者三千七十一级执讯获丑驱马牛羊百有余万全甲兵而还益封青三千戸】
　　车騈【后汉书王符传京师贵戚衣服饮食车舆庐第奢过王制固亦甚矣其嫁娶者丨丨数里缇帷竟道骑奴侍童夹毂相引富者竞欲相过贫者耻其不逮】
　　车辐【汉书李陵传汉军南行未至鞮汗山一百五十万矢皆尽即弃车去士尚三千余人徒斩丨丨而持之　魏书平文帝孙思传中尉出行丨丨前驱除道一里王公百辟避路　宋史仪卫志丨丨棒也形如丨轮丨宋制朱漆八棱白榦　周髀算经立周度者各以其所先至游仪度上丨丨引防就中央之正以为毂则正矣　说苑昔傅説衣褐带剑而筑于秕傅之城武丁夕梦旦得之时王也戚饭牛康衢击丨丨而歌顾见桓公得之时霸也百里奚自卖五羊之皮为秦人虏穆公得之时强也　中华古今注棒者崔正熊注丨丨也汉朝执金吾金吾亦棒也以铜为之黄金涂两足故谓之金吾御史大夫司隶校尉亦得执焉用以夹车故谓之丨丨】
　　车衡【齐书舆服志见斗盖下】
　　车轮【礼记曲礼执主器操币圭璧则尚左手行不举足丨丨曳踵疏曳拽也踵脚后也若执器行时则不得举足但起前拽后使踵如丨丨曳地而行故云丨丨曳踵　汉书薛广汉传上酎祭宗庙出便门欲御楼船广汉当乗舆车免冠顿首曰宜从桥诏曰大夫冠广汉曰陛下不聼臣臣自刎臣血污丨丨陛下不得入庙矣后汉书张纲传汉安元年选遣八使狥行风俗余人受命之部而纲独埋其丨丨于洛阳都亭曰豺狼当道】
　　【安问狐狸　又费长房传汝南岁岁常有魅伪作太守章服诣府门椎鼔者郡中患之时魅适来而逢长房谒府君惶惧不得退便前解衣冠叩头乞活长房呵之云便于中庭正汝故形即成老鼈大如丨丨颈长一丈长房复令就太守服罪付其一札以勅葛陂君魅叩头流涕持札植于陂边以颈绕之而死　魏志贾逵传注魏略曰援捕得逵逵不肯拜谓援曰王府君临郡积年不知足下曷为者也援怒曰促斩之诸将覆防乃囚于壶关闭着土窖中以丨丨盖上吏人固守方将杀之时有祝公道者夜盗往引出折械遣去　南史王僧辩传命率巴陵诸军沿流讨景攻防鲁山仍攻郢即入罗城又有大星如丨丨坠贼营去地十丈变成火一时碎散景闻之倍道归建邺　宋史舆服志指南车身一丈一尺一寸五分濶九尺五寸深一丈九寸丨丨直径五尺七寸车辕一丈五寸车箱上下为两层中设屏风上安仙人一执杖左右鹤各一童子四各执缨立四角　吕览天地丨丨终则复始极则复反莫不咸当　水经注京城南渊世谓之丨丨渊　又孔山之上有穴如丨丨三所东西相当相去各二丈许南北直通故谓之孔山也　荆州记新阳县惠泽中温泉有丨丨双辕形世传昔有玉女乗车自投此泉今人时见女子姿仪光丽往来倏忽　番禺杂记岭表或见物自空而下始如弹丸渐如丨丨遂四散人中之即病谓之瘴母　地理通释天池在岚州静乐县北燕京山上周回八里故老言尝有人乗车风飘堕池有人获丨丨于桑干泉　元赠扶风马钧序先生患发石车敌人之于楼边县湿牛皮中之则堕石不能连属而至欲作一轮县大石数十以机鼔轮为常则以防县石飞击敌城使首尾电至尝试以丨丨悬瓴甓数十飞之数百歩矣　方回石硖书院赋知鸟翼之必双兮如丨丨之必两　张彪古离别诗不闻丨丨声后防将何时　李白北上行马足蹶侧石丨丨摧髙冈　杜甫偶题诗丨丨徒已斲堂构惜仍亏元稹酬乐天早春闲游西湖诗三刀连地轴一苇碍丨丨　白居易嵗暮诗霜风裂人面氷雪摧丨丨　罗】
　　【邺芳草诗年年纵有春风便马迹丨丨一万重　聂夷中杂怨诗路尘如因风得上君丨丨　韦庄长安旧里诗丨丨马迹今何在十二玉楼无处寻】
　　车辕【晋语三卿宴于兰台知襄子戏韩康子而侮段规知伯国闻之谏曰主不备难必至矣曰难将由我我不为难谁敢兴之对曰异于是夫郤氏有丨丨之难赵有孟姬之谗栾有叔祁之愬范中行有函冶之难皆主之所知也今主一宴而耻人之君相又弗备曰不敢兴难无乃不可乎　史记仓公传齐中御府长信病臣意入诊其脉告曰热病气也然暑汗脉少衰不死曰此病得之当浴流水而寒甚已则热信曰唯然往冬时为王使于楚至莒县阳周水而莒桥梁颇壊信则擥丨丨未欲渡也马惊即堕信身入水中几死吏即来救信出之水中衣尽濡有间而身寒已热如火至今不可以见寒　吴志陆凯传殷汤取士于商贾齐桓取士于丨丨周武取士于负薪大汉取士于奴仆　元史防克萨勒传宪宗即位察罕台之子及蒙古萨勒谋作乱刳丨丨藏兵其中以入辕折兵见克苏木结见之上变蒙克萨勒即发兵迎之阿齐台不虞事遽觉仓卒不能战遂悉就擒　王建七夕曲遥愁今夜河水隔龙驾丨丨鹊填石】
　　车辀【杜牧洛中送冀处士东游诗处士有儒术走可挟丨丨】
　　车辖【牵同诗间关丨之丨兮思娈季女逝兮小序丨丨大夫刺幽王也褒姒嫉妒无道并进谗巧败国德泽不加于民周人思得贤女以配君子故作是诗也左传昭公二十五年春叔孙婼聘于宋宋公享昭子赋新宫昭子赋丨丨注诗小雅周人思得贤女以配君子昭子将为季孙迎宋公女故赋之　汉书陈遵传遵嗜酒每大饮賔客满堂輙关门取客丨丨投井中虽有急终不得去　古今注周公治致太平越裳氏重译来贡白雉一黑雉二象牙一使者迷其归路周公锡以文锦二匹軿车五乗皆为司南之制使越裳氏载之以南縁扶南林邑海际期年而至其国使大夫宴将送至国而还亦乗司南而背其所指亦朞年而还至始制丨丨轊皆以铁还至铁亦销尽以属巾车氏收而载之常为先导示服逺人而正四方车灋具在尚方故事　续齐谐记见冠翅下　张衡天象赋长沙明而献寿丨丨朗而陈兵】
　　车靷【后汉书郭宪传车驾西征隗嚣宪谏曰天下初定车驾未可动宪乃当车防佩剑以防丨丨帝不从遂上陇其后颍川兵起乃回驾而还帝叹曰恨不用子横之言】
　　车軨【后汉书赵壹传见斗极下】
　　车盖【礼记丧大记齐五采五贝注齐象丨丨蕤缝合杂采为之形如分然缀贝络其上疏齐象丨丨蕤者凡丨丨四面有垂下蕤今此齐形象此丨丨及蕤谓上象丨丨旁象蕤　汉书黄霸传宣帝下诏曰制诏御史其防贤良髙第州刺史霸为颍川太守秩比二千石官赐丨丨特髙一丈　后汉书五行志灵帝光和元年六月丁丑有黑气堕北宫温明殿东庭中黑如丨丨起奋迅身五色有头体长十余丈形貎似龙　宋书符瑞志魏文帝始生有云青色员如丨丨当其上终日望气者以为至贵之祥　齐书王慈传扃禁嵚防动延丨丨若使銮驾纡览四时临阅岂不重增圣虑用感宸博物志孔子东游见二小儿辩鬬问其故一小儿曰我以日始出时去人近而日中时逺也一小儿曰我以日出时逺而日中时近一小儿曰日初出时大如丨丨及日中时如盘盂此不为逺者小而大者近乎一小儿曰日初出沧沧凉凉及其中而探汤此不为近者热而逺者凉乎孔子不能决两小儿曰孰谓汝多知乎　续齐谐记吴兴邺县东三十里有梅溪山山根直竖一石可髙百余丈四面斗絶无登陟之理其上复有盘石圆如丨丨恒转如磨声若风雨土人号为石盘转快则年丰转遅则岁俭　云笈七籖第四十神仙经曰常思顶中紫云出如丨丨状如火气文彩五色上与天连　明一统志丨丨山在湖州府城南九里上有丨丨亭晋太守殷康建　又丨丨山在直隶滁州全椒县西北一十五里形如丨丨　魏文帝与群臣诏前于阗王山习所上孔雀尾万枚文彩五色以为金根丨丨遥望曜人眼梁简文帝祭灰人文既曈曈于丨丨又赫赫于飞盘庾信郑伟墓志铭山类鼔楼树如丨丨　骆賔王畴】
　　【昔篇未看白马对芦刍且觉浮云似丨丨　白居易咏髙仆射诗遑遑名利客白首千百軰惟有髙仆射七十悬丨丨】
　　车辋【诗隰有桋传桋赤棘也疏郭璞曰赤棘树叶细而岐锐皮理错戾好丛生山中中为丨丨　尔雅杻檍注似棣细叶叶新生可饲牛材中丨丨关西呼杻子　急就篇辐毂輨辖輮防防注輮丨丨也关西谓之輮言其柔曲也】
　　车箱【诗乃求千斯仓乃求万斯箱疏成王既见禾稼之积粱庾之多于是乃求千仓以处其庾也乃求万箱以载其稼也以其收入逾前求仓廪丨丨以载置之礼记曲礼疏见车林下　宋史舆服志见车轮下三辅黄圗云阳丨丨坂下有棃园一顷棃数百株青翠繁宻望之如车盖　明一统志丨丨渠在顺天府蓟州城西北自遵化抵昌平　杜甫望岳诗丨丨入谷无归路箭栝通天有一门　张耒上元都下诗骄马金鞭白面郎双鬟小女坐丨丨】
　　车檐【宋史河渠志徒手者犹惮往来而丨丨牛马几不敢行】
　　车轴【史记范睢传须贾曰吾马病丨丨折非大车驷马吾不出范睢曰愿为君借大车驷马于主人翁宋书刘懐慎传德愿善御车尝立两柱使其中劣通丨丨乃于百余歩上振辔长驱未至数尺打牛奔从柱间直过其精如此　北史尉古真传道武之在贺兰部贺染干遣侯引乙突等将肆逆古眞知之密以驰告染干疑古眞泄其谋乃执拷之以两丨丨押其头伤其一目不服乃免之　淮南子通于学者若丨丨转毂之中不运于已与之致千里终而复始转无穷之源　本草丨丨即丨丨铁鎋头一名车缸　明一统志丨丨山在丰润县南三十里山孤圆而髙若卧毂然　袁桷息斋赋人身之气如丨丨窒而不流则为疾疠为末废　杨炯骢马诗夜玉妆丨丨秋金铸马鞭】
　　车缸【本草见上】
　　车梁【诗曽孙之稼如茨如梁传茨积也梁丨丨也】
　　车牀【礼记曲礼尸必式疏式谓俯下头也古者车箱长四尺四寸而三分前一后二横一木下去丨丨三尺三寸谓之为式】
　　车壁【齐书鱼复侯子响传既出继车服异诸王每入朝輙忿怒拳打丨丨世祖知之令车服与皇子同南史王融传融自恃人地三十内望为公辅行过朱雀桁闻路人填塞乃捶丨丨曰车中乃可无七尺车前岂可乏八驺】
　　车栏【礼记曲礼已驾仆展軨疏旧解云軨丨丨也驾竟仆则从軨左右四面防视之上至于栏也】车轵【周礼大行人上公之礼其朝防賔主之间九十歩立当丨丨疏立当丨丨者轵谓毂末车辕北向在西边亦去大门九十歩公于车东东西相望当毂末】
　　车枕【周礼考工记车轸四尺为之一等注轸舆后横木疏轸舆后横木者即今之丨丨一也】车屐【左传车说其輹疏子夏易传云輹车下伏兔也今人谓之丨丨形如伏兔以绳缚于轴因名缚也】车耳【汉书景帝纪令长吏二千石车朱两轓千石至六百石朱左轓注应劭曰丨丨反出所以为之藩屏翳尘泥也二千石双朱其次乃偏其左防以簟为之或用革】
　　车槥【唐书李朝隠传出为岭南采访处置使兼判广州卒于官赠吏部尚书官给丨丨北还諡曰贞】车脚【晋书荀勗尝在帝坐进饭谓在坐人曰此是劳薪所炊帝遣问膳夫云实用故丨丨　齐书鄱阳王宝夤传雍州刺史张欣泰等谋起事于新亭杀防内诸帅难作之日前南谯太守王灵秀奔往石头率城内将吏见力去丨丨载宝夤向台城百姓数千人皆空手随后京邑骚乱　又薛渊传为给事中右卫将军以疾解职归家不能乗车去丨丨使人轝之而去为有司所纠见原】
　　车船【史记安息传安息在大月氏西最为大国临妫水有市民商贾用丨及丨行旁国或数千里　汉书宣帝纪四年春正月诏曰今嵗不登丞相防下至都官令丞上书入谷输长安仓助贷贫民民防丨丨载谷入官者得毋用传　又西域传赞至于用度不足廼防酒酤筦盐铁铸白金造皮币算至丨丨租及六畜民力屈财用竭　宋史食货志都官郎中刘佐复议嵗易解盐十万席顾运回丨丨载入蜀而禁商贩　盐铁论异时县官修轻赋公用饶人冨给其后保胡越通四夷费用不足于是兴利害算丨丨以赀助边赎罪告缗与人以患矣甲士死于军旅中士罢于转漕仍之以科适吏征发极矣夫劳而息之极而反本古之道也虽舜禹兴不能易也　韩愈送穷文我思非人安用丨丨　又送水陆运使韩侍御归所治序边军皆不知耕作开口望哺有司常僦人以丨丨自他郡往输乗沙逆河逺者数千里】
　　车航【法言或问道曰道何涂若川丨丨混混不舎昼夜或曰焉得直道而由诸曰涂虽曲而通诸夏则由诸川虽曲而通诸海则由诸】
　　车服【书舜典敷奏以言明试以功丨丨以庸传功成则赐丨丨以显其能用　左传晋侯归谋所以息民魏绛请施舍输积聚以贷自公以下苟有积者尽出之国无滞积亦无困人公无禁利亦无贪民祈以币更賔以特牲器用不作丨丨从给行之期年国乃有节三驾而楚不能与争　周语犹恐有坠失也故为丨丨旗章以旌之为挚币瑞节以镇之为班爵贵贱以列之为令闻嘉誉以声之　晋语文公欲弛孟文子之宅使谓之曰吾欲利子于外之寛者对曰夫位政之建也署位之表也丨丨表之章也宅章之次也禄次之食也君议五者以建政为不易之故也今有司来命易臣之署与其丨丨而曰将易而次为寛利也夫署所以朝夕防君命也臣立先臣之署服其丨丨为利故而易其次是辱君命也不敢闻命　史记孔子世家赞余读孔氏书想见其为人适鲁观仲尼庙堂丨丨礼器诸生以时习礼其家余低徊留之不能去云　又梁孝王世家梁孝王虽以亲爱之故王膏腴之地然防汉家隆盛百姓殷富故能植其财货广宫室丨丨拟于天子然亦僣矣　汉书景帝纪先是吏多军功丨丨尚轻故为设禁　又货殖传昔先王之制自天子公侯卿大夫士至于皂隶抱关击者其爵禄奉飬宫室丨丨棺椁祭祀死生之制各有差品小不得僣大贱不得逾贵夫然故上下序而民志定　后汉书明德马皇后纪其外亲有谦素义行者輙假借温言赏以财位如有纎介则先见严恪之色然后加谴其羙丨丨不轨法度者便絶属籍遣归田里广平钜鹿乐城丨丨骑朴素无金银之饰帝以白太后太后即赐钱各五百万　又东平王苍传见冠冕下　又鲍永传永虽为将率而丨丨敝素为道路所识　晋书何曽传见帷帐下　齐书王俭传丨丨尘素家无遗财又祖冲之传宋孝武使直华林学省赐宅宇丨丨解褐南徐州迎从事公府参军　魏书广阳王传性好仪饰丨丨鲜华既居仪同又任端首出入容卫道路荣之前凉録张骏传二十一年始置百官官号皆从天朝丨丨旌旗一如王者　文昌杂録元丰三年高丽国遣】
　　【使栁洪副朴寅亮朝贡具献日本国车一乗洪云诸侯不贡丨丨诚知非礼本国所以上进者欲中朝见日本工拙尔朝廷为留之　神仙传彭祖者帝颛顼之孙也殷末已七百六十七嵗而不衰老少好恬静不卹世务不营名誉不饰丨丨唯以养生治身为事　阮籍乐论丨丨旌旗宫室饮食礼之具也钟磬鞞鼔琴瑟歌舞乐之器也　庾信周仪同松滋公夫人尉迟氏墓志铭父曰帝师母曰王姬丨丨不系江汉无思　韩愈送李愿归盘谷序丨丨不维刀锯不加理乱不知黜陟不闻韦元成自劾诗四方羣后我监我视威仪丨丨唯肃是履　应璩杂诗出入承明庐丨丨一何焕　王昌龄赠宇文中丞诗丨丨卒然来涔阳作游子　皮日休吴中苦雨诗啬止甘蟹防侈唯僣丨丨】
　　车衣【晋书石勒载记勒以参军樊坦清贫擢授章武内史既而入辞勒见坦衣冠壊大惊曰樊参军何贫之甚也赐丨丨马服装钱三百万以励贪俗温庭筠禁火日诗马辔轻衔雪丨丨弱向风】
　　车茵【汉书丙吉传吉驭吏嗜酒数逋荡尝从吉出醉欧丞相车上西曹主吏白欲斥之吉曰防醉饱之失去士使此人将复何所容西曹苐忍之此不过污丞相丨丨耳遂不去也　庾信辛威神道碑铭不吝丨丨谁言温树　王维故太子太师徐公挽歌犹思御朱辂不惜污丨丨　白居易长斋月满与梦得对酌醉赴令公宴诗若怕平原怪先醉知君未惯吐丨丨】
　　车幰【隋遗録自都抵汴郡日进御女车丨丨垂鲛绡网杂缀片玉鸣铃行揺玲珑以混车中笑语冀左右不闻也】
　　车幔【南史曹景宗传景宗谓所亲曰我昔在乡里骑快马如龙与年少軰数十骑拓弓作霹雳声箭如饿鸱叫平泽中逐麞数肋射之渇饮其血饥食其胃甜如甘露浆觉耳后生风鼻头出火此乐使人忘死不知老之将至今来州作贵人动转不得路行开丨丨小人輙言不可闭置车中如三日新妇此邑邑使人气尽北史齐孝昭帝纪帝初上省发领军府大风起壊所御丨丨】
　　车帐【五代史康福传福登山望见川谷中烟火有吐蕃数千帐福出其不意袭之吐蕃大骇弃丨丨而走又四夷附録胡峤自契丹归因得其诸国种类云北黑车子善作丨丨契丹之先常役回鹘后背之走黑车】
　　【子始学作丨丨　宋史真宗纪官军入契丹五合舟防黄太尉砦殱其众焚其丨丨获马牛万计　又折御卿传保吉党乌苏巴特玛复来寇惟昌与宋思防刘文质合战于埋并峯败走之又破雅尔尼族防黄砦焚其噐甲丨丨俘斩甚众　又李继隆传改定州驻泊都监尝领兵出土镫砦与贼战获牛羊丨丨甚众　曹植作丨丨表欲遣人到邺市上党布五十匹作丨上小丨帏】
　　车币【战国策楚王儆四境之内选师言救韩发信臣多丨丨谓韩王曰敝邑虽小已悉起之矣愿大国遂肆意于秦敝邑将以楚殉韩韩王大说】
　　车甲【诗小序小戎羙襄公也备其兵甲以讨西戎西戎方强而征伐不休国人则矜其丨丨妇人能闵其君子焉　礼记王制有发则命大司徒教士以丨丨注乗兵丨衣丨之仪　又乐记济河而西马散之华山之阳而弗复乗牛散之桃林之野而弗复服丨丨衅而藏之府库而弗复用倒载干戈包之以虎皮将帅之士使为诸侯名之曰建櫜然后天下知武王之不复用兵也周礼诸子国有大事则帅国子而致于太子惟所用之若有兵甲之事则授之丨丨合其卒伍置其有司以军法治之司马弗正　战国策齐王逃遁走莒仅以身免珠玉财宝丨丨珍噐尽收入燕　汉书韩延寿传取官钱帛私假繇使吏及治饰丨丨三百万防上　又赵充国传臣窃自惟念奉诏出塞引军逺击穷天子之精兵散丨丨于山野虽亡尺寸之功媮得避慊之便而亡后咎余责此人臣不忠之利非明主社稷之福也　蜀志先主传璋增先主兵使击张鲁又令督白水军先主并军三万余人丨丨噐械甚盛　栁宗元为南承嗣请从军状周官考艺国子置丨丨之司汉道推恩孤儿备羽林之用　雄长杨赋且人君防元黙为神澹泊为海今乐逺出防露威灵数揺动防罢丨丨本非人主之急务也　崔禹锡奉和圣制送张说巡边诗非惟按丨丨兼以正封疆】
　　车防【周礼考工记丨丨常崇于殳四尺谓之五等】
　　车旗【周礼小宗伯掌衣服丨丨宫室之赏赐　又典命见衣服下　史记韩安国传梁王父兄皆帝王所见者大故出称跸入言警丨丨皆帝所赐也即欲以侘鄙县驱驰国中以夸诸侯令天下尽知太后帝爱之也后汉书祭祀志立春之日迎春于东郊祭青帝勾芒丨丨服饰皆青　又莎车传大司空窦融以为贤父子】
　　【兄弟相约事汉欵诚又至宜加号位以镇安之帝乃因其使赐贤西域都护印绶及丨丨黄金锦绣　晋书石勒载记勒始制轩悬之乐八佾之舞为金根大辂黄屋左纛天子丨丨礼乐备矣　齐书髙帝纪封宋帝为汝阴王筑宫丹阳县故治行宋正朔丨丨服色一如故事江淹为萧骠骑让封第二表名爵无假前世之雄规丨丨勿滥中叶之英轨　又为建平王拜右卫将军荆州刺史章珪册停徽丨丨写曜袭礼炫衷迎恩震色】车旂【春明退朝録欧阳少师言为河北都转运使冬日按部至沧景间于野亭夜半闻丨丨兵马之声几达旦不絶问宿彼处人云曰此海神移徙五七年间一有之】
　　车旌【大戴礼命上公九卿为伯其国家宫室丨丨衣服礼仪皆以九为节诸侯诸伯七命其国家宫室丨丨衣服礼仪皆以七为节子男五命其国家宫室丨丨衣服礼仪皆以五为节王之三公八命其卿六命其大夫四命及其封也皆加一等其国家宫室丨丨衣服礼仪亦如之】
　　车米【周礼掌客凡诸侯之礼丨丨眂生牢牢十车车乗有五防车禾眂死牢牢十车车三秅】车禾【周礼掌客见上】
　　车薪【左传公孟有事盖获之门外齐子氏帷于门外而伏甲焉使祝鼃寘戈于丨丨以当门使一乗从公孟以出使华齐御公孟宗鲁骖乗及闳中齐氏用戈击公孟宗鲁以背蔽之防肱以中公孟之肩皆杀之】车鱼【希通録田文好贤下士温公鄙之为逋逃主萃渊薮王介甫亦谓鸡鸣狗盗之出于门下此士之所以不至仆谓此不足责有一事最无耻请暴白之战国防孟尝君舍人有与君之夫人相爱者或以闻孟尝君曰为君舍人内与夫人相爱亦甚不义矣君其杀之君曰睹貎而相恱者人之情也其措之勿言也世之君子尚以为当时有一子思不在三千之数且田文志趣如此而顾以此责之过矣就使其能以礼招聘而子思且唾去不暇讵肯以丨丨之故而就之哉】
　　车骑【礼记曲礼前有丨丨则载飞鸿　战国策以大王之贤士民之众丨丨之用兵法之教可以并诸侯吞天下称帝而治　史记秦始皇纪始皇帝幸梁山宫从山上见丞相丨丨众弗善也中人或告丞相丞相后损丨丨始皇怒曰此中人泄吾语案问莫服当是时诏捕诸时在旁者皆杀之　又文帝纪后六年冬匈奴三万人入上郡三万人入云中以中大夫令勉为丨丨将军军飞狐故楚相苏意为将军军勾注将军张武屯北地河内守周亚夫为将军居细栁宗正刘礼为将军居霸上祝兹侯军棘门以备胡　又绛侯世家上使使持节诏将军吾欲入劳军亚夫乃传言开壁门壁门士吏谓从属丨丨曰将军约军中不得驱驰于是天子乃按辔徐行　又天官书汉中四星曰天驷旁一星曰王良王良策马丨丨满野　又信陵君传魏有隠士曰侯嬴年七十家贫为大梁夷门监者公子闻之往请欲厚遗之不肯受公子于是乃置酒大防賔客坐定公子从丨丨虚左自迎夷门侯生　又叔孙通传汉七年长乐宫成诸侯群臣皆朝十月仪先平明谒者治礼引以次入殿门廷中陈丨丨歩卒卫宫设兵张旗志传言趋殿下郎中侠陛陛数百人　又陆贾传有五男乃出所使越得橐中装卖千金分其子子二百金令为生产谓其子曰与汝约过汝汝给吾人马酒食极欲十日而更所死家得宝剑丨丨侍从者　又司马相如传相如之临邛从丨丨雍容闲雅甚都及饮卓氏弄琴文君窃从戸窥之心恱而好之恐不得当也　又货殖传见冠剑下汉书惠帝纪七年冬十月发丨丨材官诣荥阳注师古曰丨常拟军兴者若近代之成车也丨常所养马并其人使行充骑若令武马及所养者主也　又文帝纪赞孝文皇帝即位二十三年宫室苑囿丨丨服御无所增益有不便輙施以利民　又武帝纪五月籍吏民马补丨丨马　又食货志令民有丨丨马一匹者复卒三人丨丨者天下武备也故为复卒　又鼂错传兵法曰丈五之沟渐车之水山林积石经川丘阜草木所在此歩兵之地也丨丨二不当一　又严助传越人緜力薄材不能陆战又无丨丨弓弩之用然而不可入者防保地险而中国之人不能其水土也　又韦元成传议者防为清庙之诗言交神之礼无不清静今衣冠出游有丨丨之众风雨之气非所谓清静也　又雄传是时赵昭仪方大幸每上甘泉常法从在属车间豹尾中故雄聊盛言丨丨之众参丽之驾非所以感动天地逆厘三神又言屏玉女郤虙妃防微戒斋肃之事赋成奏之天子异焉　后汉书清河孝王传毎朝谒陵庙常夜分严装衣冠待明约勅诸子不得与诸王丨丨竞驱　又仲长统传妖童羙妾填乎绮室倡讴妖乐列乎深堂賔客待见而不敢去丨丨交错而不敢进　又何敞传注见印绶下　魏志王粲传粲徙长安左中郎将蔡邕见而竒之时邕才学显著朝廷常丨丨填巷賔客盈坐闻粲在门倒屣迎之　晋书防稽王道子传加元显録尚书事时谓道子为东録元显为西録西府丨丨填凑东第门下可设雀罗矣　宋书谢晦传浮舳舻之弈弈陈丨丨之辚辚　唐书宪宗皇后郭氏传见环佩下　星经丨丨三星在骑官南总领丨丨行军之事　世说孔丨丨少有嘉遁意未仕宦时尝独寝歌自箴诲自称孔郎徐陵与北齐宗室书夫迷山之客迟遥响于岩崖穷海之賔望孤烟于洲屿况乃宗均鲁卫地匪燕吴丨丨相望舟舻朝夕三条不逺五达非难信乃阔然遂不问　庾信郑常墓志铭魏后三年授持节车骑大将军仪同三司丨丨用郭淮之勲仪同取王沈之贵公之此授佥曰得人　司马相如上林赋丨丨靁起殷天动地扬雄羽猎赋丨丨云防登降闇蔼泰华为旒熊耳为缀木朴山还漫若天外　张衡天象赋颉颃司于五聼丨丨参于八屯　窦威出塞曲防勒燕然石方传丨丨名　髙适效古赠崔二诗周旋多燕乐门馆列丨丨王维寓言诗曲陌丨丨盛高堂珠翠繁　储光羲同诸公秋日游昆明池诗仆人理丨丨西出金光逵　卢纶送邓州崔长史诗出山丨丨次诸侯坐领圗书见督邮李益塞下曲请书塞北隂山石愿比燕然丨丨功　白居易和令狐相公诗见履声下】
　　车驾【史记韩嫣传江都王入朝有诏得从入猎上林中天子丨丨跸道未行而先使嫣乗副车从数千百骑骛驰视兽江都王望见以为天子辟从者伏谒道旁嫣驱不见既过江都王怒为皇太后泣曰请得归国入宿卫比韩嫣太后由此嗛嫣　汉书髙帝纪戍卒娄敬求见说上曰陛下取天下与周异而都雒阳不便不如入关据秦之固上以问张良良因劝上是日丨丨西都长安注师古曰凡言丨丨者谓天子乗车而行不敢指斥也　又景帝纪见衣服下　后汉书章帝纪建初七年九月甲戌幸偃师东渉巻津至河内下诏曰丨丨行秋稼观收获因渉郡界皆精骑轻行无它辎重不得輙修桥道逺离城郭遣吏逢迎刺探起居出入　又马融传时丨丨东廵岱宗融上东廵颂帝竒其文召拜郎中宋书雷次宗传元嘉十五年征次宗至京师开馆于鸡笼山聚徒教授丨丨数幸次宗学馆资给甚厚　独防见车舆下　隋唐嘉话征辽之役梁公留守西京勅以便宜从事或诣留台称有密者梁公问密谋所在对曰公则是也乃驿递赴行所及丨丨于相州　明一统志天回山在成都府城北三十里唐元宗幸蜀至此及闻长安平丨丨乃回因名　杜甫牧京诗衣冠却扈从丨丨已还宫　韦应物詶李儋诗开门临广陌旭旦丨丨喧】
　　车材【宋史兵志见车战下】
　　车驷【宋史乐志轸风挟月丨丨凌云】
　　车马【论语朋友之馈虽丨丨非祭肉不拜　诗择有丨丨以居徂向笺又择民之富有丨丨者以往居于向也　又修尔丨丨弓矢戎兵用戒戎作用逷蛮方又君子之丨既庶且多君子之丨既闲且驰传上能锡以丨丨行中节驰中法也　又王遣申伯路车乗马笺王以正礼遣申伯之国故复有丨丨之赐　礼记曲礼献丨丨者执策绥　又夫为人子者三赐不及丨丨注三赐三命也凡仕者一命而受爵再命而受衣服三命而受丨丨车马而身所以尊者备矣卿大夫士之子不受不敢以成尊比逾于父天子诸侯之子不受自卑逺于君　周礼保氏掌諌王恶而养国子以道乃教之六仪六曰丨丨之容　左传桓公六年秋八月壬午大阅传秋大阅简丨丨也　又子反命军吏察夷伤补卒乗缮甲兵展丨丨鸡鸣而食唯命是聼　又诸侯宾至甸设庭燎仆人廵宫丨丨有所賔从有代巾车脂辖隶人牧圉各瞻其事百官之属各展其物　公羊传注礼有九锡一曰丨丨疏进退有节行歩有度赐以丨丨以代其歩　谷梁成公十七年九月辛丑用郊传九月用郊用者不宜用也宫室不设不可以祭衣服不备不可以祭丨丨器械不备不可以祭有司一人不备其职不可以祭祭者荐其时也荐其敬也荐其羙也非享味也战国策苏子说魏王曰大王之地名虽小然而庐田庑舎曽无所刍牧牛马之地人民之众丨丨之多日夜行不休已无以异于三军之众　史记武帝纪制诏御史其以二千戸封地士将军大为乐通侯赐列侯甲第僮千人乗舆斥丨丨帷帐器物以充其家　汉书食货志始造苑马防广用宫室列馆丨丨益増修矣　又贡禹传陛下过意征臣臣卖田百亩防供丨丨至拜为谏大夫秩八百石奉钱月九千二百廪食太官　又谷永传悉罢北宫私奴丨丨媠出之具　又鲍宣传时哀帝改司隶校尉但为司隶官比司直丞相孔光四时行园陵官属防令行驰道中宣出逢之使吏钩止丞相掾史没入其丨丨摧辱宰相事下御史中丞侍御史至司隶官欲捕从事闭门不肯内宣坐距闭使者亡人臣礼大不敬不道下廷尉狱　又师丹传郎中令冷褒黄门郎段犹等奏言定陶共皇太后共皇后皆不宜复引定陶蕃国之名防冠大号丨丨衣服宜皆称皇之意　后汉书桓荣传见印绶下　又左雄传乡官部吏职斯禄薄丨丨衣服一出于民廉者取足贪者充家　又张酺传永平九年显宗为四姓小侯开学于南宫置五经师酺以尚书教授数讲于御前以论难当意除为郎赐丨丨衣裳　又张楷传自父党夙儒偕造门焉丨丨塡街徒从无所止　魏志崔林传太祖定冀州召除邬长贫无丨丨单歩之官　晋书魏舒传舒尝诣野王主人妻产俄而闻丨丨之声相谓曰男也女也曰男书之十五以兵死复问寝者为谁曰魏公舒　南史陆琼传虽位望日隆而执志逾下园池室宇无所改作丨丨衣服不尚鲜华　庄子今休款啓寡闻之民也吾告之以至人之徳譬之若载鼷以丨丨乐鴳以钟鼔也彼又乌能无惊乎哉　韩诗外传造父天下之善御者矣无丨丨则无所见其能羿天下之善射者矣无弓矢则无所见其巧西京杂记高祖初入咸阳宫周行库府金玉珍宝不可称言其尤异者有玉管长二尺三寸二十六孔吹之则见丨丨隐辚相似吹息亦不见铭曰昭华之琯　水经注竺枝扶南记曰林杨国去金陈国歩道二千里丨丨行无水道　大方便佛报恩经父母嫁我与北方人彼国风俗其妇有娠垂欲产时还父母家如是次第数年生子后复有娠垂产之日皆乗丨丨夫妻相得归父母家　神仙传彭祖少周游时还独行人莫知其所诣伺候竟不见也有丨丨而常不乗或数百日或数十日不持资粮还家则衣食与人无异　博物志名山生神芝不死之草上芝为丨丨中芝为人形下芝为六畜　云仙杂记曲江春游之家以脂粉作红餤竿上成双桃挂夹杂画带前引丨丨　资暇録今见将首途者多云丨丨有行色按庄子称栁下季逢夫子自盗跖所回云此也意者以其丨有尘而丨意殆今有渉逺而来者用此宜矣　歴代名画记展于防丨丨为胜　名画録赵徳元者雍京人也天福年入蜀工画丨丨人物屋木山水佛像鬼神笔无偏擅触类皆长独歩川中标名大手公私画史洛中丨丨图顾宝光画　沈约桐柏山金庭馆碑日为丨丨芝成宫观　王融曲水诗序耆年阙市井之游稚齿丰丨丨之好　庾信思旧铭序山阳丨丨望别郊门颍川賔客遥悲松路　韩愈司徒兼侍中中书令赠太尉许国公神道碑铭许公来朝丨丨干戈相乎将乎威仪之多　宋之问太平公主山池赋吾君永保南山夀丨丨往来千万年　谢尚大道曲丨丨不相识音落黄埃中　崔防之奉和圣制送张尚书巡边诗丨丨生边气戈鋋驻落晖　高适邯郸少年行宅中歌笑日纷纷门外丨丨常如云　王维过李楫宅诗闲门秋草色终日无丨丨　杜甫有客诗岂有文章惊海内漫劳丨丨驻江干　又秋兴诗直北闗山金鼔振征西丨丨羽书迟　戴叔伦将赴湖南留别东阳旧寮诗晓路整丨丨离亭防衣冠　李益州懐古诗故国歌钟地长桥丨丨尘　王建逍遥翁溪亭诗丨丨到春常借问子孙因选暂归来　元稹灯影诗洛阳昼夜无丨丨漫挂红纱满树头　崔涂折杨栁诗朝朝丨丨如蓬转处处江山待客归　方干出山寄苏从事诗多谢元瑜怜野赋时回丨丨发光辉　罗邺题沧浪峡诗不为市朝行路近有谁丨丨看山来　皮日休登第后寒食杏园有宴诗雨洗清明万象鲜满城丨丨簇红筵　罗隐江亭别裴饶诗日晚长亭问西使不堪丨丨尚萍逢翁洮春诗此时谁羡神仙客丨丨悠扬九陌中　广宣驾幸天长寺应制诗丨丨喧长路烟云净逺山】
　　车乗【左传诗云翘翘丨丨招我以弓岂不欲徃畏我友朋　又敢烦大夫谓二三子戒尔丨丨敬尔军事诘朝将见　史记吕不韦传子楚为秦质子于赵秦数攻赵赵不甚礼子楚子楚秦诸庶孽孙质于诸侯丨丨进用不饶居处困不得意吕不韦贾邯郸见而怜之曰此竒货可居　后汉书蔡邕传邕以经籍去圣久逺文学多谬俗儒穿凿疑误后学熹平四年乃奏正定六经文字灵帝许之邕乃自书册于碑使工镌刻立于太学门外于是后儒晚学咸取正焉及碑始立其观视及摹写者丨丨日千余两填塞街陌　蜀志张裔传亮出驻汉中裔以射声校尉领留府长史其明年北诣亮谘事送者数百丨丨盈路　又刘璋传先主至江州北由垫江水诣涪去成都三千六十里璋率歩骑三万余人丨丨帐幔精光曜日往就与防　晋书王沉传童仆闚其丨丨阍寺相其服饰　唐书百官志见舆辇下　大方便佛报恩经如来亦曽为一切众生而作父母为一切父母故常修难行苦行难舍能舍头目髓脑国城妻子象马七宝辇轝丨丨衣服饮食卧具衣药一切给与顔氏家训邺下风俗专以姑持门戸争讼曲直造请逢迎丨丨填街衢绮罗盈府寺代子求官为夫诉屈此乃恒代之遗风乎】
　　车重【史记秦本记景公母弟后子鍼有宠景公母弟富或譛之恐诛乃奔晋丨丨千乗　又卫将军传骠骑将军亦将五万骑丨丨与大将军军等而无裨将悉以李敢等为大校当禆将　汉书赵充国传诸降羌及归义羌侯杨玉等劫略小种背叛犯塞攻城邑杀长吏安国以骑都尉将骑三千屯备羌至浩亹为虏所击失亡丨丨兵器甚众安国引还至令居防闻　后汉书董卓传卓尝遣军至阳城时人防于社下悉令就斩之驾其丨丨载其妇女以头系车辕歌呼而还】
　　车噐【盐铁论女红难成而易獘丨丨难就而易败　又见裙袆下】
　　车亩【宋史河渠志毎嵗冬春之交重纲及使命往来多苦浅涸令啓闭以时足通舟楫复免丨丨灌注之劳】
　　车牛【书酒诰肇牵丨丨逺服贾用孝养厥父母厥父母庆自洗腆致用酒　晋书王祥传徐州刺史吕防檄为别驾祥年垂耳顺固辞不受览劝之为其丨丨祥乃应召　又庾翼传康帝即位翼欲率兵北伐于是并发所綂六州奴及丨丨驴马百姓嗟怨　齐书陈显达传家既豪富诸子与王敬则诸儿并精丨丨丽服饰当世快牛称陈世子青王三郎乌吕文显折角江瞿昙白鼻　南史徐陵传大建中食建昌户戸送米至水次亲戚有贫匮者皆召令取焉数日便尽陵家寻致乏絶府寮怪问其故陵曰我有丨丨衣裳可卖余家有可卖否韩愈论变盐法事宜状平叔又请令所在及农隙时并召丨丨般盐送纳都仓不得令有阙絶者州县和雇】
　　【丨丨百姓必无情愿事须差配然付脚钱百姓将车载盐所由先皆无检齐集之后始得载盐及至院监请受又须待其轮次不用门戸皆被停留输纳之时人事又别凡是和雇无不皆然百姓宁为私家载物取钱五文不为官家载物取十文钱也】
　　车驴【唐书食货志见斗盐下】
</div>
    <div class="pagination">
<a href="御定骈字类编_page618.html">上一页</a><span>...</span><a href="御定骈字类编_page614.html">614</a><a href="御定骈字类编_page615.html">615</a><a href="御定骈字类编_page616.html">616</a><a href="御定骈字类编_page617.html">617</a><a href="御定骈字类编_page618.html">618</a><span class="current-page">619</span><a href="御定骈字类编_page620.html">620</a><a href="御定骈字类编_page621.html">621</a><a href="御定骈字类编_page622.html">622</a><a href="御定骈字类编_page623.html">623</a><a href="御定骈字类编_page624.html">624</a><span>...</span><a href="御定骈字类编_page620.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
