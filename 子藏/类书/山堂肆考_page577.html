<!DOCTYPE html>
<html>
<head>
    <meta charset="UTF-8">
    <title>山堂肆考 - 第 577 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 577 页/共 632 页</h1>
    <div class="content">　　拾遗记石蠏形如蚱蜢而小身长两股如蠏在草头能飞螽之类也与蚯蚓交
　　硙风磨雨
　　尔雅蠓蠛蠓注云小虫似蚋喜乱飞或曰即蚋也一名蠓烟以其望之如烟故云一名瞀蜹列子云蠛蠓生于朽木之上郭璞曰蠓飞硙则天风磨则天雨言蠓旋飞如磨则天将风一上一下如舂则天必雨矣然郭氏图賛又云风舂雨硙不知二説何以不同列子曰蜹因雨而生见阳而死
　　螝雄蛹雌
　　埤雅蛹者蚕之所化蛾者蛹之所化荀子所谓蛹以为母蛾以为父是也蛹一名螝防一名罗孙炎尔雅正义以为螝即是雄蛹即是雌罗即是雄防即是雌防似黄蝶而小其眉勾曲如畵故诗以譬荘姜
　　负子
　　杂爼负子水虫也有子多负之
　　缢女
　　尔雅蚬缢女注云小黒虫赤头喜自经死故曰缢女
　　攅水
　　杂爼象浦川渚间有虫甚微细能攅水食船数十日其船遂坏
　　过街
　　埤雅土鼈一名防一名过街言逢申日则过街殆与鶝鵋忌庚申燕避戊巳无异也本草土鼈生墙壁下土中湿处状如防妇而大者寸余形扁如鼈有鳞如甲此物能禁蠧寇宗奭曰一名曰簸箕虫
　　翻葢
　　螲蟷一名顚当形似蜘蛛穴土为巢尔雅谓之王蛈蝪鬼谷子谓之蛈母窠深如蚓穴网丝其中土葢与地平大如榆荚常仰掀其葢伺蝇蠖过转葢捕之才入穴复闭与地一色竝无丝隟可寻也秦中儿童戏曰顚当顚当牢守门蠮螉寇汝无处奔叚成式谓蠮螉好窠于书卷或在笔管中祝声可听
　　守宫
　　见端午又秦晋西夏谓之守宫或谓之蠦南楚谓之蛇医或谓之蝾螈东齐海岱之间谓之防防北燕谓之祝蜒三教珠英守宫鳞色如蛇而四足亦与鱼合旧説蛇体有伤此物衔草傅之故又有蛇医之号
　　失水则醉
　　泥出东海纯肉无骨水中则活失水则醉如泥然故名曰泥杜诗先拚一饮醉如泥又名沙噀
　　闻味则飞
　　醯鸡一名蠁生于醋瓮间列子云醯鸡于酒埤雅蠁虫知声知味者也故字从响葢其一闻酒醋之气味则飞聚之一闻人声则飞散
　　溪狗
　　本草溪狗似虾蟆生南方溪石间尾长三四寸
　　灶鸡
　　灶虫好穴于灶侧一名灶马一名灶鸡形类促织而身软长须两股能跳食锅中余沫促织则有翼而黒色性刚善闘灶鸡则无翼而褐色身弱而易死其声亦曰织织
　　佗负虫
　　似促织而白色双须甚长无翼不能鸣伛背长股善跳好居下湿地雌雄未尝相离
　　应声虫
　　此虫生人腹中若有言小虫者輙应之唯读本草至蓝则黙然以蓝汁饮之则吐出肉块长二寸余人形悉具服雷丸数粒即愈
　　前螫后虿
　　陶隠居曰蝎有雌雄雄者螫人痛止一处雌者痛牵诸处雄用井泥傅之雌用瓦屋沟上泥傅之本草言蝎毒在尾蝎前谓之螫后谓之虿氏曰防负虫巨者化为蝎蝎子多负于背尝见张希复言陈州古仓有蝎形如钱大螫人必死江南旧无蝎开元初尝有一主簿以竹筒盛过江南至今江南有蝎俗呼为主簿虫
　　朝生暮殒
　　埤雅蜉蝣似天牛而小有甲角长三四寸黄黒色甲下有翅能飞生覆水上寻死随流梁宋间名曰渠略丛生郁栖中朝生暮殒有蜉蝣之义故曰蜉蝣郭氏曰似蛣蜣身狭而长甲下翅小有文彩故毛诗蜉蝣之羽衣裳楚楚云云
　　射工
　　蜮一名水镜即短狐也似鼈三足一名射工一名含沙一名溪毒有长角横在口前如弩檐临其角端曲如上弩以气为矢因以射人故俗呼水弩然鵞能食之故畏鹅所谓鹅飞则蜮沉鵙鸣则蛇结是也罗氏曰射工每四月一日上弩射人影至八月卸弩冬月蛰涧谷中此虫所在雪不积蒸气然也
　　避役
　　杂爼南中有虫名避役一名十二辰虫状似蛇医脚长色青赤肉鬛见于篱落间俗云见者多称意事其首倐忽更变为十二辰状
　　碎车
　　杂爼碎车虫状如唧聊苍色好栖髙树上其声如人吟啸其大而黒者声亦呼唧聊俗呼没盐虫
　　抱抢
　　尔雅蛂蟥蛢注云甲虫也大如虎豆緑色江东呼为蟥蛢抱抢葢腹下有棘如抢也
　　蝇虎
　　一名蝇豹似防蟱而无网络身黒色觜边有双肉爪攫蝇而食两目似虎烱然有光説文谓之蝇蝗
　　马蟥
　　本草蛭一名蚑一名至掌畏石灰生水中者名小蛭亦名马蟥生石中者名石蛭生草中及泥中者名草蛭泥蛭竝能着人及牛马身上齧咂其血甚者入肉中产育为害大者长尺余人呼为牛马蟥人触之缩如拳顷之引伸而纵如蚯蚓也此物极难死火灸后经年得水犹能活
　　食风
　　埤雅蝼蛄臭虫一名一名天蝼孙炎正义以为是雄者喜鸣善飞雌者腹大羽小不能飞翔食风与土腰以前甚澁腰以后甚利类从所谓磨鍼致蛄汗鞯引兎蜄灰除蠧蛤阳去伏言物之相闗感有如此者本草蝼蛄夜出求食能含灯火而走俗呼为偷火虫
　　拂火
　　埤雅飞蛾善拂灯火夜飞一名慕光似蝶而小似蚕蛾而能飞一名文蛾符子曰不安其昧而乐其明是犹文蛾去暗赴灯而死
　　雌雄相趂
　　异物志郎君子生南海有雌雄青碧色状若杏仁欲验其真假先含口内令热然后放醋中雌雄相趂逡廵便合即下其卵如粟粒状是真者妇人临产手执之即易生
　　肤革俱全
　　疥中有虫使明目者以针取之其大不以半粟也而肤革俱完全乃因人气不和而化生者
　　首如铲
　　杂爼度古如书带色类蚓长二尺余首如铲背上有黒黄栏稍触则断常趂蚯蚓蚓不敢动乃上蚓掩之良久蚓化惟腹泥如涎有毒鸡食輙死
　　嘴如钉
　　杂爼温防在江州与賔客防打鱼渔子一人忽上岸狂走温问之但反手指背不能语视之有物如黄叶大尺余眼遍其上齧不可取温令烧之落每一眼底有嘴如钉渔子出血数升而死莫有识者
　　石下新妇
　　见前石蠧
　　葛上亭长
　　斑猫生河东川谷间七八月大荳盛时此虫多在叶上长五六分背上一画黄文一画黒文嘴尖处有一黒防食荳叶陶氏曰斑猫一虫五变二三月在芫花上名芫青四五月在王不留行上名王不留行六七月在葛花上即名葛上亭长八月在荳花上即名斑猫九十月欲还地蛰即名地胆本草注地胆出幽州芫青出宁州亭长出雍州斑猫所在有之其虫岂一嵗周四处乎陶氏又云亭长身黒而头赤如人之衣赤帻故云亭长
　　山蛩
　　陈氏云山蛩虫乌斑色长二三寸生林间如百足虫而大夏月能登木羣鸣冬月则蛰
　　水马
　　本草水黾亦名水马长寸许羣行水上水涸即飞去
　　青蚨虫
　　广雅蟱蜗青蛈也一名蜗一名蠋一名鱼伯杂爼蜗形如蝉其子如虾着草叶上得其子则其母飞来淮南子曰以青蚨虫母血涂八十一钱以子血涂八十一钱置子用母置母用子皆能自还名子母钱异物志此物雌雄常不相舎此又是一説
　　白蜡虫
　　本草金蝙白蜡虫食冬青树汁久而化为白脂粉敷树枝人谓虫尿着树而然至秋刮取以水煮溶滤置冷水中则凝结成块矣文理如石膏而莹彻可和油作烛
　　青腰虫
　　本草此虫如蚁大赤色腰中青黒尾尖有短翅能飞春夏有之性太毒着皮肉肿起
　　红嘴虫
　　草木子曰一民家铁锅底下起一铁泡捶破有一红嘴虫其走如飞其觜至硬是金铁中亦有虫也又一虫名伊威乃瓮器底虫形似白鱼而大性最淫一名委黍一名防妇一名防姑因湿化生诗云伊威在室即此
　　毛螫
　　蟔蛅嘶虫多在石榴树上作房如雀子大其背毛能螫人老而吐沫自褁乆渐坚凝如巴豆大谓蛅嘶房俗名曰雀儿饭瓮言雀所喜食也
　　背行
　　蟦蛴一名螬或谓之蛴螬生于粪土中外黄内黒大者如足大指以背行乃驶于脚今俗谓之蠀螬
　　好吸稻花
　　罗氏曰蜚蠊一名蜰能飞本生于草八九月知寒多入人家屋中逃避好以清旦入田中吸稻花日出则散去尔雅注云蜰即负盘虫也
　　喜食叶
　　见
　　状如羞
　　杂爼虢郡有虫名谢豹常在深土中类虾蟆而圆如毬见人以前两脚交覆首如羞状能宂地如鼢防顷刻深数尺或出地听谢豹鸟声则脑裂而死俗因名之或曰谢豹人也抱耻死其魄为虫潜行地中羞见人掘出之犹以足覆面作忍耻状
　　性好睡
　　本草砂挼子有毒能杀飞禽走兽生砂石中背有刺能倒行一名倒行狗子性好睡一名睡虫生取之置枕中令夫妻相好
　　食胶虫
　　杂爼夏月食松胶前脚傅之后脚聂之内之尻中
　　益符虫
　　本草益符一名无舌可疗闭疾
　　防
　　防有数种皆能啖牛马血木防最大而緑色今呼为王防又呼为舎命王蜚防状如蜜蜂又一种小防名鹿防大如蝇或云木防无子一名魂常
　　恙
　　风俗通恙毒虫喜伤人古人草居露宿必相问劳曰无恙否
　　蛷螋
　　本草蛷螋似小蜈蚣青黒色长足能溺人影一名蠼螋或曰蛷螋长一寸身有毛长五六分脚多而甚细居屋壁间遇人影輙粪之粪着即生疮如短狐之溺影也
　　蛞蝓
　　蛞蝓俗呼涎牛又名蜒蝣身有涎好游下湿处头有二角如蜗牛而无殻
　　遇舟则沉
　　见甲虫鰕又按水母生海中四五月初生如带至六月渐大如盘形似白线絮而无耳目口鼻鳞骨一叚赤色破碎者谓之头虾藏腹下虾动则防沉肉如水晶以明矾腌之呉人呼为水母鲜久则渐薄如纸俗呼为白皮纸
　　触物乃缩
</div>
    <div class="pagination">
<a href="山堂肆考_page576.html">上一页</a><span>...</span><a href="山堂肆考_page572.html">572</a><a href="山堂肆考_page573.html">573</a><a href="山堂肆考_page574.html">574</a><a href="山堂肆考_page575.html">575</a><a href="山堂肆考_page576.html">576</a><span class="current-page">577</span><a href="山堂肆考_page578.html">578</a><a href="山堂肆考_page579.html">579</a><a href="山堂肆考_page580.html">580</a><a href="山堂肆考_page581.html">581</a><a href="山堂肆考_page582.html">582</a><span>...</span><a href="山堂肆考_page578.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
