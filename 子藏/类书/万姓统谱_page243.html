<!DOCTYPE html>
<html>
<head>
    <meta charset="UTF-8">
    <title>万姓统谱 - 第 243 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 243 页/共 403 页</h1>
    <div class="content">　　洗尚文【用行孙广东人正徳进士改庶吉士】
　　洗文渊【广东顺徳人正徳四年由乡贡知南安县性方介不能狥上以奸顽犯者无曲贷然其爱民出自真诚民感之徭役赋税皆以时防无后期者居官清苦食无重味衣无重袭冲约如寒士】
　　洗桂芳【南海人万厯癸酉举人】
　　洗思谦【南海人】
　　且
　　【明】且简【观城人正徳中任潞州判官】
　　躰【见姓苑】
　　济【襄城以所居近水故以为氏】
　　澧【见姓苑】
　　体【上礼切见姓苑】
　　九蟹
　　解【商音平阳唐虞子良食采于解以邑为氏又望出济南周】解扬【晋人奉使如宋使无降楚楚执而厚赂之使反君命卒致君命楚欲杀之以其不屈既而归之】解狐【悼公问羣臣于祁奚举解狐狐奚之仇也】
　　【汉】解延年【御史大夫】
　　解光【司隷校尉】
　　【晋】解修【仕为渤海太守考绩为天下第一武帝受禅封梁邹侯】
　　解福【秦太仆】
　　解系【字少连修子济南人系及二弟结育竝以清洁著名系累迁雍州刺史与赵王伦讨氐羌伦用佞人孙秀与系争军事朝廷知系守正而召伦还系表杀秀以谢氐羌不从被秀谮免官寻为所害】
　　解结【字叔连少与系齐名辟公府掾累迁黄门侍郎散骑常侍豫州刺史御史中丞为孙秀所害弟
　　肓字穉连名亚二兄厯太子洗马与二兄同时被害】
　　解谦【雁门人母有疾夜祷闻空中语云须丁公藤为酒便瘥叔谦遍访至宜都郡山遇老翁伐
　　木问之曰此丁藤叔谦求归渍酒母饮之疾瘥】
　　【唐】解琬【元城人举中幽素科景龙中为御史大夫兼朔方行军大总管前后在边积二十年务农习战
　　専为长久计逺近安之】
　　解辉【翰林孔目】
　　解忠鲠【着龙武兵图二卷】
　　【宋】解晖【临洺人少有勇力竒谋从太宗征淮南开宝年破太原军于境上累战有功淳化二年以上将军致仕卒年八十晖每受诏征伐常身先之人所惮者晖视之若甚易由是频立战功金创遍体时称骁将子守颙至内殿崇班阁门只候】
　　解元【字善长保安军德清砦人猿臂善骑射从韩世忠平苗刘之乱后以战功累官保信军节度使
　　卒赠检校少保】
　　解潜【绍兴初为荆南镇抚使募人耕荒田收大利绍兴中屯田自此始疾剧张九成往之泣曰平
　　生誓与敌死此心忠义惟有天知言终而逝九成壮之】
　　解宾王【直秘阁】
　　【元】解诚【定兴人善水战多谋略为水军万户从攻安丰夀复泗亳取大理有功世祖嘉奬之卒追封易国公諡武定子汝楫袭从平宋卒亦追封易国公諡忠毅孙帖哥广东道宣慰使曾孙世英山南江北道佥事】
　　【明】解缙【字大绅吉水人幼颖悟絶人洪武中举进士选为庶吉士尝条陈政事言极切直永乐间累官翰林学士凡大制作咸出其手每预宻议后出为广西参议卒于狱平生重义轻利喜引拔士类襟宇濶略为诗文皆豪放草书尤精絶洪熙间官其一子】
　　解敏【阳武人性刚劲务学明敏以古人自期洪武中进士积官浙江按察使政声着闻超拜右都御
　　史】
　　解祯期【缙子缙坐事下狱借其家产徙边至是召还以祯期尝工书故擢用之】
　　解纶【字大经吉水人洪武戊辰与弟缙同举进士任御史】
　　解朝夫【名绘以字行吉水人永乐丙戌进士任御史】
　　解延年【栖霞人正统中进士授户部郎出知顺庆府政先徳化郡民祠之着有物类稿】解礼【鄢陵人幼纯笃父母殁庐墓侧负土垒坟手栽柏树数千株欲开井以资濯溉一日偶出庐行数步如有人附耳者曰此有井及掘地果得一井复有双兔驯扰墓上人称其孝焉】
　　解一贯【交城人正徳丁丑进士嘉靖六年谪开州判少有才名解三晋陞齐阳县知县歴都给
　　事中】
　　解明瑞【字希文太平建阳卫人嘉靖丙辰进士歴按察副使吿病屡荐不起】
　　买
　　【五代】买千【将军】
　　【元】买住
　　【明】买源【河内人成化举人】
　　买济【河内人正徳中任懐宁县主簿】
　　哈
　　【元】哈【常徳府人】
　　【明】哈新民【长葛人洪武初任御史】
　　哈民安【新民子洪武中以人材任给事中】
　　哈铭【顺天玉田人正统间锦衣千户从北狩歴锦州指挥】
　　哈昭【天顺间以江西守备御敌死于阵】
　　哈永森【泸州人治中任茶陵州判官】
　　假【上声望出陈留】
　　【汉】假仓
　　乃
　　【元】乃穆泰【字景春三山人至正末以延平路总管监南安县时当冦乱调度转输以给军饷劳徕绥
　　辑以复流亡复以政暇修举学校时称良吏】
　　楷【见姓苑】
　　骇【见姓苑】
　　十贿
　　隗【余杭宫音春秋时翟国隗姓子孙因氏焉】
　　【周】隗林【秦相】
　　【汉】隗嚣【成纪人季父崔素豪侠闻王莽兵败谋起兵应汉咸谓嚣素有名好经书共推为上将军称汉复元年据天水更始败士大夫皆归嚣素谦恭下士由此名震西州建武初邓禹承制以嚣为西州大将军嚣将王元劝其据险自守后光武西征嚣奔西城而死子纯降】
　　隗崔【嚣叔父白虎将军劝嚣归汉】
　　隗久【陈敬王客】
　　隗相【犍为人事母孝母恶江边水不洁必得江心水乃就饮食相以舟汲之患其流急后江心忽涌
　　出一石舟乃可依人以为孝感所至朝廷征拜为郎】
　　【南北】隗禧【字子牙京兆人少好学三辅乱禧担负经书诵习之拜郎中年八十余以老处家就之学者甚
　　多】
　　【晋】隗炤【汝隂人善易临终书板授妻曰后丑年春当有诏使来姓龚此人负吾金即以此版往责至期果有龚使至妻赍版往使者惘然良久乃悟取蓍筮之叹曰妙哉吾不负金汝夫自有金知汝渐困故藏金以待知我善易故书版以寓意耳金五百斤盛以青瓮覆以铜柈在屋东去壁一丈入地九尺掘之如卜】
　　隗瑾【髙昌人劝梁主纳谏】
　　【明】隗邦衡【潜江人嘉靖乙丑进士】
　　隗应元【嘉靖中山西举人任平乡尹】
　　隗稷【富平人万厯间四川资县知县】
　　海【见姓苑望出薛郡齐海春之后】
　　【唐】海鹏【撰草泾一卷】
　　【明】海源善【洪武中知安化县新设县治勤于政事谓人肌肤受之父母何可毁伤乃以熟皮为鞭使
　　知愧而已民爱敬之不忍欺焉】
　　海渊【广东人洪武初户部尚书】
　　海岱【临淮人正统中四川射洪县知县】
　　海澄【字静之广东电白人成化乙未进士任御史】
　　海鲤【湖广人治进士】
　　海阔【电白人正德举人】
　　海辅【字汝宁上蔡人举人正徳中任抚州府同知】
　　海瑞【字国祥广东琼山人举人嘉靖间户部主事以直言厯大理寺丞应天巡抚南京提督粮储都
　　御史】
　　宰【征音西河周大夫宰孔之后以官为氏又望出　国周】宰予【字宰我孔门髙弟在言语科为临菑大夫】
　　宰喧【鲁人】
　　【汉】宰直【仕汉为司空掾】
　　宰宣【农人】
　　宰鼂【仕为防稽太守】
　　【宋】宰需【扬州人登科】
　　【元】宰献【畨禺人至正丁未进士】
　　【明】宰用【山后人成化中以宁川衞指挥歴陞都督佥事镇守四川】
　　宰魁【济阳人治中赞皇知县】
　　宰正【保安人治中任四川都指挥】
　　宰卿【海丰人嘉靖中六安衞指挥】
　　采【黄帝封其子于右北平采亭因氏焉】
</div>
    <div class="pagination">
<a href="万姓统谱_page242.html">上一页</a><span>...</span><a href="万姓统谱_page238.html">238</a><a href="万姓统谱_page239.html">239</a><a href="万姓统谱_page240.html">240</a><a href="万姓统谱_page241.html">241</a><a href="万姓统谱_page242.html">242</a><span class="current-page">243</span><a href="万姓统谱_page244.html">244</a><a href="万姓统谱_page245.html">245</a><a href="万姓统谱_page246.html">246</a><a href="万姓统谱_page247.html">247</a><a href="万姓统谱_page248.html">248</a><span>...</span><a href="万姓统谱_page244.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
