<!DOCTYPE html>
<html>
<head>
    <meta charset="UTF-8">
    <title>山堂肆考 - 第 187 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 187 页/共 632 页</h1>
    <div class="content">　　铜斗铁尺
　　北史赵煚仕隋为冀州刺史甚有威惠市多奸诈乃为铜斗铁尺置于肆百姓便之
　　敝车羸马
　　白帖唐贾敦頥为沧州刺史在职清洁每入朝尽室而行唯敝车一乗羸马数匹覊勒有缺以绳为之见者不知为刺史也
　　教授生徒
　　唐张镒大厯初出为濠州刺史政条清简延经术士教授生徒比去州境内明经者至四十人
　　摘发贪暴
　　唐姚璹迁益州刺史初蜀吏贪暴璹摘发之无所容贷武后降诏奬慰因谓左右曰为二千石清其身者易使吏尽清者难唯璹兼之
　　为国竭命
　　刘宋诸皇子为方镇者多以亲近左右领典籖出纳教命刺史不得专其职及宗慤为豫州刺史吴喜为典籖每多违执慤大怒曰慤年将六十为国竭命正得一州如斗大不能复与典籖共临之喜稽颡流血乃止
　　事国竭诚
　　后魏以源贺为冀州刺史防人告贺谋反魏主曰贺竭诚事国朕为卿等保之讯验果诬乃诛告者
　　不取羡银
　　唐王疑为商州刺史州有治赋羡银疑一无所取惟市马以供驿用
　　不受美玉
　　南北朝魏崔挺为光州刺史有掖县老人自言尝使林邑得美玉蔵之海岛垂六十年今逢明政愿奉之挺不受及代去老幼追送缣帛亦却之
　　力拒暴军
　　唐张光辅讨越王军士恃功多暴狄仁杰时为豫州刺史力拒之光辅怒曰州将轻元帅耶仁杰曰乱河南者一越王公董士三十万以平贼纵使暴横使无辜之人咸坠涂炭是一越王死百越王生也如得上方斩马剑加君项虽死不恨光辅还奏仁杰不逊改授复州
　　礼接儒士
　　五代周荆罕儒为泰州刺史轻财好施礼接儒士世宗幸州以为团练使及将代去军吏耆艾诣阙请留













　　山堂肆考卷七十二
<子部,类书类,山堂肆考>
　　钦定四库全书
　　山堂肆考七十三　　　　明　彭大翼　撰臣职
　　太守
　　歴代沿革古州牧之任也秦罢侯置守分天下为三十六郡郡守秩二千石汉景帝中元二年始更名太守
　　黄堂
　　吴郡国志太守所居之堂即春申君子假君之殿也因数失火涂以雌黄故曰黄堂
　　皂葢
　　汉景帝诏吏者民之师也车驾衣服宜称令长吏二千石车朱两轓又续汉志二千石皆皂葢朱轓
　　熊轼
　　汉制郡守车画熊于轼上故云熊轼记室新书隼飞旟上熊伏轼前皂葢分辉彤襜耀彩
　　虎符
　　汉文帝初郡守置铜虎符竹使符国家当发兵遣使者至郡合符符合乃听发兵以代古之珪璋从简易也隋樊子葢守东都有功炀帝劳之曰今为公别造玉麟符以代铜兽又唐武徳元年郡守领铜鱼符以起军旅两京北都留守给麟符唐兵志东方诸州给青龙符南方诸州给朱雀符西方诸州给驺虞符北方诸州给武符皆左四右三左者进内右者付外
　　五马列庭
　　礼天子六马左右骖三公九卿驷马左骖汉制九卿驷马右骖故有五马东方朔传太守驷马驾车一马行春故有五马又遯斋闲览汉时朝臣出使为太守则増一马故为五马晋王羲之守永嘉庭列五马绣鞍金勒出则控之宋谢灵运为永嘉太守以五马自随立五马亭或曰柳元防兄弟五人竝为太守故为五马
　　双鴈随轩
　　舆地志余姚有虞国之宅国为日南太守爱民及物出则双鴈随轩秩满还家鴈与俱至其卒也栖于墓不去后人名其水曰鴈池
　　治平第一
　　汉文帝时吴公为河南守治平为天下第一
　　才气无双
　　汉李广为上谷太守数与匈奴战才气天下无双又南北朝于仲文字次武为安固太守州刺史屈突尚坐事下狱无敢绳者仲文穷之遂竟其狱蜀中语曰明断无双有于公不避彊御有次武
　　遗金不受
　　东汉杨震字伯起迁东莱太守所举荆州茂才王密为昌邑令暮夜懐金遗震震曰故人知君君不知故人何也密曰暮夜无知震曰天知地知子知我知何谓无知密愧谢而去
　　去珠复还
　　汉孟尝字伯周上虞人为合浦太守郡不产谷实而海出珠民尝采珠以易米先是守宰贪秽珠渐徙去交趾境界合浦无珠饿死者盈路及尝到郡革去前未逾嵗去珠复还
　　政平讼理
　　汉宣帝尝曰庶民所以安其里而亡叹息愁恨之心者政平讼理也与我共此者其惟良二千石乎
　　吏畏民懐
　　东汉朱晖字文季明帝朝为临淮太守民歌之曰南阳朱季彊直自遂吏畏其威民懐其惠
　　愿守防稽
　　汉防稽严助举贤良对策百余人武帝善助对擢为中大夫助愿为防稽太守数年不闻问赐书曰君厌承明之庐劳侍从之事懐故土出为郡吏乆不闻问具以春秋对毋以苏秦纵横助恐上书愿奉三年计最注云不闻问谓无善声也
　　请治胶东
　　汉书宣帝即位徙张敞为山阳太守时胶东渤海盗贼竝起敞上书自请治之曰臣闻忠孝之道退家则尽心于亲进宦则竭力于君臣敞乆处闲郡身逸乐而忘国事非忠孝之节也伏闻胶东渤海左右郡嵗数不登盗贼竝起愿尽力摧挫其暴虐存抚其孤弱书奏天子徴敞为胶东相赐黄金三十斤
　　吏民投书
　　汉书赵广汉为颍川守颍川俗豪杰相朋党广汉拜缿筩受吏民投书使相告讦于是更相怨咨奸党散落盗贼不得发缿若今盛钱藏缾为小孔可入不可出筩断竹也如今官受密事筩也
　　官僮受事
　　汉书文翁为蜀郡太守常选学官僮子使在便坐受事每出行县益从学官诸生明经饬行者与俱使传教令
　　止车问卒
　　汉书韩延寿为东郡守尝出临上车骑吏一人后至勅功曹议罚及还至府门门卒当车愿有所言延寿止车问之卒曰今早明府早驾乆驻未出骑吏之父来至府门不敢入骑吏闻之趋走出谒适防明府登车是以后至以敬父而受罚得毋亏大化乎延夀举手车中曰防子太守不自知过归舍召见门卒卒本诸生闻延夀贤无因自达故代吏言延夀遂待用之其纳善听谏皆此类也
　　开门接賔
　　蜀向朗少以吏能见称尝为巴西牂牁房陵太守潜心典籍年逾八十犹手自校书开门接賔引纳后进
　　吏不入邮亭
　　汉黄霸为颍川太守尝欲有所伺察择年长廉吏遣行属令周密吏不敢舍邮亭食于道旁乌攫其肉后还霸劳之曰甚苦食于道旁乃为乌所攫肉吏大惊称为神明
　　妻不至官舍
　　汉何竝字子廉徙颍川守表善好士名次黄覇妻子不至官舍
　　摧抑豪强
　　汉严延年字次卿东海人为河南守务在摧折豪强扶植贫弱
　　招聘隐逸
　　东汉岑熈字景仁为魏郡太守招聘隐逸与参政事视事二年舆人歌曰我有枳棘岑君伐之我有蟊贼岑君遏之吠犬不惊足下生含哺鼓腹焉知凶灾我喜我生独于此时善哉岑君于乎休兹
　　虎渡河
　　见光禄卿
　　鳯集境
　　汉黄霸守颍川政化大行嘉禾生于府鳯凰集于境宣帝赐金四十斤
　　飞蝗去界
　　东汉宋均为九江守时山阳楚沛多蝗其飞至者輙东西散去界外又马棱为武陵守飞蝗赴海宋赵抃知青州京东大旱蝗将入境遇风退飞坠水而青州无害
　　神马出池
　　汉王阜守益州政化大行有神马出滇池中甘露降白乌见按益州今云南府四川成都亦曰益州
　　文翁化蜀郡
　　汉文翁景帝末为蜀郡太守见蜀地僻陋有蛮夷风修起学宫于成都市中招下县子弟以为学宫子弟由是蜀地大化学于京师者比齐鲁焉至今巴蜀好文雅文翁之化也
　　衞飒教桂阳
　　东汉卫飒迁桂阳太守下车脩庠序之教置婚姻之礼朞年邦俗大化
　　躬劝农桑
　　汉召信臣字翁归为南阳太守躬劝农桑出入阡陌开通沟渎以广灌溉户口倍増盗贼讼狱衰止吏民亲爱之号曰召父东汉杜诗字君公为南阳太守修治陂池广拓土田郡内比屋殷富时人方之召信臣语曰前有召父后有杜母
　　敦修学校
　　东汉伏恭字叔齐为常山太守敦修学校教授不辍由是北州多伏氏之学
　　岭南始有华风
</div>
    <div class="pagination">
<a href="山堂肆考_page186.html">上一页</a><span>...</span><a href="山堂肆考_page182.html">182</a><a href="山堂肆考_page183.html">183</a><a href="山堂肆考_page184.html">184</a><a href="山堂肆考_page185.html">185</a><a href="山堂肆考_page186.html">186</a><span class="current-page">187</span><a href="山堂肆考_page188.html">188</a><a href="山堂肆考_page189.html">189</a><a href="山堂肆考_page190.html">190</a><a href="山堂肆考_page191.html">191</a><a href="山堂肆考_page192.html">192</a><span>...</span><a href="山堂肆考_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
