<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 844 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 844 页/共 1019 页</h1>
    <div class="content">　　熊耳【书禹贡西倾朱圉鸟防至于太华丨丨外方桐柏至于陪尾疏正义曰丨丨山在农卢氏县东伊水所出　又导洛自丨丨东北防于涧瀍又东防于伊又东北入于河　史记封禅书注益阳有丨丨山东西各一峰如丨丨状因以为名　后汉书刘盆子传樊崇乃将盆子及丞相徐宣以下三十余人肉袒降积兵甲宜阳城西与丨丨山齐注郦元水经注曰洛水之北有丨丨山双峦竞举状同丨丨在宜阳西也　唐书地理志永宁夲丨丨义宁二年更名隷宜阳郡　山海经中山经白邉之山又西二百里曰丨丨之山其上多漆其下多防　水经注江水迳南安县西有丨丨峡连山竞险接岭争髙　地理通释丨丨在商州上洛县南四十里其山两峰状若丨丨禹贡导洛自丨丨其山在虢州卢氏县界注齐桓公登丨丨山以望江汉　又六典云五曰山南道其名山有嶓丨丨巫峡铜梁荆山岘山明一统志河南府丨丨山在卢氏县西南五十里山连永宁界宜阳县亦有丨丨山光武破赤眉积甲宜阳城与丨丨山齐是也陜州丨丨山乃达摩处其塔尚在　又南阳府丨丨山在内乡县东一十二里山连卢氏县　又眞定府丨丨峰在封龙山与龙首峰相对又夔州府丨丨山在开县东北五里以形似名　又嘉定州形胜西有丨丨南有峩睂　又丨丨山在睂州青神县西蜀志云望帝以褒斜为前门丨丨灵闗为后户谓此　庾信周大将军崔説神道碑宜阳上地更有秦兵丨丨山前还逢积仗　扬雄羽猎赋泰华为旒丨丨为缀　张衡东京赋太室作鎭揭以丨丨　张协登北邙赋东眺虎牢西睨丨丨　庾信华林园马射赋丨丨刻杯飞云画罍　又任洛州酬薛文学见赠别诗羊肠连九坂丨丨对双峰】
　　熊首【王维送封太守诗忽觧羊头削聊驰丨丨幡】
　　熊防【张籍送吴链师归王屋诗见鹤尾下】
　　熊掌【孟子鱼我所欲也丨丨亦我所欲也二者不可得兼舍鱼而取丨丨者也　埤雅丨冬蛰不食饥则自防其丨故其美在掌　李白大猎赋脱文豹之皮抵元丨之丨　陆防中酒赋牛心表异丨丨称珍　杨万里初食笋蕨诗见猩唇下　汪元量湖州歌天家赐酒十银瓮丨丨天鵞三玉盘】
　　熊肉【汪元量湖州歌杏浆新沃烧丨丨更进鹌鹑野雉鸡】
　　熊白【南史齐巴陵王子伦传高帝武帝为诸王置典籖帅一方之事威行州郡权重蕃君邵陵王子贞常求丨丨厨人荅典籖不在不敢与　毛诗陆疏广要埤雅熊似豕坚中山居冬蛰当心有白脂如玉味甚美俗呼丨丨　尔雅翼古称丨丨此膏之在背也寒月则有暑月即无　苏轼岐亭诗洗盏酌鵞黄磨刀切丨丨】熊肪【苏辙牛尾貍诗压入糟盎肥欲流丨丨羊酪眞比俦】
　　熊腊【苏轼诗秦烹惟羊羮陇馔有丨丨】
　　熊胆【唐书栁公绰传子仲郢母韩即臯女也善训子仲郢防嗜学尝和丨丨丸使夜咀咽以助勤　酉阳杂爼丨丨春在首夏在腹秋在左足冬在右足　齐东野语丨丨善辟尘试之之法以净水一器尘羃其上投胆粟许则凝尘豁然而开明一统志汉中府土产丨丨】
　　熊背【吴越春秋专诸雄颡而深目虎膺而丨丨】
　　熊皮【周礼方相氏掌丨丨黄金四目元衣朱裳执戈扬盾帅百隶而时难以索室敺疫　孙頠春傩赋腾金耀于四目被丨丨于五色】
　　熊鞹【唐书地理志河东道厥贡布席豹尾丨丨鹏羽】
　　熊蹄【雀骃博徒论博徒见农夫肤如桑朴足如丨丨】
　　熊脚【马祖常都门诗穷髪炙駞蹄句丽醢丨丨】
　　熊足【易林左抱金玉右得丨丨常盈不亡获心所欲】
　　熊蹯【左传晋灵公不君厚敛以雕墙从台上弹人而观其辟丸也宰夫胹丨丨不熟杀之寘诸畚使妇人载以过朝　张协七命封丨之丨翰音之跖　庾信哀江南赋见雀鷇下　陈樵李夫人赋丨丨谢美露鹄非腴　曹植名都篇脍鲤臇胎虾炰鼈炙丨丨　张耒寄答参寥诗我嗜不可辍丨丨荐明饥　陆游诗烹栗煨芋魁味美敌丨丨　又夏夜舟中闻水鸟声甚哀若曰姑恶感而作诗青青摘葵苋恨不美丨丨】熊类【毛诗陆疏广要尔雅翼云罴乃丨丨古言熊者率与罴连言之如称如熊如罴维熊维罴非熊非罴赵襄子射熊罴是也】
　　熊夀【毛诗陆疏广要抱朴子云丨丨五百嵗能化为狐狸】
　　熊子【捜神后记晋升平中有人入山射鹿忽堕一坎窅然深絶内有数头丨丨须有一大熊来瞪视此人此人谓必害己良久出藏果分与诸子末后作一分置此人前此人饥甚于是冒死啖之既而转相狎习熊母每旦出觅果食还辄分此人頼以延命丨丨后大其母一一负之而出子既尽人分死坎中穷无出路熊母寻复还入坐人邉人觧其意便抱熊于是跃出竟得无他】
　　熊母【捜神后记见上】
　　熊儿【杜甫得家书诗丨丨幸无恙骥子最怜渠注甫子宗文小名丨丨　李纯甫霸陵风雪诗君不见浣花老人醉归图丨丨捉辔骥子扶】
　　熊绎【左传见禽父下　崔伯易感山赋太公封齐丨丨封楚　文逢原荆山璞赋歩丨丨之故墟凛寳气之厐凉】
　　熊髠【左传昔有夏之方衰也后羿自鉏迁于穷石因夏民以代夏政恃其射也不修民事而淫于原兽弃武罗伯因丨丨厖圉而用寒浞　汉书古今人表武罗伯因丨丨厖圉注四人皆羿之贤臣也】
　　熊渠【唐书百官志凡兵士隶卫各有其名左右武卫曰丨丨　小学绀珠二卫左卫丨丨虎贲右卫佽飞虎贲　又韩诗外传楚丨丨子夜行见寝石以为伏虎弯弓射之没金饮羽下视知其石因复射之矢跃无迹】熊鲍【北齐书孙灵晖传灵晖年七嵗便好学日诵数千言三礼三传皆通宗防始就鲍季祥熊安生质问疑滞然其所发明丨丨无以异也】
　　熊祖【史记赵世家简子出有人当道曰主君之疾臣在帝侧帝令主君射熊与罴皆死简子曰是且何也当道者曰晋国且有大难主君首之帝令主君灭二卿夫丨与罴皆其丨也】
　　熊能【避暑録话左氏记晋平公梦黄丨事亦见国语二本皆作熊字韦氏国语注遂以为熊罴之熊杜预于左氏不言何物世多疑熊当如尔雅鼈三足为丨之能谓传写有衍文据陆徳明左氏释文直以为能字音奴来反则固已云尔不知以意删其文耶或别有据也余考古文丨丨二字夲通用故贤能之能字书以为兽名坚中而彊力则熊也是丨字或为丨能字或为熊初未尝有别丨罴之熊丨鼈之能二物共一名各随其所称则何必更论衍文正当读为能尔】
　　熊罴【书舜典益拜稽首让于朱虎丨丨　又禹贡梁州厥贡璆铁银镂砮磬丨丨狐狸织皮　又牧誓见虎貔下　又康王之诰则亦有丨丨之士不二心之臣保乂王家用端命于上帝　诗吉梦惟何维丨维丨维虺维蛇笺丨丨之兽虺蛇之虫此四者梦之吉祥也又舟人之子丨丨是裘舟人舟楫之人丨丨是裘言富也　周礼服不氏掌养猛兽　猛兽虎豹丨丨之属史记五帝纪见防虎下　山海经西山经嶓冡之山兽多犀兕丨丨　小学绀珠八元稷契朱虎丨丨之伦夲草释名熊者雄也俗呼丨为猪熊丨为人熊马熊各因形似以为别附録丨丨魋三种一类也　淮南主招隐士狝猴兮丨丨慕类兮以悲　司马相如上林赋手丨丨足野羊　扬雄羽猎赋丨丨之拏玃虎豹之凌遽　又长杨赋搤丨丨拖豪猪　陆云南征赋乃有丨丨之旅虓阚之将　谢灵运山居赋见麕麖下　韦昭鼔吹曲厉虎旅骋丨丨　杜甫赠崔评事公辅诗燕王买骏骨渭老得丨丨　韩愈晋公破贼回重拜台司诗见鹓鹭下　栁宗元平淮夷雅王师嶷嶷丨丨是式刘禹锡酬令狐相公早秋见寄诗丨丨交黒矟賔客满青油　又平齐行千钧猛簴顺流下洪波涵淡浮丨丨元稹捉捕歌外无枭獍援内有丨丨驱　陆古杉诗节穿开耳目根瘿坐丨丨　苏轼维摩像唐杨恵】
　　【之塑在天柱寺诗此叟神完中有恃谈笑可却千丨丨】
　　熊虎【周礼司常见鸟隼下　左传见豺狼下　北史奚康生传论奚康生等皆以丨丨之姿奋征伐之气唐书王晙传晙气貌伟特时谓为丨丨相感慕节义有古人风　小学绀珠续汉舆服志皇后歩揺六兽丨】
　　【丨赤罴天鹿辟邪南山丰大特　陆云吴故丞相陆公诔帝曰将军整尔丨丨　陈琳武军赋冲钩竞进丨丨争先堕垣百叠敝楼数千　阮籍元父赋见禽性下傅元正都赋列仙逸唱丨丨聼音　李白送张遥之夀阳幕府诗战夫若丨丨破敌有余闲　栁宗元唐铙歌鼔吹曲吐谷浑第十烈烈斾其旗丨丨杂龙蛇】熊豹【周礼射人诸侯以四耦射二侯注二侯丨丨也埤雅周官大射诸侯则共丨侯丨侯盖诸侯服猛下王徳一等故其所射共丨丨之侯而已　小学绀珠三侯天子虎丨丨诸侯熊糁豻畿内诸侯丨丨注糁杂也豹鹄麋饰　桯史胡忠简铨既以乞斩秦桧掇新州之祸直声振天壤一时士大夫畏罪箝舌莫敢与立谈独王卢溪庭珪诗而送之于是有以闻于朝者桧益怒坐以谤讪流夜郎时年七十既而桧死卢溪因读韩文公猛虎行复作诗寓意曰夜读文公猛虎诗云何虎死忽悲啼人生未省向来事虎死方羞前所为昨日犹能食丨丨今朝无计奈狐狸我曽道汝不了事唤作痴児果是痴盖复前说也　韩愈猛虎行见兔狸下　又送张道士诗张侯嵩髙来面有丨丨姿　又王屮头陀寺碑丨丨临戭纳言是司注仲丨叔丨祷临大戭元凯中四人也】
　　熊彪【庾信枯树赋丨丨顾盼鱼龙起伏】
　　熊防【吴莱诗旌旗剑防驱丨丨　皇甫涍送吕思抑募兵诗丨丨列防曜虹霓先声昨夜詟榆谿】熊螭【班固西都赋挟狮豹拖丨丨　韩愈喜雪献裴尚书诗纵欢罗艳黠列贺拥丨丨　栁宗元唐铙歌鼔吹曲晋阳武第一斮枭鷔连丨丨　又髙昌第十一烈烈王者师丨丨以为徒　黄廷坚次韵奉送公定诗筑岩发梦寐猎渭非丨丨】
　　熊麕【小学绀珠六兽麋鹿丨丨野豕兔】
　　熊兽【晋书舆服志簮珥歩揺以黄金为山题贯白珠为支相缪八爵九华丨丨赤罴天鹿辟邪南山丰大特六兽　隋书礼仪志侯伯及二品三品华辂白质以革饰诸末建旟画丨丨　屈原天问焉有虬龙负熊以游注言寕有无角之龙负丨丨以游戯者乎】
　　熊狼【周礼服不氏凡祭祀共猛兽注谓中膳羞者疏中膳羞惟有丨丨　陈琳武军赋汉季世之不辟青龙纪乎大荒丨丨竞以拏攫神寳播乎镐京】
　　熊猿【胡启先皇都大一统赋又有珍禽异兽则若鹰鹯鸿鹄丨丨雉兔虎豹麋鹿翺翔郊薮驰驱林谷随取而获应捕成触于以备畋猎而具搜狩供宴飨而资庖肉也】
　　熊玃【马祖常都门诗水戯鬬鱼龙山搜献丨丨】
　　熊狚【阮籍狝猴赋若夫丨丨之游临江兮见厥功以乘危】
　　熊彘【史记司马相如常从上至长杨猎是时天子方好自击丨丨驰逐野兽相如上疏諌之按汉书作熊豕】
　　熊豕【杨侃皇畿赋搏虎兕击丨丨】
　　熊鱼【范成大丙午新正书懐诗鹏鷃相安无可笑丨丨自古不容兼】
　　熊山【史记齐太公世家桓公曰寡人南伐至召陵望丨丨北伐山戎离枝孤竹西伐大夏渉流沙束马悬车登太行至卑耳山而还诸侯莫违寡人　山海经中山经玉山又东一百五十里曰丨丨有穴焉熊之穴恒出神人夏启而冬闭　明一统志河南府大丨丨在登封县南五十里上可避兵近有小丨丨　又懐庆府丨丨在济源县东北五十里三面距沁河惟西向一峯突出　庾信进白兔表辕门所届始次丨丨】熊岳【辽史地理志丨丨县西至海一十五里傍海有丨丨山】
　　熊差【山海经丨丨之山无草木多马】
　　熊川【南荆州记丰利郡领丰利丨丨阳川三县】
　　熊津【唐书髙宗纪龙朔二年以孙仁师为丨丨道行军总管伐百济】
　　熊湘【史记五帝纪天下有不顺者黄帝从而征之平者去之披山通道未尝宁居东至于海登丸山及岱宗西至于空桐登鸡头南至于江登丨丨北逐荤粥合符釡山而邑于涿鹿之阿　益阳县志县境无丨丨山考丨丨乃二山也一为熊耳山黄帝南廵登之齐桓公伐楚至于召陵登熊耳即是山也一为湘山即今所称修山者是　云笈七籖宋庐山简寂陆先生收迹寰中防捜灊衡丨丨暨九嶷浮西至巫峡峨嵋功成感神授灵诀适然自得通交于仙真之间矣　明一统志长沙府丨丨阁在府城中　元结题孟中丞茅阁诗慿轩望丨丨云榭连苍桐　栁宗元南中荣橘柚诗攀条何所叹北望丨与丨　张翥福严寺兜率桥诗星土丨丨合云沙鹫岭通】
　　熊穴【山海经中山经见熊山下　陆玑诗疏丨冬多入丨而蛰始春而出】
　　熊州【隋书地理志洛州宜阳县后魏置宜阳郡东魏置阳州后周改曰丨丨】
　　熊馆【闻见后録熊山行数千里各于岩穴林蒨之间有藏伏之所山中人谓丨丨云】
　　熊武【栁宗元同刘院长述旧言懐感时书事奉寄沣州张员外诗鸾凰标魏阙丨丨负崇牙　刘禹锡韩侍御见示岳阳楼别窦司直诗因令属和重以自述诗丨丨走蛮落潇湘来与鄙注丨丨二溪名】熊窟【范镇拟招士纷纷兮庵薆穷岩穴兮丨丨】
　　熊军【辽史圣宗纪统和八年改南京丨丨为神军】
　　熊饰【梁昭明太子谢水犀如意启丨丨寳刀子桓恧其大赉犛牛轻拂张敞惭其旧仪】
　　熊冠【苏轼次韵水官诗丨丨金络头豹防紫貂裘】
　　熊衣【徐陵在北齐与宗室书见雉制下】
　　熊环【隋书礼仪志左右骑侍立于寝之东西阶并银甲左执罴环右执丨丨长刀以银饰】
　　熊蒸【南史陈显逹传御膳不宰牲显逹上丨丨一盘上即以充饭】
　　熊侯【周礼司裘王大射则共虎侯丨丨豹侯设其鹄诸侯则共丨丨豹侯卿大夫则共麋侯皆设其鹄仪礼乡射礼凡侯天子丨丨白质诸侯麋侯赤质大夫布侯画以虎豹士布侯画以鹿豕　唐书礼乐志射前一日太学令设宫县之乐鼔吹令设十二按于射殿之庭张丨丨去殿九十歩设之　韦应物始建射侯诗虎竹忝明命丨丨始张皇】
　　熊席【周礼司几筵甸役则设丨丨右漆几注谓王甸有司祭表貉所设席　吕览卫灵公天寒凿池宛春谏曰天寒起役恐伤民公曰天寒乎春曰公衣狐裘坐丨丨陬隅有灶是以不寒　西京杂记赵飞燕女弟居昭阳殿中设玉几玉床白象牙簟緑丨丨席毛长二尺余人眠而拥毛自蔽望之不能见坐则没膝其中杂薰诸香一坐此席余香百日不歇　陈樵卧褥香炉赋寒依丨丨温随犀簟　谢朓答王世子诗丨丨惟尔安羔裘岂吾带　梁元帝兽名诗王孙及公子丨丨复横陈】
　　熊糁【小学绀珠见熊豹下】
　　熊旗【周礼考工记见象伐下】
　　熊旂【栁宗元平淮夷雅犀甲丨丨威命是荷】
　　熊车【梁元帝元览赋应鸣鞞于龙角覆缇幕于丨丨】
　　熊轼【后汉书舆服志见鹿较下　汉制考刺史车伏丨于丨上　徐陵章昭逺墓志前旍丨丨后劲龙輀李商隠上李相公启岂愿踞丨丨以告劳指隼而辞疾　许季同白鹿夹轼赋参丨丨而左右分光望隼】
　　【而疾徐有度　刘长卿罢摄官后将还旧居留辞李侍御诗丨丨分朝寄龙韬解贼围　钱起送李四擢第归觐省诗梁城下丨丨朱防何暐曜　武元衡送邓州潘使君赴任诗虎符中禁授丨丨上流居　许浑詶邢杜二员外诗见鸿防下】
　　熊轩【刘祎之酬郑沁州诗麟阁一代良丨丨千里躅杜牧昔事文皇帝三十二韵诗曽经触虿尾犹得凭丨丨】
　　熊愤【庾信见征客始还遇猎诗汉帝丨犹丨秦王雉更飞】
　　熊据【薛收琵琶赋腹鳯颈丨丨龙旋戴曲履直破觚成圎】
　　熊经【后汉书华佗传见鸱顾下　荘子吹呴呼吸吐故纳新丨丨鸟申为寿而已矣释文丨丨如字李古定反司马云若熊之攀树而引气也　淮南子如鸮之好声丨之好丨　宋玉髙唐赋倾岸洋洋立而丨丨注言岸既将倾水流又迅故立者恐惧而似丨丨　贾餗教猱升木赋初疑鸿渐讶走险之翩翩卒若丨丨忘阽危之惴惴　苏辙赠梁左藏诗归来相对如梦寐虎踞丨丨苦岑寂　晁补之谒岱祠诗侧度五贤堂丨丨背逡廵　张雨神光楼聨句丨丨谅方煦豹膝知难攀】
　　熊戏【云笈七籖华陀语弟子吴普曰丨丨者正仰以两手抱膝下举头左辟地七右亦七蹲地以手左右托地】
　　熊踞【阎防诗丨丨庭中树龙蒸栋里云】
　　熊佚【汉书外戚传建昭中上幸虎圏鬬兽后宫皆坐丨丨出圏攀槛欲上殿左右贵人傅昭仪等皆惊走冯倢伃直前当熊而立左右格杀熊上问人情惊惧何故前当熊倢伃对曰猛兽得人而止妾恐熊至御坐故以身当之元帝嗟叹以此倍敬重焉】
　　熊缘【段成式句随樵劫猨藏隈石覻丨丨】
　　熊鬭【陈陶旅次铜山途中先寄温州韩使君诗鸠鸣髙崖裂丨丨深树倒】
　　熊来【李白秦女巻衣诗水至亦不去丨丨尚可当　韩愈猛虎行谁云猛虎恶中路正悲啼豹来衔其尾丨丨攫其頥】
　　熊咆【李白梦游天姥吟留别东鲁诸公丨丨龙吟殷岩泉栗深林兮惊层巅】
　　熊蹲【栁宗元行路难见虎喙下　苏辙三游洞诗深山大泽亦有是野鸟鸣噪孤丨丨】
　　熊挂【杜甫上水遣懐诗苍苍众色晚丨丨元蛇吼】
　　熊骧【崔伯易感山赋各负城势丨丨虺蟠】
　　罴
　　罴父【山海经西山经劳山西五十里曰丨丨之山洱水出焉而西流注于洛其中多茈碧】
　　罴差【山海经北山经北单之山又北百里曰丨丨之山无草木多马】
　　罴魋【夲草丨丨时珍曰熊丨丨三种一类也如豕色黑者熊也大而色黄白者罴也小而色黄赤者魋也建平人呼魋为赤熊陆机谓罴为黄熊是矣】
　　罴虎【陈基发吴门诗顾余麋鹿姿辱忝丨丨羣】
　　罴环【隋书礼仪志见熊环下】
　　罴老【陆游诗丨丨尚堪吞貉子松风何至羡山苗】
　　罴卧【陆游遣懐诗不动成丨丨微劳学鸟伸　又晓出诗见鸿轩下】
　　豻
　　豻侯【周礼射人士以三耦射丨丨一获一容乐以采药五节二正注豻胡犬也士与士射则以豻皮饰侯下大夫也】
　　豻皮【周礼射人注见上】
　　豻褎【礼记玉藻麛裘青丨丨绞衣以裼之】
　　豻防【周礼巾车漆车藩蔽丨丨雀饰】
　　豻狱【刘禹锡武陵书懐诗按章清丨丨枧祭洁苹蘩】
　　禺
　　禺中【山海经海内经南海之内黒水青山之间有木名曰若木若水出焉有丨丨之国有列襄之国】禺稾【山海经南山经仑者之山又东五百八十里曰丨丨之山多怪兽多大蛇】
　　禺彊【山海经海外北经北方丨丨人面鸟身珥两青蛇践两青蛇】
　　禺防【山海经大荒东经东海之渚中有神人面鸟身珥两黄蛇践两黄蛇名曰丨丨黄帝生丨丨禺防生禺京禺京处北海丨丨处东海是惟海神】
　　禺京【山海经大荒东经见上】
　　夔
　　夔头【国史补韩防与名辈号为四夔防为丨丨而善歌妙絶】
　　夔皮【埤雅东海中有兽状如牛苍身无角一足出入则有风雨其音如雷名曰丨黄帝得之以其丨冒鼓声闻五十里】
　　夔龙【书舜典伯拜稽首让于丨丨　唐书上官仪传御史供奉赤墀下接迹丨丨簉羽鹓鹭　博古图周有丨丨彞　小学绀珠舜典咨汝二十有二人注禹垂益伯夷丨丨六人新命有职四岳十二牧二十有二人张说游韦嗣立山荘诗序兹所谓丘壑丨丨衣冠巢许者也　崔伯易感山赋臯陶谟而矢契稷之业伯夷】
　　【让而中丨丨之志　王维韦侍郎山居诗良游盛簪绂继迹多丨丨　钱起晚春永寕墅小园独坐寄上王相公诗丨丨暂为别昏旦思兼秋　顾况严公钓台诗糠粃当世道长揖丨丨朝　李羣玉始忝四座奏状闻荐防恩授官旋进歌诗延英宣赐言懐纪事呈同馆诸公二十四韵诗天子栖穆清三台付丨丨】
</div>
    <div class="pagination">
<a href="御定骈字类编_page843.html">上一页</a><span>...</span><a href="御定骈字类编_page839.html">839</a><a href="御定骈字类编_page840.html">840</a><a href="御定骈字类编_page841.html">841</a><a href="御定骈字类编_page842.html">842</a><a href="御定骈字类编_page843.html">843</a><span class="current-page">844</span><a href="御定骈字类编_page845.html">845</a><a href="御定骈字类编_page846.html">846</a><a href="御定骈字类编_page847.html">847</a><a href="御定骈字类编_page848.html">848</a><a href="御定骈字类编_page849.html">849</a><span>...</span><a href="御定骈字类编_page845.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
