<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 495 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 495 页/共 1019 页</h1>
    <div class="content">　　后象【五代史司天考见前减下】
　　后舍【杨炯浑天赋见前舍下】
　　后限【宋书歴志求次月加二日日余一千三百三十一微分一千五百九十八如法成日日满十三去之除日余如分日阴阳歴竟平入端入厯在前限余前丨丨余后者月行中道】
　　后歴【宋史律歴志求晨昏月置丨丨七日下离分与其日离分相比较取多者乗朔望定分取少者乘晨昏分皆满元法为分百除为度分仍相减之各得晨昏前后度分前加后减朔望九道月度为晨昏月】后元【宋书歴志景初所以纪首置差元嘉兼又各设丨丨者其并省功于实用不虚推以为烦也　又礼志魏明帝初司空王朗议古者有年数无年号汉初犹然或有世而改有中元丨丨元改弥数中后之号不足故更假取美名非古也】
　　后春【齐书礼志景平元年正月三日辛丑南郊其月十一日立春元嘉十六年正月六日辛未南郊其月八日立春此复是近世明例不以先郊丨丨为嫌】
　　后夏【欧阳詹玩月诗序秋之于时丨丨先冬八月于秋季始孟终十五于夜又月之中稽于天道则寒暑均取于月数则蟾兔圎　潘述清昼寻山回相遇聨句见前书下】
　　后伏【元史歴志见前伏下　元稹觧秋诗丨丨火犹在先秋蝉已多】
　　后秋【陆机园蔡诗丰条并春盛落叶丨丨衰】
　　后甲【易蛊彖辞先甲三日丨丨三日　李邕日赋既中时而必彗亦丨丨而见阳　又周礼龟人见前甲下】
　　后辛【齐书礼志太常顾和秉议亲奉康皇之世已经遵用宋氏因循未遑厘革今宜亲祠北郊明年正月上辛祀昊天次辛瘗后土丨丨祀明堂御并亲奉车服之仪率遵汉制南郊大驾北郊明堂降为法驾衮冕之服诸祠咸用】
　　后辰【张衡思赋见前良下】
　　后闰【易系辞传五岁再闰疏见前闰下】
　　后山【贡师泰题山水图诗见前山下　栁贯为蒋英仲作顔辉画青山夜行图歌前山湿雾方濡濡丨丨蒸云如鬼驱】
　　后岭【李适安乐公主山庄诗前池锦石莲花豓丨丨香炉桂蕊秋　杜牧郡斋独酌诗丨丨翠扑扑前溪碧泱泱　苏轼江上看山诗前山槎牙忽变态丨丨杂遝如惊奔】
　　后峰【韦庄颍阳县诗何处留诗客茆檐倚丨丨】
　　后嵒【岩同方干镜湖西岛言事诗见前壑下】
　　后崦【苏轼诗径蟠趋丨丨水防赴前溪】
　　后垄【贯休春晚书山家屋壁诗见西舍下】
　　后冈【葬经见前案下　韦庄山墅闲题诗见前冈下】
　　后洞【王安石逰褒禅山记见前洞下】
　　后壖【宋史王钦若传钦若居第在太庙丨丨自言出入诃导不自安因易赐官第于定安坊】后水【李白古风见前水下】
　　后海【礼记学记三王之祭川也皆先河而丨丨】
　　后湖【宋史河渠志天禧元年知升州丁谓言城北有丨丨往时岁旱水竭给为民田凡七十六顷出租钱数百万防溉之利遂废令欲改田除租迹旧制复治岸畔疏为塘陂以畜水使负郭无旱岁广植蒲芡养鱼鼈纵贫民渔采　建康实録吴孙皓宝鼎元年开城北渠引丨丨水巡绕殿堂穷极伎巧晋元帝大兴三年创丨丨长堤以遏北山之水东自覆舟山西至宣武城　南唐近事金陵北有湖周回数十里幕府鸡笼二山环其西钟阜诸峰耸其左右名山大川掩映如画六朝旧迹多出其间一日诸阁老待漏朝堂语及林泉之事冯谧举明皇赐贺监三百里镜湖信为盛事又曰余非敢望此但赐得丨丨亦畅得平生徐铉曰主上岂惜一丨丨所乏者知章耳冯大有惭色　孟珠曲人言春复着我言未渠央暂出丨丨看蒲菰如许长　元稹丨丨诗荆有泥泞水在荆之邑郛郛前水在后谓之为丨丨】
　　后沔【王维林园即事诗丨丨通河渭前山包鄢郢】
　　后河【郑语见前莘下】
　　后浪【栁贯宿大浪滩诗丨丨蹙亦舒前山过如失】
　　后派【元好问观浙江涨诗见前浪下】
　　后湾【徐照何所归诗见前浦下】
　　后渚【齐书崔慧景传太祖欲北渡广陵使慧景具船于陶家丨丨事虽不遂以此见亲　又张融传出为封溪令从叔永出丨丨送之曰似闻朝防汝寻当还融曰不患不还政恐还而复去　陈书武帝纪初侯景之平也火焚太极殿承圣中议欲营之独阙一柱至是有樟木大十八围长四丈五尺流泊陶家丨丨监军邹子度以闻　房篆金乐歌见前溪下】
　　后沼【范成大次韵袁起岩送示郡沼双莲圗诗压倒小湖三级草增光丨丨两重莲】
　　后溪【刘长卿谪仙怨见前溪下　皮日休夜防问答诗忆山月前溪丨丨清复絶　梅尧臣防胜院沃州亭诗见前溪下】
　　后池【南史昭明太子统传游丨丨乘雕文舸摘芙蓉姬人荡舟没溺而得出因动股恐贻帝忧深诫不言北史齐南阳王绰传左转定州汲井水为丨丨　郑谷题典善寺诗见前迹下】
　　后壑【席豫和圣制答张説南出雀鼠谷诗前林已暄景丨丨尚寒氛】
　　后浦【李白月夜江行诗见前洲下】
　　后涧【王勃上已浮江宴诗见前桥下　白居易渭村退居寄礼部崔侍郎翰林钱舍人一百韵引泉来丨丨移竹下前冈　王安石招约之职方并示正甫书记诗见前渎下】
　　后波【刘禹锡浪淘沙词见前波下】
　　后连【明一统志琼州府形胜前瞰清河丨丨碧海】
　　后带【明一统志邵武府形胜前据重冈丨丨鹿水】
　　后建【髙允徴士颂仰縁朝恩俯因德友功虽丨丨禄实先受】
　　后路【北史崔浩传晋齐郡太守王防来降陈计称刘裕在洛劝以军絶其丨丨则裕军不战而可克书奏帝善之　谢灵运岭表赋见前磴下】
　　后途【云笈七籖先生呉兴防族陆氏之子讳修静门徒得道者孙游岳李果之最着后孔德璋与果之书论先生云微言既絶大法将谢法师禀神定之资居入室之品学悟之美门徒所归宜其整缉遗踪提纲振纪光先师之余化纂妙道之遗风可以导引末俗开晓丨丨者矣　夏侯湛离亲咏见前路下】
　　后尘【挚虞思逰赋见前轨下　梁简文帝伤离新体诗胡香翼还幰清笳送丨丨　萧子显奉和昭明太子钟山讲觧诗见前笳下　杜甫戏为六絶句不薄今人爱古人清词丽句必为邻窃攀屈宋宜方驾恐与齐梁作丨丨　白居易赠江州李十员外诗昔去曾同日今来即丨丨　崔郊赠去婢诗公子王孙逐丨丨緑珠垂泪滴罗巾　寒山诗为官治化超先辈直为无能继丨丨　呉莱寄栁博士诗见前席下】
　　后村【隐峦牧童诗见前村下　黄庭坚病后访梅九絶句后来谁判梅公案断自孤山迄丨丨】后市【周礼天官体国经野注郑司农云营国方九里国中九经九纬左祖右社面朝丨丨野则九夫为井四井为邑之属是也　又考工记匠人营国方九里旁三门国中九经九纬经涂九轨左祖右社面朝丨丨潘岳闲居赋退而闲居于洛之涘身齐逸民名缀下士陪京泝伊面郊丨丨　陈防咸阳宫赋分左宗右社之规矱正面朝丨丨之纪纲】
　　后秦【晋书地理志姚苌灭苻氏是为丨丨　十六国春秋有丨丨録　刀剑録丨丨姚苌以建初元年造一刀铭曰中山长三尺七寸隶书】
　　后郑【左传北戎伐齐郑太子忽率师救齐于是诸侯之大夫戍齐齐人馈之饩使鲁为其班丨丨郑忽以其有功也怒故有郎之师】
　　后汉【春秋正义序见前汉下　后汉书蔡邕传邕前在东观与卢植韩说等撰补丨丨记防遭事流离不及得成因上书自陈奏其所着十意　宋书乐志见前汉下　魏书释老志昔丨丨荒君信惑邪伪妄假睡梦事胡妖鬼以乱天常自古九州之中无此也　水经注河水南对首阳山春秋所谓首戴也夷齐之歌所矣曰登彼西山上有夷齐之庙前有二碑并是丨丨河南尹广陵陈导洛阳令徐循与处士平苏腾南阳何进等立事见其碑　顔氏家训见前汉下　文献通考丨丨纪三十卷晁氏曰袁宏彦伯撰陈氏曰宏以丨丨书烦秽杂乱撰集为此记　又续丨丨书四十卷周平园序略曰庐陵贡士萧常潜心史学谓古以班固史为汉书范史为丨丨书乃起昭烈章武元年辛丑尽少帝炎兴元年癸未为续丨丨书　又罗鄂州东观汉记序曰丨丨成书自刘珍谢承薛莹司马彪华峤谢忱袁松刘义庆萧子显凡九家惟华峤专述汉记逮范总载诸家而成书亦以华峤为主　续文献通考续丨丨书七十三卷张枢着　云笈七籖见前汉下　诸葛亮出师表亲贤臣逺小人此先汉所以兴隆也亲小人逺贤臣此丨丨所以倾頽也　杜甫洗兵马诗青袍白马更何有丨丨今周喜再昌　又送樊侍御汉中判官诗陶唐歌遗民丨丨更列帝　又文献通考丨丨二帝共四年首丁未尽庚戌】
　　后赵【唐书宰相世系表孙武遂生辉字光休丨丨射声校尉　十六国春秋有丨丨録　班固西都赋配前秦与丨丨固异代而殊拟】
　　后燕【晋书地理志惠帝之后幽州没于石勒及穆帝永和五年慕容隽僭号于蓟是为前燕七年隽移都于邺隽死子暐为苻坚所灭坚败地复入慕容垂是为丨丨垂死宝迁于和龙　唐书宰相世系表孙周字季治丨丨高阳王文学十六国春秋有丨丨録】
　　后蜀【十六国春秋有丨丨録　又五代史有丨丨世家文献通考丨丨记事十卷陈氏曰直史馆太常博士董淳撰惟记孟昶事　又九国志五十一卷晁氏曰皇朝路振子发撰杂记吴越唐前丨丨东汉南汉闽楚凡十国】
　　后魏【隋书经籍志自永嘉之乱皇纲失驭九州君长据有中原者甚众而当时臣子亦各记録丨丨克平诸国据有嵩华始命司徒崔浩博采旧闻缀述国史诸国纪注尽集秘阁尒朱之乱并皆散亡　文献通考丨丨书一百三十卷晁氏曰北齐魏收撰　又丨丨书纪一百卷崇文总目魏澹撰　白居易元相公挽歌丨丨帝孙唐宰相六年七月葬咸阳】
　　后凉【魏书西域龟兹国传龟兹国在尉犁西北白山之南一百七十里都延城汉时旧国也去代一万二百八十里其王姓白即丨丨吕光所立白震之后　十六国春秋有丨丨録】
　　后梁【文献通考丨丨二帝共十七年首丁卯尽癸未】
　　后唐【纲目起庚辰尽丙戌考异提要起庚辰下有晋王存朂称唐天祐十七年梁主瑱贞明六年尽丙戌下有丨丨庄宗存朂同光四年明宗嗣源天成元年文献通考丨丨四帝共十四年首癸未尽丙申】后晋【文献通考丨丨二帝共十一年首丙申尽丙午】
　　后周【宋史律歴志蔡邕铜龠尺同丨丨玉尺比晋前尺为一尺一寸五分八厘　文献通考丨丨太祖圣神恭肃文武孝皇帝邢州尧山人姓郭氏名威】
　　后成【汉书匈奴传狐兰支与匈奴共入寇击车师杀丨丨长注师古曰丨丨车师小国名也长其长帅也】后宜【辽史天祚纪见前宜下】
　　后锦【辽史天祚纪见前宜下】
　　后张【唐书张仁愿传见前贾下又宋史兵志见前利下】
　　后蔡【苏轼荔支叹君不见武夷溪边粟粒芽前丁丨丨相笼加注大小笼茶始于丁晋公而成于蔡君谟】后杨【宋史杨泰之传知果州疏零钱病民泰之以一年经费储其赢为诸邑对减上尚书省按为定式民歌之曰前张丨丨惠我无疆张谓张义实自发其端而泰之踵行之】
　　后殿【后汉书马皇后纪时新平主家御者失火延及北阁丨丨太后以为己过起居不欢　崔元翰和圣制中元日题奉敬寺诗见前庭下　元万顷奉和春日诗见中堂下　王建宫词未明东上阁门开排仗声从丨丨来　又都甸切陈书陈寳应传使持节散骑常侍鎭南将军开府仪同三司江州刺史新建县开国侯法戒严中流以为丨丨　隋书虞世基传讲武赋命司马以示法帅掌固而清甸导旬始以前驱伏钩陈而丨丨　梁献出师赋丨丨未出于朝庭前驱已罗乎郊国】
　　后宫【史记周本纪昔自夏后氏之衰也有二神龙止于夏帝庭而言曰余襃之二君夏帝卜杀之与去之与止之莫吉卜请其漦而藏之乃吉于是布币而防告之龙亡而漦在椟而去之夏亡传此器殷殷亡又传此器周比三代莫敢发之至厉王之末发而观之漦流于庭不可除厉王使妇人裸而噪之漦化为元鼋以入王丨丨　又天官书中宫天极星后句四星末大星正妃余三星丨丨之属也　又尾为九子注索隐曰宋均云属丨丨场故得兼子子必九者取尾有九星也元命苞云尾九星其四星为丨丨之场也　又权轩辕轩辕黄龙体前大星女主象旁小星御者丨丨属　又平原君传平原君家楼临民家民家有躄者槃散行汲平原君羙人居楼上临见大笑之明日躄者至平原君门请曰臣闻君之喜士士不逺千里而至者以君贵士而贱妾也臣不幸有罢癃之病而君之丨丨临而笑臣臣愿得笑臣者头平原君笑应曰诺躄者去平原君笑曰观此竖子乃欲以一笑之故杀吾美人不亦甚乎终不杀又吕不韦传华阳夫人承太子间从容言子楚质于赵者絶贤来往者皆称誉之乃因涕泣曰妾幸得充丨丨不幸无子愿得子楚立以为适嗣以托妾身安国君许之　汉书司马相如传于是乎卢橘夏熟黄甘橙楱枇杷橪柿亭柰厚朴梬枣杨梅樱桃蒲陶隐夫奠棣荅遝离支罗乎丨丨列乎北园　又史丹传天子自临轩槛上隤铜丸以挝鼓声中严鼓之节丨丨及左右习知音者莫为而定陶王亦能之上数称其材　又王嘉传孝元皇帝尝幸上林丨丨冯贵人从临兽圏猛兽惊出贵人前当之元帝嘉羙其义赐钱五万　又冯野王传迁为大鸿胪数年御史大夫李延夀病卒在位多举野王上使尚书选第中二千石而野王行第一上曰吾用野王为三公后世必谓我私丨丨亲属以野王为比乃下诏曰刚强坚固确然亡欲大鸿胪野王是也心辨善辞可使四方少府五鹿充宗是也亷絜节俭太子少傅张谭是也其以少傅为御史大夫上繇下第而用谭越次避嫌不用野王以昭仪兄故也　后汉书灵帝纪光和四年帝作列肆于丨丨使诸采女贩卖　又马皇后纪后常以皇嗣未广每怀忧叹荐逹左右若恐不及丨丨有进见者每加慰纳若数所宠引辄增隆遇永平三年春有师奏立长秋宫帝未有所言皇太后曰马贵人徳冠丨丨即其人也遂立为皇后　又陈蕃传鄙谚云盗不过五女门以女贫家也今丨丨之女岂不贫国乎　晋书天文志钩陈丨丨也大帝之正妃也大帝之帝居也北四星曰女御宫八十一御妻之象也　陈书沈皇后传后主遇后既薄而张贵妃宠倾丨丨后宫之政并归之后澹然未尝有所忌怨而居处俭约衣服无锦绣之饰左右近侍才百许人惟寻阅图史诵佛经为事　魏书罗斤传以斤机辩敇与王俊使蠕蠕迎女备丨丨　又司马昌明传以嬖姬张氏为贵人宠冠丨丨威行阃内　梁武帝放遣丨丨诏凡丨丨乐府西解暴室诸如此例一皆放遣若衰老不能自存官给廪食宋玉登徒子好色赋大夫登徒子侍于楚襄王短宋玉曰玉为人体貌闲丽口多微辞又性好色愿王勿与出入丨丨　班固西都赋丨丨则有掖庭椒房后妃之室合欢增成安处常宁茝若椒风披香发越兰林蕙草鸳鸾飞翔之列　杨炯浑天赋丨丨掌于蕃息太子承于冢社　刘孝威行幸甘泉宫歌鸣钟休卫士披图召丨丨　江总秋日新宠美人应令诗丨丨唯闻莫琼树絶世复有宋容华　又杂曲丨丨不惬苿萸芳夜夜争开苏合房　李白飞龙引丨丨婵娟多花顔乗鸾飞烟亦不还骑龙攀天造天闗　刘长卿长□怨月移深殿早春向丨丨迟　王建宫词丨丨宫女无多少尽向园中笑一团　顾非熊天津挢晚望诗见中岳下　陆龟蒙媫妤怨丨丨多窈窕日日学新声　杨维桢宿瘤词服后服正丨丨卑宫室亲蚕桑】
　　后庭【战国策郑公孙穆好色丨丨数十皆择稚齿　汉书萧望之传见中书下　又王商传丨丨之事皆受命皇太后　后汉书刘元传更始纳赵萌女为夫人有宠遂委政于萌日夜与妇人饮防丨丨羣臣欲言事辄醉不能见　陈书皇后传于光照殿前起临春结绮望仙三阁阁高数丈并数十间其窗牖壁带悬楣栏槛之类并以沈檀香木为之又饰以金玉间以珠翠外施珠帘内有寳牀寳帐其服玩之属瑰竒珍丽近古所未有每微风暂至香闻数里朝日初照光暎丨丨　又后主每引賔客对贵妃等游宴则使诸贵人及女学士与狎客共赋新诗互相赠荅采其尤艳丽者以为曲词被以新声选宫女有容色者以千百数令习而歌之分部迭进持以相乐其曲有玉树丨丨花临春乐等大指所归皆美张贵嫔孔贵嫔之容色也　又江总传后主之世总当权宰不持政务但日与后主逰宴丨丨共陈暄孔范王瑗等十余人当时谓之狎客　魏书皇后传太祖追尊祖妣皆从帝谥为皇后始立中宫余妾或称夫人多少无限然皆有品次世祖稍增左右昭仪及贵人椒房中式数等丨丨渐已多矣　北史周髙祖纪赞丨丨事从简约　唐书庶人韦氏传国子祭酒叶静善禁架常侍马秦客髙医光禄少卿杨均善烹调皆引入丨丨　李斯上秦始皇书赵卫之女不充丨丨骏马駃騠不实外廏　班媫妤自悼赋见下陈下　刘孝绰班媫妤怨应门寂已闭非复丨丨时　陈后主玉树丨丨花诗妖姬脸似花含露玉树流光照丨丨　杨师道阙题诗羊车讵谓青门闭兔月今宵照丨丨　李乂奉和人日清晖阁宴羣臣遇雪应制诗见前席下　李白宫中行乐词丨丨朝未入轻辇夜相过　白居易和春深诗马为中路鸟妓作丨丨花　李商隠栁诗丨丨玉树承恩泽不信年华有防肠　杜牧泊秦淮诗商女不知亡国恨隔江犹唱丨丨花　薛能栁枝词西园髙树丨丨根处处寻芳有折痕　又呉姬诗娇泪半垂珠不破恨君瞠折丨丨花　捧剑仆题牡丹诗一种芳菲出丨丨却输桃李得佳名　李珣中兴乐词丨丨寂寂日初长翩翩蝶舞红芳】
　　后閤【汉书陈遵传遵耆酒每大饮賔客满堂輙关门取客车辖投井中虽有急终不得去尝有部刺史奏事过遵值其方饮刺史大穷遵霑醉时突入见遵母叩头自曰当对尚书有期防状母乃令从丨丨出去注师古曰以其前门关闭故从丨丨出之也　魏书萧昭业传昭业生而为其叔子良所养既与子良同居未得肆意子良移西邸昭业独住西州每至昏夜辄开丨丨与诸小人共至诸营署恣滛宴　唐书蘓颋传元宗平内难书诏塡委独颋在太极丨丨口所占授功状百绪轻重无所差　世説王处仲世许髙尚之目尝荒恣于色体为之左右谏之处仲曰吾乃不觉尔如此者甚易耳乃开丨丨驱诸婢妾数十人出路任其所之时人叹焉　李商隐晓坐诗丨丨罢朝眠前墀思黯然】
　　后堂【汉书张禹传禹成就弟子尤著者淮阳彭宣至大司空沛郡戴崇至少府九卿宣为人恭俭有法度而崇恺弟多智二人异行禹心亲爱崇敬宣而疏之崇每候禹常责师宜置酒设乐与弟子相娱禹将崇入丨丨饮食妇女相对优人筦铿锵极乐昏夜乃罢而宣之来也禹见之于便坐讲论经义日宴赐食不过一肉巵酒相对宣未尝得至丨丨及两人皆闻知各自得也后汉书明徳马皇后纪后入太子宫时年十三礼则修备上下安之遂见宠异常居丨丨　又周景传迁豫州刺史河内太守好贤爱士其防才荐善常恐不及每至岁时延请举吏入上丨丨与共宴防如此数四乃遣之赠送什物无不充备　齐书豫章王嶷传丨丨楼可安佛供养外国二僧余皆如旧　又沈文季传司徒褚渊当世贵望文季不为之屈豫章王北宅丨丨集防文季与渊并善琵琶酒阑渊取乐器为明君曲文季便下席大唱曰沈文季不能作伎儿　又刘瓛传瓛晋丹阳尹惔六世孙也博通五经丹阳尹袁粲于丨丨夜集指庭中栁树谓瓛曰人谓此是刘尹时树每想髙风今复见卿清德可谓不衰矣　云笈七籖许先生者名映丹阳句容人也第五弟名谧谧有三子其第三子名玉斧道徳淳莹絶世无伦玉斧子黄民黄民子名豫之终剡之白山临去世之时以上清寳经三洞妙文寄郯县马度生家语之曰今且暂行不久当还勿开此经安康有道士娄化者苦求开看马氏固执竟不从命是时宋明皇帝崇敬大法招集道士供养丨丨娄化乃因丨丨道士殳季眞密啓之帝即命使逼取至京乃拜礼开之元徽元年马氏啓请诏敕聼还于是天藏眞书复归马氏刘向九叹见下祑下　李乂奉和幸礼部尚书窦希玠宅应制诗见中谷下　崔颢卢姬篇见南窗下　李商隐春诗前阁雨帘愁不卷丨丨芳树隂阴见　梁锽狷氏子诗杏梁初照日碧玉丨丨开　韩偓春尽日诗外院池亭闻动锁丨丨阑槛见垂帘　苏轼白牡丹诗何似丨丨冰玉洁逰蜂非意不相干　袁易戏调月心诗只恐彭宣惊女乐丨丨丝竹一时回　郑元祐杨铁崖新居书画船亭诗想见丨丨凉月夜彭宣肠防雪儿歌】
　　后寝【元史祭祀志见前庙下】
　　后亭【吕温道州奉寄防阳裴相公诗最忆过时留宴处豓歌催酒丨丨深　白居易睡起晏坐诗丨丨昼眠足起坐春景暮】
　　后台【白居易寄韬光禅师诗见前台下】
　　后阁【刘禹锡庙庭偃松诗序侍中丨丨前有小松不待年而偃丞相晋公为赋诗美其犹龙蛇然植于髙檐乔木间上嵌旁轧盘蹙倾亚似不得天和者】
　　后院【宋史五行志雍熙三年四月庚子甘露降丨丨草木　李白题东谿公幽居诗见前担下　白居易和汴州令狐相公诗选幽开丨丨占胜坐前担】
　　后斋【韩翃赠兖州孟都督诗丨丨草色连髙阁事简人稀独行乐】
　　后省【宋史职官志建中靖国元年言者谓谏官论事惟凭询访而百司之事六曹所报外皆不得其详遂诏谏官案计闗台察给事中四人分治六房掌读中外出纳及判丨丨之事】
　　后园【汉书司马相如传仆下车对曰臣楚国之鄙人也幸得宿衞十有余年时从出游游于丨丨览于有无然犹未能徧覩也又乌足以言其外泽乎　晋书惠帝纪永兴元年冬十一月乙未方请帝谒庙因劫帝幸长安方以所乗车入殿中帝驰避丨丨竹中方逼帝升车　隋书髙祖纪开皇二年冬十二月辛未上讲武于丨丨　宋史太祖纪幸太清观遂幸开封尹丨丨宴射又夏国李彜兴传至道初遣左都押衙张浦以槖驼及良马来献太宗令衞士翘开超乗引彊夺槊于丨丨俾浦等观且令兵士皆拓两石弓帝笑问浦曰羗人敢敌否浦曰羗部弓弱矢短但见此长大人则已遁矣况敢敌乎　説苑呉王欲伐荆告其左右曰敢有谏者死舍人有少孺子者欲谏不敢则怀丸操弹逰于丨丨露沾其衣如是者三旦　魏文帝与朝歌令呉质书白日既匿继以朗月同乘并载以逰丨丨　乐府淮南王篇丨丨凿井银作牀金瓶素绠汲寒浆　潘岳金谷集作见前庭下　谢朓咏落梅诗逢君丨丨燕相随巧笑归梁简文帝怨歌行早知长信别不避丨丨舆　何逊闺怨诗谁能北窗下独坐丨丨花　岑参潼闗镇国军勾覆使院早春寄王同州诗昨夜闻春风戴胜过丨丨杜甫有上丨丨山脚诗　权徳舆奉和于司空新卜城南郊居诗材俊依东閤壶觞接丨丨　吕温道州夏】
　　【日早访荀参军林圏敬酬见赠诗髙眠日出始闻门竹径旁通到丨丨　白居易立春后五日诗见前檐下韩偓咏手诗丨丨笑向同行道摘得蘼芜又折花　又闺怨诗初坼秋千人寂寞丨丨青草任他长　清昼春日防韩武康章后亭聫句丨丨堪寄赏日日对春风李后主时童謡索得娘来忘却家丨丨桃李不生花林逋春日懐歴阳丨丨游兼寄宣城天使诗昔年行乐伴王孙事尽清狂是丨丨　苏舜钦游洛中内诗别殿秋髙风浙沥丨丨春老树婆娑】
　　后圃【隋书王贞传见前园下　范成大题夫差庙诗梦见梧桐生丨丨眼看麇鹿上髙台】
　　后苑【宋史神宗纪熙宁元年十一月丙戌废青城丨丨又兵志牛马司御辇院军器库丨丨造作所丨丨工匠文思院内弓箭库南作坊北作坊弓弩院法酒库西染院□锦院转补分隷三司提举司　白獭髓禁中丨丨官有丨丨使主纲领本苑事有权干办丨丨官监施苑内事有大主管使臣谓之暖荡官】后庑【宋史礼志礼官议诸神位未决帝谕文彦博等曰郊坛第一龛者在堂第二第三龛设于左右夹庑及龙墀上在壝内外者列于堂东西厢及丨丨以象坛壝之制】
　　后屋【白居易郭虗舟相访诗朝暖就南轩暮寒归丨丨】
　　后房【史记武安侯传见前堂下　汉书史丹传僮奴以百数丨丨妻妾数十人内奢滛好饮酒极滋味声色之乐　晋书李太后传诸姬絶孕将十年帝令卜者扈谦筮之曰丨丨中有一女当育二贵男其一终盛晋室　又石崇传崇财产丰积室宇宏丽丨丨百数皆曳纨绣珥金翠　梁书夏侯夔传夔性奢豪丨丨伎妾曳罗縠饰金翠者亦有百数　北史魏溥妻房氏传子缉生未十旬鞠育于丨丨之内未尝出门遂终身不聼丝竹不预座席　唐书河间王孝恭传性奢豪丨丨歌舞伎百余　阮籍清思赋太阴潜乎丨丨明月耀乎前庭张衡同声歌邂逅承际防得充君丨丨　白居易闲夕诗见前轩下　郑巢和姚郎中题凝公院诗丨丨寒】
　　【竹连白昼坐冥然】
　　后闱【张渊观象赋见前阶下】
　　后门【齐书褚伯玉传见前门下　南史张纉传大同二年徴为吏部尚书丨丨寒素一介者皆见引拔不为贵门屈意人士翕然称之　又何防传豫章王嶷命驾造防防从丨丨遁去司徒竟陵王子良闻之曰豫章王尚望尘不及吾当望岫息心　易林缺破不完残际侧偏公孙幽遏跛倚丨丨　国老谈苑王嗣宗为御史中丞眞宗一日幸相国寺囘自北门嗣宗上言曰天子行黄道岂可由丨丨臣任当风宪讵敢废职上悦其直给内帑三千缗以自罚北门由是不常开焉　李白赠从弟南平太守之遥诗见前门下　李商隐蜂诗小苑华池烂漫通丨丨前槛思无穷　又少将诗烟波别墅醉花月丨丨归　陈髙山中读书图诗见前门下　又吕览戎夷违齐如鲁天大寒而丨丨与弟子一人宿于郭外寒愈甚谓其弟子曰子与我衣我活也我与子衣子活也我国士也为天下惜死子不肖人也不足爱也子与我子之衣弟子曰夫不肖人也又恶能与国士之衣哉戎夷太息叹曰嗟乎道其不济夫觧衣与弟子夜半而死弟子遂活】
　　后户【齐书舆服志晋制尚书令施黒耳丨丨皂轮仆射中书监令直施丨丨皂轮尚书无丨丨皆漆轮毂隋书礼仪志天监二年令三公开府尚书令则给鹿幡轺施耳丨丨皂辋尚书仆射左右光禄大夫侍中中】
　　【书监令秘书监则给鳯辖轺丨丨皂辋　独防永安七年建金根耕根诸御车皆一辕或四马或六马金根箱轮皆以金镈正黄两臂前后刻金以作龙虎乌龟形上但以青缣为盖羽毛无丨丨　华阳国志杜宇号曰望帝自以功德髙诸王乃以褒斜为前门熊耳灵闗为丨丨玉垒峩眉为城郭江潜绵洛为池泽　黄度曲笼车度蹋衍故人求寄载催牛闭丨丨无预故人事】
　　后檐【江淹丽色赋见前轩下】
　　后窗【李百药雨后诗丨丨临岸竹前阶枕浦沙】
　　后础【苏辙毛君山房诗白云生丨丨孤鹜伴残霞】
　　后迳【薛能圣冈诗见前冈下　王安石望九华山诗寻奇出丨丨览胜倚前檐】
　　后巷【范成大晓枕诗陆续满城钟动湏防丨丨鸡鸣】
　　后同【楼钥小谿道中诗丨丨环村尽遡逰鳯山寺下换行舟】
　　后壁【宋书礼志宋孝武大明五年闰月皇太子妃薨樟木为榇号曰樟宫载以龙輴造陵于龙山祔文元皇后庙之隂室在正堂丨丨之外北向】
　　后塔【张祜题杭州灵隐寺诗见前山下】
　　后人【书君奭我不以丨丨迷　又其汝克敬德明我俊民在譲丨丨于丕时　又康王之诰乃命建侯树屏在我丨之丨　宋书歴志夏歴七曜西行特违众法刘向以为丨丨所造此可疑之二据也　又阮长之传时郡县田禄芒种为防此前去官者则一年秩禄皆入前人此后去官者则一年秩禄皆入丨丨始以元嘉末改此科计月分禄　水经注山海经曰悬雍之山晋水出焉今在县之西南昔智伯之遏晋以水灌晋阳其川上源丨丨踵其遗迹畜以为沼　王僧防诫子书设令袁令命汝言易谢中书挑汝言庄张呉兴叩汝老端可复言未尝看邪谈故如射前人得破丨丨应解不觧即输赌矣　杜甫上白帝城诗丨丨将酒肉虚殿日尘埃齐已寄金陵知己诗见前事下　黄庭坚开壕行见前人下　杨万里迓新守值雨诗前人失脚丨丨笑丨】
　　【丨失脚那可料　又史记李广传见中人下　又孙子凡用兵之法将受命于君合军聚众交和而舍莫难于军争军争之难者以迂为直以患为利故迂其途而诱之以利丨丨发先人至此知迂直之计者也】后帝【北史隋文帝纪诏自古哲王因人作法前帝丨丨沿革随时　郝经泰山赋见后王下　又唐书安禄山传见后父下】
　　后主【公羊传大一统也疏见前代下　史记杜周传见前主下　后汉书邓禹传论汉世外戚自东西京十有余族非徒豪横盈极自取灾故必扵贻衅丨丨以至顚败者其数有可言焉注丨丨谓嗣君也　蜀志丨丨传丨丨讳禅字公嗣先主子也　陈书丨丨纪丨丨讳叔寳字元秀小字黄奴髙宗嫡长子也　北齐书丨丨纪丨丨讳纬字仁纲武成皇帝之长子也　陆游南唐书丨丨纪丨丨名煜字重光元宗第六子　杜甫武侯庙诗犹闻辞丨丨不复卧南阳　李商隐隋宫诗地下若逢陈丨丨岂宜重问后庭花　温庭筠和道溪君别业诗屏上楼台陈丨丨镜中金翠李夫人　韩偓北齐诗丨丨猎回初按乐胡姬酒醒更新妆】后王【汉书董仲舒传五百年之间守文之君当涂之士欲则先王之法以戴翼其世者甚众然犹不反日以仆灭至丨丨而后止岂其所持操或誖谬而失其统与固天防命不可复反必推之扵大衰而后息与又匈奴传西域车师丨丨湏置离谋降匈奴都防但钦诛斩之置离兄狐兰支将人众二千余人敺畜产举国亡降匈奴　又是时汉平帝幼太皇太后称制新都侯王莽秉政欲説太后以威徳至盛异扵前廼风单于令遣王昭君女湏卜居次云入侍太后所以赏赐之甚厚防西域车师丨丨句姑去胡来王唐兜皆怨恨都防校尉将妻子人民亡降匈奴语在西域传　隋书髙祖纪见前帝下　谢晦悲人道诗荷隆遇扵先主欲报之扵丨丨　郝经泰山赋宜乎唐虞盛典周汉极制巍巍堂堂殷秩缛事丨丨后帝崇徳报施继继承承垂于万世又宋史王曙传见前张下】
　　后圣【书洛诰考朕昭子刑乃单文祖德疏见前圣下孟子先圣丨丨其揆一也　汉书司马迁传凡百三十篇五十二万六千五百字为太史公书序畧以拾遗补蓺成一家言协六经异传齐百家杂语藏之名山副在京师以竢丨丨君子　隋书王贞传见前贤下云笈七籖七转七变之道太防天帝君传丨丨金阙君丨丨金阙君传上相青童君　又见上景下　王粲正考父赞铭书金鼎祚及丨丨　薛胜之孔子弹文王操赋见前圣下　陆龟蒙江湖防人歌无端丨丨穿凿破一派前导千流随】
　　后贤【杜预春秋左传序有疑错则备论而阙之以俟丨丨　大学君子贤其贤而亲其亲朱注君子谓其丨丨后王　越絶书赐见春秋改文尚质讥二名兴素王亦发愤记呉越章句其篇以喻丨丨　孟郊吊卢殷诗前贤多哭酒哭酒免哭心丨丨试衔之哀至无不深黄庭坚过建阳诗愚公老矣痴如故长把心灯望丨丨】
　　后知【孟子天之生斯民也使先知觉丨丨使先觉觉后觉予天民之先觉者也予将以此道觉此民也吕览豫譲欲杀赵防子灭防去眉自刑以变其容为乞人而往乞于其妻之所其妻曰状貌无似吾夫者其音何类吾夫之甚也又吞炭以变其音其友谓之曰子之所道甚难而无功谓子有志则然矣谓子智则不然以子之才而索事防子防子必近子子得近而行所欲此甚易而功必成豫譲笑而应之曰是先知报丨丨也为故君贼新君矣大乱君臣之义者无此矣吾所为为之矣凡吾所为为此者所以明君臣之义也非从易也】后觉【孟子见上】
　　后学【汉书董仲舒赞仲舒遭汉承秦灭学之后六经离析下帷发愤潜心大业令丨丨者有所统壹为羣儒首然考其师友渊原所渐犹未及虖防夏而曰筦晏弗及伊吕不加过矣　宋书礼志礼无天王服嫡妇之文直丨丨推贵嫡之义耳　云笈七籖阳明星天之太尉司政上总九天上真中监五岳飞仙下领丨丨眞人天地神灵功过轻重莫不隶焉　又开皇已后上皇元年元始下教大法流行众圣演畅修集杂要以备十部三十六帙引导丨丨救度天人　又后事贞一先生云篆寳书倾嚢相付既而目之曰真玉清之客也抱虚无而行功者扵道不穷托幽阜而灭迹者扵徳亦浅承之自逺宜且救人是引丨丨升堂禀元训也　李徳裕尊师是桃源黄先生传法弟子常见尊师称先师灵迹今重赋此诗兼寄题黄先生旧馆丨丨方成市吾师又上賔　方千处州献卢员外诗直縁丨丨无功业不虑文翁不至公　苏轼答周循州诗前生自足卢行者丨丨过呼韩退之　黄庭坚圣贤诗圣贤自牧极卑谦丨丨才髙胆力兼】
　　后哲【呉仲舒南风之薫赋见前烈下】
　　后杰【唐书藩镇传见前英下】
　　后儒【黄庭坚答惠州曽使君韵诗若使丨丨穿凿说古人字字总堪疑】
　　后佛【隋炀帝寳台经藏愿文见前佛下】
</div>
    <div class="pagination">
<a href="御定骈字类编_page494.html">上一页</a><span>...</span><a href="御定骈字类编_page490.html">490</a><a href="御定骈字类编_page491.html">491</a><a href="御定骈字类编_page492.html">492</a><a href="御定骈字类编_page493.html">493</a><a href="御定骈字类编_page494.html">494</a><span class="current-page">495</span><a href="御定骈字类编_page496.html">496</a><a href="御定骈字类编_page497.html">497</a><a href="御定骈字类编_page498.html">498</a><a href="御定骈字类编_page499.html">499</a><a href="御定骈字类编_page500.html">500</a><span>...</span><a href="御定骈字类编_page496.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
