<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 240 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 240 页/共 736 页
  </h1>
  <div class="content">
   长平侯休太祖族子汉末从曹洪击蜀将吴兰於下辩大破之文帝初以休为镇南将军都督诸军事孙权遣将屯历阳休到击破之。又别遣兵渡江烧贼芜湖营数千家迁征东将军领扬州刺史帝征孙权休为征东大将军假黄钺督张辽等及诸州郡二十馀军击权大将吕范等於洞浦破之拜扬州牧明帝时吴将审{直心}（屯）皖休击破之斩{直心}首吴将韩综翟丹等前後率众诣休降迁大司马都督扬州如故。
    邵陵侯真太祖族子汉末太祖使将虎豹骑讨灵丘贼拔之。又以偏将军击蜀将於下辩破之。又为征蜀护军督徐晃等破蜀将高详於阳平文帝即位以真为镇西将军假节都督雍梁诸军事张进等反於酒泉真遣费耀讨破之斩进等黄初三年为上军大将军假节与夏侯尚等征吴击牛渚屯破之明帝即位迁大将军蜀将诸葛亮围祁山南安天水安定三郡应亮帝遣真督诸军遣张击亮将马谡破之安定民杨条等略吏民保月支城真进击之条谓其众曰：大将军自来吾愿早降耳遂自缚出三郡皆平吴奋威将军瑜坚弟静之子汉建安九年为丹阳太守与周瑜等共讨麻保二屯破之後屯溧阳徙屯牛渚瑜以水安人饶助为襄安长无锡人颜连为居巢长使招纳庐江二郡各得降附瑜弟皎汉建安中为护军校尉领众二千馀人是时曹公数出濡须皎每赴拒号为精锐後袭南郡权以吕蒙为大都督皎为後继定荆州皎有力焉。
    皎弟沙羡侯奂建安末代皎统其众领江夏太守黄武五年大帝攻石阳奂以地主使所部将军鲜于丹帅五千人先断淮道自帅吴硕张梁五千人为军前锋降高城得三将拜扬威将军。
    辅坚之兄子以扬武校尉佐长沙桓王策平三郡策讨丹阳七县使辅西屯历阳以拒袁术并招诱馀民鸠合遗散从策讨陵阳生得祖郎策西袭庐江太守刘勋辅随从身先士卒有功策以辅为庐陵太守桓坚族子河之子年二十五拜安东中郎将与陆逊共拒先主先主军众甚盛弥山盈谷桓投刀奋命与逊戮力先主败走桓斩上兜道截其径要先主逾山越险仅乃得免先主恚叹曰：吾昔初至京城桓尚小儿而今迫孤乃至此桓以功拜建武将军封丹徒侯晋琅邪王泰始中为镇东大将军平吴之役率众数万出涂中孙皓奉笺送玺绶诣请降诏曰：琅邪王督率所统连据涂中使贼不得相救。又使琅邪相刘弘等进军逼江贼震惧遣使奉伪玺绶。又使长史王恒率诸军渡江破贼边守获督蔡机斩首降附五六万计诸葛靓孙奕等皆归命请死功勋茂著其封子二人为亭侯各三千户赐绢六十疋。
    汝阴王骏为镇西将军都督雍凉等州咸宁初羌虏树机能等叛骏遣众讨之斩三千馀级进位征西大将军。又绍骏遣七千人代凉州守兵树机能侯弹勃等欲先劫兵骏命平虏护军文ㄈ督凉秦雍诸军各进屯以威之机能乃遣所领二十部及弹勃面纟专军门各遣入质子安定北地金城诸胡吉轲罗侯金多及北虏热ぁ等二万口。又来降。
    淮陵王ㄘ初封广陵公为散骑常侍赵王伦之篡也。三王起义ㄘ与左卫将军王舆攻杀孙秀因而废伦以功进封为王。
    东海王越怀帝永嘉三年九月丙寅刘聪围浚仪遣平北将军曹武讨之丁丑王师败绩越入保京城聪至西明门越御之战於宣阳门外大破之。
    南顿王宗初封南顿公讨刘乔有功进封王增邑五千并前万户。
    谯王尚之初为会稽王道子骠骑谘议与弟允之并居列职兖州刺史王恭忌其盛也。与豫州刺史庾楷并称兵以讨尚之为名南连荆州刺史殷仲堪南郡公桓玄等道子命前将军王右将军谢琰讨恭尚之拒楷允之与楷子鸿战於当利鸿败走斩楷将段方楷单马奔桓玄道子以尚之为建威将军豫州刺史假节一依楷故事。
    宋良沙景王道怜晋末为建威将军南彭城内史时北青州刺史刘该反引魏人为援清河阳平二郡太守孙全聚众应之义熙元年後魏遣豫州刺史索度真大将军斛兰寇徐州攻相县执钜鹿太守贺申进围宁朔将军羊穆之於彭城穆之告急道怜率众救之军次陵栅斩全进至彭城真兰退走道怜率龙骧将军孔隆及穆之等追真兰走奔相城。又追蹑至光水沟斩刘该魏众见杀乃赴水死略尽以破索度真功封新渝县男食邑五百户从高祖征广固尝为军锋及城陷慕容超将亲兵突围走道怜所部获之以广固功改封竟陵县公食邑千户。
    临川烈武王道规高祖少弟少倜傥有大志高祖奇之与谋桓玄时弘镇广陵以为征虏中兵参军高祖克京城道规以其日与刘毅孟昶共斩弘收众济江进平京邑玄败走晋大将军武陵王遵承制以道规为振武将军义昌太守与刘毅何无忌追桓玄遇玄於峥嵘洲大败玄军玄与郭钤单舸走江陵不复能守欲入蜀为冯迁所斩义军遇风不进桓谦桓振复据江陵毅留巴陵道规与无忌俱进攻桓谧於马头桓蔚於宠洲皆破之复进军夏口伪镇军将军冯该戍夏口东岸杨武将军孟山图据鲁城辅国将军桓仙客守偃月垒，於是毅攻鲁城道规无忌攻偃月并克之生禽仙客山图其夕该遁走进平巴陵道规留夏口进号辅国将军督淮北诸军事并州刺史义昌太守如故时荆州湘江豫犹多桓氏馀烬往往屯结复以本官进督江州之武昌荆州之江夏随郡义阳绥安豫州之西阳汝南颍川新蔡九郡诸军事随宜翦扑皆悉平之。
    竟陵王诞为扬州刺史孝武帝孝建初南郡王义宣举兵反有荆州江兖豫四州之力势震天下孝武即位日浅朝野大惧帝加诞节仗士五千人出入六门上流平定诞之力也。
    始安王休仁明帝即位为扬州刺史会诸方逆命休仁都督征讨诸军事增班剑三十人出据虎槛进据赭圻寻领太子太傅总统诸军随宜应接泰始二年拜司徒休仁率众军大破贼斩伪尚书侯射袁觊进讨江郢荆雍湘五州平定之。
    巴陵王休。若泰始二年为镇军将军时方反叛休。若进号卫将军雍州刺史率诸军破贼於吴兴会稽平定三郡同迹皆伏诛三年薛安都子伯令略据雍州四郡休。若讨斩之。
    晋熙王燮废帝元徽二年为征虏将军郢州刺史时江州刺史桂阳王休范反燮遣中兵参军冯景祖袭寻阳休范中兵参军毛惠等居守开门降燮进号安西将军督江州诸军事。
    南齐豫章文献王嶷宋建元元年为都督扬南徐二州诸军事骠骑大将军二年春魏军寇司豫二州南蛮司马崔慧景北讨。又分遣中兵参军萧惠朗援司州屯西关魏军济淮攻寿春分骑当出隋邓众以为忧嶷曰：魏入春夏非动众时令豫司强守遏其津要彼见坚严自当溃散必不敢越二镇而南也。是时纂严嶷以荆州邻接蛮虑其生心令镇内皆缓服既而魏军竟不出樊邓於寿春败走寻给班剑二十人。
    梁长沙王懿齐永明季授持节都督梁南北秦沙四州诸军事加冠军将军是岁魏人入汉中遂围南郑懿随机拒击伤杀甚多乃解围遁去懿。又遣氐帅杨元秀攻魏历城皋兰骆谷仇池等六戍克之魏人震惧边境遂宁永元元年裴叔业据豫州反授持节征虏将军督豫州诸军事讨叔业叔业惧降於魏既而平西将军崔慧景入寇京邑奉江夏王宝玄围台城齐室大乱诏徵懿懿时方食投箸而起率锐卒三千人援城慧景遣其子觉来拒懿奔击大破之觉单骑走乘胜而进慧景众溃追斩之迁尚书令都督征讨水陆诸军事持节将军如故。
    懿子西昌侯藻天监元年为持节都督益宁二州诸军事冠军将军益州刺史时天下草创边徼未安州民焦僧护聚数万据郫樊作乱藻年未弱冠集僚佐议欲自击之或陈不可藻大怒斩于阶下乃乘平肩舆巡行贼垒贼聚弓乱射矢下如雨从者举御箭。又命除之繇是人心大安贼乃夜遁藻命骑追之斩首数千级遂平之。
    始兴忠武王忄詹齐末为给事黄门侍郎巴东太守萧慧训子贵及巴西太守鲁休烈举兵逼荆州屯军上明镇军萧颍胄暴疾卒西朝甚惧尚书仆射夏侯详议徵兵雍州南平王伟遣忄詹赴之忄詹以书喻贵等旬日皆请降。
    吴平侯景为宁蛮校尉雍州刺史魏元志率众七万寇潺沟驱迫群蛮蛮悉渡水来降因命司马朱思远宁蛮长史曹义宗中兵参军孟惠隽击志於潺沟大破之生禽志长史杜景斩首万馀级流尸盖汉水南郡王大连太清元年为使持节轻车将军东扬州刺史三年会稽山贼田领群聚党数万来攻大连命中兵参军张彪击斩之。
    陈遂兴侯详高祖疏属也。高祖东征杜龛详别下安吉原乡故彰三县龛平以功授散骑侍郎假节雄信将军青州刺史。
    後魏上谷公纥罗初从道武自独孤如贺兰部与弟建劝贺兰纳推道武为主及道武即帝位以援立功与建同日赐爵为公武陵侯因从道武平中原以功封。
    曲逆侯太武时改封曲阳侯素延以小统从道武征讨诸部初定并州为刺史道武之惊於柏肆也。（道武征慕容宝军于钜鹿之柏肆坞其夜宝悉众犯营帝惊而起）并州守将封宝真为逆素延斩之。
    吉阳男比干以司卫监讨白涧丁零有功。
    平阳王真乐高凉王孤孙也。频有战功。
    乐成侯谓烈帝子与其子乌真俱随道武征讨屡有战功。
    新兴公丕子隽邕并有军功隽封新安县男邕封泾县男。
    秦明王翰昭成子年十五便请征伐昭成壮之使领骑二千长统兵号令严信多有克获。
    翰子卫王仪登国初破诸部有谋战功皇始二年十月遣仪将三万骑攻慕容德於邺大兴元年正月慕容德走保滑台仪克邺收其仓库诏赏将士各有差常山王遵道武初慕容宝之败别率骑七万邀其归路繇是有参合之捷及平中山拜尚书左仆射加侍中领渤海之合口及博陵渤海群盗起遵讨平之陈留王虔登国初与卫王仪破黜弗部後卫辰慕容宝来寇虔绝其左翼宝败。
    虔弟崇为并州刺史从道武讨蠕蠕别督诸军出大泽越涿耶山威慑漠北。
    永昌王健所在征战常有大功从太武破赫连昌遂西略至木根山讨和龙健别攻拔建德後平叛胡白龙馀党於西河帝袭蠕蠕越涿邪山诏健殿後矢不虚发所中皆应弦而毙威震漠北。又从征平凉州健功居多。又讨破秃保周自杀傅首京师。
    淮南王佗太武之讨胡白龙於西河屠其城佗别破馀党斩首数千级後与武昌王提率并州诸军讨吐京叛胡曹仆浑於河西平之拜使持节前锋大将军督诸军北讨蠕蠕破之後刘义隆遣将寇边佗从征於悬瓠破之拜使持节都督雍秦二州诸军事镇西大将军。
    武昌王提太武时为使持节镇东大将军平原镇都大将军。
    提子平原袭封爵献文时蠕蠕犯塞从驾击之平原战功居多为镇南大将军齐州刺史孝文时妖贼司马小君自称晋後聚党三千馀人屯聚平陵年号圣君攻破郡县杀害长吏平原身自讨击杀七人擒小君送京师斩之。又有妖人刘举自称天子扇惑百姓复讨斩之。
    晋王伏罗为车骑大将军督高平凉州诸军讨吐谷浑慕利延吐谷浑慕利延军至乐都遂间道行至大母桥慕利延众惊奔白兰慕利延子拾寅走阿曲斩首五千馀级降其一万馀落。
    河间公齐从太武征赫连昌帝马蹶贼逼帝齐以身蔽捍决死力战贼乃退帝得上马是日微齐帝几至危殆帝以微服入其城齐固谏不许乃与数人从帝入城内既觉诸门悉闭帝及齐等因入其宫中得妇人裙系之槊上帝乘而上因此得拔齐有力焉赐爵浮阳侯从征和龙以功拜尚书进爵为公後坐事免官爵守将裴方明舀仇池太武复授齐前将军与建兴公古弼讨之遂克仇池威振羌氐复赐爵河间公与武都王杨保宗对镇骆谷保宗弟文德说保宗闭险自固有期矣。秦州主簿边固知之密告齐晨诣保宗呼曰：古弼至欲宣诏保宗出齐叱左右扶保宗上马驰驿送台诸氐遂推文德为主求授於宋宋遣将房亮之苻昭啖龙等率众助文德齐击斩杀龙擒亮之氐遂平以功拜内都大官。
    临淮王谭太武南讨为中军大将军初宋文帝以邹山险固乃积粮为守御之备谭率众攻之获米三十万以供军储宋人恃淮之阻素不设备造筏数十潜军而济贼众惊溃斩其将胡崇及贼首万馀级。
    阳平王新成长子顺为怀朔镇大将都督三道诸军北讨诏徵赴京勖以战伐之事对曰：当仰仗庙使呼韩同渭桥之礼帝曰：壮哉！王言朕所望也。乃与陆集诸将议军途所诣，於是中道出黑山东道趣士卢河西道向侯延河军过大碛大破蠕蠕顺入朝诏曰：王之前言果不虚也。
    济阴王小新成子丽为宗正右卫将军时秦州屠各王法智推州主簿吕苟儿为主号建明元年置立百官攻逼州郡泾州人陈瞻亦聚众自称王号圣明元年以丽为使持节都督与别驾杨椿讨之苟儿率众十馀万屯孤山别据诸险围逼州城丽出击大破之便进军永雒贼徒逆战丽夜击走之行秦州事李韶乘胜追掩苟儿遂率其众三千馀人降丽。
    上党王长孙观献文时以征西大将军假司空督河西七镇诸军讨吐谷浑部帅拾寅遁藏焚其所居城邑而还孝文初拜殿中尚书侍郎吐谷浑。又侵逼复假观司空讨除之。
    任城王云   献文时蠕蠕犯塞云   为中军大都督从献文讨之遇於大碛及仇池氐反云   为征西大将军讨平之云   子澄为征北大将军孝文时蠕蠕犯塞加澄使持节都督北讨诸军事以讨之蠕蠕遁走後为扬州刺史时梁将张嚣之寇夷陵戍澄遣辅国将军成兴步骑赴讨大破之复夷陵嚣之遁走。又遣长风戍主奇道显攻梁阴山戍破之斩其戍主龙骧将军都亭侯梅兴祖仍引攻白戍。又破之斩其宁朔将军关内侯吴道爽澄表请南伐诏发二万人马千五百匹并寿阳先兵三万委澄经略乃遣傅军傅竖眼王神念等进次大岘东关九山淮陵皆分部诸将倍道据之总勒大众骆驿相接而神念克其开恶颍川二城斩梁军主费尼而宁朔将军韦惠龙骧将军李伯繇仍固大岘澄遣傅军党法宗傅竖眼等进军克之遂围白塔牵城数日之间便即逃溃梁清溪戍望风散走梁徐州刺史司马明素率众三千欲援九山徐州长史潘伯邻规固淮陵宁朔将军王燮负险焦城法宗进克焦城破淮陵擒明素斩伯邻其济阴太守王厚强庐江太守裴遂即亦奔退诏曰：将军文德内昭武功外畅奋扬大略将荡江吴长旌始舒贼徒慑气熊旅方驰东关席卷想江湖弭波在旦夕耳所送首虏并已闻之澄弟嵩宣武时为安南将军扬州刺史梁湘州刺史杨公则率众二万屯军雒口姜庆真领军五千据於首陂。又遣其左军将军骞小眼军主何天祚张俊兴等率众七千攻围陆城嵩遣统军封迈王会等步骑八千讨之迈达陆城贼皆夜遁追击破之斩获数千公则庆真退还马头梁徐州刺史昌义之屯据高皇遣三军潜寇阴陵以淮水浅竭不通船舰屯於马头梁将田道龙何景先等领卒三千已至衡山规寇陆城并克逼嵩遣兼统军李叔仁等援合肥小岘杨石频战破之梁征虏将军赵革顿於黄口嵩遣军司赵炽等往讨之先遣统军安伯鬼潜师夜渡伏兵下蔡革率卒四千逆来拒战伯鬼与下蔡戍主王虎等前後夹击大败之俘斩溺死四千馀人统军李叔仁等夜袭硖石。又破之梁将姜庆真专据肥冠军将军曹天宝屯於鸡口军主尹明世屯东硖石嵩遣别将羊弘次於淮西去贼营十里司马赵炽率兵一万为表里声势众军既会分击贼之四垒四垒之贼战败奔走斩获数千溺死万数护军牛敬宾攻硖石明世宵遁庆真合馀烬浮淮下下蔡戍主王略截流击之俘斩大半，於是威名大振。
    江阳王继孝文时为安北将军留守雒京时高车酋帅树者拥部民反叛诏继都督北讨诸军事继推检斩愆首一人馀加慰谕，於是叛徒归顺。
    北海王颢为徐州刺史抚军将军免其後贼帅宿勤明达叱干骐ら等寇乱豳华诸州乃复颢王爵以本将军使持节征西将军都督华豳东秦诸军事兼左仆射西道行台以讨明达颢转战而前频破贼众解豳华之围以功增封八百户进号征西将军。
    彭城王勰从孝文征沔北为使持节都督南征诸军事中军大将军开府。又诏曰：明便交敌可敕将士肃尔军仪勰於时亲勒大众至明大破齐将崔慧景等车驾还京会百寮於宣极堂行饮至策勋之礼命舍人宣旨勰翼弼六师纂戎荆楚沔北之勋每毗庙算从征新野有克城之谋受命邓城致大捷之效功为群将之最也。别当授赏不替厥庸以破慧景等勋增色五百户宣武时为司徒领扬州刺史扬州所统建安戍主胡景略犹为宝卷拒守不下勰水陆讨之景略面缚出降自勰之至寿春东定城戍至於阳石西降建安山蛮顺命斩首获生以数万计进位大司马领司徒增邑八百户。又宝卷遣将陈伯之屯於肥口胡松。又据梁城水军相继二百馀思勰部分将士分攻诸营伯之胡松率众出战诸将击之斩首九千俘获一万伯之等仅以身免屯於烽火勰。又分命诸将频战伯之计穷宵遁淮南平诏曰：王戚尊上辅德勋莫二孤心昧识训保攸凭比以寿春初开封疆任重故令王亲董元戎远抚淮外冒兹炎蒸衡盖飘经略逾时必有亏损淹违诏觌夙夜系情制胜宣规威效兼著公私允称义所钦嘉虽凯旋有期无申延属可遣给事黄门侍郎郑道昭就彼祗劳徵勰还朝。
    中山王英孝文南伐英为梁汉别道都将後大驾临锺离诏英率众备寇境上英以未暇西救汉中有可乘之会表求进讨孝文许之师次沮水齐将萧懿遣将尹绍祖梁季群等领众二万之徼山立栅分为数处居高视下隔水为营英谋曰：彼帅贱民慢莫能相服。若选精卒并攻一营彼不相救我克必矣。若克一军四营自拔，於是简兵三面腾上果不相救既破一处四面俱溃生擒梁季群斩三千馀级俘七百人齐白马戍将其夜逃溃乘胜长驱汉川之民相率归附宣武即位诏英持节假镇南将军都督征义阳诸军事率众南讨梁武司州刺史蔡道恭闻英将至遣其骁骑将军杨繇率城外民三千馀家於城西南十里贤首山即岭为三栅作表里之势英勒诸军围贤首垒焚其栅门杨繇驱水牛从营而出继之以兵军人避牛师遂退下寻分兵围守其夜栅民任马驹斩繇以降民皆安堵梁平西将军曹景宗後将军王僧炳等率步骑三万来救义阳僧炳统众二万据凿岘景宗率一万继後英遣冠军将军元逞杨烈将军曹文敬进据樊城抗之英部勒将士犄角讨之大破僧炳军俘斩四千馀人英。又於士雅山结垒与景宗相抗分遣诸统伏於四山示之以弱梁将马仙卑率万馀来掩英营英命诸军伪北诱之既至平地傅军傅永等三军击之梁军便奔退进击溃之斩首二千三百级斩其羽林监军邓终年仙卑。又率一万人重来决战英勒诸将随便分击。又破之复斩梁将陈秀之统军王买奴别破东岭之阵斩首五百道恭忧死骁骑将军行州事蔡灵恩後冯穷城短兵日接景宗仙卑知城将拔尽锐决战一日三交皆大败而返灵恩势窘遂降三关戍闻之亦弃城而走梁。又遣将寇肥梁诏英使持节加散骑常侍征南将军都督扬徐二道诸军事率众十万讨之所在皆以便宜从事英击破阴陵斩梁将二十五人及虏首五千馀级及频破贼军於梁城斩其支将四十二人杀获及溺死者将五万梁中军大将军临川王萧宏尚书左仆射柳忄炎等大将五人沿淮南走凡收米三十万石英追至马头梁马头戍主委城遁走郢州治中督荣祖潜引梁军以义阳应之三关之戍并据城降梁郢州刺史娄悦婴城自守悬瓠城民白早生等杀豫州刺史司马悦据城南叛梁将齐苟仁率众守悬瓠悦子尚华阳公主并为所劫。又诏英使持节都督南征诸军事假征南将军出自汝南宣武以荆蛮平破早生诏英南赴义阳英辄与荆蛮分兵攻悬瓠克之乃引军而进初苟仁之据悬瓠梁宁朔将军张道凝等率众据楚城闻英将至弃城南走英追击斩道凝及梁虎贲中郎曹苦生尽俘其众既次义阳将取三关英策之曰：三关相须如左右手。若克一关两关不待攻而定攻难不如攻易东关易攻宜须先取即黄石公所谓战如风发攻如河决英恐其并力於东乃使长史李华率五统向西关分其兵势身督诸军向东关英至长薄梁将马广夜遁入於武阳英进师攻之梁遣其冠军将军彭{分瓦}生骠骑将军徐超秀援武阳英乃缓军曰：纵之使入此城吾先曾观其形势易攻耳吾取之如拾遗也。诸军未之信{分瓦}生等既入武阳英促围攻之六日而广等降，於是进击黄岘梁太子左卫李元履弃城奔窜。又讨西关梁司州刺史马仙卑亦即退走果如英策凡擒获其大将十人支将二十人卒七千米四十万石军资称之安定王休为外都大官时蠕蠕犯塞出为使持节征北大将军抚冥镇大将休身先将士击虏退之。
    高阳王雍孙端为镇军将军兖州刺史时梁将复寇徐兖围逼州城端率文武拒守以功封安德县开国公食邑五百户。
    章武王融宣帝时为骁骑将军梁将寇逼淮阳梁城舀没诏融假节征虏将军别将南讨大摧贼众还梁城。
    安丰王猛子延明孝明时为尚书右仆射及元法僧反诏为东道行台徐州大都督节度诸军事与都督临淮王尚书李宪等讨法僧梁遣其豫章王综镇徐州延明先收徐方甚得人誉招怀旧土远近归之综既降延明因以军乘之复东南之境至宿豫而还。
    ●卷二百九十一
    ○宗室部　立功第二
    北齐清河王岳中兴初为武卫将军高祖与四明战于韩陵高祖将中军高昂将左军岳将右军中军败绩贼乘之岳举麾大呼横冲贼阵高祖方得回师表里奋击因大破贼武定元年为晋州刺史侯景叛文襄徵岳共图取景之计而梁乘间遣其贞阳侯明率众於寒山拥泗水灌彭城与景为犄角声援岳总率诸军南讨与行台慕容绍宗等击明大破之临阵擒明及其大将胡贵孙其馀俘馘数万景乃拥众於涡阳与左卫将军刘丰等相持岳还军追讨。又破之景单骑逃窜。又为使持节河南总管大都督统慕容绍宗刘丰等讨王思政於长社思政婴城自守岳等引洧水灌城绍宗刘丰为思政所获关西出兵援思政岳内外防御甚有谋城不没者三板会文襄亲至城乃下获思政等以功别封真定男任城王氵皆为清州刺史崔蔚波等夜袭州城氵皆部分仓卒之际咸得齐整击贼大破之。
    兰陵武王长恭为并州刺史突厥入晋阳长恭尽力击之芒山之败长恭为中军率五百骑再入周军遂至金墉之下被围甚急城上人弗识长恭免胄示之面乃下弩手救之，於是大捷武士共讠哥谣之。又为韶讨柏谷。又攻定阳前後以战功别封钜鹿长乐乐平高阳等郡公。
    安德王延宗後主世为太尉及平阳之役後主自御之命延宗率右军先战城下擒周开府宗及大战延宗以麾下再入周师莫不披靡诸军败延宗军独全。
    後周章武公导太祖入阙常从征伐太祖讨侯莫陈悦以导为都督镇原州及悦走故塞导追斩之传首京师魏文帝之东伐留导为华州刺史及赵青雀于伏德慕容思庆等作乱导自华州率兵击之擒伏德斩思庆进屯渭桥会太祖军事平进爵章武公。
    晋荡公护初从太祖擒窦泰复弘农破沙苑战河桥并有功为镇东将军後与于谨征江陵为前锋攻城镇擒候骑断江津收舟舰以待大军之至围而克之襄阳蛮帅向天保等万有馀落恃险作梗及师还护率军讨平之。
    宇文贵为大将军时羌酋傍乞铁忽因梁企定之反据有渠株川与渭州人郑五鬼扇惑诸羌同反太祖令贵讨平之斩铁忽五鬼於渠株川置岷州朝廷美其功遂於粟坂立碑以纪其绩。
    齐炀王宪保定中为雍州牧及晋公护东伐以尉迟迥为前锋围洛阳宪与达奚武王雄等军於邙山自馀诸军各分守险要齐兵数万奄出军後诸军怪骇并各退散唯宪与雄等率众拒之雄为齐人所毙三军震惧宪亲自督励众心乃安天和四年齐将斛律明月率众四万筑垒洛南五年宪涉洛邀之明月遁走宪追之及於安业屡战而反是岁明月。又率大众於汾北筑城西至龙门六年宪率众二万出自龙门齐将新蔡王王康德以宪兵至潜军宵遁宪乃西归仍掘移汾水水南堡壁复入於齐人谓略不及远遂弛边备宪乃渡河攻其伏龙等四城二日尽拔。又进攻张壁克之获其军实夷其城垒斛律明月时在华谷弗能救也。乃北攻姚襄城陷之时汾州。又见围日久粮援路绝宪遣柱国宇文盛运粟以馈之宪自入两乳谷袭克齐柏社城进军姚襄齐人婴城固守宪使柱国谭公会筑石殿城以为汾州之援齐平原王段孝先兰陵王高长恭引兵大至宪命将士阵而待之将军韩欢为齐人所乘遂以奔退宪身自督战齐众稍却会日暮乃各收军高祖东征宪众为前军趣黎阳高祖亲围河阴未克宪攻拔武济进围洛口拔其东西二城高祖疾乃班师五年大军。又东伐宪以精骑二万复为前锋守雀鼠谷高祖围晋州宪进兵克洪洞永安二城及师还宪为後拒齐主自率众来追至於高梁桥宪以精骑二千阻水为阵与开府宇文忻各统精卒百骑为殿以拒之斩其骑将贺兰豹子山褥瑰等百馀人齐众乃退宪渡汾而及高祖於玉壁高祖。又令宪率兵六万还援晋州齐主攻围晋州昼夜不息间谍还者或云：已陷宪乃遣柱国越王盛大将军尉迟迥开府宇文神举等轻骑一万夜至晋州宪进据蒙坑为其後援知城未陷乃归涑川寻而高祖东辕次於高显宪率所部先向晋州明日诸军大集稍逼城下齐人亦大出兵阵于营南高祖召宪驰往观之宪反命曰：易与耳请破而後食帝悦曰：如汝所言吾无忧矣。内史柳虬私谓宪曰：贼亦不少王安得轻之宪曰：受委前锋情兼家国扫此逋寇事等摧枯商周之事公所知也。贼虽众其如我何既而诸军俱进应时大溃其夜齐主遁走宪轻骑追之既及永安高祖续至齐人收其馀众复据高壁及洛汝砦高祖命攻洛汝破之明日与宪大军会于介休齐主遂奔邺留其从兄安德王延宗据并州延宗因僭处高祖围其城宪攻其西面克之擒延宗明年进克邺城齐任城王氵皆广宁王孝珩据信都有众数万高祖复诏宪讨之仍令齐主手书与氵皆曰：朝廷遇纬甚厚诸王无恙叔。若释甲则无不优待氵皆不纳乃大开赏募多出金帛沙门求为战士者亦数千人宪军过赵州氵皆令间谍二人觇视形势候骑执以白宪宪乃集齐之旧将遍示二人。又谓之曰：吾所争者大不在汝等今放汝还可即充我使乃与氵皆《书》曰：山川有间每深劳伫仲春戒节纳履惟宜承始届两河仍图三魏二者交战想无亏德昔魏历云：季海内横流我太祖抚运乘时大庇黔首皇上嗣膺下武式隆景业兴稽山之会总盟津之师雷骇唐郊则野无横阵云   腾晋水则地靡严城袭魏之酋既奔窜於草泽窃号之长亦委命於旌门德义振於无垠仁风被於有截彼朝宿将旧臣良家戚里俱升荣宠皆縻好爵是使临漳之下效死争驱营丘之前奋身毕命此岂惟人事抑亦天时宜访之道路无俟傍说吾以不武任总元戎受命安边路指幽异列邑名藩莫不屈膝宣风导礼皆荷来苏足下高氏令王英风夙著古今成败备诸怀抱，岂不知一木不维大厦三谏可以逃身哉！。且殷微去商侯服周代项伯背楚赐姓汉朝去此弗图苟殉亡辙家破身殒为天下笑。又足下谍者为候骑所拘军中情实具诸执事知以弱卒甲欲抗堂堂之师萦带污城异保区区之命战非上计无待卜疑守乃下策或未相许已勒诸军分道并进相望非远凭轼有期兵交命使古今通典不俟终日所望知几也。宪至信都登张耳冢以望之俄而氵皆领军尉相愿伪出略阵遂以众降相愿氵皆之心腹也。众骇因破之擒氵皆及孝珩汝南公庆从武帝拔晋州齐兵大至庆与齐王宪轻骑觇卒与贼窘宪挺身而进庆退据汾桥众贼争进庆射之所中人马必倒贼乃稍却及拔高壁克并州下信都禽高氵皆功并居取焉。
    宇文神举为司武上大夫武帝亲戎北伐令神举与原国公姚愿等率兵五道俱入帝至云   阳疾甚乃班师幽州人卢昌期祖英伯等聚众据范阳反诏神举率兵讨擒之。又属稽胡反叛入寇西河神举。又率众与越王盛讨之时突厥与稽胡连和遣骑赴救神举以奇兵击之突厥败走稽胡，於是款服即授并潞肆石等四州十二镇诸军事并州总管。
    隋河间王弘高祖即位初突厥屡为边患以弘为行军元帅率众四万出灵州道与虏相遇战大破之斩数千级赐物二千段拜宁州总管。
    卫昭王爽高祖大举北伐爽为元帅时河间王宏豆卢窦荣定高[A13C]虞庆则等分道而进俱受爽节度亲率李元节等四将出朔州遇涉钵略可汗於白道接战大破之虏获千馀人驱马牛羊钜万涉钵略可汗中重疮而遁高祖大悦赐爽实食梁安县千户。
    蔡王智积大业中为弘农太守杨玄感作乱自东都引军而西智积谓官属曰：玄感闻大军将至欲图关中。若成其计则根本固矣。当以计縻之使不得进不出一旬自可擒耳及玄感以军至城下智积登陴詈辱之玄感怒甚留攻之城门为贼所烧智积乃更益火贼不得入数日宇文述等援军至合击破之。
    越王侗大业中杨玄感作乱之际与民部尚书樊子盖拒之及玄感平朝於高阳拜高阳太守。
    唐淮安王神通隋末义师起隋人捕之神通乃与京师大侠史万宝河东裴柳崇礼等举兵应义师遣使与司竹贼帅何潘仁连结潘仁奉平阳公主而至神通与之合势进下县众逾一万高祖闻之大悦授光禄大夫从平京师为宗政卿武德二年攻字文化及之魏县斩其武贲郎将王敏童等获其将军季臼文俘二千馀人。
    襄邑王神符武德四年为并州总管突厥颉利可汗率众来寇神符出与战於汾水东败之斩首五百级虏其马二千匹。又战於沙河之北获其乙利达官并可汗所乘马及甲献之由是召拜太府卿。
    河间王孝恭高祖定京师拜左光禄大夫为山南道招尉大使自金州出于巴蜀招携以礼降附者三十馀州孝恭进击朱粲破之武德三年将图萧铣以孝逸为荆湘道行军总管统水陆十二总管发硖州进军江陵攻其水城克之高祖大悦拜孝恭荆州大总管使画工貌而视之荆襄虽定岭表尚未悉平孝恭分遣使抚慰岭南四十九州皆来款附及辅公┙据江东反发兵寇寿阳命孝恭为行军元帅以击之七年孝恭自荆州趣九江时李靖李黄君汉张镇州卢祖尚并受孝恭节度公┙遣其伪将冯惠亮陈当时领水军屯于博望山陈正通徐绍宗率步骑于青林山孝恭至坚壁不与斗使奇兵断其粮道贼渐馁夜薄我营孝恭安卧不动明日纵羸兵以攻贼垒使卢祖尚率精骑列阵以待之俄而攻垒者败走贼出追奔数里遇祖尚军与战大败之正通弃营而走复与冯惠亮保梁孝恭乘胜攻之破其梁山别镇赴水死者数千人正通率六军夜遁总管李。又下广陵城拔杨子镇公┙穷蹙弃丹阳东走孝恭命骑追之至武康擒公┙及其伪仆射西门君仪等江南悉平自大业末群兢竞起皆为太宗所平谋臣猛将并在麾下罕有别立勋庸者唯孝恭著方面之功声名甚盛厚自崇重欲以威名镇远筑宅於石头庐徼以自卫淮阳王道玄武德元年授右金牛将军从太宗击宋金刚于介州先登陷阵时年十五太宗壮之赏物千後讨王世充频战皆捷窦建德至武牢太宗轻骑诱贼令道玄率伏兵於道左会贼至追击破之。又从太宗转战于汜水麾戈陷阵直出贼众披靡复冲突而归太宗大悦命副乘以给之道玄。又从太宗赴贼再出飞矢乱下箭如猬毛猛气益厉射人无不应弦而倒东都平拜洛州总管。
    江夏王道宗武德元年从太宗讨刘武周战於介州一战灭之从平窦建德破王世充屡有殊效五年授灵州总管梁师都据夏州遣弟洛儿引突厥兵数万至于城下道宗闭门拒守伺隙而战贼徒大败高祖闻而嘉之贞观三年为大同道行军总管遇李靖袭破颉利可汗颉利以十馀骑来奔其部道宗引兵逼之徵其执送颉利颉利以数骑夜走匿於荒谷沙钤罗惧驰追获之遣使送于京师以功赐实封六百户为刑部尚书及吐谷浑寇边诏右仆射李靖为昆丘道行军大总管道宗与吏部尚书侯君集为之副贼闻兵至走入嶂山已行数千里诸将议欲息兵道宗固请追讨李靖然之而君集不从道宗遂率偏师并行倍道去大军十日追及之贼据险苦战道宗潜遣千馀骑逾山袭其後贼表里受敌一时奔溃贞观五年突厥斛薛部叛於灵州道宗与霍国公紫诏追击破之虏男女六畜万馀後大军讨高丽令道宗与李靖为前锋济辽水克盖牟城逢贼兵大至军中佥欲深沟保险待太宗至徐进道宗曰：不可贼赴急远来兵实疲顿恃众轻我一战必摧昔耿不以贼遗君父我既职在前军当须清道以待舆驾李靖然之乃与壮士数十骑直冲贼阵左右出入靖因合击大破之太宗至深加赏劳。
    齐王元吉武德四年从太宗讨王世充时窦建德兵援世充太宗自出拒之留元吉与屈突通围世充於东都世充出兵拒战元吉设伏击破之斩首八百级生擒其大将军乐仁甲士千馀人。
    吴国公孝逸则天朝为左卫将军光宅元年徐敬业据扬州作乱孝逸为左玉钤卫大将军扬州大总管督军以讨之孝逸引军至淮而敬业方南攻润州遣其弟敬猷屯兵淮阴伪将韦超据都梁山以拒孝逸都将马敬臣击斩贼之别率尉迟昭夏侯瓒超乃拥众凭山以自固孝逸乃进兵击超贼众压伏官军登山急击之杀数百人日暮围解超衔枚夜遁孝逸引兵击淮阴。又破敬猷之众时敬业回军屯於下阿溪以拒官军孝逸渡溪以击之敬业初胜後败孝逸乘胜追奔数十里敬业窘迫与其党携妻子逃入海曲孝逸进据扬州尽捕斩敬业等振旅而还以功进授镇军大将军。
    信安王衤韦玄宗开元十五年为左金吾大将军朔方节度副大使知节度事先是石堡城为吐蕃所据侵扰河右诏衤韦与河西陇右议取之衤韦到军总率士卒克期攻之，或曰：此城据险。又为吐蕃所惜今悬军深入贼必并力据守事。若不捷退则狼狈不如按军持重以观形势衤韦曰：人臣之节岂惮艰险必期众寡不敌吾则以死继之苟利国家此身何惜，於是督率诸军倍道兼进并力攻之遂拔石堡城斩获首级并获粮储器械其数甚众仍分兵据守以遏贼路帝闻之大悦始改石堡城为振武军十九年契丹衙官可突干杀其王邵固率部落降于突厥玄宗以忠王为河北道行军元帅以讨奚及契丹两蕃以衤韦为副王既不行衤韦率户部侍郎裴耀卿等诸副将分道统兵马出於范阳之北大破两蕃之众擒其酋长馀党窜入山谷军还以功加开府仪同三司。
    子亘从玄宗幸蜀健玄郭千亻刃夜谋乱帝御玄英楼招谕不从亘与六军兵马使陈玄礼等讨平之以功加金紫光禄大夫岐王范先天中以左羽林大将军从玄宗讨窦怀真萧至忠等以功加赐实封满五千户。
    建宁王亻炎先天中以秘书监从玄宗幸蜀肃宗为太子亻炎兄弟典亲兵扈从车驾渡渭百姓遮道乞留太子太子谕之曰：至尊奔播吾不忍违离左右俟吾见上奏闻亻炎於行宫谓太子曰：逆胡犯顺四海乱离不因人情何以兴复夫有国家者大孝莫。若存社稷今从至尊入蜀则散关以东非复皇家所有何以维属人情殿下宜购募豪杰暂往河西收拾戎马点集防边将卒不下十万人光弼子仪全军河朔谋为兴复计之上也。广平王亦赞成之，於是令李国辅奏闻玄宗欣然听纳乃分从官士卒以遣之时败卒胆破兵仗不完太子既北上渡渭一日百战亻炎自选骁骑数百卫从每苍黄颠沛之际血战在前太子或过时不得食亻炎涕泗不自胜太子尤怜之诸军属目焉。
    嗣曹王皋德宗建中年为江西道节度使时李希烈反皋缮甲兵战舰将兵二万馀与贼夹江为阵令伊慎将先锋皋率军继之大破贼斩首数百级贼。又树堡栅於蔡山皋度峻险不可攻乃声言西取蕲州理战舰分傍南涯与舟师溯江而上贼以老弱守栅引军循江随战舰南北与皋兵相直去蔡山三百馀里皋令步兵登舟顺流东下不日拔蔡山贼还救间一日方至大破之因进拔蕲州降其将李良取黄州斩级千馀兵益振舒王为元帅加皋前军兵马使德宗居奉天淮南节度使陈少游强取盐钅夷钱其使包佶以财币溯江次于岐口时希烈已屠汴州。又遣骁将杜少诚将步骑万馀来寇蕲黄将绝江道皋遣伊慎将七千众御之遇于永安戍慎列三栅相去才四里列鼓角於中栅少诚至分兵围之部队未严声鼓而三栅齐出奋击不为行阵贼乱少诚败走斩首万级封尸为京观以功加银青光禄大夫进封五百户。又遣伊慎王锷将兵围安州州城阻水为固攻之累日不下希烈遣甥刘戒虚将步骑八千来援皋命李伯潜分师迎击於应山获戒虚及大将二礻卑将二十斩首千馀面缚戒虚等之城下乃使人说之贼曰：得大将及宾佐一二人为信当降皋乃使王锷马彝绳城而入城中大呼乃出降希烈。又遣兵援随州皋令伊慎击於厉乡大破之复平静白雁等关希烈惧乃戢兵贞元初为江陵节度使江汉倚皋为固未几李思登以随州降凡下州四县十七大小十馀阵未尝败衄。
    梁柳王友裕唐末为宣武军牙校景福元年总大军伐徐时朱瑾领兖郓之众为徐戎外援阵於鼓门南石佛山下友裕进兵击之斩获甚众瑾领残党宵遁安王友宁唐末太祖镇汴累将军职从太祖征讨继立军功为柳州刺史太祖迎昭宗於岐下遣友宁部兵先归於梁以备守御属青帅王师范构乱以关东诸镇兵悉在岐陇欲乘虚窃发自齐鲁至於华下罗布奸党诈以委输贡奉为名阴与淮南并门结好会有青人诣裴迪言其状迪以事告友宁不俟命乃率兵万馀人东讨师范遣其弟将兵围齐州友宁引兵救之青寇大败夺马四千蹄斩首数千级。
    密王友伦年十九为宣武军校太祖征兖郓友伦勒所部兵收剿聚粮以济军须幽沧军至内黄友伦以前锋夜渡河击贼夺马千匹擒斩甚众因引军往八议关卒逢晋军万馀骑友伦乃分布兵士多设疑军因声鼓誓众士伍奋跃追斩数千里後李罕之以上党来归为晋军所围太祖遣友伦总步骑数万越险救应遂大破晋军天复元年岐陇用兵晋人乘虚侵於北鄙友伦率从兵三万径往枞山晋人望尘奔逸友伦吴氏叔琮等蹑其辙追至太原摩垒挑战获牛马万馀二年领所部兵西赴凤翔前後累接战以功为宁远军节度使後唐李克让武皇仲弟咸通中从献祖讨庞勋以功为振武都校及王仙芝陷荆襄朝廷徵兵克让率师平贼以功为金吾将军。
    李克武皇从父弟武皇入关讨黄巢克为先锋破黄揆於华阴败尚让於梁田坡战黄巢於光顺门每战皆捷其年潞州牙将安居受来乞师请复昭义武皇遣将以兵从与孟方立战於铜不利武皇乃令克将兵继进遂平潞州斩其刺史李殷锐武皇表克为昭义节度使光启二年九月克出师山东收复邢十一月拔故镇孟方立遣将吕臻来援战於焦岗大败之擒吕臻俘斩万计进拔武安临诸属县乘胜围邢州镇州王容出师三万援邢洛克军乃退及李罕之来归武皇授以泽州刺史与克合势进攻河阳连岁出师以苦怀孟方立遣将奚忠信将兵三万袭寇辽州克设伏於辽之东山大败贼军擒忠信以献。
    克子嗣肱少有胆略累立战功夹城之役从周德威为前锋时兄嗣弼为昭义副使与李嗣昭守城兄弟内外奋战忠力威壮感动三军潞围乃解以功加检校仆射天八年与李存审援河中败汴军于胡堡壁获汴将庞让十年与李存审屯赵州击汴人於观津时梁祖新屠棘︹其将贺德伦急攻县梁祖率师五万合势营於之西嗣肱自下博率骑三百薄晚与梁之樵刍者相杂日既晡入梁军营门诸骑相合大讠弧矢星发驰突汴人不知所为营大扰既暝敛骑而退是夜梁祖烧营而遁解之围以功特授蔚州刺史十九年新州刺史王郁叛入丹嗣肱进军定妫儒武等三州乃授山北都团练使李克宁武皇季弟初从起云   中为奉诚军使赫连铎之攻黄花城也。克宁从武皇登城血战三日矢尽备竭杀贼万计燕军之攻蔚州克宁勉力婴城拒敌昼夜辍寝食者旬日後奔达靼部及入关逐黄寇凡征行无不卫从。
    魏王继岌庄宗子同光三年伐蜀以继岌为都统郭崇韬为招讨使十月戊寅至凤州武兴军节度使王承捷以凤兴文扶四州降甲申至故镇康延孝收兴州时伪蜀主王衍率亲军五万在利州分步骑之军三万遂战於三泉康延孝李严以劲骑三千犯之蜀军大败斩首五千级馀各奔溃王衍闻其败也。弃利州奔归西川断吉柏津浮梁而去己丑继岌至兴州为蜀东川节度使宋光葆以梓绵剑龙普等州来降武定军节度使王承肇以洋蓬壁三州符印降兴元节度使王宗威以梁开通渠麟等五州符印送降阶州王承岳纳符印秦州节度使王承休弃城而遁辛丑继岌过利州甲辰至剑州己酉至绵州王衍遣使上笺乞降丁巳并入成都自兴师出洛至定蜀计七十五日走丸之势前代所无。
    李从明宗弟频领亲军数战有功官至检校司空李从明宗长子从庄宗於河上累有战功庄宗器赏之用为金枪指挥使。
    ●卷二百九十二
    ○宗室部　礼士
    《书》曰：位不期骄传称宠而能降者鲜矣。盖夫承荣天绪长於宫闼厌饫轻暖宴安富贵非明诚异禀卓尔不群者其孰能折节下士流誉於方来者哉！自姬文好贤逮两汉而下或优礼髦彦降志通逸置之於幕府待之以师友资以遗饷厚其供亻疑询之政务接其游宴乃至列邸图像以极於钦崇讲学论文以申於博约原其尊贤好士之意其於进德隆道不亦多乎！哉！诗云：彼交匪敖万福来求。又曰：宗子维城怀德维宁是之谓矣。
    周公旦曰：我文王之子武王之弟成王之叔父我於天下亦不贱矣。然我一沐三握一饭三吐哺起以待士犹恐失天下之贤人。
    汉楚元王交少时尝与穆生白生申公俱受诗於浮丘伯既至楚以穆生白生申公为中大夫王敬礼申公等穆生不耆酒（耆读曰嗜）王每置酒常为穆生设醴龚舍楚人也。好学明经楚王入朝闻舍高名聘为常侍。
    梁孝王武贵盛待士，於是邹阳枚乘严忌从孝王游焦延寿字赣梁人也。赣贫贱以好学得幸梁王梁王共其资用令极意学。
    後汉赵节王栩光武叔父赵王良之子闻楼望少习严氏春秋有称乡闾遣使赍玉帛请以为师望不受东平王苍闻吴良名辟之署为西曹苍甚相敬爱之北海王睦光武兄齐武王纟寅孙中兴初禁网尚阔而睦性谦恭好士千里交结自名儒宿德莫不造门由是声价益广。
    魏陈思王植初封临侯时邯郸淳博学有才章太祖召见甚敬异之植求淳太祖遣淳诣植植初得淳甚喜。
    白马王彪雅好文学相贾洪善能谈戏彪常师宗之过於三卿。
    沛穆王林初封谦王黄初中隗禧为王郎中王宿闻其儒者尝虚心从学禧亦敬恭以授王繇是大得赐遗。
    晋成都王[A13C]推功不居劳谦下士陆机在雒感全济之恩。又见朝廷屡有变难谓[A13C]必能康隆晋室遂委身焉[A13C]以机参大将军军事。
    河间王武帝时平吴徐耸为相耸清虚无欲进退以礼在吴历清要官素闻耸名厚敬礼之。
    东海王越讨汲桑命苟为前锋破汲桑定邺而还越以复其雠耻甚德之引升堂结为兄弟。
    江统陈留人为司徒左长史东海王越为兖州牧以统为别驾委以州事与统《书》曰：昔王子师为豫州未下车辟荀慈明下车辟孔文举贵州人士有堪应此者不统举高平郗鉴为贤良陈留阮为直言济北程收为方正时以为知人。
    王承字安期东海王越镇许以为记室参军雅相知重敕其子毗曰：夫学之所益者浅体之所安者深闲习礼度不如式瞻仪刑讽味遗言不。若亲承音旨王参军人伦之表汝其师之在府数年见朝政渐替辞以母老求出越不许。
    谯王承为湘州刺史长沙人虞悝与弟望并有士操承临州知其名檄悝为长史未到遭母丧会王敦作逆承往吊悝因留与语曰：吾前被诏遣镇此州正以王敦专擅防其为祸今敦果为逆谋吾受任一方欲率所领驰赴朝廷而众少粮乏。且始到贵州恩信未著卿兄弟南夏之翘隽而智勇远闻古人墨即戎况今鲸鲵塞路王室危急安得遂罔极之情忘忠义之节乎！如今起事将士器械可以济不悝望对曰：王敦居分陕之任一旦构逆图危社稷此天地所不容人神所忿疾大王不以猥劣枉驾访及悝兄弟并受国恩敢不自奋今天朝中兴人思晋德大王以宗子之亲奉信顺而诛有罪孰不荷戈致命但鄙州荒弊粮器空竭舟舰寡少难以进讨宜。且收众固守专檄四方其势必分然後图之事可捷也。承以为然乃命悝为长史望为司马。
    司马楚之东武侯馗八世孙也。楚之年十七值刘裕诛夷司马戚属楚之乃亡於汝颍之间楚之少有英气能折节待士马顺明道恭等所在聚党及刘裕自立楚之规欲报复收众据长社归之者常万馀人刘裕深惮之遣刺客沭谦图害楚之楚之待谦甚厚谦夜诈疾知楚之必自来因欲杀之楚之闻谦病果自赍汤药往省之谦感其意乃出匕首於席下以状告之曰：将军为裕所忌惮愿勿轻率以保全为先楚之叹曰：若如来言虽有所防恐有所失谦遂委身以事之其推诚信物得士之心皆此类也。
    宋临川王道规为征西将军王敬弘为谘议参军时府主簿宗协亦有志趣道规并以事外相期尝共酣饮致醉敬弘因醉失礼为外司所白道规更引还重甲初宴。
    道规子义庆嗣爵临川王招聚文学之士远近必至太尉袁淑文冠当时义庆在江州请为卫军谘议参军其馀吴郡陆展东海何长瑜鲍昭等并为辞章义庆引为佐史国臣太祖与义庆书尝加意斟酌。
    彭城王义康为司徒录尚书事府门每日常有数百乘车虽复位卑人微{此白}被引接。
    衡阳王义季为衡州宗炳高尚有志操义季亲至炳室与之欢宴命为谘议不起。
    戴字仲。若性高尚居于吴义季镇口长史张劭与姻通迎来止黄鹄山山北有竹林精舍林涧甚美憩于此间义季亟从之游服其野服不改常度刘凝之隐居不仕时荆州年饥义季虑凝之馁饷钱十万江夏王义恭出镇于台平原人刘怀珍为本州主簿义恭道遇怀珍以应对见重取为骠骑长。
  </div>
  <div class="pagination">
   <a href="册府元龟_page239.html">
    上一页
   </a>
   <span>
    ...
   </span>
   <a href="册府元龟_page235.html">
    235
   </a>
   <a href="册府元龟_page236.html">
    236
   </a>
   <a href="册府元龟_page237.html">
    237
   </a>
   <a href="册府元龟_page238.html">
    238
   </a>
   <a href="册府元龟_page239.html">
    239
   </a>
   <span class="current-page">
    240
   </span>
   <a href="册府元龟_page241.html">
    241
   </a>
   <a href="册府元龟_page242.html">
    242
   </a>
   <a href="册府元龟_page243.html">
    243
   </a>
   <a href="册府元龟_page244.html">
    244
   </a>
   <a href="册府元龟_page245.html">
    245
   </a>
   <span>
    ...
   </span>
   <a href="册府元龟_page241.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
