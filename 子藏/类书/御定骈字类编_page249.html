<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 249 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 249 页/共 1019 页</h1>
    <div class="content">　　楼月【白居易新秋喜凉诗丨丨纎纎早波风褭褭新刘禹锡歴阳书事诗江春俄澹荡丨丨几亏盈温庭筠中书令裴公挽歌国香荀令去丨丨庾公来】
　　楼云【张乔送友人徃宜春诗野桥喧硙水山郭入丨丨】
　　楼雪【杜甫晚出左掖诗见宫云下　白居易嵗暮寄防之诗池冰晓合胶船底丨丨晴销露瓦沟】楼风【王毂玉树曲璧月夜满丨丨轻莲舌泠泠词调新】
　　楼雨【杜甫西阁雨望诗丨丨霑云幔山寒着水城】
　　楼晴【白居易书事咏怀诗牀暖僧敷坐丨丨妓卷帘】
　　楼隂【王勃采莲赋见殿彩下　杜甫遣怀诗水静丨丨直山昏塞日斜】
　　楼寒【李商隐银河吹笙诗怅望银河吹玉笙丨丨院冷接平明】
　　楼晩【顾云筑城篇散花丨丨挂残虹濯锦秋江澄倒碧】
　　楼暄【刘禹锡和防之深春诗桥峻通星渚丨丨近日车】
　　楼津【黄滔省试奉诏涨曲江池诗渐平连杏岸旋阔映丨丨】
　　楼路【陶景授陆敬游十赉文尔基架馆境营划援域堂坛宏敞丨丨通严官私行止并有栖憩缮筑之劳莫匪尔力今故赉尔四霤飞轩厢廊侧屋可以安身静卧显祗遐福】
　　楼车【左传使解扬如宋使无降楚曰晋师悉起将至矣郑人囚而献诸楚楚子厚赂之使反其言不许三而许之登诸丨丨使呼宋人而告之遂致其君命注丨丨车上望橹　史记五宗世家淮南王谋反时寄微闻其事私作丨丨镞矢战守备候淮南之起　南史侯景传景又攻东府城设百尺丨丨钩城堞尽落】楼船【史记平津侯传使尉佗屠雎将丨丨之士南攻百越使监禄凿渠运粮深入越越人遁逃旷日持久粮食絶乏越人击之秦兵大败　又东越传天子遣横海将军韩説出句章浮海从东方徃丨丨将军杨仆出武林中尉王温舒出梅岭越侯为戈船下濑将军出若邪白沙元封元年冬咸入东越　汉书食货志粤欲与汉用船战逐廼大修昆明池列馆环之治丨丨髙十余丈旗帜加其上甚壮　又薛广徳传上酎祭宗庙出便门欲御丨丨广徳当乘舆车免冠顿首曰宜从桥　后汉书光武帝纪建武七年三月丁酉诏曰今国有众军并多精勇宜且罢轻车骑士材官丨丨士及军假吏令还复民伍　呉志虞翻传魏将于禁为羽所获系在城中权至释之请与相见后权于丨丨防羣臣饮禁闻乐流涕翻曰汝欲以伪求免邪　宋书武帝纪恩虽被摧破犹恃其众力径向京师丨丨髙大值风不得进旬日乃至白石寻知刘牢之已还朝廷有备遂走向郁洲又索虏传论若谓氊裘之民可以决胜于荆越必不可矣而曰丨丨之夫可以争锋于燕冀岂或可乎　魏书李崇传于丨丨之北连覆大船东西竟水防贼火栰南史章昭逹传太建二年征江陵周于峡口南岸筑垒名安蜀城于江上横引大索编苇为桥以度军粮昭逹乃命军士为长防施丨丨上仰割其索索断粮絶因纵兵攻其城降之　又刘之亨传大通六年出师南郑诏湘东王节度诸军之亨以司农卿为行台承制途出夲州北界总督众军仗节而西丨丨戈甲甚盛老小缘岸观曰是前举秀才者乡部伟之　十洲记祖洲近在东海之中有不死之草人已死三日者以草覆之皆当时活也服之令人长生秦始皇使使者徐福发童男童女五百人率摄丨丨等入海寻祖洲遂不返　大业杂记过洛二百歩又流洛水为重津渠阔四十歩上有浮桥津有时开阖以通丨丨入苑　徐陵为防军长史王质移文羌胡宝马纵横七泽之中荆楚丨丨弥满三江之上　庾信陜州农郡五张寺经藏碑天子命我试守此邦墨灶未黔孔席无暖才临都尉之境即有丨丨之役　汉武帝秋风辞泛丨丨兮济汾河横中流兮扬素波　何承天鼓吹铙歌丨丨淹江濆驷介飞重英　储光羲登戏马台诗泛泛丨丨游极浦摇摇歌吹动浮云髙适信安王幕府诗度河飞羽檄横海泛丨丨　李白司马将军歌我见丨丨壮心目颇似龙骧下三蜀杜甫城西陂泛舟诗青蛾皓齿在丨丨横笛短箫悲逺天　又广州叚功曹到得杨五长史谭书功曹却归聊寄此诗卫青开幕府杨仆将丨丨　又荆南兵马使太常卿赵公大食刀歌太常丨丨声嗷嘈问兵刮寇趋下牢　卢纶天长久词丨丨罢泛归犹早行道才人鬬射飞　刘禹锡伤秦姝行从郎镇南别城阙丨丨理曲潇湘月　白居易酬牛相公思黯见寄诗竹竿撑钓艇金甲拥丨丨　李贺送秦光禄北征诗灞水丨丨渡营门细桞开　张祜送周尚书赴滑台诗鼓角雄都分节钺蛇龙旧国罢丨丨　李绅宿扬州水馆诗闲凭栏干指星汉尚疑轩盖在丨丨　温庭筠江西上送渔父诗白苹风起丨丨暮江燕双双五两斜　皮日休二游诗丨丨若夏屋欲载如垤防　唐彦谦送许户曹诗将军丨丨发浩歌云樯髙插天嵯峨　刘克庄新亭诗不干铁锁丨丨力似是蒲葵麈柄功】
　　楼舰【南史王琳传陈武帝既杀王僧辩推立敬帝以侍中司空征琳不从命乃大营丨丨将图义举琳将张平宅乘一舰每将战胜舰则有声如野猪故琳战舰以千数以野猪为名　宋史刘鋹传自晨以来耽于游宴城壁壕隍多饰为宫馆池沼丨丨皆毁兵器又腐内外震恐　江淹尚书符今遣陈承叔彭文之等敢劲三万前驱电跃吕安国任侯伯垣崇祖曹虎头等丨丨五万射蛟中流茍元宝郭文孝程隐隽等轻舸二万髙旗蔽日周盘龙张文嘉薛道渊等铁马五千龙骧后阵凡此诸帅莫不气薄日月精变虹蜺　鲍溶隋帝陵下诗盘龙丨丨浮寃水雕锦帆幢使乱风】
　　楼棼【呉志太史慈传尝从防讨麻保贼贼于屯里縁楼上行詈以手持丨丨慈以弓射之矢贯手着棼围外万人莫不称善】
　　楼棚【元史占城传十一月占城行省官率兵自广州航海至占城港港口北连海海旁有小港五通其国太州东南止山西旁木城官军依海岸屯驻占城兵治木城四面约二十余里起丨丨立囘囘三梢炮百余座又木城西十里建行宫孛由补刺者吾亲率重兵屯守应援】
　　楼樐【橹同后汉书公孙瓒传昔我驱畔胡于塞表扫黄巾于孟津当此之时谓天下指麾可定至于今日兵革方始观此非我所决不如休兵力畊以救凶年兵法百楼不攻今吾诸营丨丨千里积谷三百万斛食此足以待天下之变　又南匈奴传初帝造战车可驾数牛上作丨丨置于塞上以拒匈奴时人见者或相谓曰防言汉九世当却比狄千里岂谓是邪及是果拓地焉呉志朱然传魏遣曹真夏侯尚张郃等攻江陵真等起土山凿地道立丨丨临城弓矢雨注将士皆失色然晏如而无恐意　宋书朱龄石传龄石率刘钟蒯恩等攻城诘朝战至日昃焚其丨丨四面并登斩侯辉谯诜齐书州郡志夏口城据黄鹄矶世传仙人子安乘黄鹄过此上也边江峻险丨丨髙危瞰临沔汉应接司部宋孝武置州于此以分荆楚之势　洛阳记洛阳城周公所制东西十里南北十三里城上百歩有一丨丨外有沟渠　大方便佛报恩经过是华已当有一七宝城纯以黄金而为郤敌白银以为丨丨以赤瑚为其障板砗磲玛瑙杂厠间错真珠罗网而覆其上】楼钟【李咸用夜吟诗景清神自爽风递逺丨丨】
　　楼桃【白居易献北都留守裴令公诗緑丝萦岸桞红粉映丨丨】
　　楼桑【明一统志丨丨村在顺天府涿州西南一十五里即汉昭烈故居东南隅旧有桑髙五丈许如车盖然人异之因号其里曰丨丨村】
　　楼花【卢僎十月梅花书赠诗江水侵天去不还丨丨覆帘空坐攀　白居易欲赏南庄花桞先寄令公诗最忆丨丨千万朶偏怜堤桞两三株】
　　楼松【水经注汶水又西南流径徂徕山南山多松柏抱朴子称玉防记曰千嵗之松中有物或如青牛或如青犬或如人皆夀万嵗又称天陵有偃盖之松也所以谓丨丨也】
　　楼南【白居易三月三日诗指防丨丨玩新月玉钩素手两纎纎　清江登楼望月寄凤翔李少尹诗登楼望月楚山上月到丨丨山独遥】
　　楼西【李益同崔邠登鹳雀楼诗鹳雀丨丨百尺樯汀洲云树共茫茫】
　　楼上【史记晋世家八年使郤克于齐齐顷公母从丨丨观而笑之所以然者郤克偻而鲁使蹇卫使故齐亦令如之以导客　又平原君传平原君家楼临民家民家有躄者槃散行汲平原君美人居丨丨临见大笑之明日躄者至平原君门请曰臣不幸有罢癃之病而君之后宫临而笑臣臣愿得笑臣者头　后汉书郑元传西入闗因涿郡卢植事扶风马融融集诸生考论图纬闻元善算乃召见于丨丨元因从质诸疑义问毕辞归融喟然谓门人曰郑生今去吾道东矣　又公孙瓒传袁氏之攻状若鬼神梯冲舞吾丨丨鼓角鸣于地中日穷月急不遑啓处　又费长房传曽为市掾市中有老翁卖药悬一壶于肆头及市罢辄跳入壶中市人莫之见唯长房于丨丨覩之异焉因往再拜奉酒脯翁知长房之意其神也谓之曰子明日可更来长房旦日复诣翁翁乃与俱入壶中唯见玉堂严丽防酒甘肴盈衍其中共饮毕而出翁约不听与人言　蜀志周羣传羣专心业于庭中作小楼家富多奴常令奴更直于丨丨视天灾才见一气即白羣羣自楼观之不避晨夜故凡有气候无不见之者是以所言多中　宋史王钦若传父仲华侍祖郁官鄂州防江水暴至徙家黄鹤楼汉阳人望见丨丨若有光景是夕钦若生　水经注谷水又东径开阳门南汉官仪曰开阳门始成未有名宿昔有一柱来在丨丨琅琊开阳县上言城门一柱飞去光武皇帝使来识视良是遂坚傅之刻记年月日以名焉　隋遗录丨丨张四宝帐帐各异名一名散春愁二名醉忘归三名夜酣香四名延秋月妆奁寝衣帐各异制　梁简文帝梅花赋争丨丨之落粉夺机中之织素杜甫雨晴诗胡笳丨丨发一雁入髙空　又江陵节度阳城郡王新楼成诗丨丨炎天冰雪生髙飞燕雀贺新成　卢纶夜泊金陵诗江中正吹笛丨丨又无更孟郊折杨柳诗丨丨春风过风前杨桞歌　张佐秦镜诗丨丨秦时镜千秋独有名　王建九仙公主旧庄诗丨丨凤凰飞去后白云红叶属山鸡　韦庄长安春诗家家丨丨如花人千枝万枝红艳新　聂夷中公子行美人丨丨歌不是古凉州　司空图杨桞枝夀杯词偶然丨丨卷珠帘徃徃长条拂枕函】
　　楼下【后汉书王忳传除郿令到官至斄亭止宿夜中女子前诉曰妾夫为涪令之官过宿此亭亭长无状杀妾家十余口埋在丨丨悉盗取财货忳问亭长姓名女子曰即今门下游檄者也明旦召游檄诘问具服罪即收繋及同谋十余人悉伏辜　晋书石崇传秀矫诏收崇及潘岳欧阳建等崇正宴于楼上介士到门崇谓緑珠曰我今为尔得罪緑珠泣曰当效死于官前因自投于丨丨而死　宋史礼志天子先幸寺观行香遂御楼或御东华门及东西角楼饮从臣四夷蕃客各依本国歌舞列于丨丨　酒谱石虎于大武殿起楼髙四十丈上有铜龙腹空着数百斛酒使胡人于丨丨潄酒风至望之如雾名曰黏酒台使以洒尘　庾信周骠骑大将军柴烈李夫人墓志铭神光离合尚在河湄云气徘徊犹归丨丨　杜甫越王楼歌丨丨长江百丈清山头落日半轮明　杜牧题安州浮云寺楼寄湖州张郎中诗当时丨丨水今日到何处　司空图剑器诗丨丨公孙昔擅塲空敎女子爱军装　又南北史感遇诗景阳丨丨花钿镜元武湖边锦绣旗】
　　楼中【迷楼记诏选后宫良家女数千以居丨丨毎一幸有经月而不出　庾信拟连珠丨丨对酒而緑珠前去帐里悲歌而虞姬永别　刘禹锡送蕲州李郎中赴任诗丨丨饮兴因明月江上诗情为晩霞　温庭筠遐水謡麟阁无名期未归丨丨思妇徒相望罗隐九江早秋诗雨过晩凉生丨丨枕簟清】
　　楼前【宋史礼志景徳四年二月甲申上御五凤楼观酺宗室近臣侍坐丨丨露台奏教坊乐召父老五百人列坐赐饮于楼下　崔液踏歌词庭际花防落丨丨汉已横　薛稷春日登楼野望诗野外烟初合丨丨花正飞　杜甫鬭鸡诗帘下宫人出丨丨御桞长　又将适呉楚留别章使君留后兼幕府诸公诗丨丨出骑马帐下罗宾友　又十二月一日诗寒轻市上山烟碧日满丨丨江雾黄　元稹连昌宫词楼上丨丨尽珠翠转荧煌照天地　郑还古赠桞氏妓诗不堪金谷水横过坠丨丨　司空图偶题诗风光只在歌声里不必丨丨万树红】
　　楼后【宋史兵志见楼屋下】
　　楼畔【赵嘏和杜侍郎题禅智寺南楼诗丨丨花枝拂槛红露天香动满帘风】
　　楼根【孟郊登华严寺楼望终南山诗见殿翼下】
　　楼角【杜甫楼东诗丨丨临风逈城隂带水昏　白居易八月三日诗草头珠颗冷丨丨玉钩生　刘禹锡百花行红焰出墙头雪光映丨丨】
　　楼边【傅赠扶风马钧序先生患发石车敌人之于丨丨县湿牛皮中之则堕石不能连属而至欲作一轮县大石数十以机鼓轮为常则以断县石飞撃敌城使首尾电至尝试以车轮县瓴甓数十飞之数百歩矣左思娇女诗轻妆喜丨丨临镜忘纺绩】
　　楼响【李商隐无题诗丨丨将登怯帘烘欲过难】
　　楼影【元稹夜坐诗古城丨丨横空馆湿地虫声绕暗廊张祜秋夜登润州慈和寺上方诗丨丨半连深岸水钟声寒彻逺林烟】
　　楼光【杜甫白帝楼诗丨丨去日逺峡影入山深】
　　楼居【史记孝武纪公孙卿曰仙人可见仙人好丨丨于是上令长安则作蜚亷桂观甘泉则作益延夀观使卿持节设具而候神人　齐书州郡志广州镇南海滨际海隅委输交部虽民户不多而俚獠猥杂皆丨丨山险不肯宾服　郑愔奉和幸上官昭容院献诗地轴丨丨逺天台阙路赊】
　　楼所【齐书褚伯玉传建元元年卒年八十六常居一楼上仍葬丨丨孔稚珪从其受道法为于馆侧立碑】楼成【杜甫奉卫王诗西北丨丨雄楚都逺开山岳散江湖】
　　楼髙【杜甫季秋苏五弟缨江楼夜宴诗峡险江惊急丨丨月逈明　又上白帝城诗城峻随天壁丨丨更女墙　又夜宿西阁晓呈元二十一曹长诗城暗更筹急丨丨雨雪防　韦庄诗丨丨思共钓寺逺想同寻又和薛先辈见寄初秋寓怀即事诗岳静云堆翠丨丨日半沉　张蠙宿开照寺光泽上人院诗钟定遥闻水丨丨别见星】
　　楼古【杨汝士和叚相公夏登张仪楼诗丨丨秦规在江分蜀望开】
　　楼静【杜甫西阁夜诗山虚风落石丨丨月侵门】
　　楼开【李商隐登霍山驿楼诗庙列前峰逈丨丨四望穷】
　　楼逈【杜甫垂白诗江喧长少睡丨丨独移时　孙逖送魏骑曹充宇文侍御判官分按山南诗丨丨吟黄鹤江长望白苹　李商隐述德抒情诗槛危春水暖丨丨雪峰晴】
　　楼倾【宋史呉玠传萨里罕攻西北楼姚仲登楼酣战丨丨以帛为绳挽之复正金人用火攻楼以酒缶扑灭之】
　　楼孤【杜甫陪裵使君登岳阳楼诗湖阔兼云雾丨丨属晩晴】
　　楼覆【元史僧格传闰十月僧格辅政碑成树于省前丨丨其上而丹艧之】
　　楼空【白居易时热少见客诗院静留僧宿丨丨放妓归】
　　楼危【李商隐访秋诗酒薄吹还醒丨丨望已穷】
　　楼碍【崔橹闻笛诗银河漾漾月晖晖丨丨星边织女机】
　　楼施【梁元帝南岳衡山九贞馆碑丨丨九柱已同濑乡之地山带五城复类元州之所】
　　楼倚【卢汝弼鸳鸯诗见殿瓦下】
　　楼深【呉融诗园密花藏易丨丨月到难　韦庄建昌渡暝吟诗市散渔翁醉丨丨贾客眠】
　　楼拟【刘潜北使还与永丰侯书兵传李绪之法丨丨卫律所治而毳幙难淹酪浆易厌】
　　楼子【战国防赵使仇赫之秦请相魏冉宋突谓仇赫曰秦不听楼缓必怨公公不若隂辞丨丨请无急秦王秦王见赵之相魏冉之不急且不听公言也是事而不成以徳丨丨事成魏冉固徳公矣　又宋史岳飞传成闻进败自引兵十余万来飞与遇于丨丨庄大破成军追斩进　又髙昌国传次歴丨丨山无居人行沙碛中以日为占旦则背日暮则向日日中则止夕行望月亦如之　明一统志丨丨山在庐州府英山县东北七十里上有山寨　又丨丨台在太原府寕乡县东南七十里】
　　楼兰【史记赵破奴传将军赵破奴为骠骑将军司马出北地时有功封为从骠侯坐酎金失侯后一嵗为匈河将军攻胡至匈河水无功后二嵗撃虏丨丨王复封浞野侯　又大宛传丨丨姑师邑有城郭临盐泽盐泽去长安可五千里　汉书西域传鄯善国夲名丨丨王治扞泥城去阳闗千六百里去长安六千一百里水经河水又东径注宾城南又东径丨丨城南而东注梁昭明太子七契鹿蠡稽颡以悛恶丨丨面缚而革音　郑愔塞外诗汉家征戍客年嵗在丨丨　岑参献封大夫破播仙凯歌官军西出过丨丨营幕傍临月窟寒　髙适东平留赠诗马蹄经月窟剑术指丨丨　杜甫秦州杂诗属国归何晚丨丨斩不还　王昌龄从军行黄沙百战穿金甲未破丨丨终不还　曹唐送康祭酒赴轮台诗分明防得将军意不斩丨丨不拟回】楼烦【战国防苏秦将为从北説燕文侯曰燕东有朝鲜辽东北有林胡丨丨西有云中九原南有呼沲易水　史记绛侯世家后撃韩信军于硰石破之追北八十里还攻丨丨三城因撃胡骑平城下所将卒当驰道为多　汉书地理志鴈门郡县丨丨　又匈奴传陇以西有绵诸畎戎狄獂之戎而晋北有林胡丨丨之戎燕北有东胡山戎　宋书州郡志雁门郡领丨丨隂馆广武崞马邑凡五县　夏赫连勃勃录赫连勃勃朔方人曽祖名武前赵嘉平中以宗室封丨丨公拜安北将军丁零中郎将　説苑燕昭王问于郭隗曰寡人地狭人寡齐人削取八城匈奴驱驰丨丨之下以孤之不肖得承宗庙恐危社稷存之有道乎】
　　楼罗【宋史张思均传思均起行伍征讨稍有功质状小而精悍太宗尝称其丨丨自是人目为小丨丨焉】楼季【新论丨丨足防追越奔光若驾疲驘则日不渉一舍非其胫迟所托蹇也】
　　楼婴【左传狄人归季隗于晋而请其二子文公妻赵衰生原同屏括丨丨】
　　楼林【水经注紫溪又东南流径白溪之隂山甚峻极北临紫溪又东南连山挟水两交峙反项对石往徃相捍十余里中积石磊砢相挟而上涧下白沙细石状若霜雪水木相映泉石争晖名曰丨丨】楼虚【汉书地理志平原郡县丨丨】
　　楼乡【汉书地理志甾川国县丨丨】
　　楼山【明一统志丨丨废县在平阳府永和县南十五里后周置归化县隋改曰丨丨唐贞观初废】
　　台
　　台殿【宋书诃罗陁国传元嘉七年遣使奉表曰伏承圣主信重三宝兴立塔寺周满国界城郭庄严清净无秽四衢交通广博平坦丨丨罗列状若众山庄严防妙犹如天宫　魏书窦遵传见楼观下　宋史职官志后苑勾当官无定员以内侍充掌苑囿池沼丨丨种蓻杂饰以备游幸　水经注中谿水西南流歴谷径魏帝行宫东世谓之阿计头殿宫城在白道岭北阜上其城员角而不方四门列观城内唯丨丨而已　海山记帝东幸维扬西苑令马守忠别帝曰愿陛下早还都辇臣整顿西苑以待乘舆之来西苑风景丨丨如此陛下岂不思恋舍之而逺游也　中黄真经注华胥国内人民尽处丨丨上通诸天徃来　梁元帝钟山飞流寺碑同符上陇望长安之城阙有类偃师瞻洛阳之丨丨　江淹莲花赋画丨丨兮霞蔚图缣缟兮炳烁　卢纶天长久词丨丨云凉风日防君王初赐六宫衣　白居易和防之望晓诗丨丨暖宜攀风色晴可玩　元稹大云寺诗地胜宜丨丨山晴杂垢氛　张祜题余杭县龙泉观诗四回山一面丨丨已嵯峨　李正封夏游招隐寺暴雨晩晴诗竹柏风雨过萧疎丨丨凉　张仲素宫中乐甘泉将避暑丨丨晓光凝　王建早登西禅寺阁诗十方丨丨第三层朝壁红窗日气凝　费冠卿答萧建诗幡花扑净地丨丨印晴空　李商隐圣女祠诗松篁丨丨蕙香帏龙防瑶窗鳯掩扉　赵嘏寻僧诗丨丨参差日堕尘坞西归去一庵云　皮日休雨中游包山精舍诗笑次度岩壑困中遇丨丨　章碣对月诗别有洞天三十六水晶丨丨冷层层　方干题宝林寺禅者壁诗丨丨渐多山更重却令飞去即应难】
　　台阙【黄庭内景经洞房紫极灵门户注双田入骨际三分有丨丨明堂正深七分左为青房右为紫户】台省【魏志夏侯尚传注丰字安国故卫尉李义子也正始中迁侍中尚书仆射丰在丨丨常多托疾时台制疾满百日当解禄丰疾未满数十日辄暂起已复卧晋书石载记勒文武旧臣皆补左右丞相闲任季龙府寮旧昵悉署丨丨禁要　魏书陆叡传南土昏雾暑气郁蒸师人经夏必多疾病而鼎迁草创庶事甫尔丨丨无论政之馆府寺靡听治之所百寮居止事等行路沉雨炎阳自成疠疫　南史张缅传缅居宪司推诚无所顾望号为劲直武帝乃遣图其形于丨丨以励当官　唐书选举志诸丨丨寺监军卫坊绳之胥史六千余人　又刘蕡传太宗置府兵丨丨军卫文武参掌闲嵗则櫜弓力穑有事则释耒荷戈所以修复古制不废旧物　蜀梼杌见殿阁下　杜甫醉时歌诸公衮衮登丨丨广文先生官独冷】
　　台府【晋书李含传含自以陇西人虽户属始平非所综悉自初见使为中正反覆言辞说非始平国人不宜为中正后为郎中令又自以选官引丨丨为比以让常山太守苏韶辞意恳切形于文墨　宋书武帝纪永初元年秋七月丁亥原赦劫贼余口没在丨丨者诸徙家并听还夲土　齐书王晏传论荐党附徧满丨丨唐书王源中传是时中官领禁兵数乱法捕丨丨吏属繋军中源中上言台宪者纪纲地府县责成之所设吏有罪宜归有司无令北军乱南衙麾下重于仗内帝纳之　又李训传擢所厚善分总兵柄于是王璠为太原节度使郭行余为邠宁节度使罗立言权京兆尹韩约金吾将军李孝本权御史中丞隂许璠行余多募士及金吾丨丨卒劫以为用　又赞李徳裕尝言天下有常势北军是也训因王守澄以进此时出入北军若以上意说诸将易如靡风而返以丨丨抱闗游徼抗中人以搏精兵其死宜哉　柳宗元与韩愈论史官书史以名为褒贬犹且恐惧不敢为设使退之为御史中丞大夫其褒贬成败人愈益显其宜恐惧尤大也则又将扬扬入丨丨美食安坐行呼唱于朝廷而已耶】
　　台署【宋史刘温叟传改监察御史分司时丨丨废弛温叟作新之　开河记遣荣国公来防儿内侍李百药太仆卿杨义臣推鞫叔谋置丨丨于睢阳并收陶榔儿全家令榔儿俱招入内盗宝事榔儿不胜其苦乃具事招款　徐陵与杨仆射书自东南丑虏钞贩饥民丨丨郎官俱馁墙壁】
　　台院【唐书百官志御史台其属有三院一曰丨丨侍御史焉二曰殿院殿中侍御史焉三曰察院监察御史焉】
　　台阁【后汉书梁冀传冀大起第舍而夀亦对街为宅殚极土木互相夸竞堂寝皆有隂阳奥室连房洞户柱壁雕镂加以铜漆窗牖皆有绮疎青琐图以云气仙灵丨丨周通更相临望飞梁石磴陵跨水道　説苑宫室丨丨连属増累珠玉重宝积袭成山　名画录见楼殿下　歴代名画记董伯仁丨丨为胜　又丨丨树石车舆器物无生动之可拟无气韵之可侔直要位置向背而已　元稹松鹤诗渚宫本坳下佛庙有丨丨　周繇送洛阳崔员外诗郡斋丨丨满公退即吟登　罗邺旧侯家诗丨丨层层倚半空绕轩澄碧御沟通　又后汉书黄琼传初琼随父在丨丨习见故事及后居职逹练官曹争议朝堂莫能抗夺　又仲长统传光武皇帝愠数世之失权忿彊臣之窃命矫枉过直政不任下虽置三公事归丨丨　魏志王肃传薛夏者字宣声天水人也太和中尝以公事移兰台兰台自以台也而秘书署耳谓夏为不得移也推使当有坐者夏报之曰兰台为外台秘书为内阁丨丨一也何不相移之有兰台屈无以折自是之后遂以为常　又夏侯尚传官才用人国之柄也故铨衡专于丨丨上之分也孝行存乎闾巷优劣任之乡人下之叙也　蜀志先主传注赵戬字叔茂京兆长陵人也辟公府入为尚书选部郎董卓欲以所私并充丨丨戬拒不听　齐书王晏传时王俭虽贵而疎晏既领选权行丨丨与俭颇不平　魏书宋隐传临终谓其子侄等曰茍能入顺父兄出悌乡党仕郡幸而至功曹史以忠清奉之则足矣不劳逺诣丨丨恐汝不能富贵而徒延门户之累耳　又萧宝夤传既声穷于月旦品定于黄纸用效于名辈事彰于丨丨则赏罚之途差有商凖用舍之宜非无依据　唐书卢简辞传第进士歴左帅府入迁侍御史习知法令及丨丨旧事　元史揭傒斯传傒斯凡三入翰林朝廷之事丨丨之仪靡不闲习　顔氏家训丨丨令史主书监帅诸王籖省并晓习吏用济辨时须纵有小人之态皆可鞭杖肃督故多见委使盖用其长也　李德林天命论星精云气共趋歩于堦墀山神海灵咸燮理于丨丨　冯子振十八公赋韬丨丨于山林晦廊庙于蒿蓬　杨炯和骞右丞省中暮望诗故事间丨丨仙门霭已深　苏味道赠封御史入台诗风连丨丨起霜就简书飞　源乾曜奉和圣制送张尚书廵边诗声华振丨丨功徳标文武　杜甫别苏徯诗岂知丨丨旧先拂凤凰雏　又过郭代公故宅诗逈出名臣上丹青照丨丨　又哭韦大夫之晋诗丨丨黄图里簪裾紫盖边　孙逖和韦尚书春日南亭宴兄弟诗丨丨升髙位园林隔旧乡　韦应物大梁亭防李四栖梧诗英声久籍籍丨丨多故人刘禹锡酬乐天醉后狂吟诗制诰留丨丨歌词入管弦李商隐述德抒情诗故事留丨丨前驱且斾旌　金厚载和主司王起诗长庆曽收间世英果居丨丨冠公】
　　【卿】
　　台寺【唐书李密传隋越王侗遣将刘长防房崱讨密又令裴仁基统兵出成臯西密乃为十队跨洛水抗东西二军令单雄信徐世勣王伯当骑为左右翼自引麾下急击长恭等破之东都震恐众保太防城丨丨俱满　又杜景佺传改秋官员外郎与侍郎陆元方按员外郎侯味虚罪已推輙释之武后怒其不待报元方大惧景佺独曰陛下明诏六品七品官文辨已定待命于外今虽罪臣奈明诏何宰相曰诏为司刑设何预秋官邪景佺曰诏令一布无丨丨之异后以为守法擢凤阁舍人】
　　台馆【沈佺期巫山髙霁云无处所丨丨晓苍苍　柳宗元游朝阳岩遂登西亭诗丨丨葺荒丘池塘疏沈坳　姚合寄汴州令狐楚相公诗梁园丨丨闗东少相府旌旗天下尊　张祜题海盐南馆诗故人营此地丨丨尚依依　陈通方春风扇防和诗川原浮彩翠丨丨动光辉】
　　台闼【晋书纪曕传瞻以鉴有将相之材恐朝廷弃而不恤上疏请徴之曰伏见前辅国将军郄鉴少立髙操体清望峻文武之略时之良干若使鉴从容丨丨出内王命必能尽抗直之规补衮职之阙】
　　台阃【宋史食货志殿中侍御史朱熠言盐近者课额顿亏日甚一日姑以真州分司言之见亏二千余万皆由丨丨及诸军帅规利之由于是复申严私贩之禁】
　　台屋【史记赵世家幽缪王迁五年代地大动自乐徐以西北至平隂丨丨墙垣大半坏地拆东西百三十歩】
　　台室【史记孝武纪作甘泉宫中为丨丨画天地泰一诸鬼神而置祭具以致天神】
　　台邸【宋书徐豁传丨丨用米不异于银谓宜准银课米即事为便】
　　台观【呉志薛综传惟臣之先昔仕于汉奕世緜緜颇渉丨丨　新序凶年饥嵗士糟粕不厌而君之犬马有余谷粟隆冬烈寒士裋褐不完四体不蔽而君之丨丨帷防锦绣随风飘飘而弊　杜甫同李太守登歴下古城员外新亭亭对鹊湖诗迹籍丨丨旧气溟海岳深】
　　台庙【説苑千金之裘非一狐之皮丨丨之榱非一木之枝先王之法非一士之智也】
　　台库【宋书臧质传太祖又北伐使质率所统见力向潼闗质顿兵近郊不肯时发独遣司马桞元景屯兵境上不时进军质又顾恋嬖妾弃营单马还城散用丨丨见钱六七百万为有司所纠　齐书王敬则传迁会稽太守防土边带湖海民丁无士庶皆保塘役敬则以功力有余悉评敛为钱送丨丨以为便宜上许之】台苑【三辅黄图始皇二十六年徙天下髙赀富豪于咸阳十二万诸庙及丨丨皆在渭南　水经注见宫观下】
　　台囿【汉书刘向传鲁严公刻饰宗庙多筑丨丨后嗣再絶春秋刺焉】
　　台亭【杜甫寄题江外草堂诗丨丨随髙下敞豁当清川聂夷中早发邺北经古城诗不知马蹄下谁家旧丨丨】
　　台榭【书泰誓见宫室下　礼记月令仲夏之月可以居髙明可以逺眺望可以升山陵可以处丨丨注阇者谓之丨有木者谓之丨　左传今闻夫差次有丨丨陂池焉宿有妃嫱嫔御焉　谷梁传大侵之礼君食不兼味丨丨不涂弛廷道不除百官布而不制鬼神祷而不祀　楚语先王之为丨丨也榭不过讲军实台不过望氛祥故榭度于大卒之居台度于临观之髙　战国防夫横人者皆欲割诸侯之地以与秦成与秦成则髙丨丨美宫室听竽笙琴瑟之音察五味之和前有轩辕后有长庭美人巧笑卒有秦患而不与其忧是故愿大王之熟计之也　史记叔孙通传赞千金之裘非一狐之腋也丨丨之榱非一木之枝也三代之际非一士之智也　汉书五行志传曰治宫室饰丨丨内滛乱犯亲戚侮父兄则稼穑不成　又扬雄传昔在二帝三王宫馆丨丨沼池苑囿林麓薮泽财足以奉郊庙御宾客充庖厨而已不夺百姓膏腴谷土桑柘之地　后汉书张让传帝常登永安侯台宦官恐其望见居处乃使中大人尚但谏曰天子不当登髙登髙则百姓虚散自是不敢复升丨丨　魏志杨阜传广开宫馆髙为丨丨以妨民务此害农之甚者也　又鲍勋传文帝受禅勋每陈今之所急唯在军农寛惠百姓丨丨苑囿宜以为后南史夏侯详传迁湘州刺史州城南临水有峻旧传云刺史登此山輙代由是厯政莫敢至详于其地起丨丨延僚属以表损挹之志　宋史王曙传魏崇华殿灾髙堂隆以丨丨宫室为戒宜罢之勿治文帝不听明年复灾　管子地辟而国贫者舟舆饰丨丨广也　淮南子髙筑城郭设树险阻崇丨丨之隆侈苑囿之大以穷要妙之望魏阙之髙上际青云大厦増加拟于昆仑修为墙垣甬道相连残髙増下积土为山接径歴逺直道夷险终日驰骛而无迹蹈之患此遁于土也　盐铁论见宫室下　又古者不封不树反虞祭于寝无坛宇之居庙堂之位及其后则封之庶人之坟半仞其髙可隐今富者积土成山列树成林丨丨连阁集观増楼中者祠堂屏阁垣阙罘罳　説苑赵简子与栾激游将沈于河曰吾尝好声色矣而栾激致之吾尝好宫室丨丨矣而栾激为之吾尝好良马善御矣而栾激求之今吾好士六年矣而栾激未尝进一人是进吾过而黜吾善也　韩诗外传登髙而临深逺见之乐丨丨不及丘山所见髙也平原广望博观之乐沼池不如川泽所见博也　又圣人不滛佚侈靡者非鄙夫色而爱财用也养有适过则不乐故不为也是以冬不数浴非爱水也夏不频汤非爱火也不髙丨丨非无土木也不大钟鼎非无金锡也不沉于酒不贪于色非辟丑也直行情性之所安而制度可以为天下法矣　述异记南康郡有君山髙秀重叠有类丨丨名曰女娲宫　陆云谏吴王起西园第宜遵节俭啓臣窃见世祖武皇帝临朝渊黙训世以俭即位二十有六载宫室丨丨无所新营屡发明诏厚戒丰奢　柳宗元天説人之坏元气隂阳也垦原田伐山林凿泉以井饮窾墓以送死而又宂为偃溲筑为墙垣城郭丨丨观游疏为川渎沟洫陂池燧木以燔革金以镕陶甄琢磨悴然使天地万物不得其情幸幸冲冲攻残败挠而未尝息　李德裕桞柏赋可防蔚于丨丨故封植于园池　崔湜奉和春日幸望春宫诗山河眺望云天外丨丨参差烟雾中　赵彦昭奉和初春幸太平公主南庄应制诗歴乱旌旗转云树参差丨丨入烟霄　杜甫桥陵诗居然赤县立丨丨争岧亭　又滕王亭子诗君王丨丨枕巴山万丈丹梯尚可攀　刘禹锡武陵书怀诗沈约丨丨故李衡墟落存　姚合题大理崔少卿驸马林亭诗丨丨栖双鹭松篁隔四邻薛逢送刘郎中牧杭州诗一州横制浙江湾丨丨参差积翠间　杨乗呉中书事诗十万人家天堑东管丨丨满春风　温庭筠和沈叅军招友生观芙蓉池诗岂亡丨丨芳独与鸥鸟知　郑谷寄题方干处士诗松篁调逺籁丨丨发清辉　曹唐奉送严大夫再领容府诗蕲竹水翻丨丨湿刺桐花落管闲　罗隐姑苏台诗未防子孙因底事解崇丨丨为西施】
　　台门【礼记礼器家不宝不藏圭不丨丨疏不丨丨者两边筑堵为基基上起屋曰丨丨诸侯有保捍之重故为丨丨而大夫轻故不得也　南史朱异传起宅东陂穷乎美丽晩朝来下酣饮其中每迫曛黄虑丨丨将阖乃引其卤簿自宅至城使捉城门停留管籥　古今注城门皆筑土为之累土曰台故亦谓之丨丨也谈宾录御史丨丨北开盖取肃杀就隂之义故京丨丨北开矣龙朔中置桂坊为东朝宪府门亦北开然都御史丨丨南开当时创造者不经反于故事同诸司盖以权宜耶】
　　台壁【水经洹水又东北过屯留县注县北对故壁台漳水迳其南潞子所立也世名之为丨丨也】台狱【宋史张璪传苏轼下丨丨璪与李定杂治谋傅致轼于死卒不克】
　　台土【胡曽章华台诗丨丨未干箫管絶可怜身死野人家】
　　台坊【宋书后废帝纪国度引费四倍元嘉二卫丨丨人力五不余一都水材官朽防十不两存】台城【晋书温峤传贼将匡术以丨丨来降为逸所击求救于峤江州别驾罗洞曰今水暴长救之不便不如攻榻杭榻杭军若败术围自解峤从之遂破贼石头军　齐书五行志崔慧景围丨丨有一五色幡飞翔在云中半日乃不见众皆惊怪相谓曰幡者事寻当翻覆也数日而慧景败　魏书萧宝夤传宝卷惛狂其直后刘灵运等谋奉宝夤密遣报宝夤宝夤许之遂迎宝夤率石头文武向其丨丨称警跸百姓随从者数百人防日暮城闭乃烧三尚及建业城　容斋随笔见禁城下云笈七籖其诸天内音一天有八字三十二天合二百五十六字论诸天度数期防大圣真仙名讳位号所治宫府丨丨处所神仙变化升降品次众魔种类人鬼生死转轮因缘　李贺诗路指丨丨迥　刘禹锡丨丨诗丨丨六代竞豪华结绮临春事最奢　殷尧藩登凤凰台诗梁武丨丨芳草合呉王宫殿野花开　温庭筠鸡鸣埭曲芊绵平绿丨丨基暖色春容荒古陂　罗隐途中送人东游有寄诗路经隋苑桥灯夜江转丨丨岸草春　司空图杨柳枝夀杯词丨丨细仗晓初移诏赐千官褉饮时　韦庄丨丨诗无情最是丨丨桞依旧烟笼十里堤】
　　台山【元史董文炳传世祖伐宋至淮西丨丨寨命文炳徃取之文炳驰至寨下谕以祸福不应文炳脱胄呼曰吾所以不极兵威者欲活汝众也不速下今屠寨矣守者惧遂降　明一统志丨丨在平凉府灵台县东北十里山多竒木异禽甘泉秀石又固原州南三里亦有丨丨以上有烽火台而名】
　　台沼【孟子文王以民力为丨为丨而民欢乐之　唐书魏元忠传古者茅茨棌椽以俭约遗子孙所以爱力也今公主所赏倾库府所造皆官供其疏筑丨丨崇峙观庑山无本石木无近产造之终嵗功用不絶夫为君所以养人非以害人今外戚不助养而反害之是使人主受谤天下也　又皇甫镈传见宫观下　马怀素奉和幸安乐公主山庄应制诗主家丨丨胜平阳帝幸欢娯乐未央　李贺梁台古愁诗梁王丨丨空中立天河之水夜飞入】
　　台池【史记晋世家齐使晏婴如晋与叔向语叔向曰晋季世也公厚赋为丨丨而不恤政政在私门其可久乎晏子然之　说苑不幸宫室以费财不多观游以罢民不雕文刻镂以逞耳目】
　　台臣【元史明宗纪帝谕丨丨曰御史劾岭北省臣朕甚嘉之继今所当言者毋有所惮被劾之人茍营求申诉朕必罪之或亷非其实毋輙以闻　又张起岩传选为监察御史中书参政杨廷玉以墨败丨丨奉防就庙堂逮之下吏丞相道拉实疾其摧辱同列悉诬丨丨防上欲寘之重辟起岩以新除留台抗章论曰丨丨按劾百官论列朝政职使然也今以奉职获戾风纪解体正直结舌忠良寒心殊非盛世事且世皇建台阁广言路维持治体陛下即位诏防动法祖宗今丨丨坐谴公论杜塞何谓法祖宗耶】
　　台使【齐书竟陵王子良传宋世元嘉中皆责成郡县孝武征求急速以郡县迟缓始遣丨丨自此公役劳扰太祖践阼子良陈之曰前丨丨督逋切调恒闻相望于道及臣至郡亦殊不疎凡此辈使人既非详慎懃顺或贪险崎岖要求此役朝辞禁门情态即异暮宿村县威福便行　又王敬则传明帝即位进大司马増邑千户丨丨拜授日雨大洪注敬则文武皆失色一客在傍曰公由来如此昔拜丹阳呉兴时亦然敬则大恱曰我宿命应得雨乃列羽仪备朝服导引出听事拜受　魏书李平传诏以本官行相州事世宗至邺亲幸平第见其诸子寻正刺史加征虏将军前来丨丨颇好侵取平乃画履虎尾践薄冰于客馆注颂其下以示诫焉】台司【宋史李宗谔传尝牒御史台不平空中丞吕文仲移文诘之徃复再三宗谔执言两省故事与丨丨不相统摄者凡八事闻卒如谔议　王羲之与尚书仆射谢安书自吾到此从事常有四五兼以丨丨及都水御史行台文符如雨倒错违背不复可知】
　　台官【宋书百官志汉制公卿御史中丞以下遇尚书令仆丞郎皆避车豫相廻避丨丨过乃得去今尚书官上朝及下禁断行人犹其制也　唐书李实传故事京兆避丨丨实尝与御史王播遇而驺唱争道播钩责从者实怒奏播为三原令廷辱之　宋史选举志元祐六年御史中丞郑雍言旧御史阙丨丨得自荐所以正名举职也自官制行御史中丞与两省分举而今之两省官属皆与闻门下中书政事其自举非故事且有嫌乞专委丨丨若稍渉私自有黜典　国史补元和中元稹为监察御史与中使争驿防为其所辱始敕节度观察使丨丨与中使先到驿者得处上防因为定制】
　　台郎【后汉书虞诩传上言丨丨显职仕之通阶今或一郡七八或一州无人宜令均平以厌天下之望又左雄传广陵孝亷徐淑年未及举丨丨疑而诘之对曰诏书曰有如顔囘子竒不拘年齿是故本郡以臣充选郎不能屈　宋书江智渊传元嘉末除尚书库部郎时髙流官序不为丨丨智渊门孤援寡独有此选意甚不说固辞不肯拜　南史王茂传为丨丨累年不调宋史陶节夫传太原府羣盗李勉起辽州北平之间河东河北骚动两路帅臣宪臣皆罪去至出丨丨督捕之节夫请悉罢遣兵卒以计获勉　李颀寄綦毋三诗共道进贤上赏看君几嵗作丨丨　杜甫客堂诗丨丨选才俊自顾亦已极】
　　台将【齐书张敬儿传诏除郡县辄自板代罢官去职禁还京师凶人出境无不千里寻蹑而反募丨丨来必厚加给赏】
　　台军【齐书崔慧景传慧景子觉及崔恭祖领前锋皆伧楚善战又轻行不火食以数舫缘江载酒肉为军粮每见丨丨城中烟火起辄尽力攻击丨丨不复得食以此饥困　魏书宗室法僧传募使间行偷路奔告若丨丨速至犹希全保哭送使者不知所言】
　　台职【后汉书郑传旧制尚书郎限满补县长令史丞尉奏以为丨丨虽尊而酬赏甚薄至于开选多无乐者请使郎补千石令史为长帝从其议　宋史吕诲传郊庙礼毕复申前议七上章不听乞解丨丨亦不听】
　　台宦【魏书韩麒麟传麒麟以新附之人未阶丨丨士人沈抑乃表曰齐土自属伪方歴载久逺旧州府寮动有数百自皇威开被并职从省守宰阙任不听土人监部窃惟新人未阶朝宦州郡局任甚少沈塞者多愿言冠冕轻为去就】
　　台队【宋书宗越传世祖镇襄阳以为扬武将军领丨丨】
　　台史【宋史李昉传二年陪祀南郊礼毕入贺因拜舞仆地丨丨掖之以出】
　　台吏【晋书戴洋传洋好道术妙解占候卜数吴末为丨丨知吴将亡托病不仕】
　　台属【宋史选举志风宪之地责任宜专若丨丨多由他荐恐非责任之本意诏中丞更举监察御史二员】台役【説苑晋平公春筑台叔向曰不可古者圣王贵徳而务施缓刑辟而趋民时今春筑台是夺民时也夫徳不施则民不归刑不缓则百姓愁使不归之民役愁怨之百姓而又夺其时是重竭也夫牧百姓养育之而重竭之岂所以定命安存而称为人君于后世哉平公曰善乃罢丨丨】
　　台隶【宋书恩幸传序周汉之道以智役愚丨丨参差用成等级魏晋以来以贵役贱士庶之科较然有辨皮日休桃花赋丨丨众芳縁饰阳和开破嫩萼压低柔柯】
　　台参【唐书韩愈传时宰相李逢吉恶李绅欲逐之遂以愈为京兆尹兼御史大夫特诏不丨丨而除绅中丞绅果劾奏愈愈以诏自解其后文刺纷然宰相以台府不恊遂罢愈为兵部侍郎而出绅江西观察】台制【宋书庾炳之传时炳之自理不谙丨丨令史并言停外非嫌太祖以炳之信受失所小事不足伤大臣　唐书韦温传入为监察御史以丨丨苛严不可以省养不拜】
</div>
    <div class="pagination">
<a href="御定骈字类编_page248.html">上一页</a><span>...</span><a href="御定骈字类编_page244.html">244</a><a href="御定骈字类编_page245.html">245</a><a href="御定骈字类编_page246.html">246</a><a href="御定骈字类编_page247.html">247</a><a href="御定骈字类编_page248.html">248</a><span class="current-page">249</span><a href="御定骈字类编_page250.html">250</a><a href="御定骈字类编_page251.html">251</a><a href="御定骈字类编_page252.html">252</a><a href="御定骈字类编_page253.html">253</a><a href="御定骈字类编_page254.html">254</a><span>...</span><a href="御定骈字类编_page250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
