<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 447 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 447 页/共 736 页
  </h1>
  <div class="content">
   敬宗宝历元年正月制曰：如闻去冬吏部选人驳放者众或文状粟错或书判差池主司守文不得不尔既施惠泽亦在г恩其长名及杂驳选人如有未离京城者委吏部今月内简勘除涉逾滥者馀并却收以比远残阙注拟如不情愿不可强之。又刺史县令已後。若无过犯未满三周年不得除替如理行尤异但议就加其有才宜他职灼然要籍者中书门下先具事由及授上年月奏听进止。
    二年二月容管经略使严公素上言容州及普宁等七县请同广韶桂贺四州例北选从之。
    十一月敕京百司应带职奏正员官者自今已後宜於诸司及府县见在任官中选择便以本官充职如见任无相当者即任於当年见选人中奏用便据资序与官不要更待铨试仍永为常式。
    十二月敕应请以一子官回授诸亲者自今已後须是周亲仍勘验分明方可注拟从有司之请也。
    是月吏部。又奏伏以吏部每年集人及定留放至於注拟皆约阙员近者入仕岁增由阙日少实由诸道州府所奏悉行致令选司士子无阙贫弱者冻馁滋甚留滞者喧诉益繁至有待选十馀年裹粮千馀里累驳之後方敢望官注拟之时别遇敕授私惠行於外府怨谤归於有司特望明立节文令自今已後诸司诸使天下州府选限内不得奏六品已下官敕旨依奏。
    文宗太和元年正月山陵使奏伏以景陵光陵已来诸司诸使所差补押当及杂职掌等官皆据旧例合得减选其中有无选可减者便放非时选吏曹缘是承优放选例多判成有过格年深身名逾滥赴常选不得者多求减选职掌图得非时集因缘优敕成此亻幸门其吏曹为弊颇甚今请应差前资官充职掌并不得取选数已过格人庶绝奸冒敕旨依奏。
    是月敕应缘诸军使充押当杂任使合承优减选人请差前资官充不得取选数过格人。
    五月礼部奏山陵挽郎准光陵合补二百二十人伏以近者仕进多门身名转滥苟循往例为弊滋深取前弘文崇文馆生及已考满太庙斋郎充如人数不足兼取前明经充其中有未过者请放冬集仍减两选已定各集者减二选从之。
    八月敕诸道诸军使应奏判官并每年冬荐等所奏判官除新开幕府据元额置署外其向後奏请如是元阙即云：官某职今奏某人充如已有今更奏即云：某职某人缘某事停奏某人替具前使下台省官合冬荐者除府使罢外既有荐用当。且要籍岂合数月之间便称去职自今已後如带职掌授台省未经两考者不在冬荐限如其中实有事故罢免者亦须待授官周岁然後许冬荐状中具言罢免事故其他官据品秩合冬荐者则依元敕。
    九月中书门下奏诸道应奏州县官衔散试官及无出身人幕府迁授致仕官诸京司奏流外诸道进奏官等两畿及诸道奏长马县令录事参军簿尉等两京及诸道州府六品已下官除初授外并合是吏部注拟近日优劳资荫入仕转多每年选集无阙可授。若容滥请是启亻幸门遂使平人不无受屈今请并停淮山南三川硖内及诸道比远虽吏部注拟不情愿赴任者及元不注拟者其县令参军长史倚赖义不容私如有才术优长假摄劳效特许前资见任及有出身人中奏请每道不得过三五人如诸道县令录事参军政事异能决疑及缉理残破。若须旌赏者许所在奏论然须指事而言在选限内亦请准宝历二年十二月七日敕处分京诸司流外官并每年系部阙员今并不许奏请致仕酌法循旧颇越典章自今请自常参官五品以外官及四品者许致仕馀停。又幕府迁授章服贞元元和之间使府奏职至侍御史然後兼省官至於章服皆奖时效人思劝勉克巳慕名近日奏殿中及戎卒便请朱紫数事俱行其中自绿腰金皆非典故请自侍御史後年月足後便始与省官至於朱紫许於本使府有事迹尤异为众所知者然後许奏请唯副使行军奏职时如先着绿便许着绯馀不在此限。又诸道进奏官旧例皆不奏正官近既奏请仍於别道占请有俸禄处颇乖典制今请并奏当道官如资历已至五品考满日已前者望许至考满日从之近岁亻幸门杂启以前四条者。又甚时宰臣方贞百度故次第矫革马。
    十月中书门下奏应礼部诸色贡举人及吏部诸色科目选人等凡未有出身未有官如有文学只合於礼部应举有出身有官合於吏部赴科目选近年以来格文差斥多有白身及用散试官并称乡贡者并赴科目选及注拟之时即妄论资次曾无格例有司不知所守其宏词拔萃学究一经则有定制然亦请不在用散试官限其三礼三传一史三史明习律令第如白身并令国子监及州府同明经进士荐送如考试及第明习律令同明经一史三礼三传同进士三史常年阙送吏部便授第二任官如有出身及有正员官本是吏部常选人则任於吏部不限选数应科目三史则超一资授官如制举人既诸色人中皆得选试则无出身官人并可以请不用散试官从之二年闰三月都省奏落下吏部三铨甲内今春注超资官凡六十七人敕部省所执是格铨司所引是例互相陈列颇亦纷纭所贵清而能通亦繇议事以制今选已过方此争论选人可哀难更停滞其三铨已授官都省落下并依旧注与重团奏仍限五日内毕其中如官超一资半资已今据稍优者至後选日量事降折尚书侍御注拟不一致令都省以此兴词郑丁公著各罚一季俸东铨所落人数较少杨嗣复罚两月俸其今年选格仍分明标出近例有可行者收入格不可者於格内书破则所司有文可守选人无路亻幸求时尚书左丞韦弘景以吏部注拟不公选人多超资授官纪按其事落下甲敕申吏部引例以为据选人辈。又惜官已成道路沸腾日诣宰相喧诉遂降此敕。
    六月敕应诸军使及诸道军将兼特授正官如闻内外官曹悉皆充满上自要重下至卑散班行府县更无阙员或未经考便须更替相沿荐请为弊滋深况设官有定额不可增加列职无常数难兼命秩。又文武名分授受各殊其诸使诸道将校等自今後宜依注例除旧有正官外并不得兼授正官。
    九月敕吏部今年东都选事宜令河南尹王播权知侍郎铨试毕日停。
    三年二月敕岭南选补虽是旧制远路行李未免劳人当处。若有才能廉使宜委推择待兵息事简续举旧章其南选使可更停一二年。
    四月中书门下奏内外文武官除授近日人多干竞迹罕贞修或日诣宰司自陈功状或上黩宸曲祈恩私亦有粗因劳绩已授官荣及居今任别无课效唯引向前事状只希更与迁凡是此流稍要立制伏望自今须有除授并先选吏迹有闻行已务退者随才奖用如有迹涉浮躁事形徼求者量加摈弃从之。又诏东都选事宜权停。
    七月敕诸道进奏官旧例多是本道差文武职掌官充自後遂有奏带正官者近。又有诸兼简校官及宪官者递相援引转无章程自今已後更有奏请带正官者不得兼简校及宪官如准诸道诸军诸使职掌官例请简校兼宪官充则不得带正员官其见任有官者。且听仍至合转改时商量处分。
    四年五月中书门下奏准太和元年九月十九日敕革两畿及诸道奏请州县官唯山剑三川硖内及诸道比远许奏县令录事参军其馀并停自敕下以来诸道累有奏请如沧景德棣敕後已与数员伏以敕令颁行不合违越苟有便宜则须改张自今已後山剑三川硖内及诸道比远州县官有出身及前资正员官人中每道除录事外望各许奏三数员如河北诸道沧景德棣之类经破伤之後及灵夏宁麟坊泾原振武丰州全无俸料有出身人及正员官悉不肯去吏部从前多不注拟如假摄有劳望许於诸色人中量事奏三数员其馀勒约及期限并依太和元年九月十九日敕处分可之。
    七月吏部奏当司两铨侍郎厅伏以吏部居文昌首曹侍郎为尚书二职铨庭所宜顺序厅事固有等差旧以尚书厅之次为中铨其次为东铨自乾元中侍郎崔器以当时休咎为虞奏改中铨为西铨久次侍郎居左以新除侍郎居右因循倒置议者非之伏请今以後以久次侍郎居西铨以新除侍郎居东铨敕旨依奏。
    是月吏部奏三铨正令史每铨元置七人今请依太和元年流外铨起请置五人减下二人南曹令史一十五人今请依太和元年流外铨起请节文减下三人奉敕宜依。
    五年二月吏部奏请量抽太和三年终已来至今年三月四月已来得员及计人成三考阙四十五员伏缘去冬诸色黄衣参选者倍多於常年其间十七人皆是勋臣贵戚及常参官子弟不可任远处州县官三铨以当年合用阙方员发遣之外每铨各有十馀人未得官今请准元和中及长庆初敕例据见在人数量抽前件阙注拟毕具所用阙闻奏敕旨宜依。
    六月敕应选人未试已前南曹驳放後经废置详断及准堂判却收比来南曹据给帖人数续到续试铨司吏不考判便同平留选人例注拟稍涉侥亻幸自今已後应有此色并请待正月十日准格详断限毕都引试判不及格并杂犯及续简勘库报并前选子案不同并驳放不在更陈状披诉及重详断之限。
    是月。又敕应选人及冬集人子案门下省简勘毕後比来更考南曹令史收领却纳门下甲库在於公事颇甚劳烦自今已後请勒吏部过院本令史便自分付甲库以备他年检勘请门下省勒甲库令史每过选切点勘收什明立文案据官吏等递相分付不得妄有破除南曹申请之时如有称失落欠少本令史专知官准简报楷改违条例处分。
    是月吏部奏准贞元十八年四月一日敕诸亲注得外官欲赴任自今已後每年须先奏闻者今请至时准敕简敕闻奏其诸亲已薨殁子弟注得外官者准前後敕合奏闻起今已後请便赴集更不在重奏限其给解处审勘责仍於家状一一具言亲等第如违驳放敕旨依奏。
    是月敕南曹简勘废置详断选人傥有屈事足以往覆辨明近年已来不问有理无理多经中书门下接诉致令有司失职莫知所守选人逾分唯望哀矜。若无条约恐更滋甚起今已後其被驳选人。若已依期限经废置详断不成自谓有屈任经中书门下陈状状到吏部後铨曹及废置更为详断审其事理可收即收如散至三人已上废置郎官请牒都省罚直如至十人以上具事状申中书门下取处分如未经废置详断公然越诉或有已经详断不错取更有投论者选人量殿两选当具格文榜示冀无冤滥亦免亻幸求。
    七月敕诸色艺能授官自今已後如有罪犯停职者委本司牒报吏部不在叙用限。
    六年五月御史台奏请诸道节度观察防御经略等使有子孙授京城及诸州府官合赴任奏请勾留在本道事伏以本置官员藉其任守吏曹注拟皆是职司况调选须有出身合年十五已上比及於二十已下十年则二十五年足可以为成人矣。今则皆称年小奏请勾留在於相承习以成例。若实年小即不合早补身名。若实当年。又何虑为官不了今请诸方镇子孙应选授及奏授官一切勒归本任不得取更奏留如或恩出殊常特赐一子者年五十以下即任奏听进止庶得藩方绝尘冒之请州府无假摄之官中外遵承典章不紊从之。
    八月制凡权知授官皆缘本资稍优未合便得藉才擢用故。且权知。若通计五考即便同正授极为侥亻幸自今已後应诸州府五品长马权知正授通计六考满停其勒留官如有未满六考停给课科者便准此却与支给。
    七年五月中书门下奏国之根本系於生灵人之性命县於守宰刺史犹官重事隔莫得躬亲亲人之切无如县令况自兵兴已来仍岁灾歉百姓凋弊救弊之术在於择吏。又录事参军纠察属县课责下僚一郡纪纲藉其提举。若曰：令吏曹注拟无由得尽人才真伪难知贪廉莫辨准太和二年赦书已令拣择缘吏部起请多有异同访闻近年已来所举殆绝。又去年吏部举请令郎官御史等举荐堪为县令录事参军者虽有保任之言殊非责成之道台省官假使是其亲故或素所深知既非得於任官未必究其事实岂。若考绩效於理所听善恶於氓谣则政之否臧较然易辨臣等商量望令京兆河南尹及天下刺史各於本府本道常选人中拣勘择堪为县令司录录事参军人名具课绩才能闻荐其诸州先申牒观察使都加考申送至吏部至选集日不要就选场更试书判吏部尚书侍郎引诣铨曹试时务状一道访以理人之术及自陈历任以来课绩令其一一条对但事理明切不假词华取其理识优长者以为等第便於大县及难理处注拟仍取税五万贯以下县注授即免尽占常选人阙员其刺史所举县令录事参军如并有两人得上下考就加爵秩在任年考已深者便优与进改其县令录事参军如在任绩效明著兼得上下考及陟状者许非时放选仍优与处分便委本州长吏闻荐庶得详其实效如所举县令录事参军犯赃一百贯已下者刺史量削阶秩一百贯已上者移守僻远小郡观察使望委中书门下奏听进止其犯赃官纵屡逢恩赦亦不在收叙之限所举人中如有两人善政一人犯赃亦得赎免如此则长吏切於求理须自择才上奉朝章必无滥举可之（其馀官见任得上下考与减三选如两选已下者同非时人例处分）。
    七月中书门下奏诸道诸使停罢郎官御史等望令罢职後其所任官经两考已上方得冬荐如所任官未经考者许以罢职後计月日成两考即得冬荐如考数未满便冬荐者其所举官量加殿罚如文学才行堪奖用者中书门下别加采择不在此限诸州府上佐罢秩後便求本道荐状入城今中外官员年不盈溢闻荐继至除授稍难其上佐考满後望量立年限经二年已上方得闻荐其非时替者更守二年即似稍屈望一年後许冬荐如才行政绩为众所知者望委中书门下搜访与奖不在此限例从之。
    八年正月吏部奏准敕疏理诸色入仕人等今诸司流外令史府史掌固礼生楷书医工及诸军诸使承优官典总一千九百七十二员共请权减六百五十七员兵部奏应管左右仗干牛仆寺殿中省司马左右金吾仗长上共一百六十一员今三色共请减六十七员文简武简三卫每年三铨都请留六十人为定礼部奏明经弘文馆生太庙郊社斋郎掌坐等共五百五十二人今六色共请减一百三十八人从之。
    九月敕复集吏部礼部兵部今年选举铨试之期递延一月。
    九年十二月敕中书门下吏部各有甲库籍天下诸色出身以防逾滥诸道应奏诸色官改转悉下三库以稽其实委给事中中书舍人吏部格式郎中各与本甲库官具有无异同申中书门下然後进拟如诸司使所奏不实，或以无为有各加惩殿以绝奸源。
    开成元年二月中书门下上言诸州刺史诸府少尹次赤令诸州府五品已上官并常参官等在任之例约是三载命代之後遽使到京人数既多阙员常少稍经时月则诉饥寒起今後请据旧章刺史及五品已上官在外应受替去任非有徵召未得到京宜委所在州府每两月一度申中书门下其初状仍具前任政绩受代月日中书门下准前置具员量才除授其家在上都因自归止者京兆府申奏。
    十月中书门下奏两畿及两京奏六品已下官除敕授外并吏部注拟准太和五年五月二十六日敕中书门下奏近敕隔绝诸司奏六品已下宽免占吏部阙员亦稍绝邪滥其两府司录及尉知捕贼皆藉能用差专任吏部所注或虑与事稍乖自今已後京兆府及河南府司录及知捕贼满据官员合入者充其馀并准太和元年九月敕及太和四年五月四日敕处分。
    二年二月吏部奏准制请叙一子官张茂昭男左武卫大将军克勤进状称男小未堪授任请回与外甥准起请节文只许回与周亲克勤。又奏承前诸家请回授外甥并蒙允许中书省牒吏部详断左司员外郎权判吏部废置裴夷直断一子官恩在报功贵延赏典。若无己子许及周亲今张克勤自有息男妄以外甥奏请移於他族知是何人傥涉卖官实为乱法虽援近日敕例难破著定节文国章既在必行宅相恐难虚授具状上中书门下并牒申中书省克勤所请不允遂为定例。
    四月中书门下奏天下之理在能官人古人以还委重吏部自循资授任衡镜失权立格去留簿书得计比缘今年三月选事方毕四月已後方修来年格文五月颁下及到地远已及秋期今请起今月与下长格所在州府榜门晓示其所资官取本任黄衣本贯解一千里内三月十日解到省二千里三千里递加十日并勒本州赍送选人发解讫任各归家其年七月十五日齐於所住府看吏部长榜定留放其得留人并限其年十二月十日齐到省试注唱正月内铨门开永为定例如其年合用阙少选人文书无违犯可校则於本色阙内先集选深人年长人其馀人既无阙可集南曹俱为判成榜示所住州县府许次年取本住州府公验便依限赴集更不重取本住本贯解旧格已从不便更改事遂不行。
    七月诸道有以试御奏授州县官者帝於阁内谓宰臣曰：每年选人辛勤用苦尚无缺员与之试御奏授不可轻许唯河北道吏部不注许其奏请繇是四方之亻幸人暂息。
    十二月庚戌中书门下奏武官合入郎将等其堪送名者请中书门下准吏部送名例磨勘仍先过堂然後比拟从之。
    三年三月吏部奏去年所修长定选格或乖往制颇不便人不可久施请却用旧格从之。
    八月辛丑中书门下奏伏准开成元年正月一日敕诸州刺史少尹赤令并常参官等授替去任非有徵召不得到京宜委所在州府取其由历每两月一度申中书门下省参详敕意以前件官到京後未有除授旅食可矜。且令在外以候迁陟访闻远地不谕朝旨将谓故有敕格阻其恋阙之心干进者亦以迭来守道者便成废滞恐须正以犭旬众情其诸道州府应有前件官等得替後任赴阙廷或家在四方亦随所便从之。
    十二月制曰：应诸道奏请军将兼巡内州别驾长史判司等近日诸色入流人多官途隘窄诸道军将自有衣粮优厚之处仍兼月俸。若更占州县员阙则文吏无所容身须有申明人知分限起今已後诸道节度团练防御等使不得更奏大将充巡内上佐等官今日已前见任者。且依任前守官应京有司有专知别当及诸色职掌等近日诸司奏请州县官及六品已下官充本司职掌援引旧例色目渐多致使勾留溢於旧额起今已後各於本司见任官寮之中拣择差署不得别更奏官如是敕额职名当司无官员相当者即任准旧例奏请。
    四年正月吏部奏岭南五管及黔中道选补准元和十年九月二十九日格五年一集至选前一年南曹先牒五管等道催索文解。又准太和五年三月十八日敕权停令欲准格简举排比伏请裁下制曰：两道选补停罢多时极为利便隔年举奏挠动远情宜更停五年议者以为人远地便不足为虑曾不知旧制无遗於远人事可经久令一方之政得其人则一境之人受其福苟非其人则假摄之官皆授里人至有胥贾用贿求假本州令录裒敛剥下而。又恣其喜怒以报已私自罢选补使令藩方差官杼轴之叹南人益困。
    二月敕吏部去冬粟错及长名驳放选人等如闻经冬在京穷悴颇甚街衢接诉有可哀矜宜委吏部简勘条流钤辖如非逾滥正身不到欠考欠选大瑕病之外即与重收以比远残阙注拟不得用平留阙如员阙不相当一唱不伏官者便任冬集不在更论诉限如未经中书门下陈状敕下後不得续收今年已後不得以为例。
    七月己丑制曰：诸门入仕人数转多每年吏曹注拟无阙唯河北诸道河东泽潞山剑三川京北京西管内官员稍多假摄之中实有劳效每年许奏三两人仍须是元额阙不得替见任人其馀诸道并不得奏人。
    五年七月潮州刺史林郇阳奏州县官诸同漳河广韶桂贺等州例吏曹注官敕旨潮州是岭南大郡与韶州略同宜下吏部准韶州例收阙注拟馀依。
    十一月岭南节度使卢钧奏当道伏以海峤择吏与江淮不同。若非谙熟土风即难搜求人瘼。且岭中往之弊是南选今之弊是北资臣当管二十二州唯韶广州官僚每年吏部选授道途遐远瘴疠交侵选人。若家事任持身名真实孰不自负无繇肯来更以俸入单微每岁号为比远。若非下司贫弱令使即是远处无能之流比及到官皆有积债十中无一肯识廉耻臣到任四年备知情状其潮州官吏伏望特循往例不令吏部注拟。且委本道求才。若摄官廉慎有闻依前许观察使奏正事堪经久法可施行敕旨依奏。
    ●卷六百三十二
    ○铨选部　条制第四
    唐武宗会昌元年五月中书奏州县摄官假名求食常怀苟。且不┰疲民其州县阙少官员今後望委本州刺史於当州诸县官中量贤剧分配公事勾当如官员数少力实不逮处即於前资官选择清谨有能者差摄不得取散试官充。
    二年四月制准太和九年十二月十八日敕进士初合格并令授诸州府参军及紧县尉未经两考不许奏职盖以科第之人必弘理化黎元之弊欲使谙详近者诸州长吏渐不遵承虽注县官多靡使职苟从知己不念蒸民流例浸成供费不少况去年选格更改新条许本郡奏官便当府充职一人从事两请料钱虚名吏曹正员不亲本任公事其进士宜至合选年许诸道依资奏授试官充职如奏授州县官即不在兼职之限。
    五年七月制应在京百司官典优成授官人等既云：趋吏执举簿书优成命官须居散秩近日僭越殊紊旧规累资或至於登朝班序岂容於杂类自今已後如有改转官宜止於中下州长马但不能登朝事贵得体永为常式。
    六年五月制县令员数至广朝廷难悉谙知吏部三铨氐凭资考访於近日多不得人委观察使於前资摄官内精加选择当具荐论如後犯赃连坐所举人及判官重加惩责。
    宣宗大中六年正月中书门下奏应天下令录簿掾有阙及见任见者改正委长吏举其能者代之如举之不当请准前後敕殿其举主从之。
    五月制吏部选格一曰县令司录录事参军今任四上考减两选馀官得四上考县令司录参军得三考并减一选二曰选人大功已上亲连任停解如已得资者依本官选数集未得资及未上并同非时选人例放选。
    懿宗咸通十二年七月中书门下奏准今年六月十二日敕革诸道及在京诸司奏官并请章服事者其诸道奏州县官司录县令录事参军或见任公事败阙不理切要替换及前任实有劳效。且见有阙员即任各举所知每道奏请仍不得过两人其河东潞府宁泾原灵武宁夏振武天德坊沧德易定三川等道观察防御等使及岭南五管每道每年除令录外许量奏簿尉及中下州判司及县丞共三人福州不在奏州县官限其黔中所奏州县官及大将管内即任准旧例处分在京诸司及诸道带职奏官或非时佥替考限未满并却与本资官诸道节度及都团练防御使下将校奏转试官及宪御等令诸节度使每年量许五人都团练防御量许三人为定不得更於其外奏请其御史中丞已下即准敕文条流须有军功方可授任自今後如显立战伐功劳者任具事绩申奏如简勘不虚当别具商量处分以外取不得更有奏请其幽镇魏三道望。且准承前旧例处分敕旨从之。
    僖宗广明元年正月敕吏部选人粟错及除放者除身名逾滥及欠选欠考并以比远残阙收注。
    哀帝天二年三月制曰：设官分职各有司存铨衡既任於吏曹除授宁烦於宰执但所司注拟申到中书过验酌量苟或差舛难可尽定近年除授其徒实繁占选部之阙员择切当之优便遂使三铨注拟之间皆旷职务。且以宰臣所任提举百辟唯务公平将致无私克臻有道应天下州府令录并委吏部三铨注拟中书门下自天二年四月十一日後并不除授或有诸道荐守量留据状详度可否施行，庶几各司其局免致繁隳宰相提纲永存事体从宰臣所奏也。
    三年四月吏部奏比者格式申送员阙选人多有重叠皆是两人同到本道致使磨勘之际各有争论盖是选人指阙之时妄称事故铨司无因得知具状须与注拟如到任替阙参差请准旧条殿选除此外如是格式申送员阙仰。且稳便去处请官不得更妄指射诸道假满抛官不到任不放上停官不赴任员阙及违程不及限等员阙冀其画一免误铨司公事者制曰：比者吏部注官只凭格式送阙近以诸州不申阙解。且从权指挥选人指射之时既不详审铨司注唱之际遂使交加颇属弊讹频起论讼所司革合议允从。
    十一月制应合赴吏部常调选人等三铨公事素有条流近年多不公平遂致授任重叠既闻争竞须暂停留今者元帅梁王动静推公周旋陈理或虑选人羁旅特请准式施行兼缘已及深冬所司未有起请。若或稽滞必缓程期功在考详务令精当今年冬常调选人宜委三铨并准旧例处分如或逾滥取违格文罪在官曹非止猾吏其四镇管内官员须候本道申阙到省方可注拟。
    梁太祖开平元年四月敕开封府司录参军及六曹掾属宜各置一员两畿赤县置令簿尉各一员二年十月敕省诸道州府六曹掾属只留户曹参军一员通判六曹。
    乾化二年三月丙申诏曰：夫兴隆邦国必本於人民惠养疲羸允资於令长苟选求之逾滥固抚理之乖违如闻吏部拟官中书除授或缘亲旧处约或为势要力干姑犭旬私情靡求才实念兹蠹弊宜举条章自今已後应中书用人及吏部注拟并宜省藩身之才业验为政之否臧必有可观方可任用如或尚行请犹假货财其所司人吏等必当推穷重加惩断有司官长别有处分。
    後唐庄宗同光二年三月中书门下奏纠辖之任时谓外台宰执之官古称列爵如非朝命是废国章近日诸道多是各例官御使指州县请朝廷之正授树藩镇之私恩颇乱规程宜加条制自今後大镇节度使管三州已上者每年许奏管内官三人如管三州已下者许奏管内官二人仍须有课绩尤异方得上闻。若止於简慎无瑕徵科及限是守常道只得书考旌善不得特有荐奏其防御使每年只许奏一人并无尤异不得奏荐刺史无奏荐之例不得取乱规程更有将资官员请他处除授请之横荐最乱格文其已前事件如故违所司不得取与通进。若奏下中书亦不在施行之限。
    是月中书门下奏赏善罚恶致理之源选才任能为政之本所在刺史县令有政绩尤异为众所知或招复户口能增加赋税者或辨雪冤狱能活人生命者及去害物之积弊立利人之新规有益於州县为众所推者即仰大处逐件分明开奏不得取加缘饰以为浮词据事状不虚则加奖激以劝能吏如在任贪猥诛剥生灵公事不治为政怠惰具事节闻奏勘不虚当加谴罚以戒慢官其州县官任三考满即具阙申送吏部格式候敕除铨注本道不得擅差摄官取替正授者从之。
    是月敕应南郊大礼六品已下行事官朕祀天地朝享祖宗百司各具其威仪郡吏遂蒙其置摄希因霈泽以录微劳然而躁妄之徒经求竞进参杂之道真滥莫分勘职名则半是冗员语人数则。又盈千计。若无简举便与宠荣不惟开侥亻幸之门兼恐挠铨衡之务须明条例方别等差应诸司行事官并付三铨各遣取告赤考牒解繇入仕历子等磨勘如文书尽备只欠一选者便与依资注官欠两选者与注同类官欠三选四选者与减一选欠五选至七选者与减两选欠八选至十一选者与减三选一奏一除未合入选门者许自同光二年数本官选数满日赴集其太常寺先以白身差摄本寺官应奏祠祭劳考稍深者追取元额补牒简勘不虚即与正授如因大礼差补行事有前任官及出身者即须准诸司例追告赤磨勘其诸色黄衣欠两选者与减一选应官资已高不合铨司注拟者亦委子细简勘送名中书门下如全无文书称失坠官告敕简敕甲。又无证据只有格式公验并诸司诸州府公凭及试授官文牒兼文书过格年月深远者并落下所冀官无滥受恩不虚行。
    四月三铨奏准本朝故事州府官员府置司录参军外有功仓户法兵事六曹州有录事参军亦置六曹县置令丞主簿各一员尉三员分判公事自後除两京外都督府及州置尸法二员馀四员并省县置令主簿各一员丞尉并省者伏以今年除本分合格选人外有郊行事人数绝多伏见州官事简掾曹请依旧两员县局务繁佐官请添一员其间有尉无簿者请添置主簿一员其赤畿次畿并请准此除两京外其判司只置司户司法两员从之。
    八月中书奏吏部三铨门下省南曹废置甲库格式流外部铨等司公事并繁长定格循资格十道图等前件格文本朝创立简制奸滥伦叙官资颇谓精详久同遵守自乱离之後巧伪滋多兼同光元年八月车驾在东京权判南曹工部员外郎卢重本司起请一卷盖以兴复之始务切怀来凡有条流多失根本以至冬集起选人并南郊行事官及倍位宗子共一千三百馀人铨曹检勘之时互相援引去留之际不绝争论。若有依违必长讹滥望差权判尚书省铨左丞崔沂吏部侍郎崔贻孙给事中郑韬光李光序吏部员外郎卢损等同详定旧长定格循资格十道图务令简要可久施行从之。
    九月侍中郭崇韬奏臣伏见今年三铨选人并行事官等内有冒名入仕假荫发身或卜祝之徒工商之类既淄渑之一乱谅玉石之宁分盖以伪朝已来蠹政斯久猾吏承宽而得计非才行货以自媒上下相蒙薰莸同器遂使寒素者多遭排斥廉介者翻至湮沉不唯显紊於官箴抑亦颇伤於治本近以注拟之後送省之间引验而已有异同僭滥而果招论讼将敷至化须塞亻幸门臣欲请别降条流特行革许其潜相觉察互有告陈。若真伪之能分即赏罚之必举应见注授官员等内有自无出身入仕买觅鬼名告赤及将骨肉文书楷改名姓或历任不足妄称失坠押彼公凭或假人荫绪托形势论嘱安排参选所司随例注官者如有人陈论勘鞫不虚者元论事人特议超奖如未合格人或无名放者便承伪滥人所授官资其所犯人下所司简格处分如同保人知保内有冒名滥进之谋亦许陈首。若递相盖藏被别人论告并当放其铨司阙头人吏如被形势迫胁主张逾滥选人及自己不公亦许陈首并与放罪。若被人论告当行朝典兼恐见任官及诸道选人身死多有不肖子孙将出身历任告赤货卖与人自今後仰所在身死之处并须申报本州令录事参军於告敕上分明书身死月日却分付子孙兼每年南曹及三铨停滞多及周岁致选人广作京债经费倍多致其到官必不廉慎此後至春来并须公事了绝。若更逗留当加责罚所有惧罪逃移者仰所司具录名姓申奏请终身勿齿兼牒本贯州县各令知悉或有条流未尽处仰所司简长定格别具条奏从之铨综之司伪滥斯久识者皆知不可承前未能卒除及崇韬条奏之後澄汰甚严或放弃田闾毁抹告赤者十七八矣。（议者以为惟新之始品物咸亨条奏诸蠹众怨大作怒其苛察之甚）。
    三年八月敕诸司人吏授官从来只系劳考年满赴选方许离司近日已来颇隳条制到司曾无考课公事尚未谙详便求荐论深为侥亻幸遂使故事都失盖繇旧人不存岂唯劳逸之罔均兼致司局之旷败自今年除劳考满三铨注官即许赴任非时不得奏荐如有注掌难重劳绩可称许本司奏闻当与减选或是显然事迹在司年深齿祗役不任即许解职赴任馀切依格条处分。
    四年二月左拾遗李慎仪吏部员外王松上表云：诸道州县皆是摄官诛剥生灵渐不存济此盖郭崇韬在中书日未详本朝故事妄被人献疑点简选曹曲生异议行矫枉过直之道成欲益反损之文其选人凡关一事阙违并是有涉逾滥或告赤欠少或文字参差保内一人不来五保皆须并废文书一纸有误数任皆不勘详。且自天下乱离将五十载无人不遇兵革无处不遭焚烧性命脱免者尚或甚稀文书保全者固应极少其年选人及行事官一千三百馀员得官者绝及数十皆以逾滥为名尽被焚毁弃逐遂令选人或毙踣於旅店或号哭於行途万口一词同为怨酷臣等顷曾商议坚确不以至二年已来选人不敢赴集铨曹无人可注中书无人可除去年阙近二年授官不及六十乃致诸道皆是摄官朝廷之恩泽不行缙绅之禄秩皆废衔冤负屈不敢申陈列局分曹莫非侥亻幸。且摄官只自州府多因贿赂而行朝廷不知姓名所司不考课绩皆无拘束得恣贪残及有罪名。又不申奏互相掩蔽无迹追寻遂使人户流移州县贫困日甚一日为弊转多。若不直具奏闻别为条例不惟难息时病兼。且益乱国章臣等商量伏请特降敕文宣布远迩明言往年制置不自於宸衷此日焦劳特颁於睿虑兼以选曹公事情伪极多中书条疏亦恐未尽望以中书所条件及王松等所论事节并与新定选格有轻重未尽处并委铨曹子细点简酌量但可以去其逾滥革彼弊讹不失本来曹永例者务在酌中以为定制别具起请诸条从之。
    二月敕三川泾凤秦陇等州县官员数目极多其上佐官自少尹已下依本朝旧制各具见任员阙申奏其州判司准近制置录事参军司尸司法参军各一员县置县令主簿各一员馀并停其出替选任一准三铨常式。
    明宗天成元年四月制曰：力学登第承荫出身或欠文书浸成逾滥先遭抹毁几至调选无人州县多是摄官为弊滋甚宜令三铨别为启请止除伪滥馀复旧规。
    七月枢密使宣旨使府判官州县官告敕此後宜据道数进纳仍令祗候宣赐者中书奏往例朝廷命官除将相外并不赐官告因伪朝条流凡准宣授官即特恩赐今使府判官皆许本道奏请或闻多在京师至於令录悉是放敕後本官自於吏部出给告赤中书不更管系今。若为点简所授官吏器能欲令亲承圣泽臣等商量自两使判官州县令录在京除授者即望令於内殿谢官便辞赴任不便进纳官告其判司主簿已下极是卑秩不合更许朝对敕下後望准旧例处分从之。
    八月敕中书先条奏州县令录正衙後合赴内殿谢辞者如令录是除授者宜令给事中引对如是旨授准旧例委三铨尚书侍郎各自引对仍须前一日ト门进状敕朕以方平区宇念切蒸黎顷当灾歉之馀未绝疮痍之苦缅惟邦本实系官常苟未致於雍熙则莫宁於宵旰必在委於良吏付以亲人傥纵因循转成劳扰先朝以选门兴讼剥放极多近年以来铨注无几遂致诸道州县悉是摄官既无考课之规岂守廉勤之节而况多因荐苟犭旬颜情替罢不常送迎为弊残民害物以日系时言念所深焦劳何已宜令三京及诸道州府据见任摄官如未有正官到间。且差月日录名申奏如已後或为公事及月限已满要行替换即须具因繇并选差摄官自来历任姓名闻奏责免无故频有替换如有内外臣僚取行荐并不得应副傥闻违越当举宪章。
    二年正月吏部郎中孔邈奏近见选人，或以志在循陔难违色养，或以家同悬磬不办衣裳致违调选之期遂遇废沉之例臣愚伏请自天成元年已前有出身分明者悉许注拟况三蜀之内员阙极多俾出自於朝恩免使希於假摄。
    三月铨司奏据南曹放选人累经铨及经中书门下论接准堂判具新旧过格年限分析申上者伏以选人或有出身或因除授各拘上例方赴调集多因远地兵戈兼以私门事故遂致过格固非愿为新条标在七年旧格容於千载臣等参详其选人过格年限伏请。且依旧格不问破优停集除本选数过格。
    十年外不在赴集之限奏敕宜依十月制曰：抡选之道虽在精研调集之劳颇闻艰苦应选人内有过格年深无门参选纵有材器难遂进趋宜令三铨磨勘行止实曾兵戈阻隔即与今年冬集判成选人例量材注官如或诈称不在此限。
    十二月中书门下条流应诸道选人等其中有过格年深无门参选者准天成二年十月二十三日德音并委吏部南曹磨勘如实曾阻兵戈者许令注拟如或诈称不在此限者凡是选人专思合格不肯固逾选限自滞身名纵阻干戈须在州县应有过格人仰吏部南曹子细磨勘曾阻兵戈州府去处或曾假摄即有随处文牒一一指实即便送铨司亦须详先授告身摄牒及审验年貌方可注拟三铨注拟自有常规从前或有宰臣占著好州县员阙不令铨曹注授今年应是员阙并送曹铨候移省之时。若有好阙尚在必议勘寻其请及受嘱人等当行黜责选人之内族类甚多经任之中资考备在应南曹判成人等仰三铨各据逐人出身入仕文书一一比验年貌灼然不谬方与注官据长定格选人中有隐忧者殿五选伏以人伦之贵孝道为先既有负於尊亲定不公於州县有伤风教须峻条章自今後诸色官员内有隐忧冒荣者勘责不虚终身不齿所有入仕已来告敕并封付所司焚毁奏敕宜依。
    三年正月吏部格式司状申当司先准敕及堂帖指挥应焚毁告身勘同人及失坠文书等臣伏请重给告身令先与简敕甲如无敕甲可简即仰取同敕甲人告身勘验同即与出给。若是本朝授官及同光元年後授勘简同即重与告身如是伪朝授官勘简不虚即与出给公验便同告身例处分者伏以再给文书实为难事有司点简务在周防当司近曾申堂请以合准指挥出给告身公验旋具选人出身历任行止牒甲库永为应验证明奉判准申者其所追取到选人授官敕甲或同甲敕告身勘验既同须准前指挥出给见有敕甲者便须注出重给事繇年月日。若不注破虑恐选人却将失坠告身参选刺验敕甲既同文书浩大所司难为一一点简如是引验同敕甲之人告身出给佗後却将失坠文书选时甲库。又无凭应验其同敕甲人告身欲於後面连粘纸亦须使印批注仍牒报南曹要凭将来简勘者奉敕宜依所申仍具已出给告身公验人数姓名开奏将来更有合给者旋具申奏。
    五月二十一日敕先准同光三年十二月二十五日敕北京及河北诸道摄官内有御署一任简牒分明前衔先有正官告敕者便与据正官资叙依资授一任官其无正官告敕者与授黄衣初任者其两任三任已上简牒分明兼有正官告敕者与超资授一任官其无正官告敕只有两任三任简牒者与授从黄衣第二任官各令取近罢摄任处州府文解便许非时赴选者前件摄官等当任使之际共副忧勤及开泰之期岂宜降凡有先皇帝御署兼朕署摄简牒每一任同一任正官赴选日依资注拟宜令北京及河北诸道州府知悉馀准元敕处分。
    是月中书条奏在朝庶官有故停官者时日稍多即却与前官百司人吏合格者并从选未合格者逐司以年劳奏荐只与勒留官凡百司长官月限将满及已有人替不得奏荐人使改补职次诸道荐人总与不可全阻。又难今後诸道节度使每年许荐二人带使相者许荐三人团练防御使各一人节度观察判官并留旨授书记已下即随府议者以为百司人吏只以年劳方得赴选今许非时荐劳以勒留官为特恩即合格之日。又何为劳考哉！虽使其司长将满其奈教猱升木何此欲止之而反启之藩侯举知俾资共理苟得其人多亦何害如非其人患及黎庶。又何以名器犭旬诸侯之请而使宾佐即虑难守苟能守之即有知人之益矣。
    是月诏州县官以三十月为考限刺史以二十五月为限以到任日为始。
    七月中书舍人卢詹上言曰：一同分土五等命官所以字彼黎民司其舆赋至於田租桑税夏敛秋徵或旨限不愆或简量增羡殊非异政乃是常程窃见诸州频奏县令多以税输办集便作功劳诸道才有表章朝廷已行恩命。且徵科是县令之职分不过合望於甄酬。若一年两度转迁则三载六阶级并加宠渥虑失规程伏乞止绝荐论但稽课最即铨司黜陟自有等差贵塞亻幸门以循旧制奉敕卢詹职居近侍恳述大纲案州县之规程重国家之恩命既为允当须示听从。
    八月癸未中书舍人刘赞请令选人准旧制试判从之。
    九月右谏议大夫张延雍请令南曹引验选人正身校其年貌从之。
    十一月敕礼部员外和凝奏应补赍郎并须引验正身以戒冒名凡使荫者云：一任官得补一人今後改官顿转品者即可如无嫡子即许以亲侄继院并念书十卷试可则补。
    是月吏部郎中何泽以流外官只考劳乞不试书判从之。
    十二月敕选门官吏讹滥者多自今後并令各录三代家状乡里骨肉在朝亲情先於曹印署纳吏部中书门下三库各一本候得判印状即许所司给付新签告兼本任官处及乡里亦具一本纳送州县。
    四年正月大理寺奏近为陵令虚称试衔简法以诈假论。又据长定格选人无出身未曾任正员官使虚衔散试官奏授正员官及权知权判等官未得资日以诸事故解官并立选集限敕旨居官之荣其求甚重试摄之任所得非轻徐究根源亦阙治道自乱离已来天下州府例是摄官皆给试衔或因勘穷便关诈假法中书虽则不可选条内其奈不无爰当大定之期宜示惟新之道已前或有称试衔者一切不问此後并宜禁止。
    五月诏曰：凡在禄仕固有规程发身必藉於器能在任须彰於劳考否臧斯异黜陟并行朕自统寰区务均渥泽淹滞者皆期振举勤恪者亦议旌酬既开进取之门遂有躁求之众，或不守选限捷路希恩或纟罢官资奔波取事侵有数之员阙屈无媒之选人以此比方宜各条理自今後应前资官有出身及两除官并可依常调赴选兼有庄宗并朕御署亦可准近敕赴选其一任除官未入选绪。若无定制难以进身宜约所守官资序高低许令同有出身人合格年限求官赴京日仍须本道申送则与除第二任官两除後便准常调选人例如此则事有区分人无奔竞如藉才器非时擢不在此限。
    九月中书门下奏来年二月南郊大理应诸司寺监合行事官伏以明德惟馨冀神灵之昭鉴作事谋始庶王道之和平前件将来行事官等既预严希г圣泽先宜条贯免忤拟伦应合差行事官但是前资并及第黄衣及三司徵科勒留官充仍逐司寺监先引验历任告身分明则得差补。若失坠文书则须得本处当时公验不得凭诸处所给凭繇如是州县官须见四道五道已上历摄文牒皆是节察及直属京防御团练使差署乃点勘逐任年月远近曾亲公事及得替因繇不是虚牒则得收补其逐司合差职员官吏须是已经附奏者充不得临时旋出虚牒将来所司磨勘如不依元指挥公然颜情互容谬妄其逐司官吏并本人并当勘责各行严断从之（初同光二年郊天诸寺监行事官千馀人不先引验，或以货赂收补及行事毕铨注覆奏率皆伪滥无凭时枢密使郭崇韬在中书宰臣豆卢革韦说等共议惩革奏请焚毁涂抹其告敕伪滥者五百人一时逃窜其文书不足者久驻京师终无所得皆相率恸哭而去士人侧目以崇韬为词然所行虽正失於不先定格式引验俾仕进者真伪自判也。今宰臣所奏既行议者以为宜之）。
    十月诏曰：本朝一统之时除岭南黔中去京地远三年一降选补使号为南选外其馀诸道及京有司诸色选人每年动及数千分在三铨尚书繁重近代选人每年不过数百何必以一司公事作三处官方况有格条各作资考兼。又明行敕命务绝阿私宜新公共之规俾慎官常之要其诸道选人宜令三铨官员都在省署子细磨勘无违碍後即据格同商量注拟连署申奏仍不得踵前於私第注官如此则人吏易可整齐公事亦无迟滞者。
    十一月敕应诸道见任州县官司在任之时。若时违犯本道非时冲替宜却勒赴任考满即罢其本判官当行责罚（时藩镇帅臣不识国体妄罢邑宰欲署其假官朝廷知之故有是命也。）。
    十二月戊戌敕其自陈状乞除官者所赐告身并系特恩虽旧例令本官自出价钱虑不迨者稍难送纳兼知本司人吏以此为名接便更致邀颉於官估绫罗纸价外广索价数力及者随时应副阙乏者须至淹延今後应是官告除准宣官破外其过伏乞除官并追封追赠叙封进封官告及举人冬集绫罗纸缥轴锦袋等宜令并与官破仍勒各随色样尺寸如法装修疾速书写印署进纳。
    是月己酉敕应诸道州府令录等官告敕牒元是中书进纳入内令阁门宣赐其判司主簿官告旧是所司发遣受恩命後赴本任地里远近各有程限比候进纳恐有停滞沉缓纸缥轴价钱近已官破今後所除州县官告身敕牒宜令中书门下指挥不要进纳并委宰臣当面给付贵无留滞兼免住京破费。
    是月敕应三铨公事宜准近敕指挥仍只使吏部尚书印其东铨印并封宜付中书门下封送礼部权收管讫申奏。
    ●卷六百三十三
    ○铨选部　条制第五
    後唐长兴元年三月敕凡是选人皆有资考每至赴调必验文书，或不具全多称失坠将明本末须示规程其判成诸色选人黄甲下後将历任文书告敕连粘宜令南曹逐缝使印都於後面粘纸具前後历任文书都计多少纸数具年月日判成授某官惧其分假於人故也。又中书奏吏部流内铨诸色选人所试判两节欲悉定其等第久优者超一资其次者依资。又次者以同类道理全疏者於同类中人户少处注拟从之。
    五月制曰：获遇拜郊远来行事既施微效宜被优恩欠一选者宜令待阙欠两选者减一选欠三选四选者减两选欠五选六选者减三选欠七选八选者减四选欠九选已上者减五选三司勒停官显有过遂当停替不逢大礼终是弃人仍令所司以罢官即选赴常调如是今年合格者许令待阙注拟仍委吏部南曹依元简勘事节合减选数给付牒知。
    是月。又敕凡命职官只凭告敕条流虽切谬滥不无况来自群方固非遍识除因章露始见罪尤先皇帝临御之初郭崇韬制置甚切虽加峻法尚有讹风诚由本朝多事已来伪室偷安之际皆随往制莫识严规秩高者以荫绪假人广求财货吏狡者以贪忄林得志不顾宪章遂致传授身名分张告敕勘初任则多称失坠论资考则只有公凭前後相蒙真伪莫辨。若不特行革无由永绝根源宜令自此应除授选授州县官引验磨勘须召有官三人保非谬妄则奏拟仍於告身内竖出保官姓名据本官所通三代名衔有出身无出身历任告敕文书并逐任考数。若是本朝及伪朝所受者并只於将来新告身内一一收竖其文书纳留不再给付如自中兴已来历任待受新命後都粘连缴尾具道数委吏部使印背缝郎官於状尾押署给付或有失坠即须於所失处州县投状具三代名讳及出身历任请公凭赴京勘会甲库同即重与出给如公然拆破印缝不计与人不与人将来求事并令焚毁其人当行极典自兹凡受新命并依此例施行其见任内外文武朝臣及诸司职守诸道州府判官并军州职员有曾为州县官及曾改名所受本朝及伪署官告敕牒历任文书亦并须送纳入官只以中兴已来文书叙理其见任州县官及诸色前资官守选官等所历任文书亦仰速便送纳委所司点勘无违碍则准前收竖给与公凭任赴将来求事参选其秦王茂贞墨制官员并须得本道识认具历任申奏所司简勘不虚亦给与公凭将来隆资受官所贵凡是身名免有混杂仍限一周年内改正了绝其兴元已西应曾受伪蜀官员缘地里遥远许敕到後一周年为限仍各於本罢任处州府投状具三代名讳出身历任一一分析申奏到日点勘准前指挥如出限外纵有申送到文书并不叙理兼诸道亦不得以此身名奏荐如违罪在本判官其本人别行严断庶得新恩迥异旧弊永除表为君一统之基塞入仕多端之亻幸仍付所司。
  </div>
  <div class="pagination">
   <a href="册府元龟_page446.html">
    上一页
   </a>
   <span>
    ...
   </span>
   <a href="册府元龟_page442.html">
    442
   </a>
   <a href="册府元龟_page443.html">
    443
   </a>
   <a href="册府元龟_page444.html">
    444
   </a>
   <a href="册府元龟_page445.html">
    445
   </a>
   <a href="册府元龟_page446.html">
    446
   </a>
   <span class="current-page">
    447
   </span>
   <a href="册府元龟_page448.html">
    448
   </a>
   <a href="册府元龟_page449.html">
    449
   </a>
   <a href="册府元龟_page450.html">
    450
   </a>
   <a href="册府元龟_page451.html">
    451
   </a>
   <a href="册府元龟_page452.html">
    452
   </a>
   <span>
    ...
   </span>
   <a href="册府元龟_page448.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
