<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 496 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 496 页/共 1019 页</h1>
    <div class="content">　　后祖【左传郑公子忽如陈逆妇妫辛亥以妫氏归甲寅入于郑陈鍼送女先配而丨丨鍼子曰是不为夫妇诬其祖矣非礼也何以能肓　公羊大事扵太庙跻僖公传跻者何升也何言乎升僖公讥何讥尔逆祀也其逆祀奈何先祢而丨丨也注传曰丨丨者僖公以臣继闵公犹子继父故闵公于文公亦犹祖也　徐晋卿春秋经传类对赋妇姜贵聘而贱逆郑忽先配而丨丨】
　　后父【唐书安禄山传时杨贵妃有宠禄山请为妃养儿帝许之其拜必先妃后帝帝怪之答曰蕃人先母丨丨帝大悦】
　　后母【史记平津侯传公孙年四十余乃学春秋杂説养丨丨孝谨　后汉书鲍永传永少有志操习欧阳尚书事丨丨至孝妻尝于母前叱狗而永即去之诗説小弁尹伯竒为丨丨所谮而出其邻大夫作此诗以讽其父吉甫也　阮瑀驾出北郭门行亲母舍我殁丨丨憎孤儿】
　　后夫【顔氏家训见前夫下　又易比彖不宁方来丨丨凶　又彖传丨丨凶其道穷也　何承天鼓吹铙歌归徳戒丨丨贾勇尚先呜　呉莱题袁子仁所藏巴船出峡图诗见前夫下】
　　后妻【顔氏家训后汉书曰安帝时汝南薛包字孟尝好学笃行防母以至孝闻及父娶丨丨而憎包分出之包日夜号泣不能去至被殴杖不得已庐于舍外旦入而洒扫父怒又逐之乃庐扵里门昏晨不废积歳余父母慙而还之　云笈七籖马敬宣者懐州武陟人妻亡有二男一女亦皆幼小丨丨姓谢前室儿女多被抑挫衣食不足鞭楚异常因夜作煎饼前室女方七嵗饥甚窃而食之谢氏候敬宣不在以热火筯刺其手掌不经旬女乃致死数日谢亦无疾而卒三日却活敬宣问其所见之事曰汝前妻诉我为火筯之事冥司罚受烂足之报敬宣遂看之足已烂矣】
　　后妇【襄阳耆旧传汉末诸蔡最盛蔡讽姊适太尉张温长女为黄承彦妻小女为刘景升丨丨】后娶【顔氏家训有丨丨篇】
　　后兄【晋书贺循传见上继下】
　　后弟【夏侯歌见前兄下】
　　后儿【后汉书华佗传有李将军者妻病呼佗视脉佗曰伤身而胎不去将军言间实伤身胎已去矣佗曰按脉胎未去也将军以为不然妻稍差百余日复动更呼佗佗曰脉理如前是两胎先生者去血多故丨丨不得出也胎既已死血脉不复归必燥着母眷乃为下针并令进汤妇因欲产而不通佗曰使胎枯燥势不自生使人探之果得死胎人形可识但其色已黒】
　　后照【山海经太皥生咸鸟咸鸟生乘厘生丨丨后照是始为巴人】
　　后壻【宋书五行志晋惠帝世梁国女子许嫁已受礼聘寻而其夫戍长安经年不归女家更以适人女不乐行其父母逼强不得已而去寻得病亡后其夫还问女所在其家具説之其夫经至女墓不胜哀情更发冡开棺女遂活因与俱归丨丨闻之诣官争之所在不能决袐书郎王导议曰此是非常事不得以常理防之宜还前夫朝廷从其议】
　　后生【诗夀考且宁以保我丨丨　论语丨丨可畏焉知来者之不如今也　晋书王导传时军旅不息学校未修导上书曰先进忘揖譲之容丨丨惟金鼓是闻干戈日寻爼豆不设先王之道弥逺华伪之俗遂滋非所以端本靖末之谓也　宋书礼志见前美下　南史顔延之传延之每轻汤惠休谓人曰休上人制作委巷间歌谣耳方当误丨丨　唐书韦嗣立传贵阀丨丨以幸升寒族平流以替业去　又李邕传始邕早有名重义爱士久斥外不与士大夫接既入朝人间传其眉目瓌异至阡陌聚观丨丨望风内谒门巷填隘　书品施吴邺下丨丨同年拔萃按谓施方防吴休尚　陆机叹逝赋托末契扵丨丨余将老而为客　智恺临终诗遗文空满笥徒然昧丨丨　竺僧度答苕华诗今世虽云乐当奈丨丨何　李白上李邕诗尼父犹能畏丨丨丈夫未可轻年少　杜甫絶句今人嗤防流传赋不觉前贤畏丨丨　又上水遣懐诗丨丨血气豪举动见老丑　又同元使君舂陵行见前圣下　韦应物简陟巡建三甥诗忽羡丨丨连榻话独依寒烛一斋空　钱起送郑巨及第后归觐诗别赠难为此衰年畏丨丨　刘禹锡与歌者米嘉荣诗近来时世轻先辈好染髭防事丨丨　髙骈寄鄠杜李遂良处士诗见前辈下　齐已詶西川楚峦上人卷诗见前习下　苏轼送贾讷倅眉诗我老不堪歌乐职丨丨试觅子渊才　又公羊纪季以酅入于齐传请后五庙以存姑姊妹注男谓女先生为姊丨丨为妹父之姊妹为姑　又易系辞传生生之谓易疏正义曰生生不絶之辞隂阳变转丨丨次扵前生是万物恒生谓之易也前后之生变化改易生必有死易主劝戒奬人为善故云生不云死也　又孙子若交军扵斥泽之中必依水草而背众树此处斥泽之军也平陆处易右背髙前死丨丨此处平陆之军也】后来【易比彖辞后夫凶疏后夫凶者夫语辞也亲比贵速若及早而来人皆亲已故在先者吉若在后而至者人或疎已亲比不成故后夫凶或以夫为丈夫谓丨丨之人也　汉书汲黯传陛下用羣臣如积薪耳丨丨者居上　晋书郭舒传舒字雅行幼请其母从师歳余便归粗识大义咸称舒当为丨丨之秀终成国器又王忱传尝造其舅范与张元相遇使与元语元正坐敛袵待其所发忱竟不与言元失望便去譲忱曰张元吴中之秀何不与语忱笑曰张祖希欲相识自可见诣谓曰卿风流隽望真丨丨之秀　齐书杜栖传中书郎周颙与京产书曰贤子学业清标丨丨之秀宋史河渠志建中靖国元年春尚书省言自去夏苏村涨水丨丨全河漫流今已髙三四尺宜立西堤楚辞路险难兮独丨丨　刘三吾野荘赋邈髙风扵异乡之丨丨慨废兴扵崇冈之一睇　江总宛转歌不惜独眠前下钓欲许便作丨丨薪　杜甫丽人行丨丨鞍马何逡巡当轩下马入锦茵　又泥功山诗寄语北来人丨丨莫悤悤　綦母潜祗园寺诗见前愿下　陈陶赠福建桂常侍诗丨丨台席更何人都防朝天拜近臣拾得诗丨丨出家者多縁无业次　欧阳修赠王介甫诗老去自怜心尚在丨丨谁与子争先　杨万里分宜逆旅逢同郡客子诗未问丨丨相忆否其如临别不胜情　又作徕汉书杜钦传男子五十好色未衰妇人四十容貌改前以改前之容侍扵未衰之年而不以礼为制则其原不可救而丨丨异态丨丨异态则正后自疑而支庶有闲适之心】
　　后进【论语丨丨扵礼乐君子也疏丨丨扵礼乐君子也者丨丨谓丨辈仕丨之人也准于礼乐能因时损益与礼乐俱得时之中故曰君子之人也　汉书何武传九江太守戴圣礼经号小戴者也行治多不法前刺史以其大儒优容之及武为刺史行部録囚徒有所举以属郡圣曰丨丨生何知乃欲乱人治皆无所决武使从事廉得其罪圣惧自免注师古曰言武仕学未久故谓之丨丨生也　又陈遵传遵少孤与张竦伯松俱为京兆史竦博学通逹以亷俭自守而遵放纵不拘操行虽异然相亲友哀帝之末俱著名字为丨丨冠注如淳曰为丨丨人士之冠者也　后汉书孔融传性寛容少忌好士喜诱益丨丨　晋书裴秀传秀少好学有风操时人为之语曰丨丨领袖有裴秀　又山简传疏曰陛下初临万国人思尽诚每扵聼政之日命公卿大臣先议选举各言所言丨丨儁才乡邑尤异才堪任用者皆以名奏主者随缺先叙是爵人扵朝与众共之之义也朝廷从之　宋书张畅传畅少与从兄敷演敬齐名为丨丨之秀　南史梁武帝纪见中间下　又刘孝绰传孝绰辞藻为丨丨所宗　宋史李沆传沆弟维博学少以文章知名性寛厚奬借丨丨　世説李元礼髙自标特丨丨之士有升其堂者皆以为登龙门　应璩与侍郎曹长思书王肃以宿德显授何曽以丨丨见拔　沈约报王筠书含咀之间倐焉疲暮不及丨丨诚非一人任昉为萧扬州作荐士表辉映先达领袖丨丨　梁武帝赐谢览王暕诗双文既丨丨二少实名家　骆賔王乆戍边城有懐京邑诗见前驱下　皎然和顔使君真卿修韵海毕防诸文士东堂重校诗外学宗硕儒防焉从丨丨　王禹偁前赋村居杂兴长男嘉祐读杜工部集见语意颇有相类者予喜而作聊以自贺诗见前身下】
　　后軰【论语疏见上　旧唐书刘禹锡传王叔文扵东宫用事丨丨务进多附丽之禹锡尤为叔文知奬又卢钧传钧践歴中外事功益荗丨丨子弟多至台司至是急徴谓当辅弼虽居端揆心殊失望　潜夫论俗士浅短急扵目前见赴有益则先至顾无用则丨丨全唐诗话使前贤失歩丨丨却立　蔡邕陈政要七事疏前至得拜丨丨被遗　晁补之亳州上李中书启以主张吾道之公有识拔丨丨之誉　孟浩然陪卢明府泛舟回作文章推丨丨风雅頽波　杜甫诗词华倾丨丨风雅蔼孤骞　许浑赠桐庐房明府先辈诗下书功无丨丨卷中文字掩前贤　韩翃送夏侯校书归上都诗丨丨传佳句髙流爱美名　曹松赠镜湖处士方干诗丨丨难为措机杼先生织字得龙梭　章孝标初及第归酬孟元诩见赠诗未有片言惊丨丨不无慙色见同人　欧阳修诗作诗三十年视我犹丨丨　王庭珪次韵李宜仲见懐朱崖夜郎二逐客诗不因贵贱识交情此叚当令丨丨倾】
　　后世【易系辞传上古穴居而野处丨丨圣人易之以宫室上栋下宇以待风雨盖取诸大壮　中庸索隐行怪丨丨有述焉吾弗为之矣　孝经立身行道扬名扵丨丨以显父母孝之终也　孟子苟为善丨丨子孙必有王者矣　又舜为法扵天下可传扵丨丨我犹未免为乡人也是则可忧也忧之如何如舜而已矣　史记秦始皇纪大义休明垂扵丨丨顺承勿革　又管蔡世家伯邑考其后不知所封武王发其后为周有本纪言管叔鲜作乱诛死无后周公旦其后为鲁有世家言蔡叔度其后为蔡有世家言曺叔振铎其后为曺有世家言成叔武其丨丨无所见霍叔处其后晋献公时灭霍康叔其后为卫有世家言冉季载其丨丨无所见又陈杞世家賛太史公曰舜之徳可谓至矣禅位扵夏而丨丨血食者歴三代及楚灭陈而田常得政扵齐卒为建国百世不絶苗裔兹兹有土者不乏焉　汉书鼂错传百姓和亲国家安寕名位不失施及丨丨　又董仲舒传至扵宣王思昔先王之徳兴补明文武之功业周道粲然复兴诗人美之而作上天佑之为生贤佐丨丨称诵至今不絶此夙夜不觧行善之所致也又司马迁传是歳天子始建汉家之封而太史公畱周南不得与从事发愤且卒而子迁适反见父于河雒之间太史公执迁手而泣曰予先周室之太史也自上世尝显功名虞夏典天官事丨丨中弃絶于予乎汝复为太史则续吾祖矣　唐书符令奇传令奇密语子璘曰吾阅世事多矣自安史干纪无噍类吾观田氏覆亡无时汝能委质朝廷为唐忠臣吾亦名扬丨丨矣　宋史林逋传逋喜为诗多竒句既就藁辄随弃之或谓何不録以示丨丨逋曰吾方晦迹林壑且不欲以诗名一时况丨丨乎　法言或问孔子知道之不用也则载而恶之乎曰之丨丨君子　水经注孔庙即夫子之故宅也宅大一顷所居之堂丨丨以为庙　南土謡丨丨无叛由杜翁孰识智名与勇功　陶潜咏荆轲诗心知去不归且有丨丨名　陆蒙早春书事诗积此风流事争无丨丨名　赵秉文抹里湛酒诗见中州下　方夔和府尹虚谷先生诗丨丨岂无青史笔浮生那欠赤泉侯】
　　后朝【隋书李徳林传唯可二代相渉两史并书必不得以丨丨创业之迹防入前史】
　　后代【周礼大司乐乃分乐而序之疏见前代下　又正义序初尧天官为稷又云帝曰契百姓不亲汝作司徒又云帝曰咎繇汝作士此三官是尧时事舜因禹譲述其前功下文云舜命伯夷为秩宗舜时官也以先后参之唯无夏官之名以余官纪之夏传云司马在前又丨丨况之则羲叔为夏官是司马也故分命仲叔注云官名盖春为秩宗夏为司马秋为士冬为共工通稷与司徒是六官之名见也　晋书宣帝纪制虽自隐当年而终见嗤丨丨　又元帝纪前世之不忘丨丨之元龟也　宋书礼志上古圣王采椽不斲斲之则惧刻桷雕楹莫知其限也哲人县鉴微逺杜渐防萌知采椽不惬丨丨之心不斲不为将来之用故加朱施漆以传厥后散木凡材皆可入用　南史陶潜传自以曽祖晋世宰辅耻复屈身丨丨自宋武帝王业渐隆不复肯仕梁武帝荅陶景论书书正足见嗤于当今贻笑扵丨丨　韩愈论佛骨表乞以此骨付之有司投之水火永絶根本防天下之疑絶丨丨之惑　李德裕幽州纪圣功碑巍乎成功辉煌丨丨宜刻金石以扬鸿休　杜甫送卢侍御防韦尚书灵榇归上都诗见前王下　杜牧啇山富水驿诗当时物议朱云小丨丨声华白日悬陆龟蒙对酒诗见前贤下　齐已谢荆幕孙郎中见示乐府诗谁言丨丨无髙手夺得秦皇鞭鬼鞭　又萤诗丨丨儒生嬾收拾夜深飞过读书帷　曽巩过髙士坊诗斯文未丧如由我丨丨当知李仲元】
　　后裔【书微子之命功加于时徳垂丨丨　诗小序斯千宣王考室也疏首章言天下亲富二章乃作之三章言作之攻坚四章言得其形制五章言庭室寛明六章乃言考之也既考之后居而寝宿下至九章言其梦得吉祥生育男女贵为王公庆流丨丨因考室而得然故考室可以兼之也　晋书刘颂传伏见诏书开唘土宇以支百世封建戚属咸出之藩岂夫不懐公理然也树国全制始成扵今超秦汉魏氏之局节绍五帝三王之絶迹功被无外光流丨丨巍巍盛美三五之君殆有慙徳　又慕容徳载记昔窦融以河西归汉荣被于丨丨彭宠盗逆渔阳身死于奴仆　魏书礼志昔司马懿立功扵魏为晋太祖及至子晋公昭乃立五庙亦祀四世止扵髙祖太祖之位虚俟宣文待其丨丨数满乃止郭璞山海经序疏其壅阂辟其茀芜夏后之迹靡刋于将来八荒之事有闻于丨丨不亦可乎　封演魏州开元寺新建三门楼碑且长享百禄庆流丨丨　周必大跋皇祐朝贤送张肃诗卷蓄其余泽敷遗丨丨张九龄酬周判官见贻诗隂庆荷先德素风慙丨丨】后祀【杜甫别张十三建封诗宗臣则庙食丨丨何疎芜】
　　后叶【晋书刘波传臣闻天地以济为仁君道以惠下为德是以禹汤有身勤之绩唐虞有在予之诰用能惠被苍生勲流丨丨】
　　后嗣【左传防而列奸何以示丨丨　周语宣王既防南国之师乃料民扵大原仲山父谏曰民不可料也且无故而料天之所恶也害扵政而妨于丨丨　宋书礼志丨丨万一有由诸侯入奉大统则当明为人后之义敢为佞邪导防君上妄建非正之号谓考为皇称妣为后则股肱大臣诛之无赦　云笈七籖许先生者名映丹阳句容人也七世祖许子阿生有阴徳福润流洒钟于丨丨　陆机五等诸侯论国忧赖其释位主弱凭其翼戴及承微积敝王室遂卑犹保名位祚垂丨丨】
　　后昆【书仲虺之诰王懋昭大徳建中于民以义制事以礼制心垂裕丨丨　诗周南召南谱疏麟趾言公子之信厚驺虞叹国君之仁心自取兽名别为兴喻非叹瑞应与前篇共相终始但君子之道作事可法垂宪丨丨大师比之于末序者申明其意因言闗睢之应鹊巢之应耳　后汉书周举传昔在前世求贤如渴封墓轼闾以光贤哲故公叔见诔翁归述所以昭忠厉俗作范丨丨　晋书宗室传论谯闵沈雄壮勇作镇南服属奸回肆乱称兵内侮懐忠愤发建义湘川荆沔响应羣才致力虽元勲不立而诚节克彰垂裕丨丨奕世贞烈岂不休哉　宋书乐志以正徳为宣化之舞大豫为兴和之舞庶足以光表世烈悦被丨丨　又谢灵运传论见前秀下　齐书髙帝纪勋华风于上叶汉魏垂式于丨丨　云笈七籖其次以轩冕为得意功名为不朽悦色躭声丰衣厚味自谓封植为长防贻丨丨为逺图焉知盛必衰髙必危得必防成必亏守此用为深固置清虚于度外肯以恬知交养中和率性通眞为意乎逺扵仙道四也　傅亮为宋公修楚元王墓教素风道业作范丨丨　傅元征西将军登歌假哉皇祖绥予孙子燕及丨丨兹繁祉　任昉为王嫡子侍皇太子释奠宴诗乐正雅颂咸被丨丨　王维同卢拾遗过韦给事东山别业诗见前烈下　呉筠览古诗霍孟翼三后伊戚及丨丨】
　　后子【史记苏秦传初苏秦之燕贷百钱为资及得富贵以百金偿之徧报诸所尝见徳者其从者有一人独未得报乃前自言苏秦曰我非忘子子之与我之燕再三欲去我易水之上方是时我困故望子深是以丨丨子今亦得矣】
　　后已【易谦亨君子有终疏正义曰谦者屈躬下物光人丨丨以此待物则所在皆通故曰亨也　汉书文帝纪昔先王逺施不求其报望祀不祈其福右贤左戚先民丨丨至明之极也　宋书索虏传提呉楚之劲卒总八州之鋭士红旗綘天素甲夺日虎歩中原龙超河渚兴云散雨慰大旱之思吊民伐罪积丨丨之情　易林先人丨丨所愿必得】
　　后予【书仲虺之诰乃葛伯仇饷初征自葛东征西夷怨南征北狄怨曰奚独丨丨】
　　后我【孟子南面而征北狄怨东面而征西夷怨曰奚为丨丨】
　　后曹【汉书萧育传后为茂令防课育第六而漆令郭舜殿见责问育为之请扶风怒曰君课第六裁自脱何暇欲为左右言及罢出传召茂令诣丨丨注如淳曰贼曹决曹皆丨丨】
　　后丞【潘尼乘舆赋见左辅下】
　　后尹【唐书李叔明传见前尹下】
　　后使【汉书张骞传诸丨丨往者皆称博望侯以为质于外国外国由是信之】
　　后諌【宋史胡舜陟传祖宗法上殿班先台丨丨今台臣在谏官下有乖旧制自今台谏必同上殿以杂压为先后】
　　后侍【隋书礼仪志左右丨丨掌御寝北门之左右并银甲左执犀环右执兕环长刀左右骑侍立于寝之东西阶】
　　后从【通典隋与北齐及唐三师三少不必备唯其人太子岀则乘辂备仪以为丨丨　王褒九懐腾蛇兮丨丨飞駏兮歩旁白石郎曲见前导下】
　　后任【南史王华传文帝将入奉大统乃留华总丨丨　元史选举志见前任下】
　　后位【淮南子刃犯难而錞无患者何也以其托扵丨丨也　崔融代宰相上尊号表冕旒端拱既不获接景前行玉帛来朝又不获趋风丨丨】
　　后鎭【蜀志黄权先主将伐吴权谏曰呉人悍战又水军顺流进易退难臣请为先驱陛下宜为丨丨晋书宣帝纪诸葛亮寇天水围将军贾嗣魏平扵祁山天子曰西方有事非君莫可付者乃使帝西屯长安都督雍梁二州诸军事统车骑将军张郃等讨亮张郃劝帝分军住雍郿为丨丨帝曰料前军独当之者将军言是也若不能当而分为前后此楚之三军所以为黥布禽也遂进军渝麋】
　　后吏【尉缭子见前吏下】
　　后兵【梁简文帝泛舟游大江诗减灶驱前马衔枚进丨丨】
　　后胁【梦溪笔谈见前竿下】
　　后军【宋书文帝纪以丨丨参军徐遵之为兖州刺史又前废帝纪永光元年三月丙午以丨丨司马张牧为交州刺史　又礼志见中坚下　魏书萧道成传骏死子业以为丨丨将军直阁　北史薛琳附侯景曰今举兵极大万不一防卒难收敛不如分为二军相继而进前军若胜丨丨合力前军若败丨丨承之神武弗纳遂有沙苑之败　皮日休练渎诗艅艎六宫閙艨冲丨丨肃　张翥前出军诗丨丨细铠甲白羽攒鞲靫】后部【后汉书西域传自伊吾北通车师前部髙昌壁千二百里自髙昌壁北通丨丨金满城五百里　又见前部下　又永元三年复置戊巳校尉领兵五百人居车师前部髙昌壁又置戊部居车师丨丨城相去五百里　北史百济国传见上部下　唐书髙丽传见西部下　水经注地里风俗记曰千乘县西北五十里有大河河北有漯沃城故县也魏改为丨丨亭今俗遂名之曰右辅城　又魏书孝明帝纪以太师髙阳王雍为丞相加丨丨羽葆鼔吹班剑四十人】
　　后衞【元史百官志丨丨秩正三品至元十六年以侍卫亲军剏置掌宿卫扈从兼营屯田国有大事则调度之】
　　后劲【左传中权丨丨注中军制谋后以精兵为殿　王僧孺与何炯书不得奉板中涓预衣裳之防提戈丨丨厠龙豹之谋　徐陵司空章昭逺墓志公奉诏崇朝饮冰将力前茅丨丨歩骤奔驰仍向瓯闽殄其巢窟又牛上士狮子赋朝哺未食鼔髯奋力丨丨双瞚前张阔臆】
　　后拒【汉书西域传汉军正任文将兵屯玉门关为贰师丨丨　后汉书张宗为偏将军赤眉且至宗不惮为丨丨诸将服其勇　宋史呉璘见前阵下　又折克行大酋咩保吴良以万骑来蹑克行为丨丨度贼半度隘纵击大破之　骆賔王奏姚州破贼露布先登陷敌惟标大树之功丨丨乱行必致曲梁之罚　梁简文帝和武帝宴诗见前师下】
　　后屏【元史舆服志左前列建天下太平旗第一牙门旗第二每旗执者一人防者四人皆五色绯巾五色絁生色寳相花袍勒帛云头靴执人佩剑防人加弓矢丨丨五人执稍朱兜鍪朱甲云头靴】
　　后队【后汉书光武帝纪注见前队下　魏书明帝纪见前驱下　唐书魏元忠传凡人识不经逺皆言土蕃战前队尽丨丨方进甲坚骑多而山有氛瘴官军逺入前无所获不积谷数百万无大举之资　元史舆服志殳仗丨丨领军将军二人骑帅歩士凡五十人殳二十有五又二十有五错分左右服佩同前队　又二十八宿丨丨舍人二人四品服骑导领军将军二人骑分左右帅歩士百十有二人　又诸卫马丨丨舍人二人四品服骑导左右衞果毅都尉二人骑分左右帅衞士百五十有六人　李峤扈从还洛诗见前驱下】后冲【握奇经以天地前冲为虎翼天地丨丨为飞龙风为蛇蟠云为翔鸟】
　　后援【唐书髙宗纪干封元年六月壬寅髙丽泉南生请内附右骁衞大将军契苾何力为辽东安抚大使率兵援之左金吾衞将军厐同善营州都督髙偘为辽东道行军总管左武衞将军薛仁贵左监门衞将军李谨行为丨丨】
　　后系【晋书新蔡王腾传惠帝讨成都王颖六军败绩腾与安北将军王复共杀颖所署幽州刺史和演率众讨颖颖遣北中郎将王斌距战浚率鲜卑骑击斌腾为丨丨大破之　宋书索虏徳祖于城内穴城入七丈二道出城外又分作六道出虏阵后募敢死之士四百人参军范道基率二百人为前驱参军郭王符刘规等以二百人为丨丨出贼围外掩袭其后】
　　后伍【左传曼伯为右拒祭仲足为左拒原繁髙渠弥以中军奉公为鱼丽之陈先偏丨丨伍承弥缝注司马法车战二十五乘为偏以车居前以伍次之承偏之隙而弥缝阙漏也五人为伍此盖鱼丽陈法　李衞公问对唐太宗曰伍法有数家孰者为要李靖曰左氏云先偏丨丨司马法曰五人为伍尉缭子有束伍汉制有尺籍伍符诸家兵法惟伍法为要　徐晋卿春秋经传类对赋楚军右辕而左蓐郑师先偏而丨丨】后阵【陈同齐书孔稚珪传见前锋下　唐书吴武陵传见前锋下　宋史慕容徳丰雍熙四年使登莱阅强壮及还拜西上閤门使是冬出为定逺军钤辖命领丨丨中队别将万骑以御适害　张衡东京赋总轻武扵丨丨奏严鼓之嘈囐又后汉书崔骃传见上贤下】
　　后旅【易林辕折轮破马倚仆卧丨丨失宿右足跌踒】
　　后侣【陆龟蒙舴艋诗倚石迟丨丨徐挠供逺山】
　　后役【元史河渠志见前工下】
　　后徒【齐已吊双泉大师真塔诗丨丨逰礼者犹认指迷津】
　　后民【大学小人乐其乐而利其利朱注小人谓丨丨也】
　　后裾【顔氏家训见前襟下】
　　后裙【沈约捉搦歌谁家女子防行歩反着裌禅丨丨露天生男女共一处愿得两个成翁妪】后幅【晋书舆服志见前幅下】
　　后巾【程俱太湖防檄西原道即事诗见上崖下】
　　后幄【宋史仪卫志绍兴十五年正月朔旦以二殿经涂与东都异乃以常御殿为垂拱殿免驻辇设帘帷设椅子称贺毕过大庆殿丨丨】
　　后杵【刘驾筑台词见前杵下】
　　后尺【宋史律歴志晋丨丨晋江东用之比晋前尺为一尺六分二厘】
　　后表【周礼大司马虞人莱所田之野为表百歩则一为三表又五十歩为一表田之日司马建旗于丨丨之中羣吏以旗物鼓铎镯铙各帅其民而致质明旗弊诛后至者】
　　后斾【李绅到宣武诗跃鱼连丨丨腾虎耀前旌】
　　后旌【刘孝威行幸甘泉宫歌见前笳下】
　　后钲【石延年曹太尉西师诗士喜击中鼔虏疑闻丨丨】
　　后劒【无名氏燕山八景赋见前旌下】
　　后防【韩翃寄哥舒仆射诗见前把下】
　　后刃【礼记曲礼进戈者前其鐏丨其丨　栁宗元平淮夷雅既砺既攻以丨厥丨】
　　后矢【列子见前矢下】
　　后镞【列子见前矢下】
　　后粮【史记彭越传汉王三年彭越常往来为汉游兵击楚絶其丨丨于梁地】
　　后薪【刘孝威怨诗见前鱼下】
　　后棹【程俱借居毘陵东门诗前车接来轸丨丨纷相摩】
　　后舟【戴暠钓竿诗聊载前鱼童还看丨丨妾】
　　后防【宋旡出火诗见前船下】
　　后船【卢纶渡浙江诗前船丨丨未相及五两头平北风急　杨万里郡中上元减旧例三之二诗见南使下】
　　后车【诗命彼丨丨谓之载之笺丨丨倅车也　孟子丨丨数十乗从者数百人　又般乐饮酒驱骋田猎丨丨千乘我得志弗为也　战国防防王立田单相之过菑水有老人渉菑而寒出不能行坐于河中田单见其寒欲使丨丨分衣无可以分者单觧裘而衣之　贾谊陈政事疏鄙谚曰不习为吏视已成事又曰前车覆丨丨戒夫三代之所以长久者其已事可知也然而不从者是不法圣智也秦氏之所以亟絶者其辙迹可见也然而不避是丨丨又将覆也　又惜誓建日月以为盖兮载玉女扵丨丨　魏文帝与朝歌令吴质书景风扇物天气和暖众果具繁时驾而游北遵河曲从者鸣笳以啓路文学托乗于丨丨节同时异物是人非我劳如何　鞠志元蒲轮车赋聘币起莘野之耕丨丨载非熊之猎　梁简文帝上之回乐府前斾拂回中丨丨临桂宫　沈约解佩去朝市诗托丨丨兮侍华幄防渤海兮泛清漳　虞世南奉和至夀春应令诗见前旌下拾得诗前车既落阬丨丨湏改辙　苏轼游卢山次韵章道诗见前马下　黄溍次韵答陈君采诗此士】
　　【湏前席何人属丨丨陈基潼闗诗见前车下】
　　后重【汉书陈汤传康居副王抱阗将数千骑寇赤谷城东杀畧大昆弥千余人殴畜产甚多从后与汉军相及颇寇盗丨丨汤纵兵击之得其所畧民四百七十人注重谓辎重】
　　后辕【元史舆服志见前辕下】
　　后舆【谢惠连长安有狭邪行见前轼下】
　　后轸【诗小戎俴收注俴浅也收轸也兵车比大车之轸为浅故曰浅轸疏兵车当舆之内从前轸至丨丨唯深四尺四寸】
　　后秋【宋史仪卫志见前膺下】
　　后驾【陆厥山中王孺子妾歌子瑕矫丨丨安陵泣前鱼】
　　后骑【晋书元帝纪帝微行至于湖隂察王敦营垒敦使五骑物色追帝帝见逆旅卖食妪以七寳鞭与之曰丨有丨来可以此示也俄而追者至问妪妪因以鞭示之　宋书孟懐玉传贼退走龙符乗胜奔逐丨丨不及贼数千骑围绕攻之龙符奋矟接战每一合輙杀数人众寡不敌遂见害　周书侯莫陈崇传时万俟丑奴率余众奔髙平崇与轻骑逐北至泾州长坑及之贼未成列崇单骑入贼中于马上生擒丑奴丨丨益集贼徒悉逃散　英雄记郭泛吕布独共对战布以矛刺中泛泛丨丨遂前救泛泛布遂各两罢　王勃春思赋丨丨犹兮长乐馆前旌已映洛阳宫　梁简文帝伤离新体诗见前驱下　韦嗣立自汤还都经龙门北溪诗见前驱下　李白上之回乐府前车细栁北丨丨甘泉东张谔延平门髙斋亭子应岐王教诗见前谿下　韩翃诗主人苍玉佩丨丨黄金络　李绅诗弓开丨丨低初月鹗驻前旌拂暮鸦　刘禹锡深春诗见前旌下　徐夤笋鞭诗寜同晋帝还营日抛赚中途丨丨来】
　　后勒【元史舆服志见前引下】
　　后乘【齐书谢朓传长裾日曵丨丨载脂荣立府廷恩加顔色沐发睎阳未测涯涘　东方朔从公孙借车马书朔当从甘泉愿借外厩之丨丨　王僧防诫子书见前车下　应玚慜骥赋瞻前轨而促节兮顾丨丨而踟蹰　陆云羊肠赋陪俊臣于雕路列名僚于丨丨阎随侯西岳望幸赋见前旌下　刘孝绰春日从驾新亭应制诗前驱掩兰径丨丨歴芳洲　孔焘往虎窟山寺诗见前驱下　储光羲巩城东荘道中诗南轩草间去丨丨林中出　皮日休陪江西裵公游襄州防庆寺诗见前驱下　台哈布哈陪幸西湖诗见前行下　吴莱楼彦珍北游京师诗前驱鸾鳯旗丨丨貂防裘】
　　后虎【髙迈济河焚舟赋哮阚兮前貔丨丨威棱兮左霜右雪】
　　后兔【郝经虎文龙马赋见前鳯下】
　　后鹤【葛长庚麻姑赋先鸾丨丨弹压天铃】
　　后鴈【白居易送敏中新授户部员外郎西归诗见前鸿下】
　　后【晁补之安南罪言见前鸟下】
　　后蝉【吴融送僧南游诗丨丨抛鄠杜先雁下潇湘】
　　后麦【后汉书朱浮传浮上疏诏报曰今军资未克故湏丨丨耳注湏待也】
　　后竹【白居易玩松竹诗见前松下】
　　后枝【叶颙重九后菊诗情知不少争先辈故遣迟开殿丨丨】
　　后卓【云笈七籖南烛草本一名猴药一名男续一名丨丨一名惟那木一名草木之王】
　　后首【仪礼乡饮酒礼工四人二瑟瑟先相者二人皆左何瑟丨丨挎越内右手相注二人鼔瑟则二人歌也何户可反】
　　后面【金阙帝君三元真一歌诀见前面下　扬万里舟过桐庐诗丨丨山无数南头栁更多】后额【元史舆服志见前额下】
　　后项【隋书礼仪志今准尚书予欲观古人之服日月星辰山龙华虫作防宗彞藻火粉米黼黻絺绣具依此于左右髆上为日月各一当丨丨下而为星辰】
　　后齿【南史谢灵运传见前齿下】
　　后身【老子圣人丨其丨而身先　又魏书刘予业传遣使杀其新安王子鸾临死叹曰惟愿丨丨不复生天王家　啇芸小説张衡死日蔡邕始懐孕二人才貌甚相类人云邕是张衡丨丨　宣和书谱李阳冰篆迹殊絶自谓苍颉丨丨　诗林广记郭祥正母梦李太白而生少有诗名梅圣俞曰天才如此眞太白丨丨也李白答湖州迦叶司马问白是何人诗湖州司马何湏问金粟如来是丨丨　温庭筠蔡中郎坟诗古坟零落野花春闻説中郎有丨丨　郑谷西蜀□众寺忍公小轩诗一念一炉香火里丨丨唯愿似师身　徐谢文靖墓诗岂惮寻荒垄犹思认丨丨　苏轼次韵鲁直书伯时画王摩诘诗见前身下　黄溍送韶父先生游京口诗也知往事如流水只想重来是丨丨】
　　后心【云笈七籖见前色下】
</div>
    <div class="pagination">
<a href="御定骈字类编_page495.html">上一页</a><span>...</span><a href="御定骈字类编_page491.html">491</a><a href="御定骈字类编_page492.html">492</a><a href="御定骈字类编_page493.html">493</a><a href="御定骈字类编_page494.html">494</a><a href="御定骈字类编_page495.html">495</a><span class="current-page">496</span><a href="御定骈字类编_page497.html">497</a><a href="御定骈字类编_page498.html">498</a><a href="御定骈字类编_page499.html">499</a><a href="御定骈字类编_page500.html">500</a><a href="御定骈字类编_page501.html">501</a><span>...</span><a href="御定骈字类编_page497.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
