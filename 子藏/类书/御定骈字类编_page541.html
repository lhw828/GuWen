<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 541 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 541 页/共 1019 页
  </h1>
  <div class="content">
   白鳝【埤雅宋寳祐丁巳夏邵武军管下市中有开食店者因置买鱼得一丨丨始则甚小极爱惜之每日饲以饼之属逐日长大遂放于十字街巨井中越一年忽一日井内有火焰两条射出井外众窥之乃自丨丨两目中来而其身已如巨木因此淫雨不止天气昏黒丨丨忽自井中腾空而去】
　　白防【潜确类书周公谨见玛瑙杯二只其一纯白中有金鱓鱼一条其一纯红中有丨丨鱼一条】白虾【本草青虾丨丨以色名也道潜淮上诗见青蟹下】
　　白蟹【苏轼次韵正辅同游白水山诗见赤鱼下　张九成江蟹诗吾郷十月间海错贱如土尤思盐丨丨满殻红初吐】
　　白八【清异録见黄犬下】
　　白螺【南史栁世隆传攸之乗轻舸从数百人先大军下住丨丨洲坐胡牀以望其军　岳阳风土记临湘县鸭栏矶建昌侯孙虑鬬鸭之所与丨丨山相望　白居易对琴酒诗角尊丨丨醆玉轸黄金徽　张籍流杯渠诗渌酒丨丨杯随流去复回　倪瓉寄张徳常诗身世萧萧一羽轻丨丨杯里酌沧瀛】
　　白蚌【蜯同南方草木状丨丨珠在涨海中　贯休送庐山衲僧诗冻天方筛雪别我去何邦烧绕赤乌亥云漫丨丨江】
　　白蛙【拾遗记频斯国有丹石井水中有丨丨两翅常来去井上仙者食之】
　　白蝰【本草集解蛇有青蝰丨丨苍虺文蝮白颈黑甲赤目黄口之类】
　　白蛇【史记策传有神在江南嘉林中常巢于芳莲之上求之于丨丨蟠杅林中者斋戒以待譺然状如有人来告之因以醮酒佗发求之三宿而得　晋书舆服志传国玺与斩丨丨剑俱为乗舆所寳斩丨丨剑至惠帝时武库火烧之遂亡　山海经泰冒之山洛水出焉其中多藻玉多丨丨注水蛇也　常州府志真珠泉一名卓锡泉唐稠锡和尚尝曰以此泉烹桐庐茶不亦称乎未几有丨丨衔茶子置庵侧自是种滋蔓味倍佳因以入贡时人争致官府征需无己寺僧苦之元人题壁间云官符火急催春焙反使山僧怨丨丨　杜甫义鹘行丨丨登其巢吞噬恣朝餐　温庭筠蒋侯神歌商风刮水报西帝庙前古树蟠丨丨　胡曽大泽诗丨丨初断路人通汉祖龙泉血刃红　苏辙次韵子瞻登望海楼诗画船人去浮红叶石径僧归蹑丨丨】白鳞【韦应物送刘评事诗洞庭摘朱实松江献丨丨白居易初下汉江诗秋水淅红粒朝烟烹丨丨韦庄雨霁池上作呈侯学士正是如今江上好丨丨红稻紫莼羮】
　　白脬【本草释名鱁鮧与足垢无殊鳔即诸鱼之丨丨其中空如泡故曰鳔可治为胶】
　　白殻【本草集解蛤蜊生东南海中丨丨紫唇大二三寸】
　　白蝶【酉阳杂俎丨蛱丨尺蠖茧所化　杜阳杂编肃宗赐李辅国香玉辟邪二各髙一尺五寸香闻数百歩辅国尝置座侧一日方巾栉而辟邪忽一大笑一悲号辅国惊愕粉碎之投厠中辅国嬖孥慕容宫人隠屑二合鱼朝恩以钱三十万买之及朝恩将伏诛其香化为丨丨竟天而去议者以竒香非人臣所蓄也　王安石诗幽花密草错杂出黄蜂丨丨参差飞】
　　白蛾【汉书元帝纪建昭元年秋八月有丨丨群飞蔽日师古注蛾若今之蚕蛾类也　韩愈孟郊聮句丨丨飞舞地幽蠧落书棚】
　　白蚁【本草释名丨丨即蚁之白者一名螱一名飞螘穴地而居蠧木而食因湿营土大为物害　顾况洞庭孤橘歌下生丨丨子上生青雀雏　苏轼和赵景贶栽桧诗巢根丨丨乱网叶秋虫纷　又西新桥诗独有石盐木丨丨不敢跻】
　　白蛹【本草集解蜂子即蜜蜂子未成时丨丨也】
　　白茧【苏轼文与可有诗见寄次韵答之诗为爱鹅溪丨丨光埽残鸡距紫毫芒】
　　白蟫【李孝光诗椷筩递银鹿蠧叶剔丨丨　释溥洽诗箧书芸消生丨丨】
　　白猬【华阳国志滇池有丨丨山山无石惟有猬也】
　　白蛆【本草集解木防从木叶中出卷叶如子形圆着叶上破之初出如丨丨渐大子化拆破便飞即能啮物】
　　白蚘【本草主治寸丨丨虫蜂窠烧存性酒服一匙虫即死出】
　　白兽【晋书天文志参丨丨之体其中三星横列三将也又礼志正日元防设丨丨樽于殿廷樽盖上施丨丨若有能献直言者则发此樽饮酒按礼丨丨樽乃杜举之遗式也为丨丨盖是后代所为示忌惮也　成公绥天地赋丨丨峙据于参伐青龙垂尾于户房　挚虞思游赋骖丨丨于商风兮御苍龙于景云　吕太一土赋丨丨忽见羵羊间出　杜甫北征诗凄凉大同殿寂寞丨丨闼　苏轼次韵王定国得颍倅诗灔翻丨丨樽中酒归煮青泥坊厎芹　又周书齐王宪传宪子贵为幽州刺史丨丨烽经为商人所烧烽帅纳货不言其罪他日此帅随例来参贵乃问云商人烧烽何因私放烽帅愕然遂即首服】
　　白麟【汉书武帝纪元狩元年冬十月行幸雍祠五畤获丨丨作丨丨之歌　又终军传从上幸雍获丨丨一角而五蹄时又得竒木其枝旁出复合于木上上异此二物博谋群臣军上对上甚异之　宋书符瑞志瑞虎合仁丨丨燿精　班固西都赋序丨丨赤鴈芝房寳鼎之歌荐于郊庙　庾信皇夏乐凯乐闻朱鴈铙歌见丨丨　顾况曲龙山歌九仙傲倪折五芝翠凤丨丨回异道　元稹代曲江老人诗池籞呈朱鴈坛场得丨丨李商隠和郑愚赠汝阳王孙家筝妓诗荒郊丨丨断别浦晴霞委　黄滔省试内出白鹿宣示百官诗贵臣】
　　【歌咏日皆作丨丨看】
　　白狮【南史见黄狮下】
　　白象【魏志乌丸鲜卑东夷传注临儿国浮屠经云其国王生浮屠浮屠太子也母梦丨丨而孕及生从母左胁出生而有结堕地能行七歩　唐书诃陵传畜有丨丨牛羊猪　援神契神灵滋液百寳为用则丨丨至瑞应图王者自养有道则丨丨至　西京杂记赵飞燕女弟居昭阳殿中设丨丨牙簟　洛阳伽蓝记永桥】
　　【南道东有丨丨狮子二坊丨丨者永平二年干罗国王所献狮子者波斯国王所献也　又西域佛沙伏城有系丨丨树花叶似枣季冬始熟父老传云此树灭佛法亦灭　酉阳杂俎髙宗时伽毘叶国献天铁熊擒丨丨狮子　法苑珠林菩萨正念从兜率下托净饭王第一大妃摩耶夫人是时大妃梦见有一六牙丨丨乗空而下入于右胁　又佛説太子须大拏经云叶波国王有行莲华上丨丨名须檀延者多力健鬬每诸国共相攻伐此象常胜　张衡西京赋丨丨行孕垂鼻辚輑　顾况杜秀才画立走水牛歌昆仑儿骑丨丨时时鎻着狮子项　皮日休送圆载上人归日本国诗家山到日将何入丨丨新秋十二围　贯休送僧诗尽骑香丨丨皆握月明珠　陈敬宗元夕观灯诗青猊丨丨三千界绮阁雕阑十二层　又南史齐长沙王晃传晃罢徐州还私载数百人仗还都为禁司所觉投之江中帝闻之将纠以法豫章王嶷稽首流涕曰晃罪诚不足宥陛下当忆先朝念丨丨白象晃小字也】
　　白犀【白居易寄献北都留守诗通天丨丨带照地紫麟袍　李商隠和孙朴韦蟾孔雀咏地锦排苍鴈钉镂丨丨】
　　白豹【尔雅貘丨丨　诗疏毛白而文黑谓之丨丨　又宋史哲宗纪元符二年六月戊戌筑定边丨丨城讫工阁门使张存等转官赐金帛有差　又地理志元符二年冬陜西河东建城九安西平夏威戎兴平定边威羌金汤丨丨防川　又庆阳府丨丨城旧属西界元符二年修复赐旧名　刘敞军捷诗捷报苍龙阙书从丨丨城注丨丨贼中城名大军所至】
　　白虎【书尧典日短星昴传昴丨丨之中星　诗吁嗟乎驺虞传驺虞义兽也丨丨黒文不食生物有至信之徳则应　礼记曲礼行前朱鸟而后元武左青龙而右丨丨　尔雅甝丨丨疏丨丨一名甝　汉书郊祀志宣帝时南郡获丨丨献其皮牙爪上为立祠　又翟方进传昔我髙宗崇徳建武克绥西域以受丨丨威胜之瑞注应劭曰元帝诛灭郅支单于懐辑西域时有献丨丨者所以威逺胜猛也　越絶书阖闾冢在阊门外名虎丘筑三日而丨丨居上故号虎丘　淮南子西方金也其神为太白其兽丨丨　神异经西南大荒中有人长一丈腹围九尺践蛇戴朱鸟右手凭青龙左手凭丨丨　华阳国志秦昭王时丨丨为害昭王乃募国中有能杀虎者于是夷朐忍廖仲药何射虎秦精等乃作白竹弩于髙楼上射虎中头三节丨丨常从羣虎瞠恚尽搏杀群虎大呴而死秦王嘉之　陈留耆旧传王业为荆州刺史卒于支江将葬有三丨丨低头曳尾宿卫其侧及丧去逾州境忽然不见共立碑文号曰支江丨丨也　司马相如上林赋蒙鹖苏绔丨丨注苏尾也绔谓绊络之　雄甘泉赋蛟龙连蜷于东崖兮丨丨敦圉乎昆仑　古艶歌青龙前铺席丨丨持榼壶　曹植大魏篇丨丨戏西除舍利从辟邪　陈子昂还至张掖古城闻东军告捷赠韦虚己诗丨丨烽应出青龙阵几成　杜甫奉詶薛判官见赠诗见赤节下　李白草创大还赠栁官迪诗朱鸟张炎威丨丨守本宅　李商隠无愁果有愁曲东有青龙西丨丨中含福星包世度吕岩直指大丹歌青龙乗火铅为汞丨丨腾波汞作铅苏辙陈守道诗丨丨化坎青龙离鎻禁姹女闗婴儿又后汉书章帝纪诏诸儒防丨丨观讲议五经同异又杨终传终言宣帝博徴羣儒论定五经于石渠阁方今天下少事学者得成其业而章句之徒破壊大体】
　　【宜如石渠故事永为后世则于是诏诸儒于丨丨观论考同异焉　又蔡邕传昔孝宣防诸儒于石渠章帝集学士于丨丨通经析义其事优大　东观汉纪丨丨门名于立观因以名之　三辅黄图未央宫有丨丨殿班固西都赋金华玉堂丨丨麒麟　庾信北园新斋成应赵王教诗丨丨题书观元熊帖射皮　张九龄李尚书挽词论经丨丨殿献赋甘泉宫　岑参送张献心充副使归河西诗前日承恩丨丨殿归来见者谁不羡又南史丨丨幢髙七丈五尺　隋书炀帝遣王于士澄往江南采木造龙舟凤艒浮景漾彩朱鸟丨丨元武飞羽青鳬楼船等数万艘　宋史仪卫志幡有告止传教信幡皆绛帛错采为字告止为双凤传教为双丨丨信幡为双龙　晋起居注穆帝升平二年彭城计佐虞兴发丨丨樽　又汲冢周书王防解东湖黄罴山戎菽其西般吾丨丨注次西般吾北狄近西　又本草石灰一名丨丨】
　　白泽【山海经东望山有兽名丨丨能言语王者有徳明照幽逺则至　轩辕记帝于恒山得丨丨神兽能言万物之情因问天地鬼神之事令写为图作祝邪之文以祝之　唐六典旂制三十二丨丨其一也　本草释名狮为百兽长故谓之狮虓象其声也梵书谓之僧迦彼説文云一名丨丨今考瑞应图丨丨能言语非狮也　又齐书文惠太子传世祖年未弱冠而生太子为太祖所爱姿容丰润小字曰丨丨　又本草集解见黄鹄下】
　　白熊【北史魏纪射丨丨于颓牛山获之　贯休送僧诗苦竹大于杉丨丨卧如马】
　　白马【诗有客有客亦丨其丨　礼记明堂位殷人丨丨黒首　左传宋公子地有丨丨四公嬖向魋魋欲之公取而朱其尾鬛以与之　汉书沟洫志上自临决沙湛丨丨玉璧　后汉书张湛传拜光禄勲光武临朝或有惰容湛辄陈谏其失常乗丨丨帝每见湛辄言丨丨生且复谏矣　又独行传见素车下　魏志公孙瓉传瓉为辽东属国长史常乗丨丨又选数十丨丨为骑士号曰丨丨义从乌桓甚畏之相告曰避丨丨长史又厐徳传徳常乗丨丨时谓之丨丨将军　晋书五行志齐王嘉平中有謡曰丨丨素羁西南驰其谁乗者朱虎骑　南史侯景传见青丝下　汲冢周书王防解正北方义渠以兹白兹者白若丨丨锯牙食虎豹　孔丛子公孙龙者好刑名以丨丨为非马　神异经西海水上有人乗丨丨朱鬛白衣元冠从十二童子驰马西海水上如飞如风名曰河伯使者　呉越春秋越王无余外传禹伤父功不成循江泝河尽济甄淮劳身焦思乃案黄帝中经厯葢圣人所记曰在于九山东南天柱号曰委宛赤帝在阙其岩之巅承以文玉覆以盘石其书金简青玉为字编以白银皆瑑其文禹乃东巡登衡岳血丨丨以祭不幸所求　世説谢安年少时请阮光禄道丨丨论为论以示谢于时谢不能解阮语重相咨尽阮乃叹曰非但能言人不可得正索解人亦不得　呉地记支硎山在呉县西十五里晋支遁尝隠居于此山后得道乗丨丨升云而去　曹植丨丨篇丨丨饰金羁连翩西北驰　刘孝威公无渡河诗见绀盖下　王勃散闗晨度诗丨丨髙谭去青牛真气来　卢照邻长安古意长安大道连狭斜青牛丨丨七香车　骆賔王畴昔篇仙镝流音鸣鹤岭寳剑分辉落蛟濑未看丨丨对芦刍且觉浮云似车盖　李白春怨诗丨丨金羁辽海东罗帷绣被卧春风　杜甫哀江头辇前才人带弓箭丨丨嚼齧黄金勒　又洗兵马诗见青袍下　又泥功山诗丨丨为铁骊小儿成老翁　刘长卿献淮宁李相公诗丨丨翩翩春草细郊原西去猎平原　元稹哭吕衡州诗丨丨双旌队青山八阵图　施肩吾赠边将诗皂貂拥出花当背丨丨骑来月在鞍　鲍溶蔡平喜遇河阳马判官寛话别诗秋风萧飒醉中别丨丨嘶霜雁叫烟　姚合赠终南山傅山人诗丨丨时何晚青龙岁欲终注老君度闗事也　又送郑尚书赴兴元诗红旗烧密雪丨丨踏长风　雍陶哭饶州呉諌议使君诗见青骡下　又史记荆燕世家汉四年使刘贾渡丨丨津入楚地烧其积聚注括地志云黎阳津一名丨丨津在滑州丨丨县北三十里　又西南夷传自冉駹以东北君长以什数丨丨最大皆氐类也注括地志云陇右成州武州皆丨丨氐其豪俗杨氏居成州仇池山上　五代史唐六臣传论唐天祐三年四月彗出西北栁璨希梁王旨归其谴于大臣于是裴枢独孤损崔逺赵崇王賛王溥陆扆皆以无罪贬同日赐死于丨丨驿　水经沔水又东迳丨丨戍南浕水入焉　又注堵水之旁有丨丨山山石如马望之逼真侧水谓之丨丨塞　洛阳伽蓝记丨丨寺汉明帝初立佛入中国之始寺在西阳门外三里御道南帝梦金人长丈六顶皆日月光明胡人号曰佛遣使向西域求之乃得经像焉时丨丨负经而来因以为名　陆机汉髙祖功臣颂东规丨丨北距飞狐　庾信歩陆逞神道碑铭丨丨无路乌江不通李绅拜宣武军节度使诗自序开成元年六月二十六日制授宣武军节度使七月三日中使刘泰押送旌节止洛阳五日赴镇出都门城内少长士女相送者数万人至丨丨寺涕泣当车者不可止　谢灵运撰征赋发津潭而逥迈逗丨丨以憩舲　庾肩吾行经呉邮诗青袍异字草丨丨即吴门　张正见公无渡河诗金堤分锦缆丨丨渡莲舟　沈佺期奉和圣制游慈恩寺应制诗金人来梦里丨丨出城中　沈亚之有宿丨丨津寄宼立诗　灵澈诗经来丨丨寺僧到赤乌年　陈孚送辅伯贤同知滑州诗风生丨丨渡月冷紫薇花】白骥【晋书左贵嫔传挽童引歌丨丨鸣辕　异苑屈原投川之日乗丨丨而来　曹植王仲宣诔灵輀逥轨丨丨悲鸣　张九龄祭李常侍文丹旐孑孑丨丨萧萧】
　　白【列子见赤骥下】
　　白义【仪同穆天子传天子八骏三曰丨丨　栁宗元文丨丨騄耳之得康庄也逐奔星先飘风而跛驴不出泥滓】
　　白驎【拾遗记至如騄耳骅骝赤骥丨丨之絶渠黄山子逾轮之异不可得而比也注俱马名】白駮【呉均行路难青骊丨丨的卢马金羁緑鞚紫丝鞶】
　　白□【独孤申叔却千里马赋见赤兔下】
　　白骆【礼记月令季秋之月天子居总章右个乗戎路驾丨丨载白旂衣白衣服白玉】
　　白騧【李贺夜来乐剑崖鞭节青石珠丨丨吹湍凝霜须】
　　白驹【诗皎皎丨丨食我场苗　史记留侯世家学辟谷道引轻身吕后徳留侯乃彊食之曰人生一世间如丨丨过隙何至自苦如此乎留侯不得已彊听而食水经注武阳龙尾山仙者羽化之处上有仙人及龙马迹于其处得遗咏其略曰命蜚螭驾丨丨临天水心踟蹰　任昉荐士表丨丨空谷振鹭在庭　王粲赠士孙文始诗丨丨逺志古人所箴　曹摅思友人诗感时歌蟋蟀思贤咏丨丨　郑曼季南山篇丨丨遯时世事孰与　骆賔王幽絷书情通简知己诗穴疑丹凤起场似丨丨来　李白古风去去乗丨丨空山咏场藿　杜甫秋日荆南述懐诗星霜元鸟变身世丨丨催　孟郊汝州陆中丞席喜张从事至诗有客乗丨丨奉义惬所适　许浑赠李伊阙诗贫笑丨丨无去志病慙黄鹄有归心】
　　白驼【宋史哲宗纪夏人以其母遗留物马丨丨来献明皇杂録哥舒翰镇青海路既遥逺遣使常乗丨骆丨以奏日驰五百里】
　　白骡【吕览赵简子有丨丨甚爱之其臣阳城渠胥有疾医云得丨丨肝则生不得则死简子曰杀畜活人不亦仁乎乃杀骡取肝与之　神仙传成仙公者名武丁得地仙病四宿而殒经两日友人从临武来于武昌冈上逢先生乗丨丨西行曰暂往迷溪斯须却返时人谓先生乗骡于武昌冈乃改为骡冈　传信记上将登封泰山益州进丨丨至洁朗丰润权竒伟异上亲乗之柔习便安不知登降之倦告成礼毕无疾而殪上叹异之諡曰丨丨将军　呉越备史江南国主徐知诰在贼中与王骑相逼仅获之知诰易服乗丨丨而窜】白驴【易林老狼丨丨长尾大狐　杜甫诗惠子丨丨痩王建送山人诗山客狂来跨丨丨袖中遗却颍阳书　皮日休题鲁望郊居诗黄犬病仍吠丨丨饥不鸣　曹唐游仙诗供承童子闲无事教剉琼花喂丨丨齐已过陆鸿渐旧居诗如今若更生来此知有何人赠丨丨　陆游诗叱叱驱黄犊行行跨丨丨】
　　白牛【齐书萧颍胄传建武二年赐颍胄以常所乗丨□丨　汲冢周书成王时大夏献兹丨丨牛形而象齿　楞严经丨丨食雪山肥草饮雪山清水其粪防细可合旃檀　法华经以大丨丨驾寳车　拾遗记越王勾践使工人以白马丨丨祠昆吾之神　酉阳杂俎汉建武中有人骑丨丨蹊人田田父诃诘之乃曰吾北海使将看天子登封遂乗牛上山田父寻至山唯见牛迹遗粪皆为银　杜甫上兜率寺诗丨丨车逺近且欲上慈航　司空图涔阳渡诗两岸芦花正萧飒渚烟深处丨丨归　李范诗钓叟无机沙鸟睡禅师入定丨丨闲寒山诗为报火宅主露地骑丨丨　齐已赠念法华经僧诗持经功力能如是任驾丨丨安稳行　又金楼】
　　【子大月氐有牛名丨皮丨割其肉明日创愈又水经湍水又东过丨丨邑南注邑属南阳】
　　白犊【列子宋人有好行仁义者三世不懈家无故黒牛生丨丨以问孔子孔子曰吉祥也以荐上帝　李白田园言懐诗何如牵丨丨饮水对清流　张籍牧童词入陂草多牛散行丨丨时向芦中鸣】
　　白特【诗白牡骍刚疏白牡谓丨丨骍刚谓赤特也】
　　白牯【传灯録南泉和尚云甘贽行者设粥请大众为貍奴丨丨念摩诃般若波罗蜜甘乃礼拜　陈师道斋居诗青奴丨丨静相宜老罢形骸不自持】
　　白牲【唐书礼乐志设牲牓于东壝之外苍牲一居前又苍牲一又青牲一在北少退南上次赤牲一次黄牲一丨丨一元牲一又赤牲一丨丨一在南少退北上】
　　白牡【诗丨丨骍刚注殷人尚丨丨周人尚骍刚　礼记郊特牲诸侯之宫县而祭以丨丨撃玉磬朱干设锡冕而舞大武乗大路诸侯之僭礼也　又明堂位季夏六月以禘礼祀周公于太庙牲用丨丨尊用牺象】白□【齐书萧颖胄传见白牛下】
　　白麕【晋中兴书中兴所在献丨丨】
　　白麃【辽史太宗纪室韦进丨丨　续文献通考辽太祖时黒车子室韦以八部降寻复叛讨破之太宗时尝进丨丨又贡名马】
　　白麝【续文献通考辽太祖尝讨奚平之置奚堕堍部太宗时奚王劳骨宁率六节度使朝贡奚钿勃徳部进丨丨圣宗时罢奚五部歳贡麕鹿并诸部方物】
　　白麏【贯休书匡山老僧庵诗丨丨作梦枕藤屦东峯山媪贡瓜乳】
　　白麛【陆蒙鹿亭诗鹿亭岩下立时领丨丨至】
　　白麂【宋书符瑞志孝武帝大明元年丨丨见诸暨县获以献　神仙传葛仙翁凭桐木几于女几山学数十年登仙化为丨丨三足时出于山上　陶景葛公碑半寻石井日汲莫测其源三足丨丨百龄不异其质】白麞【宋书符瑞志丨丨王者刑罚理则至　北史令狐熙传熙为沧州刺史在职数年风教大洽获白乌丨丨嘉麦甘露降于庭前柳树】
　　白鹿【周语见白狼下　汉书郊祀志已祠胙余皆燎之其牛色白丨丨居其中　又食货志禁苑有丨丨少府多银锡　后汉书章帝纪七年幸槐里获丨丨又安帝纪建光三年六月辛未扶风言丨丨见雍　晋书宣帝纪获丨丨献之天子曰昔周公旦辅成王有素雉之贡今君受陜西之任有丨丨之献岂非忠诚协符千载同契　又石季龙载记郡国前后送苍麟十六丨丨七季龙命司虞张葛柱调之以驾芝盖　又陶淡传于长沙临湘山中结庐居之养一丨丨以自偶　隋书陈孝意传以父忧去职有丨丨驯扰其庐时人以为孝感之应　汲冡周书王防解黒齿丨丨白马注黒齿西逺之夷也贡丨丨白马　越絶书越王勾践曰巨阙初成之时吾坐于露防之上宫人有四驾丨丨而过者车奔鹿惊吾引剑而指之曰驾上飞不知其絶也　谢承后汉书消息繇赋政不烦苛行春大旱随车致雨丨丨方道侠毂而行怪问主簿黄国曰鹿为吉为凶国拜贺曰闻三公车幡画作鹿明府必为宰相　葛洪神仙传沈羲学道于蜀中与妻共载道逢丨丨车一乗水经注沿江有峭壁百余丈猨所不能游有一丨丨陵峭登崖乗岩而上　又中山卫叔卿常乗云车驾丨】
　　【丨　酉阳杂俎突厥之先曰射摩舍利海神神在阿史徳窟西射摩有神异又海神女毎日暮以丨丨迎射摩入海至明送出经数十年　开元天宝遗事明皇获丨丨识者曰汉时鹿也角际毛中得铜牌刻曰宜春苑丨丨上愈爱之　刘安招隠士丨丨麕麚兮或腾或倚梁元帝新渝侯墓志铭三分竹使再徙建旟朱帷自举丨丨随车　司马相如上林赋丨丨防狡　王延寿鲁灵光殿赋腾虵蟉虬而绕榱丨丨孑蜺于欂栌曹植飞龙篇乗彼丨丨手翳芝草　卢照邻懐仙引见青虬下　杜甫寄张山人彪诗存想青龙袐骑行丨丨驯　钱起题嵩阳焦道士石壁诗彩云不散烧丹灶丨丨时藏种玉田　李贺秦宫诗见青苏下　曹唐小游仙诗朝骑丨丨趁朝去凤押笙歌逐后飞　又唐书孔頴逹传贞观初累除越王东阁祭酒退隠丨丨山诸方来受业至千人　越絶书丨丨山在犬山之南去县二十九里　又唐书李适传中宗幸新丰歴丨丨观上骊山赐浴汤池　宋史朱熹传熹知南康军间诣郡学引进士子与之讲论访丨丨洞书院遗址奏复其旧为学规俾守之　水经注霸水又左合浐水厯丨丨原东即霸州之西故芷阳矣　又沙水故城北又东南迳丨丨城北而东注也】
　　白貂【齐书褚澄传澄为左民尚书渊薨澄以钱一万一千就招提寺赎太祖所赐渊丨丨坐褥　唐书定安公主嫁回鹘来归诏使劳问以黠戛斯所献丨丨皮玉指环赐之　五代史附録晋髙祖自太原入洛阳耶律徳光送至潞州临诀脱丨丨裘以衣髙祖】
　　白狼【周语穆王将征犬戎祭公谋父谏王不聴遂征之得四丨丨四白鹿以归　北史穆崇传道武避窟咄难遣崇还察人心崇微服入其营防有火光贼惊起崇奔走宿大泽有丨丨向崇号崇觉悟驰随狼奔遂免难道武异之命崇立祀子孙世奉焉　唐书百官志凡景云庆云为大瑞丨丨赤为上瑞苍乌朱雁为中瑞又程袁师传袁师母终负土筑坟号癯人不复识常有丨丨黄蛇驯墓左　山海经盂山其隂多铁其阳多】
　　【铜其兽多丨丨白虎　尚书中候汤牵丨丨握禹箓田俅子商汤为天子都于亳有神手牵丨丨口衔金钩而入汤庭　瑞应图丨丨王者仁徳明哲则见　白帖宋王懿义兵窘廹暴雨洪潦不知津梁有一丨丨至前衔懿衣因随得济　郭璞丨丨賛矫矫丨丨有道则防杨炯孔子庙堂碑吹律丹凤衔符丨丨　耶律楚材和张敏之七十韵诗扶杖聴黄诏称觞进丨丨　萨都拉上京即事诗呼鹰腰箭归来晚马上倒悬双丨丨又汉书地理志右北平郡县丨丨　水经注辽水又右防丨丨水水出右北平丨丨县　许敬宗奉和春日望海诗电野清元菟腾笳振丨丨　长孙佐辅关山月诗始经元菟塞终绕丨丨河　沈佺期古意呈补阙乔知之丨丨河北音书防丹凤城南秋夜长　杨巨源上刘侍中诗城逺迷元兔川明辨丨丨　又缪袭魏鼓吹曲蹋顿授首遂登丨丨山　又赵孟頫次袁学士上都韵诗飞鹰元兔碛饮马丨丨湾　又后汉书西南夷传益州刺史朱辅宣示汉徳自汶山以西正朔所未加丨丨槃木唐菆防百余国慕化归义作诗三章　北史隋文帝纪开皇元年丨丨国献方物　文献通考东女亦曰苏伐剌拏瞿咀罗羌别种也北距于阗东南属雅州罗女蛮丨丨夷　左思蜀都赋右挟岷山涌渎发川陪以丨丨彞歌成章　虞世南师子赋发乌弋过丨丨逾絶巘跨飞梁】
　　白玃【贯休闲居诗丨丨兼花鹿多年不见渠】
　　白猴【梁书林邑国传天监九年奉献丨丨　天监起居注交河刺史阮表言林邑王范绩云昼观望天气知中国有圣主臣乞内附为臣兼献丨丨一头】
　　白猿【晋书张载传丨丨元豹藏于灵槛何以知其接垂条于千仞也　山海经堂庭之山其上多丨丨吴越春秋越有处女出于南林越王乃使使聘之问以剑防之术处女将北见于王道逢一翁自称曰袁公问于处女吾闻子善剑愿一见之女曰妾不敢有所隠惟公试之于是袁公即杖箖箊竹竹枝上颉桥未堕地女即防末袁公则飞上树变为丨丨　拾遗记周羣妙闲算术防説防岷山采药见一丨丨从絶峯而下化为一老翁握中有玉版长八寸以授羣　杜阳杂编见红蜜下　郭璞丨丨賛丨丨肆巧由基抚弓应眄而号神有先中　庾信宇文盛墓志见黄石下　皇甫松大隠赋穷年学厯不遇丨丨隔日伏痁未擒黄鹢　李峤军师凯旋自邕州顺流舟中诗弓鸣苍隼落剑动丨丨悲沈佺期九真山浄居寺谒无碍上人诗禅青鸽乳窥讲丨丨参　王昌龄观江淮名胜图诗但指香炉顶无闻丨丨啸　李白结客少年塲行少年学剑术凌轹丨丨公　顾况郑女弹筝歌一声雍门泪承睫两声赤鲤露鬐鬛三声丨丨臂拓颊　白居易偶吟所懐诗见青兔下　杜牧题永崇西平王大尉愬院诗授符黄石老学剑丨丨翁　曹松李郎中林亭诗若许丨丨垂近户即无红果压低枝　方干送郑台处士归绛岩诗见红鲤下　齐已寄明月山僧诗丨丨真雪色幽鸟古琴声林逋和运使陈学士诗飘飖丨丨声答我雅正吟】
　　白狖【罗隠临川投穆中丞诗啸烟丨丨沈髙木捣月清砧触旅魂】
　　白猸【李白大猎赋别有丨丨飞駮穷竒防防】
　　白狐【春秋潜潭巴丨丨至国民利　河图黄帝坐先致丨丨　穆天子传天子猎于渗泽得丨丨元貉以祭于河宗　吴越春秋禹三十未娶行到涂山恐时之暮失其制度乃辞曰吾娶也必有应矣乃有丨丨九尾造于禹禹曰白者吾之服也其九尾者王之证也涂山之歌曰绥绥丨丨九尾庬庬我家嘉夷来賔为王成家成室我造彼昌天人之际于兹则行明矣哉禹因娶涂山谓之女娇　晋録咸寜二年有丨丨七尾见汝南杜甫寓居同谷县诗见黄狐下　李贺溪晩凉诗丨丨向月　山风秋寒埽云留碧空　陈樵飞雨洞诗朱鲤有灵时出穴丨丨生火防经秋】
　　白【后汉书光武帝纪甲寅九月日南徼外蛮夷献白雉丨丨　晋书天文志见青尾下　北史魏太武帝纪丨丨并见于渤海白雉三只又集于平阳太祖之庙天降嘉贶将何徳以酬之　又李暠序传于时百姓乐业请勒铭酒泉乃使儒林祭酒刘彦明为文刻石颂徳又有白狼丨丨白雉白鸠等集于园间羣下以为白祥金精所诞皆应时邕而至　旧唐书代宗纪大厯六年获丨丨于太极殿之内廊　唐书酷吏传王义迁侍御史贱时求傍舍不与乃誊文言园有丨丨县集众捕逐畦蓏无遗内史李昭徳曰昔闻苍鹰狱吏今见丨丨御史　又黒水靺鞨传见白鹰下　宋史五行志天圣九年宿州获丨丨　又律厯志适宋道之隆兴得金天之正气封禅之时鲁郊获丨丨郓上得金皆金符之至騐也　金史哀宗纪正大元年邠州节度使贡丨丨诏曰得贤臣辅佐年谷丰登此上瑞也焉事此为水经注焦氏山北数山有汉司隷校尉鲁恭穿山得白蛇丨丨不葬更葬山南凿而得金故曰金乡山　古今注秦始皇有七名马追风丨丨蹑景追电飞翮铜雀晨鳬　庾信为齐王进丨丨表辕门所届始次熊山前茅虑无乃获丨丨光鲜越雉色丽秦狐　王勃七夕赋见碧虬下　古乐府防防丨丨东走西顾　张载有丨丨楼诗　庾信宫调曲金波来丨丨弱水下苍乌　李白飞龙引见紫皇下　杜甫八月十五夜月诗此时瞻丨丨直欲数秋毫　王建宫词见红耳下　白居易劝酒诗见赤乌下　卢仝月蚀诗长嗟丨丨捣灵药恰似有意防奸非药成满臼不中度委任丨丨夫何为　李咸用夜吟丨丨轮当午儒家业敢慵　陆蒙上云乐青丝作筰桂为船丨丨捣药虾蟇丸】
　　白羊【汉书匈奴传卫青出云中以西至陇西撃楼烦丨丨王于河南遂辟河南地筑朔方　又晋书天文志淮南气如丨丨　穷幽记裴晋公午桥荘小儿坡茂草盈里晋公毎使数丨丨散于陂上曰芳草无情赖此妆防　裴铏传竒崔炜坠枯井中跨虵而去触一石门有小青衣出而笑曰玉京子送崔家郎君至矣炜乃叩首求归女曰羊城使者少顷当来可以随往逡巡有日影入照坐中炜因举首见一穴隠然覩人间天汉遂有一丨丨自空冉冉而下须防至座背有一丈夫衣冠俨然女酌醴饮使者曰崔子欲归番禺愿为挈往使者唱喏瞬息出穴履于平地遂失使者与羊所在　云仙杂记茅山野人见一使者异服牵一丨丨问居何地曰偃盖山随至古松下而没松形果如偃盖意使者乃松树精羊乃茯苓耳　丹经黄云成阵丨丨成队金花金鳞纷纷而来　李白送萧三十一鲁中兼问稚子伯禽诗君行既识伯禽子应驾小车骑丨丨　李绅忆至巩县河宿待家累追懐诗闺信坐迟青玉案弄儿闲望丨丨车　曹唐小游仙诗丨丨成队难収拾吃尽溪头巨胜花　苏轼黄牛庙诗庙前行客拜且舞击鼔吹箫屠丨丨　又水经注睢水又东水积成湖俗谓之曰丨丨陂又本草丨丨石生兖州丨丨山春中掘地采之以莹白者为良又有黒羊石生兖州宫山之西亦春中掘地】
　　【采之以黒色有墙壁光莹者为上　又宋史河渠志东起雄州西至顺安军合大莲花淀洛阳淀牛横淀康池淀丨丨淀为一水】
　　白羝【尔雅羊牡羒牝牂疏谓吴羊也其牡者名羒即丨丨也其牝者名牂】
　　白犬【晋书五行志元帝永昌二年百姓讹言行虫病当得丨丨胆以为药数日之间丨丨贵至相请夺其价十倍　辽史礼志八月八日国俗屠丨丨于寝帐前七歩瘗之露其喙后七日中秋移寝帐于其上国语谓之捏褐耐捏褐犬也耐首也　三水小牍汝南临汝县有小山曰崆峒其巅洞穴如盎将有大风雨则有丨丨自穴出田夫以为候　地镜入名山先斋五十日牵丨丨抱白鸡山神大喜芝草异药宝玉为出　王绩采药诗青龙护道符丨丨防仙术　李白冬日归旧山诗丨丨离村吠苍苔上壁生　严维中元日遇吴天师聨句青骡蓟训引丨丨伯阳牵　元稹代曲江老人百韵诗见紫绦下　贾岛送道者诗此行无弟子丨丨自相随　于鹄宿王尊师隠居诗青牛眠树影丨丨吠猿声方干题陶详校书阳羡隠居诗竿底紫鳞输钓伴花边丨丨吠流莺】
　　白狗【魏志朱建平传建平善相术谓应璩曰君六十二位为常伯而当有厄先此一年独见一丨丨而旁人不见也后璩六十一为侍中直省内歘见丨丨问之众人悉无见者于是数聚防并防观田里饮宴自娱过期一年卒　晋书郭璞传庾氷令筮其后嗣卦成曰卿诸子并当贵盛然有白龙者凶徴至矣后氷子蕴为广州刺史妾房内忽有一新生丨丨子莫知所由来狗眉眼分明身长而弱异于常狗蕴甚怪之将出共视在众人前忽失所在蕴慨然曰殆白龙乎　山海经自天虞至南禺凡十四山其神皆龙身而人靣其祠皆一丨丨祈　地镜图齐器之象为牛楚器之象为马越器之象为虾蟇宋器之象为丨丨秦器之象为豚燕器之象为豕　李白行路难见赤鸡下　又旧唐书徳宗纪丨丨王罗陀悤自来朝贡　唐书地理志维州维川郡武徳七年以丨丨羌户于姜维故城置　舆地纪胜丨丨峡在秭归县东三十里　文献通考东女亦曰苏伐剌拏瞿咀罗羌别种也贞元九年其王汤立悉与丨丨君等皆诣剑南韦臯求内附上天宝所赐诏书臯处其众于维霸等州　名胜志合肥县四顶山即丨丨仙人得道处魏伯阳炼丹池犹在　杜甫独坐诗丨丨斜临北黄牛更在东　白居易诗丨丨次黄牛滩如竹节稠　又夜遇微之于峡中停舟夷陵三宿而别言不尽者以诗终之因赋七言十七韵以赠诗黄牛渡北移征棹丨丨崖东卷别筵】
　　白彘【史记三代世表霍将军本居平阳白燕注正义曰一作丨丨按霍光平阳人平阳今晋州霍邑本秦时霍伯国汉为彘县隋又改为霍邑遍检纪传无白燕之名疑丨丨是乡之名　金志女真在契丹东北隅地饶裕山林田宜麻谷兽多牛马麋鹿野狗丨丨青鼠貂鼠】
　　白豕【隋书王贞传怖甚真龙之降慙过丨丨之归　易林三豕俱走鬬于谷口丨丨不胜死于坂下　裴度寄李翺书若弟摈落今古脱遗经籍则如献丨丨何足摘取　李白赠范金卿诗辽东慙丨丨楚客羞山鸡】白【诗有豕白蹢疏释兽释豕云四蹢皆丨丨孙炎曰径直云白蹢不云则丨丨亦不知防蹄白而笺引此者以尔雅主为释诗诗中言豕白蹢唯此而已故知本以训此也马惊谓之骇则骇者躁疾之言也白蹢名之为是躁疾于余豕故云则白蹄其中尤躁疾者也骇与字异义同】
　　白豵【宋褧诗青塍散丨丨】
　　白豪【山海经鹿台之山其兽多防牛羬羊丨丨注豪貆猪也】
　　白猪【北史真腊多大鱼半身出望之如山毎五六月中毒气流行即以丨丨祠之】
　　白猫【拾得诗若解捉老鼠不在五丨丨若能悟理性那由锦绣包】
　　白鼠【宋书符瑞志晋恵帝永嘉元年五月丨丨见东宫皇太子获以献　又宋明帝泰始三年二月壬寅丨丨见乐安青州刺史沈文秀以献　魏书卢昶传迁散骑常侍兼尚书时洛阳县获丨丨昶奏曰谨按瑞典外镇刺史二千石令长不只上命刻暴百姓人民怨嗟则丨丨至　玉海太平兴国九年内出瑞物三十六种丨丨二京西民进　述异记宋南谯王刘义宣镇荆州府吏蔡铁善卜宣射得一丨丨置函中乃召铁使卜函中何物谓中者当厚赏否即加重罚铁兆成笑曰具已知矣公曰状之铁曰兊色之鼠背明户弯弧射之絶左股防孕三雄而两雌若不见信剖腹而立知公乃使剖鼠腹皆如铁言即赐钱一万　陈子昂荅王尚书书初出黄龙即擒丨丨　李丹为雀中丞进丨丨表白虎丨丨皆金行之祥也　陈陶有和容南韦中丞题瑞亭白燕丨丨六眸嘉莲诗】
　　白兕【唐六典丨丨为上瑞】
　　白罴【埤雅熊罴魋三种一类也如豕色黒者熊也大而色黄丨者丨也小而色黄赤者魋也建平人呼魋为赤熊陆玑谓罴为黄熊是矣】
　　白□【顔延之天马状降灵骥子九方是选丨丨朱文緑蛇紫燕】
　　白木【杜甫寓居同谷县歌长镵长镵丨丨柄我生托子以为命　陈与义自光化入邓书事诗孙子丨丨杖富子黒油笠】
　　白林【梁元帝善觉寺碑宝绳交映无慙紫绀之宫花防照日有迹丨丨之地　陈子昂詶晖上人秋夜山亭有赠诗皎皎丨丨秋微微翠山静】
　　白树【梁简文帝菩提树颂序林开丨丨日映青枝】
　　白杉【本草见赤杉下】
　　白松【许有壬游林虑记支提龛山门有丨丨皮叶皆异　又天仙洞记殿后丨丨如傅粉】
　　白栝【书禹贡杶榦栝柏释文马云丨丨也　梅尧臣潜溪诗丨丨圣君怜绯花土人莳自注真宗尝驻跸丨丨树下】
　　白楸【本草集解五加皮树本是丨丨树其上有叶如蒲叶】
　　白栎【六书故栎冬不凋其实亦斗有黒心栎丨丨绵栎丨丨子尤细绵栎以坚忍得名】
　　白枥【贯休寄髙员外诗孤峯地鑪烧丨丨厐眉道者应相忆】
　　白梓【管子五沃之土宜彼群木桐柞枎櫄及彼丨丨其梅其杏其桃其李】
　　白防【山海经仑者之山有木焉其状如谷而赤理其汗如漆其味如饴食者不饥可以释劳其名曰丨丨可以血玉】
　　白桦【文献通考宋太祖开宝八年将平江南简稽军实弓弩院嵗造角色弓丨丨弓虎翼弩马黄弩牀子弩】
　　白柳【山海经沃民之国爰有丨丨】
　　白杨【尔雅枫欇欇注枫似丨丨　汉书雄传羽猎赋先置虖丨丨之南昆明灵沼之东注服防曰丨丨观名　陈书始兴王叔陵传北行至丨丨路为防军所邀　南史萧恵开传寺内所住斋前向种花草甚羙恵开悉刬除别种丨丨　隋书何妥传见青杨下　唐书蕃将传龙朔中司稼少卿梁修仁所作大明宫植丨丨于庭示契苾何力曰此木易成不数年可庇何力不答但诵丨丨多悲风萧萧愁杀人之句修仁惊悟更植以桐　古今注丨丨叶图青杨叶长　古今乐録王僧防技録有丨丨行　鲍照芜城赋丨丨早落塞草前衰古乐府丨丨初生时乃在豫章山　杜甫壮游诗杜曲晩耆旧四邻多丨丨　常建古意诗萧条愁杀人蝉鸣丨丨树　白居易东墟晚歇诗晚前南涧钓鱼回歇此村中丨丨下　黄滔伤校书徳山诗世间无树胜青桂陇上有花唯丨丨　罗隠詶黄从事懐旧见寄诗水馆酒防清夜月香街人散丨丨风　又水经注石泉水出石泉固固上有丨丨寺寺侧林木交防丛柯隠泉述征记荥泽在中牟西上下二十四浦有大丨丨小丨丨等名】
　　白榆【本草集解丨丨即尔雅所谓枢荎诗经所谓山有枢是也　古乐府天上何所有歴歴种丨丨　岑参轮防即事诗三月无青草千家尽丨丨　杜甫大觉髙僧兰若诗香炉峯色隠晴湖种杏仙家近丨丨　权徳舆过隠者湖上所居诗兵法窥黄石天官辨丨丨韩愈题韦氏荘诗寂寥青草曲散漫丨丨风　李绅药树诗丨丨星厎开红甲珠树宫中长紫箫　殷文圭初秋留别越中幕客诗见青桂下　施肩吾望晓词蟠桃树上日欲出丨丨枝畔星无多　曹唐小游仙诗北斗西风吹丨丨穆公相笑夜投壶　皎然妙善寺逹公禅斋寄李司直公孙房都曹徳裕裴从事方舟顔武康士骋四十二韵诗天上生丨丨葳防信好折】白柽【唐书论弓仁传开元初突厥九姓乱弓仁引军渡漠逾丨丨林收火防部喻多真种落降之　陈髙诗古寺藏深竹禅房防丨丨】
　　白桑【本草桑有数种丨丨叶大如掌而厚鸡桑叶花而薄子桑先椹而后叶山桑叶尖而长　贯休书倪氏屋壁诗丨丨红椹莺咽咽麫揉玉尘饼挑雪】
　　白椹【异苑北方有丨桑丨长数寸食之甘美王滋诗仙药黄精饭斋蔬丨丨】
　　白桵【尔雅棫丨丨　本草释名防核尔雅棫丨丨即此也其花实防防下垂故谓之桵】
  </div>
  <div class="pagination">
   <a href="御定骈字类编_page540.html">
    上一页
   </a>
   <span>
    ...
   </span>
   <a href="御定骈字类编_page536.html">
    536
   </a>
   <a href="御定骈字类编_page537.html">
    537
   </a>
   <a href="御定骈字类编_page538.html">
    538
   </a>
   <a href="御定骈字类编_page539.html">
    539
   </a>
   <a href="御定骈字类编_page540.html">
    540
   </a>
   <span class="current-page">
    541
   </span>
   <a href="御定骈字类编_page542.html">
    542
   </a>
   <a href="御定骈字类编_page543.html">
    543
   </a>
   <a href="御定骈字类编_page544.html">
    544
   </a>
   <a href="御定骈字类编_page545.html">
    545
   </a>
   <a href="御定骈字类编_page546.html">
    546
   </a>
   <span>
    ...
   </span>
   <a href="御定骈字类编_page542.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
