<!DOCTYPE html>
<html>
<head>
    <meta charset="UTF-8">
    <title>太平御览 - 第 688 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 688 页/共 737 页</h1>
    <div class="content">《孟子》曰：孟子谓齐宣王曰：“所谓故国者，非谓有乔木之谓也，有世臣之谓也。”
《孙卿子》曰：山下望十亩之木，若着；而求着者，不上折也。
又曰：林木茂，斧斤至。
又曰：玉在山而木润。
《孔丛子》曰：夫子墓方一里，诸弟子各以四方奇木来植之。
《试萦》曰：木之精气为毕方。
《慎子》曰：廊庙之中材，盖非一木掷軎。
《吕氏春秋》曰：今夫龠蝉者，务在乎明其火，振其树而已。火不明，虽振其树，何益？（虽振其树，蝉飞去，不能得，故曰何益。）明不独在乎火，在於暗。（暗无所见，火乃光耳，故曰在于暗中。）当今之时世，暗甚矣。人主有能明其德者，天下之士当归之也，若蝉之赴明火也。
又曰：子之於父母也，一体而两分，同气而异息，若草莽之有华实也，树木之有根心也。
又曰：树木盛则飞鸟归之，刍草美则禽兽归之，人主贤则豪桀归之。
《韩子》曰：待自直之箭，则百世无矢矣；待自圆之木，则千岁无轮矣。
又曰：君者壤地，臣者草木。
《商子》曰：蠹众则木折，隙大则墙坏。
《文子》曰：叶落者，风摇之；十浊者，物挠之也。
又曰：甘泉必竭，良木必伐。
《符子》曰：木生蝎，蝎盛而木枯；石生金，金曜而石流。
又曰：水生於石，未有居石而溺；火生於木，未有抱木而焦。
《淮南子》曰：卓木洪者为本，而杀者为末；禽兽之性，大者为首，而小者为尾。末大於本则折，尾大於腰则不掉。故食其口而百节肥，灌蒲熬而枝叶美。
又曰：夫树木，灌以潦水，畴以肥壤，千人养之，一人拔之，则必无馀蘖。况以一国同伐之，虽欲久，岂可得哉！
又曰：山生金，反自刻；木生蠹，反自食；人生事，反自贼。（贼，败也。）
又曰：今夫徙树者，失其阴阳之性，则莫不枯槁。（失，犹易也。）故橘之江北，则化而为枳；鸲鹆不过济、貉，度汶而死。
又曰：日冯生阳阏，（日冯，木之先也。）阳阏生鳞鲐，（音台。）鳞鲐生干木，木生庶木。凡根枝者生庶木。（根枝木名也。）
又曰：高山深林，非为虎豹也；大木茂枝，非为飞鸟也。
又曰：天有明，不忧民之徊。百姓穿徽翠牖，自取焉。地有财，不忧民之贫也。百姓伐木艾草，自取富焉。
又曰：郢人有买屋栋者，求大三围之大木。而人予车毂，跪而度之，巨虽可而长不足。（巨，大。云长不足，言其短也。）
又曰：食木者多力而恶，（熊犀之属是也。）食草者善走不愚。（麋鹿之属是也。）
又曰：良匠不能断金，巧冶不能铄木。金之势不可断，而木之性不可铄也。
又曰：高阳（或曰：高阳楚时王，宋大夫也。）将为室，问匠人。匠人对曰：“未可也！木尚生，加途其上，必将挠。以生材任重途，今虽成，後必败！”高阳应曰：“不然！夫木枯则益劲，途乾则益轻。今虽恶，後必善。”匠人穷於辞无，以对，卒为屋。其始成均然善也，而後果败。此直於辞，而不可用者也。
又曰：舍茂木而集於枯，不弋鹄而鸟难与有图。（图，谋也。言其硬。）
又曰：质的张而弓矢集，林木茂而斧斤入。非或召之，形势所致也。
又曰：冬冰可折，夏木可结。时难得而易失，木方茂盛，终日彩而不知。秋风下霜，一夕而殚。（殚，尽也。）
又曰：佐祭者得常，救斗者得伤。荫不祥之木，为电所扑。（扑，击也。）
又曰：金胜木者，非以刀残林也；土胜水者，非以璞（音朴，土块也。）塞江也。
又曰：剞劂销（音削。）锯，非良匠不能以制木；炉橐垂（音杂。）坊设，（炉、橐、垂，皆冶坊之形也。）非巧冶不能以治金。
又曰：羽翼美者伤骨骸，枝叶美者害根茎。能两美者，天下无之也。
又曰：凡见叶落而知岁，故叶落而长年悲。
《风俗通》曰：桂阳太守江夏张辽，字叔高。田中有树，遣客伐之，六七十下，血出。客惊怖归，以其事白叔高。叔高大怒，曰：“树木汁出，此何言血！”因自严行，复斫之，血大流。叔高使先斫其枝叶，有一空处，白头公，可长四尺，忽出，往赴叔高。叔高乃逆格之，如此凡时四头。左右皆怖，伏地，而叔高恬如也。徐熟视，非人也。遂伐此木。其年召辟侍御史，後为兖州刺史。以二千石尊过乡里，白日衣绣，荣美如此。
《抱朴子》曰：山中大树能语者，非树语也，其名曰灵阳山。夜枷者，皆古枯所致，勿怪也。甲子日称仙人者，树也。
《孙绰子》曰：海上人与山客辨其方物，海人曰：“鱼额者华山之顶，一吸，万顷之波。”山客曰：“邓林有木，围三万寻，直上千里，旁荫数国。”有人曰：“东极有大人，斩木为策，短不可支，钓鱼为鲜，不足充饥。”
《金楼子》曰：利水内有木材。玄嘉中，大水，有十馀段木流出，斧迹未灭。俗云：“汉将将攻越，筑城浮木於利水。未运之前段一夜中，忽失数千段，时或见之。今所见木，岂非昔鬼匿之木乎？”
《山海经》曰：少室山，木名帝休，黄花黑实，服之不怒。
《阴符经》曰：火生于木，祸发必克。
《仙序》曰：王须，少年入学，最远，涂却常先，流辈怪之。常见如提木三尺馀，至则拄屋间。流辈知之，取看，後不见。
《正论》曰：师旷曰：“人骨法，犹木有曲直。曲者为轮，直者为舆。檀宜作辐，榆宜作毂。”
《玄中记》曰：千岁树之枝，中央下，四边高。百岁之树，其汁赤如血。
又曰：大树之山西，有彩华之树。服之，则通万国之言。
《博物志》曰：圆丘山有不世树，食之寿。
《世贽记》曰：聚窟洲中，申未，地上有大树，与枫木相似，而华叶香闻数百里，名为返魂树。於玉釜中煮，取汁如黑粘，名之为返生香。香气闻数百里，死尸在地，闻气乃活。
卷九百五十三　木部二
木下
郭子横《洞冥记》曰：太初三年，东方朔从西那国还汉，得声风木枝十枚，九尺，大如指，真可爱。缙□封禅之时，许贡其木为车辇之用。此木生因洹之水，则《禹贡》所谓因洹也。其洹出甜波树，上有紫燕、黄鹄集其间。实如细珠，风吹枝如玉磬，因以为名。春夏馨香，秋冬声清。有武事则如金革之响，有文章则如琴瑟之音。上以枝遍赐群臣，百岁者皆以此枝颁赐。人有疾者，枝则汗出；世者，枝则折。昔老聃在於周世，言七百年枝未汗。生於尧时，已年三千岁，植此竟未折。上乃以枝赐朔，朔曰：“臣已见枝三遍枯死，死而复生，何啻于汁折而已哉？”里语曰：“年未半，枝不汗。”此木五千岁一湿，万岁一枯。缙□之世，此树生於阿阁间也。
又曰：玄光玄年，起寿福灵坛，阔百步。四周起铜梁银木，上列种垂龙之木。木似青梧，高十丈。有朱露，色如丹汁，洒其叶，落地皆成珠。其枝似龙之倒垂，赤曰珠枝树。此坛高八尺，文错杂金色。
虞喜《志林》曰：东海之鱼坠一鳞，昆仑之木落一叶，圣人皆能知之。
王韶之《始兴记》曰：汉将灭越，越王筑城伐木。将运之，一夜，木数千件顿亡，越亡之徵。
《方言》曰：木细枝谓之杪，江淮扬楚之间谓之篾。
《盐铁论》曰：茂木之下无丰草，大块之间无美苗。
《搜神记》曰：卢江舒县陵亭有流水，边有大树。常有黄鸟数千枚巢其头，下有故祠。後见一妇人着绣衣，自称黄祖，能兴□雨。
《地境图》曰：财在丘虚者为木变，故木有折枯者，其旁有财。折所向在焉：其在南方，去木八尺；其在东方，去木六尺。
《楚辞》曰：一夫九首，拔木九千。
又曰：袅袅兮秋风，洞庭波兮木叶下。
又曰：罾何为于木上？
又曰：攀芙蓉兮木末。
又曰：树轮以相纠兮，林木跃。（音委，枝叶盘纡也。）
左思《蜀都赋》曰：其树则擢修，竦长条，扇飞□，拂轻宵。羲和假于道於峻岭，阳乌回翼乎高标。
王彪之《闽中赋》曰：木则藤虹，笼彩於峻。丛流星丽，光於高林。
松
《书》曰：青州，厥贡漆、丝、、铅、松、怪石。
《诗》曰：徂来之松，新甫之柏。（徂来、新甫，山也。）
又曰：松柏丸丸，松桷有延，旅楹有闲。
又曰：山有乔松，隰有游龙。（松，木也；龙，红草也。）
又曰：茑与女萝，施于松柏。
又曰：淇水悠悠，桧楫松舟。
又曰：如松柏之茂，无不断承。（如松柏掷軎叶，常茂盛，无衰落时也。）
《左传》曰：晋侯使张骼、辅跞致楚师，求御於郑。（欲得郑人自御，知其地厉迨也。）郑人卜宛射犬，吉。子太叔戒之曰：“阁国之人，不可与也！”（言不可与等也，欲使蒲鞍下人。）对曰：“无有众寡，其上一也。”太叔曰：“不然，培娄无松柏。”（培娄，小阜。松柏，大木。）
又曰：楚郏敖即位，王子围为令尹。（康王弟。）郑行人子羽曰：“是谓不宜，必代之昌。松柏之下，其草不殖。”（言楚君弱，令尹强。物不两盛。）
《礼记》曰：其在人也，如竹箭之有蟛，如松柏之有心也。二者居天下之大端矣，故贯四时，而不改柯易叶。
《礼斗威仪》曰：君乘木而王，其政平，则松为常生。
《论语》曰：哀公问社於宰我，宰我对曰：“夏后氏以松，殷人以柏，周人以栗。”
又曰：岁寒，然後知松柏之後凋也。
《史记》曰：松柏为百木长也，而守宫阙也。
《汉书》曰：贾山言治乱曰：“秦为驰道五十步，三丈而树，厚筑其外，隐以金椎，（服虔曰：作壁通道。隐，筑也。以铁锥筑之。）树以青松，为驰道之丽，使其後世曾不得逍遥而托足焉。”
应劭《汉官仪》曰：秦始皇上封泰山，逢疾风暴雨，赖得松树，因封其为五大夫松。（秦山云岱宗。小天门犹有秦时五大夫松。）
张勃《吴录》曰：丁固，字子贱，会稽人。宝鼎中，拜司徒。初为尚书，梦松树生腹上，谓人曰：“松字，十八公也。”後十八年为公，遂如梦。
王隐《晋书》曰：山涛遭母丧，归乡里。涛虽年老，居丧过礼，手植松柏。
又曰：庾ダ（我来切。）见和峤曰：“森森如千丈松，虽累多节目，施之大厦，梁栋之用！”
又曰：慕容垂攻符丕，在邺粮竭，马无草，但削松木而食之。
《宋书》曰：顾欢好学。乡中有学舍，欢贫尾受业，於舍壁後倚听，尾忘者。夕则燃松节读书。
《齐书》曰：张堪好於斋前种松柏，时人曰：“张堪屋下陈尸。”
《梁书》曰：陶弘景特爱松风，庭院皆植松。每闻其响，欣然为乐。有时独游泉石，望见者以为仙人。
《陈书》曰：张讥，字直言。後主嗣位，为国子博士、东宫学士。後主常幸锺山开善寺，召从臣坐於寺西南松林下，敕讥竖义。时索麈尾未至，後主敕取松枝，手以属讥，曰：“可代麈尾。”顾群臣曰：“杆即张讥后事。”
《后魏书》曰：甄琛丧父，於茔兆之内，手种松柏。隆冬之月，负掘水土。乡老哀之，咸助力。十馀年中，坟成木茂。
又曰：彭城王勰从幸代都，次于上党之铜山路，大松树十数根。时帝进伞，遂行而赋诗，令人示勰曰：“吾作诗虽不七步，亦不言远。汝可作之，比至吾所令就也。”勰去帝十馀步，遂且行且作，未至帝所而就。诗曰：“松林经几冬，山川何如昔？风□与古同。”帝大笑曰：“汝此诗亦责我耳。”
《唐书》曰：拔野古仆骨东境，其地丰草，人皆敦富，土多霜雪。其地北东里曰康于河，有松木，入水一二年，乃化为石，其色青。有国人居住，其人谓之康干，名为石后，仍松文。
又曰：贾嘉隐年七岁，以神童召见。时太尉长孙无忌、司空李於朝堂立语，戏谓嘉隐曰：“吾所倚者何树？”嘉隐对曰：“松树。”曰：“杆槐也，何忽言松？”嘉隐曰：“以公配木，则为松树。”无忌连问之：“吾所倚何树？”嘉隐对曰：“槐树。”无忌曰：“汝不能矫对耶？”嘉隐应声曰：“何须矫对，但取其以鬼配木耳。”
《穆天子传》曰：天子长松之磴。（山有长松也。）
《说苑》曰：智襄子为室，美士茁夕焉。智伯曰：“室美矣夫？”对曰：“美则美矣，意臣亦有惧也。”智伯曰：“何惧？”对曰：“臣以康秉笔事君，记有之曰：‘高山峻原，不生草木；噬柏之地，其土不肥。’今土木胜人，臣惧不安人也。”室成三年，而智氏亡。
《周书》曰：太姒梦周梓化为松。
《庄子》曰：孔子曰：“天寒既至，霜雪既降，吾是知松柏之茂。”
《试萦》曰：荆有长松文梓。
《孙卿子》曰：岁不寒，尾知松柏；事不难，尾知君子。
</div>
    <div class="pagination">
<a href="太平御览_page687.html">上一页</a><span>...</span><a href="太平御览_page683.html">683</a><a href="太平御览_page684.html">684</a><a href="太平御览_page685.html">685</a><a href="太平御览_page686.html">686</a><a href="太平御览_page687.html">687</a><span class="current-page">688</span><a href="太平御览_page689.html">689</a><a href="太平御览_page690.html">690</a><a href="太平御览_page691.html">691</a><a href="太平御览_page692.html">692</a><a href="太平御览_page693.html">693</a><span>...</span><a href="太平御览_page689.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
