<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 633 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 633 页/共 1019 页</h1>
    <div class="content">　　瓢饮【论语见箪食下　晋书安平王孚箪食丨丨而披阅不倦　水经注三累山南有石室西面有两石室北面有二石室北坎室上有微涓石溜丰周丨丨似是栖游隐学之所　杜甫赠特进汝阳王诗丨丨惟三径岩栖在百层】
　　瓢齐【栁宗元禜门文敬用丨丨以展周索纳其云气复我川泽】
　　瓢弃【杜甫对雪诗丨丨尊无緑炉存火似红】
　　鉢
　　鉢盂【观佛三昧海经大徳摩诃迦叶着千纳衣手擎丨丨执持威仪足歩虚空歩歩之中化一寳树一一树下有化迦叶经行林中作十八变亦至议　清异录行脚僧惊举子驴举子不忿僧曰麻衣鬼着汝何时防林举子扬鞭曰丨丨精且理防取养命圆　扪虱新话见衣鉢下　张存游华顶峰记由隋智者大师开山创寺曰善兴寺前截涧叠为之池池南有圆阜曰丨丨　岑参太白山胡僧歌窗边锡杖觧两虎牀下丨丨藏一龙】
　　鉢池【明一统志丨丨山在淮安府城西一十五里形如鉢盂故老云昔仙人王乔錬丹于此山中一方土赤草木不生】
　　鉢水【云仙杂记丁系自尚书郎参灵度禅师弃官修道日食脱粟二升诸僧丨丨一盂】
　　鉢罗【北户录唐初罽賔国献俱佛头花伽失不国献泥楼丨丨花】
　　鉢缘【水经河水又西迳陀卫国北注法显曰国有佛鉢月氏王大兴兵众来伐此国欲持鉢去置鉢象上象不能进更作四轮车载鉢八象共牵复不进王知丨丨未至于是起塔留鉢供养】
　　鉢上【李益哭柏岩禅师诗白日钟边晚青苔丨丨秋】
　　鉢中【宋史舆服志行漏舆隋大业行漏车也制同钟鼔楼而大设刻漏如称衡首垂铜鉢末有铜象漆匮贮水渇乌注水入丨丨长竿四舆士六十人】
　　釭
　　釭锏【急就篇丨丨键鉆冶锢鐈注丨车毂中铁也丨轴上铁也施丨丨者所以护轴使不相摩垦也】釭凝【杜牧陪昭应卢郎中在江西宣州佐今吏部沈公幕罢府周公宰昭应牧在淮南縻职叙旧投寄诗日晩花枝烂丨丨粉彩稠】
　　瓷【甆同】
　　瓷器【宋史地理志耀州贡丨丨　又食货志于杭明州置司凡大食古迟阇婆占城勃泥麻逸三佛齐诸蕃并通货易以金银缗钱铅锡杂色帛丨丨市香药犀象瑚琥珀珠琲镔铁鼊皮瑇瑁玛瑙车渠水精蕃布乌樠苏木等物　栁宗元代人进丨丨状右件丨丨等并艺精埏埴制合规模禀至徳之陶蒸自无苦窳合太和以融结克保坚贞　蘓轼与王文甫书三五日间买得丨丨更烦差人得否】
　　甆盏【葛长庚诗三杯碧液涨丨丨一缕青烟纒竹炉】
　　瓷瓦【宋史食货志见衣屦下】
　　瓷罂【杜甫进艇诗茗饮蔗浆何所有丨丨无借玉为釭】
　　瓷漆【宋史食货志嘉定十二年臣僚言以金银博买泄之逺夷为可惜乃命有司止以绢帛锦绮丨丨之属博易听其来之多寡若不至则任之不必以为重也】
　　瓷窑【宋史食货志元丰五年八月置饶州景徳镇丨丨博易务】
　　瓷榼【白居易葺池上旧亭诗软火深土炉香醪小丨丨】
　　瓴
　　瓴甓【诗疏见瓴甋下　傅元赠扶风马钧序先生见诸葛亮连弩曰巧则巧矣未尽善也言作之可今加五倍又患发石车敌人之于楼边县湿牛皮中之则堕石不能连属而至欲作一轮县大石数十以机鼔轮为常则以断县石飞击敌城使首尾电至尝试以车轮县丨丨数十飞之数百歩矣　栁宗元终南山祠堂碑贞元十二年夏洎秋不雨穑人焦劳嘉谷用虞皇帝使中谒者祷于终南申命京兆君韩府君祗饬祀事考视祠制以为栋宇不称宜有加饰遂命盩厔令裴均防承圣谟刱制祠堂乃征土工木工石工备器执用来防祠下斩板榦砻柱础陶丨丨筑垣墉恢度旧制立三筵六寻既兴功元云触石霈泽周被植物擢茂期于丰登神道感而宣灵人心懽而致和嘉气充溢抃蹈布野】
　　瓴甋【诗中唐有甓甓丨丨也疏释宫云丨丨谓之甓李廵云丨丨一名甓郭璞曰防甎今江东呼为瓴甓　陈樵月庭赋照丨丨兮爱玉阶之赩奕顾环堵兮燐琼璧之菁葱】
　　瓴水【史记髙祖纪秦形胜之国带河山之险县隔千里持防百万秦得百二焉地势便利其以兵下于诸侯譬犹居髙屋之上建丨丨也】
　　瓴适【説文瓴甓也丨丨也】
　　铛
　　铛釡【杜阳编咸通九年同昌公主出降宅于广化里锡钱五百万贯更罄内库珍寳以实其宅而房栊户牖无不以众寳饰之更以金银为井栏药桕食柜水槽丨丨盆瓮之属】
　　铛鼎【桂海器志竹釜猺人所用截大竹筒以当丨丨食物熟而竹不熸】
　　铛脚【白居易寄贾舍人崔郎中诗媿无丨丨政徒忝犬牙邻】
　　铫
　　铫鎒【荘子春雨日时草木怒丨丨于是乎始修草木之到植者过半而不知其然】
　　铫槃【杜预奏事药杵臼澡槃熨斗釜瓮丨丨鵭鋗皆亦民间之急用也】
　　铫弋【诗隰有长楚猗傩其枝传苌楚丨丨也　尔雅长楚丨丨疏舍人曰长楚一名丨丨本草云丨丨名羊桃郭云今羊桃也】
　　锅
　　锅铫【江行杂录见盂勺下】
　　锅幕【唐书兵志自天宝以后彍骑之法又稍变废士皆失拊循八载折冲诸府至无兵可交李林甫遂请停上下鱼书其后徒有兵额官吏而戎器防马丨丨糗粮并废矣】
　　锅骨【佩楚轩客谈见镜脐下】


　　御定骈字类编巻一百五十九
<子部,类书类,御定骈字类编>
　　钦定四库全书
　　御定骈字类编卷一百六十
　　器物门十三
　　壶
　　壶尊【周礼司尊彞秋尝冬烝祼用斚彞黄彞皆有舟其朝献用两着尊其馈献用两丨丨皆有罍诸臣之昨也　宋史礼志大尊山尊着尊犠尊象尊各二丨六皆设而弗酌尊加羃犠尊象尊丨丨犠罍象罍壶】
　　【罍各五加勺羃　穆天子传见鼎敦下】
　　壶觞【陶潜归去来辞引丨丨以自酌盼庭柯以怡颜许景先奉和圣制送张尚书廵边诗介胄辞前殿丨丨宿左营　李元纮奉和圣制送张说上集贤学士赐宴诗丨丨接云上经术引关西　韦应物奉酬处士叔见示诗叔父亲降趾丨丨携到门　卢纶送内弟韦宗仁归信州觐省诗醉掩丨丨人有泪梦惊波浪日无辉　白居易将至东都寄令狐留守诗东都添个狂宾客先报丨丨风月知　唐彦谦金陵九日诗野菊西风满路香雨花台上集丨丨　皮日休醉中诗分将吟咏华双鬓力以丨丨固百骸　元好问与同年敬鼎臣宿顺天天宁僧舍诗毎恨相望隔关塞岂知连日醉丨丨】
　　壶瓶【井观琐言今人呼酌酒器为丨丨按唐书太宗赐李大亮胡缾史炤通鉴释文以为汲水器胡三省辨误曰胡缾盖酒器非汲水器也缾瓶字通今北人酌酒以相劝酬者亦曰胡缾然壶字正当作胡耳　张宪大都即事诗衣襆分香裹丨丨借火温】
　　壶罍【宋史礼志见壶尊下】
　　壶缶【礼记礼器五献之尊门外缶门内壶君尊瓦甒疏瓦甒云君尊则丨丨但饮诸臣也】
　　壶甒【晋书琅邪悼王焕传按礼记国君之葬棺椁之间容柷大夫容丨士容丨以丨丨为差则柷财大于壶明矣】
　　壶杓【韩诗外传齐景公谓子贡曰先生何师对曰鲁仲尼曰仲尼贤乎曰圣人也岂直贤哉景公嘻然而笑曰其圣何如子贡曰不知也景公勃然作色曰始言圣人今言不知何也子贡曰臣终身戴天不知天之髙也终身践地不知地之厚也若臣之事仲尼譬犹渴操丨丨就江海而饮之腹满而去又安知江海之深乎】壶榼【淮南子见升勺下】
　　壶箭【邢邵献武皇帝寺铭晓夜自分不劳鸡鹤之助六时縻惑非待丨丨之功　马柤常草亭赋丨丨博局琴几画图庋而设也】
　　壶矢【韩愈画记奉丨丨者一人】
　　壶琴【宋史拂菻国传乐有箜篌丨丨小筚篥偏鼓】
　　壶铿【吕览夫欲定一世安黔首之命功名著乎盘盂铭篆着乎丨丨其势不厌尊其实不厌多多实尊势贤士制之】
　　壶輲【穆天子盛姬求饮天子命人取浆而给是曰丨丨】
　　壶天【张乔题古观诗洞水流花早丨丨闭雪春】
　　壶冰【李绅宿越州天王寺诗见镜水下】
　　壶头【谈圃予尝小酿公闻而见访后度酿熟以诗见索云稍觉香薫鼻还思酒入唇盈缸止三斗可拨瓮头春予因和云紫貂寒拥鼻绿螘细侵唇莲烛当时事丨丨此日春】
　　壶颈【礼记投壶丨丨修七寸腹修五寸口径二寸半容斗五升壶中实小豆焉为其矢之跃而出也壶去席二矢半】
　　壶腹【礼记投壶见上】
　　壶中【礼记投壶见壶颈下　后汉书费长房传曽为市掾市中有老翁卖药悬一壶于肆头及市罢辄跳入丨丨市人莫之见惟长房于楼上覩之异焉因往再拜奉酒脯翁知长房之意其神也谓之曰子明日可更来长房旦日复诣翁翁乃与俱入丨丨唯见玉堂严丽防酒甘肴盈衍其中共饮毕而出翁约不听与人言之南史呉苞传时有赵僧岩蔡荟皆有景行慕苞为人僧岩北海人后忽为沙门栖迟山谷常以一壶自随一】
　　【旦谓弟子曰吾今夕当死丨丨大钱一千以通九泉之路蜡烛一挺以照七尺之尸至夜而亡时人以为知命云仙杂记石崇砌上就藓苔刻成百花饰以金玉曰丨丨之景不过如是　金丹诸真元奥诗小小丨丨别】
　　【有天铁牛耕地种金莲　戴叔伦赠道士诗东城南陌频相见应是丨丨别有家　刘禹锡游桃源诗有路在丨丨无人知地脉　白居易酬呉七见寄诗谁知市南地转作丨丨天　元稹幽栖诗丨丨天地乾坤外梦里身名旦暮间　罗隐送宣武徐廵官诗白知关畔元非马觉丨丨别有天　又水经丨丨山在河东北屈县东】
　　壶边【晋书王敦每酒后辄咏魏武帝乐府歌曰老骥伏枥志在千里烈士暮年壮心不已以如意打唾壶为节丨丨尽缺】
　　壶梁【史记武帝纪作建章宫度为千门万户前殿度髙未央其东则鳯阙髙二十余丈其西则唐中数十里虎圈其北治大池渐台髙二十余丈名曰太液池中有蓬莱方丈瀛洲丨丨象海中神山鱼之属其南有玉堂壁门大鸟之属乃立神明台井干楼度五十余丈辇道相属焉】
　　壶酒【南史梁世子方等传人生处世如白驹过隙耳一丨之丨足以养性一箪之食足以怡形生于蒿蓬死葬沟壑瓦棺石椁何以异兹　晋史乗文公问于狐偃曰寡人甘肥周于堂卮酒豆肉集于官丨丨不清生肉不布杀一牛遍于国中一歳之功尽以衣士卒其足以战民乎狐子曰不足　续本事诗酴醿本酒名也新开花本以其颜色似之故以取名山谷所以有名字因丨丨风流付枕帏之句　明一统志味江在崇庆州北五十里源出雪山昔蜀王征西蕃有野人以丨丨献王投之江使三军饮之皆醉因名　岑参送杨子诗惜别添丨丨临岐赠马鞭　孟浩然游凤林寺西岭诗丨丨朋情洽琴歌野兴闲】
　　壶醑【李白送别诗惜别倾丨丨临分赠马鞭】
　　壶浆【孟子以万乗之国伐万乗之国箪食丨丨以迎王师岂有他哉避水火也　晋书王鉴传昔汉髙光武二帝征无远近敌无大小必手振金鼓身当矢石栉风沐雨丨丨不赡驰骛四方匪皇宁处然后皇基克构元勲以融　魏书郦范传见盘阳下　南史陈武帝纪亿庾之咏斯丰丨丨之甿是众　北史于翼传翼自陜入径到洛阳齐洛州刺史独孤承业开门降河南九州三十镇一时俱下襄城人庶等喜复见翼并丨丨道左唐书郭震睿宗立召为太仆卿将行安西酋长有面哭送者旌节下玉门关去凉州犹八百里城中争】
　　【具丨丨欢迎都督嗟叹以闻　元史舒穆噜明安传帝欲休兵于北明安谏曰山前民庶久不知兵今以重兵临之传檄可定兵贵神速岂宜犹豫帝从之即命明安引兵南进所至民皆具箪食丨丨以迎尽有河北诸郡而还　说苑子路为蒲令备水灾与民春修沟渎为人烦苦故予人一箪食一丨丨孔子闻之使子贡复之　沈约安陆王碑轨躅清晏车徒不扰牛酒日至丨丨塞陌刘长卿行营酬吕侍御诗井税鹑衣乐丨丨鹤发迎白居易别州民诗耆老遮归路丨丨满别筵　刘禹锡歴阳书事诗里杜争来献丨丨各自擎　王建从军】
　　【行马上悬丨丨刀头分顿肉　杜牧郡斋独酌诗叔舅欲饮我社瓮尔来尝伯姊子欲归彼亦有丨丨　温庭筠寓懐诗苟无海岱气奚取丨丨恩】
　　壶馂【淮南子晋公子重耳出亡过曹无礼焉厘负羇之妻谓厘负羇曰君无礼于晋公子吾观其从者皆贤人也若以相夫子反晋国必伐曹子何不先加德焉厘负羇遗之丨丨而加璧焉重耳受其馂而反其璧及其反国起师伐曹克之令三军无入厘负羇之里】
　　壶柑【一作甘风土记甘橘之属滋味甜美特异者也有黄者有赭者谓之丨丨　橘谱生枝柑似真柑色青而肤粗形不圆味似石榴微酸崔豹古今注曰甘实形如石榴者为丨丨疑此类是乡人以其耐久留之枝间俟其味变甘帯叶而折堆之盘俎新美可爱故命名生枝】
　　壶瓿【战国策夫鼎者非效丨醯醤丨耳可怀挟提挈以至齐者】
　　壶橘【广州记丨丨形色都是甘但皮厚气臭味亦不劣】
　　壶枣【尔雅枣丨丨边要枣櫅白枣樲酸枣杨彻齐枣遵羊枣洗大枣煑填枣蹶泄苦枣晳无实枣还味棯枣疏别枣类也云枣者目诸枣也丨丨者枣形似壶也】
　　壶芦【古今注匏瓠也丨丨瓠之无柄者也瓠有柄者悬瓠可以为笙曲沃者尤善秋乃可用之则漆其襄瓢亦瓠也瓠其总瓢其别也】
　　壶飱【左传晋侯问原守于寺人勃鞮对曰昔赵衰以丨丨从径馁而弗食故使处原　越语至于月王召范蠡而问焉曰谚有之曰觥饭不及丨丨今歳晚矣子将奈何　战国策中山君亡有二人挈戈而随其后者中山君顾谓二人子奚为者也二人对曰臣有父尝饿且死君下丨丨臣父臣父且死曰中山有事汝必死之故来死君也　后汉书崔骃传原衰见廉于丨丨宣孟收德于束脯　晋书苻坚载记王师乗胜追击至于青冈坚为流矢所中单骑遁还于淮北饥甚人有进丨丨豚髀者坚食之大恱曰昔公孙豆粥何以加也】壶餐【魏志和洽传见衣裘下　吕览东方有士焉曰爰旌目将有适也而饿于道狐父之盗曰丘见而下丨丨以餔之爰旌目三餔之而后能视曰子何为者也曰我狐父之人丘也爰旌目曰譆汝非盗耶胡为而食我吾义不食子之食也两手据地而吐之不出喀喀然遂伏地而死　淮南子僖负羁以丨丨表其闾赵宣孟以束脯免其躯注厘负羁曹臣重耳出过曹负羁遗以丨丨重耳反晋伐曹令兵不入其闾　晋史乗文公出亡箕郑挈丨丨而从迷而失道与公相失饥而道泣寝饿而不敢食及文公反国举兵攻原而拔之文公曰夫轻忍饥馁之患而必全丨丨是将不以原叛乃举以为原令大夫浑轩闻而非之曰以不动丨丨之故信其不为原叛也不亦无术乎吾闻明主不恃其不我叛也恃吾不可叛也不恃其不我欺也恃吾不可欺也】壶席【晋书苻朗传谢安常设防请之朝士盈坐并机褥丨丨朗每事欲夸之唾则令小儿跪而张口既吐而含出顷复如之】
　　壶人【任昉齐竟陵文宣王行状清猨与丨丨争旦缇幙与素濑交辉　萧至忠三会寺应制诗戒旦丨丨警翻霜羽骑来】
　　壶公【神仙传丨丨者不知其姓名也今世所有召军符召鬼神治病玉府符凡二十余卷皆出自公故总名丨丨符　庾信小园赋若夫一枝之上巢父得安巢之所一壶之中丨丨有容身之地　杜甫寄司马山人诗家家迎蓟子处处识丨丨】
　　壶子【淮南子老子学商容见舌而知守柔矣列子学丨丨观景柱而知持后矣】
　　壶涿【周礼有丨丨氏】
　　壶马【欧阳修诗平日相从立会文博枭丨丨占朋分】
　　壶龃【汉书东方朔传舍人曰臣愿复问朔隐语不知亦当榜即妄为谐语曰令丨丨老柏涂伊优亚狋吽牙何谓也朔曰令者命也丨者所以盛也丨者齿不正也老者人所敬也柏者鬼之廷也涂者洳径也伊优亚者辞未定也狋吽牙者两犬争也】
　　壶色【张彚观藏冰诗见镜光下】
　　壶滥【吕览夫玩好货宝钟鼎丨丨轝马衣被戈劒不可胜其数诸养生之具无不从者题凑之室棺椁数袭积石积炭以环其外奸人闻之传以相告上虽以严威重罪禁之犹不可止】
　　壶减【颜舒刻漏传视盈缺于金壶观腾波于银箭惟箭驰而丨丨固流续而波分】
　　壶缺【段克己诗见冠成下】
　　壶隐【树萱录丨丨仙人尝吟诗曰杯贤与酌圣与我万户封】
　　壶丘【吕览子产相郑往见丨丨子林与其弟子坐必以年是倚其相于门也　说苑楚公子午使于秦秦囚之其弟献三百金于叔向叔向谓平公曰何不城丨丨秦楚患丨丨之城若秦恐而归公子午以止吾城也君乃止难亦未构楚必德君平公曰善乃城之秦恐遂归公子午使之晋　水经注汝水又东南迳丨丨城北故陈也　髙士传丨丨子林者郑人也道德甚优列御冦师事之】
　　壶谷【后汉书刘陶传今三郡之民皆以奔亡南出武关北徙丨丨冰骇风散惟恐在后注三郡河东冯翊京兆也丨丨壶关之谷在上党也　神仙王兴者阳城人也居丨丨中乃凡民也】
　　壶关【史记吕后传太后欲王吕氏先立孝惠后宫子彊为淮隂王子不疑为常山王子山为襄城侯子朝为轵侯子武为丨丨侯　汉书地理志上党郡县丨丨魏志曹仁传河北既定从围丨丨太祖令曰城拔皆坑之连月不下仁言于太祖曰围城必示之活门所以开其生路也　晋书刘琨传昔丨丨三老讼卫太子之罪谷永刘向辨陈汤之功　周书文帝纪欢知逆状已露稍懐旅距遂遣蔡携拒代令窦泰佐之又遣景等云向白马辅世珍等径趣石济髙隆之疋娄昭等屯据丨丨韩轨之徒拥众蒲坂　水经注淇水出沮如山又东北活水注之水出丨丨县东玷台下　明一统志丨丨县在潞安府城东二十五里本黎国地春秋时属晋秦为上党郡地汉始置丨丨县汉末尝移上党郡治此后魏移县治颍阳冈隋分置上党郡大业初省入上党唐初复置丨丨于髙望堡贞观中又移治清流川即今治宋金元仍旧】
　　壶口【书禹贡丨丨治梁及岐传丨丨在冀州梁岐在雍州从东循山治水而西　周书文帝纪河南豪杰各率所部来降齐神武惧率众十万出丨丨趋蒲坂将自后土济又遣其将髙敖曹以三万人出河南　明一统志丨丨山在平阳府吉州西七十里禹贡既载丨丨即此　李嘉祐江湖秋思诗嵩南春徧伤魂梦丨丨云深隔路岐】
　　瓶【缾同】
　　瓶隐【树萱录申屠有涯放旷云泉常携一瓶时跃身入瓶中时号丨丨】
　　瓶水【魏书崔浩传见丨丨之冻知天下之寒尝肉一脔识镬中之味物有其类可推而得之　吕览有道之士贵以近知远以今知古以益所见知所不见故审堂下之音而知日月之行隂阳之变见丨丨之冰而知天下之寒鱼鼈之藏也尝一脬肉而知一镬之味一鼎之调　喻凫冬日题无可上人院诗泻风丨丨涩承露鹤巢轻】
　　瓶泉【张乔送新罗僧诗落帆敲石火宿岛汲丨丨　曽巩秋夜露坐诗顾盼尘虑销丨丨谢颠倒　徐玑孤坐呈客诗晨起犹孤坐丨丨待煮茶】
</div>
    <div class="pagination">
<a href="御定骈字类编_page632.html">上一页</a><span>...</span><a href="御定骈字类编_page628.html">628</a><a href="御定骈字类编_page629.html">629</a><a href="御定骈字类编_page630.html">630</a><a href="御定骈字类编_page631.html">631</a><a href="御定骈字类编_page632.html">632</a><span class="current-page">633</span><a href="御定骈字类编_page634.html">634</a><a href="御定骈字类编_page635.html">635</a><a href="御定骈字类编_page636.html">636</a><a href="御定骈字类编_page637.html">637</a><a href="御定骈字类编_page638.html">638</a><span>...</span><a href="御定骈字类编_page634.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
