<!DOCTYPE html>
<html>
<head>
    <meta charset="UTF-8">
    <title>万姓统谱 - 第 87 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 87 页/共 403 页</h1>
    <div class="content">　　袁明善【字诚夫临川人父公夀乡称善士明善师事呉文正公晚年教授于卲庵之门自号楼山
　　所着有征赋定考南北之士游文正公门者明善最久公以逺大期之】
　　袁士元【字彦章鄞人宋忠臣镛之孙自幼嗜学讲诵至废寝食父母怜而禁止之廼端坐黙记不少辍长益旁捜逺辑务为深博时守礼致郡庠为五经师学者翕然宗之监察御史奥林以茂材异等荐授鄞学教谕调西湖书院山长改鄮山书院未防中书参政危素荐为平江路儒学教授又用荐陞授文林郎翰林国史院检阅官引年弗就】
　　【明】袁华【字子英昆山人少颖悟不羣读书三过辄记诵不忘工诗尤长于乐府与顾阿瑛友善杨维祯
　　尤重其人以才子目之洪武初为郡学训导坐累卒于京师】
　　袁泰【万泉人洪武进士授湖广酃县丞累官右都御史处心亷正执法不移理枉伸寃袪除民害一
　　时良善获安奸邪不得肆志】
　　袁凯【华亭人言议英发尤长于诗専学少陵如阙中除夜江上早秋等作杂之杜集中殆不能辨洪武中为御史故老相传上一日録囚毕令凯送东宫覆审递减之凯还复命问朕东宫孰是凯曰陛下法之正东宫心之慈上大喜悉从之后以疾罢归】
　　袁义【洪武中羽林右卫指挥同知西平侯沐英阙守楚雄时敌累叛逼西城义积粮髙垒阙　力战虏遂遁去陞楚雄卫指挥使垦田阙　以足军饷甓城梁桥威强抚顺至今阙　　士咸感慕焉】
　　袁珪【字廷圭珙兄五嵗读书即成诵十八能阙　洪武壬戌礼聘至京试治道安民论称阙　髙州茂名主簿后谪戌大寜以诗文自阙　闻燕邸召为府纪善永乐改元赐银币阙　科给事中有敢言声九年出判和州后阙　见旧都赐赉益厚秩满乞老终于家为阙　祥至孝自号清白生有清白集曽孙孟悌举成化丁未进士授南京祠祭主事免归】
　　袁宇【夀州人父洪开国功为左都督宇事建文时有军功为指挥使宇从李景隆北进有功陞后府都督同知建文三年六月靖难将李逺出沛泗掠饷道宇率歩骑三万邀逺中伏大败宇脱身走以其弟容为文皇驸马都尉故得不死】
　　袁容【宇弟永乐中为驸马都尉仪容端谨从征难有功进封广平侯卒追封沂国公諡忠】袁珙【士元子号栁庄为人刚毅直方不泛交人尝遇异僧别古崖授以相术永乐初以潜邸之相有验召拜太常寺丞赏赉殊厚赐归子忠彻传其术亦善相仕至尚寳司少卿】
　　袁锭【真寜人永乐甲午举人授御史陞河南知府亷以律已诚以待下作劝善榜以谕弗率者作劝
　　农歌以示失业者任满民立去思碑厯参政】
　　袁伯仪【沅陵人博学有才识永乐乡荐以道徳为重拜监察御史亷慎克振风纪时中贵人与当路不协欲中伤之先使人谓伯仪曰若能为我去此人当有美除伯仪曰害良善以取美官君子不为也吾为御史可聴行人言乎遂上疏论之后以病乞归卒】
　　袁政【字文理呉县人尝学于俞贞木夏忠靖荐于朝授遂安知县未视篆宿于驿亭梦小儿数辈挽其衣觉而问于父老知邑中生女多不举即严禁之后邑中生女多名袁留】
　　袁旭【字廷辅乐安人永乐进士授江津知县以事免归琴书之外无长物寻诏举知寜国府百政具举比述职简贤凡十人旭居其一赐袭衣楮币宴礼部后为御史陈富搆防下狱卒旭甘澹泊见善如不及然疾恶太甚故卒以诬死云】
　　袁均哲【字庶明建昌人正统中知郴州为人有干局剖讼明决操履清慎境内廨宇祠庙桥铺之
　　类多其遗迹尝续刻郡志至今传焉】
　　袁彬【字文质新昌人正统己巳土木之变以校尉从英庙北狩逾年履危蹈险服劳效忠明年还论功授锦衣卫百戸天顺丁丑率先迎驾复辟陞指挥佥事辛巳以协剿曹钦功陞都指挥掌锦衣卫事寻陞至光禄大夫柱国前军都督府都督同知成化丁未致仕终子勲熹】
　　袁祯【字贞吉中天顺壬午乡试成化丙戌进士知歙县在任亷明不以财贿自凂茍有利民之政必
　　广施之性寛厚卒辈未尝发一詈语民悦之陞监察御史】
　　袁庆祥【字徳徴自幼卓越不羣成化戊子以书经发解入太学厯事内府陈五事一曰省国费以节民用二曰严选举以重守令三曰修武备以防民患四曰存公道以守国法五曰起民望以惜才能】
　　袁道【字徳纯吉水人赋性刚介清苦力学以　　自负成化壬辰进士擢监察御史巡抚广　黜罢赃吏搜剔奸虽藩臬诸司咸曰勿　使有玷缺使袁御史知也时称为真阙】
　　袁仕鳯【字彦祥东莞人成化乙未进士初　　　广昌县知县亷介风厉摘伏如神　　　为上
　　不能抗抑民歌之　曰袁抚字吾今求取　　　　　　　宣能阙此抚
　　按以其才堪治剧　　　　　民闻风畏之及视事爱民如子平心　　　后断之故毎一事行之民必帖然服陞　　院都事卒于官二县人思之如父母云】
　　袁宗臯【石首人治进士厯兴府长史从龙累官戸部尚书文华殿大学士】
　　袁经【字载道青县人正徳进士十三年以戸部员外郎谪同知刚介亷谨珍爱士类脩筑城堡疏导
　　芍陂水利民便之厯官河南按察司佥事】
　　袁炜【字懋中慈谿人嘉靖戊戌防元一甲进士第三累官吏部尚书武英殿大学士諡文荣】袁衮【长洲人嘉靖进士初任庐陵县知县有异政得民心陞礼部主事厯郎中与弟袠先后卒兄弟
　　皆有文学名倾一时惜蚤卒不竟其业】
　　袁袠【字永之衮弟嘉靖乙酉应天乡试第一举进士授武选主事触忤当路编戍湖州袠至呉兴寓居城南之岘山寺捜吊古悠然自适后人以其所寓处称为胥台读书楼子尊尼嘉靖乙丑进士厯山东提学副使有父风】
　　袁祖庚【字绳之长洲人嘉靖辛丑进士厯按察佥事】
　　袁袭裳【字子宜眉州人嘉靖壬辰进士厯云南左布政使】
　　袁世荣【华亭人嘉靖庚戌进士厯礼科给事中】
　　【隆庆中太常寺卿袁洪愈字抑之长洲人嘉靖丙午解元丁未进士】
　　【万厯间四川左布政使袁随字民忱通州人嘉靖丙辰进士】
　　元【河南商音卫大夫元咺之后其先食采于元因氏焉又北魏孝文帝改为元氏又望出太原汉】元贺【宕渠人尝为九江沛郡太守所在着徳吏民涕泣送之迁大司农为名卿】
　　元賔【以孝亷入三署除苍龙司马卫尉迁呉令视事二稔民用康寜辟州从事召拜议郎】
　　【晋】元慇【着乐畧四卷】
　　【南北】元文遥【字徳逺洛阳人有王佐才仕北齐累迁尚书左仆射厯事三主明逹世务时因魏宰县多
　　用厮滥文遥令捜剔贵游子弟发教用之士人为县自此始】
　　元伟【字茂宏洛阳人少好学能文仕周累迁少司宼尝报聘于齐遂为齐人所执后三年齐平伟方见释髙祖以其久被幽絷加授上开府庾信赠诗曰虢亡垂棘反齐平寳鼎归其为当时所重如此】
　　元晖【字叔平洛阳人仕周补相国中兵参军迁武伯下大夫时突厥入宼令晖赍锦练出使晖説以
　　利害可汗大説遣其名王献方物累转兵部尚书魏州刺史】
　　元衍【字安乐魏宗室性清慎位梁州刺史表请不合转徐州刺史至州病帝勅徐成伯乗传疗之成
　　伯还帝赉绢三千疋】
　　元景安【洛阳人沈敏有干局仕北齐初为定襄县令累迁兼七兵尚书时初筑长城镇戌未立诏景安与诸将縁塞以备守督领既多且所部军人富于财物贿货公行景安纎毫无犯帝深嘉之】
　　元淑【字买仁仕魏为河东太守俗多商贾至有年三十不识耒耜淑下车劝课躬徃教示二年间家
　　给人足为之谣云泰州河东杼柚代舂元公至止田畴始理】
　　元澄【字道镜宗室袭封任城王位扬州刺史镇夀春下车封孙叔敖之墓毁蒋子文之祠总众南侵
　　所在尅防诏书褒美迁司徒公侍中尚书令薨諡文宣】
　　元云【魏景穆子为雍州刺史亷谨自脩断庶狱挫豪杰息盗贼文明太后嘉之赐帛十疋】元志【北魏公子少清辨邢峦曰露竹霜条故多劲节非鸾则鳯其在本枝也从孝文南征以身障帝
　　矢中志目丧明】
　　元鉴【字绍达后魏宗室沈重少言寛和好士为徐州刺史属徐兖大水人多饥饿鉴表加赈恤人赖
　　以安】
　　元延明【后魏宗室先为徐州牧甚得人誉及讨元法僧招懐旧士逺近归之后都督徐州徐州频
　　师旅人物凋敝延明招携新故人悉安业】
　　元悦【魏宗室为开府仪同三司寻迁太保出为徐州刺史能行异事盗贼屛息】
　　元郁【字伏生魏宗室位开府为徐州刺史】
　　元显和【后魏宗室为徐州安东长史刺史元法僧叛命坐不肯曰乃可死作恶鬼不可生为叛臣
　　临刑神色自若】
　　元行恭【文遥子貌姿美有父风兼俊才位中书舎人弟行如为著作郎】
　　元颢【魏宗室少慷慨有壮气封北海王为徐州刺史】
　　元定【字愿安洛阳人仕魏州刺史有雄畧从征伐毎战必防阵进爵为公】
　　元世遵【孝明时为荆州刺史州居边境前代以来互相抄掠世遵到州不聴侵扰其弟均时在荆州为朝阳戍主有南戍主妻以三月三日游戏沔水侧均辄遣部曲掠取世遵闻之责均遂移还本戍呉人感之薨于定州刺史諡曰康王】
　　元秉【字夀兴魏宗室少聪慧好学宣武初为徐州刺史】
　　【隋】元孝矩【洛阳人西魏袭爵始平县公拜南营州刺史益州总管转司宪大夫隋初拜夀州总管转
　　泾州刺史】
　　元亨【字徳良洛阳人父季海后魏司徒冯翊王周太祖以亨功臣子优礼之厯武卫将军勲州刺史
　　隋初拜太常卿出为卫州刺史在职八年恵化大行】
　　元褒【字孝整孝矩之弟开皇初拜安州总管有商人亡金疑同宿者褒察而释之商人讼褒受金纵
　　贼辄自诬服曰恐累良善后盗发于他所帝叹异之称为长者】
　　元岩【字君山洛阳人好读书以名节自许仕周累官御史大夫隋初拜兵部尚书明达世务廷争面折无所回避后为益州总管蜀王奢侈岩切谏之后蜀王为非法文帝曰元岩若在吾儿岂至是乎】
　　元谐【寜州刺史有威恵在州数年百姓徳之】
　　元夀【字长夀洛阳人博渉经史仕周授仪同三司隋平陈以功拜尚书左丞出为箕州刺史在任公
　　亷入为太府少卿累迁右光禄勲】
　　元胄【洛阳人英果多武艺美须眉有不可犯之色官至大将军周赵王谋害隋髙祖胄以身入卫得
　　免】
　　元善【洛阳人父罗梁青冀三州刺史少随父至江南学通五经侯景乱归后周隋初累迁国子祭酒
　　帝视学命讲孝经敷陈义理兼以讽谏帝大悦赉赐甚厚】
　　元暧【东海令于县境西南接苍梧山东北至巨平山筑两堰以捍海潮内以贮山间流水民获灌溉
　　之利】
　　【唐】元澹【字行冲河南人博学尤通训诂及进士第累官通事舎人狄仁杰器之后为文馆学士宗
　　自注孝经诏澹为疏立于学宫卒諡曰献】
　　元谊【贞元中邢州刺史徙漳水自州东二十里出至钜鹿北十里入故河民頼之】
　　元子晳【崇仁令有恵泽及民时人为立遗爱碑】
　　元徳秀【字紫芝河南人少孤事母孝母亡庐墓天寳中任鲁山令天下重其行称曰元鲁山房琯叹曰见紫芝眉宇使人名利之心都尽紫芝徳秀字也及卒家惟杖履箪瓢而已諡文行先生】
　　元结【字次山徳秀族弟举制科防禄山反沈浮人间苏源明荐其可用帝幸河东结上时议三篇擢
　　金吾将军代宗立辞去侍亲归樊上自称漫郎】
　　元稹【字防之河南人举制科第一拜左拾遗宪宗时陈西北边事召问得失当路者恶之出为河南尉拜监察御史遇事敢言官至膳部员外郎稹长于诗与白居易齐名时称元白】
　　元集虚【河内人少好羣籍仕为协律郎博通三教以儒为主南游爱庐山之胜结溪亭于东南五
　　老峯下自称山人不复出仕与白居易栁宗元韩愈相友善】
　　元让【擢明经以母病不肯调乡里人讼者皆诣让判】
　　元正【脩名节擢明经授监门卫兵曹参军肃宗时河南节度使崔光逺表置幕府史思明防河洛与父匿山中贼以名购正度事急谓弟曰贼禄不可养亲彼利我名难免矣然不汚身而死吾犹生也贼既得诱以髙位瞠目固拒兄弟皆遇害父闻仰药死路人为哭事平诏録伏节十一姓而正为冠赠秘书少监】
　　元懐景【知张説必贵以女妻撰属文要义十卷】
　　元琇【累官容管经畧使徳宗闻其治材迁岭南节度使】
　　元延祖【亨之二子调舂陵丞辄弃官去安禄山反召结戒曰尔曹逢世多故不得自安山林勉树
　　名节无近羞辱云卒门人諡曰大先生】
</div>
    <div class="pagination">
<a href="万姓统谱_page86.html">上一页</a><span>...</span><a href="万姓统谱_page82.html">82</a><a href="万姓统谱_page83.html">83</a><a href="万姓统谱_page84.html">84</a><a href="万姓统谱_page85.html">85</a><a href="万姓统谱_page86.html">86</a><span class="current-page">87</span><a href="万姓统谱_page88.html">88</a><a href="万姓统谱_page89.html">89</a><a href="万姓统谱_page90.html">90</a><a href="万姓统谱_page91.html">91</a><a href="万姓统谱_page92.html">92</a><span>...</span><a href="万姓统谱_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
