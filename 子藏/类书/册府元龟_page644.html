<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 644 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 644 页/共 736 页
  </h1>
  <div class="content">
   马融为校书郎度辽将军梁忄堇坐专权徵下狱抵罪融上书讼忄堇与护羌校尉庞参有诏原刑。
    刁韪为侍御史黄琬陈蕃为权富所中伤事下御史韪素重蕃琬不举其事左右复舀以朋党蕃免官琬韪俱禁锢後蕃被徵而言事者多讼韪复拜议郎。
    寇荣少知名桓帝时为侍中性矜洁自贵于人少所与以此见害於权宠而从兄子尚帝妹益阳长公主帝。又聘其从孙女於後宫左右益恶之延熹中遂舀以罪辟与宗族免归故郡吏承望风旨持之浸急荣恐不免奔阙自讼未至刺史张敬追劾荣以擅去边有诏捕之荣逃窜数年会赦令不得除积穷困乃自亡命中上。《书》曰：臣闻天地之於万物也。好生帝王之於万人也。慈爱陛下统天理物为万国覆作人父母先慈爱後威武先宽容後刑辟自生齿以上咸蒙德泽而臣兄弟独以无辜为专权之臣所见批抵青蝇之人所共构会以臣婚姻王室谓臣将抚其背夺其位退其身受其势，於是遂作飞章以被于臣欲使坠万仞之坑践必死之地令陛下忽慈母之仁发投杼之怒尚书背绳墨案空劾不复质确其过於严棘之下便奏正臣罪司隶校尉冯羡佞邪承旨废於王命驱逐臣等不得旋踵臣奔走还郡没齿无怨臣诚恐卒为豺狼横见噬食故冒死欲诣阙披肝胆布腹心刺史张敬好为谄谀张设机网复令陛下兴雷霆之怒司隶校尉应奉河南尹何豹雒阳令袁腾并驱争先。若赴仇敌罚及死没髡剔坟墓但未掘圹出尸剖棺露尔昔文王葬枯骨公刘敦行苇世称其仁今残酷容媚之吏无折中处平之心不顾无辜之害而兴虚诬之诽欲使严朝必加滥罚是以不敢触突天威而自窜山林以俟陛下发神圣之听启独睹之明拒谗慝之谤绝邪巧之言救可济之人援投溺之命不意滞怒不为春夏息淹恚不为顺时怠遂驰使邮驿布告远近严文克剥痛於霜雪张罗海内设万里逐臣者穷人迹追臣者极车轨虽楚购伍员汉求季布无以过也。臣遇罚以来三赦再赎无验之罪足以蠲除而陛下疾臣愈深有司咎臣甫力（甫始也。力甚也。）止则见埽灭行则为亡虏苟生则为穷人极死则为冤鬼天广而无以自覆地厚而无以自载陷陆土而有沉沦之忧远岩墙而有镇压之患精诚足以感於陛下而哲王未肯悟如臣犯元恶大憝足以陈於原野备刀锯陛下当班布臣之所坐以解众论之疑臣思入国门坐於石之上使三槐九棘平臣之罪而阊阖九重舀步设举趾触罘动行纟圭罗网无缘至万乘之前永无见信之期矣。国君不可雠匹夫雠之则一国尽惧臣奔走以来三离寒暑阴阳易位当暖反寒春常凄风夏降霜雹。又连年大风折拔树木风为号令春夏布德议狱缓死之时愿陛下思帝尧五教在宽之德企成汤避远谗夫之诫以宁风旱以弭灾兵臣闻勇者不逃死智者不重困固不为明朝惜垂尽之命愿赴湘沅之波从屈原之悲沉江湖之流吊子胥之哀臣功臣苗绪生长王国惧独含恨以葬江鱼之腹无以自别於世不胜狐死首丘之情营魂识路之怀犯冒王怒触突帝禁伏於两观陈诉毒痛然後登金镬入沸汤糜烂於炽爨之下九死而未悔悲夫久生亦复何聊盖忠臣杀身以解君怒孝子殒命以宁亲怨故大舜不避涂廪浚井之难申生不辞姬氏谗邪之谤臣敢忘斯议不自毙以解明朝之忿哉！乞以身塞重责愿陛下モ兄弟死命使臣一门颇有遗类以崇陛下宽饶之惠先死陈情临章涕泣泣血涟如帝省愈怒遂诛荣寇氏繇是衰废。
    皇甫规为中郎将持节监关西兵拥众立功无他私惠。又恶绝宦官中外并怨遂共诬规货赂群羌令其虚降天子玺书诮让规上书自讼曰：四年之秋戎鬼{春心}戾，爰自西州侵及泾阳旧都惧骇朝廷西顾明诏不以臣愚驽急使军就道幸蒙威灵遂振国命羌戎诸种大小稽首辄移书营郡以访诛纳所省之费一亿以上以为忠臣之义不敢告劳故耻以片言自及微效然比方先事庶免罪悔前践州界先奏郡守孙隽次及属郡都尉李翕督军御史张禀旋师南征。又上凉州刺史郭闳汉阳太守赵熹陈其过恶执据大辟凡此五臣支党半国其馀墨绶下至小吏所连及者复有百馀吏报将之怨子思复父之耻载质驰车怀粮步走交构豪门竞流谤ゥ云：臣私报诸羌谢其钱货。若臣以私财则家无担石如物出於官则文簿易考就臣愚惑信如言者前世尚遗匈奴以宫姬镇乌孙以公主今臣但费千万以怀叛羌则良臣之才略兵家之所贵将有何罪负义违理乎！自永初以来将出不少覆军有五动资巨亿有旋车完封写之权门而名成功立厚加爵封今臣还督本土纠举诸郡绝交离亲戮辱旧故众谤阴害固其宜也。臣虽秽廉洁无闻今见覆没耻痛实深传称鹿死不择音谨冒昧略上其年冬徵还拜议郎论功当封而中常侍徐璜左欲从求货数遣宾客就问功状规终不答璜等忿怒舀以前事下之於吏官属欲赋敛请谢规誓而不听遂以馀寇不绝坐系廷尉论输左校诸公及太学生张凤等三百人诣阙讼之会赦归家。
    皇甫嵩为车骑将军先是黄巾贼起尚书卢植拜中郎将发天下诸郡兵征之连战破贼张角斩获万馀人角等走保广宗植筑围凿堑造作梯垂当拔之灵帝遣小黄门左丰诣军观贼形势或劝植以赂送丰植不肯丰还言於帝曰：广宗贼易破尔卢中郎固垒息军以待天诛帝怒遂槛车徵植减死罪一等及嵩讨平黄巾盛称植行师方略嵩皆资用规谋济成其功以其年复为尚书。
    赵谦为司隶校尉广陵府丞谢弼去官归家中常侍曹节从子绍为东郡太守收弼考掠死狱中时人悼伤焉初平二年谦上书讼弼忠节求报其怨魂乃收绍斩之。
    ●卷八百七十四
    ○总录部　讼冤第三
    魏乐详河东人杜恕以齐王嘉平初为幽州刺史持节护乌丸校尉时征西将军程喜屯蓟尚书袁侃等戒恕曰：程申伯处先帝之世倾田园让於青州足下今俱仗节使共屯一城宜深有以待之而恕不以为意至官未期有鲜卑大人儿不繇关塞径将数十骑诣州州斩所从来小子一人无表言上喜，於是劾奏恕下廷尉当死以父畿勤事水死免为庶人徙章武郡卒於徙所详年九十馀上书讼畿之遗绩朝廷感焉诏封恕子预为丰乐亭侯邑百户。
    吴骆统为将军先是张温以辅义中郎将使蜀还大帝阴衔温称美蜀政。又嫌声名太盛众庶炫惑恐终不为己用思有以中伤之会暨艳事起因此发举艳字子林亦吴郡人也。温引致之以为选曹郎至尚书艳性狷厉好为清议见时郎署混浊淆杂多非其人欲臧否区别贤愚异贯弹射百寮选三署率皆贬高就下降损数等其守故者十未能一其居位贪鄙志节卑者皆以为军吏置营府以处之而怨愤之声积浸润之谮行矣。竞言艳及选曹郎徐彪专用私情憎爱不繇公理（。《吴录》曰：彪字仲虞广陵人）艳彪皆坐自杀温宿与艳彪同意数交书疏闻问往还即罪温帝幽之有司下令曰：昔令召张温虚已待之既至显授有过旧臣何图凶鬼专挟异心昔暨艳父兄附于恶逆寡人无忌故进而任之欲观艳何如察其中间形熊果见而温与之结连死生艳所进退皆温所为头角更相表里共为腹背非温之党即就疵瑕为之生论。又前任温董督三郡指吏客及残馀兵时恐有事欲令速归故授戟奖以威柄乃便到豫章表讨宿恶寡人信受其言特以绕帐帐下解烦兵五千人付之後闻曹丕自出淮泗故豫敕温有急便出而温悉内诸将布於深山被命不至赖丕自退不然已往，岂可深计。又殷礼者本占候召而温先後乞将到蜀扇扬异国为之谭论。又礼之还当亲本职而令守尚书户曹郎如此署置在温而已。又温语贾原当荐卿作御史语蒋康当用卿代贾原专贾国恩为己形势揆其奸心无所不为不忍暴於市朝今斥还本郡以给厮吏呜呼温也。免罪为幸统表理温曰：伏惟陛下天生明德神启圣心招髦秀於四方置俊於宫朝多士既受普笃之恩张温。又蒙最隆之施而温自招罪谴孤负荣遇念其如此诚可悲疚然臣周旋之间为国观听深知其状故密陈其理温实心无他情事无逆迹但年纪尚少镇重尚浅而戴赫烈之宠体卓伟之才亢臧否之谭效褒贬之议，於是务势者妒其宠争名者嫉其才玄默者非其谭瑕[C260]者讳其议此臣下所当详辨明朝所当究察也。昔贾谊至忠之臣也。汉文大明之君也。然而纟灌一言贾谊远退何者疾之者深谮之者巧也。然而误闻於天下失彰於後世故孔子曰：为君难为臣不易也。温虽智非从横武非虎然其弘雅之素英秀之德文章之采论议之辩卓荦冠群晔曜世世人未有及之者也。故论温才即可惜言罪则可恕。若忍威烈以赦盛德宥贤才以敦大业故明朝之休光四方之丽观也。国家之於暨艳不内之忌族犹等之平民是故先见用於朱治次见举於众人中见任於明朝亦见交於温也。君臣之义义之最重朋友之交交之最轻者也。国家不嫌於艳为最重之义是以温亦不嫌於艳为最轻之交也。时世宠之於上温窃亲之於下也。夫宿恶之民放逸山险则为劲寇将置平土则为健兵故温念在欲取宿恶以除劲寇之害而增健兵之锐也。但自错落功不副言然计其送兵以比许晏数之多少温不减之用之︹羸温不下之至於迟速温不後之故得及秋冬之月赴有警之期不敢忘恩而遗力也。温之到蜀共誉殷礼虽臣无境外之交亦有可原也。境外之交谓无君命而私相从非国事而阴相闻者也。若以命行既修君好因叙已情亦使臣之道也。故孔子使邻国则有私觌之礼季子聘诸夏亦有燕谭之义也。古人有言欲知其君观其所使见其下之明明知其上之赫赫温。若誉礼能使彼叹之诚所以昭我臣之多良明使之得其人显国人於异境扬君命於他邦是以晋赵。《文子》之盟于宋也。称随会於屈建楚王孙圉之使于晋也。誉左史於赵鞅亦向他国之辅而叹本邦之臣经传美之以光国而不讥之以外交也。王靖内不忧时外不趋事温弹之不私推之不假，於是与靖遂为大怨此其尽节之明验也。靖兵众之势任之用皆胜於贾原蒋康温尚不容私以安於靖岂敢卖恩以协原康邪。又原在职不勤当事不堪温数对以鬼色弹以急声。若其诚欲卖恩作乱则亦不必贪原也。凡此数者较之於事既不合参之於众亦不验臣窃念人君虽有圣哲之姿非常之智然以一人之身御兆民之众从深宫之内瞰四国之外昭群下之情求万机之理犹未易周也。固当听察群下之言以广聪明之烈今者人非温既殷勤臣是温。又契阔辞则俱巧意则俱至各自言欲为国谁其言欲为私仓卒之间犹难即别然以殿下之聪察谋论之曲直。若潜神留思纤粗研核情何嫌而不宣事何昧而不昭哉！温非亲臣臣非爱温者也。昔之君子皆抑乎！私忿以增君明彼独行之於前臣耻废之於後故遂发宿怀於今日纳愚言於圣听实尽心於明朝非有念於温身也。帝终不纳。
    刘助为左将军朱据典军吏嘉禾中始铸大钱一当五百後据部曲应受三万缗工王遂诈而受之典校吕壹疑据实取拷问主者死於杖下据哀其无辜厚棺敛之壹。又表据吏为据隐故厚其殡大帝数责问据据无以自明藉草待罪数月助觉言王遂所取帝大感寤曰：朱据见枉况吏民乎！乃穷治壹罪赏助百万。
    晋灼字休然魏末为邓艾镇西司马从艾破蜀有功累迁议郎艾为锺会所构而死武帝即位泰始中灼上疏追理艾曰：故征西将军邓艾心怀至忠而荷反逆之名平定巴蜀而受三族之诛臣窃悼之惜哉！言艾之反也。以艾性刚急矜功伐善而不能协同朋类轻犯雅俗失君子之心故莫肯理之臣敢昧死言艾所以不反之状艾本屯田掌犊人宣皇帝拔之於农吏之中显之於宰府之职处内外之官据文武之任所在取有名绩固足以明宣皇帝之知人矣。会值洮西之役官兵失利刺史王经困於围城之中当尔之时二州危惧陇右懔懔几非国家之有也。先帝以为深忧重虑思惟可以安边杀敌莫贤於艾故授之以兵马解狄道之围围解留屯上わ承官军大败之後士卒破胆将吏无气仓库空虚器械殚尽艾欲积︹兵以待有事是岁少雨。又为区种之法手执耒耜率先将士所统万数而身不离仆虏之劳亲执士卒之役故落门谷之战能以少击多摧破︹贼斩首万计遂委艾以庙胜成图指受长策艾受命忘身龙骧麟振前无坚敌蜀地险阻山高谷深而艾步乘不满二万束马悬车自投死地勇气凌将士乘势故使刘禅震怖君臣面缚军不逾时而巴蜀荡定此。又固足以彰先帝之善任矣。艾功名已成亦当书之竹帛传祚万世七十老公复何所求哉！艾以禅初降远郡未附矫令承制权安社稷虽违常科有合古义原心定罪事可详论故镇西将军锺会有吞天下之心恐艾威名知必不同因其疑似构成其事艾被诏书即遣︹兵束身就缚不敢顾望诚自知奉见先帝必无当死之理也。会受诛之後艾参佐官属部曲将吏愚赣相聚自共追艾破坏槛车解其囚执艾在困地是以狼狈失据夫反非小事。若怀恶心即当谋及豪杰然後乃能兴动大众不闻艾有腹心一人临死口无一言独受腹背之诛，岂不哀哉！故见之者垂涕闻之者叹息此贾谊所以慷慨於汉文天下之事可为痛哭者良有以也。陛下兴龙阐弘大度受诛之家不拘叙用听艾立後祭祀不绝昔秦人怜白起之无罪吴人伤子胥之冤酷皆为之立祠天下之人为艾悼心痛恨亦繇是也。谓可听艾门生故吏收艾尸柩归葬旧墓还其田宅以平蜀之功继封其後使艾阖棺定谥死无所恨赦冤魂于黄泉收信义于後世则天下徇名之士思立功之臣必投汤火乐为陛下死矣。帝省表甚嘉其意。
    樊震以积射将军出为西戎牙门得见辞武帝帝问震所繇进震自陈曾为邓艾伐蜀时帐下将帝遂寻问艾震具申艾之忠言之流涕先是以艾孙朗为丹水尹繇此迁为定陵令。
    阎缵字续伯惠帝时为西戎校尉司马愍怀太子之废也。缵舆棺诣阙上书理太子之冤曰：伏见赦文及榜下前太子手疏以为惊愕自古以来臣子悖逆未有如此之甚也。幸赖天慈全其首领臣伏念生於圣父而至此者繇於长养深宫沉沦富贵受饶先帝父母骄之每见选师傅下至群吏率取膏粱击钟鼎食之家希有寒门儒素如卫绾周文石奋疏广洗马舍人亦无汲黯郑庄之比遂使不见事父事君之道臣案古典太子居以士礼与国人齿以此明帝王欲令知先贱然後乃贵自顷东宫亦微太盛所以致败也。非但东宫历观诸王师友文学皆豪族力能得者率非龚遂王阳能以道训友无亮直三益之节官以文学为名实不读书但共鲜衣好马纵酒高会嬉游博弈，岂有切磋能相长益臣常恐公族陵迟以此叹息今可以为戒恐其被斥弃逐远郊始当悔过无所复及昔戾太子无状称兵距命而壶关三老上书有田千秋之言犹曰：子弄父兵罪应笞尔汉武感悟之筑思子之台今无状言语悖逆受罪之日不敢失道犹为轻于戾太子尚可禁持重选保傅如司空张华道德深远乃心忠诚以为之师光禄大夫刘寒苦自立终始不衰年同吕望经籍不废以为之保尚书仆射裴明允恭肃体道居正以为之友置游谈文学皆选寒门孤宦以学行自立者及取服勤更事涉履艰难事君事亲名行素闻者使与共处使严御史监护其家绝贵戚子弟轻薄宾客如此左右前後莫非正人师傅文学可令十日一讲使共论议於前敕使但道古今孝子慈亲忠臣事君及思愆改过之义皆闻善道，庶几可全昔太甲有罪放之三年思康克复为殷明王。又魏文帝惧於见废夙夜自祗竟能自全及至明帝因母得罪废为平原侯为置家臣庶子师友文学皆取正人共相匡矫兢兢慎罚事父以孝父没事母以谨闻于天下于今称之汉高皇帝数置酒于庭欲废太子後四皓为师子房为傅竟复成就前事不忘後事之戒孟轲有云：孤臣孽子其操心也。危虑患也。深故多善功李斯云：慈母多败子严家无格虏繇陛下骄使至於此庶其受罪以来足自思改方今天下多虞四夷未宁将伺国隙储副大事不宜空虚宜为大计小复停留先加严诲依平原侯故事。若不悛改弃之未晚也。臣素寒门无力仕宦不经东宫情不私念昔楚国处女谏其王曰：有龙无尾言年四十未有太子臣尝备近职虽未能自结天日情同阍寺忄空忄空之诚皆为国计臣老母见臣为表乃为臣卜卦云：书御即死妻子守臣涕泣见止独以为频见拔擢尝为近职此恩难忘何以报德惟当陈诚以死献忠取具棺絮伏须刑诛书御不省。
    石崇为黄门郎兄统忤扶风王骏有司承旨奏统将加重罚既而见原以崇不诣阙谢恩有司复欲加统罪崇自。表曰：臣兄统以先父之恩早被优遇出入清显历位尽勤伏度圣心有以垂察近为扶风王骏横所诬谤司隶中丞等飞笔重奏劾案深文累尘天听臣兄弟忧心如悸骏戚属尊重权要赫奕内外有司望风承旨苟有所恶易於投卵自统枉劾以来臣兄弟不敢一言稍自申理戢舌钳口惟须刑书古人称荣华於顺旨枯槁於逆违诚哉！斯言於今信矣。是以虽董司直绳不能不深其文抱枉含谤不得不输其理幸赖陛下天听四达灵鉴昭远存先父勋德之重察臣等勉励之志中诏申料罪谴澄雪臣等刻肌碎首未足上报臣即以今月十四日与兄统骏等诣公车门拜表谢恩伏度奏御之日暂经听览此月二十日忽被兰台禁止符以统蒙宥恩出非常臣晏然私门曾不陈谢复见弹奏讪辱理尽臣始闻此惶惧狼狈静而思之固无怪也。苟尊势所驱何所不至望奉法之直绳不可得也。臣以凡才累荷显重不能负戴折薪以答万分一月之中奏劾频加曲之与直非臣所计所愧不能承奉戚属自舀於此不媚於灶实愧王孙随巢子称明君之德察情为上察事次之所怀具经圣听伏待罪黜无所多言繇是事解。
    傅咸为中丞秦王东薨郎中令李含依台仪葬讫除丧尚书赵浚有内宠疾含不事已遂奏含不应除丧本州大中正傅祗以名义贬含咸上表理含曰：臣州秦国郎中令始平李含忠公清正才经世务实有史鱼秉直之风虽以此不能协和流俗然其名行峻厉不可得掩二郡并举孝廉异行尚书郭奕临州含寒门少年而奕超为别驾太保卫辟含为掾每语臣曰：李世容（含字也。）当为晋匪躬之臣秦王之薨悲恸感人百僚会丧皆所目见而今以含俯就王制谓之背戚居荣夺其中正天王之朝既葬不除藩国之丧既葬而除藩国欲同不除乃当责引尊准卑非所宜言尔今天朝告于上欲令藩国服于下此为藩国之义隆而天朝之礼薄也。又云：诸王公皆终丧礼宁尽乃叙明以丧制宜隆务在敦重也。夫宁尽乃叙明以哀其病尔异於天朝制使终丧未见斯文国制既葬而除既除而，爰自汉魏迄于圣晋文皇仙去武帝升遐世祖过哀陛下毁顿衔疚谅ウ以终三年率土臣妾岂无攀慕遂服之心实以国制不可以逾故於既葬不敢不除天王之丧释除于上藩国之臣独遂于下此不可安复以秦王无後含应为丧主而王丧既除而则应吉祭因曰：王未有庙主不应除服秦王始封无所连灵主所居即便为庙不问国制云：何而以无庙为贬以含今日之所行移博士使案礼文必也。放勋之殂遏密三载世祖之丧数旬即吉引古绳今阖世有贬何但李含不应除服今也。无贬王制故也。圣上谅ウ哀声不辍股肱近侍犹宜心丧不宜便行婚娶欢乐之事而莫云：者，岂不以大制不可以曲邪。且前以含有王丧上为差代尚书敕王葬日在近葬讫含应摄职不应差代葬讫含犹踌躇司徒屡罚访问促含摄职而随击之此为台敕府符舀含於恶。若谓台府为伤教义则当据正不正符敕惟含是贬含之困踬尚可惜乎！国制不可偏尔。又含自以陇西人虽户属始平非所综悉自初见使为中正反覆言辞说非始平国人不宜为中正後为郎中含。又自以选官引台府为比以让常山太守苏韶辞意恳切形于文墨含之固让乃在王未薨之前葬後踌躇穷於对罚而摄职尔臣从弟祗为州都督意在欲隆风教议含已过不良之人遂相扇动冀挟名义法外致案足有所邀中正庞腾便割含品臣虽无祁大夫之德见含为腾所侮谨表以闻乞朝廷以时博议令腾得妄弄刀尺帝不从含遂被贬退割为五品。
    刘繇为太保卫主簿与汝南王亮共辅朝政亮奏遣诸王还藩与朝臣廷议无敢应者惟赞其事楚王玮繇是憾焉贾后素怨。且忌其方直不得骋已淫虐。又闻与玮有隙遂谤与亮欲为伊霍之事启惠帝作手诏使玮免等官黄门赍诏授玮玮性轻险欲骋私怨夜使清河王遐收左右疑遐矫诏咸谏曰：礼律刑名台辅大臣未有此比。且请距之须自表得报就戮未晚也。不从遂与子常岳裔及孙等九人同被害时年七十二繇冒难收而葬之初为司空时帐下督荣晦有罪斥遣之及难作随兵讨故子孙皆及于祸楚王玮之伏诛也。女与国臣。《书》曰：先公名谥未显无异凡人每怪一国蔑然无言春秋之失其咎安在悲愤感慨故以示意，於是繇等执黄幡挝登闻鼓上言曰：初矫诏者至公承诏当免即便奉送章绶虽有兵仗不施一刃重敕出第单车从命如矫诏之文惟免官右军已下即承诈伪违其本文取戮宰辅不复表上横收公子孙辄皆行刑贼害大臣父子九人伏见诏书为楚王所诳误非本同谋者皆施遣如书之旨谓里舍人被驱逼赍白杖者尔律受教杀人不得免死况乎！手害功臣贼杀忠良虽云：非谋理所不赦今元恶虽诛杀贼犹存臣惧有司未详事实或有纵漏不加精尽使公父子雠贼不灭冤魂永恨诉於穹苍酷痛之臣悲於明世臣等身被创痍殡敛始讫谨条前在司空时帐下给使荣晦无情被黜知家人数小孙名字晦後转给右军其夜晦在门外扬声大呼宣诏免公还第及门开晦前到中门复读所赍伪诏手取公章绶貂蝉催公出第晦案次录家口及其子孙皆兵仗将送著东亭道北围守一时之间便皆斩斫害公子孙实繇于晦及将人劫盗府库皆晦所为考晦一人众奸皆出乞验尽情伪加以族诛诏从之朝廷以举门无辜受祸乃追伐蜀勋封兰陵郡公增邑三千户谥曰：成赠假黄钺。
    挚虞为卫尉卿先是司空张华为赵王伦所害及伦与孙秀伏诛齐王ぁ辅政虞致笺於ぁ曰：间於张华没後入中书省得华先帝时答诏本草先帝问华可以辅政持重待以後事者华答明德至亲莫如先王宜留以为社稷之镇其忠良之谋款诚之言信於幽台没而後彰与苟。且随时者不可同世而论也。议者有责华以愍怀太子之事不抗节廷争当此之时谏者必得违命之死先圣之教死而无益者不以责人故晏婴齐之正卿不死崔杼之难季札吴之宗臣不争逆顺之理理尽而无所施者固圣教之所不责也。ぁ，於是奏曰：臣闻兴微继绝圣王之高政贬恶嘉善春秋之美义是以武王封比干之墓表商容之闾诚幽明之固有以相通也。孙秀逆乱灭佐命之国诛骨鲠之臣以斫丧王室肆其虐戾功臣之後多见泯灭张华裴各以见惮取诛於时解系解结同以羔羊并被其害欧阳建等无罪而死百姓怜之今陛下更日月之光布惟新之命然此等诸族未蒙恩理昔栾降在皂隶而春秋传其违幽王绝功臣之後弃贤者子孙而诗人以为刺臣备忝在职思纳愚诚。若合圣意可令群官通议议者各有所执而多称其冤壮武国臣竺道。又诣长沙王求复华爵位依违者久之太安二年诏曰：夫爱恶相攻佞邪鬼正自古而有故司空壮武公华竭尽忠贞思翼朝政谋谟之勋每事赖之前以华弼济之功宜同封建而华固让至于八九深陈大制不可得尔终有颠败危辱之虑辞义恳诚足劝远近华之至心誓於神明华以伐吴之勋受爵於先帝後封既非国体。又不宜以小功逾前大赏华之见害俱以奸逆图乱滥被枉贼其复华侍中中书监司空公广武侯及所没财物与印绶符策遣使吊祭之。
    齐王ぁ以淮南王允起兵讨赵王伦遇害及伦诛ぁ上表理允曰：故淮南王允忠孝笃诚忧国忘身讨乱奋发几於克捷遭天凶运奄至陨没逆党遘恶并害三子冤魂酷毒莫不悲酸自兴义兵淮南国人相率领众过万人人怀慷慨愍国统灭绝发言流涕臣辄以息超继允後以慰存亡有诏改葬赐以殊礼追赠司徒。
    崔悦卢谌并为刘琨从事中郎琨为疋所害时朝廷以疋尚︹为国讨石勒不举琨丧三年悦等上奏理琨曰：臣闻经国之体在於崇明典刑立政之务在於固慎关塞况方岳之臣杀生之柄而可不正其枉直以杜其奸邪哉！窃见故司空广武侯琨在惠皇帝扰攘之际值群后鼎沸之难戮力皇家义诚弥厉躬统华夷亲受矢石石超授首吕朗面缚社稷克宁銮舆反驾奉迎之勋琨实为隆此琨效忠之一验也。其後并州刺史东嬴公腾以晋川荒匮移镇临漳太原西河尽徙三魏琨受任并州属承其弊到官之日遗户无几当易危之势处难济之土鸠集伤痍抚和戎狄数年之间公私渐振会京都失守群逆纵逸边萌顿仆苟怀宴安咸以为并州之地四塞为固。且可闭关守险畜资养徒抗辞厉声忠亮奋发以为天子沉辱而不殒身死节情非所安遂乃跋履山川东西征讨屠谷乘虚晋阳沮溃琨父母罹屠戮之殃门族受歼夷之祸向使琨从州人之心为自守之计则圣朝未必加诛而族党可以不丧及猗卢败乱晋人归奔琨於平城纳其初附将军箕澹。又以为此虽晋人久在荒裔难以法整不可便用琨。又让之义形於色假从澹议偷於苟存则晏然於并土必不亡身於燕蓟也。琨自以备位方岳纲维不举无缘虚荷大任坐居三司是以陛下登阼更引愆告逊前後章表具陈诚款寻令从事中郎臣续澹以章绶节传奉还本朝与疋使荣邵期一时俱发。又疋以琨王室大臣惧夺已威重忌琨之形渐彰于外琨知其如此虑不可久欲遣妻息大小尽诣京城以其门室一委陛下有征举之会则身充一卒。若疋从凶慝则妻息可免具令臣澹密宣此旨求诏敕路次令相迎卫会王成从平阳逃来说南阳王保称号陇右士众甚盛当移关中疋闻此私怀顾望留停荣邵欲遣前兼鸿胪边邈奉使诣保惧澹独南言其此事遂不许引路丹诚赤心卒不上达疋兄眷丧亡嗣子幼弱欲因奔丧夺取其国。又自以欺国陵家怀邪乐祸恐父兄宗党不容其罪是以卷甲弓阴图作乱欲害其从叔ら从弟末波等以取其国疋亲信密告ら波ら波乃遣人距之疋仅以身免百姓谓疋已没皆凭向琨。若琨于时有害疋之情则居然可擒不复劳于人力自此之後上下并离疋遂欲尽勒胡晋徙保上谷琨深不然之劝移厌次南凭朝廷疋不能纳反祸害父息四人从兄二息同时并命琨未遇害知疋必有祸心语臣等云：受国厚恩不能克报虽才略不及亦繇遇此厄运人谁不死死生命也。惟恨下不能效节於一方上不得归诚於陛下辞旨慷慨动於左右疋既害琨横加诬谤言琨欲神器谋图不轨琨既无述嚣顽凶之思。又无信布惧诛之情乱亡之际胁肩异类之间而有如此之心哉！虽臧获之愚厮养之智犹不为之况在国士之列忠节先著者乎！疋之害琨称陛下密诏琨信有罪陛下加诛自当肆诸市朝与众弃之不令殊俗之览戮台辅之臣亦已明矣。然则擅诏有罪虽小必诛矫制有功虽大不论正以兴替之根咸在於此开塞之繇不可不闭故也。而疋无所顾忌怙乱专杀虚假王命虐害鼎臣辱诸夏之望败王室之法是可忍也。孰不可忍。若圣朝犹加隐忍未明大体则不逞之人袭疋之迹杀生自繇好恶任意陛下将何以诛之哉！折冲厌难惟存战胜之将除暴讨乱必须智略之臣故古语云：山有猛兽藜藿为之不采非虚言矣。自河以北幽并以南鬼类有所顾惮者惟琨而已琨受害之後群凶欣欣莫不得意鼓行中州曾无纤介此。又华夷小大所以长叹者也。伏惟陛下圣之隆中兴之绪方将平章典刑以经序万国而琨受害非所冤痛已甚未闻朝廷有以甄论昔壶关三老讼卫太子之罪谷永刘向辨陈汤之功下足以明功罪之分上足以悟圣主之怀臣等祖考以来世受殊遇入侍翠帏出簪彤管弗克负荷播越遐荒与琨周旋接事终始是以仰慕三臣在昔之义谨陈本末冒以上闻仰希圣朝曲赐哀察太子中庶子温峤。又上疏理之帝乃下诏曰：故太尉广武侯刘琨忠亮开济乃诚王家不幸遭难志节不遂朕甚悼之往以戎事未加吊祭其下幽州便依旧吊祭赠侍中太尉谥曰：愍。
    高崧为太学博士父艰去职初崧父悝位至丹阳尹封建昌伯以纳妾致讼被黜及终崧乃自系廷尉讼冤遂停丧五年不葬表疏数十上帝哀之乃下诏曰：悝备位大臣违宪被黜事已久判其子崧求直无已今特听复伯爵繇是见称。
    陶侃为龙骧将军拜荆州刺史参军王贡与杜曾举兵反击侃侃败坐免官王敦表以侃白衣领职侃复率周访等进军入湘使都尉杨举为先驱击杜大破之屯兵于城西侃之佐史辞诣王敦曰：州将陶使君孤根特立从微至著忠允之功所在有效出佐南夏辅翼刘征南前遇张昌後属陈敏侃以偏旅独当大寇无征不克群鬼破灭近者王如乱北杜跨南二征奔走一州星驰其馀郡县所在土崩侃招携以礼怀远以德子来之众前後累至奉承指授独守危厄人往不动人离不散往年董督径造湘城志凌霄神机独断徒以军少粮悬不果献捷然杜忄惧来经夏口未经信宿建平流人迎贼俱叛侃即回军溯流芟夷鬼类至使西门不键华圻无虞者侃之功也。明将军愍此荆楚救命涂炭使侃统领穷残之馀寒者衣之饥者食之比屋相庆有。若挟纟广江滨孤危地非重险非可单军独能保固故移就高{艹乍}以避其冲贼轻易先至大众在後侃距战经日杀其名帅贼寻犬羊相结并力来攻侃以忠臣之节义无顾退被坚执锐身当戎行将士奋击莫不用命当时死者不可胜数贼众参伍更息更战侃以孤军一队力不独御量宜取全以俟後举而主者责侃重加黜削侃性谦冲功成身退今奉还所受惟恐稽迟然某等区区实恐理失於内事败於外毫之差将致千里使荆蛮乖离西不守唇亡齿寒侵逼无限也。敦，於是奏复侃官。
    周札为会稽内史兄子筵为吴兴内史札一门五侯并居列位王敦深忌惮之使人告札及其诸兄谋图不轨杀之及敦死札筵故吏并诣阙讼周氏之冤宜加赠谥事下八座从司徒王导议追赠札卫尉遣使者祠以少牢。
    周谟为後军将军初兄左仆射护军将军ダ为王敦所害王敦死後诏赠戴。若思谯王承等而未及ダ谟上疏曰：臣亡兄ダ昔蒙先帝顾眄之施特垂表启以参戎佐显居上列遂管朝政并与群后共隆中兴仍典选曹重蒙宠授忝位师傅得与陛下揖让抗礼恩结特隆加以鄙族结婚帝室义深任重庶竭股肱以报所受凶逆所忌恶直鬼正身舀极祸忠不忘君守死善道有陨无二ダ之云：亡谁不痛心况臣同生能不哀结王敦无君繇来实久元恶之甚古今无二幸赖陛下圣聪神武故能摧破凶︹拨乱反正以宁区宇前军事之际圣恩不遗取ダ息闵得充近侍臣时面启欲令闵还袭臣亡父侯爵时卞庾亮并侍御坐云：事了当论显赠时未淹久言犹在耳至於谯王承甘卓已蒙清复王澄久远犹在论议况ダ忠以卫主身死王事虽嵇绍之不违难何以过之至今不闻复封加赠褒显之言不知ダ有馀责独负殊恩为朝廷急于时务不暇论及此所以痛心疾首重用哀叹者也。不胜辛酸冒陈愚款疏奏不报谟复重表然後追赠ダ官。
    桓稚为佐著作郎先是荆州刺史王澄为王敦所害及敦平稚澄故吏也。上表理澄请加赠诏复澄本官谥曰：宪。
    顾悦之殷浩故吏也。浩废为庶人卒後将改葬悦之上疏讼浩曰：伏见故中军将军扬州刺史殷浩体德沉粹识理淹长风流雅胜声盖当时再临神州万里肃清勋绩茂著圣朝钦加遂授分陕推毂之任戎旗既建出镇寿阳驱其豺狼翦其荆棘收罗向义广开屯田沐雨栉风等勤台仆仰凭皇威群鬼革面进军河雒修复园陵不虞之变中路猖蹶遂令为山之功摧於垂成忠款之志，於是而废既受削黜自摈山海杜门终身与世两绝可谓克己复礼穷而无怨者也。寻浩所犯盖负败之常科非即情之永责论其名德深诚则如彼察其补过罪已则如此，岂可弃而不┰使法有馀冤方今宅兆已成埏隧已开悬棺而窆礼同庶人存亡有非命之分九泉无自诉之期仰感三良昊天罔极。若使明诏爰发旌我善人崇复本官远彰幽昧斯则国家威恩有兼济之美死而可作无负心之恨疏奏诏遣复浩本官悦之历尚书右丞卒。
    殷融为丹阳尹先是尚书令刁协性刚与物多忤每崇上抑下故为王氏所疾及王敦构逆上疏罪协元帝流涕劝令避祸行至江东为人所杀敦平後周ダ戴。若思等皆被显赠惟协以出奔不在其例咸康中协子彝上疏讼之在位者多以明帝之世褒贬已定非所得更议。且协不能抗节殒身乃出奔遇害不可复其官爵也。融议曰：王敦恶逆罪不容诛则协之善亦不容赏。若以忠非良图谋事失以此为责者盖在於讥议之间尔即凶残之诛以为国刑将何以沮劝乎！当敦专逼之时庆赏威刑专自己出是以元帝虑深崇本以协为比事繇国计盖不为私昔孔宁仪行父从君於昏楚复其位者君之党故也。况协之比君在於义顺。且中兴四佐位为朝首于时事穷计屈奉命追寇非为逃刑谓宜显赠以明忠义时庾冰辅政疑不能决左光禄大夫蔡谟与冰。《书》曰：夫爵人者宜显其功罚人者宜彰其罪此古今之所慎也。凡小之人犹尚如此刁令中兴上佐有死难之名天下不闻其罪而见其贬致令刁氏称冤此乃为王敦复雠也。内沮忠臣之节论者惑之。若实有大罪宜显其事令天下知之明圣朝不贬死难之臣春秋之义以功补过过轻功重者得以加封功极过重者不免诛绝功足赎罪者无黜虽先有邪佞之罪而临难之日党於其君者不绝之也。孔宁仪行父亲与灵公淫乱于朝君杀国灭繇此二臣而楚尚纳之传称有礼不绝其位者君之党也。若刁令有罪重於孔仪绝之可也。若无此罪宜见追论，或谓明帝之世已见寝废今不宜复改吾。又以为不然夫大道宰世殊涂一致万机之事或异或同同不相善异不相讥故尧抑元恺而舜举之尧不为失舜不为非何必前世所废便不宜改乎！汉萧何之後坐法失侯文帝不封而景帝封之後复失侯武昭二帝不封而宣帝封之近去元年车驾释奠拜孔子之座此亦元明二帝所不行也。又刁令但是明帝所不赠尔非诛之也。王平子第伍猗皆元帝所诛而今日所赠岂以改前为嫌乎！凡处事者当上合古义下准今例然後谭者不惑受罪者无怨尔按周仆射戴征西本非王敦唱檄所雠也。事定乃见害尔周筵郭璞等并亦非为主御难也。自平居见杀尔皆见褒赠刁令事义岂轻於此乎！自顷员外散骑尚得追赠况刁令位亚三司。若先自寿终不失员外散骑之例也。就不蒙赠不失以本官殡葬也。此为一人之身寿终则蒙赠死难则见绝岂所以明事君之道厉为臣之节乎！宜显评其事以解天下疑惑之论。又闻谭者亦多谓宜赠凡事不允当而得众助者。若善柔得众而刁令粗刚多怨。若以贵也。刁氏今贱。若以富也。刁氏今贫人士何故反助寒门而此言之足下宜察此意冰然之事奏成帝诏曰：协情在忠主而失为臣之道故令社稷受屈元皇衔耻致祸之原，岂不有繇。若极明国典则曩刑非重今正当以协之勤有可书敦之逆命不可长故议其事尔今可复协本位加之册祭以明有忠於君者纤介必显虽於贬裁未尽然或足有劝矣，於是追赠本官祭以太牢。
    呼延谟为前赵陕都太守先是陕妇人不知姓字年十九嫠居陕县事叔姑甚谨其家欲嫁之此妇毁面自誓後叔姑病死其叔姑有女在夫家先从此妇乞假不得因而诬杀其母有司不能察而诛之时有群鸟悲鸣尸上其声甚哀盛夏暴尸十日不腐亦不为蛊兽所败其境乃经岁不雨及谟为太守访知其冤乃斩此女设少牢以祭其墓谥曰：孝烈卓妇其日大雨。
    ●卷八百七十五
    ○总录部　讼冤第四
    南齐何昌宋末为建平王景素府主簿景素被诛昌痛之启太祖曰：伏寻故建平王因心自远忠孝基性徽和之誉早布国言胜素之情夙洽民听世祖绸缪太宗眷异朝中贵人野外贱士虽闻见有殊谁不悉斯事者元徽之间政关群小构扇异端共令倾覆殷勤之非古人所悼况苍梧将季能无惑一年之中籍者再三有必颠之危无立之安行路寒心往来而王夷虑坦然委之天命惟谦惟敬专诚奉国闺无执戟之卫门阙衣介之夫此五尺童子所见不假阔曲言也。一沦疑似身名顿灭冤结渊泉酷贯穹昊时经隆替岁改三元旷荡之惠亟申被枉之泽未流俱沐温光独酸霜露明公Ж天地之施散雨之润物无巨细咸授庆渥。若今日不蒙涤则为万代冤魂昌非敢慕慷慨之士激扬当世实义切於心痛入骨髓沥肠纾愤仰希神辩明枉直亮王素行使还名帝籍归灵旧茔死而不泯岂忘德於黄垆分躯碎首不足上谢。又与司空褚渊。《书》曰：天下之可哀者有数而埋冤於黄泉者为甚焉何者百年之寿同於朝露挥忽去留宁足道哉！正欲阖棺之日不陨令名竹帛传芳烈锺石纪清英是以昔贤甘心於死所者也。若怀忠抱义而负枉横亡时主未之矜卿相不为言良史濡翰将被以恶名，岂不痛哉！，岂不痛哉！窃寻故建平王地属亲贤德居宗望道心惟冲睿性天峻散情风不以尘务撄衿明发怀古惟以琴书娱志言忠孝行敦慎二公之所深鉴也。前者阮杨连党构此纷纷虽被明於朝贵愈结怨於群鬼觇察继踪疑防重著小人在朝诗史所叹清识饮涕王每永言终日气泪交横既推信以期物故日去其备卫朱门萧条示存典刑而已求解徐州以避北门要任苦乞会稽贪处东瓯闲务此并彰於事迹与公道味相求期心有素共方经营家国劬劳王室何图时不我与契阔屯昏忠诚弗亮罹此百殃岁朔亟流已经四载皇命惟新人沾天泽而幽然深酷未蒙明封殡卑杂冤魂莫寄昭穆不序松柏无行事伤行路痛结幽显吾等叩心泣血实有望於圣时公以德佐世欲物得其所，岂可令建平王枉直不分耶田叔不言梁事袁丝谏止淮南以两国[C260]祸有轸帝意，岂非亲亲之义宁从敦厚而今疑似未辨为世大戮。若使王心迹弗申亦示海内无以理冤枉明是非夫存亡国继绝世周汉之通典有国之所急也。昔叔向之理恃祁大夫而获亮戾太子之冤资车丞相而见察幽灵有知，岂不眷眷於明顾碎首抽胁自谓不殒渊答曰：追风古人良以嘉叹但事既昭晦理有逆从建平初阻元徽未悖专欲委咎阮杨弥所致疑于时正亦谬参此机。若审如高论其愧特深太祖嘉其义。
    刘初为宋建平王景素秀才景素被诛上。《书》曰：臣闻曾子孝于其亲而沉乎！水介生忠于其主而焚于火何则仁也。不必可依信也。不必可恃昔者墨翟议梯於荆台之下宋人逐之夷叔为卫军隐难於晋公子殪之李牧北斩强胡之旗南拒全秦之卒赵王不图其功赐以利剑陈蕃白首固义忘生事主汉灵不明其忠卒被刑戮彼数子者皆身栖青之上而困於泥尘之里诚以危行不容於衰世孤立聚尤於众人加谗谄蛆蛊其中谤隙蜂飞而至故也。臣闻浸润之行骨肉离绝疑似一至君臣易心此中山所以欷乐奏孟博所以慷慨囊头者也。臣每惟故举将宋建平王之祸悲彻骨髓气凝霜霰今旋鼎启运人神改物生罪尚宥死冤必申臣诚不忍王之负谤而不雪故敢明言其理臣闻孝悌为志者不以邪冒上曾子不逆薪而爨知其不为暴也。秦人获知其可为传也。臣闻王之事献太妃也。朝夕不违养甘苦不见色帐下进珍馔太妃未食王投箸辍饭太妃起居有不安王傍行蓬臣闻求忠臣於孝子之门安有孝如王而不忠者乎！其可明一也。当泰始元徽中王公贵人无谒景宁陵者王独抗情而行不以趋时舍义出镇入朝必亻免拜陵所王尚不弃先君岂背今君乎！其可明二也。王博闻而容众从谏而爱士与人言。若有伤闻人之善誉而进之见人之恶掩而诲之李尉之蓬芦之寒素也。王枉驾而讯之何季穆等宣简王之旧也。王提挈以升之王虚已以厚天下之士尚不欲伤一人之心何乃亲戚图相菹脍乎！其可明三也。臣昔以法曹参军讯於听朝之末王每断狱降声辞和颜色以待士女之讼时见夏伯以童子缧絷王怆然改貌用不加刑徐州尝岁饥王散秩粟俸帛以继民之乏蠲理冤疑咸息繇务所在皆有爱於民臣闻善人国之纪也。安有仁於民庶而虐其宗国者乎！其可明四也。王修身洁行言无近杂内去声酌之娱外无田弋之好每所临践不加穿筑直卫不繁第宅无改荆州高斋刻楹柏构王废而不处昔朝廷欲赐王东陵甲第。又辞而不当两宫所遗珍玩尘於笥箧无他嬖私不耽内宠姬嫱数人皆诏令所赐王身食不逾一肉器用瓦素时有献镂玉器王顾谓何昌曰：我持此安所用哉！乃谢而反之王恭已蹈义。若此其可明五也。王之在荆州也。时献太妃初薨宋明帝新弃天下京畿诸王。又相继非命王方徵入为太常楚下人士并劝勿下王谓为臣而距先皇之命不忠为子不奉亲之窀穸不孝，於是弃西州之重而匍伏北阙王。若志欲屈︹便应高枕江汉何为屈折而受制於人乎！其可明六也。王名高海内义重太山耆幼怀仁士应慕德故从昏者忌明同枉者毁正搦弦为钩张一作百行坐嚏皆生风尘会王季符负罪流谤事会谗人之心权鬼相扇鸱枭奋翼王虽遘愍离而诚分弥款散情中孚挥迹满素虞玩之衔使归旋世子入质京邑续解徐州请身东第後求会稽降阶外抚虞玩殷涣实为诠译诚心殷勤备留圣听王。若亻舟张跋扈何事。若斯其可明七也。自是以後日同殊论苍梧之衰德既彰群小之奸慝弥广不盈其毒上不可依时长王并见诛锄公卿如蹈虎尾众人翕翕莫不注仰於王厢阁诸人同谋异志王心不从利忠不背本执周天赐而斩之以距王宜与等遣司马孙谦归款朝廷王。若欲拟非觊宁当如此乎！其可明八也。又是年五月以後道路皆谓阮佃夫等欲潜图宫禁因兵北袭而黄回高道庆等傅构其事武人奖乱更相恐胁至六月而京师徵赋车徒将讲众北垒都鄙疑骇佥言[C260]作垣祗祖因民情嚣荡扬声北奔始辞惑众穷乱极祸会州人都还说掖门已闭殊不知台中安否王既素籍异论谓为信然收率疲弱志在投散冰炭在怀但恐迟後何图兵以顺出翻为逆动乎！夫往来之人讠宣讠华幻惑皆出辇毂非从徐州起也。且台以六月晦夜无何呼北兵已至皆登陴抽刃而朱方七月朔故缓带从容其晚闻京都变乱始乃鸠兵简甲尔王岂先造祸哉！其可明九也。王闻京室有难坐不安食不甘言及太后未尝不交巾掩泣。又临危之际抚槛而叹曰：吾恐三才於斯绝矣。兹，岂不诚在本朝以天下为忧乎！自非深忠远孰能身灭之不恤犹眷眷国家安危哉！其可明十也。夫王起兵之日止在匡救昏难放殛奸盗非他故也。请较言之当时君臣之道治乱云：何杨运长阮佃夫为有罪耶为无罪耶。若其无罪何故为戮。若其有罪讨之何辜王，岂不知君亲之无将乎！顾以救火之家岂遑先白丈人非不恭也。徒以运属凌丧智力无所用之蹉跌倾覆此乃时也。岂谓反乎！果然今日王亡明日宋亡王何负於社稷何愧於天下哉！臣闻武王克商未及下车而封王子之墓汉高定天下过大梁蹑燕代修信陵之祀存望诸之裔晋世受命亦追王陵之冤而诏其孙为郎夫比干殷辛之罪人也。无忌魏之疑臣也。乐毅燕之逃将也。彦齐之贼而晋害也。逢圣明之君革运创制昭功诚荡嫌怨请议以天下之善也。或殊世而相明故四贤咸济其令问三后驰光於万乘君子荣其辉小人服其义今陛下尊英雄之高轨振逸世之奇声何至仍衰世之异议以掩贤人之名哉！若王之中外不明终始忄舀德臣惧方今之人不复为善矣。且世之兴衰何代无有今齐苗裔万世之後其能无隆乎！苟前良可废何以劝後之能者伏愿上同周汉西晋之如彼下为来胤垂范之如此当霈然降明诏笺枉道使往王得洗谤议拯宜魂赐以王礼反葬则民之从义犹。若回风之卷草也。臣闻鹳鸣皋垤则降阴吐雨腾蛇耸跃而沉郁宜但伤臣言轻落毛身如横芥神高听邈终焉莫省宜欲内不负心庶将来如王之意尔。又不省後以母老阙养拜彭城郡丞。
    崔偃惠景之子也。为始安内史先是惠景为平西将军以东昏即位诛戮将相旧臣皆尽惠景不自安乃起兵事败伏死偃藏窜得免和帝西台立以为宁朔将军中兴元年诣公车门上。《书》曰：臣窃惟太祖高宗之孝子忠臣而昏主之贼臣乱子者江夏王与陛下先臣与镇军是也。臣闻尧舜之心常以天下为忧而不以位为乐彼孑然之舜陇亩之人犹尚。若此况祖业之重家国之切江夏既行之于前陛下。又蹈之於後虽成败异术而所繇同方也。陛下初登至尊与天合符天下纤介之屈尚望陛下申之丝之冤尚望陛下理之况先帝之子陛下之兄所行之道即陛下所繇哉！如此尚弗恤其馀何几哉！陛下德侔造化仁育群生虽在昆虫草木有不得其所者览而伤焉而况乎！友爱天至孔怀之深夫，岂不怀将以事割此实左右不明未之或详惟陛下公听并观以询之刍荛群臣有以臣言为不可者乞使臣廷辩之则天人之意塞四海之疑释必。若不然亻幸小民之无识尔使其晓然知此相聚而逃陛下以责江夏之冤朝廷将何以应之哉！若天听沛然回光发恻怆之诏而使东牟朱虚东褒仪父之节则荷戈之士谁不尽死愚戆之言万一上合事乞留中事寝不报偃。又上疏曰：近冒陈江夏之冤定承圣诏已有褒赠此臣狂疏之罪也。然臣所以谘问者不得其实罪在万没无所复云：但愚心所恨非敢以父子之亲骨肉之间而侥亻幸曲陛下之法伤至公之义诚不晓圣朝所以然之意何则狂主虽狂而实是天子江夏虽贤实是人臣先臣奉人臣逆人君以为不可申明诏得矣。然未审陛下亦是人臣不而镇军亦复奉人臣逆人君今之严兵劲卒方指于象魏者其故何哉！臣所不死苟存视息非有他故所以待皇运之开泰申冤魂之枉屈今皇运既已开泰矣。而死于社稷尽忠反以为贼臣何用此生陛下世矣。臣闻王臣之节竭智尽公以奉其上居股肱之任者申理冤滞荐达群贤凡此众臣夙兴夜寐心未尝须臾之间而不在公故万物无不得其理而颂声作焉臣谨按镇军将军臣[A13C]胄宗室之亲股肱之重身有伊霍之功荷陛下稷旦之任中领军臣讳（臣钦。若等曰：此梁武帝也。）受帷幄之寄副宰相之尊皆所以栋梁朝廷社稷之臣天下所当遑遑匪懈尽忠竭诚欲使万物得理而颂声大兴者岂复宜逾此哉！而同知先臣股肱江夏匡济王室天命未遂王亡与亡而不为陛下瞥然一言知而不言是不忠之臣不知而不言乃不智之臣此而不知将何所知如以江夏心异先臣受制臣力则江夏同致死毙听可昏政淫刑见残无道然江夏之异以何为明孔吕二人谁以为戮乎！御麾幡言辄任公同心共志心。若胶漆而不为异臣窃惑焉如以先臣遣使江夏斩之则征东之驿何为见戮陛下斩征东之使实诈山阳江夏违先臣之请实谋孔矜天命有归故事业不遂尔夫惟圣人乃知天命守忠之臣惟知尽死安顾成败诏称江夏遭时屯故迹屈行令内恐探情无玷纯节今兹之旨。又何以处镇军哉！臣所言毕矣。乞就汤镬然臣虽万没犹陛下必申先臣何则恻怆而申之则天下伏不恻怆而申之天下之人北面而事陛下者徒以力臣尔先臣之忠有识所知南史之笔千载可期亦何待陛下屈伸而为褒贬然小臣之愚为陛下计尔臣之所言非孝其父实忠其君惟陛下熟察少留心焉臣频触宸严而不彰露所以每上封事者非自为戆地犹以春秋之义有隐讳之意也。臣虽浅薄然今日之事斩足断头残身灭形何所不能为陛下尔臣闻生人之死肉人之骨有识之士未为多感公听并观申人之冤秉德任公理人之屈则普天之人争为之死何则理之所不可以已也。陛下。若俯鉴臣冤深收往失发恻怆之诏怀可报之意则桀之犬实可吠尧之客实可刺繇臣非吝生实为陛下重此名於天下已成之基可惜之实莫复是加浸明浸昌不可不循浸微浸灭不可不慎惟陛下熟察详择其衷。若陛下犹以为疑镇军未之允决乞下征东共详可否无以向隅之悲而伤陛下满堂之乐何则陛下昏主之弟江夏亦昏主之弟镇军受遗之恩先臣亦荷顾命之重情节无异所谓皆同殊者惟以成败仰资圣朝尔臣不胜愚忠使群臣廷辩者臣乞专令一人精赐本语侥亻幸万一天听昭。然则轲沈七族离燔妻子人以为难臣，岂不易诏报曰：具知卿冤切之怀卿门首义而旌德未彰亦追以慨然今当显加赠谥偃寻下狱死。
    梁江淹字文通济阳考城人仕宋为奉朝请建平王景素好士淹随景素在南兖州广陵令郭彦文得罪辞连淹系淹州狱淹狱中上。《书》曰：昔者贱臣叩心飞霜击於燕地庶女告天振风袭於齐堂下官每读其书未尝不废卷流涕何者士有一定之论女有不易之行信而见疑贞而为戮是以壮夫义士伏死而不顾者也。下官闻仁不可恃善不可依始谓徒语乃今知之伏愿大王暂停左右少加怜鉴下官本蓬户桑枢之民布衣韦带之士退不饰诗书以惊愚进不买名声於天下日者谬得升降承明之阙出入金华之殿何尝不局影凝严侧身扃禁者乎！窃慕大王之义为门下之宾备明盗浅术之馀豫三五贱伎之末大王惠以恩光眄以颜色实佩荆卿黄金之赐窃感豫让国士之分矣。尝欲结缨伏剑少谢万一剖心摩踵以报所天不图小人固陋坐贻谤缺迹坠昭宪身限幽圄履影吊心酸鼻痛骨下官闻亏名为辱亏形次之是以每一念来忽。若有遗加以涉旬月迫季秋天光沉阴左右无色身非木石与狱吏为伍此少卿所以仰天扌追心泣尽而继之以血者也。下官虽乏乡曲之誉然尝闻君子之行矣。其上则隐於屠肆之间卧於岩石之下次则结绶金马之庭高议台之上退则虏南越之君系单于之颈俱启丹册并图青史宁当争分寸之末竞锥刀之利哉！然下官闻积毁销金积谗磨骨古则直生取疑於盗金近则伯鱼被名於不义彼之二子犹或如此况在下官焉能自免昔上将之耻纟侯幽狱名臣之羞史迁下室如下官当何言哉！夫鲁连之智辞禄而不反接舆之贤行歌而忘归子陵闭关于东越仲尉杜门於西秦亦良可知也。若使下官事非其虚罪得其实亦当钳口吞舌伏匕首以殒身何以见齐鲁奇节之人燕赵悲歌之士乎！方今圣历钦明天下乐业青浮雒荣光塞河西洎临洮狄道北距飞狐阳原莫不浸仁沐义景饮醴而下官抱痛圜门含愤狱户一物之微有足悲者仰惟大王少垂明白则梧丘之魂不愧於沈首鹄亭之鬼无恨於灰骨不任肝胆之切敬因执事以闻此心既死。且不朽景素览书即日出之淹至天监元年为散骑常侍左卫将军封临沮县伯。
    後魏成淹为著作佐郎先是慕容白曜为征南大将军青州刺史济南王以献文四年冬见诛初已浑专权白曜颇所侠附缘此追以为责及将诛也。云：谋反叛时论冤之孝文太和中淹上表理白曜曰：臣闻经略疆宇繇良将之功褒德崇庸乃圣王之务臣伏见故征南大将军开府青州刺史济南王慕容白曜祖父相资世酋东裔值皇运廓被委节臣妾白曜生长王国饮服道教爵列上阶位登常伯去天安初江阴夷楚敢拒王命三方阻兵连城岳峙海岱苍生翘首拯援圣朝乃眷南顾思救荒黎大议庙堂显举元将遂推毂委诚授以专征之任握兵十万仗节一方威凌河济则淮徐震惧师出无盐而申纂授首济北太原同时消溃縻沟垣苗相寻奔走及回麾东扫道固衔壁盘阳梁邹肉袒请命白曜外宣皇风内尽方略身擐甲胄与士卒同安抚初附示以恩厚及青州克平文秀面缚海波清静三齐底定逖彼东南永为国有使天府纳六州之贡河济息烽惊之虞开岱宗封禅之略辟山川望秩之序斯诚宗庙之灵神所授然抑亦白曜与有力矣。及氛翳既静爵命亦隆荣耀当时声誉日远而民恶其上妄生尤隙因其功高流言惑听伤痍未瘳合门屠戮臣谓白曜策名王庭累荷荣授历司出内世载忠美开疆千里拔城十二辛勤於戎旅之际契阔於矢石之间登锋履危志静昏乱方难既夷身膺高赏受胙河山与国降六十之年宠灵已极观其立功足明机运岂容侥亻幸更邀非望者乎！自开国以来诸有罪犯极刑不得骸骨者悉听收葬大造之恩振古未有而白曜人旧功高婴祸沦覆名灭国除爵命无绍天下众庶咸共哀怜愿陛下扬日月之明勋臣之绩使阖棺定谥殁有馀称仰惟圣明寝然昭览狂瞽之言伏待刑宪孝文览表嘉愍之。
    李孝伯大武时为散骑常侍太武宠眷以宰辅遇之卒之日远近哀伤有子安人弟豹子於孝明正观三年上。《书》曰：窃惟庸勋赏劳有国常典兴灭继绝哲后所先是以积德累终春秋许宥十世立功成业河山誓其永久伏惟世祖太武皇帝英自天笼罩日城东清辽海西定玉门凌灭漠北饮马江水臣亡父故尚书宣城公先臣孝伯宴基感会邀幸昌辰绸缪帷幄缱绻侍从庙嘉谋每蒙顾采于时储后监国奏请徵贤诏报曰：朕有一孝伯足以治天下何用多为其见委遇乃至於此是用宠以元凯爵以公侯诏册曰：江阳之巡奇谋屡进六师大捷亦有勋焉出内勤王宠遇隆厚方开大赏而世祖登遐梓宫始迁外任名岳高宗冲年纂运未及追叙臣行升百灵先臣弃世微绩未甄诚志长夺绅佥伤早世朝野咸哀不永臣亡兄袭无子封除永惟宗构五情摧圯先臣荣宠前朝勋书王府同之常伦爵封堙坠准古量今实深荼苦窃惟朝例广川王遵太原公元大曹等并以勋重先朝世继绝祀，或以傍亲或听弟袭皆传河山之功垂不世之赏况先臣往蒙委遇运筹帷幕勋著於中声传於外事等功均今古无易是以汉赏越布载重良平魏酬张徐不弃荀郭今数族追赏於先朝之世先臣绝封於昭明之时瞻流顾侣存亡永恨窃见正始中爰发存亡之诏褒贤报功之旨熙平元年故任城王澄所请十事复新前泽成一时之盛事旷代之茂典凡在缨绂谁不感庆盖以奖劝来今垂范万古尔刘氏伪书翻流上国寻其讪谤百无一实前後使人不书姓字亦无名爵至於张畅传中略叙先臣对问虽改脱略尽自欲矜高然逸韵难亏犹见称载非但存益于时没亦有彰国美乞览此书昭然可见则微微衰构重起一朝先臣潜魂结草於千载矣。遂不得袭之。
    辛雄为尚书三公郎先是御史中丞东平王元匡舆棺谏诤尚书令任城王澄劾以大不敬诏恕死为民雄奏理之曰：窃惟白衣元匡历奏三朝每蒙宠遇謇谔之性简自帝心鹰之志形於在昔故高祖锡之以匡名陛下任之以弹纠至。若茹皓辇匡斥宜下之言高肇当政匡陈擅权之表刚毅忠款群臣莫及骨鲠之迹朝野共知当高肇之时匡造棺致谏主圣臣直卒以无咎假欲重造先帝已容之於前陛下亦宜宽之於後况其元列繇绪与罪案不同也。脱终贬黜不在朝廷恐杜忠臣之口塞谏者之心乖琴瑟之志和违盐梅之相济祁奚云：叔向之贤可及十世而匡不免其身实可嗟惜未几匡除龙骧将军平州刺史。
    崔鸿为三公郎中先是袭常山王素孙寿兴为中庶子因公事杖王显显後有宠於宣武御史中尉奏寿兴诽谤显因帝极饮无所觉悟遂奏其事命帝注可直付寿兴赐死帝书半不成字灵太后临朝鸿上疏理寿兴诏追雪赠豫州刺史谥曰：庄。
    杨亻品华州刺史播子也。播以借民田为御史王基所劾削除卒於家亻品等停柩不葬披诉积年至孝明熙平初乃赠镇西将军雍州刺史并复其爵。
    元遥为冀州刺史时以诸胡设籍当欲税之以充军用胡人不愿乃共构遥云：取纳金马刺史按验事与胡同遥坐除名遥陈枉不已敕有司重究乃披雪。
    济阴王郁长子弼以世嫡应袭先爵为季父丽夺王爵横授母兄子诞弼遂绝弃人事布衣蔬食而卒孝庄建义元年子晖业诉复王爵。
    陆凯祠部尚书司州大中正弟也。以从兄事免官宣武景明初试守河内郡咸阳王禧谋反令子昙和与尹仵期薛继祖等先据河内闻禧反斩昙和首时以不先送昙和禧败始斩责其通情徵诣廷尉少卿崔振穷罪状案大逆陆宗大小咸见收捕会将赦先薨于狱凯仍上书诉冤诏复爵子景祚袭。
    宋游道为通直散骑常侍游道河南尹李奖故吏也。初奖为河南尹元颢以奖兼尚书右仆射慰劳徐州羽林及城人不承颢旨害奖传首雒阳出帝时游道上书理奖曰：臣闻赏善罚恶谓之二机有道存焉所贵不滥是以子胥无罪吴人痛之克不幸国言未息河南尹李奖门居戚里世擅名家有此良才实兼国用自少及长忠孝为心入朝出牧清明流誉衿怀放畅风神爽发实廊庙之瑚琏社稷之桢往岁北海窃据负当朝王公卿士亻免眉从事而奖阖门百口同居京雒既被羁絷自拔无繇使东南情存避难当时物论谓其得所然北海未败之日徐州刺史元孚为其纯臣莫之敢距表启相望迟速惟命及皇舆反正神器斯复轻薄之徒共生侥亻幸诡言贾赏曲道求通滥及善人称为己力。若以奖受命贼朝语迹成罪便与天下共当此责于时朝旨惟命免官亦既经恩方加酷滥伊昔具臣比肩贼所身临河上日寻干戈时逢冤政任遇不改一介使人独婴斯戮凡在有心孰不嗟悼前朝所以论功者见其边人。且相慰悦其犹郭默生乱刘裔悬首事乃权宜盖非实录昔邓艾下世灼理其冤马援物故朱勃申其屈臣虽小人趣事君子有怀旧恩义兼故人见其。若此久欲陈辞含言未吐遂至今日幽泉已闭陇树成行内手扪心顾怀愧慨幸逢兴圣理运惟新虽曰：纂戎事同创革频有大恩被於率土亡官失爵者悉蒙追复而奖杂木犹存牛车未改士感知己怀此无忌轻率瞽言干犯辇毂伏愿天鉴赐垂矜览加其赠秩慰此幽魂诏赠卫将军冀州刺史。
    隋文振仁寿初为行军总管讨嘉州乱獠文振谒蜀王秀貌颇不恭为秀所奏除名及秀废黜文振上表自申理高祖慰谕之授大将军。
    辛公义初为扬州道黜陟大使豫章王柬恐其部内官寮犯法未入州境预令使属公义公义答曰：奉诏不敢有私及至扬州皆无所纵舍柬衔之及炀帝即位扬州长史王弘入为黄门侍郎因言公义之短竟去官吏人守阙诉冤相继不绝後数岁帝悟除内史侍郎。
    唐尉迟耆福後周相州都督迥之从孙先是隋文帝辅政将有异图迥不从兵败而死武德中耆福为库部员外郎上表请改葬朝议以迥忠於周室有诏许之。
    岑文本父之象仕隋为邯郸令坐事不得申文本诣司隶称冤时年十四辞情甚切占对雅人皆异之其父竟雪繇是知名文本後为中书侍郎。
    苏安常冀州武邑人则天长安三年御史大夫魏元忠为张易之兄弟诬构系狱安常抗疏申理元忠曰：臣闻昔者明王有含天下之量有济天下之心能进天下之善能除天下之恶。若为君主而不行此四涂者必当神怒鬼呼阴错阳乱欲使国家荣泰其可得乎！伏惟皇帝陛下悬象设教乘时致理非不欲褒进良直屏黜奸佞盖为逆耳者寡顺情者多陛下往日革命之际即能勤於庶政亲总万机博采谋猷旁求俊彦故四海之内以陛下为纳谏之主陛下期年以来怠於政事谗邪结党水火成灾百姓不亲五品不逊故四海之内以陛下为受佞之主当今邪正莫辨讼狱蒙冤岂陛下昔是而今非只为居安忘危之失也。臣窃见御史大夫检校太子左庶子同凤阁鸾台平章事魏元忠秉直有文位居宰辅故履忠正之基者用元忠为龟镜践邪佞之路者嫉元忠如仇雠臣伏见灵台监张易之兄弟在身无德於国无功不逾数年遂极隆贵自合饮冰怀惧酌水思清夙夜兢兢以答恩造不谓溪壑其志豺狼其心欲指鹿而献蒲先害忠而损善将斯代乱之法我明君之朝自元忠下狱已来臣见长安城内街谈巷议者谓陛下委任奸佞斥逐贤良以元忠必无不顺之言以易之必有交乱之意相逢偶语人心不安虽有忠臣烈士空抚髀於私室而钳口不敢言者皆惧易之等威权恐无辜而受戮亦徒虚死尔今三秋届节蕃中则驰马盛肥九州作贡天下则敛赋烦重以臣言之此已不胜其弊况。又闻陛下纵逸谗慝禁锢良善傥刑罚失中则遐迩变生臣恐四夷因之即窥觇得失以为边郡之患百姓因之即聚结义兵以除君侧之恶复恐逐鹿之党叩关而至乱阶之徒中外乡应争锋於朱雀门内问鼎於大明殿前陛下将何事以谢之欲何方以御之臣今为陛下之计安百姓之心者莫。若收雷电之威解元忠之网复其爵位君臣如初则天下幸甚陛下好生恶杀纵不能斩佞臣头以塞人望臣请夺其荣宠剪其羽翼无使权柄在手骄横日滋专国倍於穰侯回天过於左於宗社安矣。惟陛下图之臣虽微贱天性愚直未曾谒王侯将相亦不识元忠易之之面岂此可亲而彼可疏但恐谗邪长而忠正绝伏惟陛下暂回天鉴察臣此心即微臣朝志得行夕死无恨疏奏不省易之兄弟闻之深共雠嫉欲遣刺客害之赖正谏大夫朱敬则凤阁舍人桓彦范著作郎魏知古保持获免。
    敬让开元中为魏州长史其父晖则天时流岭南武三思恐其再用使侍御史周利贞往杀之至是让为魏州长史利贞为辰州长史俱欲奏事左台侍御史崔璋监殿庭揖利贞先进让为诉利贞受武三思使枉害臣父璋劾让不待监引请付法玄宗曰：让诉父枉不可不矜朝仪亦不可不肃让夺一月俸利贞贬邕州刺史。
    王为朔方军节度使时检校太子左庶子魏元忠为张易之兄弟所构左授高要尉密状申明之。
    李勉以肃宗乾元中为梁州都督山南西道观察使以故吏前密县尉王ㄧ摄南郑令俄有诏处死勉问其故乃为权亻幸所诬勉询将吏曰：上以牧宰为人父母岂以谮言而杀不辜乎！即停诏拘ㄧ飞表上闻ㄧ遂获宥。
    杨炎以代宗大历末贬官道州司马时嗣曹王皋为衡州刺史坐小法贬潮州刺史炎知皋事直及炎作相复以皋为衡州刺史。
    韩潭以德宗贞元初为夏绥银节度初建中末德宗幸奉天右仆射崔宁与所亲言及卢杞奸邪杞闻之遂与王诬构杀之至是潭奏让新加礼部尚书制命以雪崔宁之罪盖尝为宁之将校也。帝不许潭让官而诏宁许其家收葬。
    冯夏州人翊之子也。时节度使韩潭朝京师其监军贾英秀在镇挟诬捕节度推官王游顺令典李缙朝以枷拉杀翊上冤上诉台推得实游顺缙朝等坐曲法杀人皆下京兆府杖杀。
    穆赞为济源主簿时父宁任和州刺史以刚直不屈於廉使遂被诬奏贬泉州司户参军赞奔赴阙庭号泣上诉诏使御史覆问宁方得雪诏曰：令子申父之冤宪臣奉君之命楚剑不冲於牛斗秦台自洗於尘埃由是知名。
    韦处厚为翰林侍讲学士敬宗初即位宰相李逢吉权倾天下翰林学士李绅性刚直每承顾问独排遏之逢吉怨绅与其党共构贬为端州司马绅嫉恶太甚。又不能韬晦见附会逢吉者实如仇雠故虽以斥远犹为朋党之所甚忌时惟处厚颇不平之上疏曰：臣窃闻朋党议论以李绅贬屈尚轻臣受恩至深职备顾问事关圣听不合不言绅先朝奖用擢在翰林无过可书无罪可戮今群党得志谗嫉大兴询於人情皆共叹骇诗云：萋兮菲兮成是贝锦彼谮人者亦已太甚。又曰：谗言罔极交乱四国自古帝王未有远君子近小人而致太平者也。又古人云：三年无改於父之道可谓孝矣。李绅是前朝任使纵有罪愆陛下犹宜洗[C260]涤瑕念旧忘过以成无改之美今逢吉门生故吏遍满朝行侵毁加诬何词不有所贬如此犹谓太轻盖曾参有投杼之疑先师有拾尘之戒伏望陛下断自圣虑不惑奸邪天下幸甚建中之初山东向化只缘宰相朋党上负朝廷杨炎为元载复雠卢杞为刘晏报怨兵连祸结天下不平伏乞圣明察臣愚恳，於是帝竟明其端。
    杨汉公为司封郎中文宗太和九年兄虞卿为京兆尹以家人出妖言事下御史台按鞫汉公并虞卿男知进等八人挝登闻鼓称冤宣放归私第。
    吴汝纳为河南府永宁县尉以久不调挟怨附李宗闵杨嗣复之党以谤李德裕汝纳弟湘为江都尉部人讼其赃罪兼娶百姓颜悦女为妻有逾格律扬州节度使李绅令观察判官魏鞫之赃状明白湘伏法及具狱上物议以德裕方为相素憎吴氏疑李绅钅成其罪谏官论之乃差御史崔元藻覆推据疑妄破税钱粮计赃准法其娶百姓颜悦女为妻是前青州衙推与扬州案小异德裕怒元藻无定夺奏贬崖州司户宣宗嗣位德裕为太子太保分司汝纳进伏称臣弟湘去会昌四年任扬州江都县尉娶故青州衙推颜悦女为妻被都虞候卢行立等诬谮於节度使李绅遂下狱枷禁估阿颜资从衣服作钱数竖称正赃。又竖颜悦继室阿焦为百姓奏状称是百姓阿焦女。且女从父姓况嫡母已死今竖是阿焦女足为加诬。若父是百姓自有格律臣弟亦合不处死於时谏官上论差监察御史崔元藻为制使重推知臣弟至冤文案文奏元藻下狱贬窜乞下臣状於法司追卢行立刘群江都县令张弘思元推官典崔元藻覆推官典魏钅利元寿等推勘即知李德裕用情为李绅屈杀臣弟敕付御史台推御史台奏云：扬州都虞候卢行立刘群於会昌二年五月十四日於阿颜家吃酒并阿颜母焦同坐群自拟收阿颜为妻妾称监军使处要阿颜进奉不得嫁人兼擅令人监守阿焦遂密嫁女与江都尉吴湘群令押军衙官李克勋不得遮阑仍令江都百姓论湘取受节度使李绅追湘下狱计赃处死具狱奏闻朝廷疑其冤差御史崔元藻案问据湘虽有取受罪不至死李德裕党附李绅乃贬元藻岭南取淮南案断湘处死，於是德裕等并坐贬官李绅已死追夺三任官诰。
    後唐刘赞为中书舍人奏故天雄军节度判官司空顷事先朝实怀忠节止因诬构遂至族诛今遇雍熙乞垂昭雪疏奏不出。
    晋何泽初仕後唐同光中为河南尹时雒阳令罗贯为乐人强占税户谮於庄宗下狱考掠逼令招罪见害天成二年泽为仓部郎中因逢恩赦上表昭雪敕河南县是神州赤县县令乃明庭籍臣未审罪名便当极法不削不贬不案不彰困枯木於广衢抱沉冤而至死众人具见有耳皆闻何泽对宰雒阳委其实状今此伸屈直贡表章请雪吞声以旌幽壤遂其冥冥下士非玄恩以不知荡荡无私俾舆情而共感宜加昭雪兼赐赠官其子文行可称便许录。
    汉唐景思乾中为沿淮巡检指挥使屡挫淮贼而性忠恕所至能抚养民心归之时史弘肇黩货多罗织南北富商杀之以取其财大开告密之门景思部下有仆夫承京都荐恃其有主希求无厌委曲待之不满其心一日拂衣而去见弘肇言景思受淮南厚赂私贮器械欲为内应弘肇即令亲吏殿三百骑往收之告者谓收吏曰：景思多力十夫之敌见便杀之不。然则无及矣。收骑至景思迎接骑皆下马有欲擒之者景思以两手抱之大呼曰：冤哉！景思何罪设。若有罪死亦非晚不容披雪公等皆丈夫安忍如此都将命释之引告者面证景思言受淮南赂景思曰：我从人家人并在。若有十缗贮积亦是受赂言我贮甲仗除官赐外有一事亦是私贮使者搜索箱索然惟衣一笥军籍粮簿而已乃宽之景思曰：使者但械系送我入京先时景思别有从者在京闻景思被诬乃见弘肇曰：唐景思赤心为国某服事三十年孝於父母义於朋友被此诬罔何以伸陈某请先下狱愿公追劾景思免至冤横弘肇愍之令在狱日与酒食景思既桎梏就路颍亳之人随至京师众保证之弘肇乃令鞫告事者具伏诬舀即斩之乃奏释景思周杨瑛广顺中为郑州防御判官瑛断犯盐人李思美处死思美妻王氏诣御史台诉冤台司追瑛鞫讯伏失入之罪省寺详断追夺见任官牒官当不尽馀徵铜初李思美请屋税盐於本州关城内经过为官所擒诘之伏罪狱成瑛断之弃市王氏以夫所请官盐不入州郭门与私盐所犯有异诉夫之冤死瑛既伏罪法寺据律以减等论合徒二年半以官当赎李希用为平山县令罢官表诉从人诸葛知遇李澄乾中诬告杀弟太子太傅崧一家其二人见存乞推劾冤敕付府司勘鞫诸葛知遇李澄寻戮死。
    ●卷八百七十六
    ○总录部　方术
    范昱有言曰：阴阳推步之学往往见於坟记至於河雒之文龟龙之图箕子之术师旷之书纬候之部钤决之符皆所以探抽冥赜参验八区。又有风角遁甲孤虚之术亦有以效於事也。汉武之世颇好方术天下怀艺之士比比出焉东观之记斯为博矣。鼎国之後何尝乏哉！至或按劾鬼神推步灾异吉凶先觉祸福可移变化云：为惊乎！视听盖夫怪神之理圣人之罕言所谓民可使繇之非泯绝而不取也。若乃极虑知变而不诡於俗穷理造微而不违於道斯深於术数者欤。
    汉李少君故深泽候人主方（候家人主方药）以祠灶道老方见武帝（祠灶可以致福道辟食之道）帝尊之常自谓七十能使物老（物谓鬼物也。）其游四方遍诸侯人闻其能使物及不死更饣鬼遗之。
    少翁齐人以方见武帝帝有所幸李夫人卒帝思念李夫人不已少翁言能致其神乃夜张灯烛设帷帐陈酒肉而命帝居他帐遥望见好女如李夫人之貌还幄坐而步（夫人之神于帐中坐。又出而徐步）。又不得就视及致灶鬼之貌云：乃拜少翁为文成将军赏赐甚多以客见之文成言帝即欲与神通宫室被服非象神物神不至乃作画气车及各以胜日驾车辟恶鬼。又作甘泉宫中为台室画天地太乙诸鬼神而致祭具以致天神。
    栾大胶东人（王家人）故尝与文成将军同师已而为胶东康王尚方（主方药也。）康王後闻文成死而欲自媚於上乃遣栾大因乐成侯（名登史不书姓）求见言方天子既诛文成後悔其方不尽及见栾大大悦大敢为大言曰：臣之师言黄金可成而河决可塞不死之药可得仙人可致也，於是帝使验小方斗棋自相触击是时帝方忧河决而黄金不就乃拜大为五利将军居月馀得四印。
    後汉尹敏建武二年上疏陈洪范消灾之术时光武方草创天下未遑其事命敏待诏公车拜郎中。
    郭宪以建武七年代张堪为光禄勋从驾南郊宪在位忽回向东北含酒三氵巽执法奏为不敬诏问其故宪对曰：齐国失火故以厌之比後齐果上火灾与郊同日。
    解奴辜张貂不知何郡人也。皆能隐沦出入不由门户奴辜能变易物形以诳幻人。
    麴圣卿河南人善为丹书符劾厌杀鬼神而使命之编盲意（编姓盲意名）亦与鬼物交通。
    寿光侯者（寿姓也。风俗通曰：寿于姚吴大夫）章帝时人能劾百鬼众魅令自缚见形其乡人有妇为魅所病侯为劾之得大蛇数丈死於门外。又有神树人止者取死鸟过者必坠侯复劾之树夏枯落见大蛇长七八丈悬死其间帝闻而徵之乃试问之吾殿下夜半後常有数人纟衣被持火相随，岂能劾之乎！侯曰：此小怪易锄尔帝伪使三人音巽喷也。执法纠劾之官也。为之侯劾三人登时仆地无气帝大惊曰：非魅也。朕相试尔解之而苏。
    刘根者颍川人隐居嵩山中诸好事者自远而至就根学道太守史祈以根为妖妄乃收执诣郡数之曰：汝有何术而诬惑百姓。若果其神可显一验事不尔立死矣。根曰：实无他异颇能令人见鬼矣。祈曰：促召之使太守目睹尔乃为明根，於是左顾而啸有顷祈之亡父祖近亲数十人皆反缚在前向根叩头曰：小儿无状分当万死顾而叱祈曰：汝为子孙不能有益先人而反累辱亡灵可叩头为吾陈谢祈惊惧悲哀顿首流血请自甘罪根坐默而不应忽然俱去不知所在。
    景鸾广汉梓ㄅ人学河洛图纬数上书陈救灾变之术。
    郎宗字件绥安丘人也。善京氏易风角星推步吉凶尝负笈荷担卖卜给食微服间行人莫得知。
    杨繇蜀郡成都人也。少习易并七政元气风占候为郡文学掾时有大雀夜集於库楼上太守廉范以问繇繇对曰：此占郡内当有小兵然不为害後二十馀日广柔县蛮夷反杀伤长吏郡发库兵击之。又有风吹削哺（哺当作柿音孚废切颜氏家训曰：削则托也。《左传》曰：削而投之是也。史家假借为肝肺字今俗或作肺或作为反哺之哺学士因云：是屏障之名非也。风角。《书》曰：庶人之风扬尘转削。若是屏障何由可转）太守以问繇繇对曰：方当有荐木实者其色黄赤顷之五官掾献橘数包繇尝从人饮敕御者曰：酒三行便宜严驾既而趣去後主人舍有斗相杀者请问何以知之繇曰：向社中木上有鸠斗此兵贼之象也。其言多验著书十馀篇终於家。
    冷寿光可百五六十岁行容成公御妇人法（容成公者能善补导之事取精於玄牝其要谷神不死守生养气者也。白复黑齿落复生御妇人之术谓握固不泻还精补脑也。）常屈颈乔息（乔音居妖反毛。《诗》曰：有集唯乔毛苌注曰：乔雉也。《山海经》曰：女几之山多白乔郭璞曰：似雉长尾走。且鸣也。）须尽白而色理如三四十时死於江陵。
    翳广汉新都人习易经明风角时有就其学者虽未至必豫知其姓名尝告守津吏曰：某日当有诸生二人荷担问翳舍处者幸为告之後竟如其言。又有一生来学积年自谓略究要术辞归乡里翳为合膏药并一简书封於筒中告生曰：有急发视之生到葭萌与吏争渡津吏挝破从者头生开筒得书言到葭萌与吏斗头破者以此膏裹之生用其言创者即愈生叹服乃还卒业遂隐居终於家。
    上成功者宓县人其初行久而不还後归语其家云：我已得仙因辞家而去家人见其举步稍高良久乃没云：陈韩韶闻见其事。
    王辅学公羊传援神契尝隐居野庐以道自娱辟公府举有道对策拜郎中陈灾异甄吉凶有验拜议郎以病逊安帝公车徵不行卒於家。
    李历李邰弟之子好方术为新城长时天下旱县界特雨官至奉车都尉。
    樊英南阳人也。善风角尝有暴风从西方起英谓学者曰：成都市火甚盛因含水西向漱之乃令记其日时客後有从蜀来云：是日大火有黑卒从东起须臾大雨火遂得灭，於是天下称其术英既善术朝廷每有灾异诏取下问变复之效所言多验（变灾异复於常也。）安帝初徵为博士。
    栾巴字叔元顺帝时为豫章太守土多山川鬼怪小人常破赀产以祈祷巴素有道术能役鬼神乃悉毁坏房祀翦理奸巫（房祀谓为房堂而祀），於是妖异自消百姓始颇为惧终皆安之（。《神仙传》曰：庐山庙有神於帐中与人言语饮酒投杯能令宫亭湖中分风行船行者举帆相逢巴未到十数日庙中神不复作声郡中尝患黄义鬼为百姓害巴到皆不知所在郡内无复疾疫）迁沛相所在有绩徵拜尚书正朝大会巴独後到。又饮酒西方巽之有司奏巴不敬有诏问巴巴顿首谢曰：臣本县成都市失火臣故因酒为雨以灭火臣不敢不敬诏即以驿书问成都成都答言正旦大失火食时有雨从东北来火乃息雨皆酒臭後忽一旦大风天雾晦暝对坐皆不相见失巴所在寻问之云：其日还成都与亲故别。
    高获汝南新息人获善天文晓遁甲能役使鬼神郡境大旱太守鲍昱自往问何以致雨获曰：急罢三部督邮（监属县有三部每部督邮书掾一人）明府当自北出三十里亭雨可致也。昱从之果得大雨。
    许俊善卜占之术多有显验时人方之前世京房自云：少常笃病三年不愈乃谒大山请命（大山主人生死故诣请命也。）行遇道士张巨君授以方术所著。《易林》至今行於世。
    张楷蜀郡成都人性好道术能作五里雾时关西人裴优亦能为三里雾自以不如楷从学之楷避不肯见桓帝即位优遂行雾作贼事觉被考引楷言从学术楷坐系廷尉诏狱积二年常讽诵经籍作尚书注後以事无验见原还家。
    赵彦琅邪人少有术学延熹二年琅邪贼劳丙与太山贼叔孙无忌杀都尉攻没琅邪属县残害吏民朝廷以南阳宗资为讨寇中郎将仗钺将兵督州郡合讨无忌彦为陈孤虚之法以贼屯在莒莒有五阳之地（谓城阳南武阳开阳门都安阳并近莒）宜发五阳郡兵（郡兵谓山阳广阳汉阳南阳丹阳郡之类也。）从孤击虚以讨之资具以状上诏书遣五阳兵到彦推遁甲教以时进兵一战破贼燔烧屯坞徐兖二州一时平夷。
    樊志张者汉中南郑人隐身不仕灵帝时尝游陇西时破羌将军[A13C]出征西羌请见志张其夕[A13C]军为羌所围数重因留中三日不得去夜谓[A13C]曰：东南角无复羌宜乘虚引出住百里还师攻之可以全胜[A13C]从之果以破贼，於是以状表闻。又说其人既有梓慎焦董之识（焦延寿董仲舒）宜翼圣朝咨询奇异，於是有诏特徵会病终。
    费长房汝南人也。曾为京掾市中有老翁卖药悬一壶於肆头及市罢辄跳入壶中市人莫之见唯长房於楼上睹之异焉因往再拜奉酒脯翁知长房之意其神也。谓之曰：子明日可更来长房旦日复诣翁乃与俱入壶中唯见玉堂严丽旨酒甘肴盈衍其中共饮毕而出翁约不听与人言之後乃就楼上候长房曰：我神仙之人以过见责今事毕当去子宁能相随乎！楼下有少酒与卿为别长房使人取之不能胜。又令十人扛之犹不举翁闻笑而下楼以一指提之而上上视器如一升许而二人饮之终日不尽长房遂欲求道而顾家人为忧翁乃断一青竹度与长房身齐使悬之舍後家人见之即长房形也。以为缢死大小惊号遂殡葬之长房立其傍而莫之见也，於是遂随从入深山践荆棘於群虎之中留使独处长房不恐。又卧於空室以朽索悬万斤石於心上众蛇竞来索。且断长房亦不移翁还抚之曰：子可教也。复使食粪粪中有三虫臭秽特甚长房意恶之翁曰：子几得道恨於此不成如何长房辞归翁与一竹杖曰：骑此任所之则自至矣。既至即以杖投葛陂中也。又为作一符曰：以此主地上鬼神长房乘杖须臾来归自谓去家经旬日而已十馀年矣。即以杖投陂顾视则龙也。家人谓其久死不信之长房曰：往日所葬但竹杖尔乃发蒙剖棺杖犹存焉遂能疗医众病鞭笞百鬼及驱使社公或在他坐独自恚怒人问其。故曰：吾顾念也。责鬼魅之犯法者尔汝南岁常有魅伪作太守章服诣府门椎鼓者郡中患之时魅来而逢长房为谒府君惶惧不得退便前解衣冠叩头乞活长房呵之云：便於中庭正汝故形即成老鳖也。大如车轮颈长一丈长房复令就太守服付其一札以敕葛陂君魅叩头流涕持札植於陂边以颈绕之而死後东海君来见葛陂君因淫其夫人，於是长房劾系之三年而东海大旱长房至海上见其人请雨乃谓之曰：东海君有罪吾前系於葛陂今方出之使作雨也，於是雨立注长房曾与人共行见一书生黄巾被裘无鞍骑马下而叩头长房曰：还主马赦汝死罪人问其故长房曰：此也。盗社公马尔。又尝坐客而使使至宛市须臾还乃饭或一日之间人见其在千里之外者数处焉後失其符为众鬼所杀。
    徐登者闽中（今泉州也。）人也。本女子化为丈夫善为巫术赵炳字公阿东阳人能为越方（东阳今婺州也。《抱朴子》曰：道士赵炳以气禁人人不能起禁虎虎伏地低头闭目便可执缚以大钉钉柱钉入尺许以气吹之钉即跃出射去如弩箭之发。《异苑》云：赵俟以盆盛水吹气作禁鱼龙竞越方善禁咒也。）时遭兵乱疾疫大起二人遇於乌伤溪水之上（。《水经注》吴宁溪出吴宁县经乌伤之溪乌伤在今婺州义乌县东也。）遂结言约共以其术疗病各相谓曰：今既同志。且可各试所能登乃禁溪水水为不流炳复次禁树树即生荑（荑者杨之秀也。）二人相视而笑共行其道焉登年长炳师事之贵尚清俭礼神唯以东流水为酌削桑皮为脯但行禁架所疗皆除（禁架即禁术也。）後登物故炳东入章安（县名属会稽郡）百姓未之知也。炳乃故升茅屋梧鼎而爨主人见之惊忄（梧支也。忄忙也。）炳笑不应既而爨熟屋无损异。又尝临水求渡船人不和之（和犹许也。）炳乃张盖坐其中长啸呼风乱流而济，於是百姓神服从者如归章安令恶其惑众收杀之人为立祠室於永康至今蚊蚋不能入也。
    甘始东郭延年（汉武内。《传》曰：延年字公游）封君达三人者皆方士也。率能行容成御妇人术或饮小便或自倒悬爱啬精气不极视大言甘始元放延年皆为曹公所录问其术而行之君达号青牛师（封君达陇西人初服黄连三十馀年入乌举山服水银百馀年还乡里如二十者常乘青牛故号青牛道士闻有病死者识与不识便以腰间竹管中药与服或下针应手皆愈不以姓名语人闻鲁女生得五岳图连年请求女生未见授并告节度三百馀岁乃入玄丘山去）。
    左慈字元放庐江人少有神道尝在司空曹操坐操从容顾众宾曰：今日高会珍羞略备所少吴松江鲈鱼尔元放於下坐应曰：此可得也。因求铜盘贮水以竹竿饵钓於盘中须臾引一鲈鱼出操大拊掌笑会者皆惊操曰：一鱼不周坐席可更得乎！放乃更饵钩沉之须臾复引出皆长三尺馀生鲜可爱操使自前之周浃会者操。又谓曰：既已得鱼恨无蜀中生姜尔放曰：亦可得也。操恐其近即易为所取因曰：吾前遣人到蜀买锦可过敕使者增市二端语顷即得姜还并获操使报命後操使蜀反验问增锦之状及时日早晚。若符契焉後操出近郊士大夫从者百许人慈乃为赍酒一升脯一斤手自斟酌百官莫不醉饱操怪之使寻其故行视诸垆悉亡其酒脯矣。操怀不喜（喜音许吏反）因坐上收欲杀之慈乃入壁中霍然不知所在或见於市者及捕之而市人皆变形与慈同莫知谁是後人逢慈於阳城山头因复逐之遂走入羊群操知不可得乃令就羊中告之曰：不复相杀本试君术尔忽有一老羝屈前两膝人立而言曰：遽如许（言何遽如许为事）即竞往赴之而群羊数百皆变为羝并屈前膝人立云：遽如许遂莫知所取焉（魏文帝典。《论语》俭等事曰：颍川俭能辟饵茯苓甘陵甘始亦善行气老有少容庐江左慈知补导之术并为军吏初俭至之所伏苓价暴贵数倍议郎安平李覃学其辟伏苓饮寒水中泄利殆至殒命後始来众人无不鸱视狼顾呼吸吐纳军谋祭酒弘农董芬为之过差气闭不通良久乃苏左慈到。又竟受其补导之术至寺人严峻往从问受奄竖真无事於斯术也。人之逐异乃至于是东阿王作辨道论曰：世有方士吾王悉所招致甘陵有甘始庐江有左慈阳城有俭始能行气导引慈晓房中之术俭善辟悉号三百岁卒所以集之於魏国者诚恐斯人之徒接奸宄以欺众行妖慝以惑民岂复欲观神仙于瀛州求安期于海岛释金辂而履舆弃六骥而美飞龙哉！自予王与太子及于兄弟咸以为调笑不信之矣。然始等知上遇之有常奉不过于员吏赏不加于无功海岛难得而游六黻难得而佩终不敢进虚诞之言出非常之语余尝试俭绝百日躬与之寝处行步起居自。若也。夫人不食七日则死而俭乃如是然不必益寿可以疗疾而不惮饥馑焉左慈善修房内之术差可终命然自非有志至精莫能行也。甘始者老而有少容自诸术士咸共归之然始辞繁寡实颇有怪言余尝辟左右独与之谈问其所行温颜以诱之美辞以导之始语余吾本师姓韩字世雄尝与师於南海作金前後数四投数万斤金於海。又言诸梁时西域胡来献香腰带割玉刀时悔不取也。又言车师之西国儿生擘背出脾欲其食少而弩行也。又言取鲤鱼五寸一只合其一煮药俱投沸膏中有药者奋尾鼓思游行沉浮有。若处渊其一者已熟而可啖余时问言率可试不言是药去此逾万里当出塞始不自行不能得也。言不尽於此颇难悉载故粗举其巨怪者始。若遭秦始皇汉武帝则复徐氏栾大之徒也。）。
    吴刘字子仁平原人遭乱避地客游庐陵事孙辅以明天官达占数显於南土每有水旱寇贼皆先时处期无不中者辅异焉以为军师军中咸敬事之号曰：神明於诸术皆善尤明太乙皆能推演其事穷尽要妙著书百馀篇名儒刁玄称以为奇亦宝爱其术不以告人故世莫得而明也。
    赵达治九宫一之术究其微旨达宝惜其术自阚泽殷礼皆名儒善士亲屈节就学达秘而不告太史丞公孙滕少师事达勤苦累年达许教之者有年数矣。临当喻语而辄复止滕他日赍酒具候颜色拜跪而请达曰：吾先人得此术欲图为帝王师至仕来三世不过太史郎诚不欲复传之。且此术微妙头乘尾除一之法父子不相语然以子笃好不倦今直以相授矣。饮酒数行达起取素书两卷大如手指达曰：当写读此则自解也。吾久废不复省之今欲思论一过数日当以相与滕如期往至乃佯求索书惊言失之云：女婿昨来，必是渠所窃遂从此绝初大帝行师征伐每令达有所推步皆如其言帝问其法达终不语由此见薄禄位不至。
    介象字元则有诸方术吴主闻之徵象到武昌甚敬贵之称为介君为起宅以御帐给之赐遗前後累千金从象学蔽形之术试还後宫及出殿门莫有见者。又使象作变化种瓜菜百果皆立生可食吴主共论鱼何者最美象曰：甾鱼为上吴主曰：论近道鱼耳此出海中安可得耶象曰：可得耳乃令人於殿中作方舀汲水满之并求钩象起饵之垂纶于舀中须臾果得甾鱼吴主惊喜问象曰：可食否象曰：故为陛下取以作生安敢取不可食之物乃使厨下切之吴主曰：闻蜀使来得蜀姜作齑甚好恨尔时失此象曰：蜀姜，岂不易得愿差所使者并付直吴主指左右一人以钱五十付之象书一符以著青竹杖中使行人闭目骑杖杖止便买姜讫复闭目此人承其言骑杖须臾止已至成都不知是何处问人人言是蜀市中乃买姜于时吴使张温先在蜀既於市中相识甚惊便作书寄其家此人买姜毕捉书负姜骑杖闭目须臾已还到吴厨下切了。
    姚光有火术吴主身临试之积荻数千束使光坐其上。又以数千束荻裹之因猛风而燔之荻了尽谓光当已化为烬而光端坐灰中振衣而起把一卷书吴主取其书视之不能解也。
    董奉字君异候官人士燮尝病死已三日奉以一丸药与服以水含之捧其头摇捎之食顷即开目动手颜色渐复半日能起坐四日复能语遂复常。
    晋郭璞字景纯河东闻喜人有郭公者客居河东精於卜筮璞从之受业公以青囊中书九卷与之由是遂洞五行天文卜筮之术禳灾转祸通致无方虽京房管辂不能过也。欲避地东南抵将军赵固会固所乘良马死固惜之不接宾客璞至门吏不为通璞曰：吾能活马吏惊入白固固趋出曰：君能活吾马乎！璞曰：得健夫二三十人皆持长竿东行三十里有丘林社庙者便以竿打拍当得一物宜急持归得此马活矣。固如其言果得一物似猴将归此物见死马便嘘吸其鼻顷之马起奋迅嘶鸣食如常不复见向物固奇之厚加资给行至庐江太守胡孟康被丞相召为军谘祭酒时江淮清晏孟康安之无心南渡璞为占曰：败康不之信璞将促装去之爱主人婢无由而得乃取小豆三斗绕主人宅散之主人晨见赤衣人数千围其家就视则灭甚恶之请璞为卦璞曰：君家不宜畜此婢可於东南二十里卖之慎勿争价则妖可除也。主人从之璞阴令人贱买此婢复为符投於井中数千赤衣人皆反缚一一自投於井中主人大悦璞携婢去後数旬而庐江舀宣城太守殷迁石头督护璞复随之时有鼯鼠出延陵璞占之曰：此郡东南有妖人欲称制者寻亦自死矣。後当有妖树生然。若瑞而非瑞辛螫之木也。傥有此者东南数百里必有作逆期明年矣。无锡县有茱萸四株交枝而生。若连理者其年盗杀吴兴太守袁，或以问璞璞曰：卯爻发而金此木不曲直而成灾也。王导深重之引参已军事导尝令作卦璞言公有震厄可命驾西出数十里得一柏树截断如身长置常寝处灾当可消矣。导从其言数日果震柏木粉碎璞素与桓彝友善彝每造之或值璞在妇间便入璞曰：卿来他处自可径前但不可厕上相寻尔必客主有殃彝後因醉诣璞正逢在厕掩而观之见璞裸身被衔刀设璞见彝抚心大惊曰：吾每属卿勿来反更如是非但祸吾卿亦不免矣。天实为之将以谁咎璞终婴王敦之祸彝亦死苏峻之难。
    戴洋好道术妙解占候卜数吴末为台吏知吴将亡病不仕庐江太守华谭问洋曰：天下谁当复作贼者洋曰：王机寻而机反陈问洋曰：人言江南当有贵人顾彦先周宣当是否洋曰：顾不及腊周不见来年八月荣果以十二月十七日卒十九日腊以明年七月晦亡王导遇病召洋问之洋曰：君侯本命在申金为土使之主而於申上石头立冶火光天此为金火相烁水火相煎以故受害尔导即移居东府病遂差镇东从事中郎张举洋为丞相令史时司马为乌程令将赴职洋曰：君宜深慎下吏後果坐吏免官洋。又谓曰：卿虽免官十一月当作郡加将军至期为太山太守振武将军卖宅将行洋止之曰：君不得至当还不可无宅果为徐龛所逼不得之郡元帝增众二千使助祖逖洋劝不行乃称病收付廷尉俄而因赦得出刘裔镇寻阳问洋曰：我病当差否洋曰：不忧使君不差忧使君今年有大厄使君年四十七行年入庚寅太公阴谋曰：六庚为白兽在上为客星在下为害气年命与并必凶当忌十二月二十二日庚寅勿见客裔曰：我当解职将君还野中治病洋曰：使君当作江州不得解职裔曰：温公不复还邪洋曰：温公虽还使君故作江州俄如其言。
    卜字子玉匈奴後部人少好读易郭璞见而叹曰：吾所不如也。奈何不免兵厄曰：然吾大厄在四十一位为卿相当受祸尔不尔亦为猛兽所害吾亦未见子之令终也。璞曰：吾祸在江南甚营之未见免兆。虽然在南犹可延期住此不过时月曰：子勿为公吏可以免诸璞曰：吾不能免公吏犹子之不能免卿相也。曰：吾此虽当有帝王子终不复奉二京矣。琅邪可奉卿谨奉之主晋祀者必此人也。遂隐於龙门山刘元海僭号徵为大司农侍中固以疾辞元海曰：人各有心卜之不欲在吾朝何异高祖四公哉！可遂其高志後复徵为光禄大夫谓使者曰：非吾死所也。及刘聪嗣伪位徵为太常时刘琨据并州聪问何时可平答曰：并州陛下之分今兹克之必矣。聪戏曰：朕欲劳先生一行可乎！曰：臣所以来不及装者正为是行也。聪大悦署使持节平北将军将行谓其妹曰：此行也。死自吾分後慎勿纷纭及攻晋阳为琨所败卒先奔为其元帅所杀。
  </div>
  <div class="pagination">
   <a href="册府元龟_page643.html">
    上一页
   </a>
   <span>
    ...
   </span>
   <a href="册府元龟_page639.html">
    639
   </a>
   <a href="册府元龟_page640.html">
    640
   </a>
   <a href="册府元龟_page641.html">
    641
   </a>
   <a href="册府元龟_page642.html">
    642
   </a>
   <a href="册府元龟_page643.html">
    643
   </a>
   <span class="current-page">
    644
   </span>
   <a href="册府元龟_page645.html">
    645
   </a>
   <a href="册府元龟_page646.html">
    646
   </a>
   <a href="册府元龟_page647.html">
    647
   </a>
   <a href="册府元龟_page648.html">
    648
   </a>
   <a href="册府元龟_page649.html">
    649
   </a>
   <span>
    ...
   </span>
   <a href="册府元龟_page645.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
