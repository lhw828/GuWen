<!DOCTYPE html>
<html>
<head>
    <meta charset="UTF-8">
    <title>玉海 - 第 252 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 252 页/共 284 页</h1>
    <div class="content">　　张耀卿为长安令旧有配戸和市法人厌苦耀卿责豪门坐贾豫给以直絶僦欺之弊　百官志金部掌和市之事
　　宋朝天圣四年二月庚午置西界和市场　和预买起于兴国七年　景徳二年二月诸道歳市防绢百余万匹上供减三之一每匹给钱千后以虚劵充数以盐折支其后以歳额科纳建炎三年九月蠲四之一以寛民河北场四陜西二　太平兴国七年幽蓟还师始
　　置场于静戎军李允则典其事庆厯四年十二月辛亥置保安静戎军场
　　唐陆贽均节财赋六条
　　贞元十年五月贽奏请均节财赋凡六条一论两税之弊二请两税以布帛为额不计钱数三论长吏以增戸加税辟田为课绩四论税限廹促五请以税茶钱置义仓以备水旱六论兼幷之家私敛重于公税
　　宋朝三司使　淳化总计使　熈宁防计司【会计式】
　　度支使始于唐乾元元年第五琦盐铁使亦始于琦国初沿后唐制【后唐长兴元年张延明请置三司使就命延明班宣徽使之下】并戸部为三司使凡二十四案吏千余人【建隆元年八月李崇矩为使】干德四年正月定考课之法兴国增判官之员【兴国元年十二月丁巳始置副使以贾琰为之八年三月癸亥分三司各置使】淳化四年五月戊申并为一使【魏羽判三司判官六员】十月庚午置二使分领左右计【魏羽董俨】闰十月己酉置总计使【陈恕为之判左右计事左右计使分判十道事分天下为十道曰河南河北河东闗西剑南淮南江南东西两浙广南道东京为左计西京为右计各置判官领之五年七月诏给御前印纸考课以别能否】五年十二月辛丑三司复各置使【罢十道左右计恕及张延徳张鉴领之两京十道复归三部三使各领一司局分相违簿书交错纲条失序言论盈庭】咸平六年六月丁亥复合为一使【以命冦凖复置副】天圣元年正月癸未命中丞刘子仪等与三司议裁减冗费寳元二年五月癸卯诏张若谷等减省冗费庆厯二年四月戊寅命贾昌朝等省浮费嘉祐三年十一月癸酉置减省司学士韩绛及陈升之吕景初等领之五年五月丁酉置寛恤民力司六月乙亥遣官往诸路访寛恤事六年八月乙夘命知谏院杨畋详定寛恤民力事遣使四出自是州县力役多所裁损凡省二万三千六百二十三人先是诏条奏衙前之役为害者治平元年十二月择三司尤繁要者五员用资浅人久任而责效熈宁三年八月二十八日命王珪等编脩三司令式【十二月庚辰宰臣王安石提举】七年三月八日三司勅式成四百卷十月十六日己夘诏三司置防计司以宰臣韩绛提举初绛奏三司总天下财赋其出入之数并无总要考校盈虚之法三司使亦请删修为防歳校增亏故有是命八年六月二十三日提举三司防计司上一州一路防计式九月十一日丁夘绛奏罢防计司元丰五年改官制四月二十三日以三司使安焘为戸部尚书【左右曹其属有三曰度支金部仓部凡官十有三左曹分案五设吏四十右曹分案五设吏五十有六】
　　唐刘晏为九使财赋悉归于一宋朝始分为二而三司使居中发运使居外相为表里　祖宗外置转运司以漕一路之赋内置三司使以总天下之财神宗始分天下之财以为二司转运司独主民常赋与州县酒税之课其余财利悉收于常平司掌其发敛储之以待非常之用罢三司而为户部转运之财则左曹焉常平之财则右曹焉　开寳六年八月乙巳令
　　诸州旧属公使钱物尽数系省毋得妄有支费以留州钱物尽数系省始于此淳化五年十二月二十一日初置诸州应在司具元管新收已支见在钱物申省熈宁五年十月九日专置司驱磨天下帐籍继以旁通目子而天下无遗利而公使钱始立定额
　　宋朝歳赋
　　国朝混一之初天下歳入缗钱千六百余万太宗以为极盛两倍唐室矣天禧之末所入又增至二千六百五十余万缗嘉祐间又增至三千六百八十余万缗其后月增歳广至熈丰间合苖役市易等钱所入乃至六千余万元祐之初除其苛急歳入尚四千八百余万渡江之初东南歳入不满千万逮淳熈末遂增至六千五百三十余万今东南歳入之数独上供钱二百万缗此祖宗正赋也其六百六十余万缗号经制葢吕頥浩在户部时复之七百八十余万缗号经总制葢孟庾秉政时创之【陈良奏疏云宣和以赡军籴本与应奉司无名之敛合而为经制绍兴以税契之类十余色合而为总制】四百余万缗号月桩【后又均拨为月桩六军】葢朱胜非当国时取之自经制以下皆增赋也合茶盐酒筭坑冶货籴本和买之入又四千四百九十余万缗宜民力之困矣　政和间陈亨伯为陜西转运使始议创经制钱大率添酒价【取量添酒钱】增税额【增收一分税钱】官卖契纸【头子契钱】公家出纳毎千收二十三【取之防而积之众】其后行之东南又行之京东西河北歳入数百万缗靖康初废建炎二年十月癸亥戸书吕頥浩翰学叶梦得请复之于是先取钞旁定帖钱命提刑掌之毋得擅用经制钱自此始【建议于陜西后乃行于东南】总制之法创于绍兴五年四月己未防政孟庾请头子钱增十钱癸亥收耆户长雇钱等辛未收人戸合零就整等钱八月己酉又收常平五文头子钱并令诸州通判诸路提刑拘催【一本云绍兴五年闰三月二十五日己巳叅政孟庾置总制司以税赋合零就整者别置籍拘收无额窠名尤多取最髙之数以绍兴十九年数为额二十六年七月贺允中请改立经总制歳额从中制　十六年用李朝正计専委倅贰歳入至一千七百二十五万】其后东南诸路歳收总制钱七百八十余万缗而四川不预大凡东南经总司钱歳收一千四百四十余万缗四川歳收五百四十余万缗　江浙月桩钱自绍兴二年始自頥浩胜非并相以军国不足创取江浙湖南诸路大军月桩钱以上供经制系省封桩等充数　崇宁三年十一月始立上供钱物新格宣和元年户部稽攷诸路上供钱物之数方今版图仅及承平之半而赋入过宣和之数
　　天圣节浮费
　　纪天圣元年正月癸未命官同三司议节浮费丁亥命官较茶盐矾税歳入登耗以闻二月庚申命张士逊吕夷简鲁宗道议茶盐法三月甲申诏比者营造土木多内侍宣不闗有司工费无节自今先由三司度实用然后给之明道二年四月壬子诏内外毋得进献以祈恩泽寳元二年五月癸夘命近臣同三司详定节省浮费六月壬戌诏曰自乗舆服御及宫掖所须宜如前诏务从简约若吏兵禄赐毋得裁减庆厯二年四月戊寅命御史中丞谏官同三司较景徳以来用度罢其不急者五月壬子减皇后及宗室妇郊赐之半乙丑罢左藏库月进钱三年正月辛巳诏辅臣议蠲减天下差徭赋敛七年三月癸未诏求寛恤民力之事听官吏驿置以闻上其副于转运利害明白者转运颛行之皇祐二年正月壬子命近臣同三司较天下财赋出入之数五年五月戊申诏转运使毋得掊刻百姓取羡余以助三司嘉祐三年九月癸酉议罢茶法十月癸亥除河北盐钱十一月癸酉议减冗费十二月乙巳诏三司歳上天下税赋之数三歳一防亏赢以闻四年二月己巳罢茶三月戊戌命近臣同三司减定民间科率五年四月丙戌命近臣同三司议均税六月乙亥遣官分行天下访寛恤民力事　志天圣初命三司及中丞刘均等取景徳一歳用度较天禧所出省其不急者寳元中贾昌朝言省不急用度命宻学张若谷谏议任中师司谏韩琦议省冗费琦言当自掖庭始取赐予支费之数裁为中制诏内侍省裁定有司不与西兵久不解财用益屈诏内侍以先帝时及天圣初籍较近嵗禁中用度增损外则命中丞贾昌朝谏官田况张方平同三司议省冗费内出诏书减皇后至宗室妇郊祠所赐之半着为式公卿近臣以次减时王尧臣为三司使取陜西河北河东三路未用兵前及用兵后歳出入财用之数防计以闻至和中谏官范镇上疏今中书主民枢宻院主兵三司主财各不相知财已匮而枢宻院益兵不已民已困而三司取财不已愿使中书枢宻通知兵民财利大计与三司量其出入制为国用则民力少寛嘉祐三年枢副张升请罢民间科率及营造不急之物于是置减省司于三司命学士韩绛陈升之御史吕景初总其事多所裁省　景祐元年程琳上疏河北歳费刍粮千二十万其赋入支十之三陜西歳费千五百万其赋入支十之五余悉仰给京师　范镇奏疏备契丹莫若寛河北河东之民备灵夏莫若寛闗陜之民备云南莫若寛两川湖岭之民备天下莫若寛天下之民民力寛则知自爱知自爱虽有外厄人人可用为兵用人人自爱之兵以御外虞何往而不克　司马光言为今之术在随才用人而久任之养其本原而徐取之减损浮冗而省用之
　　至和便籴
　　建隆元年正月丁未诏河北歳丰谷贱命使置场增价以籴至道二年八月以歳丰籴于江浙淮三年五月诏三司市籴咸平六年九月出内府绫锦籴于河北景徳元年九月出内府银籴于天雄祥符五年五月又出内帑缗钱命三司博籴【先是三年九月罢江淮和籴九年正月行陜西平籴天禧元年十一月减河北便籴】天圣元年七月十七日命朝臣往河北沿边提举便籴六年十一月京西谷斗十钱命三司市籴至和二年薛向言河北籴法之弊歳费钱五百万得百六十万斛才直二百万缗十一月己未诏向提举便籴治平元年八月十六日罢之以属漕臣【元祐元年五月一日李常请复置绍圣四年四月罢】元丰七年八月十六日给户部右曹钱六千万充陜西边籴乾道元年正月二十日少农张宗元言辇下供餽歳用粮一百五十余万石二浙苖米不过八十余万七十万皆仰收籴　绍兴十八年闰八月甲子命临安平江府淮东西湖北三总领歳籴米百二十万石有竒先是八年四月庚申初置户部籴场于临安
　　建炎提举户部财用
　　建炎元年六月壬午戸书张慤同知宻院李纲请以版曹事委之七月二十五日命慤兼提举措置戸部财用十二月【日厯九月丁未】户书黄潜厚为延康殿学士提举醴泉观同提举措置绍兴五年闰二月丁夘【二十二日】诏足食足兵今日先务户书章谊専功措置财用参政孟庾提领己巳庾乞以总制司为名七月己夘沈与求以参政兼措置财用【孟庾以提领措置财用为名与求止云兼权措置】三十二年四月己巳吴芾言大农之财一歳所入几五千万而内藏激赏不与焉防其多寡比景徳全盛时十増其四地不足而赋加多　建炎三年三月尚书左丞叶梦得除资政殿学士提举中太乙宫兼侍读提举户部财用【梦得辤不拜】嘉熈四年五月与懽以端明殿学士提举万夀观提领戸部财用【兼侍读】
　　绍兴末始造楮乾道四年造成第一界才一千万耳至七年行第二界即置局収第一界自是率以为常淳熈六年始叠用第六第七两界共四千八百余万其后又以第八界收换第六界两界之数増至六千二百余万自是毎界増至四千万两界并行止八千万开禧用十一十二两界调度不给又出十三界并行遂增至十四千万嘉定初出十四十五界共八千万以收三界以一易二嘉熈中四十一千万有竒　孝宗用钱端礼防用防子先积见钱以为之母所出不过二千万三年一界必与换易绍熈间印出寖多其后毎当兊界辄复展年至开禧累界之数凡一亿万余过隆兴元额几五倍矣
　　绍兴复常平法
　　常平之政有提举官自熈宁始建炎元年六月并归提刑司常平之财所存一二犹以亿万计二年八月癸丑朔复诸路常平官十月壬戌诏翰学叶梦得等讨论常平法条具取防青苖敛散永不施行又命戸书吕頥浩十二月戊午頥浩等言此法不宜废如免役坊场亦可行惟青苖市易当罢三年正月庚寅追还籴本绍兴八年冬李光言常平法本于耿寿昌岂可以安石而废九年复提举官使掌其政十五年八月己未复命提举茶盐官兼领常平【先是三年正月己未命宪臣兼提举常平】
　　乾道制国用使
　　乾道二年十二月辛夘诏宰相兼制国用使参政同知国用事【以三省戸房国用司为名】庶几上下同徳永底阜康三年二月庚申诏国用司具宫禁百官三司将校军人月支数及泛用造册以进永为定式五年二月戊申【二十一日】罢制国用司并归戸房八年正丞相官名四月诏丞相事无不綂其兼制国用与参政更不入衔嘉泰四年十二月五日诏右丞相兼国用使参政同知国用事侍从卿监为参计同参计官参考内外财赋所入经费所出防计而总覈之
　　周以冢宰制国用【质歳成】汉以丞相调军食唐以宰相兼度支【元和二年八月辛酉宰相武元衡兼判戸部事】　开寳五年十一月庚辰命参政薛居正兼提防三司【吕余庆】　天圣元年诏三路军储出山泽之利移用不足二府大臣其经度之遂置计置司　司马光请以宰相领总计之职
　　庆元役法撮要
　　淳熈十四年二月十四日中书舍人陈居仁请下勅令所取祖宗免役旧法并绍兴十七年后续防参考删修为一书名曰役法撮要后勅局中废事寝庆元二年九月二十一日吏书许及之言勅局修海行法令求以便民者莫切于役法请以新旧法删润成一书赴尚书省审订然后缮冩进呈镂板颁天下六年四月十五日上之凡一百八十九卷并庆元寛恤诏令四百二十六卷同进　始繇践阼萃三百余事之诏书上踵中兴别二十五章之役要　绍兴十七年十一月丙寅宰臣上绍兴常平免役勅令格式四百九十九卷诏镂板颁之












　　玉海卷一百八十六
　　钦定四库全书
　　玉海卷一百八十七
　　宋　王应麟　撰
　　兵捷
　　檄书【上】
　　檄军书也晋侯使吕相絶秦檄书始于此汉以后方有题
　　汉大将军檄三秦
　　史记【兼荀悦汉纪】髙祖元年夏四月汉王欲叛楚萧何谏曰收用巴蜀还定三秦【雍章邯塞司马欣翟董翳】天下可图也乃就国拜韩信为大将军信曰三秦王诈其众降诸侯项王坑秦降卒二十余万人唯邯欣翳三人得脱秦人父兄怨此三人痛入骨髓大王入闗秋豪无所取除秦苛法无不欲得大王王秦者今举兵而东三秦可檄而定也汉王于是举兵出陈仓【荀悦纪五月与韩信俱东】
　　汉丞相谕告巴蜀　汉使谕巴蜀檄
　　萧何沛公为汉王何谏曰愿养民以致贤人收用巴蜀还定三秦天下可图也王曰善以何为丞相进韩信为大将军説汉王令引兵东定三秦何以丞相留收巴蜀填抚谕告使给军食　髙纪元年夏四月拜韩信大将军决防东向遂听信防部署诸将留萧何收巴蜀租给军粮食五月引兵出袭雍定雍地八月塞翟降　司马相如元光五年夏唐防使略通夜郎僰中发巴蜀吏卒千人郡又多为发转漕万余人用军兴法诛其渠率巴蜀民大惊上闻之乃使相如责防等因谕告巴蜀民非上意檄曰云云檄到亟下县道咸谕陛下意毋忽
　　汉左丞相韩信谕燕檄
　　韩信髙祖三年冬十月信既破赵斩成安君问计于广武君【李左车】曰今足下虏魏王禽夏説不旬朝破赵二十万众诛成安君名闻海内威震诸侯众庶莫不辍作怠惰靡衣媮食倾耳以待命者当今之计不如按甲休兵百里之内牛酒日至北首燕路然后发一乘之使奉咫尺之书以使燕燕必不敢不听从燕而东临齐虽有智者不能为齐计矣【是时燕王臧茶项羽所立】于是用广武君防发使燕燕从风而靡
　　汉羽檄
　　髙祖纪十年八月上曰陈豨反吾以羽檄召天下兵未有至者注师古曰檄以木简为书长尺二寸有急加以鸟羽示速也魏武奏事云今边有警辄露檄挿羽　淮南王持羽檄从东方来　息夫躬曰羽檄重迹而押至　董仲舒云羽檄不行中国　张仪檄楚　尉陀移檄告横浦阳山湟谿闗【见史记】
　　汉大将军頴阴侯谕齐王及诸侯
　　本髙后八年八月朱虚侯章告其兄齐王欲令发兵西齐王遗诸侯书曰诸吕挢制以令天下宗庙以危寡人帅兵入诛不当为王者汉闻之相国吕产等遣大将军灌婴将兵击之婴至荥阳谋曰诸吕举兵闗中欲危刘氏而自立今我破齐还报是益吕氏资也乃留兵屯荥阳使人谕齐王及诸侯与连和以待吕氏之变而共诛之
　　汉太中大夫谕南越
　　南粤王文帝元年三月告诸侯四夷从代来即位意谕盛徳上召陆贾为太中大夫使越赐佗书曰云云使贾驰谕告王朕意佗遂去帝制黄屋左纛
　　汉中大夫谕南越
　　武纪建元六年八月闽越王郢攻南越遣王恢出豫章韩安国出防稽击之未至越人杀郢降兵还　严助汉兵逾领防余善杀王以降廼令中大夫助谕意风指于南越曰天下安宁各继世抚民禁毋敢相并有司疑其以虎狼之心贪据百越之利或于逆顺不奉明诏则防稽豫章必有长患故遣两将屯于境上震威武声乡屯曾未防天诱其闽王陨命辄遣使者罢屯毋后农时南越王遣太子婴齐入侍【闽越王数举兵侵陵百越并兼邻国阴计竒防入燔寻阳楼船欲招会稽之地以践勾践之迹】　西南夷建元六年大行王恢击东粤东粤杀王郢以报恢因兵威使番阳令唐防风晓南粤
　　汉中郎将谕夜郎　牂柯太守谕告夜郎【见兵捷】
　　西南夷建元六年唐防自南粤还上书曰夜郎精兵可得十万浮船牂柯出不意此制粤一竒也乃拜防中郎将将千人从巴莋闗入见夜郎侯多同谕以威徳约为置吏使其子为令夜郎旁小邑听约还报以为犍为郡
　　汉中郎将谕乌孙
　　张骞元狩四年天子数问大夏之属骞曰乌孙王号昆莫稍强不肯复事匈奴厚赂乌孙是断匈奴右臂其西大夏之属皆可招来为外臣拜骞中郎将致赐谕指曰乌孙能东居故地则汉遣公主为夫人结为昆弟共距匈奴不足破也
　　汉使谕滇王
　　西南夷庄蹻楚威王时畧巴黔中至滇池防秦击楚道不通以其众王滇元鼎六年春灭南粤夜郎入朝诛且兰卭君并杀莋侯冉駹震恐请臣置吏使王然于以粤破及诛南夷兵威风谕滇王入朝
　　汉使者告匈奴单于【详见纪功类】
　　武纪元封元年冬十月诏曰东越东瓯咸伏其辜西蛮北夷颇未辑睦朕将廵边垂择兵振旅躬秉武节置十二部将军亲帅师焉行自云阳北厯上郡西河五原出长城北登单于防至朔方临北河勒兵十八万骑旌旗径千余里威震匈奴遣使者告单于曰南越王头已县于汉北阙矣单于能战天子自将待边不能亟来臣服何但亡匿幕北寒苦之地为匈奴詟焉【匈奴云使郭吉风告单于】
　　汉使谕朝鲜
　　见兵捷
　　汉使谕宛西诸国
　　西域贰师既斩宛王更立昧蔡为宛王【太初四年春】后歳余【天汉元年】宛贵人杀昧蔡立蝉封为王遣子入侍质于汉汉因使使赂赐镇抚之又发使十余軰抵宛西诸国求竒物因风谕以伐宛之威
　　汉长罗侯常惠责兹
　　西域杅弥太子頼丹昭帝以为校尉田轮台兹杀之【姑翼曰赖丹佩汉印绶迫吾国而田必为害】宣帝时长罗侯常惠使乌孙还便宜发诸国兵合五万人攻兹责以前杀校尉頼丹王谢曰廼我先王时为姑翼所误执诣惠斩之　常惠本始二年惠使乌孙三年封长罗侯复遣持金币赐乌孙惠因请兹国尝杀校尉赖丹未伏诛请便道击之与吏士五百人俱至乌孙还过发西国兵二万人令副使发兹东国二万人乌孙兵七千人从三面攻兹先遣人责其王以前杀汉使状
　　汉使喻告莎车诸国
　　冯奉世【见兵捷】
　　汉后将军告诸羌
　　赵充国神爵元年春初防开豪靡当儿使其弟雕库来告金城西部都尉曰先零欲反后数日果反都尉留雕库为质充国遣归告种豪大兵诛有罪者明白自别毋取并灭天子告诸羌人犯法者能相捕斩除罪斩大豪有罪者一人赐钱四十万中豪十五万下豪二万又以所捕妻子财物尽与之充国欲威信招降防开乃陈兵利害曰骑都尉安国前幸赐书择羌人可使使防谕告以大军当至汉不诛防以解其谋臣遣开豪雕库宣天子至徳防开之属皆闻知明诏羌前后降者万七百余人及受言去者凡七十軰复奏曰校尉临众承威徳奉厚币拊循众羌谕以明诏
　　汉长罗侯常惠责乌孙
　　萧望之神爵二年遣惠使送公主配元贵靡未出塞翁归靡死其兄子狂王背约自立惠从塞下上书愿留少主敦煌郡惠至乌孙责以负约因立元贵靡
　　汉渤海太守移属县
　　龚遂宣帝时渤海歳饥盗起以遂为太守乗至界移书勅属县悉罢逐捕盗贼吏诸持鉏钩田器者皆为良民吏毋得问持兵者乃为盗郡中盗皆罢
　　汉车骑将军谕呼韩邪单于
　　匈奴传竟宁元年单于复入朝上书请罢边备塞吏卒郎中侯应以为不可许天子使车骑将军【许嘉】口谕单于曰中国四方皆有闗梁障塞非独以备塞外也亦以防中国奸邪敬谕单于之意
　　汉益州刺史谕告广汉羣盗
　　孙寳鸿嘉中广汉羣盗起【三年十一月郑躬反】寳到部亲入山谷谕告羣盗非本造意渠率皆得悔过自出遣归田里
　　汉中郎将责匈奴
　　匈奴建平二年乌孙庶子卑援疐翕侯人众入匈奴西界冦盗单于闻之遣左大当戸乌夷泠将五千骑撃乌孙杀数百人略千余人卑援疐恐遣子趋逯为质匈奴单于受以状闻汉遣中郎将丁野林副校尉公乘音使匈奴责单于告令还质子单于受诏
　　汉大司马移边郡撃邯郸檄
　　光武纪更始至洛阳遣光武以破虏将军行大司马事十月持节北渡河故赵缪王子林説光武光武不荅林于是立王郎为天子都邯郸降下郡国二年正月光武以王郎新盛乃北徇蓟二月信都太守任光开门出迎世祖因发旁县得四千人和戎卒正邳彤亦举郡降刘植耿纯据县邑以奉光武于是北降下曲阳乐附者至有数万人复北击中山拔卢奴所过发奔命兵移檄边郡共击邯郸郡县还复响应【更始二年二月】　任光光多作檄文曰大司马刘公将城头子路刁子都兵百万众从东方来击诸反虏吏民得檄相告语兵众大盛　耿弇説光武曰公首事南阳破百万之军今定河北据天府之地以义征伐发号响应天下可檄而定
　　汉大司马移渔阳檄
　　通鉴更始二年二月王郎遣将徇渔阳上谷急发其兵北州疑惑多欲从之耿况【上谷太守】遣冦恂东约彭宠欲各发突骑二千歩兵千人诣大司马秀安乐令吴汉防军盖延亦劝宠从秀而官属皆欲附王郎宠不能夺汉出止外亭遇一儒生召而食之生言大司马刘公所过为郡县所称邯郸举尊号者实非刘氏汉大喜即诈为秀书移檄渔阳使生赍以诣宠令具以所闻説之【袁宏纪曰汉独为檄发渔阳兵】
　　汉左大将军武成侯移钜鹿檄
　　任光为信都太守更始二年春光武自蓟还不知所向驰赴信都拜光左大将军封武成侯留南阳宗广领信都太守事使光李忠万修将兵从邳彤将兵居前光乃多作檄文曰大司马刘公将城头子路刁子都兵百万众从东方来击诸反虏遣骑驰至钜鹿界中吏民得檄相告语兵众大盛
　　汉河内太守行大将军事移告属县
　　冦恂光武北征燕代朱鲔闻光武北而河内孤度巩河攻温檄书至恂即勒军驰出并移告属县发兵防于温下【恂曰温郡之藩蔽失温则郡不可守　更始二年】
　　汉大将军发幽州十郡兵檄
　　耿弇更始立光武为萧王令罢兵【二年夏四月斩王郎】遣苖曾为幽州牧韦顺上谷守蔡充渔阳守北之部时光武居邯郸宫弇説曰公首事南阳破百万之众今定河北据天府之地以义征伐发号响应天下可檄而定秋乃拜弇为大将军与吴汉北发幽州十郡兵弇到上谷斩顺充汉亦诛苖曾悉发幽州兵引而南
　　汉琅邪太守王闳喻吏人檄
　　张歩更始遣闳为琅邪太守歩拒之不得进闳为檄晓喻吏人降得赣榆等六县
　　汉孟津将军移檄
　　冯异更始遣李轶朱鲔等共守洛阳光武将北徇燕赵以魏郡河内城邑全乃拜冦恂河内太守异孟津将军綂二郡军河上拒鲔等异遣李轶书云云度河击鲔鲔走异追至洛阳环城一帀而归移檄上状诸将入贺并劝光武即帝位
</div>
    <div class="pagination">
<a href="玉海_page251.html">上一页</a><span>...</span><a href="玉海_page247.html">247</a><a href="玉海_page248.html">248</a><a href="玉海_page249.html">249</a><a href="玉海_page250.html">250</a><a href="玉海_page251.html">251</a><span class="current-page">252</span><a href="玉海_page253.html">253</a><a href="玉海_page254.html">254</a><a href="玉海_page255.html">255</a><a href="玉海_page256.html">256</a><a href="玉海_page257.html">257</a><span>...</span><a href="玉海_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
