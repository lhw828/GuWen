<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 864 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 864 页/共 1019 页</h1>
    <div class="content">　　马形【李骞释情赋荷峻极之层搆导积石之洪流有丨丨而谟舜亦龙徳而史周】
　　马体【北史王皓传尝从文宣北征乗赤马旦蒙霜气遂不复识自言失马须防日出丨丨霜尽系在幕前方云我马尚在　庄子号物之数谓之万人处一焉人卒九州谷食之所生舟车之所通人处一焉此其比万物也不似豪末之在于丨丨乎】
　　马头【汉书五行志元封三年十二月雷雨雹大如丨丨乐府相逢行黄金络丨丨观者盈道傍　李白送友人入蜀诗山从人面起云傍丨丨生　韩愈夕次夀阳驿题吴郎中诗后诗不见园花兼巷栁丨丨惟有月团圆　髙蟾灞陵亭诗明日灞陵新霁后丨丨烟树緑相迎　罗闗亭春望诗闗畔春云拂丨丨马前春事共悠悠　梅尧臣欧阳寺丞桐城宰诗叶落淮南树青山徧丨丨　又晋书谢万传遣将军刘建修治丨丨】
　　【城　魏书地形志丨丨郡领县二蕲平预　又邵郡县白水有丨丨山　南史胡藩传徐逵之败武帝怒即日于丨丨岸渡江　水经注谷水出于崤东丨丨山谷阳县　又淮水自莫耶山东北迳丨丨城北魏丨丨郡治也　地理通释通典晋永和中谢尚镇丨丨城即夀州盛唐县北宋志丨丨太守属南豫州故淮南当涂县地晋安帝立因山立名　又丨丨故戍城在公安县西北六十里陆抗所屯以北对江津与羊祜相拒水经注江津戍南对丨丨岸　明一统志丨丨山在怀庆府城西北三十里上有石柱铁环相传洪水怀山时民尝系舟于此　又丨丨山在保宁府城东南六十里　又丨丨山在龙安府城西南一十里　又丨丨河在汉中府裒城县北九十里南流入裒水】
　　马首【左传荀偃令曰鸡鸣而驾塞井夷灶惟余丨丨是瞻栾黡曰晋国之命未有是也余丨丨欲东　又魏献子为政分祁氏之田以为七县注七县邬祁平陵梗阳涂水丨丨盂也　仪礼士丧礼君至主人出迎于门外见丨丨不哭　后汉书臧洪传绍使洪邑人陈琳以书譬洪洪答曰昔晏婴不降志于白刃南史不曲笔以求存故身传图象名垂后世况仆据金城之固驱士人之力散三年之畜以为一年之资匡困补乏以悦天下何图筑室反耕哉但惧秋风扬尘伯珪丨丨南向张扬飞燕旅力作难北鄙将告倒悬之急股肱奏乞归之记耳　宋书周朗传衞君王之身当丨丨之镝　吕安与稽茂齐书鸡鸣戒旦则飘尔晨征日薄西山则丨丨靡托　崔赜答豫章王书燕求丨丨薛养鸡鸣谬齿鸿仪虚班骥皁　杜甫行次盐亭县诗丨丨见盐亭髙山拥县青　李颀百花原诗穷秋旷野行人絶丨丨东来知是谁　钱起送张少府诗蓬惊丨丨风雁拂天边水李端奉送宋中丞使河源诗笳声悲塞草丨丨渡闗云　秦韬玉长安书怀诗长有归心悬丨丨可堪无寐】
　　【枕蛩声　耶律楚材西域河中诗饱啖鸡舌肉分餐丨丨注土产大如丨丨　萨都拉浦城诗一片轻云笼丨丨熟梅时节雨纤纤　范梈送白无咎太守之郡诗丨丨渐违燕阙雨雁声欲渡晋城霜】
　　马角【史记荆轲传赞注索隠曰燕丹求归秦王曰乌头白丨生丨乃许耳丹乃仰天叹乌头即白丨亦生丨风俗通及论衡皆有此说仍云廏门木乌生肉足也曹植精微篇子丹西质秦乌白丨丨生　元好问秋夕诗频年但觉貂裘敝万古何曾丨丨生】
　　马面【北史斛律光传见彪身下】
　　马颊【尔雅九河徒骇太史丨丨覆鬴胡苏简絜钩盘鬲津　书禹贡九河既道疏李廵曰丨丨河势上广下狭状如丨丨也　地理通释左传哀十一年齐伐我及清注济北卢县东有清亭水经济水自鱼山北迳清亭东注云京相璠曰今济北东阿东北四十里有清亭春秋所谓遇于清也水色清深丨丨水东注于清济谓之丨丨口清济即此水也　诗地理攷丨丨河元和志在徳州安徳平原南东寰宇记云在棣州滳河北舆地记云即笃马河也　明一统志凤翔府丨丨社在废陇安县孝感乡社内有铸钱旧监基　长孙无忌贺河清表丨丨驰波详观若镜　骆宾王秋日饯陆道士陈文林诗序山接太行耸羊肠而飞葢河通少海疏丨丨以开澜　又晩渡黄河诗通波连丨丨迸水急龙门　欧阳詹早秋登慈恩寺塔诗毫端分丨丨墨防辨蛾睂又明一统志恵州土产丨丨一名江瑶柱出归善县苏辙次韵子瞻望湖楼诗菱角鸡头应已厌蟹螯丨丨更劝食】
　　马耳【周礼马质凡受马于有司者书其齿毛与其贾马死则旬之内更旬之外入丨丨以其物更其外否又廋人散丨丨注谓聒丨丨毋令善惊也　魏书刁雍传雍侵裕青州雍败乃收散卒保于丨丨山　山海】
　　【经西山经见蛇首下　齐民要术丨丨欲得相近而前竪小而厚一寸三百里三寸千里　又苗生如丨丨则旋锄稀豁之处而补之　李白诗世人闻此皆掉头有如东风吹丨丨　苏轼雪后书壁诗试扫北台防丨丨未随埋没有双尖　陆游诗一生不作牛衣泣万事从渠丨丨风】
　　马目【琅嬛记西域有兽如犬含水噀丨丨则马瞑故凡马皆畏之名曰马见愁宣宗时国人献其皮帝赐羣臣编为马鞭一扬即走谓之不须鞭　明一统志丨丨山在湖州府西南二十五里有峰状如丨丨中有小峰如目　马融围棊赋离离丨丨兮连连雁行踔度间置兮徘徊中央　陆游雨中独坐诗丨丨山头雨脚昏龙津桥下浪花翻】
　　马眼【齐民要术丨丨欲得髙眶欲得端正骨欲得成三角睛欲得如悬铃紫艳光　吴大江碁赋开丨丨以防后张虎口而进前　李峤咏绫诗丨丨冰凌影竹根雪霰文】
　　马鼻【苏舜钦和韩三谒欧阳九之作是时穷隂久泥淖没丨丨】
　　马颈【诗隂靷鋈续疏靷者以皮为之系于隂板之上今骖马之引何则此车衡之长唯六尺六寸止容二服而已骖丨丨不当衡别为二靷以引车故云所以引也　苏轼送程建用诗公子亦改官三就繁丨丨】马口【诗方叔率止约軧错衡八鸾玱玱朱注铃在镳曰鸾丨丨两旁各一四马故八也】
　　马齿【公羊传荀息牵马操璧而前曰璧则犹是也而丨丨加长矣　谷梁传荀息牵丨曰丨加长矣　赵嘏赠王先生诗九鼎阑干归丨丨三山窕窈歩云涯又东宫旧事皇太子初拜有漆丨丨书簏金装彩花簏又因话录徳宗初嗣位深尚礼法谅闇中召韩王食丨丨羮不设盐酪　本草马苋别一种布地生实至微】
　　【细俗呼丨丨苋　杜甫园官送菜诗序园官送菜把本数日阙矧苦苣丨丨掩乎嘉蔬伤小人妬害君子菜不足道也　又诗苦苣刺如鍼丨丨叶亦繁　又又如丨丨盛气拥葵荏昏】
　　马牙【本草丹砂出石中或生水内大者如拇指小者如杏仁光明无杂名丨丨砂入药及画俱善　又英消状若白石英作四五棱莹彻可爱出于朴硝亦呼为丨丨消　黄佐粤防赋其香药则沉檀安息白胶青木丨丨鸡舌龙脑天竺卷栢茯苓青精黄独宜男益母有繁其属　李贺南园诗松溪黒水新龙卵桂洞生硝旧丨丨　洪咨夔诗山路霜泥踏丨丨】
　　马鬉【李贺恼公诗含水弯蛾翠登楼选丨丨按鬉在东韵髪乱也】
　　马鬷【礼记檀弓疏见马鬛下按鬷在东韵马鬛也】
　　马鬃【李洞赠永崇李将军充襄阳制置使诗行处近天龙尾滑猎时陪帝丨丨香按鬃在江韵马鬛也】马鬛【礼记檀弓昔者夫子言之曰吾见封之若堂者矣见若坊者矣见若覆夏屋者矣见若斧者矣从若斧者焉丨丨封之谓也疏正义曰既言四坟之异夫子之意从若斧者焉以为刅上难登狭又易为功力子夏既道从若斧形恐燕人不识故举俗称丨丨封之谓也以语燕人丨鬷丨之上其肉薄封形似之　北史魏纪奚斤追赫连定于平凉丨丨岭为定所擒　唐书仆固怀恩传贼将崔干佑袭潼闗破之怀恩至渭水无舟抱丨丨以逸　西溪丛语名山记云松有两鬛三鬛五鬛者言如丨丨形　宇文公谅何山赋封丨丨于云根山含辉而蕴璞　张凤翼喜雨赋见蚁封下　李白上留田行古老向余言言是上留田蓬科丨丨今已平　刘禹锡伤丘中丞诗丨丨今无所龙门昔共登　李贺王濬墓下诗耕势鱼鳞起坟科丨丨封　苏轼挽词新封崇丨丨余福荐浮图　陆游寒食日九里平水道中诗丨丨松隂分旧垄趺道左立新碑　髙啓诗灵旗风转白日晦丨丨一滴沾三吴】
　　马髦【周礼大司马师帅执提鼓注郑司农云提马上鼓有曲木提持鼓立丨丨上者故谓之提】马鬐【明一统志丨丨山在青州府莒州南六十里以形似名】
　　马手【闗尹子见牛翼下】
　　马胁【诗游环胁驱疏胁驱者以一条皮上系于衡后系于轸当服丨之丨爱慎乗驾之具也骖马欲入则此皮约之所以止入也刘熙释名云胁驱当服丨丨也】
　　马膊【文同大热过散闗诗担血僮破领鞍汗丨濡丨】
　　马腋【史记礼书注见鲛韅下】
　　马脊【何英诗羊肠有路地多险丨丨无人天一隅按丨丨山名在九江府】
　　马膺【独断繁缨在丨丨前如索裙者是也】
　　马腹【左传楚子围宋宋人使乐婴齐告急于晋晋侯欲救之伯宗曰不可古人有言曰虽鞭之长不及丨丨天方授楚未可与争虽晋之强能违天乎　金史太祖纪上亲征黄龙府次混同江无舟上使一人道前乗赭白马径渉曰视吾鞭所指而行诸军随之水及丨丨后使舟人测其渡处深不得其底　山海经中山经见虎身下　酉阳杂俎徐敬业年十余嵗好弹射英公每曰此儿相不善将赤吾族英公常猎命敬业入林趂兽因乗风纵火意欲杀之敬业知无所避遂屠丨丨伏其中火过浴血而立英公大奇之　程史于往昔时有大居士号曰龙眠得画三昧始好画马念念弗忘有大比丘见而语之由此一念当堕丨丨于是居士躩然忏悔乃于一切诸佛大菩萨而致意焉　郭璞丨丨兽讃丨丨之物人面似虎　晋安帝元兴初童謡草生及丨丨鸟啄桓元目　吴均从军行阵头横却月丨丨带连钱韩愈汴泗交流赠张仆射诗侧身转臂着丨丨霹雳应手神珠驰　晁补之千秋岭上诗丨丨飞云薄山腰过雨低】
　　马臆【陆游诗泥溅及丨丨】
　　马肚【诗駉駉牡马传駉駉良马腹干肥张也疏腹谓丨丨干谓马胁肥张者充而张大故其色駉駉然是马肥之貌耳】
　　马胎【冷斋夜话李伯时善画马师曰公业已习此则日夕以思其情状求为神骏系念不忘一日眼光落地必入丨丨无疑伯时大惊不觉身去坐榻曰今当何以洗其过师曰但画观音菩萨自是画此像妙天下】马背【诗游环胁驱疏刘熙释名云游环在服丨丨上骖马之外辔贯之游移前却无定处也　刘秉中九日满坦山诗万里岚光乗丨丨一川红叶上鳌头】
　　马髀【金楼子牛头丨丨强相附防】
　　马肠【山海经中山经讙举之山雒水出焉而东北流注于元扈之水其中多丨丨之物　明一统志丨丨河在归徳府城西南一十五里源出旧黄河达于淮】
　　马肝【史记封禅书栾大曰臣恐效文成则方士皆掩口恶敢言方哉上曰文成食丨丨死耳子诚能修其方我何爱乎　又仓公传齐淳于司马曰我之王家食丨丨食饱甚见酒来即走去驱疾至舍即泄数十出臣意告曰为火齐米汁饮之七八日而当愈　汉书辕固传孝景时为博士与黄生争论于上前上曰食肉毋食丨丨未为不知味也言学者毋言汤武受命不为愚遂罢注师古曰丨丨有毒食之憙杀人幸得无食言汤武为杀是背经义故以为喻也　癸辛杂识韦昭曰今人食丨丨者合芍药而煮之丨丨至毒或悮食之至死则制毒者宜莫良于芍药故独得药之名耳　杨亿汉武帝诗力通沧海求龙种死讳文成食丨丨　又洞冥记元鼎五年郅支国贡丨丨石半青半白如今之丨丨者舂碎以和九转之丹服之弥年不饥渴以之拂发白者皆黒帝坐羣臣于甘泉殿有发白者以石拂之皆黒是时公卿语曰不用作方伯惟须丨丨石　砚谱端州深溪之石其色紫如丨丨为上】
　　马乳【汉书礼乐志给大官挏马酒注以丨丨为酒撞挏乃成也　宋史髙昌国传人衣尚锦绣器用金银丨丨酿酒饮之亦醇　蜀本图经本草蒲萄子紫白二色又有似丨丨者　韩愈蒲萄诗若欲满盘堆丨丨莫辞添竹引龙须　刘禹锡和令狐相公谢太原李侍中寄蒲桃诗鱼鳞含宿润丨丨带残霜　苏轼诗流膏丨丨涨堕子杨梅熟　陆游园果诗架垂丨丨收论斛港种鸡头采满船　虞集酬萧侯蒲萄诗秋深雨足丨丨重举囊石压青霞浆】
　　马毛【鲍照代出自蓟北门行丨丨缩如猬角弓不可张岑参酬成少尹洛谷行见呈诗飞雪缩丨丨烈风擘我肤　髙适画马篇丨丨连钱蹄铁色图画光辉骄玉勒　杨载败裘诗意味存鸡肋寒凉视丨丨】马【淮南子割而舍之镆邪不断肉执而不释丨丨截玉】
　　马皮【捜神记太古之时有大人逺征家无余人唯有一女牡马一匹女亲养之穷居幽处思念其父乃戏马曰尔能为我迎得父还吾将嫁汝马既承此言乃絶繮而去径至父所父见马惊喜亟乗以归马不肯食每见女出入辄喜怒奋击父怪之密以问女女具以告父于是伏弩射杀之暴皮于庭父行女与邻女于皮所戏以足蹙之丨丨蹷然而起卷女以行邻女忙怕不敢救之走告其父父还求索已出失之后经数日得于大树枝间女及丨丨俱化为蚕而绩于树上其蠒纶理厚大异于常蚕邻妇取而养之其收数倍因名其树曰桑】马革【后汉书马援传援请击匈奴曰男儿当效死于边野以丨丨裹尸还葬耳　隋书李圆通来防儿传论振抜污泥之中腾跃风云之上符丨丨之愿快生平之心非遇其时焉能至此也　唐书地理志防州防宁郡土贡驼毛褐野丨丨覆鞍氊　薛能筹笔驿诗葛相终宜丨丨还未开天意便开山　汪元量杭州和林石田诗人谁包丨丨子独取羊裘】
　　马骨【后汉书马援传近世有西河子舆亦明相法子舆传西河仪长孺长孺传茂陵丁君都君都传成纪杨子阿臣援尝师事子阿受相丨丨法　六一诗话姚合云马随山鹿放鸡逐野禽栖等是山邑荒僻官况萧条不如县古槐根出官清丨丨髙为工也　陈琳饮马长城窟行饮马长城窟水寒伤丨丨　王裒入塞诗度冰伤丨丨经寒坠节旄　江总并州羊肠坂诗本畏车轮折翻嗟丨丨伤　王涯塞下曲不知丨丨伤寒水唯见龙城起暮云】
　　马肉【史记秦本纪初缪公亡善马岐下野人共得而食之者三百余人吏逐得欲法之缪公曰君子不以畜产害人吾闻食善丨丨不饮酒伤人乃皆赐酒而赦之三百人者间秦击晋皆求从从而见缪公窘亦皆推锋争死以报食马之徳】
　　马血【唐书吐谷浑传伏允走图伦碛托于阗薛万均以督锐骑追亡数百里士乏水刺丨饮丨】马尾【礼记曲礼车上不广欬不妄指立视五嶲式视丨丨顾不过毂注小俛　诗葭菼掲掲传菼薍也疏陆玑云薍或谓之荻至秋坚成则谓之萑其初生三月中其心挺出其下本大如箸上锐而细扬州人谓之丨丨　后汉书公孙述传述潜遣奇兵出呉汉军后袭击破汉汉堕水縁丨丨得出　北史崔仲文传仲文有文学太和中为丞相掾沙苑之败仲文持丨丨渡河波中乍没乍出神武望见曰崔掾也及至谓曰卿为君为亲不顾万死可谓家之孝子国之忠臣也　山海经西山经华山之首曰钱来之山有兽焉其状如羊而丨丨名曰羬羊其脂可以已腊　又东山经踇隅之山有兽焉其状如牛而丨丨名曰精精其鸣自叫　又北山经北嚣之山有兽焉其状如虎而白身犬首丨丨彘鬛名曰独　又北次三经之首曰太行之山其首曰归山有兽焉其状如麢羊而四角丨丨而有距其名曰防善还其鸣自叫　地理通释巢湖谓之丨丨沟东流经亚父山又东南流注于江　老学庵笔记潘邠老赠方囘诗诗束牛腰蔵旧稾书譌丨丨辨新雠有二子曰房曰廪于文房从方廪从囘葢寓父字于二子名也　卢思道劳生论莒客之踵跻焦原匹兹非险齐人之手执丨丨方此未危　古乐府陌上桑青丝系丨丨黄金络马头庾信杨栁歌独忆飞絮鵞毛下非复青丝丨丨垂岑参献封大夫破播仙凯歌蒲海晓霜迎丨丨葱山夜雪扑旌竿　李贺酬答诗行处春风随丨丨栁花偏打内家香　罗汉东秋思诗尘飘丨丨甘蓬转酒忆江边有梦游　晁补之诗今年穷巷丝生髪丨丨吹风化衣祫】
　　马胫【文献通考见马脑下】
　　马膝【诗驾我骐馵疏郭璞曰丨丨上皆白为惟馵后左脚白者直名馵　五色线伯乐相马经曰相丨丨如团麴千里三军逐但知所获不知所宿】
　　马蹄【尔雅杜蘅疏叶似葵形如丨丨故俗云丨丨香又藓茩疏一名芵光一名芵明叶如茳芒子形似丨丨呼为丨丨决明　史记货殖传陆地牧丨二百丨此其人与千户侯等　又丨丨躈千此亦比千乗之家注躈口也蹄与口千则为二百　汉书孝武帝本纪注旧金虽以斤两为名而官有常形武帝欲表祥瑞故普改铸为麟足丨丨之形以易旧法今人往往于地中得丨丨金金甚精好而形制巧妙　山海经北山经蔓聫之山有兽焉其状如禺而有鬛牛尾文臂丨丨见人则呼名曰足訾其鸣自呼　又海内经有钉灵之国其民从膝已下有毛丨丨善走　庄子丨丨篇丨丨可以践霜雪毛可以御风寒龁草饮水翘足而陆此马之真性也　水经注广武城之西南二十许里水西有丨丨谷汉武帝闻大宛有大马遣李广利伐之始得此马有角为奇　齐民要术博物志曰烧丨丨羊角成灰春散着湿地罗勒乃生　北梦琐言刘三复能记三生事尝语李徳裕云前生曽为马尝渴望驿而嘶惟伤其蹄则心痛后乗马于硗确之地必为缓辔恐伤丨丨也　明一统志丨丨岩在台州府城南二十里甚险絶旧传有神跃马于此至今石有丨丨防　又丨丨盐鹤庆军民府剑川州出　曹植白马篇仰手接飞猱俯身散丨丨明下童曲走马上前坂石子弹丨丨　江淹遂古篇丨丨之国善腾奔兮　吴均答萧新浦诗是时君别我青荷没丨丨　张谓送裴侍御赴上都诗江月随人影山花趂丨丨　杜甫将赴成都草堂途中有作先寄严郑公诗书签药裹封蛛网野店山桥送丨丨　武元衡秋晩途次坊州界诗征路出山顶乱云生丨丨　韩愈题于宾客庄诗丨丨无入朱门迹纵使春归可得知　刘禹锡伤秦姝行丨丨逶迟心荡漾髙楼已逺犹频望王建逺将归诗去愿车轮迟囘思丨丨速　又行宫词向前天子行幸多丨丨车辙山川遍　马异送皇甫湜赴举诗丨丨声特特去入天子国　孟郊登科后诗春风得意丨丨疾一日看尽长安花　苏轼两桥诗鱼龙亦惊逃雷电生丨丨　黄庭坚诗雪似流沙饮丨丨晁补之上马诗来嗔丨丨疾归嗔丨丨缓　晁冲之再至成都诗中使传宣入千门避丨丨　陆游成都大阅诗旗脚倚风时弄影丨丨经雨不泥尘　真山民西湖图诗东城正在桃林外多少游人逐丨丨】马足【诗麟之趾疏见牛尾下　后汉书朱穆传穆耽学锐意讲诵或时思至不自知亡失衣冠颠队阬岸其父常以为专愚几不知数丨丨　晋书五行志升平五年二月南掖门丨丨陷地得钟一有文四字　宋史太宗纪鄜州献丨前丨如牛　山海经西山经臯涂之山有兽焉其状如鹿而白尾丨丨人手而四角名曰如　又北山经少咸之山有兽焉其状如牛而赤身人面丨丨名曰窫窳其音如婴儿是食人　张衡东京赋丨丨未极舆徒不劳　韦嗣立偶游龙山诗岭云随丨丨山鸟向人前　李白北上行丨丨蹶侧石车轮摧髙冈　权徳舆马上赠虚公诗丨丨早尘深飘缨又满襟】
　　马脚【后汉书班超传疏勒与兹结怨遂攻没都防陈睦超孤立无援而兹姑墨数发兵攻疏勒超守槃槖城士吏单少拒守嵗余肃宗初即位以陈睦新没恐超单危不能自立下诏征超超发还疏勒举国忧恐其都尉黎弇曰汉使弃我我必复为兹所灭耳诚不忍见汉使去因以刀自刭超还至于寘王侯以下皆号泣曰依汉使如父母诚不可去互抱超丨丨不得行南史曹景宗传魏军攻围钟离有蒋帝神报敇必许扶助既而无雨水长遂挫敌人亦神之力焉凯旋之后庙中人丨丨尽有泥湿　齐民要术治丨丨生附骨不治者入膝节令马长跛方　王建田侍郎归镇诗踏着家乡丨丨轻暮山秋色眼前明　郭翼行路难门前十字街车轮丨丨不可遮】
　　马勃【本草集解别録曰丨丨生园中久腐处　挥麈三録蔡持正登庸吴处厚乞怜颇甚贺啓云豨苓丨丨敢希乎良毉之求木屑竹头愿充乎大匠之用　郭璞视肉赞聚肉有眼而无肠胃与彼丨丨颇相髣髴韩愈进学解见牛溲下　晏殊园中赋猪苓丨丨泽溪菰】
　　马矢【左传文公二妃敬嬴生宣公襄仲欲立之叔仲不可冬十月仲杀恶及视而立宣公仲以君命召恵伯其宰公冉务人止之勿听乃入杀而埋之丨丨之中稽神録广陵有男子行乞于市见丨丨即取食自云常为人饲马慵不能夜起其主自检视见槽中无草督责之乃取乌梅饼以饲马马齿酸楚不能食竟致死亡后因患病见丨丨輙流涎欲食食之与乌梅味正同了无秽气　闻见后録油绢纸石灰麦糠丨丨粪草皆能出火】
　　马粪【后汉书耿恭传恭为戊己校尉屯后王部金蒲城匈奴来攻恭遂于城下拥絶涧水恭于城中穿井十五丈不得水吏士渴乏笮马粪汁而饮之恭乃整衣服向井再拜为吏士祷有顷水泉奔出　南史王志传志善藁当时以为楷法徐希秀常谓志为书圣家居建康禁中里丨丨巷父僧防门风寛恕志尤惇厚兄弟子侄皆笃实谦和时人号丨丨诸王为长者　唐书刘仁轨传少府监裴匪躬奏卖苑中丨丨嵗得二十万缗髙宗问仁轨对曰利则厚矣恐后代称唐家卖丨丨非佳名也乃止　吴越春秋吴王登髙望逺见越王及夫人范蠡坐于丨丨之旁君臣之礼存夫妇之仪具欲赦之】
　　马通【后汉书戴就传仕郡仓曹掾扬州刺史欧阳参奏太守成公浮臧罪遣部从事安案仓库簿领收就于钱塘县狱穷竭惨酷无复余方乃卧就覆船下以丨丨薰之注本草经曰丨丨马矢也】
　　马类【郭璞駮讃駮惟丨丨实畜之英】
　　马畜【汉书苏武传衞律曰律前负汉归匈奴幸蒙大恩赐号称王拥众数万丨丨弥山】
　　马色【唐书回鹘传斛薛有駮马者地常积雪木不凋以马耕田丨丨皆駮因以名国　李白君马黄诗君马黄我马白丨丨虽不同人心本无隔　李端送张少府赴夏县诗鸡声连绛市丨丨傍黄河　武元衡送许著作分司东都诗丨丨闗城晓蝉声驿路长　刘禹锡深春诗人睂新栁叶丨丨醉桃花　李贺感讽诗青门放弹去丨丨连空郊　欧阳玭榆溪道上诗乡愁梦里失丨丨望中迷　郑锡度闗山诗水声分陇咽丨丨度闗迷　司空图塞上诗丨丨经寒惨雕声带晩愁】
　　马心【家语善御马者正衔勒齐辔策均马力和丨丨故口无声而马应】
　　马性【晋书王济传济善解丨丨尝乗一马着连钱鄣泥前有水终不肯渡济云此必是惜鄣泥使人解去便渡故杜预谓济有马癖　杜甫甘林诗青刍适丨丨好鸟知人归】
　　马文【诗有驒有骆疏驒说文云丨丨如鼍鱼也】
　　马迹【左传昔穆王欲肆其心周行天下将必有车辙丨丨焉祭公谋父作祈招之诗以止王心　水经淮水北经硖石注西岸山上有丨丨世传淮南王乗马升仙所在也　琴操走马引樗里牧恭作也为父报仇亡藏山林之下夜有马围其室明旦视之天丨丨也惕然悟曰吾以义杀人何以藏为遂作走马引　异苑长沙罗县有屈原自投之川山明水净异于常处为立庙在汨潭之西岸侧盘石丨丨尚存相传云原投川之日乗白骥而来　地理通释八公一名淝陵山注宋景文公览郡图得八公山故老言山上有车辙丨丨是淮南王上宾之遗　明一统志丨丨山在常州府城东南八十里太湖中山之西石壁间有两穴围各盈尺深五六寸水落则见相传为秦始皇马所践因以名山宋建炎中赤心队将刘晏保丨丨山以捍宼宼再至晏选舟师迎战降其众即此地　屈原卜居将与骐骥抗轭乎宁随驽丨之丨乎　王维宫门误不下键判秦王宫里不失狐白之裘汉宫廏中唯通赭丨之丨　李白游太山诗丨丨绕碧峰于今满青苔　章孝标归海上旧居诗人衣披蜃气丨丨印梅花　张籍赠梅处士诗近移丨丨山前住多向牛头寺里行　张祜毁浮图年逢东林寺旧诗隙地泉声在荒途丨丨稀】
　　马踪【独孤及登山谷寺上方诗汉主丨丨成蔓草法王身相示空棺注寺中间石上有窍穴古老相传云汉武帝马迹】
　　马蹀【徐陵洛阳道诗闻珂知丨丨傍幰见甍开】
　　马影【指月录云居道齐禅师曰譬如调马丨自见其丨而不惊何以故以自知其影从自身出故　唐太宗咏饮马诗水光鞍上侧丨丨溜中横　曹唐小游仙诗月光悄悄笙歌逺丨丨龙声归五云　陆游夏日过摩诃池诗纵辔迎凉防丨丨袖鞭寻句听蝉声】
　　马形【九江记见马当下】
　　马汗【史记越世家齐威王使人说越王曰越不伐楚大不王小不霸图越之所为不伐楚者为不得晋也韩魏固不攻楚韩之攻楚覆其军杀其将则叶阳翟危魏亦覆其军杀其将则陈上蔡不安故二晋之事越也不至于覆军杀将丨丨之力不效所重于得晋者何也北齐书斛律羡传门者白使人衷甲丨丨宜闭城门通典诸应承官物事非警急不得辄奔走致丨丨庾信王昭君词緑衫承丨丨红袖拂秋霜　岑参宿铁】
　　【关西馆诗丨丨踏成泥朝驰几万蹄　李益从军有苦乐行诗剑文夜如水丨丨冻成霜　韩翃送襄垣王君归南阳别墅诗愁眠客舍衣香满走渡河桥丨丨新】
　　马言【韩诗外传如使丨能丨彼将必曰乐哉今日之驺也　又如使丨能丨彼将必曰驺来其人之使我也】
　　马语【苏轼韩干十四马诗老髯奚官骑且顾前身作马通丨丨】
　　马声【左传邢伯告中行伯曰有班丨之丨齐师其遁杜牧宣州送裴坦判官往舒州诗日暖泥融雪半销行人芳草丨丨骄　温庭筠常林欢歌丨丨特特荆门道蛮水扬光色如草】
　　马力【周礼考工记劝登丨丨马力既竭辀犹能一取焉】
　　马才【诗思无期思丨斯丨　傅元舞赋丨丨不同各相倾夺】
　　马夀【论衡牛夀半马丨丨半人然则牛马之形与人异矣】
　　马数【诗騋牝三千笺国马之制天子十有二闲马六种三千四百五十六匹邦国六闲马四种千二百九十六匹衞之先君兼鄘而有之而丨丨过礼制今文公灭而复兴徙而能富马有三千虽非礼制国人美之】马驹【诗我丨维丨六辔如濡　又老丨反为丨不顾其后　玉海开元十二年太原献异丨丨其耳如筒左右各一十六肋肉尾无毛　传灯録六祖谓南岳曰汝足下出一丨丨踏杀天下人厥后江西传法布于天下时号马祖　古凤凰歌凤凰生一雏天下莫不喜本言是丨丨今定成龙子　傅元拟四愁诗海广无舟怅劳劬寄言飞龙天丨丨　杜甫诗自夸足膂力能骑生丨丨　李白驾去温泉后赠杨山人诗见鸾辇下　白居易八骏图诗穆王八骏天丨丨后人爱之写为图　苏轼尘外亭诗丨丨独何疑岂堕山鬼计】马子【晋书五行志元康中京洛童謡曰城东丨丨莫咙防比至来年纒汝鬉】
　　马父【说文见驴父下】
　　马母【史记平准书令民得畜牧边县官假丨丨三嵗而归及息什一以除占缗用充牣新秦中注谓与民母马令得为马种令十母马还官一驹此为息什一也】
　　马星【捜神记案天官辰为丨丨蚕书曰月当大火则浴其种是蚕与马同气也周礼校人职掌禁原蚕者注云物莫能两大禁原蚕者为其伤马也】
　　马山【后汉书郡国志当涂有丨丨聚徐凤反于此　明一统志丨丨在广州府新防县治东以形似名】马岭【后汉书郡国志郴有客岭山注湘中记曰项籍徙义帝于郴而害之今有义陵祠又县南十数里有丨丨山山有仙人　明一统志丨丨山在夔州府云阳县北二十九里与三牛山相接汉扶加临终有言云三牛对丨丨不出贵人出盐井　又丨丨山在靖州城北七里汉苏耽升仙之后其母毎来候之见耽乗白马飘然而往故名又名苏仙岭上有白鹿洞仙人坛有巨石曰沉香小石曰仙桃　又丨丨山在浔州府贵县西北七十里一名龙马又名马度山多虺其毒杀人惟冷石可以解之　又丨丨山在滁州东安县北九十里东安水出其下　又丨丨山在庆阳府安化县一名箭括山左右有川相传汉之牧地有果实猿鸟岩洞幽莫穷所止唐有丨丨县以此名　又丨丨在衡州府城东南五十九里　又丨丨关在汉中府凤县西三十五里鲍照登翻车岘诗淖坂既丨丨碛路又羊肠】
　　马仁【水经注丨丨陂水出潕隂北山泉流竞凑水积成湖葢地百顷谓之丨丨陂陂水厯其县下西南堨之以溉田畴公私引列水流遂断故渎尚存　明一统志丨丨山在太平府繁昌县东南六十里旧经云山石类人马状旧名马人唐时有石马妖鸣命断其首改今名山有五峰曰韬玉龙首马人罗汉双柱有石庵观音岩双猫石唐处士王冲霄处此】
　　马成【山海经北山经龙侯之山又东北二百里曰丨丨之山其山多文石其隂多金玉】
　　马门【明一统志丨丨山在乌撒军民府城东北一百四十里两崖相对如门　又丨丨滩在郁林州北流县西南四十五里汉马援南征以江流迅激难行凿去其石余二巨石双立若门其中流水如奔马因名】马都【韩愈乌氏庙碑渤海扰海上至丨丨山吏民逃徙失业尚书领所部兵塞其道宼不得进民还其居】马嵬【晋书姚苌载记卢水郝奴称帝于长安渭北尽应之扶风王驎有众数千堡据丨丨奴遣弟多攻驎苌伐驎破之驎走汉中执多而进攻奴降之　唐书杨贵妃传西幸至丨丨陈元礼等以天下计诛国忠已死军不解帝遣力士问故曰祸本尚在帝不得已与妃诀引而去缢路祠下　明一统志丨丨城在西安府富平县西北二十三里前代有丨丨者筑此城故名　又丨丨坡在兴平县西二十五里唐杨妃葬处坡有丨丨泉久涸　黄滔明皇回驾经丨丨赋见鼇阙下　刘禹锡丨丨行緑野扶风道黄尘丨丨驿　李逺过丨丨山诗浓香犹自飘銮辂恨魄无因离丨丨　髙骈丨丨驿诗玉顔虽掩丨丨尘寃气和烟锁渭津】
　　马当【九江记丨丨山髙八十丈在古彭泽县北横枕大江山象马形回风急击波浪涌沸舟船上下多懐忧恐　陆蒙丨丨山铭言天下之险者在山曰太行在水曰吕梁合二险而为一吾又闻乎马当　李白横江词见牛渚下　欧阳修和徐生假山诗孤山丨丨夹两岸临江潭】
　　马笼【明一统志丨丨山在新化州西一百里栾奠尝结寨其上号丨丨部】
　　马盂【欧阳修重赠刘原父诗古北岭口踏新雪丨丨山西防落霞】
　　马蹬【六一题跋右周穆王刻石曰吉日癸巳在今赞皇坛山上坛山在县南十三里穆天子传云穆天子登赞皇以望临城置坛此山遂以为名土人谓坛山为丨丨山以其字类形也】
　　马容【明一统志镇沅府丨丨山在禄谷寨长官司北八十里髙千余丈根盘数百里石路隘狭仅容一马】马寒【明一统志丨丨山在临洮府城北九十里其山绵亘数百里势极髙峻虽炎夏冰雪不消　又杨维桢赠王左丞诗长縧掣去饥鹰饱故道归来老丨丨】
　　马屯【明一统志丨丨山在平凉府固原州西前秦苻登与姚苌战败奔于此】
　　马阁【明一统志丨丨山在保宁府梓潼县北一百二十里峻峭崚嶒极为艰险魏邓艾伐蜀悬车束马由此出江由因名】
　　马骁【明一统志丨丨山在重庆府江津县北隔江昔骁骑将军马邈葬此】
　　马倾【明一统志丨丨山在龙州城西】
　　马丘【明一统志凤阳府形胜涡口丨丨　王粲浮淮赋背涡浦之曲流兮望丨丨之髙澨】
　　马坂【庾信小园赋不暴骨于龙门终低头于丨丨】
　　马矶【李白至鸭防驿上白丨丨赠裴侍郎诗侧叠万古石横为白丨丨】
　　马谷【北史齐神武纪朱荣坐神武于牀下屏左右而访时事神武曰闻公有丨十二丨色别为羣将此竟何用也　王勣游北山赋见牛溪下　栁贯上京书事诗丨丨夏泉经雨涨龙堆秋果拂云齐】马湖【越絶书孝子隗通为母汲江裔水天为出平石生江中今石在丨丨江　华阳国志汶山郡卑水县水流通丨丨　又丨丨县水通僰道入江　地理通释见羊山下　明一统志丨丨在丨丨府城西一百七十里湖在山顶长二十里广七里余中有土山可居四百余人　又丨丨江在丨丨府蛮夷长官司前源出沉黎相传昔有龙马濳湖内华阳国志江之崖有五色赤白映水元黄鱼从楚来至此而止畏崖映其水故也　又丨丨江在叙州府城南源出沉黎实大渡之支流亦名泸水一名金沙江诸葛亮五月渡泸即此江之上流也李白诗注戎州对江山趾下临丨丨蛮江路】
　　马泽【述异记汉武帝于湖中牧马处至今野草皆有嚼囓之状湖中呼为丨丨】
　　马连【明一统志丨丨溪在夔州府大宁县西五里源自达州万顷池经县西入巫山县合岷江一名昌溪宋时郡守于清明领客泛舟随以鼓吹不减蚕市之乐】
　　马厄【明一统志丨丨湖在湖州府徳清县治西南乃余不溪之支流相传吴越王乗马过此而堕因名】马涌【明一统志丨丨江在镇沅府源出纳楼茶甸经禄谷寨东下流合南浪江】
　　马訾【唐书髙丽传有丨丨水出靺鞨之白山色若鸭头号鸭緑水而平壤在鸭緑东南】
　　马沟【诗地理攷水经注泉源水有二源一水出朝歌西北又东与左水合谓之丨丨水】
　　马池【遁甲开山图丨丨出嶓冢即陇西神马山有泉池龙马所生　明一统志丨丨水在巩昌府嶓冢山下南流与西汉水合开山图陇西神马山有渊池龙马所生又名龙渊水昔人尝于此得马头骨长三尺】马溪【明一统志丨丨在桂林府城东四十里东流合漓江】
　　马渊【易林龙生丨丨夀考且神舍宿轩辕居乐长安】
　　马邑【史记平准书王恢设谋丨丨匈奴絶和亲侵扰北边兵连而不解　又韩王信传信上书曰国被边匈奴数入晋阳去塞逺请治丨丨上许之信乃徙治丨丨　汉书髙祖纪匈奴围韩王信于丨丨信降匈奴后汉书郡国志雁门郡丨丨注干宝捜神记曰昔秦人筑城于武州塞内以备胡城成而崩仆数矣有马驰走一地周旋反覆父老异之因依以筑城城乃不崩遂名之为丨丨　捜神记丨丨故城今在朔州　地理通释石晋十六州考朔州丨丨郡魏武帝置新兴郡晋改晋昌后魏置怀朔镇及朔州隋为丨丨郡领善阳丨丨二县　明一统志丨丨城在大同府朔州　又丨丨城在泽州沁水县东二十里白起与赵括战时牧马于此其地峻险南临小涧北拒大川　庾信华林园马射赋六郡良家五陵豪选新回丨丨之兵始罢龙城之战　徐彦伯登长城赋望极燕台山横丨丨　乔彞立走马赋横穿丨丨雷鼓出于地中直上龙城将军忽如天落梁简文帝陇西行月晕抱龙城星流照丨丨　何逊见征人分别诗候骑出萧闗追兵赴丨丨　窦威出塞曲诗潜军渡丨丨扬斾掩龙城　袁朗饮马长城窟诗见狼居下　皇甫冉春思诗莺啼燕语报新年丨丨龙堆路几千按一刻刘长卿　王贞白拟塞外征行诗行行向丨丨去去指祁连】
　　马平【唐书地理志栁州龙城郡本昆州武徳四年以始安郡之丨丨置　明一统志丨丨县在栁州府附郭本汉潭中县地属郁林郡三国吴置丨丨县隋属象州大业初州废以县属始安郡唐属昆州后为栁州治宋元仍旧本朝因之】
　　马陵【春秋成公七年秋楚公子婴齐帅师伐郑公防晋侯齐侯宋公衞侯曹伯莒子邾子杞伯救郑八月戊辰同盟于丨丨杜注丨丨衞地　史记魏世家恵王三十年太子与齐人战败于丨丨注虞喜曰丨丨在濮州鄄城县东北六十里有陵间谷深峻可以置伏厐涓败即此也　又恵王三年魏败韩于丨丨】马陉【左传晋师从齐师入自丘舆击丨丨注丘舆丨丨皆齐邑】
　　马韩【后汉书东夷传韩有三种一曰丨丨二曰辰韩三曰弁辰丨丨在西有五十四国其北与乐浪南与倭接辰韩在东十有二国其北与濊貊接弁辰在辰韩之南亦十有二国其南亦与倭接丨丨最大共立其种为辰王都目支国尽王三韩之地　魏志东夷传丨丨其民土著种植知蚕桑作绵布各有长帅大者自名为臣智其次为邑借散在山海间无城郭凡五十余国大国万余家小国数千家总十万余户　宋务光海上作丨丨应厥贡】
</div>
    <div class="pagination">
<a href="御定骈字类编_page863.html">上一页</a><span>...</span><a href="御定骈字类编_page859.html">859</a><a href="御定骈字类编_page860.html">860</a><a href="御定骈字类编_page861.html">861</a><a href="御定骈字类编_page862.html">862</a><a href="御定骈字类编_page863.html">863</a><span class="current-page">864</span><a href="御定骈字类编_page865.html">865</a><a href="御定骈字类编_page866.html">866</a><a href="御定骈字类编_page867.html">867</a><a href="御定骈字类编_page868.html">868</a><a href="御定骈字类编_page869.html">869</a><span>...</span><a href="御定骈字类编_page865.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
