<!DOCTYPE html>
<html>
<head>
    <meta charset="UTF-8">
    <title>读书纪数略 - 第 87 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 87 页/共 179 页</h1>
    <div class="content">　　隂淫寒疾　阳淫热疾　风淫末疾【四支】雨淫腹疾晦淫惑疾　明淫心疾
　　四气天人所同【繁露】
　　喜气为暖而当春　怒气为清而当秋　乐气为太阳而当夏　哀气为太隂而当冬
　　四时疠疾【周礼疾医掌养万民之疾病】
　　春有痟首疾　夏有痒疥疾　秋有疟寒疾　冬有上疾
　　四疡【疡医掌祝药劀杀之齐】
　　肿疡　溃疡　金疡　折疡
　　病四在【史谓受病之处】
　　在腠理【汤熨所及】在血脉【鍼灸所及】在肠胃【酒醪所及】在骨髓【药所不及】
　　四经【唐六典尚药奉御掌和御药及诊之事凡合药宜用】
　　一君　二臣　三佐　四使
　　三性七情
　　三性谓温　寒　热　七情谓有相刑者　有相须者　有相使者　有相畏者　有相恶者　有相杀者　【阙一】
　　医四难
　　自用不仕医　将身不谨　骨节不彊　好逸恶劳
　　养生五难【有一于此养生为难】
　　喜怒　声色　滋味　神浮　精散
　　病六不治【史扁鹊谓难疗也】
　　骄恣不论理　轻身重财　衣食不适　藏气不定形羸不能服药　信巫不信医
　　治目六物【范患目就张湛求方湛告之以此】
　　损读书　减思虑　专内视　简外观　朝晚起夜早眠
　　摄生四要【张南轩语】
　　少思以养神　少欲以养精　少劳以养力　少言以养气
　　四气【素问四气调神论】
　　春夜卧早起【广步于庭】夏夜卧早起【无厌于日】秋早卧早起【与鸡俱兴】冬早卧早起【必待日光】

　　厯圣异表【合诚图】
　　伏羲龙身牛首渠肩达腋山准日角奯【豁】目珠□【髯】骏毫翁巤【列】龙唇齿长九尺一寸望之广视之专神农长八尺七寸身牛头龙顔大唇怀成钤戴
　　玉理　黄帝身逾九尺附函挺朶修髯花瘤河目隆颡日角龙颜　帝喾方颐厐防【用】珠庭仳齿戴干赤帝长八尺七寸丰下兑上龙顔日角八采三眸乌庭荷胜表射出握嘉履翌窍息洞达　舜长九尺员首龙顔日衡【眉骨圆起】方庭大口面顄【含】亡髦怀珠握褒卷娄色黳露目童重□　禹九尺有咫虎鼻河目骈齿乌喙耳三屚【世本作参漏】戴成钤【有骨表如钩钤星】襄玉斗【胷有墨如北斗】玉肝履已
　　三帝异表【河图】
　　黄帝兑颐　黑帝修颈　苍帝幷乳
　　九贤【淮南子】
　　尧眉八采　舜二瞳子　禹耳参漏　文王四乳臯陶鸟喙　禹生于石　契生于卵　史皇产而能书　羿左臂修而善射
　　五圣人状【论衡】
　　汤臂再肘　武王望阳　周公背偻　臯陶鸟口孔子反羽
　　九异相【荀子】
　　仲尼之状面如蒙倛　周公之状身如断菑　臯陶之状色如削　闳夭之状面无见肤　傅説之状身如直鳍【竒】伊尹之状面无须糜　禹跳　汤偏尧舜参眸子
　　宣圣四十九表【祖庭广记】
　　反首　洼面　月角　日准　河目　海口　龙颡斗唇　昌顔　均颐　辅喉　骈齿　龙形　
　　眷　虎掌　骈脇　修肱　参膺　圩顶　山脐林背　翼臂　洼头　阜防　堤眉　地足　谷窍雷声　泽腹　修上　趋下　末偻　后耳　目
　　六十四理【一作二十四】面如蒙倛【方相也】眉十二彩　手过膝　耳珠庭　立如鳯峙　坐如龙蹲　手握天文　足履度字【度一作王】望之如仆　就之如升　胷有文曰制作定世符　视若营四海　躬履谦譲身长九尺六寸　腰大十围　孔庭纂要所载止三十九表有隆鼻顶似尧颡似舜项陶肩子产腰以下不及禹三寸而无龙颡昌顔均颐修肱圩顶末偻后耳谷窍修上趋下面如蒙俱手垂过膝视若营四海躬履谦譲身长九尺六寸腰大十围
　　孔子得四圣人像【韩诗外孔子出衞东门遇姑布子卿子卿谓子贡云】
　　尧之颡　舜之目　禹之颈　陶之喙【从前视之似有土者从后视之高肩弱脊腰下四寸此不及四圣者也】
　　老子八表【商芸小説老子乘白鹿入母胎】
　　广颡　大目　疎齿　方口　耳有三门　鼻有双柱　足蹈五字　手把十文
　　重瞳君臣八人
　　舜　项羽　王莽　吕光　李煜　沈约　鱼俱罗萧友孜
　　四贤异角【御览】
　　子产日角　晏平仲月角　尾生犀角　栁下恵反角
　　两贤异角【论语摘辅象】
　　顔渊山庭日角　曽子珠衡犀角
　　子贡二异【同上】
　　山庭【面有三庭山在中鼻髙有异象也】斗绕【斗星绕口也】
　　三代后帝王异相
　　秦始皇蜂准长目鸷膺豺声　汉髙祖隆准龙顔美髯左股七十二黒子　光武隆准日角大口美眉　昭烈臂垂过膝顾见其耳　晋武发委地手过膝　齐高龙颡钟声鳞文遍体　梁武两胯骈骨顶上隆起有文在手曰武　陈武日角龙顔垂手过膝北齐髙欢目有精光长头齿白于玉　髙洋鳞身
　　重踝　北周宇文泰方颡广额美髯发长委地垂手过膝背有黑子若龙盘之形　隋髙祖龙顔长上短下额有五柱入顶目光外射有文在手曰王　唐太宗龙鳯之姿天日之表　宋太祖正黑色方面大耳　闰位方隅者项羽重瞳子力能扛鼎　王莽侈口露眼赤睛大声而嘶反膺高视　孙权紫髯方颐大口长上短下　刘渊子聪俱猿臂渊髯长三尺当心赤毫三根长三尺六寸聪生而眉白左耳毫长二尺须四尺余　慕容皝龙顔板齿手过膝　苻坚臂过膝面有紫光背有赤文隐起成字曰草付臣又土王　慕容徳额有日角偃月圭文　魏什翼犍隆准龙顔立髪委地卧则乳垂至席
　　东方朔六若【上书自云】
　　目若悬珠　齿若编贝　勇若孟贲　捷若庆忌防若鲍叔　信若尾生
　　公孙敖二子相【左王使内史叔服防葬鲁公孙敖闻其能相人见二子焉】
　　谷也食子【文伯也谓奉祭祀供养者也】傩也收子【恵叔也谓葬身之子也】
　　二相非遐福【管辂云】
　　邓飏筋不束骨脉不制肉此为鬼躁　何晏精爽烟浮容若槁木此为鬼幽
　　支离五状【庄子支离者伛偻也疏其名也】
　　颐隐于齐　肩高于顶　防撮指天【椎髻也】五管在上【五藏之管皆属于背背曲偻则管在上也】两脾为脇
　　五疾【荀子】
　　瘖　聋　跛躄　断者　侏儒
　　三梦【周礼大卜掌之】
　　一致梦【有因而致】二觭梦【竒怪之梦】三咸陟【升也进也谓无所思虑而有也】
　　六梦【占梦掌以日月星辰占吉凶献吉梦赠恶梦列子梦有六】
　　正梦　噩梦　思梦　寤梦　喜梦　惧梦
　　五梦【华严经】
　　热气多见火　冷气多见水　风气多见飞坠　闻见多熟境　天神与心灵所感
　　梦五境【白眼禅师説神躁则梦生神静则境灭】
　　灵境　寳境　过去境　见在境　未来境
　　四法判梦【释典】
　　无明熏习　旧识巡游　四大偏増　吉凶先兆
　　五福【洪范】
　　寿　富　康宁　攸好徳　考终命
　　四事【列子杨朱言民不得休息为此】
　　一为名　二为寿　三为位　四为货
　　六极【洪范】
　　凶短折　疾　忧　贫　恶　弱
　　归各三品【李英华书彭阳公碑父母全而生之子全而归之是得所归矣所归者犹有数品焉】佞媚于生前者跛躄而归也　愚鄙于生前者困穷而归也　彊暴于生前者忧劬而归也【三者皆拂其归路也】正直于生前者暇豫而归也　敏达于生前者荣显而归也　仁惠于生前者欣喜而归也【三者皆坦其归路也】
　　魂升魄降三等【闗尹子魂从云云为风为木魄从白白为气为金木散风轻清故魄从魂升金
　　坚气重浊故魂从魄降】
　　以仁升者为木星佐义升者为金星佐礼升者为火星佐智升者为水星佐信升者为土星佐　不仁沈者木贼之不义沈者金贼之不礼沈者火贼之不智沈者水贼之不信沈者土贼之　魂魄半则在人间升魂为贵降魄为贱灵魂为贤厉魄为愚轻魂为明重魄为暗魂为羽钝魄为毛明魂为神幽魄为鬼
　　三命【援神契】
　　受命【行善得善】遭命【行善得恶】随命【行恶得恶】
　　三非命【説苑孔子答鲁哀公问言人自取之】
　　寝处不时饮食不节佚劳过度者疾共杀之　居下位而忤其君欲无厌而求不止者刑共杀之　少以犯众弱以侮彊忿怒不量力者兵共杀之





　　读书纪数略卷二十九
　　钦定四库全书
　　读书纪数略卷三十目録
　　人部
　　资学
</div>
    <div class="pagination">
<a href="读书纪数略_page86.html">上一页</a><span>...</span><a href="读书纪数略_page82.html">82</a><a href="读书纪数略_page83.html">83</a><a href="读书纪数略_page84.html">84</a><a href="读书纪数略_page85.html">85</a><a href="读书纪数略_page86.html">86</a><span class="current-page">87</span><a href="读书纪数略_page88.html">88</a><a href="读书纪数略_page89.html">89</a><a href="读书纪数略_page90.html">90</a><a href="读书纪数略_page91.html">91</a><a href="读书纪数略_page92.html">92</a><span>...</span><a href="读书纪数略_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
