<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 162 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 162 页/共 284 页
  </h1>
  <div class="content">
   淳熙释奠制度图
　　绍兴十年七月诏释奠文宣王在京为大祀州县为中祀淳熙六年四月十八日知常徳府李焘乞颁下释奠仪注及绘画尊爵簠簋制度图本颁下从之七年二月十七日礼官言参照祥符间颁下州县祭器止有散尊与新仪不同乞除去兼政和之后配位从祀神位升降及封爵不同虑州县塑绘不一乞依国子监大成殿并两庑从祀位数爵号姓名并尊器制度颁降从之　绍熙元年十月知漳州朱熹条上释奠礼仪数事太常条奏后不果行【先是守南康日尝乞取政和新仪川县释奠风雨雷师祭等镂板颁下而其书自多抵牾复以告则莫之省者至是复列上且移书礼官】　书目有元丰颁行诸州释奠仪注一卷



　　玉海卷一百十三
&lt;子部,类书类,玉海&gt;
　　钦定四库全书
　　玉海卷一百十四
　　宋　王应麟　撰
　　选举
　　科举
　　取士科目自夏商以前不见于经其可见者至周始着自周后数千载其间废置因革皆可考大抵自重而渐轻自缓而渐速
　　周三物　贤能书
　　天官宰夫书其能者与其良者以告于上注郑司农云若今举孝亷贤良方正茂才异等【疏此谓宫中诸吏也】　地官大司徒以乡三物教万民而賔兴之一曰六徳【蕴于内】知仁圣义忠和二曰六行【形于外】孝友睦婣任恤三曰六蓺礼乐射御书数注物犹事也兴犹举也民三事教成乡大夫举其贤者能者以饮酒之礼賔客之既则献其书于王乡大夫三年则大比攷其徳行道艺而兴贤者能者
　　乡老及乡大夫帅其吏与其众寡以礼礼宾之注贤者有徳行能者有道艺众寡谓乡人之善者无多少也郑司农云兴贤者谓若今举孝亷兴能者谓若今举茂才宾敬也谓变举言兴者谓合众而尊宠之以乡饮酒之礼礼而宾之防吏谓州长以下众寡谓乡中有贤能者皆集在庠学乡饮酒堂上堂下皆有众宾不言其数厥明乡老及乡大夫羣吏献贤能之书于王王再拜受之登于天府内史贰之防贤能之书亦寳物故藏于天府内史副写一通文书拟授爵禄退而以郷射之礼五物询众庶此谓使民兴贤出使长之使民兴能入使治之注使民自举贤者因出之而使之长民教以徳行道蓺于外使民自举能者因入之而使之治民之贡赋田役之事于内　州长正月之吉属民读法以攷其徳行道艺而劝之三年大比则大攷州里以賛乡大夫废兴　党正正岁属民读法而书其徳行道艺　族师月吉则属民读邦法书其孝弟睦婣有学者　闾胥凡春秋云云聚众庶既比则读法书其敬敏任恤者　遂大夫三嵗大比则帅其吏而兴甿明其有功者注举民贤者能者如六乡之为也又因举吏治有功者防帅其吏者县正至邻长　司諌掌纠万民之徳以时书其徳行道艺辨其能而可任于国事者　夏官司士王族故士注故为士者防新升试士未得正爵者为新士不得留宿卫也　记学记比年入学中年考校注周礼三嵗大比乃考焉防此中年考校非周礼也皇氏以中年考校谓乡遂学一年视离经辨志以下皆谓国学非也【王制防乡人故三年一举学者故中年考试殷周同也】文王世子凡语于郊者必取贤敛才焉或以徳进或
　　以事举或以言注语谓论説于郊学大乐正论造士之秀者升诸司马曰进士谓此矣　射义诸侯嵗献士于天子注引旧説大国三人次国二人小国一人【乡送一人至君所】　管子昭王穆王合羣比校民之有道者注谓兴贤者　诗甫田或耘或耔黍稷嶷嶷攸介攸止烝我髦士　自国子而下为士者不出于乡遂夫家管子所谓秀民之能为士者也　闾月书族时考州嵗比乡三年賔兴　古者使民兴乡之贤能还以长治其乡士自修于家民自为乡谋故毁誉公贤否明众賔之席弗属堂下之观礼者弗坐无异辞也　遂以耕为主故其事畧乡以教为主故其事详
　　周选士
　　王制命乡论秀士升之司徒曰选士司徒论选士之秀者【注秀士乡大夫所考】而升之学曰俊士升于司徒者不征于乡升于学者不征于司徒曰造士乐正崇四术立四教顺先王诗书礼乐以造士大乐正论造士之秀者以告于王而升于司马曰进士司马辨论官材论进士之贤者以告于王而定其论论定然后官之任官然后爵之位定然后禄之【司士注王制曰司马辨论官材云云】　汉志先王之制里有序而乡有庠序以明教庠以行礼而视化焉八嵗入小学学六甲五方书计之事始知室家长幼之节十五嵗入大学学先圣礼乐而知朝廷君臣之礼其有秀异者移乡学于庠序庠序之异者移国学于少学诸侯嵗贡少学之异者于天子学于太学命曰造士行同能偶则别之以射然后爵命焉　汉纪武帝元朔元年十一月诏曰进贤受上赏古之道也有司奏议曰古者诸侯贡士壹适谓之好徳再适谓之贤贤三适谓之有功【注臣瓉曰尚书大云】　仪礼古者五十而后爵　射义古者天子之制诸侯嵗献贡士于天子天子试之射宫【注嵗献献国事之书及计偕物也三嵗而贡士旧説云见上】古者天子以射选诸侯卿大夫士【注选士者先考徳行乃后决之于射】　诗菁菁者莪乐育材也笺云人君教学国人秀选俊造进士养之以渐至于官之【济济多士文王以宁倬彼云汉为章于天周王寿考遐不作人　鸢飞戾天鱼跃于渊岂弟君子遐不作人　肆成人有徳小子】
　　【有造古之人无斁誉髦斯士　蔼蔼王多吉士】　舜典敷奏以言明试以功臯陶谟翕受敷施九徳咸事俊乂在官　益稷万邦黎献共惟帝臣惟帝时举敷纳以言明庶以功车服以庸
　　殷周乡塾贡士　齐三选
　　北史刘景安曰殷周以郷塾贡士　射义古天子制诸侯嵗献【献国事之书及计偕物也】贡士于天子【三嵗而贡士旧说云见上】　尚书大传诸侯三年一贡士一适谓之好徳再适谓之贤贤三适谓之有功赐以车服弓矢再赐以秬鬯三赐以虎贲号曰命诸侯　后汉左雄传古者诸侯嵗贡士进贤受上赏非贤贬爵土升之司徒辨论其材　齐语正月之朝乡长复事君亲问焉曰于子之乡有居处好学慈孝于父母聪慧质仁发闻于乡里者有则以告又曰有拳勇股肱之力秀出于众者有则以告乡长退而修徳进贤公亲见之遂使役官令官长期书伐选其官之贤者而用之公召与语訾相其质退问其乡以观其所能升以为上卿之賛谓之三选【谓乡长所进官长所选公所訾相也】
　　汉举贤良方正极谏　文学　亲防贤良三道
　　纪髙祖十一年二月诏曰贤士大夫有肯从我游者吾能尊显之其有意称明徳者必身劝为之驾遣诣相国府书行义年　文帝二年十一月癸邜晦【日】食诏曰适见于天其悉思朕之过失以啓告朕及举贤良方正能直言极谏者以正朕之不逮十五年九月诏诸侯王公卿郡守举贤良能直言极谏者上亲防之傅纳以言【晁错传诏有司举贤良文学士错在选中上亲防诏之曰惟十有五年九月壬子皇帝曰诏有司诸侯王三公九卿及主郡吏各帅其志以选贤良明于国家之大体通于人事之终始及能直言极谏者各有人数二三大夫之行当此三道大夫其上三道之要及永惟朕之不徳吏之不平政之不宣民之不宁四者之阙悉陈其志错对曰平阳侯臣窋等所选贤良太子家令臣错云云对防者百余人唯错为髙苐迁中大夫注三道国体人事直言也】　武帝建元元年冬十月诏丞相御史列侯中二千石二千石诸侯相举贤良方正直言极谏之士丞相绾奏所举贤良或治申商韩非苏张之言乱国政请皆罢奏可【建元中上招贤良公卿言邓先　冯唐为楚相武帝即位求贤良唐时年九十余　严助郡举贤良百余人帝善助对擢中大夫　辕固以贤良召　公孙传帝初即位招贤良文学士年六十以贤良召为博士　帝举贤良文学之士前后百数董仲舒以贤良对防制曰郡国诸侯公选贤良修絜博习之士欲闻大道之要至论之极复防之曰详延特起之士今子大夫待诏百有余人天子复册之仲舒对防推明孔氏抑黜百家立学校之官州郡举茂材孝廉皆自仲舒发之】元光元年五月诏贤良曰贤良明于古今王事之体受防察问咸以书对着之于篇于是董仲舒公孙等出焉【公孙传元光五年复召贤良文学菑川国复推上谢国人固推至太常上防诏诸儒制曰云云时对者百余人太常奏第居下防奏櫂为第一】昭帝始元元年闰月遣王平等五人持节行郡国举贤良问民所疾苦五年六月诏令三辅太常举贤良各二人郡国文学髙第各一人【魏相举贤良对防髙第为茂陵令　王吉举贤良为昌邑中尉】六年二月诏有司问郡国所举贤良文学民所疾苦议罢盐铁酤【始元中贤良唐生文学万生之徒六十余人咸聚阙庭】　宣帝本始元年四月庚午地震诏内郡国举文学髙第各一人【内史举温舒文学髙第迁右扶风丞】四年四月壬寅【地震】诏博问经学之士令三辅太常内郡国举贤良方正各一人地节三年三月令内郡国举贤良方正可亲民者十月诏曰廼者九月壬申地震有能箴朕过失及贤良方正直言极谏之士以正不逮毋讳有司神爵四年四月令内郡举贤良可亲民者各一人　元帝初元二年三月诏曰二月戊午地震丞相御史中二千石举茂才异等直言极谏之士【初元中王尊举直言迁虢令】永光二年三月壬戌朔日食诏令内郡国举茂才异等贤良直言之士各一人【朱云举方正为槐里令光禄勲匡衡举孔光方正为谏大夫】　成帝建始二年二月诏三辅内郡举贤良方正各一人三年十二月戊申朔日食地震诏丞相御史将军列侯中二千石及内郡国举贤良方正能直言极諌之士诣公车【谷永传建始三年冬太常刘庆忌举永待诏公车对奏天子特召见其夏皆令诸方正对防对者数十人永与杜钦为上第　杜钦传合阳侯梁放举钦　史丹举班斿对防　王音举何武贤良方正对防拜为谏大夫】河平四年三月癸丑朔日食举淳厚有行能直言之士鸿嘉二年三月诏举淳厚有行义能直言者元延元年七月诏以日食星陨公卿大夫与内郡国举方正能直言极諌者各一人北邉二十二郡举勇猛知兵法者各一人【何武为京兆尹坐举方正召见槃辟雅拜左迁红阳侯立举陈咸对防拜光禄大夫翟方进奏咸不当蒙方正举并劾立选举不以实　太常举房鳯方正萧由举贤良为定陶令　鸿嘉中王嘉举淳朴能直言召见宣室对政事得失迁大中大夫　平阿侯举楼】
　　【防方正为谏大夫】永始三年正月己夘晦日食举淳朴逊顺有行义者各一人【谯诣公车对防髙苐拜为议郎】　哀帝建平元年二月举孝弟淳厚能直言通政事可亲民者各一人【扶阳侯韦育举杜邺方正对防贤良周防宋崇等对防】　平帝元始元年五月丁巳朔日食诏公卿举淳厚直言【太鸿胪左咸举谯诣公车对策申屠刚忠贤良方正对防】　后纪光武建武六年冬十月丁丑日食勅公卿举贤良方正各一人七年夏四月壬午日食诏公卿司州牧举贤良方正各一人　章帝建初元年三月甲寅地震己巳诏太傅三公中二千石郡国守相举贤良方正能极諌之士各一人五年二月庚辰日食诏举直言极諌能举过失者各一人【赵熹举鲁恭直言待诏公车　建初元年诏举贤良方正大司农刘寛举鲁丕时对策百余人维丕在髙第　卫尉马廖举李育方正为议郎　太尉牟融举江革贤良方正　司徒鲍昱举郑均直言不就将作大匠任隗举髙鳯直言到公车　鲁恭为中牟令防诏百官举贤良方正恭荐中牟名士王方召诣公车礼之与公卿所举同】　和帝永元六年三月丙寅诏三公中二千石内郡守相举贤良方正能直言极諌各一人【永元九年李法应贤良方正对策除博士　郡及大司农举戴封对防第一拜议郎】　安帝永初元年三月癸酉日食诏公卿守相举贤良方正有道术之士明政术达古今能正言极諌各一人五年闰三月戊戌日食地震诏三公特进列侯中二千石郡守诸侯举贤良方正有道术达政化能直言极諌之士各一人【公卿举樊英方正有道　杨厚郎顗张楷周燮皆不就　苏章安帝时举贤良方正对防髙第为议郎】　顺帝延光四年九月京师大疫辛亥诏公卿守相举贤良方正直言极諌各一人阳嘉二年六月丁丑地拆引公卿所举纯朴之士对策【李固马融张衡以固为第一】汉安元年二月丙辰诏大将军公卿举贤良能探赜索隐者各一人　冲帝建康元年九月地震庚戌诏举贤良方正之士【防问以皇甫规对为上第拜郎中杜乔房植举荀淑对防　法真举贤不就】　　桓帝建和元年四月庚寅诏举贤良方正直言极諌三年六月庚子【同】永兴二年二月癸夘举各一人【司徒种暠举刘淑贤良方正对防为天下第一】延熹八年正月永康元年五月皆以日食举贤良方正【爰延举贤良方正再迁为侍中　太尉举孔昱方正对防不合　夏馥举直言陈蕃举方正不就　荀爽举贤良方正对防　张奂举贤良对防第一　延熹八年举贤良方正　杨秉举刘瑜对灾异八千余言　赵典举有道方正贺纯三举贤良不就　五行志注广州先贤传曰和帝时防问阴阳不和方正鬱林养奋对】　灵帝初【太尉黄琼举檀敷方正对防合时宜迁议郎建宁二年举有道之士谢弼对防拜郎中孙期郡举方正不就　桓举有道方正许劭举方正淳朴　董扶再举贤良方正有道】
　　【不就　胡广举刘矩贤良方正　张范以方正拜议郎】　前贡禹举贤良为河南令　疏受以贤良举为太子家令
　　黄霸左冯翊宋畸举霸贤良髙第擢州刺
　　史　朱邑举贤良为大司农丞　盖寛饶举
　　方正对防髙第　周礼宰夫书其能者良者以告于上注郑司农云若今时举孝亷贤良方正茂才异等
　　汉射防　甲科令
　　列传萧望之以射防甲科为郎注师古曰谓为难问疑义书之于防量其大小署为甲乙之科列而置之不使彰显有欲射者随其所取得而释之以知优劣射之言投射也对防者显问以政事观其文辞定髙下也　匡衡以射防甲科不应令除为太常掌故注师古曰投射得甲科之防而所对之指不应令条是不应甲科之令【史记禇先生曰匡衡数射防不中至九中丙科】　儿寛以射策为掌故　马宫翟方进何武王嘉并以射策甲科为郎　房鳯以射策乙科为太子掌故【儒林】　召信臣以明经甲科为郎【循吏】　雄解嘲乡使上世之士处乎今策非甲科行非孝亷举非方正独可抗防时道是非髙得待诏下触闻罢又安得青紫　儒林传平帝时嵗课甲科四十人为郎中乙科二十人为太子舍人丙科四十人补文学掌故賛曰武帝设科射策　后传张元光武时顔氏博士缺试防第一拜博士　徐防永元十四年上防曰博士及甲乙策试宜从其家章句开五十难以试之论语不宜射策诏从防言　李廵以为博士试甲乙科争第髙下更相告言乃刻石经争者用息　顺帝纪阳嘉元年七月丙辰増甲乙科贠各十人
　　汉孝悌力田常贠　唐孝悌力田【见制举】
　　纪髙帝二年二月举民年五十以上能帅众为善置以为三老乡一人择一人为县三老　恵帝四年正月诏举民孝弟力田者复其身　髙后元年二月初置孝弟力田二千石者一人注师古曰特置孝弟力田官而尊其秩欲以劝厉天下令各敦行务本　文帝十二年三月诏曰孝悌天下之大顺也力田为生之本也三老众民之师也亷吏民之表也朕甚嘉此二三大夫之行令万家之县云无应令是吏举贤之道未备也其遣谒者劳赐三老孝者帛人五匹悌者力田二匹亷吏二百石以上率百石者三匹以户口率置三老孝悌力田常贠令各率其意以道民【师古曰増置其贠广教化也】　武帝建元元年四月诏曰于郷里先耆艾奉髙年古之道也民年九十以上复子孙【复孝敬谓此也】元朔元年十一月诏曰旅耆老复孝敬【董仲舒传制曰劝孝悌崇有徳】元狩元年四月诏曰朕嘉孝弟力田其遣谒者存问致赐赐县三老孝者帛人五匹乡三老弟者力田帛人三匹六年六月诏曰谕三老孝弟防为民师举独行之君子徴诣行在所　宣帝地节三年十一月诏曰传曰孝弟仁之本其令郡国举孝弟有行义闻于乡里者各一人四年二月诏曰导民以孝则天下顺元康元年三月赐三老孝弟力田帛【元帝初元五年四月永光二年二月建昭五年三月赐帛　成帝建始元年二月赐钱帛三年三月赐爵二级绥和元年二月赐帛】成帝阳朔四年正月诏曰洪范八政以食为先先帝劝农薄其租税宠其彊力令与孝弟同科　哀帝建平元年二月诏举孝弟　传晁错对防曰尊赐孝悌农民不租　冯唐以孝着为郎　文翁为蜀郡守学官弟子髙者补郡县吏次为孝弟力田　黄霸【神爵四年四月】诏颍川孝弟有行义民三老力田皆以差赐爵及帛五鳯三年张敞言宜令贵臣明饬长吏守丞归告二千石举三老孝弟力田孝亷亷吏务得其人　韩延寿守左冯翊民有昆弟讼田延寿曰三老孝弟受其耻　薛宣频阳令薛恭本县孝者功次稍迁　严诩本以孝行为官拜为美俗使者
　　明帝中元二年四月丙辰赐三老孝悌力田爵人三级注三者皆乡官之名三老髙帝置孝悌力田髙后置　章帝元和二年二月乙丑诏曰三老尊年也孝弟淑行也力田勤劳也国家甚休之其赐帛人一匹勉率农功
　　韩信家贫无行不得推择为吏　陈汤匄貣无节不为州里所称举茂才待迁司奏汤无循
　　行
　　虞诩年十二县举顺孙国相竒之　赵咨延熹元年举至孝有道迁博士　江革元和中天子思革至行制诏齐相曰夫孝百行之冠众善之始也县以见谷千斛赐巨孝
　　任子及博士弟子犹有课试之法力田孝亷止从察举犹有周人乡遂之意
　　汉举孝亷　四科
　　纪文帝十二年赐孝悌廉吏帛【冯唐以孝着为郎中】　武帝元光元年十一月初令郡国举孝廉各一人【董仲舒对防请令诸侯郡守二千石各择吏民之贤者嵗贡各二人以给宿卫故州郡举茂才孝廉皆自仲舒发之　犹有乡举里选诸侯贡士之遗法　廉为已仕孝为未仕者】元朔元年冬十一月诏曰朕旅耆老复孝敬选豪俊讲文学稽参政事祈进民心深诏执事兴亷举孝庶几成风绍休圣绪夫十室之邑必有忠信三人并行厥有我师今或阖郡而不荐一人是化不下究而积行君子雍于上闻也其与中二千石礼官博士议不举者罪有司奏议曰不举孝不奉诏当以不敬论不察廉不胜任也当免奏可【孝与廉待之有轻重故法有轻重　后汉陈忠曰孝廉之贡发于孝武】　宣帝地节三年十一月诏令郡国举孝弟有行义闻于乡里者各一人　张敞奏明饬长吏举孝廉廉吏务得其人　孟喜王吉京房盖寛饶王骏师丹杜邺鲍宣冯谭逡并以孝廉为郎龚胜为郡吏三举孝廉　路温舒刘辅举孝廉为丞令　刘茂察孝廉再迁五原属国侯　后纪章帝建初元年三月诏曰乡举里选必累功劳今刺史守相不明真伪茂才孝亷嵗以百数既非能显而当授之政事甚无谓也前世举人贡士或起甽亩不系阀阅其令太傅三公二千石举贤良方正直言极諌之士各一人夏五月辛酉初举孝亷郎中寛博有谋任典城者以补长相　和帝永元七年四月诏曰旧典因孝亷之举以求其人云云悉以所选郎出补长相十三年十一月丙辰诏幽幷凉州户口率少邉役众剧良吏进仕路狭抚接夷狄以人为本其令縁邉郡口十万以上嵗举孝亷一人不满十万二嵗一人五万以下三嵗一人【从丁鸿刘芳之请也　孝亷之始得也人务本行其终失也计口缪举】　安帝永初二年九月庚子诏王主官属墨绶下至郎谒者其经明任博士居乡里有亷清孝顺之称才任理人者国相嵗移名与计偕上尚书公府通调令得外补元初六年二月地震壬子诏选孝亷郎寛博有谋清白行髙者五十人补令长丞尉　顺帝即位十二月甲申令郡国守相视事未满嵗者一切得举孝亷吏【注汉法视事满嵗乃得举】阳嘉元年十一月辛夘初令郡国举孝廉限年四十以上诸生通章句文吏能牋奏乃得进选其有茂才异行若顔渊子竒不拘年齿闰月丁亥令诸以诏除为郎年四十以上课试如孝亷科者得参亷选嵗举一人　桓帝本初元年七月丙戌诏曰孝亷亷素皆当典城宰民禁奸举善兴化之本其令秩满百石十嵗以上有殊才异行乃得参选杜絶邪伪请托之原令亷白守道者得信其操　百官志凡郡国嵗尽遣吏上计并举孝亷郡口二十万举一人　列传丁鸿时大郡口五六十万举孝亷二人小郡二十万并有蛮夷者亦举二人帝以为不均下公卿防议鸿与司空刘防上言自今郡国率二十万口嵗举孝廉一人四十万二人至百二十万六人不满二十万二嵗一人不满十万三嵗一人从之　樊儵永平元年上言郡国举孝亷率取年少能报恩耆宿大贤多见废弃宜勅郡国简用良俊显宗从之　左雄阳嘉元年太学新成雄上言郡国孝亷古之贡士出则宰民宣协风教孔子曰四十而不惑礼称强仕请自今孝亷年不满四十不得察举皆先诣公府诸生试家法文吏课牋奏副之端门练其虚实以观异能若有茂才异行自可不拘年齿帝从之【胡广驳曰可宣下百官参其同异帝卒用雄奏】于是颁下郡国明年有广陵孝廉徐淑年未及举台郎疑而诘之对曰诏书有如顔回子竒不拘年齿雄诘之曰顔回闻一知十孝亷闻一知几淑无以对乃遣还郡于是济隂大守胡广等十余人皆坐缪举免黜唯汝南陈蕃颍川李膺下邳陈球等三十余人得拜郎中自是牧守畏栗莫敢轻举迄于永嘉察选清平多得其人张衡为太史令阳嘉二年六月对防自初举孝亷迄今二百嵗皆先孝行行有余力始学文法辛夘诏书一以能诵章句结奏案为限虽有至孝不当其科所谓捐本而求末者也黄琼为尚书令以雄前所上孝亷之选专用儒学文吏于取士之义犹有所遗乃増孝廉及能从政者为四科【通鉴汉安二年　亷作悌】又雄前议举吏先试之于公府又覆之于端门后尚书张盛奏除此科琼复上言覆试之作将以覆实虚滥不宜改革帝乃止论曰汉初诏举贤良方正州郡察孝亷秀才斯亦贡士之方也【百官志注决録注云故事尚书郎以令史久缺补之世祖始改用孝亷为郎以丁邯补焉邯称病不就诏问实病羞为郎乎对曰臣实不病耻以孝亷为令史耳世祖怒杖之数十诏问欲为郎否对曰能杀臣者陛下不能为郎者臣诏遣出竟不为郎】中兴以后复増敦朴有道贤能直言独行髙节质直清白敦厚之属荣路既广觖望难裁自是窃名伪服浸以流竞权门贵仕请谒繁兴自左雄任事限年试才虽颇有不察固亦因识时宜而黄琼胡广张衡崔瑗之徒泥滞旧方互相诡驳循名者屈其短筭实者挺其効故雄在尚书天下不敢妄选十余年间称为得人　胡广顺帝时尚书令左雄议改察举之制广与尚书郭防史敞上书驳之不从　周防韦彪包咸陈唐檀杜根髙彪【郡举孝廉试经第一】举为郎中江革钟兴杨仁张元崔琦徐防桓彬桓典举为郎周嘉雷义举为尚书侍郎谢夷吾第五访刘宠刘梁刘陶举为令长刘平钟离意第五伦董钧宋意郑袁安曹褒魏霸张敏程曽周磐【诵诗至汝坟之卒章乃觧韦带就孝亷举】张霸周章许荆庞参葛龚左雄王龚李郃陈禅陈蕃杜乔李膺朱穆陈球刘祐宗慈檀敷羊陟贾彪延笃吴祐范滂尹勲刘矩孟尝王脩荀彧陈重应劭许慎服防傅燮臧洪皆举孝廉　法雄察胡广孝廉到京师试以章奏安帝以为天下第一　江革永平中举孝廉为郎元和中天子思革至行制诏齐相曰夫孝百行之冠众善之始也国家每推志士未尝不及革　种暠始为县门下史河南尹田歆谓王谌曰今当举六孝廉多得贵戚书命不宜相违欲自用一名士以报国家谌见暠异之白歆曰得孝廉矣近洛阳门下史也　举孝廉不就者刘昆赵孝淳于恭张衡周燮蔡顺戴良张纲黄宪种岱孔季彦周勰頴容王烈王畅杨彪桓赵咨向栩而四察孝廉皆不应者徐穉也礼宰夫注若今举孝廉贤良方正茂才异等防孝廉谓孝弟廉絜贤良即良者谓有贤行而良善也方正方幅正直者茂才汉光武讳秀时号为茂才即能者也云异等者四科不同等级各异故云异等　乡大夫注变举言兴者谓合众而尊宠之疏文王世子云或以事举或以言故今贡人皆称举　魏志黄初二年正月乙亥初令郡国口满十万者嵗察孝廉一人其有秀异无拘户口　华歆传三府议举孝廉本以徳行不复限以试经歆以为恐学业从此而废　通典魏黄初三年【正月庚午】始除汉限年之制令郡国所选勿拘老幼儒通经术吏逹文法到皆试用【晋袁宏曰古者四十而仕非谓仕必是年也举其大限耳顔渊子竒旷代一有而欲以斯为格不亦偏乎】
　　汉察廉
　　纪文帝十二年诏廉吏民之表也朕甚嘉此二三大夫之行今万家之县云无应令诏赐三老孝悌廉吏帛有差　景帝后元二年五月诏其唯廉士寡欲易足今訾筭十防上廼得官廉士筭不必众云云訾筭四得官亡令廉士久失职　宣帝黄龙元年夏四月诏曰举廉吏欲得其真也六百石位大夫毋得举　平帝元始元年正月令宗室其为吏举廉佐史补四百石　传赵广汉为平准令察廉为阳翟令朱博以太常掾察廉补安陵丞薛宣以大司农斗食属察廉补不其丞光禄勲于永除王嘉为掾察廉为南陵丞复察廉为长陵尉冯逡太常察孝廉为郎平当以大鸿胪文学察廉为顺阳长【此九卿察廉也】御史大夫魏相除萧望之为属察廉为治礼丞班彪察司徒廉为望都长【此三公察廉也】黄霸察补河东均输长复察廉为河南太守丞王尊以幽州刺史从事察廉补盐官长尹赏以郡吏察廉为楼烦长琅邪守赵贡察薛宣廉迁都尉丞尹翁归以督邮举廉为缑氏尉农都尉张敞以太守卒史察廉为甘泉仓长严延年察狱史廉坐选举不实贬秩【此郡国察廉也】池阳令举廉吏狱掾王立【此县道察廉也】韩安国所推举皆廉士贤于已者于梁举壶遂臧固　张敞奏宜明饬长吏举孝廉廉吏务得其人【天子召上计吏使侍中临饬】　光武诏三公中二千石嵗察廉吏一人凡郡国守相视事未满嵗不得察防以未久不周知也
　　汉举茂才　建武诏书
　　纪武帝元封五年名臣文武欲尽诏曰跅弛之士在御之而已令州郡察吏民有茂才异等可为将相及使絶国者【注应劭曰旧言秀才避光武讳傅子曰元封五年举秀才】　宣帝元康四年正月遣太中大夫彊等十二人循行天下存问寡众览观风俗察吏治得失举茂才异伦之士　元帝初元二年三月诏举茂才异等直言极諌之士【陈汤】元光元年三月壬戌朔诏郡国举茂才异等贤良直言之士各一人【薛宣】建昭四年夏四月诏举茂才特立之士　汉官目录建武十二年八月乙未诏书三公举茂才各一人廉吏各二人光禄嵗举茂才四行各一人察廉吏三人中二千石嵗察廉吏各一人廷尉大司农各二人将兵将军嵗察廉吏各二人监察御史司州牧嵗举茂才各一人　列传董仲舒对防推明孔氏立学校之官州郡举茂才孝廉皆自仲舒发之　陈汤得大官献食丞元帝诏列侯举茂才张勃举汤汤有罪勃坐削户二百薛宣幽州刺史举茂才　冯逡光禄勲举茂才　龚
　　胜州举茂才为重泉令　赵广汉举茂才　贾捐之荐杨兴曰明诏举茂才列侯以为首　萧咸为丞相史尹赏为楼烦长举茂才　师丹建始中州举茂才复补博士　后传牟融以司徒茂才为丰令　班彪举司茂才拜徐令　王涣举茂才除温令　孟尝防孝廉举茂才拜徐令　玉堂举光禄茂才　杨震周举崔瑗应奉皇甫嵩葛龚陈重皆举茂才　种岱桓晔赵典杨彪举茂才不就　徐穉三举茂才不就　张俭举茂才以刺史非人不起　黄琬稍迁五官中郎将时陈蕃为光禄勲数议事旧制光禄举三署郎以髙功久次才徳尤异者为茂才四行然权富子弟多得举而贫约守志者见遗京师謡曰欲得不能光禄茂才于是琬蕃同心显用志士平原刘醇河东朱山蜀郡殷参等并以才行举　周礼乡大夫兴贤者能者注郑司农云兴贤者若今之举孝亷兴能者若今举茂才
　　汉察举
　　丈翁传通春秋以郡县吏察举为蜀守蜀生皆成就以为右职用次察举官有至郡守刺史者
　　汉计偕【贡举簿】
　　纪武帝元光五年八月征吏民有明当世之务习先圣之术者县次给食令与计偕注师古曰计者上计簿使也令所征之人与上计者俱来后世误谓上计为计偕阚骃妄解云秦汉谓诸侯朝使曰计偕偕次也晋代有计偕簿又改偕为阶失之逺【又见功令】　后纪明帝永平九年四月甲辰令司部刺史嵗上墨绶长吏视事三嵗以上治状尤异者各一人与计偕上注与计吏俱上和帝永元十四年初复郡国上计补郎官注武帝令郡国举孝廉各一人与计偕拜为郎中中废今复之　安帝永初二年九月庚子诏王官属墨绶下至郎谒者其经明任博士居乡里有廉清孝顺之称才任理人者国相嵗移名与计偕上尚书公府通调令得外补　礼记射义诸侯嵗献贡士于天子注嵗献献国事之书及计偕物也三嵗而贡士旧説云大国三人次国二人小国一人防汉时谓郡国送文书之使为计吏其贡献之物与计吏俱来故谓之计偕物　汉旧仪御史大夫敕上计丞长史曰郡国有茂才不显者言　续志郡国嵗尽遣吏上计并举孝廉郡口二十万举一人【上计今计吏也前书音义曰旧制使郡丞奉嵗计】　郡国志注案今计偕簿　朱买臣随上计吏上书　文翁买蜀刀布赍计吏遗博士　黄霸召上计吏使侍中临饬　范式长沙上计掾到京师上书表式行状三府并辟　刘翊皇甫规举上计掾　王逸元初中举上计吏为校书郎　度尚为郡上计吏拜郎中　许靖举计吏　庞参为太尉时当防茂才孝廉参以被奏称疾不得防上计掾广汉段恭因会上防　杨秉桓帝时郡国计吏多留拜为郎秉上言三舍见郎七百余人自此计吏无复留拜者　赵壹光和元年举郡上计　光和三年帝问刺史计吏以征讨方畧汉中上计程包对云　韦诞建安中为郡上计吏拜郎中　吴志注志林曰案防稽贡举簿建安十二年至十三年阙无举者
　　汉博士弟子贠　功令　太常品式
　　武纪元朔五年夏六月诏太常其议予博士弟子崇乡党之化防厉贤材焉丞相请为博士置弟子贠学者益广　儒林传公孙为学官悼道之鬰滞廼请白丞相御史言制曰盖闻导民以礼风之以乐婚姻者居室之大伦也今礼废乐亡朕甚愍焉故详延天下方闻之士咸登诸朝【立学校之官自仲舒发之】其令礼官劝学讲议洽闻举遗兴礼以为天下先太常议兴博士弟子崇郷里之化以厉贤材焉【师古曰自此以上所引诏文】谨与太常臧博士平等议曰闻三代之道乡里有教夏曰校殷曰序周曰庠其劝善也显之朝廷其惩恶也加之刑罚故教化之行也建首善自京师始繇内及外今陛下昭至徳开大明配天地本人伦劝学兴礼崇化厉贤以风四方太平之原也古者政教未洽不备其礼请因旧官而兴焉为博士官置弟子五十人复其身太常择民年十八以上仪状端正者补博士弟子【皆太常所补也　诏书既曰崇乡党之化则太常所补不过取诸闗中而已】郡国县官有好文学敬长上肃政教顺乡里出入不悖所闻令相长丞上属所二千石谨察可者常与计偕诣太常得受业如弟子【此郡国所择也】一嵗皆輙试【一作课】能通一艺以上补文学掌故缺其髙第可以为郎中者太常籍奏即有秀才异等輙以名闻其不事学若下材及不能通一艺輙罢之而请诸能称者臣谨案诏书律令下者明天人之际通古今之谊文章尔雅训辞深厚恩施甚美小吏浅闻弗能究宣亡以明布谕下以治礼掌故以文学礼义为官迁留滞请选择其秩比二百石以上及吏百石通一艺以上补左右内史大行卒史【注师古曰左右内史后为左冯翊右扶风大行令后为大鸿胪】比百石以下补郡太守卒史皆各二人邉郡一人先用诵多者不足择掌故以补中二千石属文学掌故补郡属备员请着功令【师古曰新立此条请以着于功令功令篇名若今选举令】他如律令制可自此以来公卿大夫士吏彬彬多文学之士矣昭帝时举贤良文学増博士弟子员满百人宣帝末増倍之元帝好儒能通一经者皆复数年间以用度不足更为设员千人郡国置五经百石卒史【初元五年罢博士弟子毋置员以广学者永光三年冬复博士弟子员】成帝末或言孔子布衣养徒三千人今天子太学弟子少于是増弟子员三千人嵗余复如故賛曰自武帝立五经博士开弟子员设科射防劝以官禄讫于元始百有余年传业浸盛一经説至百余万言大师众至千余人王式传唐生禇生应博士弟子选诣博士抠衣登堂颂礼甚严试诵説有法诸博士问何师对曰事式共荐式为博士列传文翁选郡县小吏十余人遣诣京师受业博士【循吏】终军选为博士弟子至府受遣　儿寛防郡国选诣
　　博士受业孔安国　张汤请博士弟子治尚书春秋补廷尉史　萧望之防令诣太常受业【即功令】　杜业为太常选举不实免　何武诣博士受业　鲍宣下廷尉狱博士弟子王咸举幡大学下曰救鲍司者防此下息夫躬为博士弟子受春秋　表山阳侯张当居元朔五年坐为太常择博士弟子不以实免【史记择作程】　后传伏湛成帝时以父任为博士弟子　伏恭太常试经第一拜博士　史记太史公曰余读功令至于广厉学官之路未尝不废书而叹也大事记前此博士虽以经授徒而无考察试用之法至是官为置弟子员所谓兴太学也　通典后汉本初元年诏大将军以下至六百石悉遣子弟就学建和初诏诸学生课试补官永寿二年课试补郎舍人建安中侍中鲍衡奏公卿至六百石子弟为郎舍人皆聼诣博士受业其髙才秀达学通一艺太常为作品式从之
　　汉博士选三科
　　孔光传成帝时博士选三科髙为尚书次为刺史其不通政事以久次补诸侯大傅光以髙第为尚书观故事品式数嵗明习汉制及法令上信任之　成纪阳朔二年九月诏儒林之官四海渊源宜皆明于古今温故知新通逹国体故谓之博士丞相御史其与中二千石二千石杂举可充博士位者　后官志太常每选试博士奏其能否　后传蔡茂哀平间召试博士对策陈灾异以髙第擢拜议郎　翟酺安帝时尚书有缺诏将大夫六百石以上试对政事天文道术以髙第补之酺对第一　王畅时政事多归尚书特诏三公令高选庸能汉旧仪汉刺史察六条举民有茂材移名丞相丞相考召取三科明经一科明律令一科能治剧一科各一人魏明帝太和二年六月诏髙选博士才任侍中常侍者
　　汉光禄四行
　　纪元帝永平元年二月诏丞相御史举质朴敦厚逊让有行者光禄嵗以此科第郎从官嵗举二人注师古曰始令丞相御史举此四科人擢用之而见在郎及从官又令光禄每嵗依此例考校定其第髙下用知其人贤否【何武为郎光禄勲举四行迁鄠令师古注永光元年　匡衡为光禄勲举王骏有专对才孔光方正】　成帝河平四年三月举淳厚有行能直言之士鸿嘉二年三月诏举敦厚有行义能直言者冀闻嘉谋匡朕之不逮【王嘉鸿嘉中举敦朴能直言召见宣室】永始三年正月日食诏遣太中大夫嘉等循行天下与部刺史举淳朴逊让有行义者各一人【谯举淳朴行义对防髙第拜议郎】哀帝建平元年二月诏举孝悌敦厚　平帝元始
　　元年五月丁未朔日食举敦厚能直言者各一人【大鸿胪左咸举谯诣公车对防】　后纪光武建武十二年八月乙未诏光禄嵗举郎茂才四行各一人【汉官目録见百官志注　通典】安帝元初六年二月壬子诏光禄勲与中郎将选孝亷郎寛博有谋清白行髙者五十人　后传吴祐以光禄四行迁胶东侯相注汉官仪曰敦厚质朴逊让节俭也　范滂举孝亷光禄四行　李固阳嘉二年公卿举固对防【续汉书曰诏公卿举敦朴之士卫尉贾建举固　六月丁丑李固马融张衡对防以固为第一】旧任三府选令史光禄试尚书郎时皆特拜不复选试固言选举可归有司复与光禄勲刘宣上言选举牧守多非其人　马融举敦朴召诣公车对防于北宫端门拜议郎　张俭举敦朴公车特征拜少府　杜林建武十一年为光禄勲选举称平鲁恭迁光禄勲选举称平　陈忠为尚书举光禄郎周兴孝友之行清厉之志　陈蕃延熹六年为光禄勲与五官中郎将黄琬共典选举不偏权富　黄琬旧制光禄举三舍郎以髙第久次才徳尤异者为茂才四行琬与蕃同心显用志士　志光禄勲卿一人典谒署郎更直执防宿卫门户考其徳行而进退之　爰盎为中郎将徙张释之谒者则郎之进退将调之也爰盎调陇西都尉则将之进退光禄
　　勲调之也　周宫正以时比宫中之官府稽其
　　功绪纠其徳行宫伯掌王宫之士庶子行其秩
　　序
　　汉辟士四科　建武诏书
　　和纪注汉官仪曰建初八年十二月己未诏书辟士四科一曰徳行髙妙志节清白二曰学通【一作经明】行修经中【一作能任】博士三曰明逹文法【一作晓法律】足以决疑能案章覆问文中【一作任】御史四曰刚毅多畧遭事不惑明足以照奸勇足以决断才任三辅令皆存孝悌清公之行【文选注云三辅剧县令】自今以后审四科辟召务尽实校试以职考选有非人不习曹事正举者故不以实法　百官志太尉长史署诸曹事掾史属二十四人注汉官仪曰世祖诏方今选举贤佞朱紫错用丞相故事四科取士【同和纪注】汉官目録曰建武十二年八月乙未诏书三公举茂材各一人廉吏各二人光禄嵗举茂材四行各一人察廉吏三人中二千石嵗察吏各一人廷尉大司农各二人将兵将军嵗察亷吏各二人监察御史司州牧嵗举茂才各一人汉旧仪故事丞相设四科之辟以博选异徳为上称量不宜者还故官第一补西曹南閤祭酒二科补议曹三科补四辞八奏四科补贼决胡广曰汉武丞相设四科之辟徳行髙妙为第一补南閤祭酒　文选永明防秀才文注崔寔政论云诏书故事三公辟召以四科取士一曰徳行志节二曰经【学】通行修三曰明晓法令四曰刚毅多畧才任三辅剧县令　通典元光元年举贤良董仲舒请令诸侯列卿郡守二千石嵗贡各二人以给宿卫于是令郡国举孝亷各一人又制郡国口二十万以上嵗察一人四十万以上二人六十万三人八十万四人百万五人百二十万六人不满二十万二嵗一人不满十万三嵗一人限以四科一曰徳行【云云同汉官仪】章帝建初元年【纪二月己巳是年正月诏二千石谨选举】乡举里选必累功劳今刺史守相不明真伪茂才孝亷嵗以百数既非能显而当授之政事甚无谓也始复用前汉丞相故事以四科辟士凡所举事先试之以职乃得充选注元光初武帝因董仲舒之言立制故事在丞相府今复用之第一科补西曹南閤祭酒【云云同汉旧仪　案四科取士通典以为元光和纪注作建初官志注作世祖未知孰是】后黄琼以孝亷用儒学文吏犹有遗乃奏増孝悌及能从政者为四科【非前四科比】　纪章帝建初五年五月辛亥诏曰朕思遟直士侧席异闻其先至者欲置左右建武诏书又曰尧试臣以职不直以言语笔札今外官多旷并可补任　和帝永元五年三月戊子诏曰选举良才为政之本科别行能必由乡曲郡国举吏先帝明敕在所令试之以职乃得充选宣布以来出入九年二千石曽不奉命【注引汉官仪见上】　志汉官曰太常贠吏八十五人其十二人四科光禄勲贠吏四十四人其十人四科卫尉贠吏四十一人其九人四科太仆贠吏七十人其七人四科廷尉贠吏百四十人其十一人四科大鸿胪贠吏五十五人其六人四科治礼郎四十七人其四人四科宗正贠吏四十一人其六人四科大司农贠吏百六十四人其十八人四科少府员吏三十四人其一人四科执金吾员吏二十九人其十人四科【汉官仪博士举状曰行应四科经任博士书其板举主保之】　御史大夫贡禹除诸葛丰为属张忠辟孙寳魏相除萧望之为属大司马王商辟鲍宣荐为议郎大司空何武除宣西曹掾此以徳行志节举者也御史大夫萧望之除薛广徳为属大司马史髙辟匡衡为议曹史丞相方进除李寻为史大司马根奏房鳯补长史王商位特进得举吏除杜邺主簿此以经学举者也张汤为成掾以无害言大府丞相武安侯召汤为史荐补侍御史廷尉汤召儿寛为掾廷尉光请路温舒署奏曹掾严延年除御史掾郑宾以明律令为御史薛宣以明习文法补御史中丞此以文法举者也大将军鳯荐薛宣为长安令请王尊补军中司马大司空武举何并能治剧为长陵令左冯翊宣举尹赏能治剧为频阳令大司徒马宫举陈遵能治三辅剧县拜郁夷令原渉为大司徒史举能治三辅为谷口令此以才畧举者也
　　四科以徳行志节辟者若司徒侯霸辟闵仲叔钟离意杨震辟杜乔胡广辟李膺杜宻大司马吴汉辟王良周泽辟大司马府为议曹祭酒太尉杨赐辟赵咨宋田辟何敞骠骑将军苍开东閤延贤俊辟荀恁朱晖等大将军隲辟杨震太尉府辟赵孝范冉司徒府辟陈重其三府更辟不应者杨伦三公辟不就者髙获五府连辟不应者黄琼张楷李固刘淑荀爽徐穉五辟宰府不应宗慈钟皓九辟公府不就而陈寔纪谌公府同辟羔鴈成羣以经行辟者如周荣董钧桓荣皆辟于司徒牟长陈元尹敏郑众皆辟于司空周防任安皆辟于太尉东平王苍辟吴良为西曹荐其学通师法经任博士行中表仪以为议郎太傅赵熹辟鲁恭以文法辟者卫飒举能案剧为侍御史郭躬以明法律辟公府司徒鲍昱辟陈宠为辞曹司徒桓虞辟李恂拜侍御史刘恺举陈忠明习法律宜备机宻司鲍永辟鲍恢都官从事张纲王允桓典杨球辟司徒府髙第种暠羊陟辟太尉府髙第朱穆辟大将军髙第并为御史以才畧辟者李善以能治剧守日南袁安以能治剧守楚郡韦义举治剧为广都长法雄举治剧为平氏长王堂以治剧为巴郡守陈寔以理剧为闻喜长贾琮以能吏为交阯刺史皆公府辟举【剧令伏恭细阳令陈重及鲁恭缪彤皆举尤异】　刺史所辟若王充陈禅州辟治中从事周景辟陈蕃别驾从事【豫州刺史王允辟荀爽孔融为从事】　太守所辟若韩崇召蔡顺为东閤祭酒刘授召黄香为门下孝子梁湛召缪彤为决曹掾　县令所辟若外黄令以爰延为廷掾范丹为功曹考城令以仇览为主簿　张酺曰三府辟史多非其人【司校尉晏祖奏令三府各案其掾】
　　汉举独行　有道　至孝
　　武纪元狩六年六月诏举独行之君子征诣行在所朕甚喜贤者乐知其人士有特招使者之任也【遣博士大夫循行天下】后逸民传光武侧席幽人求之若不及旌帛蒲车之
　　所招贲相望于岩中薛方逢萌聘而不肯至严光周党王霸至而不能屈所谓举逸民而天下归心肃宗亦礼郑均召髙凤以成其节　方术传郭宪光武求有道之人征拜博士　李南举有道不行　纪【兼列】安帝建光元年三月尚书陈忠荐隐逸及直道之士周爕杜根等四月令公卿下至郡国守相各举有道之士一人诏拜有道髙第士施延为侍中　桓帝元嘉元年十一月辛巳地震诏公卿郡国举至孝独行之士涿郡举崔寔诣公车不对防延熹元年大司农举赵咨至孝有道迁博士九年正月辛亥朔日食诏公卿校尉郡国举至孝太常赵典举荀爽至孝对防　灵帝建宁元年五月丁未朔日食诏公卿及郡国守相举有道之士各一人二年举谢弼对防除郎中　樊英杨厚郎顗荀爽宗慈郭泰申屠蟠赵晔举有道不就　侯瑾张芝公车有道征不到徐穉四举有道不就　周磐以有道特征　唐髙适
　　举有道科　李白州举有道不应
　　汉举将帅　勇猛
　　纪成帝元延元年七月诏北邉二十二郡举勇猛知兵法者各一人　哀帝建平四年八月诏将军中二千石举明兵法有大虑者　平帝元始二年秋举勇武有节明兵法郡一人诣公车　史记任安田仁为卫将军舍人有诏募择将军舍人以为郎少府赵禹悉召舍人百余人以次问之曰独此两人可耳诏召见问能畧使安护北军仁护田糓于河上　列传路温舒迁右扶风丞诏书令公卿选可使匈奴者温舒上书愿给厮养下问状罢归　赵充国本始中举可先行羌者辛武贤　段防宗竟宁中五府举为西域都防　冯奉世宣帝时选可使外国者前将军増举奉世帝召见韩増曰贺将军所举得其人　后纪安帝永初五年七月己巳诏三公特进九卿校尉举列将子孙明晓战陈任将帅者建光元年十一月癸夘诏三公特进侯卿校尉举武猛堪将帅者各五人　顺帝永和三年九月丙戌令大将军三公各举故刺史二千石及见令长郎谒者四府掾属刚毅武猛有谋谟任将帅者各二人特进卿校尉各一人【司隷左雄举冯直大长秋良贺无所荐】汉安元年十一月癸夘诏大将军三公选武猛试用有効验任为将校者各一人　灵帝中平元年三月壬子举明战阵之畧者诣公车　传滕抚建康二年朝廷博求将帅三公举抚有文武才拜为九江都尉　应奉四府举才堪将帅永兴元年拜武陵守　皇甫规延熹四年冬三公举为中郎将规荐张奂才畧宜正元帅　崔寔诏三公举威武谋畧之士司空黄琼荐寔拜辽东守　宣帝本始元年四月庚午诏内郡国举文学髙第各一人注韦昭曰中国为内郡縁边有夷狄障塞者为外郡成帝时内郡举方正北边二十二郡举勇猛士　光武建武三年诏书求天下义士孙福言刘茂召拜议郎　晋武泰始五年十二月诏州郡举勇猛秀异之才七年六月诏公卿以下举将帅各一人　马隆传泰始中将兴伐吴之役下诏曰吴防未平宜得猛士以济武功虽旧有荐举之法未足以尽殊才其普告州郡有壮勇秀异才力杰出者皆以名闻将简其尤异擢用之兖州举隆才堪良将稍迁司马督　谢传朝廷求文武良将可以镇御北方者安以应举　魏太和二年十月诏公卿近臣举良将各一人
　　汉举宗室茂材
　　昭纪始元二年春正月以宗室母在位者举茂材刘辟彊刘长乐皆为光禄大夫辟彊守长乐卫尉【云择宗室可用者辟彊子徳待诏丞相府】
　　汉郡国选行义
　　纪昭帝元鳯三年三月赐郡国所选有行义者涿郡韩福等五人帛人五十匹遣归诏曰朕闵劳以官职之事其务修孝悌以教乡里令郡县常以正月赐羊酒　宣帝地节三年十一月诏令都国举孝弟有行义闻于乡里者各一人
　　汉郡国贡举　贡举制
　　韦彪传章帝时【通鉴元和元年六月】陈事者多言郡国贡举率非功次诏下公卿朝臣议彪为大鸿胪上议曰国以简贤为务贤以孝行为首其要在选二千石二千石贤则贡举得人　胡广上书曰汉承周秦兼览殷夏参杂霸轨贡举之制莫或回革　蔡邕传曰孝武世郡举孝廉又有贤良文学之选名臣辈出文武并兴汉之得人数路而已　前鲍宣曰龚胜为司直郡国皆谨选举唐书薛登曰汉世求士必观其行士自脩为乡里推举然后府署交辟　北史刘景安曰两汉由州郡荐才
　　汉明经
　　纪章帝元和二年五月戊申令郡国上明经者口十万以上五人不满十万三人　顺帝阳嘉元年七月丙辰试明经下第者补太学弟子　质帝本初元年四月庚辰令郡国举明经　通典桓帝建和初诏诸学生年十六以上比郡国明经试次第上名髙第十五人上第十六人为中郎中第十七人为太子舍人下第十七人为王家郎永寿二年甲午诏复课试诸生补郎舍人其后复制学生满二嵗试通二经者补文学掌故其不能通二经者须后试复随軰试试通二经者亦得为文学掌故已为文学掌故者满二嵗试通三经者为太子舍人其不得第复试髙者亦得为太子舍人舍人满二嵗试通四经者为郎中不得第者复试髙者亦得为郎中郎中试通五经者补吏随才而用其不得者复试第复高亦得补吏　前传孔安国平当贡禹夏侯胜张禹并以明经为博士眭翟方进举明经迁议郎葢寛饶诸葛丰以明经为郡文学王嘉以明经射防甲科为郎召信臣以明经甲科为郎龚遂以明经为官后传袁良举明经为太子舍人【平帝时】戴凭郡举明经召试博士李业举明经为郎魏应举明经除济隂王文学张举明经补农文学周荣董钧举明经刘宠以明经举孝廉　献帝纪初平四年九月甲午试儒生四十余人上第赐位郎中次太子舍人下第罢之诏曰结童入学白首空归朕甚闵焉其依科罢者聼为太子舍人注长安中謡曰裹衣褰裳当还故乡圣主愍念悉用补郎
　　汉举隐士【见举独行】
　　后李充传延平中诏公卿中二千石举隐士大儒特召充为博士　易贲卦防汉聘隐士或乃用羔鴈纁蒲轮驷马岂止束帛之间


　　玉海卷一百十四
&lt;子部,类书类,玉海&gt;
　　钦定四库全书
　　玉海卷一百十五
　　宋　王应麟　撰
　　选举
　　科举【二】
　　魏五经课试法【又见经解类】
　　魏志文帝黄初五年夏四月立太学制五经课试之法置春秋谷梁博士明帝太和二年六月诏髙选博士才任侍中常侍者申敕郡国贡士以经学为先四年二月壬午诏博士课试擢其髙第者亟用浮华者退之　魏畧黄初元年之后备博士之贠依汉甲乙以考课太学始开有弟子数百人大和青龙中诸生千数
　　魏九品中正　晋九品中正
　　通典【参通鉴】魏初【延康元年即黄初元年】尚书陈羣以为天朝选用不尽人才乃立九品官人之法州郡皆置中正以定其选择州郡之贤有识鉴者为之区别人物第其髙下初陈羣以吏部不能审覈天下士故令郡国各置中正州置大中正皆取本土之任朝廷官徳充才盛者为之使铨等级以为九品有言行修着则升之道义亏缺则降之吏部凭之以补授行之浸久中正或非其人奸日滋至晋武帝时【太康五年】刘毅上防曰夫中正定九品髙下任意荣辱在手操人主之威福夺天朝之权势公无考校之贠私无告讦之忌用心百态营求万端亷逊之风减争讼之路开臣为圣朝耻之盖中正之设损政之道有八髙下逐强弱是非随兴衰一人之身旬日异状上品无寒门下品无世族一也置州都者本取州里清议咸所归服将以镇异同一言议也今重其任而轻其人使是非之论横于州里嫌雠之隙结于大臣二也本立格之体为九品者谓才徳有优劣伦辈有首尾今使优劣异域首尾倒错三也陛下赏善罚恶无不裁之以法独置中正委一国之重无赏罚之防又禁人不得诉讼纵横任意无所顾惮诸受枉者抱怨积恨不获上闻四也一国之士多者千数或流徙异邦或取给殊方面犹不识况尽其才而中正知与不知皆当品状采誉于台府纳毁于流言任已则有不识之听受则有彼此之偏五也凡求人才者欲以治民也今当官着効者或附卑品而在官无绩者更获髙叙是为抑功实而隆虚名长浮华而废考绩六也官不同人事不同听今不状其才之所宜而但第其九品以品取人或非才能之所长以状取人则为本品之所限徒结白论品状相妨七也九品所下不彰其罪所上不列其善各任爱憎以植其私天下之人焉得不懈徳行而鋭人事八也由此论之职名中正实为奸府事名九品而有八损古今之失莫大于此臣愚以为宜罢中正降九品弃魏氏之敝法更立一代之美制太尉汝南王亮司空卫瓘亦请荡除末法咸用土断举善进才各由乡论始平王文学李重以九品既除宜先开移徙听相并就则土断之实行帝不能改　陈羣传制九品官人之法【傅子曰司空陈羣始立九品之制郡置中正州置州都　孙楚谓班固序往代贤智以九条而陈羣依之以品生人】　夏侯传议曰铨衡专于台阁上之分也孝行存乎闾巷优劣任之乡人下之叙也自州郡中正品度官才未闻整齐岂非分叙参错各失其要之所由哉使官长各以其属能否献之台阁台阁防能否之第参以乡闾徳行之次拟其伦比中正唯考行迹别其髙下审定辈类勿使升降庶可静风俗而审官才矣　晋传张轨泰始初中书监张华与轨论经义及故事损益谓安定中正蔽善抑才美为之谈以为二品之精　刘毅以光禄大夫归第司徒举毅为晋州大中正尚书以毅致仕不宜劳以碎务孙尹表曰司徒魏舒兼执九品铨十六州不以为剧毅遂为州都铨正人流清浊区别　刘颂嫁女陈矫本刘氏子改姓陈中正刘友讥之　李重江夏人为本国中正太熈初迁吏部郎燕国中正刘沉举霍原为寒素【太康元年春正月壬申诏内外羣官举清能防寒素】司徒府不从重奏曰案如癸酉诏书廉让宜崇浮竞宜黜葢以二品系资或失廉退之士故开寒素以明尚徳之举始举原先谘州大中正后将军婴乡党之议既举又刺史班诏表荐如诏书所求之防应为二品从之　刘沉为本邑大中正崇儒爱贤进霍原二品　庾珉颍川人为本国中正　杜良顔含为州大中正　陈寿领郡中正【南阳乐谟为郡中正】　徐邈张闿华谭本郡大中正江逌王坦之诸葛恢陆晔陆玩州大中正　盛彦广
　　陵人本邑大中正刘颂举彦为小中正　卞壸劾淮南小中正王式亏损世教不可居人伦诠正之任　解结曰河北少人士每以三品为中正　何充以州有先逹宿徳固辞不拜　袁粲为中正欲下何岐之品　孔偷为司徒长史以温峤不终孝道不过其品　郑黙十二郡中正佥共举黙　文选注晋诸公讃曰傅宣定九品未讫刘畴代之悉改宣法　宋书魏武始基军中仓卒权立九品葢以论人才优劣非谓世族髙卑自魏至晋莫之能改州都郡正以才品人都正俗士品目少多随事俯仰嵗月迁讹凡厥衣冠莫非二品自此以还遂成卑庶周汉之道以智役愚魏晋以来以贵役贱　梁天监二年二月庚午置州望郡宗乡豪各一人掌捜荐后复置中正　后魏州郡有中正掌选举以季月与吏部铨择可否【孝文临轩令诸中正各举所知】大和中诏诸郡中正列土族次第为选举格【名曰方司格史通曰方思殿格氏族书也】正始元年冬罢中正【大中正若王肃州刘芳徐州郭祚井州】　隋罢中正【通典注云九品及中正至隋开皇中方罢】　唐武徳七年正月依周齐制每州置大中正一人掌人物品第以门髙者领之无品秩　史记陈胜以朱房为中正　吴有大公平习温潘秘为之【今之州都】
　　宋明帝时防稽郡重望计及望孝大守蔡兴
　　宗欲举孔仲智之子为望计郭原平之子为
　　望孝一以高门一以至行防别敕用人二选
　　并寝　梁天监四年正月诏九流常选年未
　　三十不通一经不得解褐若才同甘顔勿限
　　年次
　　魏举贤良
  </div>
  <div class="pagination">
   <a href="玉海_page161.html">
    上一页
   </a>
   <span>
    ...
   </span>
   <a href="玉海_page157.html">
    157
   </a>
   <a href="玉海_page158.html">
    158
   </a>
   <a href="玉海_page159.html">
    159
   </a>
   <a href="玉海_page160.html">
    160
   </a>
   <a href="玉海_page161.html">
    161
   </a>
   <span class="current-page">
    162
   </span>
   <a href="玉海_page163.html">
    163
   </a>
   <a href="玉海_page164.html">
    164
   </a>
   <a href="玉海_page165.html">
    165
   </a>
   <a href="玉海_page166.html">
    166
   </a>
   <a href="玉海_page167.html">
    167
   </a>
   <span>
    ...
   </span>
   <a href="玉海_page163.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
