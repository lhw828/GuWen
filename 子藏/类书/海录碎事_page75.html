<!DOCTYPE html>
<html>
<head>
    <meta charset="UTF-8">
    <title>海录碎事 - 第 75 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 75 页/共 252 页</h1>
    <div class="content">　　谁家防女敲筯歌何处丁妻灯织【李徳裕诗】
　　共夕香
　　同琼佩之晨照共金炉之夕香【江淹别赋】
　　娣姒门
　　娣妇
　　长妇谓稚妇为娣妇娣妇谓长妇为姒妇【尔雅】
　　先后
　　长陵女子以乳死见神于先后宛若注产乳而死也先苏见反后胡构反古谓之娣姒今闗中俗呼为先后吴楚俗呼为妯娌【西汉】
　　钟郝礼法
　　晋王浑妻钟氏字琰弟湛妻郝氏皆有徳行琰虽门髙与郝氏相亲重郝不以贱下琰琰不以贵陵郝时人称钟夫人之礼郝夫人之法
　　嫂叔门
　　食糠覈
　　陈平为人长大美色人或谓平贫何食而肥其嫂疾平之不亲家生产曰亦食糠覈耳
　　不冠不入
　　马援敬事寡嫂不冠不入庐【任彦升弹文】
　　叔郎
　　叔郎小郎也【见上】
　　为别
　　世说阮籍嫂尝还家籍见之为别或讥之籍曰礼岂为我设耶
　　丘嫂
　　髙祖过其丘嫂食注大嫂也【史记作巨】
　　觧围
　　晋王凝之妻谢道韫献之与客谈议词理将屈道韫遣婢白献之曰欲与小郎觧围
　　姻戚门
　　亲家公
　　北史李浑传隋文帝曰吾宗社几倾赖亲家公而获全
　　戚开
　　宋太子妃哀册飞芳戚闬
　　四姻九戚
　　四姻九戚方走贽来贺不幸以其月卒夫人魏氏墓铭韩公遗文
　　莩末
　　敢因莩末有志庠均王僧孺为萧利监求入学启
　　葭莩亲
　　今群臣非有葭莩之亲注葭芦也莩者其筩中白皮至薄者也葭莩喻附着之意
　　连昏【见婚娶门】
　　天姻
　　卫霍天姻金张世族【陆防苔赋】
　　奉嫔高族
　　伊女子之有行爰奉嫔于高族【寡妇赋】
　　情话
　　悦亲戚之情话【陶渊明赋】
　　潘杨之睦
　　潘杨之睦有自来矣【潘安仁诔】
　　甥舅门【外家附】
　　似舅
　　桓曰何无忌刘牢之外甥酷似其舅今举大事何谓无成【晋本传】
　　驱使草木【见賔客门】
　　当归阿士【见敏慧门】
　　家舅
　　习凿齿二舅相继为襄阳都督习与弟书云每定省家舅
　　无对日下
　　陆杲字明霞好学舅张融有高名杲风韵举止颇类时称曰无对日下惟舅与甥
　　外家恶
　　吕氏以外家恶而几危宗社【西汉】
　　母家恶
　　大臣欲立淮南王以为少母家又恶【上】
　　时似
　　桓豹奴是王丹阳外甥形似其舅桓甚讳之宣武云不恒相似时似耳恒似是形时似是神桓逾不悦【世説】
　　牙后慧
　　殷浩云康伯未得我牙后慧康伯浩甥也甚爱之【上】
　　妇人门【贤美恶妬寡附】
　　十二姝
　　九烛台前十二姝主人留醉任欢娱【白乐天诗】
　　半面妆
　　梁元帝徐妃无宠每知帝至必为半面妆以俟以帝眇一目帝见大怒而出
　　兰秘
　　柔中渊映芳猷兰秘【顔延年诗】
　　雅歩
　　雅歩擢纎腰巧笑发皓齿【陆士龙诗】
　　仳倠
　　上芳止防脂二反下许维反淮南子嫫母仳倠说文云仳倠丑面也
　　绮态
　　绮态随顔变沈姿无定源【罗敷艶歌行】
　　防娟子
　　肆呈窈窕客路曜防娟子皆美好貌【谢灵运诗】
　　娥娥
　　盈盈楼上女皎皎当戸牖娥娥红粉装纎纎出素手【选古诗】
　　空牀
　　荡子行不归空牀独难守【上】
　　双题
　　防芳起两袖轻汗染双题额也言美人用力而然【谢惠连诗】
　　约素
　　肩若削成腰如约素【洛神赋】
　　秀色可餐
　　陆机艶歌行云鲜肤一何润秀色若可餐
　　蘅薄
　　践椒涂之郁烈歩蘅薄而流芳【并上】
　　防歩
　　凌波防歩罗袜生尘注言轻歩于水波之上如尘生也【上】
　　姱容脩态
　　姱容修态防洞房【宋玉】
　　靡顔腻理
　　靡顔腻理靡好也腻滑也【上】
　　秋草萎
　　过时而不采将随秋草萎【选古诗】
　　未亡人
　　未亡人寡妇自称也【出左传】
　　楚娃
　　服防通俗云南楚以美色为娃
　　挂玉钗
</div>
    <div class="pagination">
<a href="海录碎事_page74.html">上一页</a><span>...</span><a href="海录碎事_page70.html">70</a><a href="海录碎事_page71.html">71</a><a href="海录碎事_page72.html">72</a><a href="海录碎事_page73.html">73</a><a href="海录碎事_page74.html">74</a><span class="current-page">75</span><a href="海录碎事_page76.html">76</a><a href="海录碎事_page77.html">77</a><a href="海录碎事_page78.html">78</a><a href="海录碎事_page79.html">79</a><a href="海录碎事_page80.html">80</a><span>...</span><a href="海录碎事_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
