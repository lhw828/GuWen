<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 9 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 9 页/共 1019 页</h1>
    <div class="content">　　天瞩【江淹为萧重让州表臣以功狭赏峻世诰所讟才弱宠隆道经所讳故写魂誓胆庶留丨丨圗骄虑满防守私吝　王融三月三日曲水诗序去肃表乎时训行庆动于丨丨】
　　天笑【神异经东荒山中有大石室东王公居焉恒与一玉女投壶每投千二百矫矫出而脱悮不接者丨为之丨　李商隠祭伏波庙文何烦玉女之投壶方闻丨丨不待樵人之取箭已见风廻　曹组艮岳赋恍圣情而异禀丨丨以増光　杜甫能画诗每丨一丨复似物皆春】
　　天声【汉书雄传甘泉赋登长平兮雷鼔磕丨丨起兮勇士厉　后汉书窦宪传上以摅髙文之宿愤光祖宗之元灵下以安固后嗣恢拓境宇振大汉之丨丨宋史乐志纪鸿名千载播丨丨　蒲绍简登瀛洲赋坤珍萃乎华壤渊霆隠乎丨丨　韩休奉和圣制送张说廵边诗定功彰武事陈颂纪丨丨　又崔日用奉和圣制送张说廵邉诗暂劳期永逸赫矣振丨丨　储光羲哥舒大夫颂徳诗賔从俨冠盖封山纪丨丨　又华清宫诗丨丨殷宇宙真气到林薮】
　　天音【云笈七签窃神章而踊跃餐丨丨而生】
　　天籁【荘子南郭子綦隠几而坐仰天而嘘嗒焉似防其耦顔成子游立侍乎前曰何居乎形固可使如槁木而心固可使如死灰乎今之隠几者非昔之隠几者也子綦曰偃不亦善乎而问之也今者吾防我女知之乎女闻人籁而未闻地籁女闻地籁而未闻丨丨夫赵冬曦陪燕公游防湖上寺诗琴将丨丨合酒共鸟声催　杜甫寄张十二山人彪诗鼔角凌丨丨闗山倚月轮　储光羲昭圣观诗新松引丨丨小柏绕山樊　刘禹锡元日乐天见过诗震方丨丨动寅位帝车回　又唐侍御寄逰道林岳麓二寺诗见徴继作诗语余百响入丨丨众竒引步防翩翻　吕温终南精舍月中闻磬声诗丨丨疑难辨霜钟谁可分　温庭筠秋日诗丨丨思林岭车尘倦都邑　皮日休晓次神景宫诗丨丨如击琴泉声似摐铎　神颖和王季文逰九华山诗玉树鬰玲珑丨丨韵萧寥】
　　天语【诗帝谓文王笺丨丨文王曰女无如是跋扈者妄出兵也无如是贪羡者侵人土地也疏尔我对谈之辞故知是丨之告丨若为天意谓然则文不类也元史礼乐志及登寳位申命鼎司谓虽陈堂上之登歌而尚阙庭前之佾舞方严禋祀当备声容属丨丨之一宣廼春官之毕防　李白明堂赋聼丨丨之察察拟帝居之将将　王十朋民事堂赋诵丨丨之丁寜兮衔圣恩而不敢忘　沈佺期红楼院应制诗经声夜息闻丨丨鑪气晨飘接御香　岑参送裴侍御赴歳入京诗立处闻丨丨朝回惹御香　储光羲题辨觉精舍诗竹风乱丨丨溪响成龙吟　元稹寄浙西李大夫诗浴殿晓闻丨丨后步廊骑马笑相随　刘禹锡送源中丞充新罗册立使诗面带霜威辞凤阙口传丨丨到鸡林　欧阳修拜勅诗丁寜丨丨深旷荡皇恩阔　陆防韩太傅生日诗珥貂中使传丨丨一片惊尘飞辇路】
　　天训【旧唐书经籍志丨丨四卷髙宗皇帝撰】
　　天言【常建张天师草堂诗时节开玉书窅映飞丨丨】
　　天歌【齐书乐志丨丨折飨云舞罄仪　沈佺期奉和圣制游慈恩寺诗丨丨应春籥非是为春风】天词【薛稷慈恩寺九日应制诗日宇开初景丨丨掩大风】
　　天性【易遯卦象曰天下有山遯疏山者隂类进在天下即是山势欲上逼于天丨丨髙逺不受于逼是遯避之象故曰天下有山遯　书西伯戡黎不虞丨丨不迪率典　诗艺之荏菽笺就口食之时则有种植之志则丨丨也　孟子形色丨丨也唯圣人然后可以践形史记秦始皇纪始皇为人丨丨刚戾自用起诸侯并天下意得欲从　又陆贾传髙祖使陆贾赐尉他印为南越王陆生至尉他魋结箕倨见陆生陆生因进说他曰足下中国人亲戚昆弟坟墓在真定今足下反丨丨弃冠带欲以区区之越与天子抗衡为敌国祸且及身矣　又李广传广为人长猨臂其善射亦丨丨也　又匈奴传其俗寛则随畜因射猎禽兽为生业急则人习战攻以侵伐其丨丨也　汉书宣帝纪诏曰父子之亲夫妇之道丨丨也虽有患祸犹蒙死而存之诚爱结于心仁厚之至也岂能违之哉　又陈汤夷狄畏服大种其丨丨也　又赵广汉传广汉为人彊力丨丨精扵吏职见吏民或夜不寝至旦　又翼奉传臣闻未央建章甘泉宫才人各以百数皆不得丨丨　后汉书刘陶传将军张温丨丨精勇而主者旦夕廹促军无后继假令失利其败不救　晋书傅传元丨丨峻急不能有所容每有奏劾或值日暮捧白简整簪带竦踊不寐坐而待旦于是贵防慑伏台阁生风　荘子梓庆削木为鐻鐻成见者惊犹鬼神鲁侯见而问焉曰子何术以为焉对曰臣工人何术之有虽然有一焉臣将为鐻未甞敢以耗气也必齐以静心齐三日而不敢懐庆赏爵禄齐五日不敢懐非誉巧拙齐七日辄然忘吾有四枝形体也当是时也无公朝其巧専而外骨消然后入山林观丨丨形躯至矣然后成见鐻然后加手焉不然则已则以天合天器之所以疑神者其是与　淮南子率性而行谓之道得其丨丨谓之徳　申鉴或曰三皇民至敦也其治至清也丨丨乎曰皇民敦秦民时也山民朴市民玩处也桀纣不易民而乱汤武不易民而治政也　顔氏家训吉甫贤父兄也伯竒孝子也贤父御孝子合得终扵丨丨而后妻间之伯竒遂放　嵇康与山巨源絶交书夫人之相知贵识其丨丨因而济之　薛道衡老氏碑千年灵蔡着丨丨以効徴三足神乌感阳精而表质　郑谷自遣诗谁知野性真丨丨不扣权门扣道门】
　　天情【宋书鲍照河清颂序显不失心幽无怨气精炤日月事洞丨丨　齐书王文殊传婚义灭于丨丨官序空扵素抱　魏书崔光传不窥重仞安见富美丨丨冲谦动容祗愧　庾信周谯国公夫人步陆孤氏墓志铭夫人七徳含章四星连曜敬爱丨丨言容礼典】
　　天心【易复彖见天地下　书克享丨丨受天明命　汉书董仲舒传国家将有失道之败而天廼先出灾害以谴告之不知自省又出怪异以警惧之尚不知变而伤败乃至以此见丨丨之仁爱人君而欲止其乱也又谷永传明王即位正五事建大中以承丨丨　宋书呵罗单国传大王之业徳合丨丨仁廕四海圣智周】
　　【备化无不顺　元史顺帝纪属大史上言星文示儆将朕徳菲薄有所未建欤丨丨仁爱俾予以治有所告戒欤　道徳指归论世主为声天下为响世主为形天下为影故不郊祀而丨丨和不降席而正四海　又丨丨和洽万物丰熟　王仲言慈寜殿赋克享丨丨咸有一徳　傅宣辅政曲宣皇辅政圣烈深拨乱反正从丨丨　张说恩制赐食诗诵诗闻国政讲易见丨丨　姚合闻魏州破贼诗旗回海眼军容壮兵合丨丨杀气多胡曽濡须桥诗丨丨不与金陵便髙歩何由得渡江陆防秋思诗丨丨似为衰翁地饱食安眠独北邨】
　　【又晋书天文志房北二星小曰钩钤房之钤键天之管籥主闭键丨丨也明而近房天下同心　元史李洞传侨居济南有湖山花竹之胜作亭曰丨丨水靣文宗甞勅虞集制文以记之　云仙杂记皇甫湜称韩愈文曰穿丨丨出月脇　栁喜日浴咸池赋信终古而不昧长耀景于丨丨　李沇巫山髙抉丨丨开地脉浮动凌霄拂蓝碧　卢仝月下寄徐希仁诗夜半沙上行月莹丨丨明　章孝标和顾校书新开井诗月轮开地脉镜面写丨丨　邵子清夜吟月到丨丨处风来水面时　马祖常次韵王参议寄上京胡安常诸公诗星近紫垣明上界日行黄道对丨丨　又王维奉和圣制送不防都防兼鸿胪卿归安西诗无战是丨丨天心同覆载　侯冽花发上林诗鲜芳盈禁籞布泽荷丨丨　丁棱和主司王起诗公心独立副丨丨三辖春闱冠古今　张蠙塞下曲边事多更变丨丨亦为忧　又明一统志丨丨湖在常徳府沅江县西北　又丨丨水在汉中府平利县境内　又丨丨寺在建寜府浦城县治北宋建　又陈造呈林郎中诗老子犹醒尚此兴归时参横丨丨】天虑【晋书孙惠传窃慕墨翟申包之诚跋涉荆棘重茧而至思以管穴毗佐大猷道险时吝未敢自显伏在川泥系情宸极谨先白笺以启丨丨】
　　天意【诗文王陟降在帝左右笺在察也文王能观知丨丨顺其所为从而行之　公羊传五石六鹢何以书记异也外异不书此何以书为王者之后记异也注襄欲行霸事不纳公子目夷之谋事事耿介自用卒以五年见执六年终败如五石六鹢之数天之与人昭昭著明甚可畏也于晦朔者示其立功善甫始而败将不克终故详録丨丨也　汉书董仲舒传天使阳出布施于上而主嵗功使隂入防于下而时出佐阳阳不得隂之助亦不能独成嵗终阳以成歳为名此丨丨也王者承丨丨以从事故任徳教而不任刑　又鲍宣传今贫民菜食不厌衣又穿空父子夫妇不能相保诚可为酸鼻陛下不救将安所归命乎奈何独私养外亲与幸臣董贤多赏赐以大万数使奴从賔客浆酒霍肉苍头庐儿皆用致富非丨丨也　晋书石勒载记时大雨霖中山西北暴水流漂巨木百余万根集于堂阳勒大恱谓公卿曰诸卿知不此非为灾也丨丨欲吾建邺都耳宋书礼志乐稽曜嘉曰禹将受位丨丨大变迅风雷雨以明将去虞而适夏也　又范泰传陛下近当仰推丨丨俯察人谋升平之化尚存旧典顾思与不思行与不行耳　南史范云传帝甞与云言及旧事云朕司州还在三桥宅门生王道牵衣云闻外述圗谶云齐祚不乆别应有王者官应取富贵朕斋中坐读书内感其言而外迹不得无怪欲呼人缚之道叩头求哀乃不复敢言今道为羽林监文徳主帅知管籥云曰此乃丨丨令道发耳　越絶书天地立然后有寒暑燥湿日月星辰四时而万物偹术者丨丨也　闻见杂録慈圣光献皇后养女范观音得幸仁宗温成患之一日嵗大旱仁宗祈雨甚切至丨丨弗答上心忧惧温成养母贾氏宫中谓之贾婆婆威动六宫时相认之以为其姑乃隂谓丞相请出宫人以弭灾变上从之温成乃曰上非出所亲厚者莫能感丨丨首出其养女以率六宫范氏遂被出而雨未至上问台官李东之曰惟册免议未行耳是夕鎻院贾氏营救不获时相从工部侍郎拜武镇军节度使同中书门下平章事判北京雨遂霔　李华含元殿赋休徴已厌于聪明颂声亦饫于丨丨　陈诩西掖瑞栁赋伟夫瑞发匪遥成丨丨之孔昭徳惟可览结人心之幽感　杜甫暮春江陵送马大卿公恩命追赴阙下诗丨丨髙难问人情老易悲　又冬深诗花叶随丨丨江溪共石根　储光羲望幸亭诗丨丨知如此星言归洛师　王建上裴度舍人诗丨丨皆从彩毫出宸心尽向紫烟来　杜牧感懐诗髙文防隋季提劒狥丨丨　李商隠荆门西下诗人生岂得防离别丨丨何曽忌崄巇陈彦博恩赐魏文贞公诸孙旧第以导直臣诗丨丨能酬徳云孙喜庇身　李咸用绯桃花诗茫茫丨丨为】
　　【谁留深染夭桃备胜游　李山甫下第献所知诗大抵物情应莫料近来丨丨也须疑　罗隠黄河诗莫把阿胶向此倾此中丨丨固难明】
　　天衷【左传武子与卫人盟于宛濮曰天祸卫国君臣不协以及此忧也今丨诱其丨使皆降心以相从也不有居者谁守社稷不有行者谁扞牧圉不恊之故用昭乞盟于尔大神以诱丨丨　又鬭辛与其弟巢以王奔随吴人从之谓随人曰周之子孙在汉川者楚实尽之丨诱其丨致罚于楚而君又窜之周室何罪君若愿报周室施及寡人以奨丨丨君之惠也汉阳之田君实有之　吴语楚申包胥使于越越王勾践问焉曰吴国为不道求残我社稷宗庙以为平原弗使血食吾欲与之徼丨之丨唯是车马兵甲卒伍既具无以行之请问战奚以而可　齐书乐志营泰畤定丨丨思心绪谋筮从　顔延之三月三日曲水诗序虽渊流遂徃详略异闻然其宅丨丨立民极莫不崇尚其道神明其位江淹为建平王庆少帝登祚章臣闻黄旗纡藻瑞溢于姬帝紫云垂盖効异于刘后实乃深赐丨丨广映祗迹】
　　天望【后汉书蔡邕传宰府孝亷士之髙选近者以辟召不慎切责三公而今并以小文超取选举开请托之门违明王之典众心不厌莫之敢言臣愿陛下忍而絶之思惟万机以答丨丨　又礼记礼运夫礼之初始诸饮食其燔黍捭豚污尊而抔饮篑桴而土鼔犹若可以致其敬于鬼神及其死也升屋而号告曰臯某复然后饭腥而苴孰故丨丨而地蔵也体魄则降知气在上故死者北首生者南乡皆从其初】
　　天才【亦作材礼记月令仲春之月乃礼天子所御带以弓韣授以弓矢于髙禖之前注带以弓韣授以弓矢求男之祥也王居明堂礼曰带以弓韣礼之禖下其子必得丨丨　蜀志周羣传时州后部司马蜀郡张裕亦晓占而丨丨过羣　齐书沈宪传孔稚珪请假东归谓人曰沈令料事特有丨丨　北史李徳林传少孤未有字魏收谓之曰识度丨丨必至公辅吾輙以丨丨字卿　唐书王勃传父福畤左迁交阯令勃徃省渡海溺水痵而卒初道出钟陵九月九日都督大宴滕王阁宿命其婿作序以夸客因出纸笔徧请客莫敢当至勃泛然不辞都督怒起更衣遣吏伺其文辄报一再报语益竒乃矍然曰丨丨也请遂成文极欢罢　顔氏家训生而知之者上学而知之者次所以学者欲其多智明达耳必有丨丨拔羣出类为将则闇与孙武吴起同术执政则悬得管仲子产之教虽未读书吾亦谓之学矣又学问有利钝文章有巧拙钝学累功不妨精熟拙文硏思终归蚩鄙但成学士自足为人必乏丨丨勿强操笔　云仙杂记李太白少梦笔头生花后丨丨赡逸名闻天下　嵇康与山巨源絶交书足下见直木不可以为轮曲者不可以为桷盖不欲以枉其丨丨令得其所也　任昉齐竟陵文宣王行状丨丨博赡学综该明刘峻辨命论臣观管辂丨丨英伟珪璋特秀实海内之名杰岂日者卜祝之流乎　栁宗元代广南莭度使举裴中丞自代表前件官器宇深沉丨丨间出　元稹酬孝甫见赠诗杜甫丨丨颇絶伦每寻诗卷似寻亲姚合喜览泾州卢侍御诗卷诗自是丨丨健非闗笔砚灵　司空圗偶诗谁似丨丨李山甫牡丹属思亦纵横】
　　天姿【史记儒林传鲁徐生善为容孝文帝时徐生以容为礼官大夫传子至孙徐延徐襄襄其丨丨善为容不能通礼经延颇能未善也　魏志明帝纪注孙盛曰闻之长老魏明帝丨丨秀出立发垂地口吃少言而沉毅好断　武帝内传王母上殿东向坐着黄金褡防文采鲜明光仪淑穆带灵飞大绶腰佩分景之剑视之可年三十许脩短得中丨丨掩蔼容顔絶世真灵人也潘岳金鹿哀辞嗟我金鹿丨丨特挺　刘峻相经序若乃生而神睿弱而能言八彩光睂四瞳丽目斯实丨丨之特达圣人之符表　韩愈省试学生代斋郎议学生或以通经举或以能文称其微者至于习法律知字书皆有以赞于敎化可以使令于上者也自非丨丨茂异旷日经久以所进业发闻于乡闾称道于朋友荐于州府而升之司业则不可得而齿乎国学矣　晦庵防陈了翁责沈帖陈忠肃公刚方正直之操得之丨丨而其烛理之益精陈义之益切则学问之功有不可诬者观于此帖其克己尊贤虚心服善之意尚可识也　蔡襄季秋牡丹赋均百草之不能秋兮何此花丨丨之的的　王粲杂诗丨丨既否戾受性又不闲　陆机皇太子宴圃宣猷堂诗茂徳渊冲丨丨玉裕　祖咏汝坟秋闻百舌鸟诗髙飞凭力致巧啭任丨丨　元稹有鸟诗有鸟有鸟名野鸡丨丨耿介行步齐　白居易太湖石诗丨丨信为异时用非所任】
　　天分【书尧典申命羲叔宅南交平秩南讹敬致疏又就所分羲氏之内重命其羲氏而字叔者使之居治南方之职又于丨丨南方与东交立夏以至立秋时之事皆主之均平次序南方化育之事敬行其敎以致其功　魏志管辂传注辂别传曰利漕民郭恩字义博有才学善周易春秋又能仰观辂从义博学仰观三十日中通夜不卧语义博君但相语墟落处所耳至于推运防论灾异自当出吾丨丨学未一年义博反从辂问易及天文事要　又平声陆云九愍迹同尘而壤絶景和光而丨丨】
　　天禀【宋史吕公着传自少讲学即以治心养性为本平居无疾言遽色于声利纷华泊然无所好暑不挥扇寒不亲火简静盖丨丨然　又温益传益仕宦从微至着无片善可纪至其狡獝傅合盖丨丨然　王僧孺詹事徐府君集序孝睦丨丨友爱深故以事显家庭声着同族　王安石酬王百虎诗予生少而戅好古乃丨丨　苏轼监试呈诸试官诗文词虽少作勉强非丨丨】
　　天受【梁简文帝六根忏文今愿舍此鼻根得彼丨丨振裳躧步跨栴檀之迥提囊拭鉢捧香积之寳饭长离秽浊永保清升】
　　天资【史记商君传赞商君其丨丨刻薄人也迹其欲干孝公以帝王术挟持浮说非其质矣　魏志文帝纪评文帝丨丨文藻下笔成章博闻彊识才艺兼该晋书石勒载记甞使人读汉书闻郦食其劝立六国后大惊曰此法当失何得遂成天下至留侯谏乃曰赖有此耳其丨丨英达如此　唐书李光顔传葛旃少敎以骑射毎叹其丨丨票健己所不逮　宋史叶清臣传丨丨英迈遇事敢行奏对无所屈　淮南子欲生而不事憎死而不辞贱之而弗憎贵之而弗喜随其丨丨而安之不极　文心雕龙夫才有丨丨学慎始习斵梓染丝功在初化器成防定难可翻移　又夫桂姜同地辛在本性文章由学能在丨丨　徐陵司空徐州刺史侯安都徳政碑丨丨秀杰世载雄豪卓富拟扵公侯班佃必于旌鼔　韩愈与鄂州栁中丞书此由丨丨忠孝鬰扵中而大作于外动皆中于机防以取胜于当世而为戎臣师　刘性石渠阁赋嗟彼炎汉文运方张或丨丨眀达而诗书安事或躬行清静而礼乐未遑　戴叔伦梧桐诗丨丨韶雅性不愧知音识　又魏书长孙嵩传盐池丨丨贿货宻迩京畿唯须寳而防之均赡以理刘长卿送薛据宰涉县诗人许白睂长丨丨青云器】天质【晋书嵇康传康有竒才逺迈不羣美词气有风仪而土木形骸不自藻饰人以为龙章鳯姿丨丨自然　白虎通丨丨地文质者据质文者据文　刘攽鸿庆宫三圣殿赋夫其龙顔日角丨丨之颙卬兮臣乃今知真人之异表　晁补之是是堂赋逮充实而辉光信丨丨之本同　潘炎清如玉壶氷诗温润资丨丨清贞禀自然】
　　天格【孟郊品松诗此松丨丨髙耸异千万重】
　　天素【诸葛亮与刘巴书足下虽丨丨髙亮宜少降意也】
　　天标【沈约销声赞丨丨已暧絶羽孤骞】
　　天识【齐书魏虏传主上圣性寛仁丨丨逺少为宋文皇所器遇入参禁旅　顔延之庭诰含生之氓同祖一气等级相倾遂成差品遂使业习移其丨丨世服没其性灵】
　　天趣【画鉴元章常称华亭李甲字景元作翎毛有丨丨又易元吉作花果禽畜尤长于獐猿多游山林窥猨狖禽鸟之乐圗其丨丨】
　　天聪【晋书傅咸传骏之见讨发自丨丨孟观李肇与知密防耳　韩非子人也者乗于天明以视寄扵丨丨以聴托于天智以思虑　梁简文帝六根忏文愿舍此秽耳得彼丨丨闻开塔闗钥之声弹指謦咳之响许敬宗和圣制送来济诗良哉既深留帝念沃化方有赞丨丨　王维送綦毋秘书弃官还江东诗顽疎暗人事僻陋逺丨丨　白居易贺雨诗稽首再三拜一言献丨丨】
　　天巧【元史阿尔尼格传帝命取明堂针灸铜像示之曰此安抚王□使宋时所进歳久阙壊无能修完之者汝能新之乎对曰臣虽未甞为此请试之至元二年新像成闗鬲脉络皆备金工叹其丨丨莫不愧服　朱子隠士画壁记退之文累千言所言浩澣无溢盖力竭而不穷文竭而不困至于夺丨丨而破鬼瞻笔势犹未得已世之作文者孰能如是故于论隠士之画亦然　韩愈答孟郊诗规模背时利文字覻丨丨　陈造题识山堂诗徳人眼力了丨丨离朱眸睨难形逃　苏轼鄢陵王主簿画折枝诗若人富丨丨春色入毫楮　孙觌协趣楼诗一丘破丨丨万壑廻春姿　王炎冬雪行玉妃剪水出丨丨飞花万防争清妍】
　　天解【宋书天竺迦毘黎国传夫道之以仁义者服理以从化帅之以劝戒者循利而迁善故甘辞兴于有欲而灭于悟理淡说行于丨丨而息于贪伪　淮南子万物有所生而独知守其根百事有所出而独知守其门故穷无穷极无极照物而不响应而不乏此之谓丨丨　广川书跋郎官记备尽楷法隠约深严筋脉结密毫发不失乃知楷法之严如此而放乎神者丨丨也】
　　天觉【春渚纪闻张无尽丞相为河东大漕日于上党访得李长吉坟为加修治且发土以騐之掘地数尺得一大盘石石靣平莹无它铭欵独丨丨二字故人传无尽为长吉后身】
　　天智【韩非子见天聪下】
　　天悟【齐书竟陵王子良等传论情伪之事不经耳目忧惧之道未涉胸衿虽卓尔丨丨自得懐抱孤寡为识所陋犹多　唐书吕才传太宗诏侍臣举善音者中书令温彦博白才丨丨絶人闻见一接輙究其妙】天彻【宋书余齐民传齐民至性由中情非外感淳情凝至深心丨丨】
　　天堇【管子修槩水上以待乎丨丨注堇诚也言天子能以中正自修以槩自平上待天诚也】天完【袁桷拟郯亭赋学道者丨丨逸老者龄延　又元史顺帝纪徐夀辉据蕲水为都国号丨丨僭称皇帝改元治平】
　　天拔【梁简文帝答湘东王书谢客吐言丨丨出于自然时有不拘是其糟粕】
　　天丽【汉书扬雄传昔人有观象于天视度于地察法扵人者丨丨且弥地普而深昔人之辞廼玉乃金彼岂好为艰难哉埶不得已也】
　　天饰【江淹为萧谢百僚敦劝表臣欵诚素履频载缣翰丨丨髙奨累降史笔】
　　天亮【宋书武帝纪忠诚丨丨神武命世用能贞明协契义夫响臻】
　　天勤【樊铸明光殿粉壁赋日昃之后慰丨丨而暝迟夙兴之时副圣恩而曙早】
　　天得【任昉王文宪集序悬然丨丨不谋成心】
　　天至【后汉书马皇后纪显宗即位以后为贵人时后前母姊女贾氏亦以选入生肃宗帝以后无子命令养之谓曰人未必当自生子但患爱飬不至耳后于是尽心抚育劳悴过于所生肃宗亦孝性惇笃恩性丨丨母子慈爱始终无纎介之间　宋书范泰传伏承庐陵王已复封爵犹未加赠陛下孝慈丨丨友于过隆伏揆圣心已自有在　魏书崔光传伏惟皇太后月灵炳曜坤仪挺茂诞育帝躬维兴魏道徳逾文母神迈和熹亲以丨丨逺异莫间爱由真固非俟虚隆　宋史曹皇后传帝致极诚孝所以承迎娱恱无所不尽从行登翫每先后防掖后亦慈爱丨丨或退朝稍晚必自至屏扆瞩兼亲持饍饮以食帝】
　　天棐【书大诰丨丨忱辞其考我民　又君奭我不敢知曰厥基永孚于休若丨丨忱】
　　天全【庄子夫若是者其丨守丨其神无郤物奚自入焉夫醉者之坠车虽疾不死彼得全于酒而犹若是而况得全于天乎　亢仓子圣人之制万物也全其天也丨丨则人全矣　云笈七签夫心主征心有疾当用呵呵能静其心而和其神所以人之心乱者则多呵盖丨丨之也　栁宗元郭槖駞传其莳也若子其置也若弃则其丨者丨而其性得矣　苏轼涵虚亭诗惟有此亭无一物坐观万景得丨丨　王庭珪次韵段季裕惠诗身堕西南海角邉是中乐事亦丨丨　朱子挽籍溪胡先生诗圣门虽力造羙质自丨丨】
　　天然【史记主父偃传臣窃以为陛下丨丨之圣寛仁之资而诚以天下为务则汤武之名不难侔而成康之俗可复兴也　后汉书邓隲传陛下躬丨丨之姿体仁圣之徳　又贾逵传建初元年诏逵入讲北宫白虎观南宫云台逵奏曰陛下通丨丨之明建大圣之本改元正厯垂万世则是以麟凤百数嘉瑞杂遝　魏书管辂传注辂别传曰琅琊太守单子春雅有材度闻辂一黉之儁欲得见辂父即遣辂造之唱大论之端遂经于隂阳文采葩流枝叶横生少引圣籍多发丨丨子春及众士互共攻劫论难锋起而辂人人答对言皆有余宋书严世期传好施慕善出自丨丨　齐书王僧防传其论书曰宋文帝书自云可比王子敬时议者云丨丨胜羊欣功夫少于欣　又沈驎士传沈约表荐驎士义行曰吴兴沈驎士英风夙挺峻节早树贞粹禀于丨丨综博生乎笃习　魏书彭城王勰传太常卿刘芳议勰諡曰王挺徳弱龄诞资至孝睿性过人学不师授卓尔之操发自丨丨不羣之美幼而独出及入参政务纶綍有光　唐书盖文达传刺史窦抗集诸生讲论于是刘焯刘轨思孔颖达并以耆儒开门受业是日悉至而文达依经辨举皆诸儒意所未叩一坐猒叹抗竒之问安所从学焯曰若人岐嶷出自丨丨以多问寡则焯为之师抗曰氷生于水而寒于水其谓此耶　法言或曰经可损益欤曰易始八卦而文王六十四其益可知也诗书礼春秋或因或作而成于仲尼乎其益可知也故夫道非丨丨应时而造者损益可知也　风俗通杜密谓王昱曰明府赏贤得中令闻休掦虽自丨丨之姿犹有万分之一　辍耕録顾恺之陆探防张僧繇吴道及阎立徳立夲皆纯重雅正性出丨丨　曹植谢周观表诏使周观初玩云盘北观疏圃遂步九华神明特处谲诡丨丨　王粲槐赋惟中唐之竒树禀丨丨之淑姿髙适咏马鞭诗龙竹养根凡防年工人截之为长鞭一节一目皆丨丨　杜甫哀故著作郎贬台州司户荥阳郑公防诗丨丨生知姿学立游夏上　李华尚书都堂瓦松诗丨丨斯所寄地势太无从　皮日休太湖砚诗求于花石间怪状乃丨丨】






　　御定骈字类编卷二
<子部,类书类,御定骈字类编>
　　钦定四库全书
　　御定骈字类编卷三
　　天地门三
　　天
　　天朝【晋书郑黙传为中庻子朝廷以太子官属宜称陪臣黙上言宫臣皆受命丨丨不得同之蕃国事遂施行　又刘等传赞和季承恩建旟南服威静荆塞化江□戮力丨丨匪忘忠肃　宋书氐胡传难当自立为大秦王号年曰建义立妻为王后世子为太子置百官具拟丨丨然犹奉朝廷贡献不絶　宋史李煜传唯坚臣节上奉丨丨　前凉録张骏二十一年始置百官之号皆拟丨丨车服旌旂一如王者　陆云九愍悼丨丨之遂晦构贝锦于繁文　傅咸理李含表今丨丨告于上欲令藩国服于下此为藩国之义隆而丨丨之礼薄也　徐陵为陈武帝与岭南酋豪书彼豪门着姓典牧方州拘隔丨丨亟寒署公私为叹岂可为懐又与顾记室书吾伏事丨丨本非旧殿下殊恩逺垂荐防　韩愈送杨支使序仪之智足以造谋材足以立事忠足以勤上恵足以存下而又侈之以诗书六艺之学先圣贤之徳音以成其文以辅其质宜乎从事于是府而流声实于丨丨也　桞宗元邠寕进奏院记鸣佩执玉展礼丨丨　危素三节堂赋振羽翰于丨丨兮流四海之名誉　储光羲奉酬张五丈垂赠诗日望丨丨近时忧郢路长　张谓送韦侍御赴上都诗丨丨辟书下风宪取才难】
　　天禁【唐书李峤传御史出入丨丨励己自修比他吏相百也】
　　天籞【司马光王金吾北园诗丞相后园丨丨邻年年分借上林春】
　　天阙【宋书桂阳王休范传便当投命有司谢罪丨丨齐书鱼复侯子响传束身投军希还丨丨　宋史乐志箫茄凄咽离丨丨千仗俨成行　徐陵劝进梁元帝表何必西瞻虎踞乃建王宫南望牛头方称丨丨栁宗元上柱国武城县开国男张公墓志铭乌蛮屈服文单剪灭柔逺开疆防朝丨丨　李东阳对鸥阁赋固将修五凤于丨丨庇万厦于苍生　杜甫奉赠太常张卿垍诗轩冕罗丨丨琳琅识介珪　岑参送王大昌龄赴江寕诗羣公满丨丨独去过淮水　孟郊出门行美人相思隔丨丨长望云端不可越　又史记天官书两河丨丨间为闗梁　宋书天文志义熙八年十月辛亥月奄丨丨占曰有兵　杜甫游龙门奉先寺诗丨丨象纬逼云卧衣裳冷　无可书马如文石门居诗林回丨丨近雨过石门青】
　　天宫【周礼大司乐圜钟为宫注圜钟夹钟也夹钟生于房心之气房心为大辰天帝之明堂疏夹钟房心之气为大辰天之出入之处为明堂故以夹钟为丨之丨　齐书祥瑞志永明三年七月始兴郡民龚元宣云去年二月忽有一道人乞食因探懐中出篆书真经一卷六纸又表北极一纸又移付罗汉居士一纸云从兜率丨丨下使送上天子因失道人所在　又诃罗陁国传元嘉七年遣使奉表曰伏承圣主信重三寳兴立塔寺周满国界城郭庄严清净无秽四衢交通广博平坦台殿罗列状若众山庄严微妙犹如丨丨　武帝内传七月七日乃修除宫掖设坐大殿以紫罗荐地燔百和之香张云锦之帷然九光之灯列玉门之枣酌葡萄之醴宫监香果为丨丨之馔帝乃盛服立于阶下勅端门之内不得有妄窥者内外寂谧以云驾　水经注秦始皇作离宫于渭水南北以象丨丨　法苑珠林尔时天子赞叹佛已绕佛三帀还诣丨丨　云笈七籖老君至开贤刼之时托生槫桑太常玉帝丨丨以法授槫桑大帝　梁简文帝祭灰人文当令金光小史侍使玉童奏云师于执法力水伯于丨丨锧星诛于电女贯索囚于雷公　又相宫寺碑雪山忍辱之草丨丨陁树之花　顔延之又释何衡阳书丨丨华乐焉赏而上升地狱幽苦奚罚而沦陷　王僧孺懴悔礼佛文腾神净国纵驾丨丨　又歴代名画记丨丨寺三门吴画除灾患变板上二菩萨张僧繇画　明一统志丨丨寺在顺天府丰润县治西金大定末建　徐陵齐国宋司徒寺碑丨丨蹇产犹倾四大之风魔殿崔嵬终惧三灾之火又长干寺众食碑亦有三心未灭七反余生应防丨丨就赍龙海　孟浩然陪张丞相祠紫盖山途经玉泉寺诗丨丨上兜率沙界豁迷明　岑参登嘉州凌云寺诗胜槩无端倪丨丨可淹留　卢纶栖岩寺隋文帝马脑盏歌丨丨寳噐隋朝物鏁在金圅比金骨　方干题睦州乌龙山禅居诗曙后月华犹冷湿自知坐卧逼丨丨又明一统志丨丨井在漳州府城西西湖丨丨院泉极甘美】
　　天室【史记周本纪王曰定天保依丨丨　又粤詹雒伊毋逺丨丨营周居于雒邑而后去　宋之问少陵寺应制诗绀宇横丨丨回銮指帝休】
　　天堂【宋书天竺迦毘黎国传叙地狱则民惧其罪敷丨丨则物欢其福　又要丨丨以就善曷若服义而蹈道惧地狱以敕身孰与从理以端心　唐书髙宗则天皇后武氏传度明堂后为丨丨鸿丽严奥　萤雪丛説人言丨丨髙而在上地狱幽而在下疑其势之相辽絶也据某所见大有不同为善即丨丨为恶即地狱丨丨地狱不在乎他而在乎一念之间不可有毫髪差云笈七籖五毒絶于沈没解结生于丨丨　元稹人道短诗老君留得五千字子孙万万称圣唐諡作元帝魂魄坐丨丨】
　　天阃【汉书雄传甘泉赋丨丨决兮地垠开八荒协兮万国谐　李白明堂赋若嵬若业似丨丨地门之开阖　陈樵月庭赋抉丨丨以西流磔地垠而东适】
　　天邸【阎随侯西岳望幸赋去舂陵之丨丨望台骀之星陌】
　　天舍【黄庭内景经隠藏羽盖看丨丨朝拜太阳乐相呼又吴语昔者楚人为不道不承共王事以逺我一二兄弟之国吾先君阖庐不贳不忍被甲带剑挺铍搢锋以与楚昭王毒逐于中原柏举丨丨其衷楚师败绩王去其国遂至于郢】
　　天坛【宋书礼志光武建武中不立北郊故后地之祗常配食丨丨　齐书礼志徐邈谓配之为言必有神主郊为丨丨则堂非文庙史记云赵绾王臧欲立明堂于时亦未有郊配汉又祀汾隂五畤即是五帝之祭亦未有郊配　又元史王义傅歳己亥金将李伯祥据赵州穆呼哩遣义捣其城防天大风雨义帅壮士挟长梯疾趋夜四鼓四面齐登杀守埤者城中乱伯祥挺身走丨丨寨一州遂定　又明一统志丨丨山在懐庆府济源县西一百二十里王屋山北山峯突兀其东曰日精西曰月华絶顶有石坛名清虚小有洞天旦夕有五色影夜有仙灯即唐司马承祯得道之所　又丨丨山在河南府永寜县西四十五里一名坛屋山　又丨丨山在平凉府城北五里亦名卧虎上有朝元宫　又丨丨山在平阳府浮山县东尧山南三里上有石坛三级避暑録话晁任道自天台来以石桥藤杖二为赠自言亲取于悬崖间柔韧而轻坚如束筋余往自许昌归得丨丨藤杖数十外圆实与此不类而中相若　韩愈髙君仙砚铭序儒生髙常与余下丨丨中路获砚石似马蹄状外棱孤耸内发墨色幽竒天然疑神仙遗物寳而用之请余铭底　王起登丨丨山望海日初出赋望莫逺乎日域登莫峻乎丨丨　栁喜日浴咸池赋映龙川之华动照丨丨而秀发　李颀与诸公游济渎泛舟诗马知松峯外又有丨丨东　杜甫昔游诗王乔下丨丨微月映皓鹤　岑参自潘陵尖还少室居止秋月凭眺诗昨诣山僧期上到丨丨东　李益登丨丨诗朝游碧峯三十六夜上丨丨月邉宿　又长社窦明府宅夜送王屋道士常究子诗丨丨临月近洞水出山长　刘禹奉送家兄归王屋山隠居诗洛阳丨丨上依稀似玉京　又客有为余尽登丨丨遇雨之状因以赋之诗清晨登丨丨半路逢隂晦　元稹丨丨上境诗万里洞中朝玉帝九光霞外宿丨丨　王建赠王屋道士赴诏诗玉皇符诏下丨丨玳瑁头簪白角冠　曹唐小游仙诗焚香独自上丨丨桂树风吹玉简寒　又三年冬大礼诗太一丨丨降紫君属车龙鹤夜成羣　陆游系舟诗手扶万里丨丨杖夜过前邨禹防桥　李俊民上九里谷诗丨丨咫尺若有待顾我不往慙食言】天台【明一统志丨丨山在汉中府城西北七十里顶平如台　又丨丨山在贵州宣慰司安抚司东南十里孤耸如台　又丨丨山在温州府城北一百五十里山形如甑旁有十三峯环列先后　又魏志夏侯尚传丨丨县逺众所絶意所得至者更在侧近孰不修饰以要所求　晋书傅咸传左丞总司丨丨维正八坐此未易居　又琅邪王焕传今丨丨所居王公百寮聚在都辇　宋书索虏传若能审决安危翻然革面率其支党归投军门者当表言丨丨随才叙用　周书宣帝纪帝自称天元皇帝所居称丨丨　又大象二年三月壬寅诏内外命妇皆执笏其拜宗庙及丨丨皆俛伏　魏收加齐王九册文仍摄丨丨总防戎律策出若神威行朔土　杨修许昌宫赋尔乃置丨丨于辰角列执法于西南　卢柟嘉禾楼赋岠乎鲋鰅之亩离乎丨丨之樊刘禹酬郑州权舎人见寄诗句邑叨前列丨丨媿后行　马戴赠祠部令狐郎中诗待制松隂移玉殿分】
　　【宵露气静丨丨　曹唐升平词史笔唯书瑞丨丨絶见妖　又黄庭内景经天中之兵精谨修注天中之岳谓鼻也一名丨丨】
　　天阁【齐书王逡之传臣不揆庸微谨冒啓上凡五十卷谓之齐职仪仰希永升丨丨长铭秘府　常建古意诗仙人骑凤披彩霞挽上银瓶照丨丨　章孝标蜀中赠广上人诗朝惊云气遮丨丨暮蹋猿声入剑门又送陈校书赴蔡州幕诗行赍健笔辞丨丨坐见妖星落蔡州】
　　天章【宋史职官志丨丨阁学士直学士待制天禧四年建在防庆殿之西龙图阁之北明年仁宗即位修丨丨阁毕以奉安真宗御制东曰羣玉殿西曰蕊珠殿北曰寿昌殿南曰延康殿内以桃花文石为流杯之所以在位受天书祥符改曰丨丨取为章于天之义　又明一统志丨丨阁在杭州府　又中黄真经凡是丨丨勿轻示　又徐陵丹阳上庸路碑御纸风飞丨丨海溢皆紫庭黄竹之词晨路卿云之藻　陈涟皆山亭赋丰碑镇乎岩峦丨丨焕乎奎壁　张説奉宇文黄门融酒诗圣徳垂甘露丨丨下大风　岑参送顔平原诗丨丨降三光圣泽该九州】
　　天阶【齐书明帝纪王度中蹇丨丨荐阻　宋史乐志皇帝降席流云四开尧趋舜歩下蹑丨丨　沈约为栁兖州世隆上旧宫表事超齐甸义迈谯宫故能属辇道于丨丨命帝阙于霄路　南唐近事进士黄可字不可孤寒朴野深于雅道尝谒舍人潘佑潘教服槐子云丰肌却老明旦潘公趋朝丨丨未曙见槐树烟雾中有人若猿狙之状追而视之即可也怪问其故乃拥条而谢曰昨明公教服愧子法故今日斋戒而啜之　岑参至大梁□寄匡城主人诗无由谒丨丨却欲归沧浪韦应物杂体诗岂非至贱物一奏升丨丨　李益来从□车骑行出逢平乐旧言在丨丨侍　司公图赠图昉公诗丨丨譲紫衣冷格鹤犹卑　防国题王班水亭诗布衣闲自贵何用谒丨丨　又晋书天文志三台为丨丨太一摄以上下一曰泰阶上阶上星为天子下星为女主中阶上星为诸侯三公下星为卿大夫下阶上星为士下星为庻人　又神仙传仙人者或竦身入云无翅而飞或驾龙乘云上造丨丨　杜牧秋夕诗丨丨夜色凉如水卧看牵牛织女星　李商隠重过圣女祠诗玉郎防此通仙籍忆向丨丨问紫芝　又明一统志丨丨山在延平府将乐县南二十五里髙若井天故名】天墀【宋史陈洪进传臣逺辞海峤入觐丨丨获亲咫尺之顔叠被便蕃之泽　吕温文三揖郡榻之上一振丨丨之下不数歳间蔚为重器】
　　天陛【韦应物贾常侍林亭燕集诗髙贤侍丨丨迹显心独幽　王庭珪赠胡绍立诗此去飞腾对丨丨不应顦顇困书生】
　　天牕【李白明堂赋藻井彩错以舒莲丨丨赩翼而衔霓冯子振十八公赋丨丨腾而顶畅颅亮地锥鋭而条縻绠萦　卢柟嘉禾楼赋窥丨丨而结绮疏兮翠玉树之千寻　孔融临终诗涓涓江汉流丨丨通防室沈佺期从崇山向越常诗丨丨虚的的云窦下沈沈鲍溶夏日懐杜悰驸马诗回文地簟龙鳞浪交锁丨】
　　【丨蝉翼纱　李商隠因书诗猿声连月槛鸟影落丨丨陆游霜夜诗榾柮烧残地炉冷喔咿声断丨丨明又书近况寄蜀中道旧诗山崦传梅信丨丨送雪声】
　　天牖【素问天突一穴天府二穴丨丨二穴】
　　天扉【唐享昊天桒章式干路辟丨丨　曹毗咏史诗豁焉丨丨开飘然跨腾鳞】
　　天楹【蔡襄士伸知己赋既披闽吴而侨贡未几唱第于丨丨】
　　天墉【十洲记昆仑山三角其一角有积金为丨丨城靣方千里城上安金台五所玉楼十二所】天阍【宋书礼志麾丨丨使啓阙谒紫宫朝太一奏钧天咏云门赞幽奥起声前古　宋史乐志扣丨丨延飞驾相髣髴降云端神光集嘉向应霭霭万衣冠又西蜀孟昶传抗手疏以陈诚伏丨丨而请命　蒋防藩臣恋魏阙诗恩波懐魏阙献纳望丨丨】
　　天闺【宋书后妃传赞正位丨丨礼亢尊极】
　　天闉【卢照邻中和乐歌东军第三章休兵防县献馘丨丨】
　　天扃【唐髙宗太庙乐章展义丨丨飞英云岫】
　　天题【髙盖花萼楼赋序银牓丨丨金扉御阙】
　　天构【任昉王文宪集序检镜所归人伦以表云屋丨丨匠者何工　梁简文帝和萧东阳祀七里庙诗万里实幽宗三神亦丨丨】
　　天闲【陆游感秋诗占来真龙驹未必置丨丨　杨载骆马图诗不至丨丨观帝服如此骨相何由知　张翥画马诗丨丨上驷皆乘黄驽蹇纷纷世空老】
　　天育【杜甫丨丨骠骑歌遂令大奴字丨丨别养骥子怜神骏注丨丨天子廏名　又秦观茶诗茶寔嘉木英其香乃丨丨】
　　天灶【吴子武侯问曰三军进止岂有道乎起对曰无当丨丨无当龙首丨丨者大谷之口龙首者大山之端　欧阳修代书寄尹十一兄杨十六王三诗甖子与山口呀险乃丨丨】
　　天寺【释氏通鉴河州东谷中有一丨丨常闻钟声】
　　天禧【黙记李后主手书金字心经一卷赐其宫人乔氏乔氏后入太宗禁中闻后主薨自内庭出经舍相国寺西塔以资荐其后江南僧持归故国置之丨丨寺塔相轮中寺后大火相轮自火中堕落而经不损】天安【宋书天竺迦毘黎国传世祖大明四年于中兴寺设斋有一异僧众莫之识问其名荅言名明慧从丨丨寺来怱然不见天下无此寺名乃改中兴曰丨丨寺　又魏书尉元传臣以丨丨之初奉律总戎廓寕淮右　又唐书兵志天兵大同丨丨横野军四岢岚等守捉五曰河东道】
　　天观【马祖常北游诗翚骞丨丨起鳞杂井屋缀】
　　天宁【元史释老传隠居武安山中久之丨丨虚照禅师遣徒招致为僧以其能文词使掌书记　明一统志丨丨寺在顺天府西旧名天王寺正统七年重建又丨丨寺在常州府城东四里唐建名广福宋改今额又丨丨寺在州府有二一在府城东一在寳应县治东　又丨丨光孝寺在延平府治北　又丨丨阁在】
　　【真定府治东龙兴寺后一名大悲阁九间五层髙一百三十尺中有铜铸观音像髙七十三尺宋开寳四年建又章惇表离明继照敷同四海之欢丨徳常丨请祝万年之寿请以十月十日为丨丨节】
　　天嗔【明一统志丨丨塔在处州府城南一十里】
　　天图【云笈七籖天闗三图者九天之上有闗玉台一名天闗一名丨丨】
　　天户【云笈七籖今日元吉歩纲紫庭上开丨丨受福朱灵　中黄真经先礼三真玉仙使然后精心覩文字注某为求道輙开九天大圣真文传示一遍故得百灵同助身归太无名入丨丨不得示三人切忌容易泄漏】
　　天山【易遯象曰丨下有丨遯君子以逺小人不恶而严朱注丨体无穷丨髙有限遯之象也　易卦象歌丨丨遯　齐书苏侃传云雷兆壮丨丨繇武　庾信哀江南赋况乃少微真人丨丨逸民阶庭空谷门巷蒲轮又史记匈奴传汉使师将军广利以三万骑出酒泉击右贤王于丨丨得胡首虏万余级而还　后汉书】
　　【顺帝纪六年使匈奴中郎将张耽大破乌桓羌胡于丨丨　又郡国志济南郡东平陵有铁有谭城有丨丨又南匈奴传遣左谷蠡王师子等将左右部八千骑出鸡鹿塞中郎将耿谭遣从事将防之至涿邪山乃留辎重分为二部各引轻兵两道袭之左部北过西海至河云北右部从匈奴河水西绕丨丨南度甘微河二军俱防夜围北单于　齐书乐志听严风来不息望云黝无色曽氷冽积羽幽飞云至丨丨侧　唐书薛仁贵传时九姓众十余万令骁骑数十来挑战仁贵发三矢輙杀三人于是虏气慑皆降仁贵虑为后患悉坑之转讨碛北余众禽伪叶防兄弟三人以归军中歌曰将军三箭定丨丨壮士长歌入汉闗　元史耶律希亮传希亮与兄弟徒歩负任不火食者数日是冬渉雪逾丨丨至北庭都防府　地理通释赤水大斗白亭豆卢墨离建康宁寇玉门伊吾丨丨军十乌城等守捉十四曰河西道云仙杂记羣公对雪尚隆之曰麫堆金井谁调汤饼吴永素曰玉满丨丨难刻佩环坐间服其韵精　明一统志丨丨在哈宻卫城北一名雪山番山拆罗漫山匈奴过此者必下马拜　沈约为齐竟陵王发讲疏至于义指丨丨之表文隠交河之外又非断筹所能□也　王褒京师突厥寺碑跨葱岭之酋豪靡不从化逾丨丨之君长咸皆賔属　邢邵文宣帝諡议临渤海以浴兵登丨丨而绁马　庾信谢赵王赉白罗袍袴啓对丨丨之积雪尚得开衿冒广厦之长风犹当挥汗　又对烛赋龙沙雁塞早应寒丨丨月没客衣单灯前桁衣疑不亮月下穿针觉最难　卢照邻西使兼送孟学士南游诗地道巴陵北丨丨弱水东　李白战城南诗洗兵条支海上波放马丨丨雪中草　岑参赵将军歌九月丨丨风似刀城南猎马缩寒毛　又醉里送裴子赴镇西诗看君走马去直上丨丨云　王维送崔三往宻州觐省诗路绕丨丨雪家临海树秋　杜甫投赠哥舒开府诗青海无传箭丨丨早挂弓　顔真卿赠裴将军诗登髙望丨丨白云正崔巍　李益从军北征诗丨丨雪后海风寒横笛先吹行路难　又塞下曲莫遣只轮归海窟仍留一箭射丨丨　李端雨雪曲丨丨一丈雪杂雨夜霏霏　卢仝听萧君姫人弹琴诗初时丨丨之外飞白雪渐渐万丈涧底生流泉　李商隠九成宫诗青海闻传箭丨丨报合围　温庭筠伤温徳彞诗侯印不闻封李广他人丘垄似丨丨　陈羽从军行横笛闻声不见人红旗直上丨丨雪　皎然塞下曲旄竿瀚海扫云出氊骑丨丨蹋雪归　陆游十二月二十七日祭风师归道中作诗束带敢言趋玉陛横戈犹忆戍丨丨　李俊民送郡侯段正卿北行诗猎猎霜风堕指寒一鞭行色抵丨丨　又魏书甄琛传今河南郡是陛下丨丨之坚木盘根错节乱植其中六部里尉即攻坚之利噐非贞刚精鋭无以治之今择尹既非南金里尉铅刀而割欲望清肃都邑不可得也　又素问太虚苍埃丨丨一色】
　　天台【唐书皇甫镈传栁泌召入禁中自云能致药为不死者因言丨丨山灵仙所舎多异草愿官丨丨求采之起徒歩拜丨丨刺史赐金紫　太平广记刘晨阮肇入丨丨采药逺不得返经十三日饥遥望山上有桃树子熟遂至其下噉数枚饥止体充欲下山以杯取水见芜菁叶流下甚鲜妍复有一杯流下有胡麻饭焉乃相谓曰此近人矣遂渡山出一大溪溪邉有二女子色甚羙忻然如旧相识因邀还家至十日求还苦留半年气草木常是春时归思甚苦女遂相送指示还路乡邑零落已十世矣　地理通释丨丨山在台州丨丨县北十里一名桐柏山　灵寳略纪葛字孝先年十三好慕道徳纯粹忠信举孝亷不就弃荣辞禄志尚山水入丨丨山学道　海録碎事义之年三十七书黄庭经空中有语曰卿书感我而况人乎吾是丨丨丈人也辍耕録余家丨丨万山中茅屋可以庇风雨石田可以具饘粥　明一统志丨丨县在台州府城北九十里本东汉章安县地唐名唐兴县属台州五代梁时改丨丨县晋时改曰台兴宋复为丨丨　又丨丨山在台州府丨丨县西北一百十里道书是山上应台星超然秀出有八重视之如一航髙一万八千丈周回八百里山去天不迷路由福溪水险而清前有石桥广不盈尺长数十丈下临絶涧惟忘其身然后能济济者梯岩壁援藤葛始得平路见丨丨山蔚然竒秀双列于青霄上有琼楼玉阙天堂碧林醴泉仙物毕具也　又丨丨山在凤翔府麟游县西五里唐九成宫之西　孙绰游丨丨山赋序丨丨山者盖山岳之神秀者也渉海则有方丈蓬莱登陆则有四明丨丨皆元圣之所游化灵仙之所窟宅　孙翊仁朝元阁赋至若早霜啓色积雪初晴壮太山之日观比丨丨之赤城　宋之问灵隠寺诗待入丨丨路看余渡石桥　杜甫观李固请司马弟山水图诗方丈浑连水丨丨总映云　又有懐台州郑十八司户诗丨丨隔三江风浪无晨暮　皇甫曽锡杖歌佛川此去何时逥应真莫便游丨丨　元稹赠毛仙翁诗仙驾初从蓬海来相逢又説向丨丨　刘禹锡送霄韵上人游丨丨诗曲江僧向松江见又到丨丨看石桥　又和牛相公南溪醉歌见寄诗怪石钓出太湖底珠树移自丨丨尖　张佐忆游丨丨寄道流诗忆昨丨丨到赤城几朝仙籁耳中生　周贺逄播公诗却思同宿夜髙枕説丨丨　皮日休夏景冲澹诗丨丨画得千回看湖目芳来百度游　又吴中苦雨诗此时一千里平下丨丨瀑　曹唐刘晨阮肇游丨丨诗树入丨丨石路新云和草静迥无尘　寒山诗余家本住在丨丨云路烟深絶客来　皎然送邢台州济诗他时画出白团扇乞取丨丨一片云　景云画松诗曽在丨丨山上见石桥南畔第三株　陆游幽事诗隠士寄云从地肺游僧问路上丨丨　又登山亭诗新得丨丨古涧藤强扶哀疾蹋崚嶒】
　　天目【唐书地理志江南道其名山衡庐茅蒋丨丨天台防稽四明括苍缙云金华大庾武夷　水经注浙江水又北迳新城县桐谿注之水出吴兴郡于潜县北丨丨山　元和志丨丨有两峯峯顶各一池左右相对为天之左右目　洞天福地记第三十四洞天丨丨山名太微元盖之天在杭州余杭县　地理通释丨丨在临安府于潜县北六十里有两峰峰顶各一池左右相对名曰丨丨　杭州圗经丨丨山上有两湖如左右目故名吴越王钱氏世临安有题诗者曰丨丨山前两乳长鸾飞凤舞下钱唐两山空缺横为案数百年中出五王　明一统志丨丨山在保寕府城东一百五十里相传葛洪修炼之所山有二洞一曰丨丨一曰天溪又丨丨山在汝寕府信阳州西北一百二十里下有白龙潭明河发源于此　又丨丨山在扬州府泰州东四十五里一名土山上有双井宋发运使蒋之竒尝于井中获金龙璧三十六　又丨丨溪在严州府分水县东源出丨丨山　笋谱丨丨笋五月生尽六月其笋色黄出丨丨山端午后方采鬻旱歳则无　徐陵荅周处士书辱去年三月二十七日仰披华翰甚慰翘结承归来丨丨得肆闲居差有防玉之俱仙非无孟光之同隠苏轼表忠观碑丨丨之山苕水出焉　沈奎烟雨楼赋丨丨西峙渤海东流　陶潜问来使诗尔从山中来早晚发丨丨　李白送温处士归黄山白鹤峰旧居诗伊昔升絶顶下窥丨丨松　皎然对陆迅饮丨丨山茶因寄元居士晟诗知君在丨丨此意日无涯　方曰送徐如心如婺源诗丨丨蟠根逺王干设险道　又晋书天文志舆鬼五星丨丨也中央星为积尸　齐书髙帝纪论晋元兴二年太一在七宫太一为帝丨丨为辅佐迫胁太一是年安帝为桓所逼出宫】
</div>
    <div class="pagination">
<a href="御定骈字类编_page8.html">上一页</a><span>...</span><a href="御定骈字类编_page4.html">4</a><a href="御定骈字类编_page5.html">5</a><a href="御定骈字类编_page6.html">6</a><a href="御定骈字类编_page7.html">7</a><a href="御定骈字类编_page8.html">8</a><span class="current-page">9</span><a href="御定骈字类编_page10.html">10</a><a href="御定骈字类编_page11.html">11</a><a href="御定骈字类编_page12.html">12</a><a href="御定骈字类编_page13.html">13</a><a href="御定骈字类编_page14.html">14</a><span>...</span><a href="御定骈字类编_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
