<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 148 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 148 页/共 736 页
  </h1>
  <div class="content">
   敬宗讳方智字惠相小字法真。
後梁宣帝讳字理孙。
明帝讳岿字仁远。
召国公讳琮字温文。
陈高祖讳霸先字兴国小字法生。
文帝讳字子章。
废帝讳伯宗字奉业小字药王。
宣帝讳顼字绍世小字师利。
後主讳叔宝字元秀小字黄奴初文帝谓宣帝曰：我诸子皆以伯为名汝诸子宜用叔为称宣帝因以访毛喜喜即条自古名贤杜叔英虞叔卿等二十馀人以启之文帝称善或言後主名叔宝反语为少福败亡之徵也。
东魏孝静帝讳善见。
北齐文宣帝讳洋字子进母神武明太后生帝於晋阳其後童谣曰：一束藁两头然河边历飞上天藁然两头於文为高字河边历为水边羊指帝名也。
废帝讳殷字正道初文宣命邢邵为帝名字从而尤之曰：殷家弟及正字一止吾身後儿不得也。邵惧请改焉文宣不许曰：天也。
孝昭帝讳演字延安。
武成帝讳湛。
後主讳纬字仁纲初清河末武帝梦大猬攻破邺城故索境内猬膏以厌之识者以後主名声与猬相协亡齐徵也。
梁太祖讳晃初名温唐僖宗中和三年授宣武军节度使赐名全忠天四年受禅下令曰：王者创业兴邦立名传世必难知而示训从易避以便人或稽其符命应彼开基之义垂诸象德之言爰考简书求於往代周王昌发之号汉帝询衍之文或崇一德以徽称或为二名而更易先王令典布在缣缃寡人本名兼於二字。且异帝王之称仍兼避易之难郡职县官多须改换况宗庙不迁之业宪章百世之规事叶典仪岂惮革易寡人今改名晃是以天意雅符於明德日光显契於瑞文昭融万邦理斯在是庶顺玄穹之意永臻康济之期宜令有司分告天地宗庙其旧名中外章疏不得更有回避。
末帝讳顼初名友贞即位下制曰：朕仰膺天眷近雪家雠旋开将相之谋请绍祖宗之业群情见迫三让莫从祗受推崇惧不负荷方欲尝寝庙类郊丘合徵定体之辞用表事神之敬其或於文尚浅在理未周亦冀随时别图制义虽臣子行孝重更名於己孤而君父称尊贵难知而易避今则处遵古典详考前闻允谐龟筮之占庶合帝王之道载惟凉德尤愧嘉名中外群僚当体朕意宜改名贞明中。又改为顼或解云：顼字一十一十月一八果以一十一年十月九日亡。
●卷一百八十三
○闰位部　勋业
自秦承六世之馀烈并吞宇内武功震耀遂建大号玄德凭宗室之绪仲谋藉父兄之业遭值世乱分据势胜奄宅吴蜀是为鼎国宋齐梁陈迭主南纪东魏北齐创都於邺莫不因嗷嗷之资纠桓桓之旅或仗义慷慨或乘机奋发解纷排难夷凶禁暴威怀兼济以成厥功咸能驱策贤智而任其谋训练骁果而尽其力勤身征伐以清外侮积日累劳以稔民听然後讴讼咸集嗜欲将至端委揖让南面而君民者焉。
秦始皇帝庄襄王之子（臣钦。若等曰：自庄襄王已上事具列国君部诸门）年十三代庄襄王王当是时秦地已并巴蜀汉中越宛有郢置南郡北收上郡以东有河东太原上党郡东至荥阳灭二周置三川郡吕不韦为相招致宾客游士欲以并天下李斯为舍人（主厩内小吏官名也，或曰：从宾客谓之舍人也。）蒙骜王（一作）キ公为将军（キ秦邑）王年少初即位委国事大年晋阳反蒙骜击定之二年キ公将军攻卷斩首三万三年蒙骜攻韩取十三城。又攻魏氏有诡四年蒙之五年攻魏定酸枣（陈留有酸枣县）燕虚长平（平一作千汝南有平县）雍丘山阳（陈留有雍丘县河内有山阳县）皆拔之取二十城六年韩魏赵卫楚共击秦取寿陵秦出兵五国兵罢拔卫迫东郡其君角率其支属徙居野王阻其山保魏之河内七年蒙骜死以攻龙孤庆都（庆一作キ）还兵攻汲八年王弟长安君成乔将军击赵九年攻魏垣蒲阳（在并州）十一年将军王翦桓杨端和攻邺取九城王翦攻阏与阳十三年桓攻赵平阳杀赵将扈辄斩首十万十四年攻赵军於平阳取宜安破之杀其将军定平阳武城十五年大兴兵一军至邺一军至太原取狼孟（属太原）十六年发卒受地韩南阳假守腾魏献地於秦秦置丽邑十七年内史腾攻韩得韩王安尽纳其地十八年大兴兵攻赵王翦将上地（盖咸阳面为上地也。）下井陉（山名）端和将河内围邯郸城羌&lt;疒鬼&gt;伐赵十年&lt;疒鬼&gt;与王翦尽定取赵地东阳得赵王引兵欲攻燕屯中山赵公子嘉率其宗数百人之代自立为代王东与燕合兵军上谷二十年使王翦辛胜攻燕燕代发兵击秦军秦军破燕易水之西二十一年王贲攻蓟乃益发卒诣王翦军遂破燕军取燕蓟城得太子丹之首二十二年王贲攻魏引河沟灌大梁城坏其王请降尽取其地二十三年王翦击荆取陈以南至平舆（县名在汝南）虏荆王三十五年大兴兵使王贲将攻燕辽东得燕王喜还攻代虏代王嘉王翦定荆江南地降越君二十六年齐王建与其相后胜发兵守其西界不通秦秦使王贲从燕南攻齐得齐王建遂并天下为始皇帝。
蜀先主涿郡涿县人祖雄父弘世仕州郡（臣钦。若等曰：自弘已上事具闰位氏号门吴及宋齐此）先主少孤好交结豪侠年少争附之中山大商张世平苏双等赀累千金乃多与之金财先主繇得用合徒众後汉灵帝末黄巾起先主率其属从校尉邹靖讨贼有功除安喜尉（县名属中山）督邮以公事到县先主求谒不通直入缚督邮杖二百解绶系其颈著马柳弃官亡命顷之大将军何进遣都尉母丘毅诣丹阳募兵先主与俱行至下邳遇贼力战有功除为下密丞後去官後为高唐尉迁令为贼所破往奔中郎将公孙瓒瓒表为别部司马使与青州刺史田楷拒冀州牧袁绍数有战功试守平原令後领平原相郡民刘平素轻先主耻为之下使客刺之客不忍刺语之而去袁绍攻公孙瓒先主与田楷东屯齐曹公征徐州徐州牧陶谦遣使告急於田楷楷与先主俱救之时先主自有兵千馀人及幽州乌丸杂胡骑。又略得饥民数千人既到陶谦以丹阳兵四千益先主先主遂去楷归谦谦表为豫州刺史屯小沛谦病笃谓别驾糜竺曰：非刘备不能安此州也。谦死竺率州人迎先主先主未敢当下邳陈登谓先主曰：今汉室陵迟海内倾覆立功立事在於今日彼州殷富户口百万欲屈使君抚临州事先主曰：袁公路近在寿春此君四世五公海内所归君可以州与之登曰：公路骄豪非治乱之主今欲为使君合步骑十万上可以安主济民成五霸之业下可以割地守境书功於竹帛。若使君不见听许登亦未敢听使君也。北海相孔融谓先主曰：袁公路岂忧国忘家者邪蒙中枯骨何足介意今日之事百姓与能天与不取悔不可追先主遂领徐州（时陈登等遣使诣袁绍曰：天降灾殄祸臻鄙州州将殂殒生民无主恐惧奸雄一旦乘隙以贻盟主日昃之忧辄共奉故平原相刘备府君以为宗主永使百姓知有依归方今寇难纵横不遑释甲谨遣下吏奔告于执事绍答曰：刘玄德弘雅有信义今徐州乐戴之诚副所望也。）袁术来攻先主拒之於盱眙淮阴曹公表先主为镇东将军封宜城亭侯是岁建安元年也。先主与术相持经月吕布乘虚袭下邳下邳守将曹豹反间迎布布虏先主妻子先主转军於海西杨奉韩暹寇徐扬间先主邀击尽斩之先主求和於吕布布还其妻子先主遣关羽守下邳遂还小沛复合兵得万馀人吕布恶之自出兵攻先主先主败走归曹公曹公厚遇之以为豫州牧将至沛收散卒给其军粮益与兵使东击布布遣高顺攻之曹公遣夏侯往不能救为顺所败复虏先主妻子送布曹公自出东征助先主围布於下邳生禽布先主复得妻子从曹公还许表先主为左将军礼之愈重出则同舆坐则同席袁术欲经徐州北就袁绍曹公遣先主督朱灵路招要击术未至术病死先主未出时献帝舅车骑将军董承僻受帝衣带中密诏当诛曹公先主未发是时曹公从容谓先主曰：今天下英雄惟使君与操耳本初之徒不足数也。先主方食失匕箸（时正当雷霆先主谓曹公曰：圣人云：迅雷风烈必变良以也。一震之威乃何至於此）遂与承及长水校尉种辑将军吴子兰王子服等同谋会见使未发事觉承等皆伏诛（时承等与先主谋未发而备出承谓服曰：郭多有数兵摧李亻数万人但足下与吾同义耳昔吕不韦之门须子楚而後高今吾与子繇是也。服曰：惶不敢当。且兵。又少承曰：举事讫得曹公成兵顾不足邪服曰：今京师，岂有所任乎！承曰：长水校尉种辑郎吴硕是吾腹心办事者遂定计）先主据下邳灵等还先主乃杀徐州刺史车胄留关羽守下邳而身还小沛东海昌霸反郡县多叛曹公为先主众数万人遣孙乾与袁连和曹公遣刘岱王忠击之不克五年曹公东征先主先主败绩曹公尽收其众虏先主妻子并禽羽归先主走青州青州刺史袁谭先主故茂才也。将步骑迎先主先主随谭到平原谭驰使白绍绍遣人将骑道路奉迎身去邺二百里与先主相见驻月馀日所失亡士卒稍来集曹公与袁绍相拒於官渡汝南黄巾刘辟等叛曹公应绍绍遣先主将兵与辟等略许下关羽亡归先主曹公遣曹仁将兵击先主先主还绍军阴欲离绍乃说绍南连荆州牧刘表绍遣先主将本兵复至汝南与贼龚都等合众数千人曹公遣蔡阳击之为先主所杀曹公既破绍自南击先主先主遣糜竺孙乾与刘表相闻表自郊迎以上宾礼待之益其兵使屯新野荆州豪杰归先主者日益多表疑其心阴御之先主驻荆州数年尝於表坐起至厕见髀里肉生慨然流涕还坐表怪问备曰：平常身不离鞍髀肉皆消今不复骑髀里肉生日月。若驰老将至矣。而功业不建是以悲耳表使先主拒夏侯于禁等於博望久之先主设伏兵一旦自烧屯伪Т等追之为伏兵所破十一年曹公北征乌丸先主说表袭许表不能用曹公南征会表病笃国於先主曰：我儿不才而诸将并零落我死之後卿便摄荆州先主曰：诸子自贤君其忧病或劝先主宜从表言先主曰：此人待我厚今从其言人必以我为薄所不忍也。表卒其子琮代立遣使乞降曹公不告先主先主亦不知久之乃觉遣所亲问琮琮令宋忠诣先主宣旨是时曹公在宛先主大惊骇谓忠曰：卿诸人作事如此不早相语今祸至方告我不亦太剧乎！引刀向忠曰：今断卿头不足以解忿亦耻大丈夫临别复杀卿辈遣忠去乃呼部曲议或劝先主劫琮将及荆州吏士径南到江陵先主答曰：刘荆州临亡我以孤遗背信自济吾所不为死何面目以见刘荆州乎！乃驻马呼琮琮惧不能起琮左右及荆州人多归先主先主过辞表墓涕泣而去比到当阳众十馀万辎重数千两日行百馀里别遣关羽乘船数百艘使会江陵，或谓先主曰：宜速行保江陵今虽拥大众被甲者少。若曹公兵至何以拒之先主曰：夫济大事必以人为本今人归吾吾何忍弃去曹公以江陵有军实恐先主据之乃释辎重轻军到襄阳闻先主已过曹公将精骑五千急追之一日一夜行三百馀里及於当阳之长坂先主弃妻子与诸葛亮张飞赵等数十骑走曹公大获其人众辎重先主斜趣汉津与羽船会得济沔遇表长子江夏太守琦众万馀人与俱到夏口先主遣诸葛亮自结於孙权权遣周瑜程普等水军数万与先主并力与曹公战於赤壁大破之焚其舟船先主与吴军水陆并进追到南郡时。又疾疫北军多死曹公引归先主表琦为荆州刺史。又南征四郡武陵太守金旋长沙太守韩玄桂阳太守赵范零陵太守刘度皆降庐江雷绪率部曲数万口稽颡琦病死群下推先主为荆州牧治公安（江表《传》曰：备立营於油口改名为公安）权稍畏之进妹固好先主至京见权绸缪恩纪十六年益州牧刘璋遥闻曹公将遣锺繇等向汉中讨张鲁内怀恐惧别驾从事蜀郡张松说璋曰：曹公兵强无敌於天下。若因张鲁之资以取蜀楚谁能禁之者乎！璋曰：吾固忧之而未有计松曰：刘豫州使君之宗室而曹公深雠也。善用兵。若使之讨鲁鲁必破鲁破则益州强曹公虽来无能为也。璋然之遣法正将四千人迎先主前後赂遗以巨亿计正因陈益州可取之策（先主前见张松後得法正皆厚以恩意接纳尽其殷勤之欢因问蜀中阔狭兵器府库人马众寡及诸要害道里远近松等具言之。又画地图山川处所繇是尽知益州虚实也。）先主留诸葛亮关羽荆州将步卒数万人入益州至涪璋自出迎相见甚欢张松令法正白先主及谋臣庞统进说便可於会所袭璋先主曰：此大事也。不可仓卒璋推先主行大司马领司隶校尉先主亦推璋行镇西大将军领益州牧璋增先主兵使击张鲁。又令督白水军先主并三军万馀人车甲器械资货甚盛是岁璋还成都先主北到葭萌未即讨鲁厚树恩德以收众心明年曹公征孙权权呼先主自救先主遣使告璋曰：曹公征吴吴忧危急孙氏与孤本为唇齿。又乐进在青泥与关羽相拒今不往救羽进必大克转侵州界其忧有甚於鲁鲁自守之贼不足虑也。乃从璋求万兵及资宝欲以东行璋但许兵四千其馀皆给半先主激怒其众曰：吾为益州征︹敌师徒勤瘁不遑宁居今积帑藏之财而[A092]於赏功望士大夫为出死力战其可得乎！张松书与先主及法正曰：今大事垂可立如何释此去乎！松兄广汉太守肃惧祸逮已白璋发其谋，於是璋收斩松嫌隙始构矣。璋敕关戍诸将文书勿复关通先主先主大怒召璋白水军督杨怀责以无礼斩之乃使黄忠卓膺勒兵向璋先主径至关中质诸将并士卒妻子引兵与忠膺等进到涪据其城璋遣刘贵冷苞张任邓贤等拒先主於涪皆破败退保绵竹璋复遣李严督绵竹诸军严率众降先主军益︹分遣诸将平下属县诸葛亮张飞赵等将兵溯流定白帝江州江阳维关羽留镇荆州先主进军围雒时璋子循守城被攻。且一年十九年夏雒城破进围成都数十日璋出降（时璋遣帐下司马张裔诣先主先主许以礼其君而安其人也。还城门乃开先主以裔为巴郡太守）蜀中殷盛丰乐先主置酒大飨士卒取蜀城中金银分赐将士还其帛先主复令益州牧诸葛亮为股肱法正为谋主关羽张飞马超为爪牙许靖麋竺简雍为宾友二十年孙权以先主已复益州使使报欲得荆州先主言须得凉州当以荆州相与权忿之乃遣吕蒙袭夺长沙零陵桂阳三郡先主引兵五万下公安令关羽入益阳是岁曹公定汉中张鲁Т走巴西先主闻之与权连和分荆州江夏长沙桂阳东属南郡零陵武陵西属引军还江州（今夔州也。）遣黄权将兵迎张鲁张鲁已降曹公曹公使夏侯渊张屯汉中数数犯暴巴界先主令张飞进兵宕渠与等战於瓦口破等收兵还南郑先主亦还成都二十三年先主率诸将进兵汉中分遣将军吴兰雷铜等入武都皆为曹公所没先主次于阳平关与渊等相拒二十四年春自阳平南渡沔水缘山稍前因定军山势作营渊将兵来争其地先主命黄忠乘高鼓讠攻之大破渊军斩渊及曹公所署益州刺史赵等曹公自长安举众南征积月不拔亡者日多乃引军还先主遂有汉中遣刘封孟达李平等攻申耽於上庸是秋群下上先主为汉中王表於汉帝，於是还治成都时关羽攻曹公将曹仁禽于禁於樊俄而孙权袭杀羽取荆州二十五年魏文帝称尊号改年曰：黄初或传闻汉帝见害乃发襄制服追谥曰：孝愍皇帝是後在所并言众瑞日月相属郡臣上尊号即皇帝位於成都武担之南。
吴孙坚吴郡富春人少为县吏年十七与父共载船至钱塘击杀海贼胡玉等繇是显闻府召署假尉会稽妖贼许昌起於句章自称阳明皇帝与其子韶扇动诸县众以万数坚以郡司马募召精勇得千馀人与州郡合讨破之是岁熹平元年刺史臧列上功状诏书除坚盐渎丞数岁徙盱眙丞。又徙下邳丞历三县所在有称吏民亲附中平元年黄巾贼帅张角起於魏郡有神灵遣八使以善道教化天下而潜相连结自称黄天泰平三月甲子三十六万一旦俱发天下响应燔烧郡县杀害长吏（角称天公将军角弟宝称地公军宝弟梁称人公将军）汉遣车骑将军皇甫嵩中郎将朱俊将兵讨击之俊表请坚为佐军司马乡里少年随在下邳者皆愿从坚。又募诸商旅及淮泗精兵合千许人与俊并力奋击所向无前（一云：坚乘胜深入於西失利坚被创堕马卧草中军众分散不知坚所在坚所骑骢马驰还营掊地呼鸣将士随马於草中得坚，坚还营十数日创少愈乃复出战）汝颍贼困迫走保宛城坚身当一面登城先入众乃蚁附遂大破之俊具以状闻上拜坚别部司马边章韩遂作乱凉州中郎将董卓拒讨无功中平三年遣司空张温行车骑将军西讨章等温表请坚与参军事寻拜议郎时长沙贼区星自称将军众万馀人攻围城邑乃以坚为长沙太守到郡亲率众士施设方略旬月之间克破星等（坚到郡郡中震服任用良吏敕吏曰：谨遇良善治官曹文必循治以盗贼付太守）周朝郭石亦帅徒众起於零桂与星相应遂越境寻讨三郡肃然（坚为长沙太守是时庐江太守陆从子作宜春长为贼所攻遣使求救於坚，坚整严救之主簿进谏坚答曰：太守无文德以征伐为功越界攻讨以全异国以此获罪何愧海内乎！乃进兵往救贼闻而走之）汉朝录前後功封坚乌程侯董卓擅朝政横恣京城诸州郡并兴义兵欲以讨卓坚亦举兵荆州刺史王素遇坚无礼坚过杀之比至南阳众数万人南阳太守张咨闻军至晏然自。若坚以牛酒礼咨咨明日亦答诣坚酒酣长沙主簿入白坚前移南阳而道路不治军资不具请收主簿推问意故咨大惧欲去兵陈四周不得出有顷主簿复入白坚南阳太守稽停义兵使贼不时讨请收出案军法从事便牵咨於军门斩之郡中震忄栗无求不获（一云：南阳太守张咨既不给军粮。又不肯见坚，坚欲进兵恐有後患乃得疾举军震惶迎呼巫医祷祀山川遣所亲人入说咨言病困欲以兵付咨咨闻之心利其兵即将步五六百人诣营省坚）前到鲁阳与袁术相见术表坚行破虏将军领豫州刺史遂治兵於鲁阳城当进军讨董卓遣长史公孙称将兵从事还州书坚卧与相见无何卒然而起按剑骂咨遂执斩之督促军粮施幔於城东门外祖道送称官属并会卓遣步骑数万人逆坚轻骑数十先到坚方行酒谈笑敕部曲整顿行阵无得妄动後骑渐益坚徐罢坐导引入城乃谓左右曰：向坚所以不即起者恐兵相蹈籍诸君不得入耳卓兵见坚士众甚整不敢攻城乃引还坚移屯梁东大为卓军所攻坚与数十骑溃围而出复相收兵合战於阳人大破卓军枭其都督华雄等是时或间坚於袁术术怀疑不运军粮阳人去鲁阳百馀里坚夜驰见术术昔即调发军粮坚还屯卓惮坚猛将乃遣将军李亻等来求和亲令坚列疏子弟任刺史郡守者许表用之坚曰：卓逆天无道荡覆王室今不夷汝三族县示四海则吾死不瞑目岂将与乃和亲邪复进军大谷距雒九十里卓自出与坚战於诸陵墓间卓败走却屯黾池聚兵於陕坚进雒阳宣阳城门更击吕布复破走坚乃扫除宗庙平塞诸陵分兵出函谷关至新安黾池间以截卓後卓谓长史刘艾曰：关东诸将数败矣。无能为也。惟孙坚小戆诸将军宜慎之是时关东州郡务相兼并以自︹大袁绍遣会稽周禺为豫州刺史来袭取州坚慨然叹曰：同举义兵将救社稷逆贼垂破而各。若此吾当谁与戮力乎！言发涕下初平三年袁术使坚征荆州刘表表遣黄祖逆於樊邓之间坚击破之追渡汉水遂围襄阳单马行岘山为祖军士所射杀（一云：坚悉其众攻表表门夜遣将黄祖潜出发兵祖将兵欲还坚逆与战祖败走窜岘山中坚乘胜夜追祖祖部兵从竹水间暗射坚杀之时年三十七。又云：刘表将吕公将兵缘山向坚，坚轻骑寻山讨公，公兵下石中坚头应时脑出）兄子贲帅将士众就术术表贲为豫州刺史权既称尊号谥坚曰：武烈皇帝。
策坚之长子初兴义兵策将母徙居舒与周瑜相友收合士大夫江淮间人咸向之坚薨还葬曲阿已乃渡江居江都徐州牧陶谦深忌策策舅吴景时为丹阳太守策乃载母徙曲阿与吕范孙河俱就景因缘召募约数百人时张有母策丧数诣启以世务曰：方今汉祚中微天下扰攘英雄隽杰各拥众营私未有能扶危济乱者也。先君与袁氏共破董卓功业未遂卒为黄祖所害策虽暗稚窃有微志欲从袁阳州求先君馀兵就舅氏於丹阳收合流散东据吴会报雠雪耻为朝廷外藩君以为何如答曰：既素空劣方居之中无以奉赞盛略策曰：君高名播越远近怀归今日事计决之於君何得不纡虑启告副其高山之望。若微志得展血雠得报此乃君之勋力策心所望也。因涕泣横流颜色不变见策忠壮内发辞令慷慨感其志意乃答曰：昔周道陵迟齐晋并兴王室已宁诸侯贡职今君绍先侯之轨有骁武之名。若投丹阳收兵吴会则荆扬可一雠敌可报据长江奋威德诛除群秽佐辅汉室功业侔於桓文岂徒外藩而已哉！方今世乱多难。若功成事立当与同好俱南济也。策曰：一与君同符合契同有永固之分今便行矣。以老母弱弟委付於君策无复回顾之忧策径到寿春见袁术涕泣而言曰：亡父昔从长沙入讨董卓与明使君策於南阳同盟结好不幸遇难勋业不终策感惟先人旧恩欲自凭结愿明使君垂察其诚术甚贵异之然未肯还其父兵术谓策曰：孤始用贵舅为丹阳太守贤从伯阳为都尉彼精兵之地可还依召募策遂诣丹阳依舅得数百人而为泾县大帅祖郎所袭几至危殆，於是复往见术术以坚馀兵千馀人还策太傅马日仗节安集关东在寿春以礼辟策表拜怀义校尉策骑士有罪逃入术营隐於内厩策指使人就斩之讫诣术谢术曰：兵人好叛当共疾之何为谢也。繇是军中益畏惮之术欲攻徐州从庐江太守陆康求米三万斛康不与术遣策攻康拔之先是刘繇为扬州刺史州旧治寿春寿春术已据之繇乃渡江治曲阿时吴景尚在丹阳策从兄贲。又为丹阳都尉繇至皆迫逐之景贲退舍历阳繇遣樊能于麋陈横屯江津张英屯当利口以拒术术自用故吏琅邪惠衢为扬州刺史更以景为督军中郎将与贲共将兵击英等连年不克策乃说术乞助景等平定江东（策说术云：家有旧恩在东愿助舅讨横江横江拔因投本土召募可得三万兵以佐明使君经济汉室术知其恨而以刘繇据曲阿王郎在会稽谓策未必能定故许之）术表策为折冲校尉行殄寇将军兵财千馀骑数十匹宾客愿从者数百人比至历阳众五六千策母先自曲阿徙於历阳策。又徙母阜陵渡江转斗所向皆破莫敢当其锋而军令整肃百姓怀之策年少虽有位号而士民皆呼为孙郎百姓闻孙郎至皆失魂魄长吏委城郭窜伏山草及至军士奉令不敢虏略鸡犬菜茹一无所犯民乃大悦竞以牛酒诣军刘繇既走策入曲阿劳赐将士遣将陈宝诣阜陵迎母及弟发恩布令告诸县笮融等故乡部曲来降首者一无所问乐从军者一身行复除门户不乐者勿︹也。旬日之间四面集得见兵二万馀人马千馀匹威震江东形势转盛吴人严白虎等众各万馀人处处屯聚吴景等欲先击破虎等乃至会稽策曰：虎等群盗非有大志此成禽耳遂引兵渡浙江据会稽屠东治白虎高垒坚守使其弟舆请和许之舆请独与策会面约既会策引白刃斫席舆体动策笑曰：闻卿能坐跃剿捷不常聊戏卿耳舆曰：我见刃乃然策知其无能也。乃以手戟投之立死舆有勇力白虎众以其死也。甚惧进攻破之尽更置长吏策自领会稽太守复以吴景为丹阳太守以孙贲为豫章太守分豫章为庐陵郡以贲弟辅为庐陵太守丹阳朱治为吴郡太守彭城张昭广陵张秦松陈端等为谋主时袁术僭号策以书谏曰：董卓无道陵虐王室祸加太后暴及弘农天子播越宫庙焚毁是以豪杰发愤沛然俱起元恶既毙少主东顾乃使主人奉命宣明朝恩偃武修文与之更始然而河北异谋於黑山曹操毒被於东徐刘表僭乱於荆南公孙叛逆於朔北正礼阻兵玄德争盟是以未获从命弓戢戈当谓使君与国同规而舍是弗恤宛然有自取之志惧非海内企望之意也。成汤讨桀称有夏多罪武王伐纣曰：殷有重罚此二王者虽有圣德假使时无失道之过无繇逼而取也。今主上非有恶於天下徒以幼小胁於强臣异於汤武之时也。又闻主明智聪敏有夙成之德天下虽未被其恩咸归心焉。若辅而兴之则旦之美率土所望也。使君五世相承为汉宰辅荣宠之盛莫与为比宜效忠守节以报王室时人多惑图纬之言妄牵非类之交苟以悦主为美不顾成败之计古今所慎可不熟虑忠言逆耳驳义致憎苟有益於尊名无所敢辞术不纳策遂绝之曹公表策为讨逆将军封为吴侯（一云：建安二年夏汉朝遣议郎王辅奉戊辰诏《书》曰：董卓逆乱凶国害民先将军坚念在平讨雅意未遂厥美著闻策遵善道求福不回今以策为骑都尉袭爵乌程侯领会稽太守策上表谢曰：臣以固陋孤持边陲陛下广播膏泽不遗细节以臣袭爵兼典名郡仰惟荣顾非所克堪兴平二年十二月二十日於吴郡曲阿得袁术所呈表以臣行殄寇将军至被诏书乃知诈擅虽辄捐废犹用悚悸臣年十七丧失所怙惧有不任堂构之鄙以忝析薪之戒诚无去病十八建功世祖列将弱冠佐命臣初领兵年未弱冠虽驽懦不武然思竭微命惟术狂惑为恶深重臣冯威灵奉辞伐罪庶必献捷以报所受）袁术死长史杨弘大将张勋等将其众欲就策庐江守刘勋要击悉虏之收其珍宝以归策闻之伪与勋好盟勋新得术众时豫章上缭宗民万馀家在江东策劝攻勋取之勋既行策轻军晨夜袭拔庐江勋众尽降勋独与麾下数百人自归曹公（江表《传》曰：策被诏敕与司空曹公卫将军董承益州牧刘璋等协力讨袁术刘表军严当进会术死术从弟裔女胥黄猗等畏惧曹公不敢守寿春乃共舁术棺柩扶其妻子及部曲男女就刘勋於皖城勋粮食少无以相振乃遣从弟偕告籴於豫章太守华歆歆郡素少遣吏将偕就海昏上缭使诸宗帅共出三万斛米以与偕偕住历月才得数千斛偕乃复勋具说形状使勋来袭诛之勋得偕书便潜军到海昏邑下宗帅知之空壁逃匿勋了无所得时策西讨黄祖行及石城闻勋轻身诣海昏便分遣从兄贲辅率八千人於彭泽待勋自与周瑜率二万人会袭皖城即克之得术百工及鼓吹部曲三万馀人并术勋妻子表用汝南李术为庐江太守给兵三千人以守皖皆徙所得人东诣吴贲辅。又於彭泽破勋勋求入楚江从寻阳上到置马亭闻策等已克皖乃投西塞至沂筑垒自守告急於刘表求救於黄祖祖遣太子射船军五千人助勋策复就攻大破勋勋与偕北归曹公射亦遁走策收得勋兵三千馀人船千艘遂前进夏口攻黄祖时刘表遣从子虎南阳韩将长矛五千来为黄祖前锋策与战大破之《吴录》载策。表曰：臣讨黄祖以十二月八日到祖所屯沙羡县刘表遣将助祖并来趣臣臣以十一日平旦部所领江夏太守行建威中郎将周瑜领林阳太守行征虏中郎将吕范领零陵太守行荡寇中郎将程普行奉义校尉孙权行先登校尉韩当行武锋校尉黄盖等同时俱进身跨马扌乐陈手击急鼓以齐战势吏士奋击踊跃百倍心精意果各竞用命越渡重堑迅疾。若飞火放上风兵激烟下弓弩并发流矢雨集日加辰时祖乃溃烂锋刃所截焱火所焚前无生寇惟祖迸走获其妻息男女七人斩虎狼韩以下三万馀级其赴水溺者二万馀口船六千馀艘财物山积虽表未禽祖宿狡猾为表腹心出作爪牙表之鸱张以祖气息而祖家属部曲扫地无馀表孤特之虏成鬼行尸诚皆圣朝神武远振臣讨有罪得效微勤）是时袁绍方强而策并江东曹公力未能逞。且欲抚之乃以弟女配策小弟匡。又为子章取贲女皆礼辟策弟权翊。又命扬州刺史严象举权茂才建安五年曹公与袁绍相拒於官渡策阴欲袭许迎汉帝密治兵部署语未发会为故吴郡太守许贡客所杀先是策杀贡贡小子与客亡匿江边策单骑出卒与客遇客击伤策（陈登为广陵太守治射阳登即之从兄子也。孙策前西征登阴复遣间使以印绶与严白虎馀党图为後害以报见破之辱策归复讨登军到丹徒须待运粮策好猎将步骑数出策驱驰逐鹿所乘马精骏从骑绝不能及初吴郡太守许贡上表於汉帝曰：孙策骁雄与项籍似宜加贵宠召还京邑。若被诏不得不还。若放於外必作後患策候吏得贡表以示策请贡相见以责让贡贡辞无表策即令武士绞杀之贡奴客潜民间欲为贡报雠猎日卒有三人即贡客也。策问尔等何人答曰：是韩当兵在此射鹿耳策曰：当兵吾皆识之未尝见汝等因射一人应弦而倒馀二人怖急便举弓射策中颊後骑寻至皆刺杀之）创甚请张长史昭等谓中国方乱夫以吴越之众三江之固足以观成败公等善相吾弟呼权佩以印绶谓曰：举江东之众决机於两阵之间与天下争衡卿不如我举贤任能各尽其心以保江东我不如卿至夜卒时年二十六权称尊号追谥策曰：长沙桓王。
权策之弟策既定诸郡时权年十五以为阳羡长郡察孝廉州举茂才行奉义校尉建安四年从策征庐江太守刘勋勋破进讨黄祖於沙羡五年策薨以事授权哭未及息策长史张昭谓权曰：孝廉此宁哭时邪乃改易权服扶令上马使出巡军曹公表权为讨虏将军领会稽太守屯吴使丞之郡行文书事待张昭以师傅之礼而周瑜程普吕范等为将帅招延俊秀聘求名士鲁肃诸葛瑾等始为宾客分部诸将镇抚山越讨不从命初孙策表用李术为庐江太守策亡之後术不肯事权而多纳其亡叛权移书求索术报曰：有德见归无德见叛不应复还权大怒乃以状白曹公曰：严刺史昔为公所用。又是州举将而李术凶恶轻犯汉制残害州司肆其无道宜速诛灭以惩鬼类今欲讨之进为国朝扫除鲸鲵退为举将报塞怨雠此天下达义夙夜所甘心术心惧诛复诡说求救明公所居阿衡之任海内相瞻愿敕执事勿复听受是岁举兵攻术於皖城术闭门自守求救於曹公曹公不救粮食乏尽妇女或丸土而吞之遂屠其城枭术首徙其部曲三万馀人八年权西伐黄祖破其舟军惟城未克而山寇复动还过豫章使吕范平鄱阳会稽程普讨乐安太史慈领海昏韩当周泰吕蒙等为剧县令长十年权使贺齐讨上饶分为建平县十二年西征黄祖虏其人民而还十三年春权复征黄祖祖先遣舟兵拒军都尉吕蒙破其前锋而凌统董袭等尽锐攻之遂屠其城祖挺身亡走冯则追枭其首虏其男女数万口荆州牧刘表死权将鲁肃乞奉命吊表二子。且以观变肃未到而曹公已临其境表子琮举众以降刘备欲南济江肃与相见因传权旨为陈成败备进住夏口使诸葛亮诣权权遣周瑜程普等行是时曹公新得表众形势甚盛诸议者皆望风畏惧多劝权迎之（曹公与权书问近者奉辞伐罪旌麾南指刘琮束手今治水八十万众方与将军会猎於吴权得书以示群臣莫不乡震失色）惟瑜肃执拒之议意与权同瑜普左右督各领万人与备俱进遇於赤壁大破曹公曹军烧其馀船引退士卒饥疫死者大半备瑜等复追至南郡曹公遂北还留曹仁徐晃於江陵使乐进守襄阳权自率众围合肥使张昭攻九江之当涂昭兵不利权攻城逾月不能下曹公自荆州还遣张喜将骑赴合肥未至权退十四年瑜仁相守岁馀所杀伤甚众仁委城走权以瑜为南郡太守刘备表权行车骑将军领徐州牧备领荆州牧屯公安十六年权徙治秣陵十七年城石头作濡须坞十八年正月曹公攻濡须权与相拒月馀曹公望权军叹其齐肃乃退（曹公出濡须作油船夜渡洲上权以水军围取得三千馀人其没溺者亦数千人权数挑战公坚守不出权乃自来乘轻船从濡须口入公军诸将皆以为是挑战者欲击之公曰：此必孙权欲身见吾军部伍也。敕军中皆精严弓弩不得妄发权行五六里回还作鼓吹公见舟船器仗军伍整肃喟然叹曰：生子当如孙仲谋刘景升儿子。若豚犬耳）十九年五月权征皖闰月克之获庐江太守朱光及参军董和男女数万口是岁刘备定蜀权以备已得益州令诸葛瑾从求荆州诸郡备不许曰：吾方图凉州凉州定乃尽以荆州与吴耳权曰：此假而不反而欲以虚辞引岁遂置南三郡长吏关羽尽逐之权大怒遣吕蒙督鲜于丹徐忠孙规等兵三万取长沙零陵桂阳三郡使鲁肃以万人屯巴丘（巴丘今曰：巴陵）以关羽权住陆口为诸郡节度蒙到二郡皆服惟零陵太守郝普未下会备到公安使关羽将三万兵至益阳权乃召蒙等使还助肃蒙使人诱普普降尽得三郡将守因引军还与孙皎潘璋并鲁肃兵并进拒羽於益阳未战会曹公入汉中备惧失益州使使求和权令诸葛瑾报更寻盟好遂分荆州长沙江夏桂阳以东属权南郡零陵武陵以西属备备归而曹公已还权反自陆口遂征合肥合肥未下彻军还兵皆就路权与凌统甘宁等在津北为魏将张辽所袭统等以死权权乘骏马越津桥得去二十一年冬曹公次于居巢遂攻濡须二十二年春权令都尉徐详诣曹公请降公报使修好誓重结婚二十四年关羽围曹仁於襄阳曹公遣左将军于禁救之会汉水暴起羽以舟兵尽虏禁等精骑三万送江陵惟城未拔权内惮羽外欲以为己功笺与曹公乞以讨羽自效曹公。且欲使羽与权相持以斗之驿传权书使曹仁以弩射示羽羽犹豫不能去闰月权征羽先遣吕蒙袭公安获将军士仁蒙到南郡南郡太守糜芳以城降蒙据江陵抚其老弱释于禁之囚陆逊别取宜都获秭归枝江夷道还屯夷陵守峡口以备蜀关羽还当阳西讨麦城权使诱之羽伪降立幡旗为象人於城上因遁走兵皆解散尚十馀骑权先使朱然潘璋断其径路十二月璋司马马忠获羽及其子平都督赵累等於章乡遂定荆州曹公表权为骠骑将军假节领荆州牧封南昌侯二十五年正月曹公薨太子丕代为丞相魏王是年冬魏受汉禅明年四月刘备称帝於蜀权自公安都鄂魏文帝策封权为吴王加九锡。又明年正月权遣陆逊部将军宋谦等攻蜀五屯皆破之所斩及投兵降者数万人刘备奔走仅以身免初权外事魏而诚心不款魏欲遣侍中辛毗尚书桓楷与权盟誓并徵任子权辞让不受魏乃命曹休张辽臧霸出洞口曹仁出濡须曹真夏侯尚张徐晃围南郡权遣吕范等督五军拒之权遂改元黄武临江拒守使大中大夫郑全聘刘备於白帝然犹与魏文帝相往来至後年乃绝八年春公卿百司皆劝权正尊号四月丙申遂即皇帝位。
●卷一百八十四
○闰位部　勋业第二
宋高祖武皇帝汉高帝弟楚元王交二十一世孙初为晋冠军孙无终司马安帝隆安三年十一月妖贼孙恩作乱於会稽卫将军谢琰前将军刘牢之东讨牢之请帝参府军事十二月牢之至吴而贼缘道屯结牢之命帝与数十人觇贼远近会遇贼至众数千人高祖便进与战所将人多死而帝意方厉手奋长刀所杀伤甚众牢之子敬宣疑高祖淹久恐为贼所困乃轻骑寻之既而众骑并至贼乃奔退斩获千馀人摧锋而进平山阴恩遁还入海四年五月恩复入会稽杀卫将军谢琰十月刘牢之复率众东征恩退走牢之屯上虞使帝戍句章城既卑小战士不盈数百帝常被坚执锐为士卒先每战辄摧锋陷阵贼乃退还浃口时东伐诸帅御军无律士卒暴掠甚为百姓所苦唯帝法令明整所至莫不亲赖焉五年春孙恩频攻句章帝屡摧破之恩复走入海三月北出海盐帝追而翼之筑城於海盐故治贼日来攻城城内兵力甚弱帝屡出破之（臣钦。若等曰：事具闰位谋略门）五月孙恩破沪渎杀吴国史袁山松死者四千人是月帝复破贼於娄县六月恩乘胜浮海奄至丹徒战士十馀万刘牢之犹屯山阴京邑震动帝倍道兼行与贼俱至於时众力既寡加以步远疲劳而丹徒守军莫有斗志恩率众数万鼓讠登蒜山居民皆荷而立帝率领数百奔击大破之投赴水死者甚众恩以鼓排自载仅得还船虽被摧破犹恃其众力径向京师楼船高大值风不得进旬日乃至白石寻知刘牢之已还朝廷有备遂走向郁洲八月以帝为建武将军下邳太守领水军追讨至郁洲复大破恩恩南走十一月帝追恩於沪渎及海盐。又破之三战并大获俘馘以万数恩自是饥馑疾疫死者大半自浃口奔临海元兴元年骠骑将军司马元显西伐荆州刺史桓玄玄亦率荆楚大众下讨元显遣镇北将军刘牢之拒之帝参其军事次溧洲玄至帝请击之不许将遣子敬宣诣玄请和帝与牢之甥东海何无忌并固请不从遂遣敬宣诣玄玄克京邑杀元显以牢之为会稽内史惧而告帝曰：便夺我兵祸其至矣。今当北就高雅於广陵举事卿能从我去乎！答曰：将军以劲卒数万望风降服彼新得志威震天下三军人情都已去矣。广陵，岂可得至耶吾当反复还京口耳牢之叛走自缢死何无忌谓帝曰：我将何之帝曰：镇北去必不免卿可随我还京口桓玄必不能守节北面我当与卿图之今方是会矫情任之日必将用我辈也。桓玄从兄修以抚军镇丹徒以帝为中兵参军孙恩自奔败之後徒旅渐散惧生见获乃於临海投水死馀众推恩妹夫卢循为主桓玄欲。且缉宁东土以循为永嘉太守循虽受命而肆暴不已五月玄复遣帝东征时循自临海入东阳二年正月玄复遣帝破循於东阳循奔永嘉复追破之斩其大帅张士道追讨至於晋安循浮海南走六月加帝彭城内史十二月桓玄篡位帝从桓修入朝玄见帝谓司徒王谧曰：昨见刘裕风骨不常盖人杰也。每游集辄引接殷勤赠赐甚厚帝愈恶之或说玄曰：刘裕龙行虎步视瞻不凡恐不为人下宜早为之所玄曰：我方欲平荡中原非刘裕莫可付以大事关陇平定然後当别议之耳玄乃下诏曰：刘裕以寡制众屡摧妖锋海穷追十殄其八诸将力战多被重创自元帅以下至於将士并宜论赏以叙勋烈先是帝东征卢循何无忌随至山阴劝於玄稽举义帝以为玄未据极位。且玄稽遥远济事为难俟其篡逆事著徐於京口图之不忧不克至是桓修还京帝以金创疾动不堪步从乃与无忌同船共还建兴复之计，於是与弟道规沛郡刘毅平昌孟昶任城魏咏之高平檀凭之琅邪诸葛长民太原王元德陇西辛扈兴东莞童厚之并同义谋时桓修弟弘为征虏将军青州刺史镇广陵道规为弘中兵参军昶为州主簿乃令毅潜往就昶聚徒於江北谋起兵杀弘长民为豫州刺史刁逵左军府参军谋据历阳相应元德厚之谋於京邑聚众攻玄并克期齐发三年二月己丑朔乙卯帝以游猎与无忌等收集义徒凡同谋何无忌魏咏之咏之弟欣之顺之檀凭之从子韶弟祗隆与叔道济道济从兄范之帝弟道怜沛郡刘藩河内向弥平昌孟怀玉管义之陈留周安穆临淮刘蔚从弟之东莞臧喜从弟宝符从子穆生童茂宗陈郡周道民渔阳田演谯国范清等二十七人愿从者百馀人丙辰诘旦城开无忌服传诏服称诏居前义众驰入齐声大呼吏士惊散莫敢动即斩桓修以徇帝哭甚恸厚加殡敛孟昶劝弘其日出猎未明开门出猎人昶道规毅等率壮士五六十人因开门直入弘方啖粥即斩之因收众济江义军初克京城修司马刁弘率文武佐吏来赴帝登城谓之曰：郭江州已奉乘舆反正於寻阳我等并被密诏诛除逆党同会今日贼玄之首已当枭於大航矣。诸君非大晋之臣乎！今来欲何为弘信之收众而退毅既至帝命诛弘众推帝为盟主先移檄於京邑曰：夫治乱相因理不常泰狡焉肆虐或值圣明自我大晋阳九屡构隆安已来难结皇室忠臣碎於虎口贞良敝於豺狼逆臣桓玄陵虐人鬼阻兵荆郢肆暴都邑天未亡难凶力繁兴逾年之间遂倾皇祚主上播越流幸非所神器沉沦七庙毁坠夏后之罹浞有汉之遭莽卓方之於玄未足为喻自玄篡逆於今历年亢旱弥时民无生气加以庶士疲於转输文武困於造筑父子乖离室家分散岂唯大东有杼轴之悲В梅有倾筐之慨而已哉！仰观天文俯察人事此而能久孰有可亡凡在有心谁不扼腕裕等所以叩心泣血不遑启处者也。是故昼寐宵兴拔奖忠烈潜构携岖险过履虎辅国将军刘毅广武将军何无忌镇北主簿孟昶兖州主簿魏咏之宁远将军刘道矩龙骧将军刘藩振威将军檀凭之等忠烈断金精贯白日荷戈奋袂志在毕命益州刺史毛璩万里齐契扫定荆楚江州刺史郭昶之奉迎主上宫於寻阳镇北参军王元德等并率部曲保据石头扬武将军诸葛长民收集义士已据历阳征虏参军庾顺之等潜相连结以为内应同力协所在蜂起即日斩伪徐州刺史安城王修青州刺史弘首义众既集文武争先咸谓不有一统则事无以辑裕辞不获已遂总军要庶上凭祖宗之灵下罄义夫之力翦馘逋逆荡清京辇公侯诸军或世树忠贞或身荷爵宠而并俯处猾竖自效莫繇顾瞻周道宁不吊乎！今日之举良其会也。裕以虚薄才非古人接势於己替之机受任於既颓之运丹诚未宣感慨愤跃望霄汉以永怀眄山川以增厉授檄之日神驰贼庭帝乃以孟昶为长史总摄後事檀凭之为司马百姓愿从者千馀人三月戊午朔遇吴甫之於江乘甫之玄骁将也。其兵甚锐帝躬执长刀大呼以冲之众皆披靡即斩甫之进至罗落桥皇甫敷率数千人逆战宁远将军凭之与帝各御一队凭之战败见杀其众退散帝进战弥厉前後奋击应时摧破即斩敷首玄闻敷等并没愈惧使桓谦屯东陵口卞范之屯覆舟山西众合二万已未旦义军食毕弃其馀粮进至覆舟山东使张旗帜於山上以为疑兵玄。又遣武骑将军庾之配以精卒利器助谦等帝躬先士卒以奔之将士皆殊死战无不一当百呼声动天地时东北风急因命纵火烟焰张天鼓讠之音震京邑谦等诸军一时奔溃玄始虽遣军置阵而走意已决别使领军将军殷仲文具舟於石头仍将子侄浮江南走庚申帝镇石头城立留台总百官焚桓温神主於宣阳门外造晋新主立於太庙遣诸将帅追玄尚书王假率百官奉迎乘舆司徒王谧与众议推帝领扬州固辞乃以谧为录尚书事领扬州刺史以帝为使持节都督扬徐兖豫青冀幽并八州诸军事领军将军徐州刺史先是朝廷承晋氏乱政百司纵弛桓玄虽欲整而众莫从之帝以身范物先威禁内外百官皆肃然奉职二三日间风俗顿改时诸葛长民失期不发刁逵执送之未至而玄败经玄阳江州刺史郭昶之备乘舆法物资之玄收略得二千馀人挟天子走江陵冠军将军刘毅辅国将军何无忌振武将军刘道规率诸军追讨四月奉武陵王遵为大将军承制大赦天下唯桓玄一祖後不在赦例玄子韶。又聚众向历阳高祖命辅国将军诸葛长民击走之无忌道玄破玄大将郑钤等於桑落州众军进据寻阳加高祖都督江州诸军事玄既还荆郢大聚兵众召水军造楼船器械率众二万挟天子发江陵浮江东下与冠军将军刘毅等相遇於峥嵘州众军大破之玄弃众复挟天子还复江陵玄党殷仲文奉晋二皇后还京师玄至江陵因西走南郡太守王腾之荆州别驾王康产奉天子入南郡府初征虏将军益州刺史毛据遣从孙之与参军费恬送弟丧州下有众二百璩弟子修之时为玄屯骑校尉诱玄以入蜀至枚回州恬与之迎射之益州都护冯迁斩玄首传京师。又斩玄子於江陵市初玄败於峥嵘州义军以为大事已定追蹑不速玄死几一旬众军犹不至玄从子振逃於华容之浦中招聚逆党数千人晨袭江陵城居民竞出赴之玄从兄谦先匿於沮川亦聚众以应振为玄举哀立丧庭谦乃率众官奉玺绶於安帝无忌道规既至江陵与桓振战於灵溪玄党冯该。又设伏于杨林义军奔败退还寻阳兖州刺史辛禺怀贰会北青州刺史刘该反禺求征该次淮阴。又反禺长史羊穆之斩禺传首十月帝领青州刺史甲仗百人入殿刘毅诸军复进至夏口毅攻鲁城道规攻偃月垒皆拔之十二月诸军进平巴陵义熙元年正月毅等至江津破桓谦桓振江陵平天子至江陵以帝为侍中车骑将军都督中外诸军事使持节徐青二州刺史帝固让加录尚书事。又不受屡请归藩天子不许遣百僚敦劝。又亲幸帝第帝惶惧诣阙陈请天子不能夺是月旋镇丹徒天子重遣大使敦劝。又不受乃改授都督荆司梁益宁雍凉七州并前十六州诸军事卢循浮海破广州二年三月督交广二州十月帝上言曰：昔天祸皇室巨狡纵篡臣等义惟旧隶豫蒙国恩仰契信顺之符俯厉人臣之愤虽社稷之灵抑亦事繇众济其翼奖忠勤之佐文武毕力之士孰执在已之谦用亏国体之大辄申摄众军先上同谋起义始平京口广陵二城臣及抚军将军毅等二百七十二人并後赴义出都缘道大战所馀一千五百六十六人。又辅国将军长民故给事中王元德等十人合一千八百四十八人乞正封赏其西征众军须论集续上，於是尚书奏封倡义谋主镇军将军裕豫章郡公食邑万户赐绢三万疋其馀封赏各有差镇军府佐吏降故太傅谢安府一等十一月天子重申前令加帝侍中进号车骑将军开府仪同三司固让诏遣百僚敦劝三年二月帝还京师将诣廷尉天子先诏狱官不得受诣阙陈让乃见听旋於丹徒四年正月天子徵帝入辅授侍中车骑将军开府仪同三司扬州刺史录尚书徐兖二州刺史如故帝表解兖州先是遣冠军刘敬宣伐蜀贼谯纵无功而返九月以敬宣挫退逊位不许乃降为中军将军五年二月南燕鲜卑慕容超大掠淮北执阳平太守刘千载济南太守赵元驱略千馀家三月帝抗表北讨以丹阳尹孟昶监中军留府事四月舟师发京都溯淮入泗五月至下邳留船舰辎重步军进琅邪所过皆筑城留守鲜卑梁父莒城二戍并奔走六月慕容超遣五楼及广宁王贺赖先据临朐城既闻大军至留羸老守广固乃悉出临朐有巨蔑水去城四十里超告五楼曰：急往据之晋军得水则难击也。五楼驰进龙骧将军孟龙符领骑居前奔往争之五楼乃退众军步进有车四千两分车为两翼方轨徐行车悉张幔御者执槊。又以轻骑为游军军令严肃行伍齐整未及临朐数里贼铁骑万馀前後交至帝命兖州刺史刘藩弟并州刺史道怜谘议参军刘敬宣陶延寿参军刘怀玉慎仲道索邈等齐力击之遣谘议参军檀韶直趋临朐韶克临朐悉虏超辎重超闻临朐已拔引众走帝亲鼓之贼乃大奔超遁还广固获超马伪辇玉玺豹尾等送於京师斩其大将段晖等十馀人其馀斩获千馀计明日进军广固即屠大城超退保小城，於是设长围守之围高三丈外穿三重堑停江淮转输馆於齐土抚纳降附华戎欢悦援才授爵因而任之七月诏加帝北青冀二州刺史超大将垣遵遵弟苗并率众归顺帝方治攻具城上人曰：汝不得张纲何能为也。纲者超伪尚书郎其人有巧思会超遣纲称藩於姚兴乞师请救兴伪许之而实惮帝不敢遣纲从长安还泰山太守申宣执送之乃升纲於楼上以示城内城内莫不失色，於是使纲大治攻具超求救不获纲反见虏转忧惧乃请称藩求割大岘为界献马千匹不听围之转急河北居民荷戈负粮至者日以千数九月进帝太尉中书监固让十月张纲治攻具成设诸奇巧飞楼木幔之属莫不毕备城上火石弓矢无所用之六年二月丁亥屠广固超逾城走征虏贼曹乔胥获之杀其王公以下纳口万馀马二千匹送超京师斩於建康市帝之北伐也。徐道覆至番禺说卢循及循率众过岭寇南康庐陵豫章诸郡守皆委任奔走於时平齐问未至即驰使徵帝帝之初克齐也。欲停镇下邳清荡河雒既而被徵使至即日班师镇南将军何无忌与徐道覆战於豫章败绩无忌被害内外震骇朝廷欲奉乘舆北走就帝寻知贼众未至人情小安帝至下邳以船运辎重自率精锐步归至山阳闻无忌被害则虑京邑失守乃卷甲兼行与数十人至淮上问行旅以朝廷消息人曰：贼尚未至刘公。若还便无所忧也。帝大喜单船过江迳至京口众乃大安四月癸未帝至京师解严息甲循之初下也。使道覆向寻阳自会湘中诸郡荆州刺史道规遣军至长沙为循所败循迳至巴陵与道覆连旗而下帝以南藩覆没表送章绶诏不听五月刘毅败绩於桑落洲问至内外忄匈扰时北师始还多创痍疾病京师战士不盈数千贼既破江豫二镇战士十馀万舟车百里不绝奔败还者并声其雄盛孟昶诸葛长民惧渐逼欲拥天子过江帝不听昶固请不止帝曰：今重镇外倾强内逼人情危骇莫有固志。若一旦迁动便自瓦解江北亦，岂可得至设令得至不过延日月耳今兵士虽少自足以一战。若其克济则臣主同休苟厄运必至我当以死卫社稷横尸庙门遂其繇来以身许国之志不能远窜於草间求活也。我计决矣。卿勿复言，於是开赏募投身赴义者一同登京城之上科发居民治石头城建牙戒严帝率刘毅诸葛长民北出拒之七月庚申群贼自蔡州南走还屯寻阳遣辅国将军王仲德广川太守刘锺河间太守蒯恩追之帝还东府大治水军皆大舰重楼高者十馀丈十月率兖州刺史刘藩宁朔将军檀韶等舟师南伐以後将军刘毅监太尉留守府後事皆委焉是月徐道覆率众三万会江陵荆州刺史道规。又大破之斩首万馀级道覆走还湓口初帝之遣索邈也。邈在道为贼所断道覆败後方达自循东下江陵断绝京邑之间传者皆云：已没及邈至方知循走循初自蔡州南走留其亲党范崇民五千人高舰百馀戍南陵王仲德等闻大军。且至乃进攻之十一月大破崇民军焚其舟舰收其散卒循广州守兵不以海道为防是月建威将军孙季高乘海奄至而城池峻整兵犹数千季高焚贼舟舰悉力而上四面攻之即日屠其城循。又以轻舟奔始兴季高抚其旧民戮其亲党勒兵谨守初帝之遣季高也。众咸以海道艰远必至为难。且分撤见力二三非要帝不从敕季高曰：大军十二月之交必破妖虏卿今时当至广州倾其巢窟令贼奔走之日无所归投季高受命而行如期克循方治兵舰设诸攻备帝欲御以长乃屯军雷池贼扬声不攻雷池当乘流迳下帝知其欲战。且虑贼败或於京口入海遣王仲德以水舰三百於吉阳下断之十二月循道覆率众数万方舰而下前後相抗莫见舳舻之际帝悉出轻利斗舰躬提幡鼓命众军齐力击之。又上步骑伏于西岸右军参军庾乐生乘舰不进斩而徇之，於是众军并踊腾争先军中多万钧神弩所至莫不摧会帝中流蹙之因风水势贼舰悉泊西岸上军先备火具乃投火焚之烟焰张天贼众大败追奔至夜乃归循等还寻阳初分遣步军莫不疑怪及烧贼舰众乃悦服召王仲德请还为前驱留辅国将军孟怀玉守雷池循闻大军上欲走向豫章乃悉立栅断左里帝攻栅而进循兵虽殊死战弗能禁诸军乘胜奔之循单舸走所杀及投水死凡万馀人循收散卒尚有数千人迳还广州帝旋自左里天子遣侍中黄门劳师於行所七年正月振旅於京师改授大将军扬州牧二月卢循於番禺为孙季高所破收馀众南走刘藩孟怀玉斩徐道覆於始兴交州刺史杜慧度斩卢循传首京师八年四月以後将军刘毅为荆州刺史毅与帝俱举大义兴复晋室既有雄才大志厚自矜许与尚书仆射谢混相结帝知毅不能居下终为异端密图之毅表求从弟兖州刺史藩以为副贰九月藩入朝帝收藩及混并於狱赐死自表讨毅壬午发自京师遣参军王镇恶袭江陵十月克之毅及党与皆伏诛十一月帝以西阳太守朱龄石为益州刺史率众伐蜀进帝太傅扬州牧九年二月乙丑至自江陵初诸葛长民贪淫骄横为士民所患刘毅既诛将谋作乱帝密命左右壮士丁午等自幔後出於坐拉杀之死於床侧舆尸付廷尉并诛其弟黎民七月朱龄石平蜀斩伪主谯纵传首京师十年荆州刺史司马修之宗室之重。又得江汉人心帝疑其有异志而修之兄子谯王文思在京师招集轻侠帝执文思送还修之令自为其所修之表废文思十一年正月帝收修之子文宝次子文祖并於狱赐死率众军西讨三月军次江陵修之奔襄阳四月帝复率众进讨至襄阳修之奔姚兴八月甲子至自江陵十二年三月加中外大都督初帝平齐乃有定关雒之意值卢循侵逼故其事不谐荆雍既平方谋外略会姚兴死子泓立兄弟相杀关中扰乱帝乃戒严北讨加领征西将军司豫二州刺史。又加北雍州刺史九月次于彭城加领徐州刺史先是遣冠军将军檀道济龙骧将军王镇恶步向许雒羌缘道屯守皆望风降服伪兖州刺史韦华先据仓垣亦率众归顺帝。又遣北兖州刺史王仲德先以水军入河仲德破索虏於东郡凉城进平滑台十月众军至雒阳围金墉弟伪平南将军请降送于京师修复晋五陵置守卫天子以帝为相国封宋公加九锡十三年正月帝以舟师进讨二月檀道济等次潼关三月庚辰大军入河後魏步骑十万营据河津帝命诸军济河击破之帝至雒阳七月至陕城龙骧将军王镇恶伐木为舟自河浮渭八月扶风太守沈田子大破姚泓於蓝田王镇恶克长安生禽泓九月帝至长安长安丰稔帑藏盈积帝先收其彝器浑仪土圭之属献於京师其馀珍宝珠玉以班赐将帅执送姚泓斩於建康市十月进爵为王十四年正月还京固让进爵六月受相国宗公九锡之命十二月晋大司马琅邪王即位元熙元年徵公入辅。又申前命进爵为王七月乃受命二年四月徵王入辅六月至京师晋帝禅位於宋遂即帝位孝武帝文帝第三子元嘉十二年立为武陵王十六年为湘州刺史十七年迁南豫州刺史并领石头戍至二十八年为江州刺史四郡诸军事时缘江蛮为寇文帝遣太子步兵校尉沈庆之等伐之使帝总统众军三十年正月帝出次西阳之五洲会元凶劭弑逆以帝为征南将军帝率众入讨荆州刺史南谯王义宣雍州刺史臧质并举义兵四月辛酉次溧阳癸亥冠军将军柳元景前锋至新亭建营垒甲子贼劭亲率众攻元景大败退走丙寅帝次江宁丁卯大将军江夏王义恭来奔表上尊号戊辰至於新亭己巳即皇帝位五月甲戍辅国将军申坦克京城乙亥辅国将军朱修之克东府丙申克定京邑劭及始兴王诸同逆并伏诛庚辰解严。
南齐太祖高皇帝宋右军将军南泰山太守承之之子年十三治礼及左氏春秋宋元嘉十七年大将军彭城王义康出镇豫章承之领兵防守帝舍业南行十九年竟陵蛮动文帝遣帝领偏军讨沔北蛮二十一年伐魏至丘槛山并破走二十三年雍州刺史萧思话镇襄阳启帝自随戍沔北讨樊邓诸山蛮破其聚落初为左军中兵参军二十七年魏军围汝南戍主陈宪台遣宁朔将军臧质安蛮司马刘康祖救之文帝使帝宣旨授节度闻魏太武向彭城质等回军救援至盱眙帝与质别军主胡宗之等五军步骑数千人前驱魏主已潜过淮卒相遇於莞山下合战败绩缘淮奔退宗之等皆舀没帝还就质固守为虏所攻围甚危急事宁还京师二十九年领偏军征仇池梁州西界旧有武兴戍晋隆安中没属氐武兴西北有兰皋戍去仇池二百里帝击二垒皆破之遂从谷口入关未至长安八十里梁州刺史刘秀之遣司马马汪助帝攻谈堤城拔之虏伪河间公奔走虏救兵至帝军力疲少乃烧城还南郑袭爵晋兴县五等男孝建初除江夏王大司马参军随府转太宰迁员外直阁中书舍人西陵王抚军参军建康令新安王子鸾有盛宠简选僚佐为北军中郎中兵参军母陈氏忧起为武烈将军复为建康令中兵如故景和中除後军将军值明帝立为右军时四方反叛会稽太守寻阳王子房及东诸郡皆起兵加辅国将军率众东讨至晋陵与贼前锋将程捍孙昙等战一日破贼十二垒分军定诸县晋陵太守袁标弃城走东境诸城相继奔散徐州刺史薛安都反彭城遣从子索儿寇淮阴山阳太守程天祚举城叛徐州刺史申令孙。又降徵帝讨之时帝平东贼还。又将南讨出次新亭前军已发而索儿自睢陵渡淮马步万馀人击杀台军主孙耿纵兵逼前军张永营告急明帝闻贼渡遽追帝往救之屯破索儿向锺离永遣宁朔将军王宽据盱眙遏其归路索儿击破台军主高道庆走之於石鳖将西归王宽与军主任农夫先据白鹄涧张永遣帝驰督宽索儿东要击帝使不得前帝鼓行结阵直入宽垒索儿望见不敢发经数日索儿引军顿石梁帝追之至葛冢候骑还云：贼至帝乃顿军引管分两马军夹营外以待之俄顷马步奄至。又推火车数道攻战相持移日乃出轻兵攻贼西使马军合击其後贼众大败追奔获其器仗进屯石梁涧北索儿夜遣千人来斫营营中惊帝卧不起宣令左右按部不得动须更贼散帝议欲於石梁西南高地筑垒通南道断贼走路索儿果来争之帝率军击破之贼马自相践藉死索儿走向锺离帝追至黯ホ而还除骁骑将军封西阳县侯邑六百户迁巴陵王卫军司马镇会稽江州刺史晋安王子勋遣临川内史张淹自鄱阳峤道入三吴台军主沈思仁与伪龙骧将军任皇镇西参军刘越绪各据险相守明帝遣帝领三千人讨之夜举火进军贼望见恐惧未战而走还除桂阳王征北司马南东海太守行南徐州事初明帝遣张永沈攸之以众喻降薛安都安都引魏军败沈攸之於彭城淮南孤弱以帝为假冠军将军持节都督北讨前锋诸军事镇淮阴泰始三年沈攸之吴喜北败於睢口诸城戍大小悉奔归虏遂退至淮北围角城戍主贾法度力弱不敌诸将劝帝渡岸救之帝不许遣军主高道庆将数百张弩浮舰淮中遥射城外虏弩一发数百箭俱去虏骑相引避之乃命进战城围即解迁督南兖徐二州诸军事南兖州刺史五年进督兖青冀三州刺史六年除黄门侍郎领越骑校尉不拜复授冠军将军留本任明帝常嫌帝非人臣相而民间流言云：萧道成当为天子明帝愈以为疑遣冠军将军吴喜以三千人北使令喜留军破釜自持银壶酒封赐帝帝戎服出门迎即酌饮之喜还明帝意乃悦七年徵还京师部下劝勿就徵帝曰：诸卿ウ於见事主上自诛诸弟为太子稚弱作万岁後计何关他族唯应速发事缓必见疑今骨肉相害非灵长之运祸难将兴方与卿等戮力耳拜散骑常侍太子左卫率时帝世子以功当别封赣县帝以一门二封固辞不受诏许之加邑三百户明帝遣诏为右卫将军领卫尉加兵五百人与尚书令袁粲护军褚渊领军刘π共掌机事。又别领东北选事寻解卫尉加侍中领石头戍军事初明帝诛戮藩戚江州刺史桂阳王休范以人凡获全及苍梧王立更有窥伺觊望密与左右阉人於後堂习驰马招聚亡命元徽二年五月兴兵於寻阳收略官民数日便办众二万人骑五百匹发盆口悉乘商旅船舫大雷戍主杜道欣鹊头戍主刘愆期告变朝廷遑骇帝与护军褚渊征北张永领军刘π仆射刘秉游击将军戴明宝骑将军阮佃夫右军将军王道隆中书舍人孙千龄员外郎杨运长集中书省计议莫有言者帝曰：昔上流谋逆皆因淹缓至於覆败休范必惩前失急下乘我无备今应变之术不宜念远。若偏师失律则大阻众心宜顿新亭白下坚守宫掖东府石头以待贼千里孤军後无委积求战不得自然瓦解我请顿新亭以当其锋征北可以见甲守白下中堂旧是置兵地领军宜顿宣阳门为诸军节度诸贵安坐殿中右军诸人不须竞出我自前驱破贼必矣。因索笔下议并注同孙千龄与休范有密契独曰：宜依旧遣军据梁山鲁显间右卫。若不出白下则应进顿南州帝正色曰：贼今已近梁山，岂可得至新亭即是兵冲所以欲死报国耳常日乃可屈曲相从今不得也。坐起帝顾谓刘π曰：领军已同鄙议不可改易乃单车白服出新亭加帝使持节都督征讨诸军平南将军加鼓吹一部治新亭城垒未毕贼前军已至帝方解衣高卧以安众心乃索白虎幡登西垣使宁朔将军高道庆羽林监陈显达员外郎王敬则浮舸与贼水战自新林至赤岸大破之烧其船舰死伤甚众贼步上新林帝驰使报刘π急开大小桁拨淮中船舫悉渡北岸休范乘肩舆率众至垒上遣宁朔将军黄回马军主周盘龙将步骑出垒对阵休范分兵攻垒东短兵接战自巳至午众皆失色帝曰：贼虽多而乱寻破也。杨运长领三齐射手七百人引强命中故贼不得逼城未时张敬儿斩休范首帝遣队主陈灵宝送首还台灵宝路中遇贼军埋首道侧台军不见休范首愈疑惧贼众亦不知休范已死别率杜黑蠡急攻垒东司空主簿萧惠朗领数百人突入东门叫讠至堂下城上守门兵披退帝挺身上马率数百人出战贼皆推而前相去数丈分兵横射帝引满将发左右将戴仲绪举杆之箭应手饮羽伤百馀人贼死战不能当乃却众军复得保城与黑蠡拒战自晡达明旦矢石不息其夜大雨鼓叫不复相闻将士积日不得寝食军马夜惊城内乱走帝秉烛正坐厉声呵止之如是者数四贼帅丁文豪设伏破台军於皂荚桥直至朱雀桁刘π欲开桁王道隆不从π及道隆并战没贼进至杜姥宅车骑典签茅恬开东府纳贼冠军将军沈怀明於石头奔散张永溃於白下宫内传新亭亦舀太后执苍梧王手泣曰：天下败矣。帝遣军主陈显达任农夫张敬儿周盘龙等从石头济淮间道从承明门入卫宫阙休范既死典签许公舆诈称休范在新亭士庶惶惑诣垒投名者千数帝随得辄烧之乃列兵登城北谓曰：刘休范父子先昨皆已即戮尸在南冈下身是萧平南诸君善见观君等名皆已焚除勿有惧也。台分遣众军击杜姥宅宣阳门诸贼皆破平之帝振旅凯入百姓缘道聚观曰：全国家者。此公也。帝与袁粲褚渊刘秉引咎解职不许迁散骑常侍中领军都督南兖徐青冀五州诸军事镇军将军南兖州刺史持节如故进爵公增邑二千户帝固让。又与褚渊袁粲书述让意渊粲答书固劝乃受命帝欲分其功请益粲等户四年加尚书左仆射本官如故休范平後苍梧王渐行凶暴南徐州刺史建平王景素少有令誉朝野归心景素亦潜为自全之计布款诚於帝帝拒而不纳七月羽林监袁祗奔景素使举兵帝出屯玄武湖遣众军北讨事平乃还帝威名既重苍梧深相猜忌几加大祸陈太妃骂之曰：萧道成有功於国今。若害之後谁复为汝著力者乃止帝密谋废立五年七月戊子杨玉夫陈奉伯等二十五人杀苍梧王持首送帝帝夜开承明门乘常所骑马走入殿中惊怖既知苍梧王死咸称万岁己丑帝戎服出殿召袁粲褚渊刘秉等议迎立顺帝甲午帝移镇东府与粲等各甲仗五十人入殿丙申进位侍中司空录尚书事骠骑大将军封竟陵郡公邑五千户给油幢络车班剑三十人帝固辞上命即骠骑大将军开府仪同三司庚戍进督南徐州刺史封杨玉夫等二十五人爵邑各有差十月戊辰。又进督豫司二州初荆州刺史沈攸之与帝同直殿省申以欢好（帝以长女妻攸之第三子文和）帝既废立攸之举兵东下京师恐惧是岁十二月乙卯帝入朝堂命诸将西讨前湘州刺史王蕴太后兄子遭母丧罢任还至巴陵停舟一月与攸之密相交构还至东府期帝出吊帝既不出外谋愈固司徒袁粲尚书令刘秉见帝威权稍盛虑不自安与蕴相结举事帝遣诸将攻石头并禽斩之帝屯阅武堂驰结军旅闰月辛丑诏假黄钺率大众出屯新亭中兴堂治严筑垒二年正月攸之攻郢城不克众溃自经死传首京邑丙子帝旋镇东府二月癸未加太尉增封三千户都督南徐南兖徐兖冀司豫荆雍湘郢梁益广越十六州诸军事帝解骠骑辞都督不许乃表送黄钺三月己酉增班剑为十人甲仗百人入殿丙子加羽葆鼓吹辛卯封帝为齐公备九锡之礼加玺绂远游冠位在诸王公上加相国绿纟戾绶其骠骑大将军扬州牧南徐州刺史如故三让公卿敦劝固请乃受甲寅策相国齐公曰：天地变通莫大乎！炎凉悬象著明莫崇乎！日月严冬播气贞松之操自高光景时昏。若华之英弥显是故英睿当乱而不回忠贤临危而尽节自景和昏虐王纲弛紊太宗受命绍开中兴运属屯难四郊多垒肃将军威实资义烈康国济民，於是乎！在朕以不造夙罹闵凶嗣君失德书契未绝威侮五行处刘九县神厌灵绎海水群飞彝器已尘宗谁主缀旒之殆未足为譬岂直小宛兴刺黍离作歌而已哉！天赞皇宋实启明宰爰登寡昧纂兹大业鸿绪再维宏基重造高勋至德振古绝伦昔保衡翼殷博陆佐汉方斯蔑如也。今将授公典礼其敬朕命乃者袁邓构祸（臣钦。若等曰：袁ダ邓琬举兵向阙）繁有徒子房不臣（臣钦。若等曰：寻阳王子房举兵反齐公东讨平之）称兵协乱跨蹈五湖凭陵吴越浮亏辰沉氛晦景桴鼓振於王畿锋镝交乎！天邑顾瞻宫掖将成茂草言念邦国翦为仇雠当此之时人无固志公投袂殉难超然奋发执金板而先驰登寅车而戒路军政端严卒乘辑睦麾钺一临凶党冰泮此则霸业之基勤王之始也。安都背叛（臣钦。若等曰：薛安都为除州刺史引魏军侵叛）窃据徐方率犬羊陵虐淮浒索儿愚悖（臣钦。若等曰：索儿安都从子也。攻淮阴齐公破走之）同恶相济天祚无状背顺归逆北鄙黔黎奄坠涂炭均人废职边师告警公授命宗礻方精贯朝日拥节私门气逾霄汉破釜之斩捷蔽野石梁之战禽其渠师保境全民江阳即序此。又公之功也。张淹迷昧（臣钦。若等曰：晋安王子节遣临川内史张淹自鄱阳入吴齐公讨之）弗顾本朝，爰自南区志图东夏潜军间入窃觊不虞於时江服未夷皇涂荐阻公忠诚慷慨在险弥亮深识九变妙察五色以寡制众所向风偃朝廷无东顾之忧闽越有来苏之庆此。又公之功也。匈奴野心侵掠疆场师失律王旅摧挠洒血成川伏尸千里鬼羯亻舟张势振彭泗（臣钦。若等曰：羯言魏军也。）乘驱窥觎京甸冠带之轨将湮被之容行及公奉辞伐罪戒旦晨征兵车始交氛荡涤吊死抚伤弘宣皇泽俾我淮淝复沾盛化此。又公之功也。自兹厥後猃狁孔炽封豕长蛇重窥上国而世故相仍师出日老战士无临阵之心戎卒有怀归之思是以下邳精甲望风振恐角城高垒指日沦舀公眷言王事发愤忘食躬擐甲胄视险。若夷短兵才接巨猾鸟散分疆画界开创青兖此。又公之功也。泰始之末入参禁旅任兼军国事同顾命桂阳负众（臣钦。若等曰：桂阳王休范为江州刺史举兵向阙）轻问九鼎裂毁冕拔本塞原挥戈万乘之国顿戟象魏之下烈火焚於王城飞矢集於君幄机变忽终古莫二群后忧惶元戎无主公按剑凝神则奇谋贯世秉旄指麾则懦夫成勇曾不崇朝新亭献捷信宿之间宣阳底定雾廓清区宇康此。又公之功也。皇室多难[C260]起戚藩刑晋应韩翻为雠建平失图（臣钦。若等曰：建平王景素为南徐州刺史举兵为自全之计）兴兵内侮公。又指授六师形乎！色役未逾旬朱方宁晏此。又公之功也。苍梧肆虐（臣钦。若等曰：苍梧王即後废帝也。）诸沸淫刑以逞谁则无罪火炎昆岗玉石俱焚黔首相悲朝不谋夕高祖之业已沦文明之轨谁嗣公远稽殷汉之仪近遵魏晋之典猥以眇躬入奉宗┙七庙清谧九区反正此。又公之功也。袁粲无质刘秉携贰（臣钦。若等曰：司徒袁粲尚书令刘秉为黄内应）韫述相扇成此乱阶（臣钦。若等曰：领军刘韫秉弟也。述简未获）鬼图潜构危机窃发据有石头志犯应路公神谟内运霜锋外举妖载澄国涂悦穆此。又公之功也。沈攸之包藏祸[C260]（臣钦。若等曰：攸之为荆州刺史举兵攻郢城）岁月兹彰目豺声阻兵安忍哀彼荆汉独为匪民乃眷西顾缅同异域而经纶维始九伐未申长恶不悛遂逞凶逆驱合奸回势过虎朝野忧疑三军沮气公秉钺出关凝威江甸正情与日同亮明略与秋竞爽至义所感人百其心{卉鼓}鼓一麾黔首宁谧梯未举鲁山克定积年逋诛一朝显戮沮浦安流章台从轨此。又公之功也。公有济天下之勋重之以明哲道庇生民志扶宇宙戮力一心劬劳王室自东徂西靡有宁晏险阻艰难备尝之矣。若乃缔构宗社之勤造物资始之泽布雾散光被六幽弼予一人永清四海是以草腾芳於郊园景星垂晖於清汉遐方款关而慕义荒服重译而来庭遐哉！邈乎！无得而名焉朕闻畴庸表德前王盛典崇树侯伯有国攸同所以文命成功玄显锡姬旦秉哲曲阜启藩或改玉以宏风或祚土以宣化礼绝常班宠冠群辟爰逮桓文车服异数惟公勋业超於先烈而褒赏阙於旧章古今之道何其爽欤静言钦叹良有缺然今进授相国以青州之齐郡徐州之梁郡南徐州之兰陵鲁郡琅邪东海晋陵义兴扬州之吴郡会稽凡十郡封公为齐公兹玄土苴以白茅定尔邦家用建蒙社斯实尚父故藩世作盟主纪纲侯甸率繇旧则往者周召建国师保兼任毛毕执入作卿士内外之寄同规在昔可命使持节兼太尉侍中中书监司空卫将军雩都县开国侯渊（即褚渊也。）授相国印绶齐公玺绂持节兼司空副守尚书令僧处（王僧处也。）授齐公茅土金虎符第一至第五左竹使符第一至第十相国位总百辟秩逾三事职以礼移号随事革其以相国总百辟去录尚书之称送所假节侍中貂蝉中外都督太傅太尉印绶竟陵公印策其骠骑大将军扬州牧南徐州刺史如故。又加公九锡其敬听後命以公秉礼宏律仪刑区宇遐迩一体民无异业是用锡公大辂各一玄牡二驷公崇南亩所宝惟王府充实百姓繁阜是用锡公衮冕之服赤舄副焉公居身以谦导物以义钧庶品罔不和悦是用锡公轩县之乐六佾之舞公翼赞王猷声教远洽蛮夷竭欢回首内附是用锡公朱户以居公明鉴人伦澄辨泾渭官方与能英克举是用锡公纳陛以登公保佑皇朝厉身化下杜渐防萌含生寅式是用锡公虎贲之士三百人公御宄以刑御奸以德君亲无将将而必诛是用锡公钺各一公凤举四维龙骞八表威灵所振异域同文是用锡公彤弓一彤矢百弓十矢千公明发载怀肃恭祀孝敬之重义感灵祗是用锡公鬯一卣瓒副焉齐国置丞相以下一遵旧式往钦哉！其祗听朕命经纬乾坤宏亮洪业茂昭尔大德阐扬我高祖之休命。又诏齐公十郡之外随宜除用齐国初建给钱五百万布五千疋绢千疋四月癸酉诏进齐公爵为王九月丙午进位假黄钺都督中外诸军事太傅领扬州牧剑履上殿入朝不趋赞拜不名置左右长史司马从事中郎掾属各四人使持节太尉骠骑大将军录尚书南徐州刺史如故固辞诏遣敦劝乃受黄钺辞殊礼甲寅给三望车三年正月丁巳命太傅府依旧辟召丁卯给甲仗五百人出入殿省甲午重申前命剑履上殿入朝不趋赞拜不名三月甲辰增封陈郡颍川陈留南兖州之盱眙山阳秦郡广陵南沛十郡改立王社丙戌命齐王冕十有二旒建天子旌旗出警入跸乘金根车驾六马备五时副车置旄头竿乐舞八佾设锺ね宫县王世子为太子王女王孙爵命一如旧仪辛卯宋帝禅位甲午遂即皇帝位。
世祖武皇帝高帝长子初仕宋为寻阳国侍郎辟州西曹书佐出为赣令江州刺史晋安王子勋反帝不从命南康相沈肃之系帝於郡狱族人萧欣祖门客桓康等破狱迎出帝肃之率将吏数百人追击帝与左右拒战生获肃之斩首百馀级遂率部曲百馀人举义兵始兴相殷孚将万兵赴子勋於寻阳或劝帝击之帝以众寡不敌避屯揭阳山中聚众至三千人子勋遣其将戴凯之为南康相及军主张宗之千馀人助之帝引兵向郡击凯之别军主程超数百人於南康口。又进击宗之破斩之遂围郡城凯之以数千人固守帝亲率将士尽日攻之城舀凯之奔走杀伪赣令陶冲之帝即据郡城遣军主张应期邓惠贞三千人袭豫章子勋遣军主谈秀之等七千人与应期相拒於西昌筑营垒交战不能决闻帝将自下秀之等退散事平徵为尚书库部郎征北中兵参军元徽四年累迁晋熙王镇西长史江夏内史行郢州事顺帝立徵晋熙王燮为抚军扬州刺史以帝为左卫将军辅燮俱下沈攸之事起未得朝廷处分帝以中流可以待敌即据盆口城为战守之备高帝闻之喜曰：此真我子也。帝表求西讨不许乃遣偏军援郢平西将军黄回等皆受帝节度加冠军将军持节明二年事平转散骑常侍都督江州豫州之新蔡晋熙二郡军事征虏将军江州刺史封闻喜县侯二千户其年徵侍中领军将军寻加督京畿诸军事三年加尚书仆射中军大将军开府仪同三司进爵为公给班剑二十人齐国建为世子高帝即位为皇太子建元四年三月即皇帝位。
●卷一百八十五
○闰位部　勋业第三
梁高祖武皇帝南齐丹阳尹顺之子博学多通好筹略有文武才时流名辈咸推许之起家巴陵王南中郎法曹行参军迁卫军王俭东阁祭酒竟陵王子良开西邸招文学帝与沈约辈号为八友累迁随王镇西谘议参军时顺之征鱼复侯子响於射堂缢杀之後齐武既忆子响顺之惭惧感病遂以忧卒及郁林王失德齐明帝作辅将为废立计帝欲助齐明倾齐武之嗣以雪先耻齐明亦知之每与帝谋时齐明将追随王恐不从。又以王敬则在会稽恐为变以问帝帝曰：随王虽有美名其实庸劣既无智谋之士爪牙唯仗司马垣历生武陵太守下白龙耳此辈唯利是与。若舀以显职无不载驰随王止须折简耳敬则志安江东穷其富贵宜选美女以娱其心齐明曰：亦吾意也。即徵历生为太子左卫率白龙游击将军并至续召随王至都赐自尽豫州刺史崔慧景即齐武旧臣不自安齐明忧之乃起帝为宁朔将军镇寿阳外声备魏实防慧景师次长濑慧景待罪白服来迎帝抚而宥之将军房伯玉徐玄庆并曰：慧景反迹既彰实是见贼我曹武将譬如上鹰将军一言见命便即制之帝笑曰：其如掌内婴儿杀之不武，於是曲意和释之慧景遂安隆昌元年历太子庶子中书黄门侍郎入直殿省建武二年後魏遣刘昶王肃率众寇司州以帝为冠军将军军主隶江州刺史王广之为援距义阳百馀里众以魏军盛莫敢前帝欲大振威略谓诸将曰：今屯下梁州城塞凿岘之险守雉脚之路据贤首之山以通西关以临贼垒三方犄角出其不备破贼必矣。广之等不从後遣徐玄庆进据贤首山魏绝其粮道众惧莫敢援唯帝独奋请先进，於是广之益帝精甲衔枚夜前失道望见如持两炬者随之果得道径上贤首山广之军因得前魏军来胁帝坚壁不进时王肃自攻城二鼓而退刘昶有疑心帝因与书间成其隙一旦有风从西北起阵随之来当肃营寻而风回转向西北帝曰：此所谓归气魏师遁矣。令军中曰：望麾而进听鼓而动肃乃倾壁十万阵水北帝扬麾鼓讠响振山谷效死之士执短兵先登长卓翼之城中见援至因出军攻魏栅魏军表里受敌因大败肃昶单马走斩获千计流血满野得肃昶巾箱中魏帝敕曰：闻萧衍善用兵勿与争锋待吾至。若能擒此人则江东吾有也。军罢以帝为右军晋安王司马淮陵太守迁太子中庶子领羽林监顷之出镇石头四年魏帝自率大众寇雍州明帝令帝赴援十月至襄阳诏。又遣左民尚书崔慧景总督诸军帝及雍州刺史曹武等并受节度五年三月慧景与帝进行邓城魏主率十万馀骑奄至慧景失色欲引退帝固止之不从乃狼狈自拔魏骑乘之，於是大败帝独率众距战杀数千百人魏骑稍却因得结阵断後至夕得下船慧景军死伤略尽唯帝全师归俄以帝行雍州事七月授持节都督雍梁南北秦四州郢州之竟陵司州之随郡诸军事辅国将军雍州刺史其年东昏即位扬州刺史始安王遥光尚书令徐孝嗣尚书右仆射江┙侍中江祀卫尉刘暄更直内省分日帖敕帝闻之谓从舅张弘玄曰：政出多门乱其阶矣。诗云：一国三公吾谁从况今有六而可得乎！嫌隙。若成方相诛灭当今避祸唯有此地勤行仁义可坐作西伯诸弟在都恐罹世患须与益州图之耳时帝长兄懿罢益州还仍行郢州事乃使张弘策诣郢陈计於懿曰：昔晋惠庸主诸王争权遂内难九兴外寇三入今六贵争权人握王宪制主画敕各欲专威睚眦成憾屡相屠灭。且嗣主在东宫本无令誉近左右蜂目忍人一总万机恣其所欲岂肯虚坐主诺委政朝臣积相嫌贰必大诛戮始安欲为赵伦形迹已见蹇人上天信无此理。且性甚猜狭徒取乱基所可当辅唯有江刘而已┙怯而无断暄弱而不才折鼎覆饣束翘足可待萧坦胸怀猜忌动言相伤徐孝嗣才非柱石听人穿鼻。若隙开[C260]起必中外土分今得守外藩幸图身计智者见机不俟终日及今猜防未生宜召诸弟以时聚集後相防疑投足无路郢州控带荆湘西注汉沔雍州士马呼吸数万虎视其间以观天下世治则竭诚本朝世乱则为国剪暴可得与时进退此盖万全之策如不早图悔无及矣。懿闻之变色心未之许弘策还帝乃启迎弟伟及忄詹是岁至襄阳，於是潜造器械多伐竹木沈於檀溪密为舟装之备永元二年冬懿被害信至帝密召长史王茂中兵吕僧珍别驾柳庆远功曹史吉士瞻等谋之既定以十一月乙巳僚佐集於事谓曰：昔武王会孟津皆曰：纣可伐今昏主恶稔穷虐极暴诛戮朝贤罕有遗育生民涂炭天命殛之卿等同心疾恶共兴义举公侯将相良在今日各尽勋效我不食言是日建牙，於是收得甲士万人马千匹船太守配精兵三千使过荆州就行州事萧颖胄以袭襄阳帝知其谋乃遣参军王天虎庞庆国诣江陵遍与州府人书及山阳西上帝谓诸将曰：荆州本畏襄阳人如唇亡齿寒自有伤弦之急宁不ウ同邪我。若总荆雍之兵扫定江夏韩白重出不能为计况以无之昏主役御应敕之徒哉！我能使山阳至荆便即授首诸君试观何如及山阳至巴陵帝复令天虎赍书与颖胄兄弟去後帝谓张弘策曰：夫用兵之道攻心为上攻城次之心战为上兵战次之今日是也。前遣天虎往州府人皆有书今改乘驿甚急只有二封与行事兄弟云：天虎口具及问天虎而口无所说行事不得相闻不容妄有所道天虎是行事心膂彼闻必谓行事与天虎共隐其事必人人生疑山阳惑於众口判相嫌贰则行事进退无以明必漏吾谋是驰两空函定一州矣。山阳至江安闻果疑不上[A13C]胄大惧乃斩天虎送首山阳信之将数十人驰入颖胄伏甲斩之送首於帝仍以南康王尊号之议来告。且曰：时月未利当须来年二月据便进兵恐非庙帝答曰：今坐甲十万粮用自竭况所籍义心一时骁锐事事相接犹恐疑怠顿兵十旬必生悔吝儿童立异便大事不成今太白出西方仗义而动天时人谋有何不利处分已定安可中息昔武王伐纣行逆太岁复须待年月乎！竟陵太守曹景宗遣杜思冲劝帝迎南康都襄阳待正尊号然後进军帝不从王茂。又私於张弘策曰：我奉事节下义无进退今者以南康置人手中彼便挟天子以令诸侯而节下前去为人所使此岂岁寒之计弘策言之帝曰：若使前途大事不捷故自兰艾同焚。若功业克建威四方号令天下谁敢不从岂是碌碌受人处分至石城当面晓王茂曹景宗也。於沔南立新野郡以集新附二年二月南康王为相国以帝为征东将军给鼓吹一部戊申帝发襄阳留弟伟守襄阳城总州府事忄詹守垒城府司马庄丘黑守樊城功曹史吉士询兼长史白马戍主黄嗣祖兼司马郡令杜永兼别驾少府录事郭俨知转漕移檄京邑曰：夫道不常夷世无永治险泰相沿晦明非一皆因屯困而复亨资多难以启圣故昌邑悖德孝宣聿兴海西乱政简文升历并拓绪开基绍隆保命理验前经事昭往策独夫扰乱天常毁弃君德奸回淫纵岁月滋甚挺虐於鬓剪之年植险於髫之日猜忌匈毒触途而著暴戾昏荒与事而发自大行告渐喜容见前梓宫在殡无哀色忄娱游宴有过平常奇服异衣更极夸丽至於选采妃嫔姊妹无别招侍巾栉姑侄莫辨掖庭有稗贩之名姬姜被干殳之服至乃形体宣露亵衣颠倒斩其间以为忄笑骋肆淫放驱屏郊邑老弱波流士女途炭行产盈路舆尸竟道母不及抱子不遑哭劫掠剽虏以日继夜昼伏宵游曾无休息沉浮酌纵歌垆邸宠恣愚竖乱惑妖孽梅虫儿茹法珍臧获厮小专制威柄诛剪忠良屠灭卿宰刘镇军舅氏之尊尽忠报国江仆射外戚之重竭诚事上萧领军葭莩之宗志存柱石徐司空沈仆射缙绅冠冕民望攸归或渭阳馀感或勋庸允穆或诚著艰难或勤劳王室并受遗同参顾命送往事居俱竭心力宜其庆溢当年祚隆後裔而一朝齑粉孩稚无遗人神怨结行路嗟愤萧令公世之才识贯幽显往年寇贼游魂南郑危逼拔刃飞泉孤城独振及中流逆命凭陵京邑谋猷禁省指授群帅克剪鲸鲵清我王度崔慧景奇锋迅骇兵交象魏武士丧魂义夫夺胆投名送款比屋交驰负粮景从愚智竞赴复誓旅江甸奋不顾身奖励义徒电掩强敌克歼大憝以固皇基功出桓文道过伊吕而劳谦省己事昭心迹功遂身退不祈荣满敦赏未闻祸酷遄及预禀精灵孰不冤痛而群孽放命蜂虿怀毒乃遣刘山阳驱扇逋逃招逼亡命潜图密构规见掩袭萧右军夏侯征虏忠断夙举义形於色奇谋宏振应手枭悬天道祸淫罪不容戮悖礼违教伤化虐民射天弹路比之犹善刳胎脑方之非酷尽书县之竹未足纪其过穷山泽之兔不能书其罪自草昧以来图牒所纪昏君暴后未有。若斯之甚者也。既人神乏主宗社阽危海内沸腾士庶波荡百姓懔懔如摧厥角苍生喁喁投足无地幕府荷眷前朝义均休戚上怀委付之重下惟在原之痛，岂可卧薪引火坐观倾覆至尊体自高宗特锺慈宠明并日月粹照神灵祥启元龟符验当璧作镇侯藩化流西夏讴歌攸奉万有乐推右将军颖胄征虏将军夏侯祥并同心翼戴即宫旧楚三灵再朗九县更新升平之运此焉复始康哉！之盛在乎！兹日然帝德虽彰区宇大定元恶未黜天邑犹梗仰禀宸规率前启路即日遣冠军将军竟陵内史曹景宗等率二十军主长槊五万骥为群视争先龙骧并驱步出横江直指朱雀长史冠军将军襄阳太守王茂等率三十军主戈船七万乘流电激摧锋拒险斜趣白城南中郎谘议护军萧伟等三十九军主巨舰迅戢冲波噎水旗鼓八万焱集石头南中郎谘议参军军主萧忄詹等四十二军主熊罴之士甲十万沿波驰シ掩据新亭益州刺史刘季连梁州刺史柳忄炎司州刺史王僧景魏兴太守裴师仁上庸太守韦新城太守崔僧季肃奉明诏恭行天讨蜀汉果锐沿流而下淮汝劲勇望波遄骛幕府总率貔貅骁勇百万缮甲燕弧屯兵冀马金沸地鸣な聒天霜锋曜日朱旗绛万方舟千里络绎继进萧右军︳谟上才兼资文武英略峻远执钧辅世拥荆南之众董四方之师宣赞中权奉卫舆辇旌旄所指威棱无外龙骧虎步并集建业黜放愚狡均礼海昏廓清神甸扫定京宇譬犹摧太山而注烬，岂有不殄灭者哉！今资斧所加止则儿法珍而已诸君或世胄羽仪书勋王府皆亻免眉奸党受制匈威。若能因变立功转祸为福并誓河岳永纡青紫。若执迷不悟拒逆王师大众一临刑兹罔赦所谓火烈高原芝兰同冫民勉求多福无贻後悔赏罚之科有如白水帝至竟陵命长史王茂与太守曹景宗为前军中兵参军张法安守景陵城茂等至汉口轻兵济江逼郢城其刺史张冲置阵据石桥浦义师与战不利军主朱僧起死之诸将议欲并军围郢分兵袭西阳武昌帝曰：汉不阔一里箭道交至房僧寄以重兵固守为郢城犄角。若悉众前进贼必绝军後一朝为阻则悔无及今欲遣王曹诸军济江与荆州军相并以逼贼垒吾自後围鲁山以通沔汉郢城竟陵间乘方舟而下江陵湘中之兵连旗接刃资粮既广士众稍多围守两城不攻自拔天下之事卧取之耳诸将皆曰：善乃命王茂曹景宗帅众济岸进顿九里其日张冲出军迎战茂等邀击大破之皆弃甲奔走荆州遣冠军将军邓元起军主王世兴田安等数千人会大军於夏首帝筑汉口城以守鲁山令水军主张惠绍朱思远等游遏江中绝郢鲁二城三月乃命元起进军南堂西渚田安之顿城北王世兴顿曲水故城是月南康王即帝位於江陵改元为中兴元年遥废东昏为涪陵王以帝为尚书左仆射加征东将军都督征讨诸军事假黄钺西台。又遣冠军将军萧颖达领兵会於军四月帝出沔命王茂萧颖达等进军逼郢城元嗣屡战频北因不敢出诸将议欲攻之帝不许五月东昏遣宁朔将军吴子阳军主光子衿等三十军救郢州进据巴口六月西台遣卫尉席阐文劳军赍萧[A13C]胄等议谓帝曰：今顿兵两岸不并军围郢定西阳武昌取江州此机已失莫。若请救於魏与连和犹为上策帝谓阐文曰：汉口路通荆雍控引秦梁粮运资储听此气息所以兵压汉口连给数州今日并军围城。又分兵前进鲁山必阻沔路所谓扌益喉。若粮运不通自然离散何谓持久邓元起近欲以三千兵往定寻阳彼。若忄然悟机一郦生亦足脱拒王师故非三千能下进退无据未见其可西阳武昌取便得耳取得便应镇守守两城不减万人粮储称是卒无所出脱贼军有上者万人攻一城两城势不能相救。若我分军应援则首尾俱弱如其不遣孤城必舀一城既没诸城相次土分天下大事，於是去矣。若郢州既被席卷沿江西阳武昌自然风靡何遽分兵散众自贻其忧。且丈夫举动言静天步况拥数州之兵以诛群竖悬河注火奚有不灭岂容北面请救以自示弱彼末必能信徒贻我鬼声此之下计何谓上策卿为我白镇军前途攻取但以见付事在目中无患不捷借镇军静镇之耳吴子阳等进军武昌帝乃命军主梁天惠蔡道据渔湖城唐修期刘道曼屯白阳垒夹两岸而待之子阳。又进据加湖去郢城三十里傍山带水筑垒栅以自固鲁山城主房僧寄死其众复推助防张乐祖代之七月帝命王茂帅军主曹仲宗康绚武会超等潜师袭加湖将逼子阳水涸不通舰其夜暴长众军乘流齐进鼓噪之贼俄而大溃子阳等窜走众尽溺於江王茂虏其馀而旋，於是郢鲁二城相视夺气先是东昏遣冠军将军陈伯之镇江州为子阳等声援帝乃谓诸将曰：夫征讨未必须实力所听威声耳今加湖之败谁不弭服陈虎牙乃伯之子狼狈奔归彼间人情理当忄匈惧我谓九江传檄可定也。因命搜所获俘囚得伯之幢主苏隆之厚加赏赐使致命焉鲁山城主张乐祖郢城主程。若薛元嗣相继请降初郢城之间将佐文武男女口十馀万人疾疫流肿死者十七八及城开帝并加隐恤其死者命给棺先是汝南人胡文超起义於滠阳求讨义阳安陆等郡以自效帝。又遣军主唐修期攻随郡并克之司州刺史王僧景遣子贞孙入质司部悉平陈伯之遣苏隆反命求便进军帝曰：伯之此言意怀首鼠及其犹豫急往逼之计无所出势不得异乃命邓元起帅众即日沿流讨之八月天子遣兼黄门郎苏因劳军帝至邓州命诸军以次进路留上庸太守韦守郢城行州事邓元起至寻阳陈伯之犹猜惧乃收兵退保湖口留其子虎牙守湓城及帝至乃束甲请罪九月天子诏帝平定东夏并以便宜从事是月留少府长史郑绍叔守江州前军次芜湖南豫州刺史申胄弃姑熟走大军追据之仍遣曹景宗萧颖达领马步进顿江宁东昏遣征虏将军李居士帅护军迎战景宗击走之，於是王茂邓元起吕僧珍进据赤鼻逻曹景宗陈伯之为游兵是日新亭城主江道林率兵出战众军擒之於阵大军次新林命王茂据越城景宗据皂荚桥邓元起据道士墩陈伯之据篱门道林馀众退屯航南议军迫之因复散走退保朱雀凭淮以自固时李居士犹据新亭垒请东昏烧南岸邑屋以开战场自大江以西新亭以北荡矣。十月东昏石头军主朱僧勇率水军二千人归降东昏。又遣征虏将军王珍国帅军主胡虎牙等列阵於航南大路悉配精手利器尚十馀万人阉人王伥子持白虎幡督帅诸军。又开航背水以绝归路王茂曹景宗等犄角奔之将士皆殊死战无不一当百鼓噪震天地珍国之众一时土分投淮死者积尸与航等後至者乘之以济，於是朱雀诸军望之皆溃散义军追至宣阳门李居士以新亭垒徐元瑜以东府城降石头白下诸军并宵溃壬午帝镇石头命众军围六门东昏悉焚烧门内驱逼营署官府并入城有众二十万青州刺史桓和绐东昏出战因以其众来降帝命诸军筑长围初义师之逼东昏遣军主左僧庆镇京口常僧景镇广陵李叔献屯瓜步及申胄自姑熟奔归。又使屯破墩以为东北声援至是帝遣使晓喻并率众降乃遣弟辅国将军秀镇京口辅国将军忄炎屯破墩从弟宁朔将军景镇广陵吴郡太守蔡寅弃郡赴义十二月丙寅旦兼卫尉张稷北徐州刺史王珍国斩东昏送义师帝命吕僧珍勒兵封府库及图籍收嬖妾潘妃及凶党王亘之以下四十八人属吏诛之宣德皇后令追废涪陵王为东昏侯依汉海昏侯故事授帝中书监都督扬南徐二州诸军事大司马录尚书骠骑大将军扬州刺史封建安郡开国公邑万户给班剑四十人依晋武陵王遵承制故事百僚致敬三年正月壬寅诏进大司马都督中外诸军事剑履上殿入朝不趋赞拜不名加前後部羽葆鼓吹置左右长史司马从事中郎掾属各四人并依旧辟士馀并如故甲寅诏大司马进位相国总百揆扬州牧封十郡为梁公诏曰：夫日月丽天高明所以表德山岳纪地柔博所以成功故能庶物出而资始河海振而不泄二象贞观代之者人是以七辅四叔致无为於轩昊韦彭齐晋靖衰乱於殷周大司马有纵自天体兹齐圣文治九功武包七德钦惟厥始徽猷早树诚著艰难功参帷幕锡赋开壤式表厥庸建武升历边隙屡启公释书辍讲经营四方司豫悬切樊汉危殆覆强冠於沔滨僵胡马於邓永元肇号难结群鬼专威擅虐被毒含灵溥天惴惴命悬晷刻否终有期神谟载挺首建大策惟新鼎祚投袂勤王沿流电举鲁城散夏首雾披加湖群盗一鼓殄拔姑熟连旌仆焉冰泮取新垒其如拾扑朱雀其犹扫霆雷外骇省闼内倾馀鬼纤蠹氐彖必尽援彼已溺解此倒悬涂欢里忭自近及远畿甸夷穆方外肃宁解兹虐纽被以宽政积弊穷昏一朝载廓声教遐渐无思不被虽伊尹之执兹一德姬旦之光於四海方斯蔑如也。昔吕望翼佐圣君犹享四履之命文侯立功平后尚荷二弓之锡况於盛德元勋超迈自古黔首忄忄待以为命救其已焚拯其方溺式闾表墓未或能比而大辂渠门辍而莫授眷言前训无忘终始便宜敬升大典式允群望其进位相国总百揆扬州牧封十郡为梁公备九锡之礼加玺绂远游冠位在诸王上加相国绿纟戾绶其骠骑大将军如故依旧置梁百司策曰：二仪寂寞由寒暑而代行三才并用资立人以为宝故能流行品物代彼天工允兹元辅应期挺秀裁成天地之功幽协神明之德拨乱反正济世宁民盛烈光於有道茂勋振於无外虽伊陟之保王家臣公之有此丕训方之蔑如也。今将授公典策其敬听朕命上天不造难镇皇室世祖以休明早世世宗以仁德不嗣高宗袭统宸居弗维夙夜勤劳而隆平不洽嗣君昏暴书契弗观朝权国柄委之群孽剿戮忠贤诛残台辅含冤抱痛噍类靡馀实繁非一并专国命笑致灾睚眦及祸严科毒赋载离比屋溥天熬熬身无所冤颈引决道树相望无近无远号天靡告公籍昏明之期因兆民之愿援帅圣后翊成中兴宗社之危已固天人之望允塞此实公纽我绝纲大造皇家者也。永明季年边隙大启荆河连牵招引戎荒江淮扰逼势同履虎公受言本朝轻兵赴袭縻以长制之环中排危冒险︹柔会用坦然一方还成藩服此。又公之功也。在昔隆昌洪基已谢高宗虑深社稷将行权道公定策帷帐激扬大节废帝立王谋猷深著此。又公之功也。建武阐业厥猷虽远戎狄内侵凭凌关塞司部危逼沦舀指期公治兵远讨卷甲长骛拒於交绥电激风扫摧坚覆锐咽水涂原执俘象魏献馘海渚焚庐毁帐号哭言归此。又公之功也。樊汉阽切羽书续至公星言鞠旅禀命徂征而军机戎统事非已出善策嘉谋抑而莫允邓城之役胡马卒至元帅潜及不相报告弃甲捐师饵之虎口公南收散卒北御雕骑令众方轨案路徐归拯我边危重获安堵此。又公之功也。汉南迥弱咫尺劲寇兵粮盖阙弃甲靡遗公作藩爰始因资靡治兵训卒狩有序俾我危城翻为︹镇此。又公之功也。永元纪号瞻乌已及虽废昏有典而伊霍称难公首建大策爰立明圣义逾邑纶勋高代入易乱以治俾昏作明此。又公之功也。文王之功虽被江汉京邑蠢蠢漂为洪流句吴於越巢幕匪喻公投袂万里事惟拯溺义声所覃无思不韪此。又公之功也。鲁城夏梗据中流乘山置垒萦川自固公御此乌集陵兹地险顿兵坐甲寒往暑移我行永久士忘归愿经以远图御以长策费无遗矢战未穷兵践华之固相望俱拔此。又公之功也。惟此群公同志相济缘江负险蚁聚加湖水陆盘据规援夏首桴一临应时衤虎溃此。又公之功也。奸孽震惶复怀举斧蓄兵九氵瓜用拟勤王公棱威直指势喻风电旌旆未临全州稽服此。又公之功也。姑熟冲要密迩京畿匈徒炽聚断塞津路公偏师启涂排方继及兵威所震望旗自骇焚舟委壁卷甲宵遁此。又公之功也。群竖猖狂志在借一（《左传》云：背城借一借以一战也。）豕突淮武骑如公爰命英勇图机骋锐气陂泉势逾洹水追奔逐北奄有通津熊耳比峻未足云：拟睢水不流曷其能匹此。又公之功也。琅琊石首襟带固亲垒东庸金汤是埒凭险作守兵食兼资风激电骇莫不震叠城复于隍，於是乎！在此。又公之功也。独夫昏狠凭城靡惧鼓钟钅堂傲。若有馀狎是邪孽忌斯冠冕匈狡因之将逞孥戮公奇谟密运盛略潜回忠勇之徒得申厥效白旗宣室未之或比此。又公之功也。公有拯亿兆之勋重之以明德爰初励志服道儒门濯缨来仕清猷映世时运艰难宗稷危殆昆岗已燎玉石同焚驱率貔貅抑扬霆电义等南巢功齐牧野。若夫禹功寂寞微管谁嗣拯其将鱼驱其被解兹乱网理此棼丝复礼衽席返乐河海永平故事闻之者叹息司隶旧章见之者陨涕请我民命还之斗极悯悯缙绅重荷戴天之庆哀哀黔首复蒙履地之恩德逾嵩岱功邻造物超哉！邈矣。无得而言焉朕。又闻之畴庸命德建侯作屏咸用克固四维永隆万业是以二南流化九伯斯征王道淳洽刑措罔用霸政弗兴历之永久如毁既及晋郑靡依惟公经纶天地宁济区夏道冠乎！伊稷赏薄於桓文岂所以宪章齐鲁长燮宇宙敬惟前烈朕甚惧焉今进授相国改扬州刺史为牧以豫州之梁郡历阳南徐州之义兴扬州之淮南宣城吴兴会稽新安东阳十郡封公为梁公锡兹白土苴以白茅爰定尔邦建兹蒙社在昔旦入居保佐逮於毕毛亦作卿士任兼内外礼实宜之今命使持节兼太尉王亮授相国扬州牧印绶梁公玺绂使持节兼司空王志授梁公茅土金虎符等第一至第五左竹使符第一至第十左相国位冠群后任总百司常典彝数宜与事革其以相国总百揆去录尚书之号上所假节侍中貂蝉中书监印中外都督大司马印绶建安公印策骠骑大将军如故。又加公九锡其敬听後命以公礼律兼修刑德备举哀矜折狱罔不用情是用锡公大辂戎辂各一玄牡二驷公劳心稼穑念在民天丕崇务本惟是宝是用锡公兖冕之服赤舄副焉公钧所被变风以雅易俗陶民载和邦国是用锡公轩悬之乐六佾之舞公文德广覃义声远洽椎髻ヮ首夷歌请吏是用锡公朱户以居公扬清抑浊官方有序多士聿兴或朴流咏是用锡公纳陛以登公正色御下以身范物式遏不虞折冲惟远是用锡公虎贲之士三百人公威同夏日志清奸宄方命圮族刑兹罔赦是用锡公钺各一公跨蹑嵩溟凌厉区宇辟诸日月容光必至是用锡公彤弓一彤矢百弓十矢千公永言惟孝至П通神恭严祀典祭有馀敬是用锡公鬯一卣圭瓒副焉梁国置丞相以下一遵旧式钦哉！其敬循往策服大礼对扬天眷用膺多福以弘我太祖之休命梁公固辞府僚劝请乃受二月丙戌诏曰：嵩高惟岳配天所以流称大启南阳霸德所以光阐忠诚简帝番君膺上爵之尊勤劳王室姬公增附庸之地前王令典布诸方策长世字氓罔不繇此相国梁公体兹上哲齐圣广渊文教内洽武功外畅推毂作藩则威怀被於殊俗治兵教战则雷霆赫於万里道丧时昏邪说孔炽岂徒宗社如缀神器莫主而已哉！至於兆庶歼亡衣冠殄灭馀类残喘指命崇朝含生业业投足无所遂乃山川反覆草木涂地与夫仁被行苇之时信及豚鱼之日何其辽相去之远欤公命师鞠旅指景长骛而本朝危切樊邓遐远凶徒盘据水陆相望，爰自姑熟届於夏首严城劲卒凭川为固沿汉浮江电激风扫舟徒水覆地险倾藉兹义勇前无强阵拯危京邑清我帝畿扑既燎於原火免将诛於比屋悠悠兆庶命不在天茫茫六合咸受其赐易俗正本民不失职仁信并行礼乐同畅伊周未足方轨桓文远有惭德而爵後藩牧地约秦楚非所以式酬茂烈允答元勋实繇公履谦为本形於造次加数未申晦朔增伫便宜崇斯礼秩允副遐迩之望可进梁公爵为王以豫州之南谯庐江江州之寻阳郢州之武昌西阳南徐州之南琅琊南东海晋陵扬州之临海永嘉十郡益梁国并前为二十郡其相国扬州牧骠骑大将军如故公固辞有诏断表相国左长史王营等率百僚敦请三月丙午命王冕十有二旒建天子旌旗出警入跸乘金根车驾六马备五副车置旄头皿乐舞八佾设钟ね宫悬王妃子王女爵命之号一依旧仪四月丙寅遂受齐禅即皇帝位。
世祖元皇帝武帝第七子天监十三年封湘东王邑二千户初为会稽太守入为侍中宣威将军丹阳尹普通七年出为使持节都督荆湘郢益宁南梁六州诸军事西中郎将荆州刺史中大通四年进号平西将军大同元年进号安西将军三年进号镇西将军五年入为护军将军领石头戍军事六年出为使持节都督江州诸军事镇南将军江州刺史太清元年徙为使持节都督荆雍湘司郢宁梁南北秦九州诸军事镇西将军荆州刺史三年三月候景寇没京师四月太子舍人萧歆至江陵军密诏以帝为侍中假黄钺大都督中外诸军事司徒承制是月帝徵兵於湘州刺史河东王誉惮所遣七月丙午遣世子方等帅众讨誉方等战败死。又遣镇兵将军鲍泉代之九月乙卯雍州刺史岳阳王举兵反来寇江陵帝婴城拒守乙丑将杜﹀与其兄弟及杨混各率其众来降丙寅遁走鲍泉攻湘州不克。又遣左卫将军王僧辩代将四年（臣钦。若等曰：是岁简文即位改元大宝而元帝犹称大清）五月辛未僧辩克湘州斩河东王湘州平六月江夏王大款山阳王大成宜都王大封自信安间道来奔九月辛酉以前郢州刺史南平王恪为中卫将军王僧辩为领军是月侯景将任约寇西阳武昌遣左卫将军徐文盛右卫将军阴子春太子右卫率萧慧正州刺史席文献等下武昌拒约以南平王恪为荆州刺史镇武陵十一月甲子恪及大款大成等府州国一千人奉笺上帝相国总百揆帝下令不许十二月壬辰以定州刺史萧勃为镇南将军广州刺史遣护军将军尹悦巴州刺史王定州刺史杜多安帅众下武昌助徐文盛五年三月侯景悉兵西上会任约军闰四月丙午约与宋子仙袭郢州执方诸戊申徐文盛阴子春等奔归王尹悦多安并降贼庚戌领军将军王僧辩帅众屯巴陵甲子景进屯巴陵五月癸未帝遣游击将军胡僧信州刺史陆法和帅众下秣陵任约败景遂遁走拜王僧辩为征东将军开府仪同三司尚书令胡僧为领军陆法和为护军将军仍令僧辩率众追景所至皆捷八月僧辩下次湓城九月以僧辩为荆州刺史是月僧辩等奉表劝请不许贼司空东南道大行台刘神茂率仪同刘归义刘冀赴义奉表请降六年二月僧辩众军发自寻阳帝驰檄告四方曰：夫剥极生灾乃及龙战师贞终吉方制&lt;豕贲&gt;豕，岂不以侵陵荡薄源之者乱阶龛定艰难成之者忠义故羿浇灭於前莽卓诛於後是故使桓文之勋复兴於周代温陶之绩弥盛於金行粤。若梁兴五十馀载平一内德惠悠长仁育苍生义征不服左伊右咸皆仰化浊泾清渭靡不向风建翠凤之旗则六龙骧首击灵鼍之鼓则百辟警肃风牧方邵之贤卫霍辛赵之将羽林黄头之士虎贲缇骑之夫叱咤则风兴起鼓动则嵩华倒拔自桐柏以北孤竹以南碣石之前流沙之後延颈举踵交臂屈膝胡人不敢牧马秦士不敢弯弓叶和万邦平章百姓十尧九舜曷足云：也。贼臣侯景匈奴叛臣鸣镝馀噍悬瓠空城本非国宝寿春畿要赏不逾月开海陵之仓赈常平之米撒九府之费锡三宫之钱冒于货贿不知纪极敢兴逆乱梗我王畿贼臣正德阻兵安忍日者结怨江芊远单于简牍屡彰彭生之魂未弭聚敛无度景卿之诮已及为虎傅翼远相招致处刘我生民离散我兄弟我是以董率皋貔躬擐甲胄霜戈日则晨离夺晖龙骑蔽野则平原掩色信与江水同流气与寒风俱愤凶鬼畏威委命下吏乞活淮汜苟存徐兖涣汗既行丝纶爰被我是以班师凯归休牛息马贼犹不悛遂复矢流王屋兵缠象魏总章之观非复听讼之堂甘泉之宫永乖避暑之地坐召宪司卧制朝宰矫天命伪作符书重增赋敛肆意掊克生者逃窜死者暴尸道路以目庶僚钳口刑戮失衷爵赏繇心老弱波流士女涂炭臧获之人五宗及赏缙绅之士三族见诛粟腾踊自相吞噬喋喋黔首路有衔索之哀蠢蠢黎民家有陨山之泣偃师南望无复储胥露寒河阳北临或有穹庐毡帐南山之竹未足言其愆西山之兔不足书其罪外监陈莹之伏承先帝登遐宫车晏驾奉讳惊号五内摧裂烦冤荼毒无地容身景阻饥既甚民。且狼顾遂侵轶我彭蠡凭陵我郢邑窃据我江夏掩袭我巴丘是以义勇争先忠贞尽力斩馘凶渠不可称沙同赤岸水似绛河任约泥首於安南化仁面缚於汉口子仙乞活於鄢郢希荣败绩於柴桑侯景奔窜十鼠争穴郭默清夷晋熙附义计穷力屈反杀生人毕原丰阝郇并离祸患凡蒋邢茅皆伏是可忍也。孰不可容幕府据有上流实惟分陕投袂荷戈志在毕命昔周依晋郑汉有虚牟彼惟末属犹能如此况联华日月天下不能为臣为子兼国兼家哉！咸以义旗既建宜须总一共推幕府实用主盟粤以不佞谬董连率远惟国艰不遑宁处中权後劲龚行天罚提戈蒙险陨越以之天马千群长卓百万驱贲获之士资智勇之力大楚逾荆山浅源度彭蠡舻水以掎其南辎委输以冲其北华夷百濮赢粮景从雷震风骇直指建业按剑而叱江水为之逆流抽戈而挥皎日为之还舍方驾长驱百道俱入夷水殄谷充原蔽野挟曳牛之侣拔距磔石之夫骑则逐日追风弓则吟猿落雁捧昆仑而压卵倾渤海而灌荧如驷马之载鸿毛。若奔牛之触鲁缟以此众战谁能禁之脱复蜂虿有毒兽穷则斗谓山盖高则四郊多垒谓地盖远则三千弗逮如彼怒蛙譬诸鼷鼠岂费万钧无劳百镒加以日临黄道兵起绛宫三门既启五将咸发齐正正之旗扫亭亭之气故以临机密运非贼所解奉义而诛何罪不服今遣使持节大都督征东将军开府仪同三司江州刺史尚书令长宁县开国侯王僧辨率众十万直扫金陵鸣鼓聒天金震地朱旗夕建如赤城之霞起戈船夜动。若沧海之奔流计其同恶不盈一旅君子在野小人在位朋党比周何校灭耳匪朝伊夕舂长狄之喉系郅支之颈今司寇明罚所诛止侯景而已黎元何辜一无所问诸君或世树忠贞身荷宠爵羽仪鼎族书勋王府亻免眉猾竖无繇自效，岂不下惭泉壤上愧皇天失忠与义难以自立想诚南风乃卷西顾因变立功转祸为福有能纟专侯景及送首者封万户开国公绢布五万疋有能率勤义众以应官军保全城邑不为贼用上赏方伯下赏剖符并裂山河以纡青紫昔繇余入秦礼同卿佐日降汉。且珥金貂必有具才何恤无位。若执迷不反拒逆王师大军一临刑兹罔赦孟诸焚燎芝艾俱尽宣房河决玉石同沉信赏之科有如皎日黜陟之制事均白水檄布远近咸使知闻三月王僧辨等平侯景传其首於江陵戊子以贼平告明堂大社己丑僧辨等。又奉表劝进不许五月庚午司空平南王恪及宗室王侯大都督王僧辩等复拜表上尊号帝固让不受庚辰以恪为镇东将军扬州刺史僧辩为司徒镇东将军乙酉斩贼左仆射王伟尚书吕季略少卿周石珍舍人严於江陵市十月四方征镇王公卿士复劝帝即尊号表三上从之十一月丙子即皇帝位。
●卷一百八十六
○闰位部　勋业第四
陈高祖武帝少ㄈ傥有大志不冶生产既长读兵书多武艺明达果断为当时所推服梁大同初新喻侯萧映为广州刺史以帝为中直兵曳军随府之镇映令帝招集士马众至千人仍命帝监宋隆郡安化二县不宾帝讨平之寻监西江督护高要郡守先是武林侯萧谘为交州刺史以掊克失众心土人李贲连结数州豪杰同时反台遣高州刺史孙ぁ新州刺史卢子雄将兵击之ぁ等不时进皆於广州伏诛子雄弟子略与ぁ子侄及其主帅杜天合杜僧明共举兵执南江督护沈ダ进寇广州昼夜苦攻州中震恐帝率精兵三千卷甲兼行以救之频战屡捷天合中流矢死贼众大溃僧明降梁武帝深叹异焉授直ト将军封新安食邑三百户仍遣画工图帝容貌而观之其年冬萧映卒帝送丧还都至大庾岭会有诏以帝为交州司马领武平太守与刺史杨票南讨帝益招勇敢器械精利票喜曰：能克贼者必陈司武也。委以经略帝与众军发自番禺是时萧勃为定州刺史於西江相会勃知军士惮役阴购诱之因诡说票票集诸将问计於帝对曰：交叛涣罪繇宗室遂使僭乱数州弥历年稔定州复欲昧利目前不顾大计节下奉辞伐罪故当生死以之，岂可畏惮宗室轻於国宪今。若夺人沮众何必交州讨贼问罪之师即回有所指矣，於是勒兵鼓行而进十一年六月军至交州贲众数万於苏历江口立城栅以拒官军票推帝为前锋所向摧陷贲於屈獠界立砦大造船舰充塞湖中众军惮之顿湖口不敢进帝谓诸将曰：我师已老将士疲劳历岁相持恐非良计。且孤军无援入人心腹。若一战不捷岂望生全今藉其屡奔人情未固夷獠乌合易为摧殄正当共出百死决力取之无故停留时事去矣。诸将皆默然莫有应者是夜江水暴起七丈注湖中奔流迅激帝勒所部兵乘流先进众军鼓噪俱前贼众大溃贲窜入屈獠洞中屈獠斩贲传首京师是岁太清元年也。贲兄天宝遁入九真劫帅李绍隆收馀兵二万杀德州刺史陈文戒进围爱州帝率众讨平之除振远将军西江督护高要太守督七郡诸军事二年冬侯景寇京师帝将帅兵赴援广州刺史元景仲阴有异志将图帝帝知其计与成州刺史王怀明行台选郎殷外臣等密议戒严三年七月集兵於南海驰檄以讨景仲景仲穷蹙缢于阁下帝迎萧勃镇广州是时临贺内史欧阳监衡州兰裕兰京礼扇诱始兴十郡共举兵攻请援於勃勃令帝率众救之悉擒裕等仍监始兴郡十一月帝遣杜僧明胡颖将二千人顿于岭上并厚结始兴豪杰同谋义举侯安都张等率千馀人来附萧勃闻之遣锺休悦说帝曰：侯景骁雄天下无敌前者援军十万士马精强然而莫敢当锋遂令羯贼得志君以区区之众欲何所之如闻岭北王侯。又皆鼎沸河东桂阳相次屠戮邵陵开建亲寻干戈李迁仕身当阳便夺马仗以君疏外何自暗投。若。且住始兴遥张声势保此泰山自求多福帝泣谓休悦曰：仆本庸虚蒙国成造往闻侯景渡江即欲赴援遭值元兰梗我中道今京都覆没主上蒙尘君辱臣死谁敢爱命君侯体则皇枝任重方岳不能摧锋万里雪此冤痛见遣一军犹贤乎！已。若降後旨使人慨然仆行计决矣。凭为披述乃遣间道往江陵禀承军期节度时蔡路养起兵据南康勃遣腹心谭世远为曲江令与路养相结同遏义军大宝元年正月帝发自始兴次大庾路养出军顿南野依山水立四城以拒帝帝与战大破之路养脱身窜走帝进顿南康湘东王承制授帝员外散骑常侍持节明威将军交州刺史改封南野县伯六月帝修嶂头古城徙居焉高州刺史李迁仕据大皋遣主帅平虏率千人入氵赣石鱼梁命周文育将兵击走迁仕奔宁都承制授帝通直散骑常侍使持节信威将军豫州刺史豫章内史改封长城县侯寻授散骑常侍持节都督六郡诸军事军师将军南江州刺史馀如故时宁都人刘蔼等资迁仕舟舰兵仗将袭南康帝遣杜僧明等率二万人据白口筑城以御之迁仕亦立城以相对二年三月僧明等攻拔其城生擒迁仕送南康帝斩之承制命帝进兵定江州仍授江州刺史馀如故六月帝发自南康是时承制遣东将军王僧辩督众军讨侯景八月僧辩军次湓城帝率杜僧明等众军及南川豪帅合三万人将会焉时西军乏食帝先贮军粮五十万石至是分三十万以资之仍顿巴丘会侯景废简文帝立豫章嗣王栋帝遣兼长史沈衮奉表于江陵劝进十一月承制授帝使持节都督会稽东阳新安临海永嘉五郡诸军事平东将军扬州刺史领会稽太守豫章内史馀如故三年正月帝率甲士三万人强弩五千张舟舰三千乘发自豫章二月次桑落州遣中记室曳军江元礼以事表江陵承制加帝鼓吹一部是时僧辩已发湓城会帝于白茅湾乃登岸结坛刑牲约盟进军次芜湖侯景城主张黑弃城走帝与诸军进克姑熟仍次蔡州侯景以舟&lt;舟步&gt;贮石沉塞淮口缘淮作城自石头迄青溪十馀里中楼雉相接诸将未有所决僧辩遣杜﹀问计于帝帝曰：前柳仲礼数十万兵隔水而坐韦□之在青溪竟不渡岸贼乃登高望之表里俱尽肆其凶虐覆我王师今围石头须渡北岸诸将。若不能当锋请先往立栅帝即於石头横陇筑栅众军次连八城直出东北贼恐西州路断亦於东北果林作五城以遏大路景率众万人铁骑八百馀匹结阵而进帝曰：军志有之善用兵者如常山之蛇首尾相应今我师既众贼徒甚寡应分贼兵势以弱制强何故聚其锋锐令必死於我乃命诸将分处置兵贼直冲王僧志僧志小缩帝遣徐度领弩手二千横截其後贼乃去帝与王琳杜龛等以铁骑悉力乘之贼退据其栅景仪同卢辉略开石头北门来降荡主戴冕曹宣等攻拔果林一城众军。又克其四城贼复还殊死战。又尽夺所得城栅帝大怒亲率攻之士卒腾栅而入贼复散走景与百馀骑弃槊执刀左右冲阵不动景众大溃逐北至西明门景至阙下不敢入台遣腹心取其二子而遁帝率众出广陵应接景将郭元建会元建奔齐帝纳其部曲三千人而僧辩启帝镇京口五月北齐遣将辛术围严超达於秦都帝命徐度领兵助其固守齐众七万填堑起土山穿地道攻之甚急帝乃自率万人解其围纵兵四面击齐军弓弩乱发齐平秦王中流矢死斩首数百级齐人收兵而退帝振旅南归遣记室曳军刘本仁献捷于江陵承制授帝使持节散骑常侍都督南徐州诸军事征北大将军开府仪同三司南徐州刺史及王僧辩率众征陆纳於湘州承制命帝代镇扬州梁元帝承圣二年旋镇京口三年三月进位司空十一月西魏攻陷江陵帝与僧辩等进启江州请晋安王以太宰承制。又遣长史谢哲奉牒劝进十二月晋安王至自寻阳入居朝堂给帝班剑二十人四年五月北齐送贞阳侯萧渊明还主社稷僧辩纳之即位改元天成以晋安王为皇太子九月壬寅帝召徐度侯安都周文育等讨僧辩甲辰帝步军至石头前进遣勇士自城北逾入擒僧辩及子缢杀之丙午贞阳侯逊位百僚奉晋安王上表劝进十月己酉即位改元绍泰元年以帝为侍中大都督中外诸军事车骑将军扬南徐州刺史甲仗百人出入殿省震州刺史杜龛僧辩之胥也。据吴兴与义兴太守韦载同举兵反帝命周文育率众攻战于义兴龛遣其从弟杜北叟将兵拒战败归义兴辛未帝表自东讨留高州刺史侯安都石州刺史杜棱宿卫台省甲戌军至自义兴丙子拔其水栅秦州刺史徐嗣徽据其城以入齐。又要南豫州刺史任约共举兵应龛载齐人资其食嗣徽等以京师空虚率精兵五千奄至阙下侯安都领骁勇五百人出战嗣徽等退据石头丁丑载及北叟来降帝抚而释之以嗣徽寇逼卷甲还都命周文育进讨杜龛十一月己卯北齐遣兵五千济渡据姑熟帝命台州刺史徐度於冶城等立栅南抵淮渚齐。又遣安州刺史翟子崇楚州刺史刘仕荣淮州刺史柳达摩领兵万人於胡墅渡米粟三万石马千匹入于石头癸未帝遣侯安都领水军夜袭胡墅烧齐船千馀艘周铁虎率舟师断齐运输擒其北徐州刺史张领州获运舫米数千石仍遣韦载於野航筑城使杜棱据守齐人。又於金门水南立二栅以拒官军甲辰嗣徽等攻冶城栅帝领铁骑精甲出自西明门袭击之贼众大溃嗣徽留柳达摩等守城自率亲属腹心往南州采石以迎齐援十二月癸丑帝遣侯安都领舟师袭嗣徽家口于泰州俘获数百人官运连舰塞淮口断贼水路丙辰帝尽命众军分部甲卒对冶航渡兵攻其水南二栅柳达摩等渡淮置阵帝督兵疾战纵火烧栅烟尘涨天贼溃争舟排挤溺死者以千数时百姓夹淮观战呼声震天地军士乘势无不一当百尽取其船舰贼军慑气是日嗣徽约等领齐兵水步万馀人还石头帝遣兵往江宁据要险以断贼路贼水步不敢进顿江宁浦口帝遣侯安都领水军袭破之嗣徽等乘单舸脱走丁巳拔石头南岸栅移度北岸起栅以绝其汲路。又堙塞东门故城中诸井齐所据城中无水水一斗贸米一升米一升贸绢一疋或炒米食之达摩谓众曰：闻在此童谣云：石头捣两裆捣青复捣黄侯景服青身倒於此今吾徒衣黄岂谣言验耶庚申达摩遣使侯子钦刘仁荣等潜来请和帝许之乃於城门外刑牲盟约其将士部曲一无所问从其南北辛酉帝出石头南门陈兵数万送齐人归北者壬戌和州长史乌九远自南州奔还历阳江宁令陈嗣黄门侍郎曹朗据姑熟反帝命侯安都徐度等讨平之斩首数千级聚为京观石头采石南州悉收其马仗船米不可胜计是月杜龛以城降二年正月癸未诛杜龛于吴兴龛从弟北叟司马沈孝敦并赐死二月庚申帝遣侯安都周铁虎率舸舰备江州仍顿梁山起栅甲子敕司空有军旅之事可骑马出入城内三月戊戌北齐遣水军仪同萧轨等率众十万出栅口向梁山帝遣侯安都及定州刺史沈泰吴郡太守裴忌共据梁山以御之五月己亥帝率宗室王侯及朝臣将帅於大司马门外白虎阙下刑牲告天以齐人背约发言慷慨涕泗交流同盟皆莫能仰视士卒观者益奋丙申齐兵至秣陵故治六月丙子至玄武湖己卯帝率帐内麾下众军首尾齐举临水大战破之帝表解南徐州以授安都七月丙子诏授帝中书监司徒扬州刺史进爵为公增邑并前五千户食安吉武康二县侍中使持节都督诸军事乘给碧幢皂轮车是月侯以江州入附遣侯安都镇上流定南中诸郡九月壬寅改年曰：太平元年进帝位丞相录尚书事镇卫大将军改刺史为牧进封义兴郡公二年二月庚午萧勃举兵自广州度岭顿南康遣将欧阳傅泰及其子孜为前军至于豫章分屯要险南江州刺史余孝顷起兵应勃帝命周文育侯安都率众讨平之八月甲午进位太傅加黄钺（王钦。若等曰：自此以後褒宠并具闰位锡命门）是月湘州刺史王琳拥兵不应命帝遣周育侯安都率众讨之九月辛丑诏曰：肇昔元台剖判太素氤氲崇建人皇必凭洪宰故贤哲之后牧伯征于四方神武之君太监治乎！万国。又有一匡九合渠门之锡以隆戮带围温行宫之宠斯茂时危所以贞固运泰所以光熙斯乃千载同风百王不刊之道也。太傅义兴公允文允武乃圣乃神固天生德康济黔首昔在休期早隆朝寄远逾沧海大拯交越皇运不造书契未闻中国其亡兵凶总至哀哀噍类譬彼穷牢悠悠上天莫云：斯极否终泰始元辅应期将此方摧援兹已溺乘舟履┝架险浮深经略中途毕歼群鬼洎乎！石头姑熟流髓履肠一朝指六合清宴是用先朝下武翼亮中都雪三后之劲雠夷三灵之巨慝尧台禹佐未始能阶殷相周师固非云：拟重之以屯剥馀象荆楚大摧天地无心乘舆委御刘石荐食竞谋诸夏八方棋寺莫有裨救︹臣放命黜我冲人顾影於荼孺之魂甘心於卿之辱却按下髻求哀之路莫从窃逃责容之地无所公神兵奄至不日清澄惟是孱蒙再膺天禄斯。又巍巍荡荡无得所称焉加以仗兹忠义屠彼ビ逆震部夷氛稽山罢番禺蠡泽北鄙西郊歼厥凶徒罄无遗种斯则兆民之命修短所悬率土之基兴亡是赖，於是刑礼兼训沿革有章中外咸平遐迩宁一用能使阳光合魄曜象呈晖栖阁游庭抱仁含信宏勋该於厚地大道格於玄天羲农炎昊以来卷领垂衣之世圣人济物未有如斯者也。夫备物典策桓文是膺助理阴阳萧曹不让未有功高於县而赏薄於伊周凡厥人祗固怀延伫实繇公谦自牧降损为怀嘉数迟回永言增叹，岂可申兹雅尚久废朝猷宜戒司勋敬鸿典。且重华大圣妫惟贤盛德之祀无忘公侯之门必复是以殷嘉父继后稷之官尧命羲和纂重黎之位况其本枝攸建宜誓山河者乎！其进公位相国总百揆封十郡为陈公备九锡之礼加玺垂绂远游冠绥绶位在诸侯王上其镇卫大将军扬州牧如故策曰：大哉！乾元资日月以贞观至哉！坤元凭山川以载物故惟天为大陟配者钦明惟王建国翼辅者齐圣是以文武之佐奚蕴其玉璜尧舜之臣荣河镂其金版况乎！体得一之鸿姿宁阳九之危厄拯横流于碣石扑燎火於昆岑驱驭於韦彭跨展於齐晋神功行而靡用圣道运而无名者乎！今将授公典策其敬听朕命日者昊天不吊锺乱於我国家网漏吞舟︹敌内茫茫宇宙忄忄黎元方足圆颅万不遗一太清否亢桥山之痛已深大宝屯如平阳之祸相继上宰膺运康救兆民鞠旅於潢池之南扬旌於桂岭之北悬三光於既坠谧四海於群飞屠窳於中原鲸鲵於汜荡宁上国光启中兴此则公之大造於皇家者也。既而天未悔祸群鬼荐臻南夏沸腾西京荡覆群方孔炽藉乱乘间推纳藩枝盗假神器蒙司昏挠旁引寇雠既见贬於桐宫方谋危於汉阁皇运已殆何殊赘旒中国摇然非徒如线公赫然投袂匡救本朝复莒齐都平戎王室朕所以还膺宝历重履宸居挹建武之风猷歌宣王之雅颂此。又公之再造於皇家者也。公应务之初登庸惟始二州五岭莫不窥临银洞珠宫所在宁谧孙卢肇[C260]越貊为群番郡阽危势将沦殄公赤旗所指ビ垒洞开白羽才凶徒粉溃非其神武久丧南藩此。又公之功也。大同之末边政不修李贲狂迷窃我交爱敢称大号骄蹇甚於尉陀据有连州雄豪炽於梁硕公英谟雄电扫风行驰御楼船直跨沧海新昌典激备履艰难经历嘉宁尽为京观三山獠洞八角蛮陬逖矣。水之乡悠哉！火山之国马援之所不届陶璜之所未开莫不惧我王灵争朝边候归琛天府献状鸿胪此。又公之功也。自寇虏陵江宫闱幽辱公枕戈尝胆提剑拊心气涌清霄神飞紫阁而番禺连率本自诸夷言得其朋是怀同恶公仗此忠诚乘机剿定执沛令而[C260]鼓平新野而据鞍此。又公之功也。世道初艰方隅多难勋门桀黠作乱衡嶷兵切池隍众兼夷獠公以国盗边警知无不为恤是同盟诛其鬼类莫不鱼惊鸟散面缚头悬南土黔黎重保苏息此。又公之功也。长驱岭峤梦想京畿缘道酋豪递为榛梗路养渠率全据大都畜聚逋逃方谋阻乱百楼不战梯之所未窥万弩齐张高朋之所非敌公龙骧虎步啸叱风山靡坚城野无︹阵清ビ氛於氵赣石灭气於雩都此。又公之功也。迁仕凶慝屯据大皋（王钦。若等曰：迁仕姓李为高州刺史据大皋叛攻南康）乞类马腾之军流民多杜之众摧锋转斗自北徂南频岁稽诛实惟虏公坐挥三略遥制六奇义勇同心貔貅骋力风驱电击谷静山空列郡无犬吠之惊丛祠罢狐鸣之盗此。又公之功也。王师讨虏次届沦波兵乏兼储士有饥色公回麾蠡泽积谷巴丘亿庾之咏斯丰壶浆之迎是众军民转漕曾无砥柱之难舻舳相望如运敖仓之粟犀渠贝胄顾蔑雷霆高槛层楼仰扪霄汉故三军勇锐百战无前承此兵粮遂诛凶逆此。又公之功也。若夫英图迈俗义旅如湓垒猜携用淹戎略公志唯同奖师克在和鹄塞北虞鸿门是会。若晋侯之誓白水如萧王之推赤心屈礼交盟人祗感咽故能使舟师并路远迩同心此。又公之功也。姑熟襟要崤函凭凌寇虏据其关梁大盗负其扃公一校裁三雄并奋左贤右角沙溃土分木甲殪於中原毡裘赴於江水佗佗藉藉万计千群鄂坂之隘斯开夷庚之进无塞此。又公之功也。义军大众俱奋帝京逆竖凶徒犹屯皇邑。若夫表里山河金汤固疏龙首以抗殿剪华岳以为城杂虏凭焉强兵自。若公回兹地轴抗此天罗曾不崇朝俾无遗噍军容甚穆国政方修物重睹於衣冠民还瞻於礼乐楚人满道争睹於叶公汉老衔悲俱欢於司隶此。又公之功也。内难初静诸侯出关外郡传烽鲜卑犯塞莫非。且渠当户中贵名王冀马列於淮南胡笳动於徐北公舟师步甲亘野横江歼厥群羝遂殚封豕莫不纟圭木而止戎车靡遗遇泞而旋归骖尽殪此。又公之功也。公克平祸难劬劳皇室而孙宁之党翻启音禄狡心伊雒之间咸为异境虽金陵佳气石垒天严朝ウ边尘夜喧征鼓公三筹既画八阵斯张载举灵钅丕未抽金仆咸俘鬼类悉反高墉异李广之皆诛同庞元之尽赦此。又公之功也。任约叛涣枭声不悛戎羯贪婪狄心无改公左甄右落箕张翼舒扫是扌抢驱其猃狁长狄之种埋於国门椎髻之酋烹於军市投秦坑而尽沸噎氵蚩水而不流此。又公之功也。一相居中自安彝鼎五湖小守妄怀同恶公夙驾兼道衣甲仗戈玉斧将挥金钲。且戒ビ酋震忄遽请灰钉榇以表其含弘焚书以安其反侧此。又公之功也。贼龛凶横凌虐具区（臣钦。若等曰：贼龛即震州刺史杜龛举兵据兴叛也。）阻兵安忍凭灾怙乱自古虫言鸟迹浑沌洪荒人或参刘末此残酷公虽宗居汝颍世寓东南育圣诞贤之乡含章挺生之地眷言桑梓公私愤切卓尔英猷承规奉算戮此大憝如烹小鲜此。又公之功也。乱离永久群盗孔多浙左群渠连兵构逆岂止千兵五校白雀黄龙而已哉！公以中军无帅选是亲贤奸寇途穷ㄘ然冰泮刑溏之所文命动其大威雷门之间勾践行其戮英规圣迹异代同风此。又公之功也。同姓有扈顽凶不宾凭藉宗盟图危社稷观兵汇泽势震京驱率南蛮已为东帝公论兵於庙堂之上决胜於樽俎之间寇贾樊滕浮江下濑一朝翦扑无待甸师万里澄清非劳新息此。又公之功也。豫章ビ寇依凭山泽缮甲完聚多历岁时结纵连横爰洎交广吕嘉既获吴濞已命我还师征其不恪连营尽拔伪党斯擒曜圣武於庐山回神姓於蠡辰此。又公之功也。自八九野瓜割豆分窃帝偷王连州比县公武灵已畅大德。又宣折简驰书风猷斯远至於苍苍浴日杳杳无雷北洎幽都南逾丹徼莫不屈膝膜拜求吏款关此。又公之功也。京师祸乱孔亟积暄双阙低昂九门寥豁宁秦宫之可顾岂鲁殿之犹存五郡簪弁百僚卿士胡服缦缨咸为戎俗高冠厚履非复华风宋微子麦オ之刺周大夫黍离之叹方之於斯未足为悲矣。公求衣昧旦反席高舂兴构宫闱具瞻遐迩郊庠宗稷之典六符十算之章还闻太始之高风重睹永平之遗事此。又公之功也。公有济世之勋重之以凝神体道合德符天用百姓以为心随万机以自务耻一物非唐虞之民归含灵於仁寿之域上德不德无为以为夏长春生显仁藏用忠信为宝风雨弗愆仁惠为基马牛勿践功成治定乐奏咸安上治民礼兼文质物色丘园衣裾里巷朝多君子野无遗贤菽粟同水火之饶工商富倚顿之旅是以天无蕴宝地有呈祥露卿朝团晓英山车泽马服驭登闲既炳焕於图书方葳蕤於史牒高勋逾於象纬积德冠於嵩华固无得而称者矣。朕。又闻之前王宰世茂赏尊贤式树藩长总征群伯二南崇绝四履遐旷泱泱表海胙土维齐岩岩泰山俾侯于鲁抑。又勤王反郑夹辅迁周召伯之命斯隆河阳之礼咸备况复经营宇宙岂唯断鳌足之功宏济苍生非直凿龙门之险而畴庸报德寂尔无闻朕所以垂拱当宁载怀惭悸者也。今授公相国以南豫州之陈留南丹阳宣城扬州之吴兴东阳新安宁国南徐州之义兴江都之鄱阳临川十郡封公为陈公锡之青土苴以白茅爰定尔邦用建蒙社昔旦分陕俱为保师晋郑诸侯咸作卿士兼其内外礼实攸宜今命持节兼太尉王通授相国印绶陈公玺绂使持节兼司空王授陈公茅土金虎符第一至第五左竹使符第一至第十相国秩逾三铉任总百司位绝朝班礼繇事革其以相国总百揆除录尚书之号上所假节侍中貂蝉中书监印章中外都督太傅印绶义兴公印策其镇卫大将军扬州牧如故。又加公九锡其敬听後命以公礼为桢律等徇策四维皆举八柄有章是用锡公大辂戎车各一玄牡二驷以公贱宝崇疏爵待农室富京坻民知荣辱是用锡公衮冕之服赤舄副焉以公调理阴阳燮谐风雅三灵允降万国同和是用锡公轩悬之乐六佾之舞以公宣导英猷弘开风教光景所象必通是用锡公朱户以居以公抑扬清浊褒德进贤髦士盈朝幽人虚谷是用锡公纳陛以登以公嶷然廊庙为世范持衡四表临御八荒是用锡公虎贲之士三百人以公执兹明罚期在刑措象恭无赦干纪必诛是用锡公斧钺各一以公英猷远量跨厉嵩溟包一车书括囊寰宇是用锡公彤弓一彤矢百卢弓十卢矢千以公天经地义贯彻幽明春露秋霜尤恭粢盛是用锡公鬯一卣圭瓒副焉陈国置丞相已下一遵旧式往钦哉！其恭循朕命克相皇天宏建邦家佐兴洪业以光我高祖之休命十月戊辰进陈公爵为王以扬州之会稽临清永嘉建安南徐州之晋陵信义江州之寻阳豫州安成庐陵并前二十郡益封陈国其相国扬州牧镇卫大将军并如故。又命陈王冕十有二旒建天子旌旗出警入跸乘金根车驾六马备五副车置旄头乐舞八佾设钟ね宫悬王妃王子王女爵命之号陈台百官一依旧典是月辛未遂受梁禅。
世祖文帝始兴昭烈王之子少沈敏有识量留意经史举动方雅造次必遵礼法高祖甚爱之侯景之乱乡人多依山湖寇抄帝独保家无所犯时乱日甚乃避地临安及高祖举义兵侯景使收帝及衡阳王献王帝乃密裹小刀冀因入见而害景至便属吏故其事不行高祖大军围石头景欲加害者数矣。会景败乃得出起家吴兴太守时宣城劫帅纪机郝仲等各聚众千馀人侵掠郡境帝讨平之梁承圣二年授信武将军监南徐州三年高祖北往广陵使帝为前军每战克捷高祖之讨王僧辩也。先召帝与谋时僧辩女婿杜龛据吴兴兵众甚盛高祖令帝还长城立栅以备龛帝收兵才数百人战备。又少龛遣其将杜泰领精兵五千乘虚奄至将士相视失色而帝言笑自。若部分益明，於是众心乃定泰知栅内人少日夜苦攻帝激励将士身当矢石相持数旬泰乃退走高祖遣周文育率兵讨龛龛兵尚众断据要冲水步连阵相结帝命将军刘澄蒋元举率众攻龛龛军大败窘急因请降东扬州刺史张彪起兵围临海太守怀振振遣使求救帝与周文育轻兵往会稽以掩彪彪将沈泰开门纳帝帝尽收其部曲家累彪至。又破走。若耶村民斩彪传其首以功授持节都督会稽等十郡诸军事宣毅将军会稽太守山越深险皆不宾附帝分命讨击悉平之威惠大振高祖即位封为临川郡王邑二千户拜侍中安东将军及周文育侯安都败於沌口诏帝入卫军储戎备皆以委焉寻命率兵城南完永定三年六月即帝位。
北齐高祖神武皇帝渤海人高树之子素家贫自队主转为函使与怀朔省事中司马子如及秀容人刘贵中山人贾显智为奔走之友怀朔户曹史孙腾外兵使侯景亦相友结柔玄镇人杜雒周反於上谷帝与同志从之鬼其行事私与尉景段荣蔡俊图之不果而逃奔葛荣。又亡归尔朱荣以帝为亲信都督时後魏孝明衔郑俨徐纥逼灵太后未敢制私使荣举兵内向荣以帝为前锋至上党会孝庄立以定策勋封为铜伯及尔朱荣击葛荣令帝谕下贼别称王者七人後与行台于晖破羊侃于泰山。又与元天穆破邢杲于济南累迁第三镇人酋长晋州刺史，於是大聚敛因刘贵货荣下要人尽得其意及孝庄诛荣其从子兆自晋阳举兵入雒执孝庄立长广王改元建明封帝为平阳郡公及费也。头纥豆陵步藩入秀容逼晋阳兆徵帝帝将往贺拔焉过儿请缓行以备之帝乃往逗遛辞以河无桥不得渡步藩军盛兆败走初孝庄之诛尔朱荣知其党必有逆谋乃密敕步藩令袭其後步藩既败兆等以兵势日盛兆。又请救於帝帝内图兆复虑步藩後之难除乃与兆悉力破之藩死兆深德於帝誓为兄弟时尔朱荣从弟度律从父弟世隆及彦伯共执朝政（从祖兄子仲远援东郡）天光据关右兆据并州各拥兵为暴天下苦之葛荣众流入并肆者二十馀万为契丹陵暴皆不聊生大小二十六反诛夷者半犹草窃不止兆患之问计於帝帝曰：六镇反贼不可尽杀宜选王素腹心者私使统焉。若有反者直罪其帅则所罪者寡兆曰：善谁可行也。贺拔允时在坐帝拳殴之折其一齿曰：生平天柱时（臣钦。若等曰：尔朱荣为天柱大将军）奴辈伏处分如鹰犬今日天下安置在王阿鞠泥敢诬下罔上请杀之兆以帝为诚遂以委焉帝以兆醉恐醒後或致疑贰遂出宣言受委统州镇兵可集汾东受令乃建牙阳曲川陈部分有款军门者绛巾袍自称梗阳驿子愿厕左右访之则以力闻尝於并州市格杀人者乃署为亲信兵士素恶兆而乐神武，於是莫不皆至居无何。又使刘贵请兆以并肆频岁霜早降户掘黄鼠而食之皆面无色徒污人国土请令就食山东待温饱而处分之兆从其议其长史慕容绍宗谏曰：不可今四方扰扰人怀异望况高公雄略。又握大兵将不可为兆曰：香火誓重何所虑也。绍宗曰：亲兄弟尚难可信何论香火时兆左右已受帝金即谮绍宗与帝旧有隙兆乃禁绍宗而催帝帝乃自晋阳出滏口路逢尔朱荣妻北乡长公主自雒阳来马三百匹尽夺易之兆闻乃释绍宗而问焉绍宗曰：犹掌握中物也，於是自追帝至襄垣会漳水暴长桥坏帝隔水拜曰：所以借公主马非有他故备山东盗耳王受谗言自来赐追今渡河而死不辞此众便叛兆乃陈无此意因轻马渡与帝坐幕下陈谢遂授刀引头使帝斫己帝大哭曰：自天柱薨背贺六浑（臣钦。若等曰：贺六浑神武字也。）更何所仰愿大家千万以申力用今傍人构间至此大家何忍复出此言兆投刀於地遂刑白马而盟誓为兄弟留宿夜饮尉景伏壮士欲执兆帝臂止之曰：今杀之其党必奔归聚结兵饥马瘦不可相支。若英雄崛起则为害滋甚不如。且置之兆虽劲捷而凶狡无谋不足图也。旦日兆归营。又召帝将上马诣之孙腾牵衣乃止隔水肆骂驰还晋阳兆心腹念贤领帝户家累别为营帝伪与之善观其佩刀因取之以杀其从者尽散，於是士众咸悦倍愿附从既出滏口倍加约束纤毫之物不听侵犯将过麦地帝辄步牵马远近闻之皆称高仪同将兵整肃益归心焉遂前行屯邺求粮於相州刺史刘诞诞不供有军营租米帝自取之魏普泰元年二月神武自军次信都高乾封隆之开门以待遂据冀州是月尔朱度律废长广王而立节闵封帝为渤海王四月。又加东道大行台第一镇人酋长庞苍鹰自太原来奔帝以为行台郎寻以为安州刺史神武自向山东养士缮甲禁侵掠百姓归心乃诈为书言尔朱兆将以六镇人配契胡为部曲众皆愁。又为并州符徵兵讨步落稽发万人将遣之孙腾尉景为请留如此者再帝亲送之郊雪涕执别人皆号恸哭声动地帝乃谕之曰：与尔俱殊乡客义同一家不意在上乃尔徵召直向西已当死後军期。又当死配国人。又当死奈何众曰：唯有反耳帝曰：反是急计须推一人为主众曰：愿奉帝曰：尔乡里难制不见葛荣乎！虽百万众无刑法终自灰灭今以吾为主当与前异不得欺汉儿不得犯军令生死任吾则可不尔不能为取笑天下众皆顿颡死生唯命帝曰：若不得已明日椎牛飨士谕以讨尔朱之意封隆之进曰：千载一时普天幸甚帝曰：讨贼大顺也。拯时大业也。吾虽不武以死继之何敢让为六月庚子建义於信都尚未显背尔朱氏及李元忠与高乾平殷州斩尔朱羽生首来谒帝抚膺曰：今者反决矣。乃以元忠为殷州刺史是时兵威既振乃抗表罪状尔朱氏世隆等秘表不通八月尔朱兆攻陷殷州李元忠来奔孙腾以为朝廷隔绝不权立天子则众望无所系十月壬寅奉章武王融子渤海太守王朗为皇帝年号中兴是为废帝时尔朱度律仲远军次雒阳尔朱兆会之帝用窦泰策纵反间度律仲远不战而还帝乃败兆於广阿十一月攻邺相州刺史刘诞婴城固守帝起土山为地道往往建大柱一时焚之城陷入地麻祥时为汤阴令帝呼之曰：麻都祥惭而逃永熙元年正月壬午拔邺城据之废帝进帝大丞相柱国大将军太师是时青州建义大都督崔灵珍大都督耿翔皆遣使归附行汾州事刘贵弃城来降闰三月尔朱天光自长安兆自并州度律自雒阳仲远自东郡同会邺众号二十万夹洹水而军节闵以长孙承业为大行台总督焉帝令封隆之守邺自出顿紫陌时马不满二千步兵不至三万众寡不敌乃於韩陵为圆阵连牛驴以塞归道，於是将士皆为死志四面赴击之尔朱兆责帝以背己帝曰：本戮力者共辅王室今帝何在兆曰：永安枉害天柱我报雠耳帝曰：我昔日亲闻天柱讣汝在户前立岂得言不反耶。且以君杀臣何报之有今日义绝矣。乃合战大败之尔朱兆对慕容绍宗叩心曰：不用公言以至於此将轻走绍宗反旗鸣角收聚散卒成军容而西上高季式以七骑追奔度野马岗与兆遇高昂望之不见哭曰：丧吾弟矣。夜久季式还槊血满袖斛斯椿倍道先号河桥四月斛斯椿执天光度律以送雒阳长孙承业遣都督贾显智张欢入雒阳执世隆彦伯斩之兆奔并州仲远奔梁州遂死焉时匈蠹既除朝廷庆悦帝至雒阳废节闵及中兴王而立孝武孝武即位以帝为天柱大将军太师世袭定州刺史增封并前十五万户帝自氵釜口入尔朱兆大掠晋阳北保秀容并州平帝以晋阳四塞乃建大丞相府而定居焉兆既至秀容分兵守险出入寇抄帝扬声讨之师出止者数四兆意怠帝揣其岁首当宴会遣窦泰以精骑驰之一日一夜行三百里帝以大军继之二年正月窦泰奄至尔朱兆庭军人因宴休惰忽见泰惊走追破之於赤洪岭兆自缢帝亲临厚葬之初帝之入雒也。尔朱仲远部下都督乔宁张子期自滑台归命帝以其助乱。且数反覆皆斩之斛斯椿繇是内不自安乃与南陵王窦炬及武卫将军元毗魏光禄王思政构帝於孝武舍人元士弼。又奏帝受敕大不敬故孝武心贰於贺拔岳时司空高乾密启帝言孝武之贰帝封呈孝武杀之天平元年二月封隆之与孙腾私言隆之丧妻孝武欲妻以妹腾亦未之信隆之泄其言於斛斯椿以白孝武。又孙腾带仗入省擅杀御史并亡来奔称孝武挝舍人梁续於前光禄少卿元子攘臂击之谓腾曰：语尔高王元家儿拳正如此领军娄昭辞疾归晋阳魏帝，於是以斛斯椿兼领军分置督将及河南关西诸刺史华山王絷在徐州帝使邸珍夺其管建州刺史韩贤济州刺史蔡隽皆帝同义魏帝忌之故省建州以去贤使御史中尉綦俊察俊罪以开府贾显智为济州隽拒之魏帝愈怒五月下诏云：将征句吴发河南诸州兵增宿卫守河桥六月丁巳密诏帝曰：宇文黑獭自平破秦陇多求非分脱有变诈事资经略但表启未全背戾进讨事涉遂召群臣议其可否佥言假称南伐内外戒严一则防豫不虞二则以威吴楚时魏帝将伐帝部恐帝部将帅虑疑故有此诏帝乃。表曰：荆州绾接蛮右密迩畿服关陇恃远将有逆图臣今潜勒兵马三万拟从河东而渡。又遣镇州刺史厍狄千瀛州刺史郭琼汾州刺史斛律金前武卫将军彭乐拟兵四万从其来违津渡遣领军将军娄昭相州刺史窦泰前燕州刺史尧雄并州刺史高隆之拟兵五万以讨荆州遣冀州刺史尉景前冀州刺史高敖曹济州刺史蔡俊前侍中封隆之拟山东兵七万突骑五万以征江左皆约勒所部伏听处分魏帝知觉其变乃出帝表命群伯议之欲止帝诸军帝乃集在并州僚佐令其博议还以表闻仍以信誓自明忠款曰：臣为嬖佞所间陛下一旦赐疑令猖狂之罪尔朱时计臣。若不尽诚竭节敢负陛下则使身受天殃子孙殄绝陛下。若垂信赤心使干戈不动佞臣一二人愿斟量废黜辛未魏帝复录在京文武议意以答帝使舍人温子草敕子逡巡未敢作魏帝据胡床拔剑作色子乃为敕曰：前持心血远以示王深冀彼此共相体悉而不良之徒坐生间贰近孙腾仓卒向彼致使闻者疑有异谋故遣御史中尉綦携具申朕怀今得王启言誓恳恻反覆思之犹所未解以朕眇身遇王武略不劳尺刃坐为天子所谓生我者父母贵我者高王今。若无事背王亲相攻讨则使身及子孙还如王誓皇天后土实闻此言近虑宇文为乱贺拔胜应之故纂严欲与王俱为声援宇文今日使者相望观其所为更无异迹贺拔在南开扩边境为国立功念无可责君。若欲分讨何以为词东南不宾为日已久先朝已来置之度外今天下户口减半未宜穷兵极武朕既ウ昧不知佞人是谁可列其姓名令朕知也。如闻库狄千语王云：本欲取懦弱者为主王无事立此长君使其不可驾御今但作十五日自可废之更立馀者如此议论自是王间勋人岂出佞臣之口去岁封隆之背叛今年孙腾逃走不送谁不怪王腾既为祸胎曾无愧惧。若事君尽诚何不斩送二首王虽启图西去而四道俱进，或欲南度雒阳，或欲东临江左言之者犹怪闻之者宁能不疑王。若守诚不贰晏然居北在此虽有百万之众终无图彼之心王脱信邪忘义举旗南指纵无匹马只轮犹欲奋空拳而争死朕本寡德王立之百姓无知，或谓实可。若为他所图则彰朕之恶假令还为王杀幽辱齑粉了无遗恨向者王既以德见推以义见举一朝背德舍义便是过有所归本望君臣一体。若合符契不图今日分疏到此古语云：越人射我笑而道之吾兄射我泣而道之朕既亲王情如兄弟所以投笔拊膺不觉欷初帝自京师将北以为雒阳久经丧乱王室衰尽虽有山河之固土地褊狭不如邺请迁都魏帝曰：高祖定鼎河雒为永永之基经营制度至世宗乃毕王既功在社稷宜遵太和旧事帝奉诏至是复谋焉遣三千骑镇建兴益河东及济州兵於白沟虏船不敢向雒诸州和籴粟运入邺城魏帝。又敕帝曰：王。若厌伏人情杜绝物议唯有归河东之兵罢建兴之戌送相州之粟追济州之军令蔡俊受代使邸珍出徐止戈散马各事家业脱须粮廪别遣转输则谗人结舌疑悔不生王高枕太原朕垂拱京雒终不举足渡河以干戈相指王。若马首南向问鼎轻重朕虽无武欲止不能必为社稷宗庙出万死之策决在於王非朕能定为山止篑相为惜之魏帝时以任祥为兼尚书左仆射加开府祥弃官走至河北据郡待帝魏帝乃敕文武官北来者任去留下诏罪状帝为北伐经营帝亦勒马宣告曰：孤遇尔朱擅权举大义于四海奉戴主上义贯幽明横为斛斯椿谗构以诚节为逆首昔赵鞅兴晋阳之甲诛君侧恶人今者南迈诛桩而已以高昂为前锋曰：若用司空言，岂有今日之举司马子如答帝曰：本欲立小者正为此耳魏帝徵兵关右召贺拔胜赴行在所遣大行台长孙承业大都督颍川王斌之斛斯椿共镇虎牢汝阳王暹镇石济行台长孙子彦帅前弘农太守元洪略镇陕贾显智率豫州刺史斛斯元寿伐蔡俊帝使窦泰与左相大都督莫多娄贷文逆显智韩贤逆暹元素军降泰贷文与显智遇於长寿津显智阴约降引军退军司元玄觉之驰还请益师魏帝遣大都督侯几绍赴之战於滑台东显智以军降绍死之七月魏帝躬率大众屯河桥帝至河北十馀里再遣口申诚款魏帝不报乃引军渡河魏帝问计於群臣或云：南依贺拔胜或云：西就关中或云：守雒口死战未决而元斌之与斛斯椿争权不睦斌之弃椿迳还绐魏帝云：帝兵至即日魏帝逊於长安己酉帝入雒阳停永宁寺八月甲寅召集百官谓曰：为臣奉主拯救危乱。若处不谏诤出不陪随缓则耽宠争荣急便逃窜臣节安在遂收开府仪同三司叱列延庆兼尚书左仆射辛雄兼吏部尚书崔孝芬都官尚书刘兼度支尚书杨机散骑常侍侍中元士弼并杀之诛其贰也。士弼籍没家口帝以万几不可旷废乃与百僚议以清河王为大司马居尚书下舍而承制决事焉王称警跸帝寻至弘农遂西克潼关执毛洪宾进军长城龙门都督薛崇礼降帝退舍河东命行台尚书长史薛瑜守潼关大都督厍狄温守封陵於蒲津西岸筑城守华州以薛绍宗为刺史高昂行豫州事帝自发晋阳至此凡四十启魏帝皆不答九月庚寅帝还至雒阳乃遣僧道荣奉表关中。又不答乃集百僚沙门耆老议所推立以为自孝昌衰乱国统中绝神主靡依昭穆失序永安以孝文为伯考永熙迁孝明於夹室业丧柞短职此之繇议立清河王世子善见是为孝静帝魏，於是始分为二帝以孝武既西恐逼崤陕雒阳复在河外接近梁境如向晋阳形势不能相接依议迁邺护军祖茔赞焉诏下三日车驾便发户四十万狼狈就道帝留雒阳部分事毕还晋阳自是军国政务皆归相府二年正月西魏渭州刺史尔朱浑道元拥众内属帝迎纳之壬戌帝袭击山胡刘蠡升大破之是月孝静褒诏以帝为相国假黄钺剑履上殿入朝不趋帝固辞三月帝欲以女妻蠡升太子候其不设备辛酉潜师袭之其北部王斩蠡升首以送其众复立其子南海王帝进击之。又获南海王及其弟西海王北海王皇后公卿以下四百馀人胡魏五万户三年正月甲子帝帅厍狄千等万骑围西魏夏州身不火食四日而至缚槊为梯夜入其城，於是生擒费也。头斛斗俄弥突因而用之留都督张琼以镇守迁其部落五千户以归西魏灵州刺史曹泥与其婿凉州刺史刘丰遣使请内属周太祖围泥水灌其城不没者四尺帝命阿至罗发骑三万径度灵州绕出西军後获马五十匹西师乃退帝率骑迎泥丰生拔其遗户五千以归复泥官爵孝静诏加帝九锡固让乃止二月帝令阿至罗逼西魏秦州刺史建忠王万俟普拨帝以众应之三月普拨与其子太宰寿会于幽蒲津以冰薄不得赴救乃班师是月高昂克上雒十一月壬辰帝西讨自蒲津济众二十万周太祖军於沙苑帝以地厄少却西人鼓噪而进军大乱弃器甲十有八万帝跨橐驼候船以归元象元年三月辛酉帝固请解丞相孝静许之七月壬午行台侯景司徒高昂围西魏将独孤信於金墉西魏帝及周太祖并来赴救大都督厍狄千帅诸将前驱帝总众继进八月辛卯战於河阴大破西魏军俘获数万司徒高昂大都督李猛宗显死之西帅之败独孤信先入关周太祖留其都督长孙子彦守金墉遂烧营以遁帝遣兵追奔至崤不及而还初帝知西师来侵自晋阳率众驰赴至孟津未济而军有胜负既而帝渡河子彦亦弃城走帝遂毁金墉而还十一月庚午朝京师十二月壬辰还晋阳兴和元年七月丁丑孝静进帝为相国录尚书事固让乃止十二月乙丑帝以新宫成朝於邺辞渤海王及都督中外诸军事诏不许四年五月辛巳朝邺六月甲辰还晋阳九月帝西征十月己亥围西魏仪同三司王思政於玉璧城欲以挑敌西师不敢出武定元年二月壬申北豫州刺史高慎据虎牢西叛三月壬辰周太祖率众援高慎围河桥南城戊申帝大败之於芒山擒西魏督将已下四百馀人俘斩六万计是时军士有盗杀驴者军令应死帝弗杀将至并州决之明日复战奔西军告帝所在西师尽锐来攻众溃帝失马赫连阳顺下马以授帝与苍头冯文雒扶上俱走西魏大帅贺拔胜以十三骑逐帝河州刺史刘洪徽射中其二胜槊将中帝段先横射胜马殪遂免豫雒二州平帝使刘丰追奔至弘农还八月孝静诏帝为相国录尚书事固辞乃止十二月己卯朝京师庚辰还晋阳二年三月癸巳帝巡行冀定二州因朝京师四月丙辰还晋阳十一月帝讨山胡破平之俘获一万馀户口分配诸州三年正月甲午开府仪同三司尔朱文畅开府司马任胄都督郑仲礼中府主簿李世林前开府参军房子远等谋弑帝因十五夜打簇怀刃而入其党薛季孝以告并伏诛三月乙未帝朝邺丙午还晋阳四年八月帝将西伐自邺会兵於晋阳九月围玉璧以挑西师不敢应西魏晋州刺史韦孝宽守玉璧城中出铁面帝使兀盗射之每中其目用李业兴孤虚术萃其北北天险也。乃起土山凿十道。又於东面凿二十道以攻之城中无水汲於汾帝使移汾一夜而毕孝宽夺据土山顿军五旬城不拔死者七万人聚为一冢是月帝有疾十一月庚子舆疾班师以无功表解都督中外诸军事五年正月丙午终於晋阳天保初文宣即位追崇为献武帝庙号太祖。
世祖文襄皇帝神武长子魏中兴元年为渤海王世子二年加侍中开府仪同三司尚孝静帝妹冯翊长公主天平元年加使持节尚书令大行台并州刺史三年入朝辅政加领左右京畿大都督兴和二年加大将军领中书监武定四年十一月神武西讨不豫班师帝驰赴军所侍卫还晋阳五年正月神武晏驾七月魏帝诏以帝为使持节大丞相都督中外诸军录尚书事大行台渤海王八月戊辰文襄启申神武遗令请减国邑分封将督各有差辛未朝邺固辞丞相魏帝诏曰：既朝野攸凭安危所系不得令遂本怀须有权夺可复前大将军馀如故七年七月辛卯遇盗而终文宣受禅追谥为文襄皇帝庙号太宗。
显宗文宣皇帝神武第二子时天平二年授散骑常侍骠骑大将军仪同三司左光禄大夫太原郡开国公武定元年加侍中二年转尚书左仆射领军将军五年授尚书令中书监京畿大都督武定七年七月文襄遇害帝乃走晋阳亲总庶政十一月梁齐州刺史茅灵斌德州刺史刘领队南豫州刺史皇甫等并以州内属八年正月魏帝诏进帝位使持节丞相都督中外诸军录尚书事大行台齐郡王食邑一万户三月进封齐王五月进相国总百揆封冀州之渤海长乐安德武邑瀛州之河间高阳之章武定州之中山常山博陵十郡邑二十万户加九锡殊礼齐王如故遣兼太尉彭城王韶司空潘相乐册命曰：於戏敬听朕命夫唯天为大列星宿而垂象谓地盖厚疏川岳以阜物所以四时代序万类骈罗庶品得性群形不。然则皇王统历深视高居拱默垂衣寄成师相此则夏伯殷尹竭其股肱周成汉昭无为而治也。往者天下多难国命如旒则我太庙之业将坠於地齐献武王奋迅风大济区域援翼朕躬国为再造经营庶土以至忧勤及文襄承构愈广前业康邦夷难道格穹苍王纵德应期千龄一出唯几唯深乃神乃睿大崇霸德实广相猷虽冥功妙实藐绝言象标声示迹典礼宜宣令申後命其敬虚受王抟风初举建上地庇民立政时雨滂流下识廉耻仁加水陆移风易俗自齐变鲁此王之功也。仍摄天台总曳戎律策出。若神威行朔土引弓窜迹松塞无烟此。又王之功也。逮光统前绪持衡匡合华戎混一风海调夷日月光华天地清晏声接响随无思不偃此。又王之功也。逖矣。炎方逋违正朔怀文曜武授略申规淮楚连城ㄘ然桑落此。又王之功也。关岘襟带跨蹑萧条肠胃之地岳主鸱寺偏师才指涣同冰散此。又王之功也。晋熙之所险薄江雷迥隔声教迷方未改命将鞠旅覆其巢穴威略风腾倾慑南海此。又王之功也。群蛮跋扈世绝南疆摇荡边陲亟为尘梗怀德畏威向风请顺倾陬尽落其至如此。又王之功也。胡人别种延蔓山谷酋渠万族广袤千里凭险不恭恣其桀黠有乐淳风相携叩粟帛之调王府充积此。又王之功也。茫茫涉海世敌诸华风行鸟逝条来忽往既饮醇醪附同胶漆毡裘委物奇兽条尾此。又王之功也。秦川尚阻作我仇雠爰挹椒兰飞书请好天动其衷辞卑礼厚区宇宁遐迩毕至此。又王之功也。江阴告祸民无归萧宗子弟尚想投庇如鸟还山犹川赴海荆江十部俄而献割乘此会也。将混朱方此。又王之功也。天平地成率土咸茂祯符显见史不停笔既连百木兼呈九尾素过秦雀苍比周乌此。又王之功也。搜扬管库衣冠获序礼云：乐云：销沉俱振轻徭彻赋矜狱宽刑大信外彰深仁远洽此。又王之功也。王有安天下之大勋加以表光明之盛德宣赞洪猷以左右朕言昔旦外分毛毕入佐出内之任王宜总之人谋鬼谋两仪协契锡命之行义申公道以王践律蹈礼轨物苍生圆首安志率心归道是以锡王大辂戎辂各一玄牡二驷王深重民天唯本是务衣食之用荣辱所繇是用锡王衮冕之服赤舄副焉王深广惠和易调风化神祗。且格功德可象是用锡王轩悬之乐六佾之舞王风声振赫九域咸绥远人率俾奔走委尽是用锡王朱户以居王求贤选众草莱以尽陈力就列罔非其人是用锡王纳陛以登王英图猛抑扬千品毅然之节肃是非违是用锡王虎贲之士三百人王兴亡所系制极幽显纠行天讨罪人斯得是用锡王钺各一王鹰扬豹变实扶下土狼顾鸱张罔不弹射是用锡王彤弓一彤矢百卢弓十卢矢千王孝弟之至通於神明率民兴行咸达区宇是用锡王鬯一卣瓒副焉往钦哉！其祗顺往册保弼皇家用终尔休德对扬我太祖之显命。又诏以齐国大妃为王太后戊子遂受魏帝禅。
●卷一百八十七
○闰位部　勋业第五
梁太祖神武元圣孝皇帝宋州砀山县人也。未冠而孤母王氏携养寄於萧县人刘崇之家帝既壮以雄勇自负唐僖宗乾符中关东荐饥群贼啸聚黄巢因之起於曹濮饥民愿附者凡数万帝乃辞崇家与仲兄存俱入巢军以力战屡捷得补为队长唐广明元年十二月甲申黄巢陷长安遣帝领兵屯於东渭桥是时夏州节度使诸葛爽率所部屯于栎阳巢命帝招谕爽爽遂降於巢中和二年二月巢以帝为东南面行营先锋使令攻南阳下之六月帝归长安巢亲劳於灞上七月巢遣帝西拒岐夏之师於兴平所至皆立功二年二月巢以帝为同州防御使使自攻取帝乃自丹州南行以击左冯拔之遂据其郡时河中节度使王重荣屯兵数万纠合诸侯以图兴复帝时与之邻封屡为重荣所败遂请济师於巢表章十上为伪军使孟楷所蔽不达。又闻巢军势跋诸校离心帝知其必败九月帝遂与左右定计斩伪监军使严贵举郡降於重荣重荣即日飞章上奏时僖宗在蜀览表而喜曰：是天赐予也。乃诏授帝左金吾卫大将军充河中行营副招讨使仍赐名全忠自是帅所部与河中兵士偕行所向无不克捷三年三月僖宗制授帝宣武军节度使依前充河中行营副招讨使仍令候收复京阙即得赴镇四月巢军自蓝关南走帝与诸侯之帅俱收长安乃率部下一旅之众仗节东下七月丁卯入於梁苑是时帝年二十有二时蔡州刺史秦宗权与黄巢馀孽合从肆虐共围陈州久之僖宗乃命帝为东北面都招讨使时汴宋连年阻饥公私俱困帑廪皆虚外为大敌所攻内则骄军难制交锋接战日甚一日人皆危之惟帝锐气益振是岁十二月帝领兵於鹿邑与巢众相遇纵兵击之斩首二千馀级乃引兵入亳州因是兼有谯郡之地四年春帝与许州田从异下诸军同收瓦子寨杀贼数万众是时陈州四面贼寨相望驱虏编氓杀以充食号为舂磨寨帝分兵翦扑大小凡四十战四月丁巳收西华寨贼将黄邺单骑奔陈帝乘胜追之鼓噪而进会黄巢遁去遂入陈州刺史赵迎於马前俄闻巢党尚在陈北故阳垒帝遂迳归大梁是时河东节度使李克用奉僖宗诏统骑军数千同谋破贼与帝合势於中牟北邀击之贼众大败於王满渡多束手来降时贼将霍存葛从周张归厚张归霸皆匍匐於马前悉宥而纳之遂逐残寇东至於宛句五月甲戌帝与晋军振旅归汴馆克用於上源驿既而备犒宴之礼克用乘醉任气帝不平之是夜命甲士围而攻之会大雨雷电克用因得於电光中逾垣遁去惟杀其部下数百人而已六月陈人感解围之惠为帝建生祠堂於其郡是岁黄巢虽没而蔡州秦宗权继为巨孽有众数万攻陷邻郡杀掠吏民屠害之酷更甚巢贼帝患之七月遂与陈人共攻蔡贼於氵殷水杀数千人九月己未僖宗就加帝检校司徒同平章事封沛郡侯食邑千户光启元年春蔡贼掠亳颍二郡帝帅师以救之遂东至於焦夷败贼众数千生擒贼将殷铁林枭首以犭旬于军而还三月僖宗自蜀还长安改元光启四月戊辰就加帝检校太保增食邑千五百户十二月河中太原之师逼长安观军容使田令孜奉僖宗出幸凤翔二年春蔡贼益炽时唐室微弱诸道州兵不为王室所用故宗权得以纵毒连陷汝洛怀孟唐邓许郑圜幅数千里殆绝人烟惟宋亳滑颍仅能闭垒而已帝累出兵与之交战然或胜或负人甚危之三月庚辰僖宗降制就封帝为沛郡王是月僖宗移幸兴元五月嗣襄王温僭即帝位於长安改元为建贞遣使赍伪诏至汴帝命焚之于庭未几襄王果败七月蔡人逼司州节度使鹿宴会使来求救帝遣葛从周等率师赴援师未至而城陷宴会为蔡贼所害十一月滑州节度使安师儒以怠於军政为部下所杀帝闻之乃遣朱珍李唐实袭而取之由是遂有滑台之地十二月僖宗降制就加帝检校太傅改封吴兴郡王食邑三千户是岁郑州为蔡贼所陷刺史李单骑来奔帝宥而纳之以为行军司马宗权既得郑益骄帝遣裨将逻於金是驿与贼相遇因击之贼众大败追至武阳桥斩首千馀级帝每与蔡人战於四郊既以少击众常出奇以制之但患师少未快其旨宗权。又以已众十倍於帝耻於频败乃誓众坚决以攻夷门既而获蔡之谋者备知其事遂谋济师焉三年春二月乙巳承制以朱珍为淄州刺史俾募兵於东道。且虑蔡人暴其麦苗期以夏首回归珍既至淄棣旬日之内应募者万馀人。又潜袭青州获马千匹铠甲称是乃鼓行而归四月辛亥达於夷门帝喜曰：吾事济矣。是时贼将张至屯於北郊秦贤屯於版桥各有众数万树栅相连二十馀里其势甚盛帝谓诸将曰：此贼方今息师蓄锐俟其时必来攻我况宗权度吾兵少。又未知珍来谓吾畏惧止於坚守而已今出不意不如先击之乃亲引兵攻秦贤寨将士踊跃争先贼果不备连拔四寨斩首万馀级时贼众以为神助庚午贼将卢塘领万馀人於圃田北万胜戍夹汴水为营跨河为梁以扼运路帝择精锐以袭之是日昏雾四合兵及贼垒方觉遂突入掩杀赴水死者甚众卢塘自投于河河南诸贼连败不敢复驻皆并在张至寨自是蔡寇皆怀震往往军中自相惊乱帝旋师休息大行犒赏繇是军士各怀愤激每遇敌无不奋勇五月丙子出酸枣门自卯至未短兵相接贼众大败追斩二十馀里僵仆相枕宗权耻败益纵其虐乃自郑州亲领突将数人径入张至寨其日晚大星殒於贼垒有声如雷辛巳兖郓滑军士皆来赴援乃陈兵於汴水之上旌旗器甲甚盛蔡人望之不敢出寨翼日分布诸军齐攻贼寨自寅至申斩首二万馀级会夜收军获牛马辎重生口器甲不可胜计是夜宗权至遁去迟明追之至阳武桥而还宗权至郑州乃尽焚其庐舍屠其郡人而去始蔡人分兵寇陕雒孟怀许汝皆先据之因是败也。贼众恐惧咸弃之而遁帝乃慎选将佐俾完缉壁垒为战守之备，於是远近流亡复归者众矣。是时扬州节度使高骈为裨将毕师铎所害复有孙儒杨行密互相攻伐朝廷不能制乃就加帝检校太尉兼领淮南节度使九月亳州裨将谢殷逐刺史宋衮自据其郡帝亲领军屯於太清宫遣霍存讨平之帝之御蔡寇也。郓州朱宣兖州朱瑾皆领兵来援及宗权既败帝以宣瑾宗人也。又有力於巳皆厚礼以归之宣瑾以帝军士勇悍私心爱之乃密於曹濮界上县金帛以诱之帝军利其货而赴者甚众帝乃移檄以让之自朱宣来词不逊乃命朱珍侵曹伐濮以惩其奸未几珍伐曹州执刺史丘礼以献遂移兵围濮兖郓之[C260]自兹而始矣。十月僖宗命水部郎中王赞撰纪功碑以赐帝是月帝亲骑数千巡师於濮上因破朱援军於范县丁未攻陷濮州刺史朱裕单骑奔郓寻为郓人所败逾月乃还十二月僖宗遣使赐帝铁券。又命翰林承旨刘崇望撰德政碑以赐帝闰月甲寅帝请行军司马李权知淮南留後乃遣大将郭言领兵援送以赴扬州文德元年正月帝率师东赴淮海行次宋州闻杨行密已拔扬州遂还是时李郭言行至淮上为徐戎所扼不克进而还帝怒遂谋伐徐二月丙戌僖宗制以帝为蔡州四面行营都繇是诸镇之师皆受帝之制度三月庚子昭宗即位是月蔡人右领万众以剽陈亳帝遣朱珍率精骑数千擒以献四月戊辰魏博乐彦祯失律其子从训出奔相州使来乞师帝遣朱珍领上军济河连收黎阳临河二邑既而魏军推小校罗弘信为帅弘信既立遣使送款於汴帝优而纳之遂命班师是月河南尹张全义袭李罕之於河阳克之罕之单骑出奔因乞师於太原李克用为发万骑以援之罕之遂收其馀众与晋军合势急攻河阳全义危急遣使求救於汴帝遣丁会牛存节葛从周领兵赴之大战於温县晋人与罕之俱败，於是河桥解围全义归於河阳因以丁会为河阳留後五月己亥昭宗制以帝检校侍中增食邑三千户戊辰诏改帝乡曰：衣锦乡里曰：沛王里是月帝以兼有洛孟之地无西顾之患将大整师徒毕力诛蔡会蔡人赵德举汉南之地以归於朝廷。且遣使送款於帝仍誓戮力同讨宗权帝表其事朝廷因以德为蔡州四面副都统。又以河阳保义义昌三节度为帝行军司马兼粮料应接使至是帝领诸侯之师会德以伐蔡败蔡贼於汝水之上遂傅其城五日之内树二十八寨以环之盖象列之数也。时帝亲临矢石一日飞矢中其左腋血渍单衣顾谓左右曰：勿泄九月以粮运不继遂班师是时帝知宗权残孽不足为患遂移兵以伐徐十月先遣朱珍领兵与时溥战於吴康镇徐人大败连收丰萧二邑溥携散骑驰入彭门帝命分兵以攻宿州刺史张友携符印以降既而徐人闭壁坚守遂命庞师古屯兵守之而还是月蔡贼孙儒攻陷扬州自称淮南节度使龙纪元年正月庞师古攻下宿迁县进军於吕梁时溥领军二万晨压师古之军而阵师古促战败之斩首二千馀级溥复入於彭门二月蔡将申丛遣使来告纟专秦宗权於帐下折其足而囚之矣。帝即日承制以丛为淮西留後未几丛复为都将郭所杀是月执宗权来献帝遣行军司马李牙校朱克让槛进於长安既至昭宗御延喜楼受俘即斩宗权於独柳树下蔡州平昭宗诏加帝食实封一百户赐庄宅各一区三月。又加帝检校太尉兼中书令进封东平王赏平蔡之功也。大顺元年四月丙辰宿州小将张筠逐刺史张绍光拥众以朋时溥帝率亲军讨之杀千馀人筠遂坚守乙卯时溥出兵暴砀山县帝遣朱友裕以兵袭之败徐军三千馀众获沙ヌ援军石君和等三十人斩於宿州城下六月辛酉淮南孙儒遣使修好於帝帝表其事请以淮南节度授于儒焉辛未昭宗命帝为宣义军节度使充河东东面行营招讨使时朝廷宰臣张将兵讨太原故也。八月甲寅昭义都将冯霸杀沙ヌ所署节度使李克恭来降帝请河阳节度使朱崇节为潞州留後戊辰李克用自率蕃汉少骑数万以围潞州帝遣葛从周率骁勇之士夜中衔枚犯围而入於潞九月壬寅帝至河阳遣都将李谠引军趋浑潞行至马牢川为晋人所败帝。又遣朱友裕张全义率精兵至浑州北以为应援既而崇节从周弃潞来归戊申帝廷责诸将败军之罪斩李谠李重裔以犭旬遂班师焉十月乙酉帝自河阳赴滑台时奉诏将讨太原先遣使假道于魏魏人不从先是帝遣行人雷邺告籴于魏既而为牙军所杀罗弘信惧故不敢从命遂通好於太原十二月辛丑帝遣丁会葛从周率众渡河取黎阳临河。又令庞师古霍存下淇门卫县帝徐以大军继其後二年春正月魏军屯於内黄丙辰帝与之接战自内黄至永定桥魏军五败斩首万馀级罗弘信惧遣使持厚币请和帝命止其焚掠而归其俘弘信繇是感悦而听命焉乃收军屯於河上八月己丑帝遣丁会急攻宿州刺史张筠坚守其壁会乃率众於州东筑堰壅汴水以浸其城十月壬午筠遂降宿州平十一月丁未曹州礻卑将郭绍宾杀刺史郭饶举郡来降是月徐将刘知俊率众二千来降自是徐军不振十二月兖州朱瑾领军三万寇单父帝遣丁会领大军袭之败於金乡界杀二万馀众瑾单马遁去景福元年正月遣丁会於兖州界徙其民数千户於许州二月戊寅帝亲征郓先遣朱友裕屯军於斗门甲申次卫南有飞鸟止於峻堞之上鸣噪甚厉副使李曰：将有不如意之事是夜郓州朱率少骑万人袭朱友裕於斗门友裕拔军南去乙酉帝晨救斗门不知友裕之退前至斗门者皆为郓人所杀帝追袭郓至瓠河不及遂领兵於村落间时朱宣尚在濮州丁亥遇朱宣率兵将归於郓遂来冲击帝策马南驰为贼所追甚急前有浚沟跃马而过张归厚援槊力战於其後乃免时李与都将数人皆为郓军所杀五月丙午遣朱克让率众暴兖郓之麦十一月遣朱友裕率兵攻濮州下之擒刺史邵儒以献濮州平遂命移军伐徐州二年八月帝遣庞师古移兵攻兖驻於曲阜与朱瑾屡战皆败之十二月师古遣先锋葛从周引军以攻齐州刺史朱威告急于兖郓既而朱宣以援兵至遂固其垒乾宁元年二月帝亲领大军繇郓州东路北次於鱼山朱宣觇知即以兵径至。且图速战帝整军出寨时宣瑾已阵於前须更东南风大起帝军旌旗失次甚惧失色帝即令骑士扬鞭呼啸俄而西北风骤发时两军皆在草莽中帝因令纵火而烟焰亘天乘势以攻贼阵宣瑾大败杀万馀人馀众拥入清河因筑京观於鱼山之下驻军数日而还二年正月癸亥遣朱友恭帅师复伐兖遂堑而围之未几朱宣自郓率岁骑援粮欲入于兖友恭设伏以败之尽夺其饷於高吴因擒蕃将安福顺安福庆二月己酉帝领亲军屯於单父以为友恭之援四月濠寿二州复为杨行密所陷是时太原遣将朱严儿李承嗣以万骑驰入於郓朱友恭遂归於汴八月帝领亲军伐郓至大仇遣前军挑战设伏於梁山以待之既而获蕃将史完府夺马数百匹朱宣脱身遁去复入於郓十月帝驻军於郓齐州刺史朱琼遣使请降琼即瑾之从父兄也。帝因移军至兖琼果来降未几琼为朱瑾所绐掠而杀之帝即以其弟比为齐州防御使十一月朱宣复遣将贺环柳存及蕃将何怀宝等万馀人以袭曹州庶解兖州之围也。帝知之自兖领军策马先路至钜野南追而败之杀戮将尽生擒贺环柳存何怀宝及贼党三千馀人是日申时狂风暴起尘沙沸涌帝曰：此乃杀人未足耳遂下令尽杀所获囚俘风亦止焉翼日絷贺环等以示于兖帝素知环名乃释之惟斩何怀宝於兖城之下乃班师十二月葛从周领兵复伐兖既至与朱瑾战於垒下杀千馀众擒其将孙汉筠已下二十人遂旋师三年正月河东李克用既破州欲谋争霸乃遣蕃将张污落以万骑寨於河北之莘县声言欲救兖郓魏博节度使罗弘信患之使来求援四月辛酉河东泛涨将坏滑城帝令决是岸以分其势为二河夹滑城而东为害滋甚是月帝遣许州刺史朱友恭领兵万人渡淮以便宜从事时洪鄂二州累遣使求援故有是行五月命葛从周统军屯于洹水以备蕃军六月李克用帅蕃汉诸军营于斥丘遣其男落落将铁林小儿三千骑薄於洹水从周与战大败之生擒落落以献克用悲骇请修旧好以赎其子帝不许遂执落落送于罗弘信斩之越七日我军还屯阳留以伐郓八月复壁於洹水是时昭宗幸华州遣使就加帝检校太师守中书令四年正月帝以洹水之师大举伐郓辛卯营于济水之次庞师古令诸将撤木为桥乙未夜师古以中军先济声振于郓朱宣闻之弃壁夜走葛从周逐之至中都北擒宣并其妻男以献寻斩汴桥下郓州平乙亥帝入於郓以朱友裕为郓州兵马留後时帝闻朱瑾与朱俨儿在丰沛间搜索粮馈惟留康怀英以守兖州帝因乘胜遣葛从周以大军袭兖怀英闻郓失守俄。又我军大至乃出降朱瑾朱俨儿遂奔淮南兖海沂密等州并平乃以葛从周为兖州留後八月陕州节度使王珙遣使来乞师是时珙弟琦实为蒲帅迭相愤怒日寻干戈而珙兵寡故来求援帝遣张存敬杨师厚等领兵赴陕既而与蒲人战于猗氏大败之九月帝以兖郓既平将士雄勇遂大举南征命庞师古以徐宿宋滑之师进趋清口葛从周以兖郓曹濮之众径赴安丰淮人遣朱瑾领兵以拒师古因决水以浸军遂为淮人所败师古殁焉葛从周行及濠梁闻师古之败亦命班师光化元年正月帝遣葛从周统诸将略地於山东遂次于邢三月昭宗以帝兼领天平军节度使馀如故四月沧州节度使卢廷彦为燕军所攻弃城奔于魏魏人送于汴是月帝以大军至钜鹿屯於城下败晋军万馀众於青山口俘马千馀匹丁卯遣从周分兵攻州斩刺史邢善益擒将五十馀人五月己巳邢州刺史马师素弃城遁去辛未惠州刺史袁奉滔自刭而死五日之内连下三州因以葛从周兼邢州昭义军节度留後帝遂班师是时襄州节度使赵匡凝闻帝军有清口之败密附於淮夷七月帝遣氏叔琮率师伐之未几其泌州刺史赵越墉来降随州刺史赵琳临阵就擒二年正月淮南杨行密举全吴之众精甲五万以伐徐州帝领大军御之行密闻帝亲征乃收军而退时幽州节度使刘仁恭大举蕃汉兵号十万以伐魏遂攻陷贝州州民万馀户无少长悉屠之进攻魏州魏人来乞师帝遣朱友伦张存敬李思安等先屯于内黄帝遂亲征三月与燕军战于内黄北燕军大败杀二万馀众夺马二千馀匹擒都将单无敌已下七十馀人是月葛从周自山东领其部众驰以救魏翼日乘胜诸将张存敬已下连破八寨遂逐燕军北至於临清拥其残寇於御河溺死者甚众仁恭奔於沧州六月帝表丁会为潞州节度使以李罕之疾亟故也。又遣葛从周繇固镇路入于潞州以援丁会七月壬辰朔海陈汉宾拥所部三千奔于淮南戊戌晋人陷泽州帝遣召葛从周於潞留贺德伦以守之未几德伦为晋人所逼遂弃潞而归繇是潞州复为晋人所有十一月陕州都将朱简杀留後李自称留後送款于帝三年四月遣葛从周以兖郓滑魏之师伐沧州五月庚寅攻德州拔之枭刺史傅公和於城上己亥进攻浮阳六月燕师刘仁恭大举来援从周与诸将逆战于乾宁军老鸦是大破之杀万馀众俘其将佐马慎交已下百馀人既而以连雨遂班师八月河东遣李进通袭滔州执刺史朱绍宗帝遣葛从周自邺县渡漳水屯于黄龙镇亲领中军涉而寨晋人惧而宵遁州复平九月帝以仁恭进通之入寇也。皆繇镇定为其囊橐即以葛从周为上将以伐镇州遂攻下临城渡滹沱以环其城帝领亲军继至镇帅王惧纳质请盟仍献文缯二十万以犒戎士帝许之十月晋人以帝宿兵於赵遂南下大行急攻河阳留後侯言与都将阎宝力战固守仅而获全十一月以张存敬为上将自甘陵发军北侵幽蓟连拔瀛莫二郡遂移军以攻中山定帅王郜以精甲二万战于怀德亭尽殪之郜惧奔于太原迟明大军集于城下郜季父处直持印钥乞降亦以缯帛三十万为献帝即以处直代郜领其镇焉是月燕人刘守光赴援中山寨于易水之上继为康怀英张存敬等所败斩获甚众繇是河朔知惧皆弭伏焉是岁唐佐军中尉刘季述幽昭宗於东宫内立皇子德王裕为帝仍遣其养子希度来言愿以唐之神器输於帝时帝方在河朔闻之遽还于汴大计未决会李振自长安使回因言於帝曰：夫竖刁伊戾之乱所以资霸者之事也。今阉竖幽辱天子王不能讨无以令诸侯帝悟因请振复使于长安与时宰潜谋反正天复元年正月乙酉朔唐宰相崔裔潜使人以帝密旨告於侍卫军将孙德昭已下令诛左右中尉刘季述王仲先等即时迎昭宗於东内御楼反正癸巳降制进封帝为梁王酬反正之功也。昭宗之废也。汴之邸吏程岩牵昭宗衣下殿帝闻之召岩至汴折其足送于长安杖杀之是时河中节度使王珂结援於太原帝怒遣大将张存敬率将涉河繇含山路鼓行而进戊申攻下绛州壬子晋州刺史张汉瑜举郡来降帝即以大将侯言权领晋州何权领绛州晋绛平己未大军至河中存敬命缭其垣而攻之壬戌蒲人素幡以请降庚午帝至河中以张存敬权领河中军府事河中平帝乃东迁是月李克用遣牙将张特来聘请寻旧好帝亦遣使报命三月癸未朔帝归自河中是月遣大将贺德伦氏叔琮领大军以伐太原叔琮等自大行路入魏博都将张文恭自磁州新口入葛从周以兖郓之众自土门路入州刺史张归厚以本军自马岭入定州刺史以本军自飞狐入晋州侯言自阴地入泽州刺史李存璋弃郡奔归太原叔琮引军逼潞州节度使迁乞降河东屯将李审建王周领少军一万骑二千诣叔琮归命乃进军趋太原四月乙卯大军出石会关营於洞涡驿都将白奉国自井陉入收承天军张归厚引兵至辽州刺史张鄂迎降氏叔琮日与诸军至阳城下城中虽时出精骑来战然危蹙至甚将谋遁矣。会叔琮以刍粮不给遂班师五月癸卯昭宗以帝兼领护国军节度使河中尹六月庚申帝发自大梁丁卯视事於河中七月甲寅帝东还梁邸十月戊戌奉密诏赴长安是时朝廷既诛刘季述以韩全诲张弘彦为两军中尉袁易简周敬容为枢密使是时军国大政专委宰相崔胤每事裁抑宦官宦官侧目崔一日於便殿奏欲尽去之全诲等属垣闻之尝於昭宗前祈哀自诉自是昭宗敕崔每有密奏令进囊封全诲等乃访京城美妇人十数以进使求宫中阴事昭宗不悟崔谋渐泄中官视崔眦裂以重赂言诱藩臣以为城社时因宴聚则相向流涕时崔掌三司货泉全诲等教禁兵伺崔出聚而呼讠诉以冬衣减损。又於昭宗前诉之昭宗不得已罢崔知政事崔怒急召帝请以兵入辅故有是行戊申行次河中同州留後司马邺华之幕吏也。举郡来降辛亥驻军於渭滨华帅韩建遣使奉笺纳款。又以银三万两助军是日行次零口癸丑闻长安乱昭宗为阉宦韩全诲等劫迁西幸凤翔盖避帝之兵锋也。翼日遂命旋师夕次于赤水乙卯大军集于华州下城韩建惶骇失措即以城降丙辰帝表建权知忠武军事促令赴任同华二州平是时唐太子太师卢知猷等二百六十三人列状请帝速请迎奉己未遂帅诸军发自赤水壬戌次于咸阳侦者云：天子昨暮至岐山旦日宋文通扈跸入其矣。是时岐人遣大将符道昭领兵万人屯於武功以拒帝帝遣唐怀英败之虏甲士六千馀众乙丑次于岐山文通遣使奉书自陈其失请帝入觐丙辰及岐文通渝约闭壁不获通复次于岐山是时昭宗累遣使赍朱书御札赐帝遣帝收军速还本道帝诊之曰：此必文通全诲之谋也。皆不奉诏癸酉飞章奉辞。且移军北伐乙亥至州节度使李继徽举城降继徽因请去文通所赐李姓复本宗杨氏。又请纳其帑以为质帝皆从之仍易其名曰：崇本州平己丑唐丞相崔裔京兆尹郑元规至华州以速迎奉为请许之二年正月帝复次於武功岐人坚壁不下乃回军於河中二月闻晋军大举南下声言来援凤翔帝遣朱友宁帅师会晋州刺史氏叔琮以御之帝以大军继其後三月友宁叔琮与晋军战于晋州之北大败之生擒克用男廷鸾帝喜谓左右曰：此岐人之所恃也。今既如此岐之变不久矣。四月岐人遣符道昭领大军屯于虢县康怀帅骁骑败之丁酉唐丞相崔裔自华来谒帝屡述艰运危急事不可缓。又虑群阉拥昭宗幸蜀。且告帝为之动容崔将辞启宴于府署帝举酒崔情激於哀因自持乐版声曲以侑酒帝甚悦座中以良马珍玩赉之既行命诸将缮戎具五月丁巳帝复西征六月丁丑次於虢县癸未与岐军大战自辰至午杀万馀众擒其将校数百人乘胜遂逼其垒七月丙午岐军复出求战帝军不利是月遣孔帅师取凤陇成三州皆下之是时岐人相率结寨於诸山以避帝军帝分兵以讨之浃旬之内并平之九月甲戌帝以岐军诸寨联结稍盛因亲统千骑登高诊之是时帝以岐人坚壁不战。且虑师老思欲旋旆以归河中因密召上将数人语其事时亲从指挥使高季昌独挺出抗言曰：天下雄杰窥此举者一岁矣。今岐人已困愿少俟之帝嘉其言因曰：兵法以正理以奇胜奇者诈也。乘机集事必由是乎！乃命季昌密募人入岐以绐之寻有骑士马景坚愿应命。且曰：是行也。必无生理愿戮其孥帝凄然止其行景固请乃许之明日军出诸寨屏匿如无人景因跃马西走直叩岐诈以军怨东遁为告。且言列寨尚留万馀人俟夕将遁矣。宜速掩之李茂贞信其言遽启二扉悉众来寇时诸军已介马待之中军一鼓百营俱进。又分遣数骑以据其岐人进不能驻其趾退不能入其垒杀戮蹂践不知其数茂贞繇是丧胆但闭壁而已十一月癸卯帅李周彝统兵万馀人屯于岐之北原与城中举烽以相应翼日帝以周彝既离本部必无守备因命孔乘虚袭下之甲寅州平周彝闻之收军而遁茂贞既失州之援愕然有瓦解之惧繇是议还警跸诛阉寺以自赎焉三年正月甲寅岐人启壁昭宗降使宣问慰劳兼传密旨寻。又命翰林学士韩渥赵国夫人庞颜赍诏押赐帝紫金酒器御衣玉带丙辰华州留後李存审遣飞骑来告青州节度使王师范遣牙将张厚辇甲胄弓槊诈言来献欲盗据州城事觉已擒之矣。是日师范。又遣其将刘盗据兖州丁巳昭宗遣中使押送军容使韩全诲已下三十馀人首级以示帝甲子昭宗发离凤翔幸左剑寨权驻跸帝营帝素服待罪昭宗命学士传宣免之帝即入见称罪拜伏者数四既而促召升殿密迩御座。且曰：宗庙社稷是卿再造朕与亲属是卿再生因解所御玉带面以赐帝亦以玉鞍勒马金器纹锦御馔酒果等躬自拜进焉及翠华东行帝匹马前导十馀里宣令止之己巳昭宗至长安谒太庙御长乐楼礼毕谓帝曰：朕生入旧京是卿之力也。自古救君之危曾无有如是者况今日再及清庙得亲奉觞酒奠於先皇帝室前卿之德朕知不能报矣。即召帝执手声泪俱发者久之翼日诛宦官第五可范等五百馀人于内侍省三月庚辰制以帝为守太尉兼中书令宣武宣义天平护国等军节度使诸道兵马副元帅加食邑三千户实封四百户仍赐回天再造竭忠守正功臣戊戌帝建旆东还昭宗御延熹楼送之既醉遣内臣赐帝御制杨柳词五首三月戊午至大梁时以青州未平命军士休氵以俟东征四月丙子帝巡师於临朐亟命逼其城与青州战于城下大败之是夕淮将王景仁以所部援军宵遁帝遣杨师厚追及辅唐杀千人乘胜攻下密州八月戊辰以伐叛之柄委于杨师厚帝乃东还九月癸卯师厚率大军与王师范战于临朐青军大败杀万馀人并擒师范弟既克卯时徙寨以逼其城辛亥偏将刘重霸擒棣州刺史邵播来献播师范之谋主也。帝命毙之戊午师范举城请降青州平翼日分命将校略地於登莱淄棣等州皆下之繇是东渐至海皆为梁土也。帝复命师范权知青州军事师范乃请以钱二十万贯犒军帝许之十月辛巳护驾都指挥使朱友伦因击鞠堕马卒于长安节至帝大怒以为唐室大臣欲谋叛已致友伦暴死十一月丁酉青将刘举兖州来降王师范之将也。师范令窃据兖州久之及闻师范降乃归命帝以善事其主待之甚优寻署为元帅府都押牙权知州留後天元年正月己酉帝发自大梁西赴河中京师闻之为之震惧是时将议迎驾东幸洛阳虑唐室大臣异议帝乃密令护驾都指挥使朱友谅矫昭宗命收宰相崔裔京兆尹郑元规等杀之时。又岐兵士侵逼京畿帝因是上表坚请昭宗幸洛昭宗不得已而从之帝乃率诸道丁匠财力同构洛阳宫不数月而成二月乙亥昭宗驻跸於陕帝自河中来觐谒见行营因洒涕而言曰：李茂贞等窃谋祸乱将迫乘舆老臣无状请陛下东迁为社稷大计也。昭宗延命於寝室见何皇后面赐酒器及衣物何后谓帝曰：此後大家大妇委身於全忠矣。因虚欷泣下後数日帝开宴於陕之私第请驾临幸翼日帝辞归洛阳昭宗开内宴时有宫人与昭宗附耳而语韩建蹑帝之足帝遽出以为图已因连上章请车驾幸洛三月丁未昭宗制以帝兼判左右神策及六军诸卫事是时昭宗累遣中使及内夫人传宣谓帝曰：皇后方在草蓐未任就路欲以十月幸洛帝以陕州小藩非万乘久留之地时以四月内东幸闰月丁酉昭宗发自陕郡壬寅次于索水是时昭宗左右唯小黄门及打球供奉内园小儿共二百馀人帝犹忌之是日密令医官许昭远告变乃设馔於别幄召而尽杀之皆坑于幕下先是选二百馀人形貌大小一如内园人物之状至是使一人擒二人缢於坑所即蒙其衣及戎具自饰昭宗初不能辨久而方察自是昭宗左右前後皆梁人矣。甲辰车驾至洛都帝与宰相百官导驾入宫乙卯昭宗以帝为宣武宣义护国忠武四镇节度使时帝请以郓州授张全义故有此命五月丙寅昭宗宴群臣曰：昨来御楼前一夜亡失赦书赖梁王收得副本不然误事宰执不得无过矣。是日宴次昭宗入内召帝於内殿曲宴帝不测其事不敢奉诏。又曰：卿不欲来即令敬翔入来帝密遣翔出乃止己巳奉辞东归乙亥至大梁六月帝遣都将朱友裕率师讨州节度使杨崇本叛故也。癸丑帝西征遂朝於洛阳七月甲子昭宗宴帝於文思リ场乙丑帝发东都壬申至河中八月壬寅昭宗遇弑於大内遗制以辉王祝为嗣乙巳帝自河中引军而西癸丑次於永寿军不出九月辛未班师十月癸巳至洛阳诣西内临於梓宫前毕祗见于嗣君辛丑制以帝至自西征十一月辛酉光州遣使来求援时光州归款於帝寻为淮人所攻故来乞师戊寅帝南征度淮次于霍丘大掠卢寿之境淮人乃弃光州而去二年正月庚申进攻寿州寿人坚壁不出丁亥帝自霍丘班师二月辛卯帝至自南征甲午青州节度使王师范至大梁帝待以宾礼寻表授河阳节度七月辛酉天子赐帝迎銮纪功碑树于洛阳庚午遣大将军杨师厚率前军讨赵匡凝于襄州辛未帝南征表匡凝罪状请削夺官爵八月杨师厚进收唐邓复郢随均房等七州帝驻军汉江北自循江干径度济师之所九月甲子师厚於阴谷江口造梁以济师匡凝率兵二万振于江滨师厚麾兵进击襄人大败杀万馀众乙丑匡凝焚其州率亲军载轻舸氵公汉而遁丙寅帝济江至中流舟坏将没者数四比及岸舟沉是日入襄城帝因周视府署其帑藏悉空惟於西庑下有一亭户俨然扃锁甚密遂令破锁启扉中有一大匮缄甚至。又令破其匮内有金银数百锭帝因叹曰：乱兵既入公私财货固无孑遗矣。此帑当有阴物主之不令常人所得俟我以有之邪遂以百馀锭赐杨师厚袭荆州留後赵匡明并城上峡奔蜀荆襄二州平帝以都将贺环权领荆州杨师厚权领襄州即表其事十月丙戌朔天子以帝为诸道兵马元帅辛卯帝自襄州引军由光州路趋淮南将发敬翔切谏请班师以全军势帝不听壬辰次於枣阳遇大雨颇阻师行之势军至寿春寿人坚壁清野以待帝帝乃退舍於正阳十一月丙辰大军北济帝至汝阴深悔淮南之行躁挠尤甚丁卯帝至自南征辛巳天子命帝为相国总百揆以宣武宣义天平国天雄武顺佑国河阳义武昭义保义武昭武定泰宁平卢匡国武宁忠义荆南等二十一道为魏国进封帝为魏王入朝不趋剑履上殿赞拜不名兼备九锡之命癸未唐中书门下奏中书印已送相国中书公事权用中书省印甲申中书门下奏天下州县名与相国魏王家讳同者请易之十二月乙酉朔帝让相国魏王九锡之命丙戌京百司各差官赍本司须知孔目并印赴魏国送纳甲午天子以帝坚让九锡之命乃命宰相柳璨来使。且述揖让之意焉丁酉帝。又让九锡之命诏略曰：但以鸿名难掩懿实须彰宜。且犭旬於奏陈未便行於典册。又改诸道兵马元帅为天下兵马元帅是时帝以唐朝百官服饰多阙乃制造逐色衣服请朝廷等第赐之其所给俸钱仍请自来年正月全支三年正月幽沧称兵将寇于魏魏人来乞师。且以牙军骄悍谋欲诛之遣亲吏臧延范密告于帝帝阴许之乙丑北征先是帝之爱女罗氏是月卒於邺城因以兵仗数千实於橐中遣客将马嗣勋领长直军千人杂以工匠丁夫肩其橐而入于魏声言为帝女以设祭魏人信而不疑庚午夜嗣勋率其众与罗绍威亲军数百人同攻牙军迟明尽杀之死者七千馀人泊于婴孺亦无留者是日帝次于内黄闻之驰骑至魏时魏之大军方与帝军同伐沧州闻牙军之死即时奔还帝之军追及历亭杀贼几千馀众乃拥大将史仁遇保于高唐帝遣兵围之是月天子诏河南尹张全义部署修制相国魏王法物三月甲寅天子命帝总判盐铁度支户部等三司事帝再上章切让之乃止四月癸未攻下高唐军民无少长皆杀之生擒逆首史仁遇以献命支解之未几。又攻下澶博贝卫等州皆谓魏军残党所据故也。是时晋人围邢州刺史牛存节坚壁固守帝遣符道昭帅师救之晋人乃遁去五月帝略地于州既而复入于魏七月己未自魏班师是日收复相州自是魏境悉平壬申帝归自魏八月甲辰以沧州未平复命北征九月丁卯营于长芦一夕帝梦白龙附于两肩左右瞻顾可畏然惊悟十月辛巳州杨崇本以凤翔宁泾秦陇之众合五六万来寇屯于美原列十五寨其势甚盛帝命同州节度使刘知俊都将康怀英帅师御之知俊等大破寇杀二万馀众夺马三千馀匹擒其列校百馀人杨崇本胡章仅以身免十一月庚戌康怀英乘胜进军遂收州十二月乙丑帝以文武常参官每月一五九日赴朝奏请备廊冫食诏从之闰月晋人燕人同攻潞帅丁会举城降于太原帝闻之遂自长芦班师以寨内糗粮山积帝命焚之沧帅刘守文以城中绝食因致书于帝乞留馀粮以救饥民帝为留十馀以与之四年正月丁亥帝回自长芦次于魏州节度使罗昭威以帝回军虑有不测之患由是供亿甚至因密以天人之望切陈之帝虽拒而不纳然心德之壬寅帝至自长芦甲辰天子遣御史大夫薛贻矩来传禅代之意贻矩谒帝陈北面之礼帝揖之升阶贻矩曰：殿下功德及人三灵所卜已定皇帝方议裁诏行舜禹之事臣安敢违既而拜伏於砌下帝侧躬以避之四月内出传国宝玉册受禅宝及文物仪仗朝于梁国改元开平。
●卷一百八十八
○闰位部　绍位
夫易著继明之义传有世及之文皆所以绍祖考而保成基也。其或叔世艰虞庶邦离析或专制内或奄据一隅端委纂戎传世承祀或正位储副用礼而升或入继大宗以恩而立或克平多难嗣守家邦或始因顾潜图篡夺何尝不蹈道者逢吉长恶者终凶斯以见天无常亲民无常心鬼神飨於有德亿兆归於至仁者矣。
秦二世皇帝胡亥始皇帝之少子（王钦。若等曰：始皇事迹悉具闰位勋业门蜀吴以下皆仿此三十七年十月行出游会稽并海上北抵琅琊丞相李斯中军府令赵高兼行符玺令事皆从始皇有二十馀子长子扶苏以数直谏始皇始皇使监兵上郡蒙恬为将唯胡亥爱请从始皇许之馀子莫从（辩上隐姓名遗秦将章邯《书》曰：李斯为秦王死废十七兄而立今王。然则二世是始皇第八子也。）其年七月始皇帝至沙丘病甚令赵高为书赐公子扶苏曰：以兵属蒙恬舆丧会咸阳而葬书已封未授使者书及玺皆在赵高所独子胡亥丞相李斯赵高及幸宦者五六人知馀群臣皆莫知也。李斯以为始皇在外晏驾无真太子故秘之置始皇居せ京车中（一作辎车）百官奏事上食如故宦者辄从せ京车中可诸奏事赵高因留所赐扶苏玺书与丞相李斯谋诈为受始皇诏丞相立子胡亥为太子更为书赐扶苏死至咸阳发丧太子立为二世皇帝。
子婴二世之兄子赵高杀二世而立子婴为秦王蜀後主禅先主子章武元年立为太子三年四月先主殂於永安宫五月後主袭位於成都时年十七
吴废帝会稽王亮大帝之子赤乌十三年立为太子太元元年大帝寝疾大将军诸葛恪为太子稽太守滕裔为太常并受诏辅太子明年四月帝薨太子即尊号。
景帝休大帝第六子太元二年封琅琊王居虎林後徙会稽太平三年九月戊午休从弟大将军以兵召大臣会宫门黜亮为会稽王使宗正孙楷与中书郎董朝迎休十月戊寅及布寨亭武卫将军孙恩行丞相率百僚以乘舆法驾迎於永昌亭筑宫以武帐为便殿止住使孙楷先见恩楷还休乘辇进群臣再拜称臣休升殿谦不即御坐止东厢户曹尚书前即阶下赞丞相奉玺符休三让群臣三请休曰：将相诸侯咸推寡人寡人敢不承受玺符群臣以次奉引休就乘舆百官陪位以兵千人迎於半野拜於道侧休下车答拜即日御正殿。
後主皓大帝孙废太子和之子初封乌程侯就国永安七年七月景帝休殂是时蜀初亡而交携叛国内震惧贪得长君左典军万昔为乌程令与皓相善称皓才识明断是长沙桓王之畴也。又加之好学奉遵法度屡言之于丞相濮阳兴左将军张布说休妃太后朱氏欲以皓为嗣朱曰：我寡妇人安知社稷之虑苟吴国无陨宗庙有赖可矣，於是遂迎立皓时年二十三。
宋少帝义符武帝长子永初元年武帝受禅立为皇太子三年五月癸亥武帝晏驾是日太子即皇帝位文帝义隆武帝第三子永初元年封宜都王景平二年五月江州刺史檀道济扬州刺史王弘入朝乙酉宣太后令废少帝为荥阳王立义隆令曰：宜都王仁明孝弟著自幼辰德业冲粹识心明允宜纂洪统光临亿兆主者详依典故以时奉迎未亡人婴此百罹虽存。若殒永悼情事抚心摧塞是日檀道济入守朝堂六月傅亮率行台迎义隆於江陵八月丁酉於中堂即皇帝位以徐羡之为司徒傅亮为尚书令时有司奏车驾依旧临华林园听讼诏曰：政刑多所未悉可先二公推讯元嘉二年羡之与亮上表归政曰：臣闻元首司契运枢成务臣道代终事尽宣翼冕旒之道理绝於上皇拱已之事不行於中古故高宗不言以三龄为断蒙宰听政以再期为节百王以降罔，或不然陛下圣德绍兴负荷洪业亿兆思陶盛化而圣旨谦挹委成群司自大礼告终钻燧三改大明伫照远迩倾属臣等虽率诚屡闻未能仰感敢藉品物之情谨因苍生之志伏愿陛下远存周文日昃之道近思皇室缔构之艰时览万机躬亲朝政广辟四聪博询庶业则雍熙可臻有生幸甚帝未许羡之等重曰：近陈写下情言为心罄奉被还诏览许未回岂惟愚臣秉心有在询之朝野人无异议何者形风四方实系主德一国之事本之一人虽世代不同时殊风异至於主运臣赞古今一揆未有浑心委任而休明可期此之非宜布自遐迩臣等荷遇二世休戚以均情为国至岂容顺默重披丹心冒昧以请帝犹辞羡之等。又固谏曰：此表披陈辞诚俱尽诏旨冲远未垂听纳三复屏营伏增忧叹臣闻克隆先构蛊之盛业昧旦丕显帝王之高义自皇宋创运英圣有造殷忧未阕艰患仍缠赖天命有底圣明承业时屯国故犹在民心泰山之安未易可保昏明隆替系在圣躬斯诚周诗夙兴之辰殷王待旦之日岂得无为拱已复玄古之风逡巡虚挹询匹夫之事伏愿以宗庙为重百姓为心弘大业以嗣先轨隆圣道以增前烈愚瞽所献情尽於此乃许之。
孝武皇帝骏文帝第三子元嘉十二年封武陵王累迁都督江州荆州之江夏豫州之西阳晋熙新蔡四郡诸军事三十年元凶劭弑逆帝率众入讨荆州刺史南谯王义宣雍州刺史臧质并举义兵四月丙寅次江宁丁卯大将军江夏王义恭来奔奉表上尊号戊辰至于新亭己巳即皇帝位改新亭为中兴亭五月甲戌辅国将军申坦克京城乙亥辅国将军朱之克东府丙申克定京邑劭及始兴王诸同逆并伏诛。
前废帝子业武帝长子孝建元年立为皇太子八年闰五月庚午即皇帝位年十三以太宰江夏王义恭录尚书事。
明帝文帝第十一子元嘉二十五年封淮阳王二十九年改封湘东王永光元年出为豫州刺史都督南豫豫司江四州扬州之宣城诸军事景和末入朝被留时废帝疑畏诸父将加祸害帝与腹心阮佃夫李道儿等密谋弑废帝於後堂升西堂登御座召见诸大臣虽未即位凡众事悉称令书施行十二月丙寅即皇帝位。
後废帝昱明帝长子泰始二年立为皇太子泰豫元年四月庚子即皇帝位。
顺帝准明帝第三子泰始七年封安成王为抚军将军前废帝即位初为扬州刺史元徽二年加车骑将军都督扬南豫二州诸军事四年进号骠骑大将军开府仪同三司班剑三十五人是年七月戊子夜後废帝殂奉迎入居朝堂壬辰即皇帝位。
南齐武帝赜太祖长子建元元年立为皇太子四年三月壬戌即皇帝位。
郁林王昭业武帝子文惠太子长懋之长子也。永明。
十一年正月长懋薨四月立为皇太孙居东宫七月戊寅即皇帝位。
海陵王昭文郁林王弟也。永明四年封临汝公十一年封新安王隆昌元年七月丁酉明帝为大将军废郁林王立昭文为帝宣皇太后令曰：新安王体自文皇哲天秀宜入嗣鸿业永宁四海即以礼奉迎是日即皇帝位以明帝为大将军录尚书事。
明帝鸾太祖兄始安王道生之子永明十一年七月武帝遗诏为侍中尚书令隆昌元年加镇军大将军太傅宣城王是年七月废郁林王立海陵王十月。又废之宣皇太后令曰：太傅宣城王遗体宣皇锺慈太祖识冠生民功高造物符表夙著讴颂有在宜入承宝命式宁宗┙癸亥即皇帝位。
东昏侯宝卷明帝第二子建武元年立为皇太子永泰元年七月乙酉即位。
和帝宝融明帝第八子建武元年封隋郡王永元元年改封南康王持节督荆雍益宁梁南北秦七州军事西中郎将荆州刺史二年十一月甲寅长史萧[A13C]胄杀辅国将军巴西梓潼二郡太守刘山阳奉雍州刺史萧衍举义兵以衍为持节都督前锋诸军事左将军[A13C]胄为右将军都督行台诸军事十二月壬辰骁骑将军夏侯自京师至江陵称宣德太后令曰：西中郎将南康王宜纂承皇祚光临亿兆方俟清宫未即大号可。且封宣城南琅琊南东海东阳临安新安寻阳南郡竟陵宜都十郡为宣城王相国荆州牧加黄钺置僚属选百官西中郎将南康国并如故须军次近路主者详依旧典法驾奉迎三年正月建牙于城南二月群僚上尊号立宗庙及南北郊三月乙巳即皇帝位十二月丙寅雍州刺史王国珍侍中张楞废东昏侯建康城平封东昏侯为涪陵王。
梁简文帝纲高祖第三子昭明太子统母弟天监五年封晋安王大通三年立为皇太子太清三年五月辛巳即皇帝位。
元帝绎高祖第七子天监十三年封湘东王太清元年为荆州刺史都督荆雍九州诸军事三年三月侯景寇建业高祖密诏帝为侍中假黄钺都督中外诸军事司徒承制徵兵讨景是年简文帝为景立明年改元太宝。又明年逼禅於豫章王栋改元天正而帝在江陵只称太清五年。又明年三月王僧辨等平侯景传其首至江陵十一月丙子即帝位。
敬帝方智元帝第九子承圣二年以晋安王出为江州刺史三年十一月江陵为西魏所陷太尉扬州刺史王僧辨司空南徐州刺史陈霸先等定议以帝为太宰承制奉迎还京师四年二月入居朝堂三月北齐遣其上党王高涣送贞阳侯萧渊明来主梁嗣至东关吴兴太守裴之横与战败绩僧辨率众出屯姑熟七月辛丑僧辨纳渊明自采石济江甲辰入於京师以帝为皇太子九月甲辰霸先举义袭杀僧辨黜渊明丙午即皇帝位（陈高祖纪云：初北齐之请贞阳也。高祖以为不可遣使诣僧辨苦争之反复数四僧辨竟不从高祖居尝愤叹密谓所亲曰：武虽盘石之宗远布四海至於克雪雠耻宁济艰难惟孝元而己功业之盛前代未闻我与王公俱受重寄语未绝音声犹在耳岂期一旦乃有异图嗣主高祖之孙元皇之子海内属目天下宅心竟有何辜坐致废黜远求夷狄假立非次观其此情亦可知矣。乃密赐其袍数千领及锦采金银以为赏赐之具九月壬寅高祖诏徐度侯安都周文育等谋之仍部署将士分赏金银采帛水陆俱进是夜发南徐州讨王僧辨甲辰高祖参军至石头前遣勇士自城北逾入时僧辨方视事外白有兵俄而兵自内出僧辨遽走与其第三子镇相遇俱出阁右尚数千人苦战高祖大兵寻至僧辨众寡不敌走登城南门楼高祖因风纵火僧辨穷迫乃就擒是夜缢僧辨及镇丙午贞阳逊位百寮奉晋安王上表劝进十月己酉晋安即位）。
後梁宣帝昭明太子统第三子中大通三年封岳阳郡王大同元年出为雍州刺史太清三年高祖以兄江东王誉为湘州刺史徙湘州刺史张赞为雍州以代属侯景寇建业不受代西魏恭帝元年後周太祖辅政令柱国于谨平江陵立为梁主居江陵东城资以江陵一州之地其襄阳所统东归于魏称皇帝於其国。
孝明帝岿宣帝太子殂太子嗣位。
後王琮明帝岿之子初封东阳王寻立为太子岿殂太子嗣位後归於隋。
陈世祖文帝高祖兄始兴昭烈王之长子永定初封临川郡王三年率兵城南皖是年六月丙午高祖遗诏徵入纂位甲寅至自南皖入居中书省皇后令曰：昊天不吊上玄降祸大行皇帝奄捐万国率土哀号普天如丧穷酷烦冤无所迨及诸孤藐尔反国无期须立长主以宁县侍中安东将军临川王体自景皇属惟犹子建殊功於牧野敷盛业於戡黎纳麓时叙之辰负乘机之日并佐时雍是同草创祧┙所系遐迩宅心宜奉天宗嗣膺宝使七庙有奉兆民宁晏未亡人假延馀息婴此百罹寻经缠绵兴言感绝帝固让至于再三群公卿士固请其日即皇帝位於太极前殿。
废帝伯宗文帝嫡长子永定二年立为临川王世子文帝嗣位立为皇太子天康元年四月癸酉即皇帝位於太极前殿诏曰：上天降祸大行皇帝奄捐万国攀号靡及五内摧殒朕以凉德嗣膺宝命茕在疚惧其缀旒方赖宰辅救其不逮其令内外文武各复其职远方悉停奔赴。
高宗皇帝顼始兴昭烈王第二子文帝嗣位封安城王废帝光大二年累加太傅领司徒十一月甲寅慈训太后令降废帝为临海郡王以帝入纂令曰：太傅安成王固天生德齐圣广渊二后锺心三灵伫眷自前朝不涅任总邦家威惠相宣刑礼兼设指挥啸叱湘郢廓清辟地开疆荆益风靡。若太戊之承殷历中宗之奉汉嗣较以功名曾何仿佛。且地彰玉玺天表长彗（王钦。若等曰：是岁五月帝为太傅献玉玺六月彗星见）布新除旧祯祥咸显文皇知子之监事帝尧传弟之怀。又符大伯今可还申曩志崇立贤君方固宗祧载贞辰象中外宜依旧典奉迎舆驾未亡人不幸属此殷忧不有崇替容危社稷何以拜祠高寝归附武园揽笔氵林然兼怀悲庆三年正月甲午即皇帝位於太极前殿。
後主叔宝宣帝嫡长子天嘉三年封成安王大建元年立为皇太子十四年正月丁巳即皇帝位于太极前殿。
东魏孝静帝清河王世子永熙三年八月孝武帝既入关十月大将军高欢乃与百寮会议推帝以奉明帝之後即皇帝位于雒城是月东北迁于邺。
北齐废帝殷文宣帝长子天保元年立为皇太子十年十月癸卯即帝位於晋阳宣德殿。
孝昭帝演字延安文宣母弟也。天保元年封常山王十年十一月废帝嗣位乃即朝班除太傅录尚书事朝政皆决於帝月馀乃居藩邸自是诏敕多不关帝客或言於帝曰：鸷鸟舍巢必有探卵之患今日之地何宜屡出乾明元年从废帝赴邺居于领军府时杨燕子献尔朱浑天和宋钦道郑子默等以帝望既重内惧权逼请以帝为太师司州牧录尚书事长广王湛为大司马录并省尚书事解京畿大都督帝以尊亲而见猜斥乃与长广王期猎谋之于野三月甲戌帝初上省旦发领军府大风暴起坏所御车幔帝甚恶之及至省朝士咸集坐定酒数行于坐执尚书令杨右仆射燕子献领军尔朱浑天和侍中宋钦道等於座帝戎服与平原王段韶平秦王高归彦领军刘洪徽入自龙门於中书省前遇散骑常侍郑子默。又执之同斩于御府之内帝至东ト门都督成休宁抽刃呵帝帝令高归彦喻之休宁厉声大呼不从归彦既为领军素为兵士所服悉皆弛仗休宁方叹息而罢帝入至昭阳殿幼主太皇太后皇太后并出临御坐帝奏等罪求伏专擅之罪时庭中及两廊下卫内二千馀人皆披甲待诏武卫娥永乐武力绝伦被文宣重遇抚刃思效废帝性吃讷兼仓卒不知所言太皇太后。又为皇太后誓言帝无异志唯去逼而已高归彦宣敕劳卫士解严永乐乃内刃而泣帝乃令归彦引侍卫之士向华林园以京畿军入守门ト斩娥永乐于园诏以帝为大丞相都督中外诸军录尚书事帝寻入晋阳有诏军国大政咸谘决焉帝既当大位知无不为乾明元年八月壬午宣太后令降废帝为济南王是日即位於晋阳宣德殿。
武成帝湛孝昭帝母弟天保元年封长广王皇建元年为右丞相孝昭幸晋阳留帝守邺二年十一月甲辰孝昭诏曰：朕婴此暴疾奄忽无逮今嗣子冲眇未闻政术社稷业重理归上德右丞相长广王研几测化体道居宗人雄之望海内瞻仰同胞共气家国所冯可遣尚书左仆射赵郡王喻旨徵王统&lt;玄玄&gt;大宝手书云：宜将吾妻子置一好处勿学前人也。帝乃自邺至晋阳宫发丧於崇德殿皇太后令所司宣遗诏左丞相斛律金率百僚敦劝三奏乃许之癸丑即皇帝位於南宫。
後主纬武成帝长子大宁二年立为皇太子河清四年四月太史奏天文有变其占当有易主丙子乃使太宰韶兼太尉持节奉皇帝玺绶传位於皇太子，於是群公上尊号为太上皇帝军国大事咸以奏闻（初将传政使内参乘子尚乘驿送诏书于邺子尚出晋阳城见孑骑随後忽失之子尚未至邺而其言已布矣。）。
梁末帝太祖第三子开平元年封均王四年出为东京马步军都指挥使乾化二年六月三日庶人友为逆遂即伪位明年改元凤历是年二月侍卫亲军使袁象先引禁兵诛友遣赵岩赍传国宝至东京请帝即位於雒阳帝报之曰：夷门太祖创业之地公等如坚推戴册礼宜在东京贼平之日即谒雒阳陵庙是月帝即位於东京乃去凤历之号复称乾化三年。
○闰位部　年号
自汉武纪元立号而後代因之逮於鼎国以至江左亦皆建正朔备制度或В瑞应之日或取休美之称或宣纪德化或章明功烈纪年颁历，於是乎！在今考於旧史洎东魏北齐以及朱梁条次比叙咸可见矣。蜀先主以後汉建安二十六年四月即皇帝位於成都（是岁魏黄初三年先主犹称建安）大赦改元章武（尽三年四月）。
後主以章武三年四月即位改元建兴（尽二十年）。
延熙元年正月大赦改元（尽十五年）。
景耀元年史官言景星见，於是大赦改元（尽六年夏）。
炎兴元年夏大赦改元（其年降於晋王钦。若等曰：自此以下不书月者皆史阙文）。
吴大帝初为吴王以魏黄初三年九月改元黄武（尽七年三月）。
黄龙元年四月夏口武昌并言黄龙凤凰见丙申南郊即皇帝位大赦改元（尽三年）。
嘉禾元年（黄龙三年十月会稽南始平言嘉禾生十二月丁卯大赦改元尽七年七月）。
赤乌元年八月武昌言麒麟见有司奏言麒麟者太平之应宜改年号诏曰：间者赤乌集於前殿。若神灵以为嘉祥者改年宜以赤乌为元群臣奏曰：昔武王伐纣有赤乌之祥君臣观之遂有天下圣书策载述最祥者以为近事既嘉亲见文明也，於是改元（尽十四年四月）。
太元元年五月立皇后潘氏大赦改元（尽明年正月）。
神凤元年二月大赦改元（尽其年三月）。
废帝亮以神凤元年四月即位大赦改元建兴（尽二年）。
五凤元年（建兴二年十一月有大鸟五见于春申明年改元尽三年十月）。
太平元年十一月己酉大赦改元（尽三年九月）。
景帝以太平三年九月即位大赦改元永安（尽七年七月）。
後主以永安七年七月即位大赦改元元兴（尽其年）。
甘露元年四月蒋陵言露降，於是大赦改元（尽二年七月）。
宝鼎元年八月所在言得大鼎，於是大赦改元（尽四年九月）。
  </div>
  <div class="pagination">
   <a href="册府元龟_page147.html">
    上一页
   </a>
   <span>
    ...
   </span>
   <a href="册府元龟_page143.html">
    143
   </a>
   <a href="册府元龟_page144.html">
    144
   </a>
   <a href="册府元龟_page145.html">
    145
   </a>
   <a href="册府元龟_page146.html">
    146
   </a>
   <a href="册府元龟_page147.html">
    147
   </a>
   <span class="current-page">
    148
   </span>
   <a href="册府元龟_page149.html">
    149
   </a>
   <a href="册府元龟_page150.html">
    150
   </a>
   <a href="册府元龟_page151.html">
    151
   </a>
   <a href="册府元龟_page152.html">
    152
   </a>
   <a href="册府元龟_page153.html">
    153
   </a>
   <span>
    ...
   </span>
   <a href="册府元龟_page149.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
