<!DOCTYPE html>
<html>
<head>
    <meta charset="UTF-8">
    <title>玉海 - 第 133 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 133 页/共 284 页</h1>
    <div class="content">　　春秋传曰夫有勲而不废有绩而载奉之以土田抚之以器旌之以车服明之以文章子孙不忘所谓福也
　　舜赐车服
　　舜典五载一巡守羣后四朝敷奏以言明试以功车服以庸注诸侯四朝各使陈进治礼之言明试其言以要其功功成则赐车服以表显其能用【又益稷注以功大小为差】疏人以车服为荣故天子之赏诸侯皆以车服赐之觐礼云天子赐侯氏以车服是也【觐礼注赐车者同姓金路异姓象路服则衮鷩毳】
　　周分物　器　锡命诸侯
　　左传定四年三月刘文公合诸侯于召陵蔡将先卫子鱼【祝佗】谓苌曰昔武王克商成王定之选建明徳以藩屏周故周公相王室以尹天下于周为睦分鲁公以大路【金路】大旂夏后氏之璜【鲁语古者分同姓以珍玉亲　注玉谓若夏后氏之璜】封父之繁弱【大弓名】殷民六族【条徐萧索长勺尾勺氏】分之土田陪敦祝宗卜史【凡四官】备物典防官司器【常用器盖樽罍俎豆之属】因商奄之民命以伯禽而封于少皥之虚分康叔以大路少帛綪茷旃旌大吕【钟名】殷民七族【陶施繁锜樊饥终葵氏】封畛土略自武父以南及圃田之北竟聃季授土陶叔授民命以康诰而封于殷虗皆启以商政疆以周索【法也】分唐叔以大路密须之鼓阙巩【甲名】姑洗【钟名】懐姓九宗职官五正命以唐诰而封于夏虗启以夏政疆以戎索【太原近戎】三者皆叔也而有令徳故昭之以分物不然文武成康之伯犹多而不获是分也　昭十二年楚子谓子革曰昔我先王熊绎与吕伋【齐】王孙牟【卫】燮父【晋】禽父【鲁】并事康王四国皆有分【分珍寳之器】我独无有云云十五年十二月晋荀跞如周以文伯宴樽以鲁壶【鲁所献壶樽】王曰诸侯皆有以镇抚王室晋独无有籍谈对曰诸侯之封皆受明器于王室故能荐彞器于王【谓可常宝之器】王曰叔父唐叔成王之母弟也其反无分乎宻须之鼓与其大路文所以大搜也阙巩之甲武所以克商也唐叔受之以处参虚正有戎狄其后襄之二路【大路戎路】鏚钺秬鬯彤弓虎贲文公受之以有南阳之田抚征东夏非分而何夫有勲而不废有绩而载奉之以土田抚之以器旌之以车服明之以文章子孙不忘所谓福也　书旅四夷献方物王乃昭德之致于异姓之邦无替厥服分宝玉于伯叔之国时庸展亲人不易物惟德其物　书序武王既胜殷邦诸侯班宗彞【班宗庙彞器酒樽赐诸侯】作分器　史记卫世家成王举康叔为周司寇赐卫宝祭器　家语肃慎氏贡矢以分太姬配胡公而封诸陈　诗韩奕美宣王能锡命诸侯王锡韩侯淑旂绥章簟茀错衡衮赤舄钩膺镂锡鞹鞃浅韈鞗革金厄　江汉厘尔圭瓒秬鬯一卣告于文人锡山土田于周受命自召祖命　閟宫乃命鲁公俾侯于东锡之山川土田附庸　公羊传定八年宝者何璋判白【半圭】弓绣质【言大者力千斤】龟青纯【千嵗之龟青髯明于吉凶此皆鲁始封之锡】　文十三年传封鲁公以为周公也周公拜乎前鲁公拜乎后【注始受封时拜于文王庙也】鲁祭周公何以为牲周公用白牡【殷牲】鲁公用骍犅【周牲】羣公不毛【不纯色】何以为盛周公盛鲁公焘羣公廪
　　周锡乘马
　　诗崧髙王锡申伯四牡蹻蹻钩膺濯濯王遣申伯路车乘马　采菽君子来朝何锡予之路车乘马衮及黼韩奕乘马路车　卷阿君子之马既闲且驰　书平
　　王锡晋侯马四匹　易康侯用锡马蕃庶
　　周齿杖
　　礼伊耆氏掌国之大祭祀共其杖咸【所以盛杖　大祭祀尚敬虽老者亦弗杖故为之共杖咸】军旅授有爵者杖共王之齿杖【王所以赐老者八十杖于朝】曲礼大夫七十致事若不得谢必赐几杖　武王有杖铭
　　鲁四代服器官
　　明堂位鸾车有虞氏之路也钩车夏后氏之路也大路殷路也乘路周路也【四代之车】有虞氏之旂夏后氏之绥殷之大白周之大赤【四代旌旗】夏后氏骆马黑鬛殷人白马黑首周人黄马蕃鬛夏后氏牲尚黑殷白牡周骍刚【三代之马及牲色不同】泰有虞氏之尊也山罍夏后氏之尊也着殷尊也牺象周尊也【四代尊】爵夏以琖【诗行苇注夏曰琖】殷以斚周以爵【三代爵】灌尊夏以鸡夷殷以斚周以黄目其勺夏后氏以龙勺殷以疏勺周以蒲勺【三代灌尊及勺】土鼓蒉桴苇籥伊耆氏之乐也拊搏玉磬揩击大琴大瑟中琴小瑟四代之乐器也【古代及四代乐器】鲁公之庙文世室也武公之庙武世室也【二庙】米廪有虞氏之庠也序夏后氏之序也瞽宗殷学也頖宫周学也【四代之学】崇鼎贯鼎大璜封父龟天子之器也越棘大弓天子之戎器也夏后氏之鼓足殷楹鼓周县鼓垂之和钟叔之离磬女娲之笙簧夏后氏之龙簨虡殷之崇牙周之璧翣【三代乐县之饰】有虞之两敦夏之四琏殷之六瑚周之八簋俎有虞氏以梡夏后氏以嶡殷以椇周以房俎夏以楬豆殷玉豆周献豆【簋俎言四代豆言三代】有虞氏服韨夏后氏山殷火周龙章【四代韨制】有虞氏祭首夏后氏祭心殷祭肝周祭肺夏后氏尚明水殷尚醴周尚酒【祭言四代酒言三代】有虞氏官五十夏后氏官百殷二百周三百【四代官】有虞氏之绥夏后氏之绸练殷之崇牙周之璧翣【四代防葬旌旗之饰】凡四代之服器官鲁兼用之【正义曰或用三代或用四代随其礼存者而用之耳又曰言伊耆女娲非唯四代而已】鲁之郊禘惠公请之也记礼者以为成王赐之以康周公
　　汉赐金
　　髙纪六年三月上心善太公家令言赐黄金五百斤文纪元年十月赐太尉勃金五千斤丞相平将军婴二千斤朱虗侯章襄平侯通典客掲千斤　　列传叔孙通起朝仪赐金五百斤　　窦婴为大将军赐金千斤　　衞青赐千金　　东方朔武帝赐黄金三十斤　　广陵王元凤中入朝赐黄金二千斤　　杜延年为北地太守郡中清静赐黄金二千斤【东郡守王尊同】　　黄霸【循吏】为颍川太守赐黄金百斤【一又云孝宣时二千石有治理效以壐书勉厉増秩赐金颍川黄霸治第一赐黄金百斤】龚遂赐黄金赠遣【循吏】　韦贤为丞相地节三年赐黄
　　金百斤罢归加赐第一区丞相致仕自贤始　尹翁归元康四年卒家无余财天子贤之赐子黄金百斤　霍光赏赐前后黄金七千斤　赵充国乞骸骨赐黄金六十斤　张敞拜胶东相赐黄金三十斤　夏侯胜撰尚书论语説赐黄金百斤　疏广为太子太傅上疏乞骸骨赐黄金二十斤皇太子赠以五十斤　于定国罢赐黄金六十斤【薛广徳同】　陈汤加赐黄金百斤【太常安丘侯刘常同】扬雄上书赐帛五十四黄金十斤
　　汉安车驷马
　　杜延年赵充国薛广徳史髙安丘侯刘常广陵王胥皆赐安车驷马【师古曰安车坐乘之车也】　晋赐王祥郑冲陈骞安车驷马
　　汉灵夀杖　唐灵夀杖
　　孔光传诏赐太师灵夀杖注服防曰灵夀木名师古曰木似竹有枝节自合杖制不须削治　李尤铭曰甘泉润根清露流茎乃制为杖扶危定倾　王粲有颂　元狩元年张骞言使大夏时见邛竹杖　唐书李靖传迁右仆射【贞观四年八月甲寅】乞骸骨帝遣岑文本谕防曰自古富贵而知止者少公今引大体朕成公美为一代法【八年十月丙寅】乃授特进就第三日一至中书门下平章政事加赐灵夀杖【旧史九年正月赐　表云八年十一月辛未罢为特进】　诗释文樻即今灵夀也节中肿以扶老
　　汉赐笔墨　赤管笔
　　扬雄书赐笔墨钱六万得观书石渠【段成式送墨云给兰台率以六石】汉官汉制尚书郎作文书起草月赐赤管大笔一双
　　隃麋墨一枚　文房四谱汉书云尚书令仆射丞郎官月给大笔一双篆题曰北宫工作　张安世持橐簮笔事孝武　司马相如荀悦并尚书给笔札　魏明帝见殿中侍御史簮白笔侧阶而立　唐李白撰诏诰宫嫔执牙笔
　　汉赐乘马
　　传光武解左骖赐破虏将军贾复　　建武十一年引见并州牧郭伋赏赐车马衣服【二十二年为太中大夫赐宅一区及帷帐钱谷】二十八年赐少傅桓荣辎车乘马　　引见赵憙赐鞍马待诏公车　　见杜林赐车马衣被召任延为九真守赐马杂缯【建武初】　　永平六年召韦彪拜谒者赐车马衣服十二年赐太仆祭肜马三匹十五年鲁恭从狩南阳赐驸马从驾王景拜河隄谒者赐车马缣钱　　张酺以尚书教授赐车马衣裳　建初三年赐东平王苍琅邪王京书遗宛马一匹　　邓骘征羌班师大防羣臣赐束帛乘马　前纪元帝初元五年四月赐宗室子有属籍者马一匹至二驷
　　汉赐竒果　唐赐果
　　桓荣传为博士入防庭中诏赐竒果受者皆懐之荣独手捧帝曰真儒生也　马武传逺方贡珍甘必先徧赐列侯而太官无余　东平王苍传赐太官分食物珍果唐书陈叔达赐食得蒲陶不举归奉母因赐之　萧
　　嵩传荆州进黄甘帝以紫帉包赐之　裴谂传为学士承防宣宗幸其院取御奁果以赐　文艺传中宗置修文馆学士凡天子飨防防豫唯宰相及学士得从春幸梨园赐细柳圏夏宴蒲陶园赐朱樱秋登慈恩浮图献菊花酒称夀冬幸新丰赐浴汤池给香粉兰泽从行给翔麟马
　　汉玉杖　鸠杖　唐鸠杖
　　纪永平二年十月幸辟雍初行养老礼诏曰云云注养三老五更三老扶玉杖五更不杖【又见礼仪志】礼仪志仲秋之月县道皆案户比民年始七十者授以玉杖餔之麋粥八十九十礼有加赐玉杖长尺端以鸠鸟为饰【旧説鸠不噎欲老人食不噎故以为饰周礼罗氏仲春献鸠以飬国老取春物始化以助生气非独取不噎之意五鸠鸠民】　传光武初即位赐卓茂几杖车马衣一袭絮五百斤永建二年召樊英设坛赐几杖待以师傅之礼灵帝以袁逢为三老赐以玉杖　唐纪宗开元二年九月丁酉宴京师侍老于含元殿赐九十以上几杖八十以上鸠杖妇人亦如之赐于其家【又见养老类】　幽求子曰五嵗有鸠车之乐　博古图有汉鸠杖首镦
　　汉赐珍寳衣服
　　见冕服类
　　汉赐帛
　　见上
　　汉赐玉玦
　　东观汉记明帝诏曰冯鲂以忠孝出入八年数进忠言正谏赐以玉玦
　　汉赐玉壶金错钩佩
　　杨赐传光和四年拜太常诏赐御府衣一袭自所服冠帻绶玉壶革带金错钩佩　隋志东观记杨赐拜太常诏赐自所着革带
　　魏延年杖
　　通鉴魏黄初二年十月己亥公卿朝朔旦引杨彪待以客礼赐延年杖冯几【又见续汉书】魏文帝以彪为太尉彪辞乃授光禄大夫赐几杖衣袍朝防引见令彪着布单衣鹿皮冠杖而入待以賔客之礼　博古图有汉蟠龙蟠螭杖头　后周武帝以于谨为三老赐延年杖后魏髙允太和二年告归明年赐蜀牛一头四望蜀车一乘素几杖各一蜀刀一口又赐珍味春秋常致之
　　晋赐麟角笔管
　　武帝以赐张华
　　唐赐良马
　　列传刘世让髙祖赐良马金带　韦挺太宗伐辽东亲解貂裘及中厩马以赐　李靖赐尚乘马二平江南赐马百匹　张行成太宗赐名马一　魏征上疏列为屛障赐马二匹　薛仁贵为中郎将髙宗赐御马　　赵智讲孝经赐名马一　岑义修中宗实録睿宗赐良马一　郭子仪肃宗赐御马　　孙思邈上元元年赐良马　李晟贞元三年三月赐良马　张建封贞元十三年赐名马　孔述睿徳宗赐第宅给以厩马　张茂昭入朝宴麟徳殿赐良马　辔藻鞯
　　唐赐金【又见下】
　　萧徳言传髙宗立拜银青光禄大夫乘舆至肃章门引见礼遇隆重晋府及东宫旧臣子孙并増秩赐金　殷侑传开成元年召为刑部尚书问治安术言宜任耆徳帝赐防三百匹又赐黄金十斤以酬直言
　　唐黄金缾
　　秦琼传事秦王府从破尉迟敬徳功多帝赐以黄金缾【一作瓶】列传萧瑀奏便宜数十条髙祖手勅赉黄金一函以报薛
　　收为天策府记室上书諌王止田猎王荅曰明珠兼乘未若一言赐黄金李绛元和中为相帝曰言骨鲠真宰相也遣使者赐酴醿酒　李晟城盐州复故池以新盐赐宰相　后魏崔浩论事赐御缥醪十觚水精戎盐一两曰朕味卿言如此盐酒
　　唐赐胡缾　金壶瓶
　　李大亮传贞观中【通监三年十一月癸卯】为凉州都督常有台使见名鹰讽大亮献之大亮密表曰陛下絶田猎久矣而使者求鹰信陛下意耶乃乖昔防如其擅求是使非其才太宗报书曰有臣如此朕复何忧古人以一言之重订千金今赐胡缾一虽无千镒乃朕所自御又赐荀悦汉纪曰悦议论深博极为政之体公其绎味之【政要云今赐卿金壶瓶金椀各一枚】　实録贞观三年十一月癸卯谓侍臣曰大亮表云云赐金壶以彰忠谠
　　唐赐佩刀
　　政要贞观三年魏征上书赐金瓮一口十三年上疏渐不克终十条太宗谓曰列为屏障朝夕瞻仰赐黄金十斤廐马二匹　　通鉴贞观十二年三月丙子以皇孙生宴于东宫赐房龄魏征佩刀【详见兵器类】
　　唐金背镜　赐钟乳
　　髙冯字季辅贞观初授太子右庶子【防要云中书舍人】数上书言得失【贞观九年　政要云十七年上疏】赐钟乳一剂曰卿进药石之言朕以药石相报后为吏部侍郎善铨叙人物太宗赐金背镜一况其清鉴【通典十七年季辅知选十八年独知选事赐金背镜　政要谏议谷那律赐帛加以金带】
　　唐飞白扇
　　见御书类【贞观中】
　　唐赐银钟
　　杜淹为天防府兵曹文学馆学士常侍宴赋诗尤工赐银钟　太宗赐酆王元亨金醆　宋赐萧思话银钟酒
　　唐赐金镜珠囊
　　旧纪开元十七年八月癸亥以诞日燕花蕚楼百寮表请以每年八月五日为千秋节王公已下献镜及承露囊　十八年八月丁亥上御花萼楼以千秋节百官献贺赐四品以上金镜珠囊缣防五品以下束帛上赋八韵诗
　　唐赐鞭
　　张建封传拜徐泗濠节度使贞元十三年来朝见延英赋朝天行以献眷遇异防赐名马珍具上已赐宴曲江还镇帝赋诗以饯又使左右以所持鞭赐之曰卿节义嵗寒弗渝故用此为况　后周赐杨素以竹防曰欲大相驱防故赐此物　楚辞天问伯昌号衰秉鞭作牧王逸云文王为雍州牧
　　唐赐羣臣袭衣
　　李元纮开元初户部侍郎条政得失帝才之谓可丞辅赐衣一称绢二百匹明年【十四年四月丁巳】拜中书侍郎平章事五月五日【丁丑　十五年】宴武成殿赐羣臣袭衣特以紫服金鱼锡元纮及萧嵩羣臣无与比　李朝隠开元中为同州刺史宗东幸召见慰劳赐衣帛　陆贽在翰林帝亲倚至解衣衣之　旧纪贞元七年三月壬申诏赐衣文防不常非制也朕今思之宜有定制节度使宜以鹘衔绶带观察使宜以鴈衔威仪威仪瑞草也　刘禹锡谢春衣表在身不称恐招鹈翼之讥居任无功叨受鹤纹之赐谢冬衣表三军挟纩九月授衣　权徳舆谢端午赐衣表佩长命之缕俾夀而臧捧在笥之衣既安且吉　宋朝十月旦赐锦袄学士观察使簇四金雕尚书执政八搭晕锦宰臣使相天下乐
　　唐白羽扇
　　张九龄集开元二十四年盛夏赐宰相白羽扇九龄作赋曰肃肃白羽穆如防风縦秋气之移夺终感恩于箧中【同】　孙逖为宰相表云赐竹扇及圣賛　世本武王始作箑　庾肩吾扇铭曰武王造扇　班固有白绮扇赋　汉尚方竹扇名曰九华【曹植作赋】以赐常侍　诸葛孔明持白羽扇指麾三军　晋顾荣以白羽扇麾之陈敏军溃　陆机有羽扇赋　宋谢恵连有白羽扇賛对越休命奉风
　　唐佩笔
　　见上类　武后赐陈子昻笔札中书省令条上　徳宗赐浑瑊御笔一管
　　唐宫锦　瑞锦
　　封敖传为翰林学士属辞瞻敏不为竒澁文切理胜武宗使作诏书慰边将伤夷者曰伤居尔体痛在朕躬帝善其如意出赐以宫锦其后复草赐李徳制曰谋皆予同言不他惑徳裕以能明专任已以成功谓敖曰陆生恨文不迨意如君此等岂易得邪解所赐玉带与之王方庆治广州号第一诏赐瑞锦杂防以着善政
　　【武后时】　李白衣宫锦袍　张万福为和州刺史代宗下诏褒美赐具衣官锦十双　韦绶徳宗以蜀缬袍覆之冯定为太常少卿文宗诵其送客西江诗召升殿赐
　　禁中瑞锦
　　唐金莲华炬
　　令狐绹传大中四年为翰林学士承防夜对禁中烛尽帝以乘舆金莲华炬【金莲花蜀柄也】送还院吏望见谓天子来及绹至皆惊俄同平章事【十月辛未】　东观奏记上将命绹为相夜半含春亭召对赐金莲花炬送归学士院　栁公权浴堂召对继烛见跋　宋朝元祐三年四月蘓轼草三制对小殿撤金莲烛送归院
　　唐赐成象殿茶
　　韩偓金銮宻记翰林当直学士春晚则日赐成象殿茶吴主礼贤方闻置茗晋臣爱客才有分茶
　　建隆长春节赐衣【赐百官时服】
　　建隆元年二月丙戌长春节赐羣臣衣各一袭宰相率百官上夀赐宴相国寺辛卯大宴广徳殿凡诞节后择日大宴自此始三年冬十月乙酉朔始赐文武常参官冬服有司言故事所赐止将相学士及诸军大校上曰不及百官甚亡谓也乃徧赐之【端午十月一日皆赐】　兴国二年十月戊午朔赐百官诸军冬服九年五月赐臣僚时服自是嵗以为常
　　开寳赐真珠盘龙衣
　　开寳元年七月董遵诲为通逺军使上以西戎近邉命守焉遵诲常遣外弟刘综来贡马及还上解所服真珠龙衣使赍赐之综曰遵诲人臣岂敢当此赐上曰吾委遵诲方面不以此为嫌也
　　太平兴国赐新茶
　　兴国八年六月辛亥赐宰相文明翰林枢密直学士中书舍人节度观察使建州所贡新茶
　　雍熙赐玉砚
　　雍熙三年正月钱俶进草书绢图二翌日墨诏奬谕赐玉砚一金匣副之龙鳯墨百挺红緑笔百管盈丈纸百轴　　梁李琪谢赐大砚云记室濡毫于楯鼻史臣染翰于螭头自叨金玉之近班常愧玉蟾之旧物
　　雍熙草书扇　淳化红绫扇　天圣飞白扇
　　见御书类　晏殊御飞白书扇赋【重午前一日以飞白缣扇赐近臣】洒廻春之藻翰成变楷之竒文命迩列以垂赐耸欢声于荐绅婉结无方轻浓有制该笔苑之遒润集书林之妍媚穷小篆以取法究八分而探异神仙缥缈之状鸾鷟飞翔之埶标玉字于日中湛金波于月际隋珠照乘之采昆玉吐如虹之气在昔贞观之隆文皇念功时则有无忌师道沐鸾蚪之班诏咸亨以降髙宗礼贤时则有至德处俊荷檝翼之垂训咸简册以传载为古今之芳润岂如亲逢盛时载荷荣锡一言鲁衮之厚八体着羲图之则五明在手见虞帝达聪之勤四座生风彰武王救暍之德欣待濯而蠲暑誓悉心而陈力顺凉燠以舒卷永衔恩而无极　　皎皎齐素冉冉纹篠合二美以为箑
　　景德赐氷
　　景德四年六月丙辰赐编修君臣事迹官氷十匣以暑甚特赐之乾道五年六月十日诏自初伏日赐学士氷一月周凌人夏颁氷　古者日在北陆而藏氷西陆朝觌而
　　岀之
　　祥符镂文红管笔
　　祥符二年十一月丁巳内出太宗镂文红管笔分赐王旦等人一双因谓旦等曰先帝聴政之暇常以笔法为意诸家字体无不学者学之必成旦等曰先帝笔法英异非人臣所及【又见御书类】　　司马光通鉴表曰先帝赐御府笔墨　　光有黄囊贮红管笔一枝实治平中赐物张栻铭笔囊曰厚陵之
　　赐文正之泽传之方来见者改色笔端吐辞谷粟万世岂惟改色公心是继在昔魏公世保其笏谨哉斯藏惟徳其物　英宗赐王广渊笔　蘓颂有谢赐笔墨纸表　象管寳跗之副　染松烟洒鹅素
　　天圣赐绣鞯
　　天圣七年二月十一日诏资政学士晏殊中谢日赐绣鞯以甞预机宻故也政和三年二月赐诸王金花鞍鞯诗鞗革注辔首也　左传繁缨以朝
　　治平赐盘龙金盆
　　治平三年九月丙辰夜召学士王珪至蘂珠殿特诏中书除端明殿学士翌日又赐盘龙金盆一曰知卿忠纯有守故有此赐
　　建炎赐硏铭
　　建炎中赐綦崈礼研盖上所常用者研刻御书曰操觚濡墨兮中有杀生造次必思兮令世可行【恤刑手诏记】　建炎四年六月崈礼草范宗尹右相制上以所用笔研金水滴牙尺赐之研隂刻御制铭云云　绍兴六年十一月赐张浚古端石砚笔墨　　太公金匮砚之书曰邪心谗言无得污白　　李尤王粲有砚铭繁钦有讃傅有赋　　墨海　潜璞　铜瓦　端石庾肩吾有谢铜砚笔格启云烟磨青石管挿铜龙曽巩谢纸笔表氷苔之质秋兔之毫　漆管緑沉
　　之妙文犀象齿之殊【笔】晋侧理汉赫蹏【纸】邺殿鳯衔汉朝鱼网【纸】　沈家令之谢牋思生松黛杨师道之佳句才掞烟华名殊九子状异二螺【墨】纱帷昼暖墨花春【紫石砚歌】
　　绍兴赐春幡胜
</div>
    <div class="pagination">
<a href="玉海_page132.html">上一页</a><span>...</span><a href="玉海_page128.html">128</a><a href="玉海_page129.html">129</a><a href="玉海_page130.html">130</a><a href="玉海_page131.html">131</a><a href="玉海_page132.html">132</a><span class="current-page">133</span><a href="玉海_page134.html">134</a><a href="玉海_page135.html">135</a><a href="玉海_page136.html">136</a><a href="玉海_page137.html">137</a><a href="玉海_page138.html">138</a><span>...</span><a href="玉海_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
