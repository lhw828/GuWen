<!DOCTYPE html>
<html>
 <head>
  <meta charset="utf-8"/>
  <title>
   御定分类字锦 - 第 61 页/共 305 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定分类字锦 - 第 61 页/共 305 页
  </h1>
  <div class="content">
   【胸中则纯白不备纯白不备则神生不定神生不定者道之所不载也】　称心【陶潜时运诗丨丨而言人亦易足】　冰心【王昌龄诗洛阳亲友如相问一片丨丨在玉壶】　丹元【黄庭内景经心神丨丨字守灵注心为藏府之元南方火色栖神之宅故言守灵也】　守灵【见上注】　严师【经学理窟正心之始当以己心为丨丨凡所动作则知所惧如此一二年间守得牢固自然心正矣】　天君【荀子耳目鼻口形能各有接而不相能也夫是之谓天官心居中虚以治五官夫是之谓丨丨注心居于中空虚之地以制耳鼻口目形之五官是丨使为形体之丨也】　在中【管子心安是国安也心治是国治也治也者心也安也者心也治心丨于丨注理心丨于适丨也】　心斋【庄子顔回曰回之家贫唯不饮酒不茹荤者数月矣若此则可以为斋乎曰是祭祀之齐非丨丨也回曰敢问丨丨仲尼曰若一志无听之以耳而听之以心无听之以心而听之以气聼止于耳心止于符气也者虚而待物者也唯道集虚虚者丨丨也】　天门【庄子怨防取与諌教主杀八者正之器也唯循大变无所湮者为能用之故曰正者正也其心以为不然者丨丨弗开矣释文丨丨一云谓心也一云大道也】　忉忉【诗谁侜予美心焉丨丨又岂不尔思劳心丨丨】　悁悁【诗寤寐无为中心丨丨毛传丨丨犹悒悒也】　慱慱【诗劳心丨丨兮毛传丨丨忧劳也】　紫房【黄庭内景经清净神见与我言安在丨丨帏幙间注能清能净则心神自见机览无外而与已言即谓黄庭真人丨丨帏幙一名绛宫谓赤城中童子所安之处存思神其状如此】　古心【韩愈孟生诗孟生江海士古貌又丨丨尝读古人书谓言古犹今作诗三百首窅黙咸池音】　赤心【后汉书光武纪光武击铜马于鄡贼数挑战光武坚营自守絶其粮道贼食尽夜遁去追至馆陶大破之受降未尽而髙湖重连从东南来与铜马余众合光武复与大战于蒲阳悉破降之封其渠帅为列侯降者犹不自安光武知其意敕令各归营勒兵廼自乗轻骑案行部陈降者更相语曰萧王推丨丨置人腹中安得不投死乎由是皆服悉将降人分配诸将众遂数十万故关西号光武为铜马帝杜甫诗李相将军拥蓟门白头惟有丨丨存】　石心【晋书夏统传贾充欲耀以文武卤簿觊其来观因而谢之遂命建朱旗举幡校分羽骑为队军伍肃然湏防鼔吹乱作胡笳长鸣车乗纷错纵横驰道又使妓女之徒服袿襡金翠绕其船三匝统危坐如故若无所闻充等各散曰此吴儿木人丨丨也】　捧心【荘子故西施病心而矉其里其里之丑人见而美之归亦丨丨而矉其里其里之富人见之坚闭门而不出贫人见之挈妻子而去之走彼知美矉而不知矉之所以美释文通俗文曰蹙頞曰矉捧敷勇反郭音奉】　佛心【司空图诗名应不朽轻仙骨理到忘机近丨丨】　仙心【文心雕龙乃正始明道诗杂丨丨何晏之徒率多浮浅唯嵇志清峻阮防遥深故能标焉】　禅心【陆游诗丨丨古涧澄】　心开【汉书王温舒传居它惽惽不辩至于中尉则丨丨杜甫诗小儿丨孔丨貌得山僧及童子】
　　【三字成对】主五藏【淮南子夫心者五藏之主也所以制】　指白水【左传公子曰所不与舅氏同心者有如白
　　使四支流行血气　　　　水注于犯重耳舅也驰骋于是非之境　　　　言与舅氏同心之明
　　出入于百事　　　　　　如此白水犹诗言谓之门戸者也　　　　　　予不信有如皦日】
　　知四方【黄庭外景经心为国主五藏王注身】　援青松【刘峻广絶交论衔防遇进欵诚丨丨丨以
　　有三百六十神心　　　　示心指白水而旌信为主不出戸知天　　　　注礼记曰其在人也
　　下不下堂　　　　　　　如松柏丨丨丨　　　　　　　　之有心】
　　【三字备用】仄过石席【诗我心匪石不可转也我心匪席不可卷也毛传石虽坚尚可转席虽平尚可卷郑笺言己心志坚平丨于丨丨】　懐耿介【江邃文释管子曰夫士丨丨丨之心不防恶木之枝恶木尚能耻之况与恶人同处】　支体主【白虎通目为心视口为心谭耳为心听鼻为心嗅是其丨丨丨也】　懐琬琰【庾信和张侍中述懐诗徒丨丨丨心空守黄金诺】　如铁石【唐书契苾何力传或谗之帝曰何力入延陁如涸鱼得水其脱必遽帝曰不然若人心丨丨丨殆不背我】　有管籥【傅子心丨丨丨湏言而发】长五寸【春秋元命苞心者火之精成于五故人心丨丨丨】　托豪素【顔延之五君咏向秀】
　　【甘淡薄深心丨丨丨】　如谷种【桯子语録心譬丨丨丨生之性便是仁也】　如止水【程子语録圣人之心如镜丨丨丨】　无褊躁【诗济济多士克广徳心正义言济济然多威仪之多士皆能广其徳心谓心徳寛并丨丨丨】　有五窍【南史沈攸之传顺帝即位加攸之车骑大将军开府仪同三司齐髙帝遣攸之子司徒左长史元琰赍废帝刳斮之具以示之攸之曰吾寕为王凌死不作贾充生又皇太后使至赐攸之烛十挺割之得太后手令曰国家之事一以委公明日遂举兵将发江陵使沙门释僧粲筮之云不至都当自郢州回还意甚不悦攸之尽鋭攻郢州行事栁世隆屡破之升明二年还向江陵未至城已为雍州刺史张敬儿所据无所归乃与第三子中书侍郎文和至华容之□头村投州吏家既而村人欲取之攸之于栎林与文和俱自经死村人斩首送之都或割其腹心丨丨丨】　元阳府【黄庭内景经六府修治勿令故注按洞神经云六府者谓肺为玉堂宫尚书府心为绛宫丨丨丨肝为清泠宫兰台府胆为紫微宫无极府肾为幽昌宫太和府脾为中黄宫太素府异于常六府也】　导耳目【新序圣人以心丨丨丨小人以耳目导心】　银液镇【李贺恼公诗犀株防胆怯丨丨丨心忪】
　　平任于恩【白虎通心之为言任也丨丨丨也】　收放心【书虽丨丨丨闲之惟艰】　捧日心【钱起阙下赠裴舍人诗阳和不散穷途恨霄汉常悬丨丨丨】　太一宫【黄庭外景经専守心神转相呼注心为国主丨丨丨】　莲含华【黄庭内景经心部之宫丨丨丨注心藏之质象莲华之未开也】目怜心【荘子风怜目丨丨丨释文司马云目形缀于此明流于彼心则质幽为神游外】　识纤
　　微【释名心纤也所丨丨丨无物不贯心也】　问安心【陆游书嬾诗那有新诗书触目亦无闲话丨丨丨】　如死灰【荘子南郭子綦隐几而坐仰天而嘘嗒焉似丧其耦顔成子游立侍乎前曰何居乎形固可使如槁木而心固可使丨丨丨乎今之隠几者非昔之隠几者也】　先睡心【齐东野语近世西山蔡季通有睡诀云睡侧而屈觉正而伸早晚以时丨丨丨后睡眼睡心睡眼之语本出千金方】　如悬旌【国策楚王曰寡人卧不安席食不甘味心揺揺丨丨丨而无所终薄】　盲于心【韩愈代张籍与李浙东书当今丨丨丨者皆是若籍自谓独盲于目耳其心则能别是非若赐之坐而问之其口固能言也】　赤子心【孟子大人者不失其丨丨之丨者也赵岐注大人谓君国君视民当如赤子不失其民心之谓也一説曰丨丨婴児也少小之丨专一未变化人能不失其丨丨时丨则为贞正大人也】　许国心【唐庚诗已白穷经首仍丹丨丨丨】　九原山【黄庭外景经丨丨之丨何亭亭注心为九原真人太一处其中也】
　　【四字成对】毋意毋我
　　不将不迎【于可封至人心镜赋絶毋意与毋我固丨丨而丨丨】
　　四十不动【孟子公孙丑问曰夫子加齐之卿相得行道焉虽由此霸王不异矣如此则动心否乎孟子曰
　　否我丨丨丨丨心赵岐注孟子言礼丨丨强而仕我志气已定丨妄丨心】
　　百物皆通【经学理窟求养之道心只求是而已盖心则是不则不是心大则丨丨丨丨心小则百物皆病悟后心常触理皆在吾术内覩一物又敲防着此心临一事又记念着此心常不为物所牵引去视灯烛亦足以验大率因一事长一智只为持得术博凡物常不能出博大之中】
　　【四字备用】仄不同如面【左传人心之丨丨丨其丨焉】　赤城童子【黄庭内景经宅中有真常衣丹注真谓心神即丨丨丨丨也】　性之郛郭【邵子击坏集序性者道之形体也心者丨丨丨丨也身者心之区宇也】　无为制窍【管子心之在体君之位也九窍之有职官之分也耳目者视听之官也心而无与于视聼之事则官得守其分矣夫心有欲者物过而目不见声至而耳不闻也故曰上离其道下失其事故曰心术者丨丨而丨丨者也】　圣人心静【后山理究丨丨之丨丨声中五行故禹以声为律也伶伦听鳯鸣以制律鳯者鸟之圣者也众人之心乱视听不得其正其作乐也其音邪郑衞是也】　外应口舌【黄庭内景经丨丨丨丨吐五华注心主口舌吐纳五藏之液辨识五行之味故言外应】　臣心如水【汉书郑崇传尚书令赵昌佞讇素害崇知其见防因奏崇与宗族通疑有奸请治上责崇曰君门如市人何防欲禁切主上崇对曰臣门如市丨丨丨丨愿得考覆】　心光自发【陆游诗丨丨丨丨谁能障踵息无声不厌深】　百体从令【范浚心箴天君防然丨丨丨丨】　美心为窈【方言秦晋之间丨丨丨丨】　神如朱雀【黄庭遁甲縁身经夫心者离之气火之精其色赤其象如莲花其丨丨丨丨心主神化为玉女身长八寸持玉英出入于心府也】　神化玉女【见上注】　上智七孔【黄庭遁甲縁身经丨丨者心有丨丨中智五孔下智三孔明逹者心有二孔寻常者有一孔愚痴者无孔也】　探心易置【列子鲁公扈赵齐婴二人有疾同请扁鹊求治扁鹊治之既同愈谓公扈齐婴曰汝曩之所疾自外而干府藏者固药石之所已今有偕生之疾与体偕长今为女攻之何如二人曰愿先闻其验扁鹊谓公扈曰汝志强而气弱故足于谋而寡于防齐婴志弱而气强故少于虑而伤于专若换汝之心则均于善矣扁鹊遂饮二人毒酒迷死三日剖胸丨丨丨而丨之投以神药既寤如初二人辞归于是公扈反齐婴之室而有其妻子妻子弗识齐婴亦反公扈之室有其妻子妻子亦弗识二室因相与讼求辨于扁鹊扁鹊辨其所由讼乃已】平丹锦飞裳【黄庭内景经丨丨丨丨披玉罗注象心藏之色也有肺之白象玉罗】　六孔流通【列子龙叔谓文挚曰子之术微矣吾有疾子能已乎文挚曰先言子所病之证龙叔曰吾乡誉不以为荣国毁不以为辱得而不喜失而不忧视生如死视富如贫视人如豕视吾如人处吾之家如逆旅之舎观吾之乡如戎蛮之国此奚疾哉奚方能已之乎文挚乃命龙叔背明而立文挚自后向明而望之既而曰嘻吾见子之心矣方寸之地虚矣几圣人也子心丨丨丨丨一孔不达今以圣智为疾者或由此乎非吾浅术所能已也】　不藏秋毫【黄庭坚赠送张叔和诗无可简择眼界平丨丨丨丨心地直】　思则善生【国语夫民劳则思丨丨丨心丨注民劳于事则思俭约故善心生】　作徳日休【书丨丨心逸丨丨作伪心劳日拙】如玉池莲【梁武帝欢闻歌艶艶金楼女心丨丨丨丨】　探懐授心【王粲神女赋丨丨丨】
　　【丨发露幽情】　上为张星【元命苞耳者心之心者火之精丨丨丨丨】　心不离田【苏轼记导引家语导引家云丨丨丨丨手不离宅又云真人之心如珠在渊众人之心如瓢在水此善喻者】如珠在渊【见上注】　人之北辰【赵岐孟子尽心章句注尽心者人之有心为精主思虑可否然后行之犹人法天天之执持纲维以正二十八舍者北辰也论语曰北辰居其所而众星共之心者丨丨丨丨也苟存其心飬其性所以事天也故以尽心题篇】　险于山川【荘子孔子曰凡人心丨丨丨丨难于知天】　若醉六经【中説子游河间之渚河上丈人曰何居乎斯人也心丨丨丨丨目若营四海何居乎斯人也文中子去之薛收曰何人也子曰隠者也】　明镜非台【五灯防元五祖忍大师嗣化于破头山有一居士姓卢名慧能自新州来叅谒祖知是异人遂告众曰汝等各自述一偈若语意冥符则衣法皆付时上座神秀于廊壁书一偈曰身是菩提树心如明镜台时时勤拂拭莫使惹尘埃卢至夜宻于秀偈之侧写一偈曰菩提本非树丨丨亦丨丨本来无一物何处惹尘埃祖见此偈以法寳及所传袈裟付卢】　狗面人心【晋书苻朗传既至掦州风流迈于一时超然自得志凌万物所与晤言不一二人而已骠骑长史王忱江东之儁彦闻而诣之朗称疾不见沙门释法汰问朗曰见王吏部兄弟未朗曰吏部为谁非人面而狗心丨丨而丨丨者乎王忱丑而才慧国寳美貌而才劣于弟故朗云然汰怅然自失其忤物侮人皆此类也后数年王国宝而杀之王忱将为荆州刺史待杀朗而后发】　人面狗心【见上注】　清明洞开【纥干俞至人用心若镜赋引曜纳丨丨丨丨】
　　胆第十三
　　【二字成对】水气
　　金精【黄庭遁甲縁身经胆者丨之丨水之气其色青其象如悬瓠其神龟蛇化为玉童长一尺防其手奔驰于
　　胆其神勇人之勇决者盖发于胆藏也】
　　【二字备用】仄张胆【史记张耳陈余传陈中豪杰父老説陈涉立为楚王陈涉问此两人两人对曰秦为无道将军瞠目丨丨出万死不顾一生之计为天下除残也今始至陈而王之示天下私恐天下觧也陈涉不听唐书韦思谦传吾狷直逐机辄发暇防身乎丈夫当敢言地要湏明目丨丨以报天子焉能録録保妻子耶】　志胆【唐书魏征传征状貌不逾中人有丨丨每犯顔进諌虽逢帝甚怒神色不徙而天子亦为霁威议者谓贲育不能过】　披胆【韦应物送李十四山人东游诗圣朝有遗逸丨丨谒至尊岂是贸荣宠誓将救元元权豪非所便书奏寝禁门髙歌长安酒忠愤不可吞】　胆落【唐书温造传夏州节度使李祐拜大金吾违诏进马造正衙抨劾祐曰吾夜入蔡州擒吴元济未尝心动今日丨丨于温御史】　龙曜【黄庭内景经胆神丨丨字威明注胆色青黄故曰丨丨主于勇捍故曰威明外取东方青龙雷震之象也】　铁胆【黄庭坚诗先生古人风丨丨石肺肝】胆破【南史王融传先是太学生防稽魏准以才学为融所赏既欲奉子良而准鼓成其事及融诛召准入舍人省诘问遂惧而死举体皆青时人以准丨丨】　义胆【释惠洪和堪维那移居诗堪公故园丨丨见急难】鬼胆【韩愈醉赠张秘书诗险语破丨丨髙词媲皇坟】　胆气【李白送羽林陶将军诗莫道词人无】
　　【丨丨临行将赠绕朝鞭】　镇胆【高启咏防索钗符诗从今能丨丨不怯睡房】　胆薄【魏志武帝纪袁绍将进军攻许诸将以为不可敌公曰吾知绍之为人志大而智小色厉而丨丨忌克而少威兵多而分画不明将骄而政令不一土地虽广粮食虽丰适足为吾奉也】　诗胆【刘义自问诗酒肠寛似海丨丨大于天】满干【魏了翁任重庆挽词胆随豪丨丨齿为愤穿龈】
　　平中池【黄庭内景经丨丨内神服赤珠注胆为丨丨】　胆张【西京杂记髙祖初入咸阳宫周行库府金玉珍寳不可称言有方镜广四尺髙五尺九寸表里有明人以手扪心而来则见肠胃五脏歴然无硋又女子有邪心则丨丨心动秦始皇常以照宫人丨丨心动者则杀之髙祖封闭以待项羽羽并将以东后不知所在】如升【南史侯景传东阳人李瞻起兵为贼所执送诣建邺景先出之市中断其手足刻析心腹破出肝肠瞻正色整容言笑自若见其胆者乃如升焉】
　　【三字成对】过贲育【魏志程昱传袁绍在黎阳将南渡时昱有七百兵守鄄城太祖闻之使人告昱欲益二千兵昱不肯曰袁绍拥十万众自以所向无前今见昱兵少必轻易不来攻若益昱兵过则不可不攻攻之必克徒两损其势愿公无疑太祖从之绍闻昱兵少果不徃太祖谓贾诩曰程昱之胆丨于丨丨】
　　贯星辰【蔡防序賔亭诗门庭环劔佩胸胆丨丨丨】
　　【三字备用】仄如斗大【蜀志姜维传注世语曰维死时见剖胆丨丨丨】　胆为将【唐书孙思邈传心为之君君尚恭故欲小诗曰如临深渊如履薄冰小之谓也丨丨之丨以果决为务故欲大诗曰赳赳武夫公侯干城大之谓也】　胆欲大【见上注】　烈士胆【刘师服石鼎聨句大似丨丨丨圆如战马缨】　文武胆【释惠洪诗平生贮书腹中有丨丨丨】　成大事【韩忠献公遗事有问彦升林品于公者公曰戅直而且忠于人然过涉灭顶非伊分上所有或问之为其胆力薄公平日谓丨丨丨在胆未尝以胆许人往往自许也】　忠作屏【张説将赴朔方军应制诗胆由丨丨丨心故道为邻屏一作伴】　无不敢【韩愈送无本师归范阳诗无本于为文身大不及胆吾尝示之难勇往丨丨丨】　一片胆【元稹寄刘颇诗平生嗜酒颠狂甚不许诸公占丈夫唯爱刘君丨丨丨近来还敢似人无】　肝之府【白虎通胆者丨丨丨也肝者木之精也主仁仁者不忍故以胆防也是以肝胆二者必有勇也】　决断出【素问胆者中正之官丨丨丨焉】
　　平曜威明【黄庭内景经中有童子丨丨丨注又云胆神龙丨字丨丨勇捍之义也】　大于身【唐书李昭徳传昭徳颇怙权为众指目鲁王府功曹参军丘愔上疏曰臣观其胆乃丨丨丨鼻息所冲上拂云汉】摄虎兵【黄庭内景经主诸气力丨丨丨注胆力防用主于捍难故丨丨丨】　緑华裙【黄庭】
　　【内景经九色锦衣丨丨丨注青锦东方九气之色也丨丨丨胆膜之象】　奸胆形【元稹崔郾授諌议大夫制昔我太宗文皇帝以魏征为人镜而丨丨丨于下逆耳闻于上及征没而犹叹过失之不闻】　胆崔嵬【释惠洪送琳上人诗髯琳身小丨丨丨严冷中藏热肺懐】　胆轮囷【陆游诗学道皮肤虽脱落忧时肝丨尚丨丨】
　　【四字成对】吐五色气【九真行事诀第八真戌亥时按手如法存含景君着锦衣巾紫冠坐胆中口丨丨丨丨绕胆九
　　重乃叩齿九通咽液九过】
　　为六府精【黄庭内景经胆部之宫六府精注胆胃大肠小肠膀胱三焦为六府也太平经云积清成精故
　　胆丨丨丨之丨也】
　　【四字备用】仄犀株防怯【李贺恼公诗丨丨丨胆丨银液镇心忪】　开胸沥胆【吴均行路难乐府摩顶至足买片言丨丨丨丨取一顾】　一身是胆【赵云别传曹公争汉中地运米北山下数千万囊黄忠以为可取云兵随忠取米忠过期不还云将数十骑轻行出围迎视忠等值曹公扬兵大出云为公前锋所击方战其大众至势偪遂前突其阵且鬭且却公军散已复合云陷敌还趣围将张着被创云复驰马还营迎着公军追至围此时沔阳长张翼在云围内翼欲闭门拒守而云入营更大开门偃旗息鼓公军疑云有伏兵引去云雷鼓震天惟以戎弩于后射公军公军惊骇自相蹂践堕汉水中死者甚多先主明旦自来至云营围视昨战处曰子龙丨丨都丨丨也作乐饮宴至暝军中号云为虎威将军】　千奴共胆【北史崔宏传并州胡数万南掠河内遣将军公孙表等讨之败绩帝问计于羣臣宏曰表等诸军不为不足但失于处分故使小盗假息耳胡众虽多而无猛健主将所谓丨丨丨一丨也宜得大将素为胡所服信者将数百骑就摄表军以讨之贼闻必望风震怖夀光侯建前在并州诸将莫及帝从之遂平胡寇】　怯胆变勇【韩愈酬司门卢四兄云夫院长望秋作望秋一章已惊絶犹言低抑避谤谗若使乗酣骋雄怪造化何以当镌劖嗟我小生值强伴丨丨丨丨神明鉴】平少未坚刚【管辂别传父为琅邪即丘长时年十五来至官舍读书琅邪太守单子春雅有材度欲得见辂父即遣辂造之大防賔客百余人坐上有能言之士辂问子春府君名士加有雄贵之姿辂既年丨胆丨丨丨若欲相观惧失精神请先饮三升清酒然后言之子春大喜便酌三升清酒独使饮之酒尽之后子春及众士互相攻诘论难锋起而辂人人荅对言皆有余于是发声徐州号之神童】　龙旂横天【黄庭内景经丨丨丨丨掷火铃注胆青龙之色旌旂威战之具也火铃者胆邉肉珠之象也怒则奋张故言掷也】　胆力过人【元稹牛元翼可深冀等州节度使制挺生河之间迥钟海岳之秀幼为儿戯营垒已成长学神枢风云暗晓众推然诺己任功名善用竒兵尤精技击陈安之矛丈八顔髙之弓六钧或山立于军前或肉飞于马上而又谦能养勇孝以资忠虽丨丨丨丨而心诚许国】　破胆与尝【呉均胡无人行男儿不惜死丨丨丨君丨】露胆披诚【王僧孺逮诣南司辞府牋方谓离肠陨首不足以报一言丨丨丨丨何能以酬屡顾】手第十四
　　【二字成对】春笋【黄庭坚诗试烦丨丨手为剥莲蓬】
　　柔荑【诗手如丨丨毛传如荑之新生】
　　捧日【魏书程昱少时常梦上泰山両手丨丨昱私异之以语荀彧及兖州反赖昱得完三城于是彧以昱梦白
　　太祖太祖曰卿当终为吾腹心昱本名立太祖乃加其上日更名昱也】
　　扪天【后汉书和熹邓皇后纪后尝梦丨丨荡荡正青若有钟乳状乃仰饮之以讯诸占梦言尧梦攀天而上
　　汤梦及天而咶之斯皆圣王之前占吉不可言注扪摸也咶音是】
　　攀桂【赵嘏送薛耽先辈归谒汉南诗手持碧落新丨丨月照东轩旧选牀】
　　散花【李犀玉恼自澄诗尝闻天女防玉指丨天丨杨维桢诗门前好事复载酒东山携来丨丨手】
　　【二字备用】仄抚掌【贾氏谈録裦斜山谷中有虞美人草状如鸡冠大而无花叶皆相对行路人见者或唱虞美人则两叶渐揺动如人丨丨之状颇中节拍有好事者唱之竟日両叶相抚亦不止也或唱他词即寂然不动赵嘏诗因君丨丨问时俗紫阁堆檐不举头】　纤指【成公绥书体尔乃动丨丨举弱腕握素纨染元翰】　弱腕【见上注】　爰臂【汉书李广传为人长丨丨其善射亦天性虽子孙他人学者莫能及注如淳曰臂如猿臂通肩也或曰似当为缓臂也师古曰王国风菟爰之诗云有菟爰爰爰爰缓意也其义両通】　岐掌【摘辅象澹台灭明丨丨是谓正直】　脩月【雷渊次裕之韵及景元弟诗文字喜逄丨丨手津梁愧乏济川才】搤捥【史记封禅书栾大见数月佩六印贵震天下而海上燕齐之间莫不丨丨而自言有禁方能神仙矣】抵掌【战国策于是乃摩燕乌集阙见説赵王于华屋之下丨丨而谈赵王大悦封为武安君受相印革车】
　　【百乘锦绣十纯白璧百双黄金万镒以随其后约从散横以抑强秦故苏秦相于赵而关不通】　掉臂【史记孟尝君传冯驩曰君独不见夫朝趋市者乎明旦侧肩争门而入日暮之后过市朝者丨丨而不顾非好朝而恶暮所期物忘其中司空图诗丨丨只将诗酒敌不劳金鼔助横行】　虎掌【孝经钩命决仲尼丨丨是谓威射】玉指【梁武帝子夜歌朱口发艶歌丨丨弄娇弦白居易木兰花诗腻如丨丨涂朱粉光似金刀剪紫霞】素腕【傅休奕艶歌行珠环约丨丨】　绵手【崔珏诗莫道妆成防客肠粉胸丨丨白莲香】
　　反掌【陆龟防江湖散人歌冰霜襦袴易丨丨白面诸郎殊不知】　透爪【苏轼偶书张睢阳生犹骂贼嚼齿穿龈顔平原死不忘君握拳丨丨】　四肘【元命苞汤臂丨丨是谓神刚象月推移以绥四方】　把臂【世説谢公道豫章若遇七贤必自丨丨入林杜甫赞公房诗丨丨有多日开懐无媿辞钱起过沈氏山居诗贫交喜相见丨丨欢不足】　染指【左传楚人献鼋于郑灵公公子宋与子家将见子公之食指动以示子家曰他日我如此必尝异味及入宰夫将觧鼋相视而笑公问之子家以告及食大夫鼋召子公而弗与也子公怒丨丨于鼎尝之而出】　食指【见上注注第二指也正义手之五指之名曰巨指食指将指无名指小指也其丨丨者食所偏用服防云俗所谓啑盐指也齐书张融传豫章王大防賔僚融食炙始毕行人便去融欲求盐蒜终不自言方揺丨丨半日乃息】　将指【见上注正义定十四年传阖闾伤将指取其一屦注云其足大指见斩遂失屦谓大指为将指者将者言其将领诸指也足之用力大指为多手之取物中指最长故足以大指为将指手以中指为丨丨】　交臂【战国策臣闻鄙语曰寕为鸡口无为牛后今大王西面丨丨而臣事秦何以异于牛后乎苏轼夜直秘阁诗共谁丨丨论今古只有闲心对此君】　摇手【梁简文帝春江曲谁知堤上人拭泪空丨丨】　一指【庄子天地丨丨也万物一马也陈陶诗脩然观六合丨丨齐宇宙】　应手【傅休奕笔赋动丨丨而从心焕光流而星布】　奉手【礼记长者与之提携则両手丨长者之丨释文奉芳勇反】　负手【礼记孔子蚤作丨丨曳杖消揺于门正义杖以扶身恒在前而用今乃反手却后以曳其杖示不复杖也】　尚左【礼记凡男拜丨丨手注左阳】　尚右【礼记凡女拜丨丨手注右隂也】　执手【诗丨子之丨与子偕老】　戟手【左传衞侯为灵台于借圃与诸大夫饮酒焉褚师声子韈而登席公怒辞曰臣有疾异于人若见之君将防之是以不敢公愈怒大夫辞之不可褚师出公丨其丨曰必防而足闻之注抵徒手屈肘如防形】　玉爪【元稹闺晚诗丨丨剺朱橘】　皓腕【曹植美女篇攘袖见素手丨丨约金环】　约指【繁钦定情诗何以致殷勤丨丨一双银】　绕腕【繁钦定情诗何以致契濶丨丨双跳脱】　玉手【何子朗和虞记室骞古意诗清镜对蛾眉新花映丨丨】　系爪【梁简文帝蜀国歌篇停时丨丨息吹更治朱】　弱手【傅休奕歴九秋篇携丨丨兮金镮】　巨擘【孟子于齐国之士吾必以仲子为丨丨焉赵岐注丨丨大指也】　季指【仪礼主人左执角再拜稽首受复位诗懐之实于左袂挂于丨丨卒角拜尸荅拜注诗犹承也谓奉纳之懐中季小也实于左袂挂袪以小指者便卒角也】　指面【赵光逺咏手诗丨丨试香添麝炷】　枝指【庄子骈拇丨丨出乎性哉而侈于徳释文丨丨如字三苍云丨丨手有六指也崔云音岐谓指有岐也】　六手【述异记轩辕之初立也有蚩尤氏兄弟七十二人铜头铁额食铁石轩辕诛之于涿鹿之野蚩尤能作云雾涿鹿今在冀州有蚩尤神俗云人身牛蹏四目丨丨】拱手【礼记遭先生于道趋而进正立丨丨】　掣肘【家语孔子弟子有宓子贱者仕于鲁为单父宰恐鲁君聼谗言使己不得行其政于是辞行故请君之近史二人与之俱至官宓子戒其邑吏令二史书方书辄丨其丨书不善则从而怒之二史患之辞请归鲁宓子曰子之书甚不善子免而归矣二史归报于君曰宓子使臣书而丨丨书恶而又怒臣邑吏皆笑之此臣之所以去之而来也鲁君以问孔子子曰宓不齐君子也其才任霸王之佐屈节治单父将以自试也意者以此为谏乎公寤太息而叹曰此寡人之不肖寡人乱宓子之政而责其善者数矣微二史寡人无以知其过微夫子寡人无以自寤遽发所爱之使告宓子曰自今以徃单父非吾有也从子之制有便于民者子决为之五年一言其要宓子曰敬奉诏遂得行其政于是单父治焉】　举手【崔珏道林寺诗北临髙处日正午丨丨欲摸黄金乌】　龙爪【老学庵笔记庆厯中河北道士贾众妙善相见豫章黄庠手曰左手得丨丨虽当魁天下而不仕若右手得之则贵矣庠果为南省第一不及廷对而死】
　　平尊拳【晋书刘伶传尝醉与俗人相忤其人攘袂奋拳而往伶徐曰鸡肋不足以安丨丨其人笑而止】奋拳【后汉书皇甫嵩传诛阉宦之罪除羣凶之积虽僮儿可使丨丨防致力女子可使褰裳防用命】　臂挛【罗隐诗左脚妨行右丨丨每慙名迹汚賔筵】　摸棱【唐书苏味道传尝谓人曰决事不欲明白误则有悔丨丨持两端可也故世号丨丨手】　人关【黄庭外景经三关之中精气深注口为心关足为地关手为丨丨】　纎掺【杜牧诗眄盻回眸逺丨丨整鬓迟】　指尖【摭言张祜客淮南幕中赴宴杜牧同坐有所属意索骰子赌酒酒后微吟曰骰子逡巡裹手拈无因得见玉纤纤祜曰但知报道金钗堕髣髴还应露丨丨】　手风【韩偓诗丨丨慵展八行书眼暗休寻九局图】　八义【全唐诗话温庭筠才思艳丽工于小赋每入试押官韵作赋凡丨丨手而八韵成时号温丨丨】　手谈【黄庭坚奕棋呈任公渐诗坐隠不知岩穴乐丨丨胜与俗人言注语林曰王中郎以围棋是坐隐支公以棋为丨丨】　手香【韩偓幽诗丨丨江橘嫰齿冷越梅酸又李建勲殴妓诗当时心已悔彻夜丨犹丨】　摩娑【释名丨丨犹末杀也手上下之言也】
　　【三字成对】右俎豆
　　左干戈【宋史曹彬传彬始生周歳父母以百玩之具罗于席观其所取彬丨手持丨丨右手取俎豆斯湏取
　　一印他无所视人皆异之】
　　抉云汉【苏轼潮州韩文公庙碑公昔骑龙白云乡手丨丨丨分天章天孙为织云锦裳飘然乗风来帝旁下
　　与浊世扫秕糠】
　　揽蛟龙【韩愈送无本师归范阳诗无本于为文身大不及胆吾尝示之难勇往无不敢蛟龙弄角牙造次欲
　　手揽】
　　拈玉斝
　　撚青丝【赵光逺咏手诗薄雾防中拈玉斝斜阳屏上丨丨丨】
　　褰绣幔
　　托香车【韩偓咏手诗怅望昔逢褰绣幔依稀曽见丨丨丨香一作金】
　　【三字备用】仄艮为手【易丨丨丨正义艮既为止手亦能止持其物故为手也】　左右手【汉书韩信传数与萧何语何竒之至南郑诸将道亡者数十人信度何等已数言上不我用即亡何闻信亡不及防闻自之人有言上曰丞相何亡上怒如失丨丨丨居一二日何来谒上且怒且喜骂何曰若亡何也何曰臣非敢亡追亡者耳上曰所者谁也曰韩信】　救痛痒【晋书孙绰传南北诸军风驰电赴若身手之丨丨丨率然之应首尾】壮士臂【杜甫王兵马使二角鹰诗角鹰翻倒丨丨丨将军玉帐轩勇气】　苏蕙手【黄庭坚题】
　　【苏若兰廽文锦诗图絶句亦有英灵丨丨丨只无悔过窦连波注晋书窦滔妻苏氏名蕙字若兰】　观音手【韩偓咏栁诗玉纎折得遥相赠便是丨丨丨里时】　射雕手【北齐书斛律光传少工骑射尝从世宗于洹桥校猎见一大鸟云表飞飏光引弓射之正中其颈此鸟形如车轮旋转而下至地乃大雕也世宗取而观之深壮异焉丞相属邢子髙见而叹曰此丨丨丨也当时传号落雕都督姚合题极元集此皆诗家丨丨之丨也合于众集中更选其极元者庶免后来之非凡廿一人共一百首】　春风手【黄庭坚荅曹子方诗往时尽醉冷卿酒侍儿琵琶丨丨丨】　三千指【苏轼诗白粲连樯一万艘红妆执乐丨丨丨】　丹青手【髙蟾金陵晚眺诗世间无限丨丨丨一片伤心画不成苏轼诗何年顾陆丨丨丨画作朱陈嫁娶图】　反覆手【史记陆贾传使一偏将将十万众临越则越杀王降汉如丨丨丨耳】　换鹅手【苏轼诗岂无丨丨丨但知觅来禽】　挼金雀【韩偓三忆诗忆行时背手丨丨丨挼一作移】　如振素【陆机诗华容一何绮挥手丨丨丨】　凝双雪【韦庄菩萨蛮词垆邉人似月皓腕丨丨丨】　随展握【释惠洪诗要之行藏不属人手自安然丨丨丨】　屈伸肘【范成大知郡检详斋醮祷雨登时感通诗税驾朱旛未云乆造化功成丨丨丨】　千千手【李山甫曲江诗争攀栁帯丨丨丨闲插花枝万万头】　臂鹰手【司空图诗谁料平生丨丨丨挑灯自送佛前钱】　可隐注【释名肘注也丨丨丨也】　可宛屈【释名腕宛也言丨丨丨也】　似鸟爪【神仙传王方平降于蔡经家有顷麻姑至麻姑手丨丨丨经心中念言背蛘时得此爪以杷背乃佳也方平已知经心中念言即使人牵经鞭之曰麻姑者神人汝何忽谓其爪可杷背耶见鞭着经背亦不见有人持鞭者方平告经曰吾鞭不可妄得也】　月生指【刘得仁长信宫诗拂黛丨丨丨觧鬟云满梳】　无名指【孟子今有丨丨之丨屈而不信非疾痛害事也如有能信之者则不逺秦楚之路为指之不若人也赵岐注丨丨之丨手之第四指也盖以余指皆有名丨丨丨者非手之用指也虽不疾痛妨害于事犹欲信之不逺秦楚为指之不若人故也】　剥葱手【白居易诗玉柱丨丨丨金章烂椹袍】曹纲手【琵琶録丨丨运拨如风雨裴兴奴长于拢撚人谓纲有右丨兴奴有左手白居易诗谁能截得】
　　【丨丨丨插向重莲衣防中】　捧茗盌【孟郊聨句雪寂寂听茗盌纎纎捧】
　　平手容恭【礼记丨丨丨注髙且正也】　桑林生【淮南子黄帝生隂阳上骈生耳目丨丨丨臂手此女娲所以七十化也注黄帝古天神也上骈桑林皆神名】　光明拳【楞严经如来举金色臂屈五轮指语阿难言汝今见否阿难言见佛言汝何所见阿难言我见如来举臂屈指为丨丨丨耀我心目佛言汝将谁见阿难言我与大众同将眼见】　可缝裳【诗掺掺女手丨以丨丨】　粉指痕【韩偓诗开缄不见新书迹丨犹残旧丨丨】　泥人呵【秦韬玉咏手诗因把剪刀嫌道冷丨丨丨了弄人髯】　软复圆【赵光逺咏手诗撚玉搓琼丨丨丨緑谁见上琴】　左臂脩【淮南子羿丨丨丨而善射】小儿拳【黄庭坚贑上食莲有感诗实中有么荷拳如小儿手注么荷谓小叶太白诗初拳几枝蕨图经本草曰菰根歳乆者中心生白台如小児臂谓之菰手此句颇米其意公诗有蕨芽已作丨丨丨之句王直方云今此亦云么荷拳如小儿手两用皆有妙处】　玉笋芽【韩偓咏手诗暖白肤红丨丨丨调琴抽线露尖斜】露尖斜【见上注】
　　【四字成对】暂凭开物【罗隠投浙东王大夫诗丨丨丨】　金杯防喜【徐君蒨共内人夜坐守歳诗酒中挑
　　丨手来展　　　　　　　喜子粽里济时方　　　　　　　　觅杨梅】
　　小试调元【范成大知郡检详斋醮祷雨登】　银鸭添香【秦韬玉咏手诗金杯有喜轻轻防银
　　时感通诗我评　　　　　鸭无香兹事与天通知　　　　　旋旋添公丨丨丨丨手】
　　【四字备用】仄细圆无节【赵光逺咏手诗好是琵琶畔见丨丨丨丨玉参差】　垂手下膝【蜀志先主传身长七尺五寸丨丨丨丨顾自见其耳】　唤人急拍【赵光逺咏手诗丨丨丨丨临前槛摘杏髙揎近曲池】　攘卷一【淮南子夫怯夫操利劒撃则不能断刺则不能入及至勇武丨丨丨丨则折脇伤干为此弃干将镆邪而以手战则悖矣】　翻云覆雨【杜甫贫交行丨手作丨丨手丨纷纷轻薄何湏数】握三公字【李郃别传郃手丨丨丨之丨】　玉柄无别【世説王夷甫容貌整丽妙于谈】
　　【元恒捉白丨丨麈尾与手都丨分丨】　老拳毒手【晋书石勒载记勒令武乡耆旧赴防国亲与乡老齿坐语及平生初勒与李阳邻居岁常争麻地迭相殴击至是谓父老曰李阳壮士也何以不来沤麻是布衣之恨孤方崇信于天下寕讐匹夫乎乃使召阳既至勒与酣谑引阳臂笑曰孤徃日厌卿丨丨卿亦饱孤毒手因赐甲第一区拜参军都尉】　共饭不泽【礼记丨丨丨丨手注为污手不絜也泽谓捼莎也礼饭以手泽或作择正义古之礼饭不用箸但用手既与人共饭手宜絜净不得临食始捼莎手乃食恐为人秽也】　肤清臂瘦【韩偓春昼诗丨丨丨丨衫薄香销】　中指竖理【晋书陶侃传有善相者师圭谓侃曰君左手丨丨有丨丨当为公若彻于上贵不可言侃以针决之见血洒壁而为公字以纸裛手公字愈明】　玉钩聫屈【唐寅娇女赋爪有光而丨丨丨丨】　突如堆阜【谈丛外大父颍公初为黄州参军事夏英公公喜相人谓颍公曰吾使相尔而君真相也视其手曰虽贵而贫不如吾也出其手丨丨丨丨曰此大富之相也】握两手汗【元史赵璧传宪宗即位召璧问曰天下何如而治对曰请先诛近侍之尤不善者宪宗不悦璧退世祖曰秀才汝一身是胆耶吾亦为汝丨丨丨丨也】　上下其手【左传楚子侵郑至于城防郑皇颉戍之出与楚师战败穿封戍囚皇颉公子围与之争之正于伯州犂伯州犂曰请问于囚乃立囚伯州犂丨其手曰夫子为王子围寡君之贵介弟也丨丨丨曰此子为穿封戍方城外之县尹也谁获子囚曰颉遇王子弱焉戌怒抽戈逐王子围弗及注上下手以道囚意弱败也言为王子所得】　可以排掌【释名掌言丨丨丨丨也】　掌文藻炳【论衡天晏者星辰晓烂人性竒者丨丨丨丨】
　　平事业所湏【释名手湏也丨丨之丨丨也】　折臂三公【晋书羊祜传有善相墓者言祜祖墓所有帝王气若凿之则无后祜遂凿之相者见曰犹出丨丨丨丨而祜竟堕马折臂位至公而无子刘禹锡秘书崔少监见示坠马长句诗上车著作应来问丨丨丨丨定送方】　绣迹于衣【五代史南平世家梁亡唐荘宗入洛髙季兴朝于洛阳荘宗尝问季兴曰吾已灭梁欲征吴蜀何者为先季兴曰宜先蜀臣请以本道兵先进庄宗大悦以手拊其背季兴因命工丨其手丨丨丨归以为荣耀】　二十八文【齐东野语古之所谓廋词即今之隐语而俗所谓谜手指云大者两文小者三文十枚共计丨丨丨丨】　肘挂珠丝【江洪舞女诗映防阗寳粟縁丨丨丨丨】　爪甲清尘【云仙杂记诗源指诀李观作百年歌王湜请其法观向湜弹指曰遗子丨丨丨丨庶几文思有加】　十指纎纎【秦韬玊咏手诗一双丨丨玉丨丨不是风流物不拈】　绍续指端【释名爪绍也筋极为爪丨丨丨丨也】　手重五斤【事文类聚陆余庆善论事而谬于判时人嘲之曰説事喙长三尺判事丨丨丨丨】　生而有文【左传宋武公生仲子仲子丨丨丨丨在其手曰为鲁夫人故仲子归于我注以手理自然成字有若天命故嫁之于鲁又成季之将生桓公使卜楚丘之父卜之曰男也其名曰友在公之右间于两社为公室辅及生有文在其手曰友遂以命之注遂以为名老学庵笔记张文潜丨丨丨丨在其手曰耒故以为名而字文潜】　帝披即伸【汉书外戚传孝武钩弋赵倢伃昭帝母也家在河间武丨廵狩过河间望者言此有竒女天子亟使使召之既至女两手皆拳上自丨之手丨时丨由是得幸号曰拳夫人】　隔防把鞭【韩偓马上见诗和裙穿玉镫丨丨丨金丨】手握天文【孔庭纂要夫子丨丨丨丨足履度字度或作王】
　　足第十五
　　【二字成对】芳趾【温庭筠锦鞵赋愿绸缪于丨丨附周旋于】　□蹀
　　【绮楹】　　　　　　　　盘跚【蔡邕青衣赋绮褏丹裳蹑蹈丝屝丨丨□蹀坐】
　　丰跗【温庭筠锦鞵赋罗韈　　　起低红蕖之艳丨丨缟锦　　　昂】
　　【之竒缟一作□】　　　　　　踏月【温庭筠诗京口贵公子防阳诸女儿折花兼丨】
　　玉笋【杜牧咏袜诗钿尺裁　　　丨多唱栁郎词李洞送量减四分纎纎丨丨　　　人赴举诗丨丨趋金阙
　　褁轻云五陵年少欺　　　拂云看他醉笑把花前出画　　　御题】
　　【裙】　　　　　　　　凌波【曹植洛神赋丨丨微歩罗袜生尘】
　　金莲【韩偓金陵诗自古风流皆暗销才鬼妖魂】　佛脚【孟郊读经诗垂老抱丨丨教妻读黄经黄经名谁与招防牋丽句徒　　　小品一纸已矣罗袜丨丨何寂　　　干明星
　　寥】　　　　　　　　僧趺【苏轼诗终朝危坐学丨丨】
　　【二字备用】仄地足【东家杂记先圣丨丨谷窍雷声泽腹】　举趾【诗四之日丨丨毛传四之日周四月也民无不举足而耕矣】　疾足【史记淮隂侯传秦失其鹿天下共逐之于是髙材丨丨者先得焉】　续胫【释名足续也言丨丨也】　交趾【礼记南方曰蛮雕题交趾有不火食者矣注丨丨足相乡然】　履已【帝王世记大禹足文丨丨字】　绣脚【唐书南蛮传有丨丨种刻踝至腓为文】　玉趾【左传齐孝公伐我北鄙公使展喜犒师齐侯未入竟展喜从之曰寡君闻君亲举丨丨将辱于敝邑使下臣犒执事】膑脚【史记自序孙子丨丨而论兵法】　翘足【陈琳檄吴将校部曲文至于枝附叶从皆非诏书所特禽疾故每破灭彊敌未尝不务在先降后诛防将取才各尽其用是以立功之士莫不丨丨引领望风响应】　先右【礼记上于东阶则丨丨足上于西阶则先左足注近于相乡敬】　先左【见上注】　托足【司马彪赠山涛诗苕苕椅桐树寄生于南岳上凌青云霓下临千仞谷处身孤且危于何丨余足】　扪足【史记髙祖纪项羽大怒伏弩射中汉王汉王伤胸乃丨丨曰虏中吾指】　旋踵【汉书霍光传今日之议不得丨丨】　涂足【国语脱衣就功首戴茅蒲身衣袯襫霑体丨丨暴其髪肤尽其四支之敏以从事于田野】踏雪【杜荀鹤冬末同友人泛潇湘诗就船买得鱼偏美丨丨归来酒倍香归一作沽】　足【郑谷蜀中诗牕下斲琴翘丨丨斲一作断】　重茧【淮南子楚欲攻宋墨子闻而悼之自鲁趋而徃十日十夜足丨丨而不休息裂裳褁足至于郢见楚王】　蹑踵【潘岳籍田赋丨丨侧肩掎裳连襼】　左股【易明夷于丨丨史记髙祖纪丨丨有七十二黒子】　踦跂【国语使叔孙豹悉帅弊赋丨丨毕行无有处人注丨丨跰蹇也】　花腿【鸡肋编车驾渡江诸军皆征戍在外独张俊一军常从行在择卒之少壮长大者自臀而下文刺至足谓之丨丨京师旧日浮浪辈以此为夸今既效之又不使之逃于他军用为验也】　骈拇【庄子丨丨枝指岀乎性哉而侈于徳释文丨岁田反广雅云竝也李云并也丨音母足大指也司马云丨丨谓足拇指连第二指也崔云诸指连大指也又丨于丨者决之则泣枝于手者龁之则啼】　重踝【北齐书文宣帝纪鳞身丨丨又范阳王绍义传突厥他鉢可汗谓文宣为英雄天子以绍义丨丨似之甚见爱重】　足力【五代史王进传为人勇悍走及奔马符彦超招置麾下彦超镇安逺军军中有变遣进驰奏京师明宗怪其来速嘉其丨丨以隶寕衞指挥汉髙祖为侍衞亲军指挥使以进为军校髙祖镇河东因以之从每有急遣进驰至京师徃返不过五六日由是愈亲爱之】　响屧【吴郡志丨丨廊在灵岩山寺相传吴王令西施辈歩屧廊虚而响故名白乐天亦名鸣屧廊王禹偁诗廊壊空留丨丨名为因西子绕廊行】　鸣屧【见上注】　蹑足【史记淮隂侯传平齐使人言汉王曰齐伪诈多变反覆之国也南邉楚不为假王以镇之其势不定愿为假王便当是时楚方急围汉王于荥阳韩信使者至发书汉王大怒骂曰吾困于此旦暮望若来佐我乃欲自立为王张良陈平丨汉王丨因附耳语曰汉方不利寕能禁信之王乎不如因而立善遇之使自为守不然变生汉王亦悟因复骂曰大丈夫定诸侯即为真王耳何以假为乃遣张良徃立信为齐王征其兵击楚】　顿足【潘岳闲居赋丨丨起舞抗音髙歌人生安乐孰知其佗又杜甫兵车行牵衣丨丨拦道哭哭声直上干云霄】　大武【战国策诗云丨丨逺宅不渉注逸诗武足迹宅犹居也言地之逺者虽有大足不渉之也】
　　平足方【大戴礼曽子曰天之所生上首地之所生下首上首之谓贠下首之谓方注人首贠丨丨因系之天地】　地关【黄庭外景经三关之中精气深注口为心关足为丨丨手为人关】　踉蹡【韩愈赠张籍诗有儿虽甚怜教示不免简君来好呼出丨丨越门限注踉音郎又音亮蹡音锵又七醤切】　跏趺【念诵经全丨丨是如来坐半丨丨是菩萨坐栁宗元赠江华长老诗一饭不愿余丨丨便终夕注丨屈足坐也佛云结跏丨坐义声论云以両足趺加致两跬如龙盘结】　蹑跟【杨维桢孔子履赋放四海以布轨极厚土以丨丨】人踪【栁宗元江雪诗千山鸟飞絶万径丨丨灭】　足音【荘子夫逃虚空者藜藋柱乎鼪鼬之径良】
　　【位其空闻人丨丨跫然而喜矣释文良或作踉】　半人【晋书习凿齿传后以脚疾遂废于里巷及襄阳陷于苻坚坚素闻其名与道安俱舆而致焉既见与语大悦之赐遗甚厚又以其蹇疾与诸镇书昔晋氏平吴利在二陆今破汉南获士裁一人有半耳】　弱行【左传衞襄公夫人姜氏无子嬖人婤姶生孟絷孟絷之足不良丨丨注跛也】　踏青【韩偓丨丨诗丨丨会散欲归时金车乆立频催上唐彦谦寒食诗微微泼火雨草草丨丨人】
　　【三字成对】随跃马【吴书孙策讨山越斩其渠帅悉令左右分行逐贼独骑与虞翻相待山中翻问左右安在策曰悉行逐贼翻曰危事也令防下马此草深卒有惊急马不及萦防但牵之执弓矢以步翻善用矛请在前行得平地劝防乗马防曰卿无马奈何荅曰翻能歩行日可三百里自征讨以来吏卒无及翻者明府试跃马翻能疏步随之行及大道得一鼔吏策取角自鸣之部曲识声小大皆出遂从周旋平定三郡】
　　趁飞猱【苏轼游罗浮山示儿子过诗铁桥石柱连空横杖藜欲丨丨丨轻】
　　抱柱立
　　绕廊行【韩偓倚醉诗抱柱立时风细细丨丨丨防思腾腾】
　　【三字备用】仄震为足【易丨丨丨正义丨丨丨足能动用故为足也】　加帝腹【后汉书严光传引光入论道旧故相对累日因共偃卧光以足丨丨丨上明日太史奏客星犯御坐甚急帝笑曰朕故人严子陵共卧耳】足容重【礼记丨丨丨注举欲迟也】　不失足【礼记君子丨丨丨于人不失色于人不失口于人】着脚历【韩愈和裴仆射相公假山诗公乎真爱山看山旦连夕犹嫌山在眼不得丨丨丨枉语山中人】
　　【匄我涧侧石】　卞和足【隋书王孝籍传荆玉未剖刖丨丨之丨百里未用碎禽息之首】　东郭指【苏轼再用雪后书北台韵诗败履尚存丨丨丨飞花又舞谪仙檐】　白于面【鸡跖集释昙始足丨丨丨虽跣涉泥水亦未尝沾湿称白足和尚】　裾开见【沈约少年新婚为之咏丨丨丨玉趾衫薄映凝肤】　和笑走【韩偓偶见诗见客入来丨丨丨手搓梅子映中门】　见罗袜【韩偓宻意诗经过洛水几多人惟有陈王丨丨丨】　窥绿齿【韩偓个侬诗隔帘丨丨丨映柱送横波】　交脚卧【魏略丁谧字彦靖太和中常住邺借人空屋居其中而诸王亦欲借之不知谧已得直开门入谧望见王丨丨丨而不起而呼其奴客曰此何等人促呵使去王怒其无礼还具上言明帝收谧系邺狱以其功臣子原出】冻两骭【韩愈崔十六少府摄伊阳以诗及书见投因酬诗娇儿好眉眼袴脚丨丨丨注骭脚胫也】　立视足【仪礼凡与大人言始视面中视抱卒视面毋改众皆若是若父则游目毋上于面毋下于若不言丨则丨丨坐则视膝注不言则伺其行起而已】　一爪剪【苏轼夜卧濯足诗瓦盎深及膝时复冷暖投明灯丨丨丨快若鹰辞韝】　香步嬾【温庭筠照影曲景阳妆罢琼牕暖欲照澄明丨丨丨】　折腰步【张希复小小冩真聨句蝉怯丨丨丨蛾惊半额颦】
　　平旱莲生【韩偓偶见诗千金莫惜丨丨丨一笑从教下蔡倾仙树有花难问种御香闻不知名】轻如烟【陆游诗平生啬养气粗全两脚驰走丨丨丨】　行脚僧【陆游诗开门拂榻便酣寝我是江南丨丨丨】　务安详【释名徐行曰步步捕也如有所伺捕丨丨丨也】　抗足前【释名两脚进曰行行抗也丨丨而丨也】　满径踪【薛能诗山屐经过丨丨丨隔溪遥见夕阳舂】　脚不随【马第伯封禅仪记仰视天门窔辽如从穴中视天直上七里赖其羊肠逶迤名曰环道往往有絙索可得而登也两从者扶挟前人相牵后人见前人履底前人见后人顶如画重累人矣所谓磨胸石扪天之难也初上此道行十余步一休稍疲咽唇燋五六步一休牒牒据顿地不避湿闇前有燥地目视而两丨丨丨】　踏残花【来鹏清明日与友人游玉塘庄诗归穿緑荇船头滑醉丨丨丨屐齿香】　踏锦花【温庭筠敇勒歌儿吹玉管胡姬丨丨丨】　失歩人【胡曽邯郸诗青蛾莫怪频含笑记得当年丨丨丨】
　　【四字成对】迎前启路
　　处下翘容【赵良器履赋其取进也每迎前以启路其守谦也常丨丨而丨丨】莲中花好
　　云里月新【辍耕録张邦基墨庄漫録云妇人之纒足起于近世前世书传皆无所自南史齐东昏侯为潘贵妃凿金为莲花以帖地令妃行其上曰此步步生莲花然亦不言其弓小也惟道山新闻云李后主宫嫔窅娘纎丽善舞后主作金莲髙六尺饰以寳物钿缨络莲中作品色瑞莲令窅娘以帛绕脚令纎小屈上作新月状素韈舞云中回旋有凌云之态唐镐诗曰莲中花更好丨丨丨长丨因窅娘作也由是人皆效之以纎弓为妙以此知札脚自五代以来方为之如熙宁元丰以前人犹为者少近年则人人相效以不为者为耻也】
　　【四字备用】仄举前曳踵【礼记执龟玉丨丨丨丨蹜蹜如也正义丨丨丨丨者踵谓足后跟也谓将行之时初举足前后曳足跟行不离地蹜蹜如也言举足狭数蹜蹜如也】　花尘香迹【温庭筠锦鞵赋凌波微步瞥陈王既蹀而容与丨丨丨丨逢石氏倐窈窕而呈姿】　规行矩步【谢良辅豹舄赋克通夫莫往莫来实怪于丨丨丨丨】　不能相过【春秋昭公二十年秋盗杀衞侯之兄辄谷梁传盗贱也其曰兄母兄也目衞侯衞侯累也然则何为不为君也曰有天疾者不得入乎宗庙辄者何也曰两足丨丨丨丨齐谓之綦楚谓之踂卫谓之辄释文綦音其又其冀反刘兆云綦连并也踂女辄反刘兆云聚合不觧也辄本亦作絷刘兆云如见绊絷也】　聚合不觧【见上注】　如见绊絷【见上注】　跣弗视地【书若丨丨丨丨厥足用伤】　拾级聚足【礼记主人就东阶客就西阶客若降等则就主人之阶主人固辞然后客复就西阶主人与客譲登主人先登客从之丨丨丨丨连步以上注拾当为涉声之误也级等也涉等聚足谓前足蹑一等后足从之并】　脚短三寸【世説庾玉台希之弟也希诛将戮玉台玉台子妇宣武弟桓豁女也徒跣求进阍禁不内女厉声曰是何小人我伯父门不听我前因突入号泣请曰庾玉台常因人丨丨丨丨当复能作贼不宣武笑曰壻故自急遂原玉台一门】　右脚偏小【晋书皇甫谧传乆婴笃疾躯半不仁丨丨丨丨十有九载】　足心黒子【后汉书黄昌传迁蜀郡太守初昌为州书佐其妇归寕于家遇贼被获流转入蜀为人妻其子犯事乃诣昌自讼昌疑母不类蜀人因问所由对曰妾本防稽余姚戴次公女州书佐黄昌妻也妾尝归家为贼所掠遂至于此昌惊呼前谓曰何以识黄昌邪对曰昌左丨丨有丨丨常自言当为二千石昌乃出足示之因相持悲泣还为夫妇】　填墙试履【王训诗简钗新辗翠试履逆填墙】　地为迹【淮南子足丨丨而丨丨暴行而为影此易而难注履也履地迹自成】　毋予躄履【淮南子毋贻盲者镜丨丨丨者丨毋赏越人章甫非其用也】　见虎不走【淮南子躄者丨丨而丨丨非勇势不便也】　和裙穿镫【韩偓马上见诗丨丨丨玉丨隔防把金鞭】　拜曳一脚【北史高丽传俗洁净自喜尚容止以趋走为敬丨则丨丨丨立多反拱行必插手】　云路可至【孟郊长安旅情诗尽説青丨丨有足皆可至】　火笼暖脚【隂铿秋闺怨丨丨恒丨丨行障镇牀头】　坐时却后【释名脚却也以其丨丨丨在丨也】　堂上接武【礼记丨丨丨丨注武迹也迹相接谓毎移足半蹑之中人迹尺二寸】　堂下布武【礼记丨丨丨丨注武谓毎移足各自成迹不相蹑】　数年一洗【南史隂子春传身服垢污脚丨丨丨丨言每洗则失财败事云在梁州以洗足致梁州败】　申脚令度【晋书陶潜传刺史王以元熙中临州甚钦迟之后自造焉潜称疾不见每令人之宻知当往庐山乃遣其故人厐通之等赍酒先于半道邀之潜既遇酒便引酌野亭欣然忘进乃出与相见遂欢宴穷日潜无履顾左右为之造履左右请履度潜便于坐丨丨丨丨焉】　足履度字【东家杂记家谱云先圣手握天文丨丨丨丨或作王字坐如龙蹲立如凤峙】　牀上行脚【宋书顾觊之传为尚书都官郎防军司马时大将军彭城王义康秉权殷刘之隙已着觊之不欲与殷景仁乆接事乃辞脚疾自免归在家每夜常于丨丨丨丨家人窃异之而莫晓其意后义康徙废朝廷多以异同受祸】
　　平知不如葵【左传仲尼曰鲍庄子之丨丨丨丨葵犹能衞其足注葵倾叶向日以蔽其根言鲍牵居乱不能危行言孙按齐灵公信夫人声孟子之谗刖鲍牵】　赤脚仙人【挥尘后録章懿李后初在侧微事章献明肃章圣偶过閤中欲盥手后捧洗而前上悦其肤色玉耀与之言后奏昨夕忽梦一羽衣之士跣足从空而下云来为汝子时上未有嗣闻之大喜云当为汝成之是夕召幸有娠明年诞育昭陵昭陵防年毎穿履袜即亟令脱去常徒走禁掖宫中皆呼为丨丨丨丨赤脚仙人盖古之得道李君也】　足履龟文【后汉书李固传固貌状有竒表鼎角匿犀丨丨丨丨注丨丨丨丨者二千石见相书】　防踽盘桓【张衡西京赋袒裼戟手丨丨丨丨注丨丨开足也丨丨便旋也】　动足含姿【江洪舞女诗发防已成态丨丨复丨丨】两踵生光【黄庭坚赠送张叔和诗我提养生之四印君家所有更赠君百战百胜不如一忍万言万】
　　【当不如一黙无可简择眼界平不藏秋豪心地直我肱三折得此医自觉丨丨丨丨辉注华严经夜摩天宫偈赞品曰尔时世尊从两足趺上放百千亿光明】　醉脚欹倾【陆龟酬袭美初夏见寄诗闲心放羁靮丨丨从丨丨】　汗脚尺三【范成大新正书懐诗行年六十旧厯日丨丨丨丨新杖藜】　有脚阳春【开元遗事宋璟爱民恤物朝野归美时人咸谓璟为丨丨丨丨言所至之处如阳春煦物也】　肤行如风【洪迈跋元子元次山有元子十卷李纾作序第八卷中所载□方国二十国事最为谲诞其畧云无手国足便于手无足国丨丨丨丨其説颇近山海经】　双趺隐然【宋史张九成传谪居南安军在南安十四年毎执书就明倚立庭砖岁乆丨丨丨丨】　学行邯郸【荘子且子独不闻夫夀陵余子之丨丨于丨丨与未得国能又失其故行矣直匍匐而归耳】　企脚北牕【世説或以方谢仁祖不乃重者桓大司马曰仁祖丨丨丨丨下弹琵琶自有天际真人想按仁祖谢尚字】　　三属相连【説文彳小歩也象人胫丨丨丨丨也】　太尉足香【仇池笔记方李宪用事士大夫或奴事之彭孙陵公卿然常为宪濯足曰丨丨丨何丨也宪以足踏其头曰奴謟不太甚乎】
　　长大第十六
　　【二字成对】秀伟【晋书魏舒传身长八尺二寸姿望丨丨文帝深器重之毎朝会坐罢目送之曰魏舒堂堂人之领防也】魁梧【后汉书赵壹传体貌丨丨身长九尺美湏豪眉望之甚伟杜甫赠比部萧郎中十兄诗蕴借为郎乆丨丨
　　秉哲尊】
　　【二字备用】仄森挺【张九龄宋使君冩真图赞序如宋公之天姿丨丨人望俨然】　岳峙【张九龄侍中兼吏部尚书裴公画讃伟量川渟髙标丨丨】　玉立【于邵杨侍御冩真赞亭亭丨丨峩峩岳峙】　山立【释皎然杨逵处士冩真赞耸耸丨丨翘翘鹤举】　魁异【梁肃越州长史李锋墓志铭公器宇丨丨英风明迈异一作梧英风一作风神】　笨伯【晋书羊聃传先是兖州有八伯之号其后更有四伯大鸿胪陈留江泉以能食为谷伯豫章太守史畴以大肥为丨丨散骑郎髙平张嶷以狡妄为滑伯而聃以很戾为琐伯盖拟古之四凶】修伟【南史袁昂传昻容质丨丨冠絶人伦老学庵笔记利州武后画像其长七尺成都有孟蜀时后妃祠堂亦极丨丨絶与今人不类福州大支提山有吴越王紫袍寺僧升椅子举其领犹拂地两肩有汗迹】平颀颀【诗硕人其颀毛传颀长貌郑笺言荘姜仪表长丽俊好丨丨然】　长身【韩愈正议大夫尚书左丞孔戣墓志铭孔世八吾见其孙白而丨丨寡与言其尚类也莫与之伦苏轼和钱穆父送别诗连镳接武两丨丨鹓鹭行中语笑亲】　长人【苏轼题李伯时画赵景仁琴鹤图诗丑石寒松未易亲聊将短曲调丨丨】侗长【论衡人生长六七尺大三四围面有五色夀至于百万世不异如以上世人民丨丨佼好坚彊老夀】
　　【下世反此则天地初立始为人时长可如防风之君色如宋朝夀如彭祖乎从当今至千世之后人可长如荚英色如嫫母夀如朝生乎王莽之时长人生长一丈名曰霸出建武年中颍川张仲师长一丈二寸张汤八尺有余其父不满六尺俱在今世或长或短儒者之言竟非误也语称上世使民以宜伛者抱关侏儒俳优如皆丨丨姣好安得伛侏之人乎】　丰人【方言赵魏之郊燕之北鄙凡大人谓之丨丨燕记曰丨丨杼首杼首长首也】
  </div>
  <div class="pagination">
   <a href="御定分类字锦_page60.html">
    上一页
   </a>
   <span>
    ...
   </span>
   <a href="御定分类字锦_page56.html">
    56
   </a>
   <a href="御定分类字锦_page57.html">
    57
   </a>
   <a href="御定分类字锦_page58.html">
    58
   </a>
   <a href="御定分类字锦_page59.html">
    59
   </a>
   <a href="御定分类字锦_page60.html">
    60
   </a>
   <span class="current-page">
    61
   </span>
   <a href="御定分类字锦_page62.html">
    62
   </a>
   <a href="御定分类字锦_page63.html">
    63
   </a>
   <a href="御定分类字锦_page64.html">
    64
   </a>
   <a href="御定分类字锦_page65.html">
    65
   </a>
   <a href="御定分类字锦_page66.html">
    66
   </a>
   <span>
    ...
   </span>
   <a href="御定分类字锦_page62.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
