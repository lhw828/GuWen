<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 15 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 15 页/共 1019 页</h1>
    <div class="content">　　天落【庾信萧太墓志铭为持节都督永州刺史而秦亭压境邾柝闻城鼓角地鸣将军丨丨虽复瓶缶听声无防于地道冠绳柴结不却于云梯请命受降翻归都防】
　　天堕【宋书傅隆传原夫礼律之兴盖本之自然求之情理非从丨丨非从地出也　淮南子法者非丨丨非地生发于人间而反以自正　王僧孺从子永宁令诔若其孝亲睦友故非丨丨地出异才絶学如有鬼告神授】
　　天降【书咸有一徳惟吉凶不僭在人惟丨丨灾祥在徳传行善则吉行恶则凶是不差徳一丨丨之善不一丨丨之灾是在徳　诗自丨丨康丰年穰穰朱注言我受命既广大而丨丨以丰年黍稷之多使得以祭也礼记孔子闲居丨丨时雨山川出云　又问丧非从丨丨也非从地出也人情而已矣　汉书刘向传厘麰】
　　【麦也始自丨丨　宋书礼志丨丨祥锡夀固皇根谷动神音山传称响　唐书狄仁杰传后将造浮屠大豫度费数百万官不能足更诏天下僧日施一钱助之仁杰谏曰工不役鬼必在役人物不丨丨终由地出不损百姓且将何求　宋史律厯志按诗诞降嘉种维秬维秠诞降者丨丨之也　又卢秉传夏酋仁多嵬丁举国入寇犯熙河定西城秉治兵瓦亭分两将驻静邉砦指夏人来路曰吾迟明坐待防报矣及明果至见宋师惊曰丨丨也纵击之皆奔溃　元史虞集传下州小邑之士无所见闻父兄所以导其子弟初无必为学问之实意师友之逰从亦莫辨其邪正然则所谓贤材者非自丨丨地出安有可望之理哉　王粲荆州文学记丨丨纯嘏有所度授臻于我君受命既茂　徐陵孝义寺碑嘉禾自秀浪井恒清丨丨征祥日闻书府　苏轼谢宣召入院表诏语春温再命而偻使华丨丨一节以趋　许棠讲徳陈情上淮南李仆射诗丨丨贤人佐圣时自然声教满华夷】
　　天铸【江淹为萧骠骑让豫司二州表伏愿丨丨广裁地灵厚载特垂蠲渥使不矜盈则藿质蓬性庶无矫夺】
　　天悭【苏轼凌虚台诗崩腾赴幽赏披豁露丨丨　又祈雪雾猪泉诗愿君发豪句嘲诙破丨丨　朱子逰宻庵诗雄声殷地厚洪源泻丨丨　陆防故山诗功名莫苦怨丨丨一櫂归来到死闲　又冬晓诗扁舟来徃无穷乐此事丨公岂所丨】
　　天员【晋书天文志周髀家云丨丨如张盖地方如棊局素问黄帝问于伯髙曰愿闻人之肢节以应天地奈何伯髙答曰丨丨地方人头圆足方以应之　淮南子丨丨地方道在中央　白虎通天地所以无总名何曰丨丨地方不相类故无总名也　道徳指归论丨丨地方人纵兽横草木种根鱼沉鸟翔　杨炯浑天赋地则方如棊局丨则丨如弹丸】
　　天大【老子道大丨丨地大王亦大域中有四大　徐陵皇太子临辟雍颂序臣闻丨丨王大详于道徳之言天文人文显于爻象之说　杜甫望兜率寺诗不复知丨丨空余见佛尊　周书宣帝纪大象二年二月癸未立天元皇后杨氏为天元太皇后天皇后朱氏为丨丨皇后】
　　天小【韩愈原道坐井而观天曰丨丨者非丨丨也　宋之问泛镜湖南谿诗沓嶂开丨丨丛篁夹路迷又下桂江县黎壁诗江廻云壁转丨丨露峰攒　李洞赠唐山人诗醉眼青丨丨吟情太华低　徐照防饮鲍使君池亭诗厌居城市观丨丨喜到君家见月多】
　　天阔【杜甫奉和严中丞西城晚眺诗地平江动蜀丨丨树浮秦　罗隐投浙东王大夫诗地清无等级丨丨任徊翔】
　　天博【李华无疆颂丨丨地崇防不尔容】
　　天窄【杜甫青阳峡诗林迥硖角来丨丨壁面削郝经游灵岩寺诗仰视觉丨丨石井攒峰峦】天低【宋史乐志三弄晓云黯丨丨攀六引转悲凄孟浩然宿建徳江诗野旷丨丨树江清月近人】天虚【素问黄帝曰人气不足天气如虚人神失守神光不聚邪鬼干人致有夭亡可得闻乎岐伯曰人之五藏一藏不足又防丨丨感邪之至也杜甫独坐诗江敛洲渚出丨丨风物清】
　　天皛【乔潭霜钟赋泬寥兮日暮而丨丨萧瑟兮霜落而风清】
　　天寛【王建惜欢诗狂来欺酒浅愁尽觉丨丨　顾非熊月夜登王屋仙坛诗月临峰顶坛气爽觉丨丨】天迥【杜审言七夕诗丨丨兎欲落河旷鹊停飞　李商隐寓懐诗海明三岛见丨丨九江分　杜牧郡斋独酌诗地顽压不穴丨丨老不僵　方干晓角诗罢闻三防后丨丨晓星流】
　　天广【后汉书寇荣传丨丨而无以自覆地厚而无以自载】
　　天邃【谢庄孝武宣贵妃诔离宫丨丨别殿云悬】
　　天遥【田锡望京楼赋丨丨而阊阖来风海阔而蓬莱架浪　皇甫曾送归中丞诗丨丨辞上国水尽到孤城　徐浩谒禹庙诗地极临沧海丨丨过斗牛】
　　天近【钱起朝元阁赋虹梁丨丨丹陛云还周昂诗地穷青涧断丨丨玉绳低】
　　天峻【齐书何昌防传窃寻故建平王地属亲贤徳居宗望道心惟冲睿性丨丨散情风云不以尘务婴衿明发懐古惟以琴书娱志】
　　天长【后汉书张衡传思赋丨丨地乆岁不留俟河之清只懐忧　隋书音乐志国图日镜家厯丨丨宋史乐志基隆郏鄏徳茂陶唐山巍日焕地乆丨丨老子丨丨地乆天地所以能长且乆者以其不自生故能长生　玉海明皇以八月五日生开元十七年左相乾曜右相说请以为千秋节天寳七载改为丨丨节李华吊古战塲文地阔丨丨不知归路　杨炯庭菊赋雨还风去丨丨地乆　沈佺期九日临渭亭侍宴应制诗年年重九庆日月奉丨丨　又遥同杜员外审言过岭诗丨丨地阔岭头分去国离家见白云　宋之问至端州驿诗云揺雨散各翻飞海阔丨丨音信稀　杜审言大酺诗火徳云官逢道泰丨丨地乆属年丰　郑愔中宗降诞日长宁公主满月侍宴应制诗月满增祥防丨丨发瑞灵　李白大堤曲不见眼中人丨丨音信断杜甫别赞上人诗丨丨闗塞寒岁暮饥冻逼　髙适淇上酬薛三据诗丨丨沧洲路日暮邯郸郭　又宋中】
　　【别周梁李三子诗露下草初白丨丨云屡滋　欧阳詹早秋登慈恩寺塔诗地迥风弥丨丨日乆迟　白居易长恨歌丨丨地乆有时尽此恨绵绵无絶期　张祐晚秋江上作地逺蛩声切丨丨鴈影稀　许谦暮过东津馆诗目送两山青丨丨净如练　王逢览周左丞伯温壬辰嵗拜御史扈从集诗丨丨躔北日斗近建南杓又唐书地理志扬州广陵郡县丨丨本千秋天寳元年置七载更名　宋史食货志孝宗隆兴二年淮东宣】
　　【谕钱端礼言商贩长引茶水路不许过髙邮陆路不许过丨丨　元史地理志淮安路泗州领五县临淮虹县五河盱眙丨丨　又安南传二十五年正月日烜及其子复走入海镇南王以诸军追之次丨丨海口不知其所之引兵还交趾城】
　　天咫【楚语灵王城陈蔡不羮使仆夫子晳问于范无宇曰吾不服诸夏而独事晋何也唯晋近我逺也今吾城三国赋皆千乗亦当晋矣又加之以楚诸侯其来乎对曰其在志也国为大城未有利者不然是三城也岂不使诸侯之心惕惕焉子晳复命王曰是知丨丨安知民则是言诞也注咫言少也言少知天道耳何知治民之法　欧阳修谢及第啓戴枝冠而竦诮切愧命儒问丨丨以不知终然懵学】
　　天隙【后汉书公孙述传奋威徳以投丨丨霸王之业成矣注丨时之间丨也　又窦融传论窦融以豪侠为名拔起风尘之中以投丨丨遂蝉蜕王侯之尊终膺卿相之位此则徼功趣势之士也】
　　天罅【韩愈县斋有怀诗湖波翻日车岭石坼丨丨　方干自缙云赴郡诗仰瞻青壁开丨丨斗转寒湾避石棱　徐绩琼花歌丨丨地窍掬精粹蟾身骊颔偷光华　孙觌读沈徳润诗卷诗悬知掷地响自欲补丨丨】天净【杜甫野望诗逺水兼丨丨孤城隐雾深　元稹代曲江老人诗丨丨三光丽时和四序均　包何长安晓望诗丨丨笙歌临路发日髙车马隔尘行　李嶷淮南秋夜呈周偘诗丨丨河汉髙夜闲砧杵发　周伯琦考试乡贡进士纪事诗丨丨文星丽寒收士气丛僧善住秋夜独坐诗夜凉蛩语细丨丨月华清】天精【史记天官书丨丨而见景星景星者徳星也其状无常常出于有道之国　又蜀志郤正传注越絶书曰昔越王勾践有寳劒五枚闻于天下客有能相劒者名薛烛王召而问之取纯钩湛卢烛曰当造此劒之时赤堇之山破而出锡若邪之溪涸而出铜雨师埽洒雷公击鼓太一下观丨丨下之　宋书乐志车服齐整设鞾曅燿丨丨　淮南子丨爱其丨地爱其平人爱其情　又丨之丨日月星辰雷电风雨也　素问故丨有丨地有形天有八纪地有五里故能为万物之父母开天经太初时虽有日月未有人民渐始初生上取丨丨下取地精中间和合以成一神名曰人也　云笈七籖念肺色正白令白气来止至口中念曰丨丨白气来下在目前入口中咽之三七而止　又抱朴子枸杞一名丨丨】
　　天晏【汉书五行志武帝征和四年二月丁酉陨石雍二丨丨亡云声闻数百里注晏天清也　论衡丨丨列宿焕炳隂雨日月蔽匿】
　　天蔼【隋书音乐志神仪丨丨晬容离曜】
　　天晶【刘希夷洛中晴月送殷四入闗诗清洛浮桥南渡头丨丨万里散华洲】
　　天朗【云笈七籖丨丨气清三光洞明金房玉室五芝寳生　王羲之兰亭叙丨丨气清惠风和畅】天润【晋书殷仲堪传枯槁之类莫不同渐丨丨仁义与干戈并运徳心与功业俱隆寔所期于明徳也】天敞【李峤淮口阻风诗日沉丹气敛丨丨白云销】
　　天焕【杨炯奉和上元酺宴诗丨丨三辰辉灵书五云色】
　　天洁【素问金郁之发丨丨地明气清气切大凉廼举】
　　天空【贯休送郑凖赴举诗海静三山出丨丨一鹗髙又送僧归天台寺诗丨丨闻圣磬瀑细落花巾】天清【汉书扬雄传羽猎赋于是丨丨日晏逢列眦羿氏控　晋书陈頵传宜引幽滞之隽抑华校实则丨丨地平人神感应　魏书李彪传恢大明以烛物履静恭以安邦丨丨其气地乐其静　老子丨得一以丨地得一以宁侯王得一以为天下贞　淮南子今夫赤螭青虬之游冀州也丨丨地定毒兽不作飞禽不骇入榛薄食荐梅噆味含甘歩不出顷畆之区而蛇鱓轻之以为不能与之争于江海之中　杜甫悲陈陶诗野旷丨丨无战声四万义军同日死　又晓望诗地坼江帆隐丨丨木叶闻　韦应物答王郎中诗野旷归云尽丨丨晓露新　刘长卿奉寄婺州李使君舎人诗丨丨婺女出土厚绛人多　王建秋夜曲丨丨漏长霜泊泊兰绿收荣桂膏涸　司空图即事诗茶爽添诗句丨丨莹道心　赵孟頫清河道中诗丨丨去鴈髙野阔行人小　陈泰秋江钓月图歌青萝断岸苔如发丨丨水落鱼龙窟　王逢秋感诗夜久长庚随月上丨丨髙鸟带霜飞　杨维桢送杨生琰归溧阳诗雨淡潜龙寺丨丨漂女潭　又王铚小史艺祖初自陈桥推戴入城周恭帝即衣白襴乗轿子出居丨丨寺　明一统志丨丨宫在嘉兴府崇徳县西南宋时建】
　　天静【云笈七籖淡然渊停潭然丨丨　李华四皓铭丨丨地一黙成四时　储光羲同诸公秋霁曲江俯见南山诗丨丨终南髙俯映江水明　刘禹锡新秋对月寄乐天诗夜凉金气应丨丨火星流　张咏舟中晩望桃源山诗岩空闇老松千尺丨丨时闻鹤一声　朱徳润和虞先生榆林中秋对月诗月髙星藏光丨丨四山出　又南史后主沈皇后传后自广陵过江于毘陵丨丨寺为尼名观音　又明一统志丨丨宫在凤阳府亳州东一百二十里老子所生之地后人建宫以尊奉之】
　　天淡【杜牧题宣州开元寺水阁诗六朝文物草连空丨丨云闲今古同　郑谷别同志诗丨丨沧浪晚风悲兰杜秋　贯休鄱阳道中诗湖平帆尽落丨丨月初圆】
　　天悠【元稹梦上天诗丨丨地逺身跨风上无阶梯下无力】
　　天逺【张鸣鹤空赋雨尽丨丨云空涧深　蔡襄慈竹赋指白云兮丨丨采幽兰而露新　杜甫遣兴诗地卑荒野大丨丨暮江迟　李贺送秦光禄北征诗丨丨星光没沙平草叶齐　韦庄和薛先辈寄初秋寓怀即事诗水深龙易失丨丨鹤难寻】
　　天严【徐陵陈公九锡文金陵佳气石垒丨丨朝闇戎尘夜喧胡鼓公三筹既画八阵斯张裁举灵旗亦抽金仆咸俘丑类悉反髙墉】
　　天固【晋书郭璞传今皇孙载育丨丨灵基黔首颙颙实望惠润　齐书芮芮虏传皇芮承绪肇自二仪拓土载民地越沧海百代一族大业丨丨　水经文水出大陵县西山文谷注又南迳县右防隐泉口水谒泉山之上顶其山石岸地险壁立丨丨　明一统志丨丨堡在庆阳府境彭原废县南隋开皇中筑甚险固】天临【齐书豫章王嶷传臣自婴今患函降丨丨医徒术官泉开藏府慈宠优渥备极人臣　宋史乐志于穆元后丨丨紫宸飞緌星拱建羽林芬　挥麈录绍圣初米元章为令雍丘游古寺寺僧云顷章圣幸亳社尝宿于中元章即命彩饰建鸱自书榜之曰丨丨　王勃拜南郊颂山明野澈日降丨丨　袁兊五色露赋始繁于丨丨之际终晞于日旰之时　沈佺期奉和圣制幸窦希玠宅诗丨丨翔凤转恩向跃龙开　米芾送王涣之彦舟诗集英春殿鸣梢歇神武丨丨光下彻　又元史地理志丨丨路唐为潭州长沙郡宋为湖南安抚司元至元十三年立安抚司十四年立行省改潭州路总管府十八年迁行省于鄂州徙湖南道宣慰司治潭州天厯二年以潜邸所幸改丨丨路】
　　天转【南史陶景传又尝造浑天象髙三尺许地居中央丨丨而地不动以机动之悉与天相防　隋书天文志周天三百六十五度四分度之一又中分之则半覆地上半绕地下故二十八宿半见半隐丨丨如车毂之运也　云笈七籖今日飞歩万道通开九真齐景丨丨地　储光羲述华清宫诗山开鸿蒙色丨丨招揺星】
　　天鸣【唐书五行志天寳十四载五月丨丨声若雷】
　　天旋【汉书扬雄传羽猎赋壁垒丨丨神扶电击　后汉书张衡传思赋氛旄溶以丨丨兮蜺旌飘而飞扬　柳宗元南府君睢阳庙碑天寳末寇剧凭陵隳突河华丨丨亏斗极之位地圮积狐狸之穴　又答问今之世工拙不欺贤不肖明白其显进者言其学则皆总揽罗络横竪杂博丨丨地缩鬼神交错而仆乃单庸撇莩离疏空虚窃听道涂颛嚚愚不知所如固不足以抗顔揺舌而与之俱　杜笃论都赋序凄然有懐祖之思喟乎以思诸夏之隆遂丨丨云逰造舟于渭　李白明堂赋逺而望之赫煌煌以辉辉忽丨丨而云昏　苏味道奉和受图温洛应制诗丨丨俄驻跸孝享属严禋杜甫续得观书迎就当阳居止正月中旬定出三峡诗丨丨夔子国春近岳阳湖　欧阳詹赠山南严兵马使诗丨丨地转烟云黑共鼓长风六合清　元稹望云骓诗丨丨地转日再中天子却坐明光宫　张叔良长至日上公献夀诗日至龙顔近丨丨圣厯昌　苏轼真一酒诗丨丨雷动玉尘香起捜十裂照坐光】
　　天囘【廻同魏书程骏传今庙箅丨丨七州云动将水荡鲸鲵陆埽凶逆　新论丨丨日转其谢如矢騕褭迅足神马弗能追也　云笈七籖丨丨道气八道运精三五应期九祚代倾　蒋防姮娥奔月赋丨丨而音尘已没风落而芳馨微至　张华励志诗大仪斡运丨丨地防　王昌龄驾出长安诗丨丨万象出驾动六龙飞刘长卿至徳三年春正月闻王师收二京诗丨丨万象庆龙见五云迎　张乔华山诗丨丨诸宿照地耸百】
　　【灵扶　方回涌金门城望诗丨丨地转事云轮湖葑山榛色渐陈　又明一统志丨丨山在成都府城北三十里唐宗幸蜀至此及闻长安平车驾乃回因名　幸蜀记丨丨驿太后与太妃各赋诗】
　　天动【春秋文公九年九月癸酉地震公羊传何以书记异也注丨丨地静者常也地动者象隂为阳行汉书扬雄传羽猎赋汹汹旭旭丨丨地岋　宋史叶清臣传京师地震上疏曰天以阳动君之道也地以隂静臣之道也丨丨地静主尊臣卑易此则乱地为之震云笈七籖九真太上太极太微三府玉帝三尊辟非丨丨地转魂魄相随使我飞仙真光徘徊　崔骃东廵颂丨丨雷霆隐隐辚辚　李康运命论丨丨星而辰极犹居其所　顔延之三月三日曲水诗序丨丨神移渊旋云被　成公绥天地赋丨丨以尊地静以卑】天震【春秋己卯晦震夷伯之庙公羊传震之者何疏欲言丨丨文不言天欲言地震又无地称故执不知问　道徳指归论天地并生变化无穷方战之日地为之动丨为之丨天降变怪地出风盲鬼神并见为敌起殃祐我将相助我万民怒我士卒以至羣生　江淹为建平王庆少帝登祚章伏承肇嗣丨丨云飞璿极戎夏归服民灵以戴】
　　天惊【李贺箜篌引女娲炼石补天处石破丨丨逗秋雨】
　　天骇【杨万里雪巢赋夜半风作顿撼林薄丨丨地愕山跳海跃】
　　天变【汉书刘向传丨丨见乎上地变动乎下　又董仲舒传丨不丨道亦不变　又翼奉传臣闻人气内逆则感动天地丨丨见于星气日蚀地变见于竒物震动　晋书杨骏传右军督赵休上书陈王莽五公兄弟相代今杨氏三公并在大位而丨丨屡见臣窃为陛下忧之】
　　天郁【宋书孝武帝纪见天昌下】
　　天销【温子升寒陵山寺碑髙丨丨于猛炭大地沦于积水】
　　天凝【张协七命丨丨地闭风厉霜飞　林益五星同色赋丨丨兮瑞彩圣禀兮休符】
　　天裂【晋书成帝纪咸和四年丨丨西北　又哀帝纪升平三年八月己卯夜丨丨广数丈有声如雷　宋书天文志晋惠帝元康二年二月天西北大裂按刘向说丨丨阳不足地动隂有余是时人主拱黙妇后专制杨炯浑天赋隂有余而地动阳不足而丨丨皮日休上真观诗罅处似丨丨朽中如井眢】
　　天削【鲍照凌烟楼铭阶基丨丨户牖云区】
　　天翻【云笈七籖大劫之周丨丨地覆金玉化消人沦山没六合防一　李商隐燕台诗愁将鐡网罥瑚海阔丨丨迷处所】
　　天压【左传穆子梦丨丨已弗胜顾而见人黑而上偻深目而豭喙号之曰牛助予乃胜之　元稹春六十韵诗龙骧紫宸北丨丨翠坛东】
　　天衬【韩偓中秋禁直诗丨丨楼台笼苑外风吹歌管下云端】
　　天拥【宋史乐志丨丨帝家泽流子孙三宫燕胥四海崇尊】
　　天接【周钺海门山赋大壑丨丨双山阙如　杜牧甘露寺北轩诗丨丨海门秋水色烟笼隋苑暮钟声】天晕【陆游邨夜诗月昏丨有丨风软水无痕】
　　天闇【唐书五行志咸通七年九月辛卯朔丨丨】
　　天暝【崔涂题净众寺古松诗丨丨岂分苍翠色岁寒应识栋梁材】
　　天昏【宋史李显忠传显忠防老幼长驱而北至鄜城县急遣人告永竒永竒即挈家出城至马翅谷口为金人所及家属二百口皆遇害是日丨丨大雪延安人闻之皆泣下】
　　天激【云笈七籖天清地静则九星焕明丨丨地否则九星翳昏】
　　天埃【素问又或少阳未退位者即太隂未得降也久而不降也伏之化郁丨丨黄气地布湿蒸民病四肢不举昏肢节痛腹满填臆】
　　天拂【李羣玉广州陪凉公从叔越台防集诗日衔赤浪金车没丨丨苍波翠幕低】
　　天崩【中山王文木赋隐若丨丨豁如地裂】
　　天缺【陆蒙杂讽女娲炼五石丨丨犹可补】
　　天倾【徐陵与杨仆射书昔分鼇命鳸之世观河拜洛之年则有日乌流灾风禽骋暴丨丨西北地缺东南盛旱坼三川长波含五岳　李白梁父吟白日不照吾精诚杞国无事忧丨丨】
　　天漏【杜甫九日寄岑参诗安得诛云师畴能补丨丨】
　　天垂【易系辞见天象下　李华含元殿赋丨丨定星易有大壮君人法焉　应贞晋武帝华林园集诗丨丨其象地耀其文　王表赋得花发上林诗地接楼台近丨丨雨露深】
　　天因【阮籍大人先生传徃者天尝在下地尝在上反覆颠倒未之安固焉得不失度式而常之丨丨地动山陷川起云散震壊六合失理汝又焉得择地而行趋歩商羽】
　　天引【谢庄烝斋诗霜露凝宸感肃僾动丨丨】
　　天画【韩愈假山诗有洞若鬼剜有岩类丨丨】
　　天凿【乔潭羣玉山赋石室灵造玉堂丨丨　王建题台州隐静寺诗隐静灵仙寺丨丨杯度飞来建岩壑】天浮【杜甫江涨诗大声吹地转髙浪蹴丨丨】
　　天洒【章孝标瀑布诗秋河溢长空丨丨万丈布】
　　天流【宋史乐志星影疎动与丨丨漏尽五更筹　沈佺期幸白鹿观应制诗丨丨芝盖下山转桂旗斜】天辟【韦应物龙门游眺诗凿山导伊流中断若丨丨】
　　天收【汉书扬雄传觧嘲吾闻之炎炎者灭隆隆者絶观雷观火为盈为实丨丨其声地藏其热　卢照邻病棃树赋地歇蒸雾丨丨曜灵】
　　天囚【何休公羊传序以无为有疏公羊经传本无以周王为丨丨之类而公羊说及庄顔之徒以周王为丨丨故曰以无为有也】
　　天滑【说苑昔者吾尝见天雨金石与血吾尝见四月十日并出有与丨丨】
　　天硋【宋书礼志晋太始七年四月世祖将亲祠于太庙庚戌车驾夕牲辛亥雨有司行事此虽非人故盖亦丨丨也求之古礼未乖周制】
　　天裹【道徳指归论道徳虚无神明寂泊清静深微太和滑淖听之寂寞视之虚易上下不穷东西无极丨不能丨地不能囊规不能员矩不能方度不能度而量不能量】
　　天茁【林下清录宋宇种蔬三十品时雨之后按行园圃曰丨丨此徒助余鼎俎家复何患】
　　天插【柳骥九仙山瀑布泉诗丨丨一泉声漱玉地髙六月夜凝霜】
　　天暒【汉书天文志丨丨而见景星】
　　天烘【李华含元殿赋设以庭燎丨丨地赫】
　　天漱【皮日休次韵鲁望读襄阳耆旧传诗粤自灵均来清才若丨丨】
　　天移【齐书王融传丨丨云动勒封岱宗咸五登三追踪七十百神肃警万国具僚会弁星离玉帛云聚】天衔【杜甫舟出江陵南浦奉寄郑少尹诗雨洗平沙静丨丨阔岸纡】
　　天隔【齐书芮芮传论芮芮地穷幽都戎马丨丨　宋史艺文志众星配位丨丨图一卷文殊星厯二卷】天抗【阮籍达庄论地流其燥丨丨其湿月东出日西入随以相从觧而后合】
　　天悬【齐书陆厥传一人之思迟速丨丨一家之文工拙壤隔　侯喜涟漪濯明月赋运乖道阻丨丨地邈】天限【郭璞流沙赞丨丨内外分以流沙】
　　天灸【荆楚岁时记八月十四日民并以朱水防儿头名为丨丨以厌疾又以锦防为眼明囊递相饷遗又梦溪笔谈石龙芮两种有水生者陆生者陆生亦谓之丨丨】
　　天黥【黄庭坚仁亭诗养生息丨丨蓺木印岁寒】
　　天飞【魏志管辂传始辂过魏郡太守钟毓共论易义毓问辂天下当太平否辂曰方今四九丨丨利见大人神武升建王道大明何忧不平　宋书王僧逹传臣自丨丨海泳岂假鳞翼　又徐爰传丨丨虽王徳所至终陟固有资田跃神宗始于俾乂上日兆于纳揆　齐书虞玩之传庆降于文明之初荷泽于丨丨之运　班固答宾戯泥蟠而丨丨者应龙之神也　阮籍答伏义书且云无定体应龙不常仪或朝济夕卷翕忽代兴或泥潜丨丨晨降宵升　陆云九愍欲假翼以丨丨怨曾飇之我经　鲍照河清颂序圣上丨丨践极迄兹二十四载道化周流元泽汪濊地平天成上下含熙　任昉奉勅示七夕诗啓臣早奉龙潜与贾马而入室晚属丨丨比严徐而待诏　隋炀帝寳台经藏愿文圣御绀寳丨丨金轮云动纳万善于仁夀总一乗于普防　陆云南征赋仰戾丨丨俯洞渊沉】
　　天揖【周礼司仪诏王仪南乡见诸侯土揖庶姓时揖异姓丨丨同姓】
　　天教【李商隐复京诗丨丨李令心如日可要昭陵石马来　皮日休新秋言怀诗道穷应思遣性拙必丨丨】
　　天只【诗母也丨丨不谅人只传谅信也母也天也尚不信我天谓父也　曹植求通亲亲表柏舟有丨丨之怨谷风有弃子之叹】
　　天集【陈樵垂丝海棠赋青气流辉荣生佳植丨丨累巧雨标五色】
　　天届【诗致丨之丨于牧之野传届极也　陆云大将军宴防被命作诗致丨之丨于河之沂　王粲柳赋昔我君之定武致丨丨而徂征】
　　天来【诗防见天瑞下】
　　天迷【魏书邢峦传从征汉北峦在新野后至髙祖曰伯王丨丨其心鬼惑其虑守危邦固迷主乃至如此峦曰新野既摧众城悉溃唯有伯玉不识危机平殄之辰事在旦夕】
　　天劓【易暌六三见舆曳其牛掣其人丨且丨无初有终疏剠额为丨截鼻为丨】
　　御定骈字类编卷五
<子部,类书类,御定骈字类编>
</div>
    <div class="pagination">
<a href="御定骈字类编_page14.html">上一页</a><span>...</span><a href="御定骈字类编_page10.html">10</a><a href="御定骈字类编_page11.html">11</a><a href="御定骈字类编_page12.html">12</a><a href="御定骈字类编_page13.html">13</a><a href="御定骈字类编_page14.html">14</a><span class="current-page">15</span><a href="御定骈字类编_page16.html">16</a><a href="御定骈字类编_page17.html">17</a><a href="御定骈字类编_page18.html">18</a><a href="御定骈字类编_page19.html">19</a><a href="御定骈字类编_page20.html">20</a><span>...</span><a href="御定骈字类编_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
