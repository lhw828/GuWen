<!DOCTYPE html>
<html>
<head>
    <meta charset="UTF-8">
    <title>册府元龟 - 第 399 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 399 页/共 736 页</h1>
    <div class="content">    周芮良夫为厉王好利近荣夷公良夫谏厉王曰：王室其将卑乎！夫荣公好专利而不知大难夫利百物之所生也。天地之所载也。而有专之其害多矣。天地百物皆将取焉何可专也。所怒甚多而不备大难以是教王王其能久乎！夫王人者将导利而布之上下者也。使神人百物无不得极（极中也。）犹日怵惕惧怨之来也。故颂曰：思文后稷克配彼天立我蒸民莫匪尔极大雅曰：陈锡载周（言文王布锡施利以载成周道也。）是不布利而惧难乎！故能载周以至於今今王学专利其可乎！匹夫专利犹谓之盗王而行之其归鲜矣。荣公。若用周必败也。厉王不听卒以荣公为卿士诸侯不享王流于彘（享献也。）。
    富辰为大夫襄王十三年郑人伐滑王使游孙伯请滑（游孙伯周大夫）郑人执之（郑人文公捷也。郑怨惠王之入而不与厉公爵。又怨襄王之与卫滑故不听王命而执王使）王怒将以翟伐郑（翟隗姓之国也。）富辰谏曰：不可人有言曰：兄弟谗阋侮人百里（阋恨也。兄弟虽以谗言相违恨犹禁御他人侵侮己者百里喻远也。）周文公之。《诗》曰：兄弟阋于墙外御其侮（文公之诗周公旦所作棠棣之篇御禁也。虽相与恨於墙室之内然能外御异族侮慢己者）。若是则阋乃内侮不败亲也。（虽内相恨外御他人故不败亲）在郑天子兄弟也。（言与襄王有兄弟之亲）郑武庄有大勋力于平桓（武公桓公之子突也。庄武公之子庄公寤生也。王功曰：勋平幽王之子平王宜臼也。桓平王之孙文太子之子桓王林也。幽王既灭郑武公以卿士夹辅平王东迁雒邑桓王即位郑庄公为之卿士以王命讨不庭伐宋入城）凡我周之东迁晋郑是依（东迁谓平王也。谓郑武公与晋文侯戮力一心股肱周室夹辅平王也。）子颓之乱。又郑之繇定（子颓周庄王之子惠王叔父篡惠王而立惠王出居郑厉公杀子颓而立之事在周语上）今以小忿弃之是以小怨置大德也。无乃不可乎！（置废也。诗云：忘我大德思我小怨也。）。且夫兄弟之怨不徵召於他（徵召也。他谓翟也。）徵於他利乃外矣。（外利在翟）章怨外利不义（章明）弃亲即翟不祥（祥善）以怨报德不仁义所以生利也。祥所以事神也。仁所以保民也。（保养）不义则利不阜（阜厚）不祥则福不降不仁则民不至古之明王不失三德者（三仁义祥）故能广有天下而和宁百姓令闻不忘王其不可以弃之王不听十七年王降翟师以伐郑（降下）王德翟人将以其女为后富辰谏曰：不可夫婚姻祸福之阶也。利内则福繇之利外则祸今王外利矣。（树利於翟）其无乃阶祸乎！昔挚畴之国也。繇大任（挚畴二国任姓奚仲仲虺之後大任之家也。大任王季之妃文王之母一云：挚仲氏任。又曰：思齐大任文王之母也。杞缯二国姒姓夏禹之後大姒之家也。大姒文王之妃武王之母）杞齐许申吕繇大姜（四国皆姜姓四岳之後大姜之家也。大姜大王之妃王季之母也。）陈繇大姬（陈妫姓舜後也。大姬周武之女成王之娣。《传》曰：以元女大臣配虞胡公而封之陈）是皆能内利亲亲者也。（内利内行七德亲亲以申固其家也。）昔嫣之亡也。繇仲任（嫣云：姓之国仲任氏之女为嫣夫人唐尚书云：嫣为郑武公所灭非取任氏而亡也。昭谓幽王为西戎所杀云：言褒姒灭之明祸有所繇也。）密须繇伯吉（伯结密须之女世本云：密须吉姓也。）郐繇叔云：（郐云：姓之国叔云：同姓之女为郐夫人唐尚书云：亦郑武公灭之不繇女亡也。昭为公羊。《传》曰：先郑伯有善乎！郐云：者通乎！夫人以取其国此之谓也。）繇郑姬（臣姓文王之子季之国郑姬郑女为夫人同姓相取犹鲁昭公娶於吴氏亦其黩姓）息繇陈妫（息姬姓之国陈妫陈女为息侯夫人蔡哀侯亦娶於陈息妫将过蔡蔡哀侯止而见之弗宾妫以告息侯息侯导楚伐蔡侯怨因称息妫之美於楚子遂灭息以息妫归也。）邓繇楚曼（邓曼姓楚曼邓女为楚武王夫人生文王文王过邓而利其国遂灭邓而兼之）罗繇季姬（罗熊姓之国季臣季姬氏之女为罗夫人）庐繇荆妫（庐妫姓之国荆妫庐女为荆夫人荆楚也。）是皆外利离亲者（行淫僻小利於外不能亲亲以亡其国）王曰：利何如而内何如而外对曰：尊贵明贤（明显）庸勋长老（庸用勋功也。长老尚齿也。）爱亲礼新亲旧是利之内也。若七德离判民乃携贰（判分携离也。七德谓尊贵至亲旧）各以利退（退自营也。）上求不暨是其外利也。夫翟无列於王室（暨至）郑伯南也。主而卑之是不尊贵也。（列位次）翟豺狼之德也。郑未失周典主而蔑之是不明贤也。（南者在南服之侯伯也。或云：南南面君也。按内传郑在南服礼畿外侯伯世位其见待重於采地之君故是不尊贵也。）平桓庄惠皆受郑劳王而弃之是不庸勋也。（蔑小平王东迁依郑武公桓王即位郑庄公佐之桓王之子庄王他也。惠庄王之孙僖王之子惠王母亻京也。为子颓所篡出居於郑郑厉公纳之自平王以来郑世有功。故曰：皆受郑劳公者也。）郑伯捷之齿长矣。王而弱之是不长老矣。（捷郑文公名弱稚也。）翟隗姓也。（隗姓赤翟）郑出自宣王王而虐之是不爱亲也。（郑桓公文宣王之弟出者郑国之封出於宣王）夫礼新不间旧（间代）王以翟女间姜任非礼。且弃旧（姜氏任氏之女为王女嫔）王一举而弃七德臣。故曰：利外矣。书有之曰：必有忍也。若能有济也。（逸书也。若乃也。济成也。言能有所忍乃能有成功也。）王不忍小忿而弃郑。又登叔隗以阶翟（陛阶翟祸）翟封豕豺狼也。不可厌（封大厌足）王弗听十八年王黜翟（十年鲁僖二十四年黜废也。翟后立通於王子带故王废之）翟人来诛杀谭伯（诛责也。翟人奉子带攻王而杀谭伯谭伯周大夫）富辰曰：昔吾骤谏王王弗从以及此难。若我不出王其以我为怼乎！乃以其属死之（帅其徒属以死翟师）。
    州鸠为伶人景王二十四年铸无射锺成伶人告和王谓伶州鸠曰：锺果和矣。对曰：未可知也。（伶人媚王谓之和。故曰：未可知）王曰：何故对曰：上作器民备乐之则为和（言声音之道与政通）今财亡民罢莫不怨恨臣不知其和也。（乱世之音怨以怒。故曰：不知其和也。）。且民所曹好鲜其不济也。（曹群）其所曹恶鲜其不废也。故谚曰：众心成城（众心所好莫之能败其固如城）众口铄金（铄销也。众口所毁虽金石犹可销也。）今三年之中而害金再兴焉（害金害民之金谓钱锺也。）惧一之废也。（二金之中其一必废）王曰：尔老耄矣。何知（八十曰耄老耄昏惑）明年悼王立王室乱锺不。
    秦茅焦齐人也。始皇初为秦王九年迁太后於雍焦说秦王曰：秦方以天下为事而大王有迁母太后之名恐诸侯闻之繇此倍秦也。（一云：茅焦谏曰：陛下车裂假父有嫉妒之心囊扑两弟有不慈之名迁母咸阳有不孝之行臣窃为陛下危之言毕乃解衣趋镬始皇下殿左手援之曰：先生起矣。假父毒也。二弟太后所生二子也。）秦王乃迎太后於雍而入咸阳（一云秦王立茅焦为傅。又爵之上卿太后大喜曰：天下抗直使败复成安秦社稷使妾母子复相见者茅君之力也。）复居甘泉宫（咸阳南宫也。）。
    淳于越齐人始皇三十四年置酒咸阳宫博士仆射周青臣等颂称始皇威德越进谏曰：臣闻之殷周之王千馀岁封子弟功臣自为友辅今陛下有海内而子弟为匹夫卒有田常六卿之患臣无辅弼何以相救哉！事不师古而能长久者非所闻也。今青臣等。又面谀以重陛下过非忠臣也。始皇下其议丞相谬其说绌其辞。
    汉贾谊文帝时为梁王傅上疏曰：臣窃惟事势可为痛哭者一可为流涕者二可为长太息者六。若其他背理而伤道者难遍以疏举（言不可尽条记也。）进言者皆曰：天下已安已治矣。（进言者谓陈说於天子前者也。）臣独以为未也。曰：安。且治者非愚则谀（实谓治安则是愚也。知其不尔而假言之是讠舀谀也。）皆非实知治乱之体者也。夫抱火厝之积薪之下而寝其上（厝置也。）火未及燃因谓之安方今之势何以异此本末舛逆首尾冲决国制抢攘（抢攘乱貌。）非甚有纪（纪理也。）胡可谓治陛下何不壹令臣得熟数之於前因陈治安之策试详择焉夫射猎之娱与安危之机孰急（言二事之中何者为急）使为治劳智虑苦身体乏锺鼓之乐勿为可也。乐与今同而加之诸侯轨道兵革不动（轨道言遵法制也。）民保首领匈奴宾服四荒乡风百姓素朴狱讼衰息大数既得则天下顺治海内之气清和咸理生为明帝没为明神名誉之美垂於无穷礼祖有功而宗有德使顾成之庙称为太宗上配太祖与汉亡极建久安之势成长治之业以承祖庙以奉六亲至孝也。以幸天下以育群生至仁也。立经陈纪轻重同得後可以为万世法程虽有愚幼不肖之嗣犹得蒙业而安至明也。以陛下之明达因使少知治体者得佐下风致此非难也。其具可素陈於前愿幸无忽臣谨念此至熟也。虽使禹舜复生为陛下计亡以易此夫树国固必相疑之势（今建立国泰大其势必固相疑也。）下数被其殃上数爽其忧甚非所以安上而全下也。今或亲弟谋为东帝（淮南厉王长）亲兄之子西乡而击（谓齐悼惠王子兴居而为齐比王反欲击取荥阳也。）今吴。又见告矣。（吴王之不汉法有告之者）天子春秋鼎盛行义未过德泽有加焉犹尚如是况莫大诸侯（莫大谓无有大於其国者言最大也。）权力。且十此者乎！（十倍於此）然而天下少安何也。大国之王幼弱未壮汉之所置傅相方握其事数年之後诸侯之王大抵皆冠（大抵犹言大略也。）血气方刚汉之傅相称病而赐罢彼自丞尉以上遍置私人如此有异淮南济北之为邪此时而欲为治安虽尧舜不治黄帝曰：日中必й操刀必割（太公。《六韬》曰：日中不й是谓失时操刀不割失利之期言当及时也。й谓暴晒之也。）今令此道顺而全安甚易不肯蚤为已乃堕骨肉之属而抗刭之（堕毁也。抗举也。刭割刭也。），岂有异秦之季世乎！夫以天子之位乘今之时因天之助尚惮以危为安以乱为治假设陛下居齐桓之处将不合诸侯而匡天下乎！臣。又知陛下有所必不能也。假设天下如曩时淮阴侯尚王楚黥布王淮南彭越王梁韩信王韩张敖王赵贯高为相卢绾王燕陈在代令此六七公者皆亡恙当是时而陛下即天子位能自安乎！臣有以知陛下之不能也。天下淆乱高皇帝与诸公并起非有仄室之势以豫席之也。（礼卿大夫之支子为仄室席藉也。言非有仄室之势为之资藉也。）诸公幸者乃为中涓其次廑得舍人（廑言才得舍人）材之不逮至远也。高皇帝以明圣威武即天子位割膏腴之地以王诸公多者百馀城少者乃三四十县德至渥也。（渥厚也。）然其後十年之间反者九起陛下与诸公非亲角材而臣之也。又非身封王之也。自高皇帝不能以是一岁为安故臣知陛下之不能也。然尚有可诿者曰：疏（诿者也。尚可言信越等以疏故反其下句曰：臣请试言其亲者亲者亦恃强为乱明信等不以疏也。）臣请试言其亲者假令悼惠王王齐元王王楚中子王赵幽王王淮阳共王王梁灵王王燕厉王王淮南六七贵人皆亡恙当是时陛下即位能为治乎！臣。又知陛下之不能也。若此诸王虽名为臣实皆有布衣昆弟之心虑亡不帝制而天子自为者（虑大计也。诸侯皆欲同皇帝之制度而为天子之事）擅爵人赦死罪甚者或戴黄屋汉法令非不行也。虽行不轨如厉王者令之不肯听召之安可致乎！幸而来至法安可得加动一亲戚天下圜视而起（圜睛正视言惊愕也。）陛下之臣虽有悍如冯敬者（冯无择子名忠直为御史大夫奏淮南厉王诛之）启其口匕首已陷其匈矣。（始欲设官节制诸侯王则为刺客所杀）陛下虽贤谁与领此故疏者必危亲者必乱已然之效也。其异姓负强而动者汉已幸胜之矣。又不易其所以然同姓袭是迹而动既有徵矣。其尽。又复然殃祸之变未知所移明帝处之尚不能以安後世将如之何屠牛坦一朝解十二牛（坦屠牛者之名也。事见。《管子》）而芒刃不顿者（芒刃谓刃之利如毫芒也。）所排击剥割皆众理解也。至於髋髀之所非斤则斧（髀股骨也。髋髀大也。言其骨大故须斤斧也。）夫仁义恩厚人主之芒刃也。权势法制人主之斧斤也。今诸侯王皆众髋髀也。释斤斧之用而欲婴以芒刃臣以为不缺则折胡不用之淮南济北势不可也。臣窃迹前事大抵强者先反淮阴王楚最强则最先反韩信倚胡则。又反贯高因赵资则。又反陈兵精则。又反彭越用梁则。又反黥布用淮南则。又反卢绾最弱最後反长沙乃在二万五千户耳功少而最完势疏而最忠非独性异人也。亦形势然也。曩令樊郦纟灌据数十城而王今虽以残亡可也。令信越之伦列为彻侯而居虽至今存可也。然则天下之大计可知己欲诸王之皆忠附则莫。若令如长沙王欲臣子勿菹醢则莫。若令如樊郦等欲天下之治安莫。若众建诸侯而少其力力少则易使以义国小则亡邪心令海内之势如身之使臂臂之使指莫不制从诸侯之君不敢有异心辐辏并进而归命天子虽在细民。且知其安故天下咸知陛下之明割地定制令齐赵楚各。若干国使悼惠王幽王元王之子孙毕以次各受祖之分地地尽而止及燕梁他国皆然其分地众而子孙少者建以为国空而置之须其子孙生者举使君之诸侯之地其削颇入汉者为徙其侯国及封其子孙也。（徙其侯国列侯国邑在诸侯王封内而犬牙相入者则正其疆界令其隔绝也。封其子孙者分诸侯王之国邑各自封其子孙而受封之人。若有罪黜其地皆入於汉故云：颇入也。）所以数偿之一寸之地一人之众天子亡所利焉（偿者谓所正列侯疆界有侵诸侯王者则汉偿之）诚以定治而已故天下咸知陛下之廉地制一定宗室子孙莫虑不王（虑计也。）下无倍畔之心上无诛伐之志故天下咸知陛下之仁法立而不犯令行而不逆贯高利几之谋不生柴奇开章之计不萌（柴奇开章皆与淮南王谋反者也。）细民乡善大臣致顺故天下咸知陛下之义卧赤子天下之上而安植遗服朝委裘而天下不乱（置遗服朝委裘皆未有所知也。委裘。若容衣天子未坐朝事先帝裘衣也。）当时大治後世诵圣一动而五业附陛下谁惮而久不为此天下之势方病大（肿足曰：）一胫之大几如要一指之大几如股平居不可屈信一二指忄畜身虑亡聊（忄畜谓动而痛也。聊赖也。）失今不治必为锢疾（锢疾坚久之疾）後虽有扁鹊不能为己病非徒也。又。若踱（足下曰：踱今所呼脚掌是也。言足踱反戾不可行也。）元王之子帝之从弟也。（楚元王高帝之弟其子於文帝为从弟）今之王者从弟之子也。（惠王齐悼惠王）惠王亲兄子也。今之王者兄子之子也。亲者或亡分地以安天下疏者或制大权以Τ天子臣故曰：非徒病也。又苦可痛哭者。此病是也。天下之势方倒县凡天子者天下之首何也。上也。蛮夷者天下之足何也。下也。今匈奴侮侵掠至不敬也。为天下患至亡己也。而汉岁致金絮采缯以奉之夷狄徵令是主上之操也。（徵召也。令号令也。操谓主上之所操持也。）天子共贡是臣下之礼也。足反居上首顾居下（顾亦反也。言如人反顾然）倒县如此莫之能解犹为国有人乎！（颠倒如此而不能解救岂谓国有明智之人乎！）非但倒县而已。又类辟。且病痱（辟足病痱风也。）夫辟者一面病痱者一方痛今西边北边之郡虽有长爵不轻得复（长爵高爵也。虽受高爵之赏犹将御寇不得复除逸豫也。不易得复除言难也。）五尺以上不轻得息（五尺谓小儿也。）斥候望烽燧不得卧（边方备胡寇作高橹上作桔槔头兜零以薪草置其中尝抵之有冠即火然举之以相告曰：烽。又多积薪寇至即然之以望其烟曰：燧昼则燔烟夜则举烽）将吏被介胄而睡臣。故曰：一方病矣。医能治之而上不使可为流涕者。此也。陛下何忍以皇帝之号为戎人诸侯势既卑辱而祸不息长此安穷进谋者率以为是固不可解也。亡具甚矣。臣窃料匈奴之众（料量也。音卿）不过汉一大县以天下之大困於一县之众甚为执事者羞之陛下何不试以臣为属国之官以主匈奴行臣之计请必系单于之颈而制其命伏中行说而笞其背（说奄人也。汉使送公主妻匈奴说不肯行强之因以汉事告匈奴也。）举匈奴之众唯上之令今不猎猛敌而猎田彘不抟反冠而抟畜菟玩细娱而不图大患非所以为安也。德可远施威可远加而直数百里外威令不信可为流涕者。此也。今民卖僮者（僮谓隶妾也。）为之绣衣丝履偏诸缘（偏诸。若今之织成以为要襻及衤票领者也。古谓之车马君言其上为乘车及骑从之象也。）内之闲中（闲卖奴婢阑也。）是古天子后服所以庙而不宴者也。（入庙则服之宴处则不着盖贵之也。）而庶人得以衣婢妾白之表薄纨之里纟便以偏诸（谓以偏诸纟便之也。）美者黼绣（黼者织为斧形绣者刺为众文）是古天子之服今富人大贾嘉会召客者以被墙古者以奉一帝一后而节（得其节而合宜）今庶人屋壁得为帝服倡优下贱得为后饣希然而天下不屈者殆未有也。且帝之身自衣皂绨而富民墙屋被文绣天子之后以缘其领庶人嬖妾缘其履此臣所谓舛也。聊夫百人作之不能衣一人欲天下亡寒胡可得也。一人耕之十人聚而食之欲天下亡饥不可得也。饥寒切於民之肌肤欲其亡为奸邪不可得也。国已屈矣。盗贼直须时耳然而献计者曰：毋动为大耳（好为大语者）夫俗至大不敬也。至亡等也。至冒上也。进计者犹曰：毋为可为长太息者。此也。商君遗礼义弃仁恩并心於进取行之二岁俗日败故秦人家富子壮则出分家贫子壮则出赘（赘婿也。其不出妻家犹人身体之有疣赘）借父Θ虑有德色（摩田器也。言以及Θ借与其父而容色自矜为恩德也。）母取箕帚立而谇语（谇责让也。）抱哺其子与公并倨（言妇抱子而哺之乃与其舅并倨无礼之甚也。）妇姑不相说则反唇而相稽（稽计也。相与计较也。）其慈子嗜利不同禽兽者亡几耳然并心而赴时犹日蹶六国兼天下（蹶谓技而取之）功成求得矣。终不知反廉愧之节仁义之厚信并兼之法遂进取之业天下大败众掩寡智欺愚勇威怯壮陵衰其乱至矣。是以大贤起之威震海内德从天下（大贤谓高祖也。德从天下天下从其德）曩之为秦者今转而汉矣。然其遗风馀俗犹尚未改今世以侈靡相竞而上亡制度弃礼义捐廉耻日甚可谓月异岁不同矣。逐利不耳虑非顾行也。（言其所追赴惟计利不耳念虑之中非顾行之善恶）今其甚者杀父兄矣。盗者刂寝户之帘（刂谓割求之也。）搴两庙之器（搴取也。两庙高祖惠帝庙也。）白昼大都之中剽吏而夺之金矫伪者出几十万石粟（言诈为文书以出仓粟近十万石耳）赋六百馀万钱乘传而行郡国（言矫伪之人诈为诏令妄作赋敛其数甚多。又诈乘传而行郡国）此其亡行义之尤至者也。而大臣特以簿书不报期会之间以为大故（特徒也。言公卿大夫徒以簿书期会而不知正风俗厉行义也。）至於俗流失世坏败因恬而不知怪虑不动於耳目以为是然耳夫移风易俗使天下回心而乡道类非俗吏之所能为也。俗吏之所务在於刀笔箱箧（刀所以削书札箱箧所以盛书）而不知大体窃为陛下惜之夫立君臣等上下使父子有礼六亲有纪此非天之所为人之所设也。夫人之所设不为不立不植则僵不修则坏。《管子》曰：礼义廉耻是谓四维四维不张国乃灭亡使。《管子》愚人也。则可。《管子》而少知治体则是，岂可不为之寒心哉！秦灭四维而不张故君臣乖乱六亲殃戮奸人并起万民离叛凡十三岁而社稷为虚（虚谓丘墟）今四维犹未备也。故奸人几幸而众心疑惑岂如今定经制令君君臣臣上下有差父子六亲各得其宜奸人亡所几幸而群臣众信上不疑惑此业一定世世常安而後有所持循矣。若夫经制不定是犹渡江河亡维楫中流而遇风波公必覆矣。可为长太息者。此也。夏为天子十有馀世而殷受之殷为天子二十馀世而周受之周为天子三十馀世而秦受之秦为天子二世而亡人性不甚相远也。何三代之君有道之长而秦无道之暴也。其故可知也。古之王者太子乃生固举以礼（乃始也。）使士负之有司斋肃端冕见之南郊见於天子过阙则下过庙则趋孝子之道也。故自为赤子而教固已行矣。昔者成王幼在襁褓之中召公为太保周公为太傅太公为太师保保其身体傅傅之德义师道之教训此三公之职也，於是为置三少皆上大夫也。曰：少保少傅少师是与太子宴者也。故乃孩提有识三公三少固明孝仁礼义以道习之逐去邪人不使见恶行，於是皆选天下之端士孝悌博闻有道术者以卫翼之使与太子居处出入故太子乃生而见正事闻正言行正道左右前後皆正人也。夫习与正人居之不能毋正犹生长於齐不能不齐言也。习与不正人居之不能毋不正犹生长於楚之地不能不楚言也。故择其所嗜必先受业乃得尝之择其所乐必先有习乃得为之孔子曰：少成。若天性习贯如自然及太子少长知妃色（妃色妃匹之色）则入于学学者所学之官也。（官谓官舍）学。《礼》曰：帝入东学上亲而贵仁则亲疏有序而恩相及矣。帝入南学上齿而贵信则长幼有差而民不诬矣。帝入西学上贤而贵德则圣智在位而功不遗矣。帝入北学上贵而尊爵则贵贱有等而下不逾矣。帝入大学承师问道退习而考於太傅太傅罚其不则而救其不及则德智长而治道得矣。五学者既成於上则百姓黎民化辑於下矣。及太子既冠成人免於保傅之严则有记过之史彻膳之宰进善之旌诽谤之木敢谏之鼓瞽史诵诗工诵箴谏大夫进谋士传民语习与智长故切而不愧化与心成故中道。若性三代之礼春朝朝日秋暮夕月所以明有敬也。春秋入学坐国老执酱而亲饣鬼之所以明有孝也。行以鸾和（鸾和车上铃也。）步中采齐（乐诗名）趣中肆夏（亦乐诗名趣疾步也。）所以明有度也。其於禽兽见其生不忍其死闻其声不食其肉故远庖厨所以长恩。且明有仁也。夫三代之所以长久者以其辅翼太子有此具也。及秦而不然其俗固非贵辞让也。所上者告讦也。（讦谓互相斥罪也。）固非贵礼义也。所上者刑罚也。使赵高傅胡亥而教之狱所习者非斩劓人则夷人之三族也。故胡亥今日即位而明日射人忠谏者谓之诽谤深计者谓之妖言其视杀人。若刈草菅然（菅茅也。）岂惟胡亥之性恶哉！彼其所以道之者非其理故也。鄙谚曰：不习为吏视已成事。又曰：前车覆後车诫夫三代之所以长久者其已事可知也。然而不能从者是不法圣智也。秦世之所以亟绝者其辙迹可见也。然而不避是後车。又将覆也。夫存亡之变治乱之机其要在是矣。天下之命县於太子太子之善在於早谕教与选左右（与犹及也。）夫心未滥而先谕教则化易成也。开於道术智谊之指则教之力也。若其服习积贯则左右而已夫胡粤之人生而同声嗜欲不异及其长而成俗累数译而不能相通行者有虽死而不相为者则教习然也。臣。故曰：选左右早谕教最急夫教得而左右正则太子正矣。太子正而天下定矣。《书》曰：一人有庆兆民赖之此时务也。凡人之智能见已然不能见将然夫礼者禁於将然之前而法者禁於己然之後是故法之所用易见而礼之所为难知也。若夫庆赏以劝善刑罚以惩恶先王执此之政坚如金石行此之令信如四时据此之公无私如天地耳岂顾不用哉！（顾犹反也。）然而曰：礼云：礼云：者贵绝恶於未萌而起教於微眇使民日迁善远罪而不自知也。孔子曰：听讼吾犹人也。必也。使无讼乎！为人主计者莫如先审取舍取舍之极定於内而安危之萌应於外矣。安者非一日而安也。危者非一日而危也。皆以积渐然不可不察也。人主之所积在其取舍以礼义治之者积礼义以刑罚治之者积刑罚刑罚积而民怨背礼义积而民和亲故世主欲民之善同而所以使民善者或异或道之以德教或驱之以法令道之以德教者德教洽而民气乐驱之以法令者法令极而民风衰衰乐之感祸福之应也。秦王之欲尊宗庙而安子孙与汤武同然而汤武广大其德行六七百岁而弗失秦王治天下十馀岁则大败此无他故矣。汤武之定取舍审而秦王之定取舍不审矣。夫天下大器也。今人之置器置诸安处则安置诸危处则危天下之情与器亡以异在天子之所置之汤武置天下於仁义礼乐而德泽洽禽兽草木广裕德被蛮貊四夷累子孙数十世此天下所共闻也。秦王置天下於法令刑罚德泽亡一有而怨毒盈於世下曾恶之如仇雠祸几及身子孙诛绝此天下之所共见也。是非其明效大验邪人之言曰：听言之道必以其事观之则言者莫敢妄言今或言礼义之不如法令教化之不如刑罚人主胡不引殷周秦事以观之也。人主之尊譬如堂群臣如陛众庶如地故陛九级上廉远地则堂高陛亡级廉近地则堂卑高者难攀卑者易陵理势然也。故古者圣王制为等列内有公卿大夫士外有公侯伯子男然後有官师小吏（官师一官之长）延及庶人等级分明而天子加焉故其尊不可及也。里谚曰：欲投鼠而忌器此善谕也。鼠近於器尚惮不投恐伤其器况於贵臣之近主乎！廉耻节礼以治君子故有赐死而亡戮辱是以黥劓之罪不及大夫以其离主上不远也。礼不敢齿君之路马蹴其刍者有罚见君之几杖则起遭君之乘车则下入正门则趋君之宠臣虽或有过刑罚之罪不加其身者尊君之故也。此所以为主上豫远不敬也。（远离也。）所以体貌大臣而厉其节也。（体貌谓加礼容而敬之）今自王侯三公之贵皆天子之所改容而礼之也。古天子之所谓伯父伯舅也。而令与众庶同黥劓髡刖笞亻马弃市之法。然则堂不亡陛乎！被戮辱者不泰迫乎！（迫迫天下也。）廉耻不行大臣无乃握重权大官而有徒隶亡耻之心乎！夫望夷之事二世见当以重法者投鼠而不忌器之习也。臣闻之履虽鲜不加於枕冠虽敝不以苴履（苴者履中之藉也。）夫尝已在贵宠之位天子改容而体貌之矣。吏民尝俯伏以敬畏之矣。今而有过帝令废之可也。退之可也。赐之死可也。灭之可也。若夫束缚之系纟之（纟谓以长绳系之也。）输之司寇编之徒官司寇小吏詈骂而榜笞之殆非所以令众庶见也。夫卑贱者习知尊贵者之一旦（言知其有一旦之刑）吾亦乃可以加此也。非所以习天下也。非尊尊贵贵之化也。夫天子之所尝敬众庶之所尝宠死而死耳贱人安得如此而顿辱之哉！豫让事中行之君智伯伐而灭之移事智伯及赵灭智伯豫让[C260]面吞炭（[C260]熏也。以毒药熏之）必报襄子五起而不中人问豫子豫子曰：中行众人畜我我故众人事之智伯国士遇我我故国士报之故此一豫让也。反君事雠行。若狗彘已而抗节致忠行出乎！烈士人主使然也。故主上遇其大臣如遇犬马彼将犬马自为也。如遇官徒彼将官徒自为也。顽顿亡耻╃诟亡节廉耻不立。且不自好苟。若而可（。若犹然也。）故见利则逝见便则夺（逝往也。）主上有败则因而挺之矣。主上有患则吾苟免而已立而观之耳有便吾身者则欺卖而利之耳人主将何便於此群下至众而主上至少也。所财器职业者粹於群下也。（粹纯也。言其势悉在群下）俱亡耻俱苟妄则主上最病故古者礼不及庶人刑不至大夫所以厉宠臣之节也。古者大臣有坐不廉而废者不谓不廉曰：簋不饰坐污秽淫乱男女亡别者不曰：污秽曰：帷簿不修坐罢软不胜任者不谓罢软曰：下官不职故贵大臣定有其罪矣。犹未斥然正以讠之也。尚迁就而为之讳也。故其在大谴大诃之域者（诃问也。）闻谴诃则白冠缨（以毛作缨白冠丧服也。）盘水加剑造请室而请罪耳（请室请罪之室胡公汉官车驾出有请室令在前先驱比官有别狱也。加剑当以自刎也，或曰：杀牲者以盘水明颈血故示。若此也。）上不执缚系引而行也。其有中罪者闻命而自弛（中罪非大非小也。弛废也。自废而死）上不使人颈而加也。（不戾其颈而亲加刀锯也。）其有大罪者闻命则北面再拜跪而自裁上不使ㄏ抑而刑之也。（ㄏ持头也。）曰：子大夫自有过耳吾遇子有礼矣。遇之有礼故群臣自婴以廉耻故人矜节行上设廉耻礼义以遇其臣而臣不以节行报其上者则非人类也。故化成俗定则为人臣者主耳忘身国耳亡家公耳忘私利不苟就害不苟去惟义所在上之化也。故父兄之臣诚死宗庙法度之臣诚死社稷辅翼之臣诚死君上守圄捍敌之臣诚死城郭封疆。故曰：圣人有金城者比物比志也。（言圣人厉此节行以御群下则人皆怀德戮力同心国家安固不可毁状。若金城也。）彼。且为我死故吾得与之俱生彼。且为我亡故吾得与之俱存夫将为我危故吾得与之俱安顾行而忘利守节而仗义故可以不御之权可以寄六尺之孤此厉廉耻行礼谊之所致也。主上何丧焉此之不为而顾彼之久行（顾反也。言何不为投鼠忌器之法而反久行无陛级之事）。故曰：可为长太息者。此也。是时丞相纟侯周勃免就国人有告勃谋反逮系长安狱治卒亡事复爵邑故贾谊以此讥帝帝深纳其言养臣下有节是後大臣有罪皆自杀不受刑初文帝自代王入即位後分代为两国立皇子武为代王参为太原王小子胜则梁王矣。後。又徙代王武为淮阳王而太原王参为代王尽得故地居数年梁王胜死亡子谊复上疏曰：陛下即不定制如今之势不过一传再传（一世再世也。）诸侯犹。且人恣而不制豪植而大疆（植立也。）汉法不得行矣。陛下所以为藩及皇太子之所恃者惟淮阳代二国耳（藩翰得宜则嗣主安国故云：皇太子之所恃也。）伐北边匈奴其︹敌为邻能自完则定矣。而淮南之比大仅能如黑子之著面（黑子今所谓子也。）足以饵大国耳（饵谓为其所吞食）不足以有所禁御方今制在陛下制国而令子足以为饵岂谓工哉！人主之行异布衣布衣者饬小行竞小廉以自於乡党人主惟天下安社稷固不耳高皇帝瓜分天下以王功臣反者如猬毛而起（猬虫名也。其毛为刺）以为不可故{艹斩}去不义诸侯而虚其国（不义谓诸侯彭越黥布等{艹斩}谓芟刈之）择良日立诸子雒阳上东门之外（诸侯皆在关东故於东门外立之也。东面最北出门曰：上东门）毕以为王（毕犹尽）而天下安故大人者不牵小行以成大功今淮南地远者或数千里越两诸侯（越过也。两诸侯梁及淮阳）而县属於汉（为县而属於汉）其使民繇役往来长安者自悉而补中道衣敝（悉尽也。）钱用诸费称此其。若属汉而欲得王至甚逋逃而归诸侯者已不少矣。其不可久臣之愚计愿举淮南地以益淮阳而为梁王立後割淮阳北边二三列城（列城县也。）与东郡以益梁不可者可徙代王而都淮阳梁起於新妻阝以北著之河（新妻阝颍川县也。）淮阳包陈以南扌建之江（包取也。扌建谓立封界也。）则大诸侯之有异心者破胆而不敢谋梁足以齐赵淮阳足以禁吴楚陛下高枕终亡山东之忧矣。此二世之利也。（言帝享及太子嗣位之时）当今恬然遇诸侯之皆少（恬安也。少）数岁之後陛下。且见之矣。夫秦日夜苦心劳力以除六国之祸今陛下力制天下顺指如意（但动顺指麾则所欲皆如其意也。）高拱以成六国之祸难以言智苟身忘事畜乱宿祸孰视而不定万年之後传之谓年少老母弱子将使不宁不可谓仁臣闻圣主言问其臣而不自造事（欲发言则问其臣）故使人臣得毕其愚忠惟陛下财幸（财与裁同裁择而幸从其言）文帝，於是从谊计乃徙淮阳王武为梁王北界秦山西至高阳得大县四十馀城徙阳城王喜为淮南王抚其民时。又封淮南厉王四子皆为列侯谊知上必将复王之也。上疏谏曰：窃恐陛下接王淮南诸子（谓接今时当即王之言不久也。接犹续也。犹今人言续复尔）曾不与如臣者熟计之也。淮南王之悖逆无道天下孰不知其罪（悖惑也。）陛下幸而赦迁之自疾而死天下孰以王死之不当今奉尊罪人之子足以负谤於天下耳（言。若尊王其子则是厉王无罪汉枉杀之）此人少壮，岂能忘其父哉！（少壮犹言稍长大）白公胜所为父报雠者大父与伯父叔父也。（白公是平王之孙太子建之子也。大父即祖为平王也。伯父叔父平王诸子也。）白公为乱非欲取国伐主发忿快志剡手以冲仇人之匈（剡利也。）固为俱靡而已（言与仇人俱灭毙死靡也。）淮南虽小黥布尝用之矣。汉存特幸耳（言汉之胜布得存此直天幸耳）夫擅仇人足以为汉之资於策不便（言假四子以资权则当危汉）虽割而为四四子一心也。予之众积之财此非有子胥白公报於广都之中即疑有诸荆轲起於两社之间（诸刺吴王荆轲刺秦王）所谓假贼兵为虎翼者也。（。《周书》云：无为虎传翼将飞入邑择人而食之）愿陛下少留计。
    ●卷五百三十五
    ○谏诤部　直谏第二
    汉东方朔武帝时待诏於公车而大中大夫吾邱寿王与待诏能用者二人举籍阿城以南（举计其数而为簿籍也。阿城本秦阿房宫也。以其墙壁崇广故俗呼为阿城）以东宜春以西提封顷亩及其贾直（提封亦谓提举四封之内总计其数也。）欲除以为上林苑属之南山（属连也。）。又诏中尉左右内史表属县草田欲以偿杜之民（时未为京兆冯翊扶风故云：中尉及左右内史也。草田谓荒田也。）吾邱寿王奏事帝大说朔时在旁进谏曰：臣闻谦逊静悫天表之应应之以福骄溢靡丽天表之应应之以异今陛下累郎台恐其不高也。（郎堂下周屋）弋猎之处恐其不广也。如天不为变则三辅之地尽可以为苑何必杜乎！（中尉及左右内史则为三辅矣。非必谓京兆冯翊扶风也。）奢侈越制天为之变上林虽小臣尚以为大也。夫南山天下之阻也。南有江淮北有河渭其地从陇以东商雒以西（商与上雒二县也。水也。陇坻也。）厥壤肥饶汉兴去三河之地止霸产以西都泾渭之南此所谓天下陆海之地（高平曰：陆关中地高故称耳海者万物所出言关中山川物产饶富是以谓之陆海也。）秦之所以虏西戎兼山东者也。其山出玉石金银铜铁豫章檀柘异类之物不可胜原（原本也。言说不能尽其根本）此百工所取给万民所仰足也。又有亢稻梨栗桑麻竹箭之饶土宜姜芋水多龟鱼（芋草名其叶似藕荷而长不圆其根正白可食即蛙字也。似虾蟆而小长脚盖人亦取食之）贫者得以人给家足无饥寒之忧故丰镐之间号为土膏其价亩一金今规以为苑绝陂池水泽之利而取民膏腴之地上乏国家之用下夺农桑之业弃成功就败事损耗五是其不可一也。且盛荆棘之林而长养麋鹿广狐兔之苑大虎狼之墟。又坏人冢墓发人室庐令幼弱怀土而思耆老泣涕而悲是其不可二也。斥而营之垣而囿之骑驰东西车骛南北。又有深沟大渠夫一日之乐不足以危无限之舆（一日之乐谓田猎也。无限之舆谓天子富贵无是限也。）是其不可三也。故务苑囿之大不恤农时非所以︹国富人也。夫殷作九市之宫而诸侯畔（纣於宫中缀设九市）灵王起章华之台而楚民（楚灵王作章华之台纳美人以实之卒有乾之祸也。章华台在华容地也。）秦兴阿房之殿而天下乱粪土愚臣忘生触死逆盛意犯隆旨罪当万死不胜大愿帝乃拜朔为大中大夫後为中郎武帝为窦太主（窦太后女故云：主）置酒宣室使谒者引内董君是时朔陛戟殿下辟戟而前曰：董偃有斩罪三安得入乎！曰：何谓也。朔曰：偃以人臣私侍公主其罪一也。败男女之化而乱婚姻之礼伤王制其罪二也。陛下富於春秋积思於六经留神於王事驰骛於唐虞折节於三代偃不遵经劝学反以靡丽为右奢侈为务尽狗马之乐极耳目之欲行邪枉之道径淫辟之路是乃国家之大贼人主之大蜮偃为淫首其罪三也。昔伯姬燔而诸侯惮奈何乎！陛下上默然不应良久曰：吾业以设饮食後而自改朔曰：不可夫宣室者先帝之正处也。非法度之政不得入焉故淫乱之渐其变为篡是以竖刁为注而易牙作患庆父死而鲁国全管蔡诛而周室安上曰：善有诏止更置酒北宫引董君从东司马门东司马门更名东交门赐朔黄金三十斤董君之宠繇是日衰。
    司马相如为郎尝从武帝至长杨猎是时天子方好自击熊豕驰逐兽相如因上疏谏其辞曰：臣闻物有同类而殊能者故力称乌获捷言庆忌勇期贲育臣之愚窃以为人诚有之兽亦宜然今陛下好陵阻险射猛兽猝然遇逸材之兽骇不存之地犯属车之清尘舆不及还辕人不暇施巧虽有乌获逢蒙之技不得用枯木朽株尽为难矣。是胡越起於毂下而羌夷接轸也，岂不殆哉！虽万全而无患然本非天子之所宜近也。且夫清道而後行中路而驰犹时有衔橛之变况乎！涉丰草骋丘墟前有利兽之乐而内无存变之意其为害也。不亦难矣。夫轻万乘之重不以为安乐出万有一危之涂以为娱臣窃为陛下不取盖明者远见於未萌而智者避危於无形祸固多藏於隐微而发於人之所忽者也。故鄙谚曰：家累千金坐不垂堂此言虽小可以谕大臣愿陛下留意幸察帝善之。
    令狐茂壶关三老也。武帝末戾太子杀江允举兵长安中太子兵败亡不得帝怒甚群下忧惧不知所出茂上。《书》曰：臣闻父者犹天母者犹地子犹万物也。故天平地安阴阳调和物乃茂成父慈母爱室家之中子乃孝顺阴阳不和则万物大伤父子不和则室家丧亡故父不父则子不子君不君则臣不臣虽有粟吾岂得而食诸昔者虞舜孝之至也。而不中於瞽瞍孝己被谤伯奇放流骨肉至亲父子相疑何者积毁之所生也。繇是观之子无不孝而父有不察今皇太子为汉嗣承万世之业体祖宗之重亲则皇帝之宗子也。江充布衣之人闾阎之隶臣耳陛下显而用之衔至尊之命以迫蹴皇太子造饰奸诈群邪错谬是以亲戚之路鬲塞而不通太子进则不得上见退则困於乱臣独冤结而亡告不忍忿怒之心起而杀充恐惧逋逃子盗父兵以救难自免耳臣窃以为无邪心。《诗》曰：营营青蝇止于藩恺悌君子无信护言罔言罔极交乱四国往者江充谗杀赵太子天下莫不闻其罪固宜陛下不省察深过太子（以太子为罪过而深责之）发盛怒举大兵而求之三公自将（臣钦。若等曰：谓丞相刘屈也。）智者不敢言辩士不敢说臣窃痛之臣闻子胥尽忠而忘其号比干尽仁而遗其身忠臣竭诚不顾铁钺之诛以陈其愚志在正君安社稷也。诗云：取彼讠替人投畀豺虎唯陛下宽心慰意少察所亲毋患太子之非亟罢甲兵无令太子久亡臣不胜出一旦之命待罪建章阙下书奏天子感寤。
    夏侯胜为光禄大夫昌邑王嗣立数出（每出游戏也。）胜当乘舆前谏曰：天久阴而不雨臣下有谋上者陛下欲出何之王怒谓胜为妖言缚以属吏（属委也。）吏白大将军霍光光不举法是时光与车骑将军张安世谋欲废昌邑王光让安世以为泄语安世实不言乃召问胜胜对言在洪范。《传》曰：皇之不极厥罚常阴时则下人有代上者恶察察言（恶谓忌讳也。察谓计谋不敢明显言之）故云：臣下有谋光安世繇此遂重儒者。
    王吉举孝廉为郎补。若卢右丞迁阳令举贤良为昌邑中尉而王好游猎驱驰国中动作亡节吉上疏谏曰：臣闻古者师日行三十里吉行五十里诗云：匪风发兮匪车揭兮顾瞻周道中心怛兮说曰：是非古之风也。发发者是非古之车也。揭揭者盖伤之也。今者大王幸方舆曾不半日而驰二百里百姓颇废耕桑治道牵马臣愚以为民不可数变也。昔召公述职当民事时舍於棠下而听断焉是时人皆得其所後世思其仁恩至不伐甘棠之诗也。大王不好书术而乐逸游冯式衔驰驱不止口倦乎！叱咤手苦於辔身劳乎！车舆朝则冒雾露昼则被尘埃夏则为大暑之所暴炙冬则为风寒之所薄数以Й脆之玉体犯勤劳之烦毒非所以全寿命之宗也。又非所以进仁义之隆也。夫广厦之下细膂之上明师居前劝诵在後上论唐虞之际下及殷周之盛考仁圣之风习治国之道然发愤忘食日新厥德其乐岂衔橛之间哉！休则亻免仰诎信以利形进退步趋以实下吸新吐故以练臧专意积精以神於以养生，岂不长哉！大王诚留意如此则心有尧舜之志体有乔松之寿美声广誉登而上闻则福禄其臻而社稷安矣。皇帝仁圣至今思慕未怠於宫馆囿池弋猎之乐未有所幸大王宜夙夜念此以承圣意诸侯骨肉莫亲大王大王於属则子也。於位则臣也。一身而二任之责加焉恩爱行义纤芥有不具者於以上闻非享国之福也。臣吉愚赣愿大王察之王贺虽不遵道然犹知敬礼吉乃下令曰：寡人造行不能无惰中尉甚忠数辅吾过使谒者千秋赐中尉牛肉五百斤酒五石脯五束其後复放纵自。若吉辄谏争甚得辅弼之义虽不治民国中莫不敬重焉久之昭帝崩亡嗣大将军霍光秉政遣大鸿胪宗政迎昌邑王吉即奏书戒王昌邑以行淫乱废宣帝颇修武帝故事宫室车服盛於昭帝时外戚许史王氏贵宠而上躬亲政事任用能吏吉上疏言得失曰：陛下躬圣质总万方帝王图籍日陈于前惟思世务将兴太平诏书每下民欣然。若更生臣伏而思之可谓至恩未可谓本务也。（言天子如此思治百姓为之更生然未尽政务之本也。）欲治之主不世出（言有时遇之不常值也。）公卿幸得遭遇其时言听谏从然未有建万世之长策举明主於三代之隆者也。其务在於期会籍书断狱听讼而已此非太平之基也。臣闻圣主宣德流化必自近始朝廷不备难以言治左右不正难以化远民者弱而不可胜愚而不可欺也。圣主独行於深宫得则天下称诵之失则天下咸言之行发於近必见於远故谨选左右审择所使左右所以正身也。所使所以宣德也。诗云：济济多士文王以宁此其本也。春秋所以大一统者六合同风九州共贯也。今俗吏所以牧民者非有礼义科指可世世通行者也。独设刑法以守之其欲治者不知所繇以意穿凿各取一切权谲自任故一变之後不可复修也。（言其弊深难久行也。）是以百里不同风千里不同俗户异政人殊服诈伪萌生刑罚亡极（萌生言其争出如草木之初生）质朴日销恩爱浸薄孔子曰：安上治民莫善於礼非空言也。王者未制礼之时引先王之礼宜於今者而用之臣愿陛下承天心发大业与公卿大臣延及儒生述旧礼明王制驱一世之民跻之仁寿之域（以仁抚下则群生安逸而寿考）则俗何以不。若成康寿何以不。若高宗（高宗殷王武丁也。享国百年也。）窃见当世趋务不合於道者谨条奏唯陛下财择焉吉意以为夫妇人伦大纲夭寿之萌也。（繇之而生故云：萌也。）世俗嫁娶太早未知为人父母之道而有子是以教化不明而民多夭聘妻送女亡节则贫人不及故不举子。又汉家列侯尚公主诸侯则国人承公主（娶天子女曰：尚公主国人娶诸侯女曰：承公主尚承皆卑下之名也。）使男事女夫诎於妇逆阴阳之位故多女乱古者衣服车驾贵贱有章以褒有德而别尊卑今上下僭差人人自制（言无节度）是以贪财诛利不畏死亡周之所以能致治刑措而不用者以其禁邪於冥冥绝恶於未萌也。（冥冥言未有端绪）。又言舜汤不用三公九卿之世而举皋陶伊尹（不继世而爵也。言皋陶伊尹非三公九卿之世）不仁者远（任用贤人放出谗佞）今使俗吏得任子弟（子弟以父兄任为郎）率多骄骜不通古今至於积功治人亡益於民此伐檀所为作也。（伐檀诗篇名刺不用贤也。）宜明选求贤除任子之令外家及故人可厚以财不宜居位去角氐减乐府省尚方（尚方主功作也。）明示天下以俭古者工不造周琢商不通侈靡非工商之独贤政教使之然也。民见俭则归本本立而末成其指如此帝以其言迂阔不甚宠异也。
    郑昌愍为谏大夫宣帝时盖宽饶上书坐劾诽谤昌愍伤宽饶忠直忧国以言事不当意而为文吏所诋挫上书讼宽饶曰：臣闻山有猛兽藜藿为之不采国有忠臣奸邪为之不起司隶校尉宽饶居不求安食不求饱进有忧国之心退有死节之义上无许史之属下无金张之职在司察直道而行多仇少与上书陈国事有司劾以大辟臣幸得从大夫之後官以谏为名不敢不言帝不听遂下宽饶吏宽饶引佩刀自刭北阙下众莫不怜之。
    萧望之宣帝时为大行治礼丞大将军霍光薨子禹复为大司马望之以霍氏︹盛上疏乞口陈灾异下少府问状望之对以为春秋昭公三年大雨雹是时季氏专权卒逐昭公乡使鲁君察於天变宜亡此害今陛下以圣德居位思政求贤尧舜之用心也。然而善祥未臻阴阳不和是大臣任政一姓擅执之所致也。附枝大者贼本心私家盛者公室危（本心树之本枝也。）唯明主躬万机选同姓举贤材以为腹心与参政谋令公卿大臣朝见奏事明陈其职以考功能如是则庶事理公道立奸邪塞私权废矣。对奏天子拜望之为谒者。
    贡禹为谏大夫元帝初即位数虚已问以政事（虚已谓听受其言也。）是时年岁不登郡国多困禹奏言古者宫室有制宫女不过九人秣马不过八匹（秣养也。谓以粟米饭也。）墙涂而不周木摩而不刻车舆器物皆不文画苑囿不过数十里与民共之任贤使能什一而税亡它赋敛繇戍之役使民岁不过三日千里之内自给千里之外置货职而已（言天子以畿内赋敛自供千里之外令其以时入贡不欲烦劳也。）故天下家给人足颂声并作至高祖孝文景皇帝循古节俭宫女不过十馀厩马百馀匹孝文皇帝衣绨履革器无周文金银之饣希後世争为奢侈转辗益甚臣下亦相放效衣服履绔刀剑乱於主上主上时临朝入庙众人不能别异甚非其宜然非自知奢僭也。昔鲁昭公曰：吾何僭矣。今大夫僭诸侯诸侯僭天子天子过天道其日久矣。承衰救乱矫复古化在於陛下（正曲曰：矫）臣愚以为尽如太古难宜少放古以自节焉。《论语》曰：君子乐节礼乐（。《论语》称孔子曰：益者三乐乐节礼乐乐道人之善乐多贤友也。）方今宫室已定亡可奈何矣。其馀尽可减损故时齐三服官输物不过十笥（三服官主作天子之服在齐地笥盛衣器也。）方今齐三服官作工各数千人一岁费数钜万蜀广汉主金银器岁各用五百万三工官官费五千万（三工官谓少府之属官考工室也。右工室也。东园匠也。止言蜀汉主金银器是不入三工之数也。）东西织室亦然厩马食粟将万匹臣禹尝从之东宫（从天子往太后宫也。）见赐杯案尽文画金银饰非当所以赐食臣下也。东宫之费亦不可胜计天下之民所为大饥饿死者是也。今民大饥而死死。又不葬为犬猪食（食人之骨也。）人至相食而厩马食粟。若其大肥气盛怒至乃日步作之（日日行步而动作之以允其气）王者受命於天为民父母固当。若此乎！天下不见邪武帝时。又多取好女至数千人以填後宫及弃天下昭帝幼弱霍光专事不知礼正妄多藏金银财物鸟兽鱼鳖牛马虎豹生禽凡百九十物尽瘗藏之。又皆以後宫女置於园陵大失礼逆天心。又未必称武帝意也。昭帝晏驾光复行之至孝宣皇帝时陛下恶有所言（不能自言减省之事）群臣亦随故事甚可痛也。故使天下承化取女皆大过度诸侯妻妾或至数百人豪富吏民畜歌者至数十人是以内多怨女外多旷夫（旷空也。室家空也。）及庶众葬埋皆虚地上以实地下其过自上生（自从也。上谓天子也。）皆大臣不循故事之{自幸}也。唯陛下深察古道从其俭者减损乘车服御器物三分去二产子多少有命审察後宫择其贤者留二十馀人悉归之（言人产子多少自有定命非繇广妾媵也。故请上留二十馀人）及诸陵园女亡子者宜悉遣独杜陵宫人数百诚可哀怜也。厩马可亡过数十匹独舍长安城南苑地以为田猎之囿（舍置也。独留置之其馀皆废去）自城西南至山西至皆复其田以与贫民方今天下饥馑可亡大自减损以救之称天意乎！天生圣人盖为万民非独使自娱乐而已也。故。《诗》曰：天难谌斯不易惟王上帝临女毋贰尔心（大雅大明之诗也。谌诚也。上帝亦天也。言承天之意此诚难矣。王者之命不妄改易天尝降监信可畏也。毋贰尔心机事难矣。勿犹豫也。）当仁不让（。《论语》称孔子曰：当仁不让於师故引之也。）独可以圣心参诸天地揆之往古（揆度也。）不可与臣下议也。若其阿意顺指随君上下（上下犹言高下谓苟顺从也。）臣禹不胜拳拳不敢不尽愚心天子纳善其忠。
    翼奉东海人元帝初元二年二月戊午地震其夏齐地人相食七月丁酉地复震因赦天下举直言极谏之士奉奏封事曰：臣闻之於师曰：天地设位悬日月布星辰分阴阳定四时列五行以视圣人名之曰：道圣人见道然後知王治之象故画州土建君臣立律历陈成败以视贤者名之曰：经贤者见经然後知人道之务则诗书易春秋礼乐是也。易有阴阳诗有五际（君臣父子兄弟夫妇朋友也。又诗内。《传》曰：五际夕阝酉午戌亥也。阴阳始终际会之岁此则有变改之政也。）春秋有灾异皆列终始推得失考天心以言王道之安危至秦乃不说伤之以法是以大道不通至於灭亡今陛下明圣深怀要道烛临万方布德流惠靡有阙遗罢省不急之用振救困贫赐医药赐棺钱恩泽深厚。又举直言求过失盛德纯备天下幸甚臣奉窃学齐诗闻五际之要十月之交篇知日蚀地震之效昭然可明犹巢居知风穴处知雨亦不足多所习耳臣闻人气内逆则感动天地天变见於星气日蚀地变见於奇物震动所以然者阳用其精阴用其形犹人之有五藏六体五藏象天六体象地故藏病则气色发於面体病则欠申动於貌今年太阴建於甲戌律於庚寅初用事历以甲午从春（太阴在甲戌则太岁在子十一月庚寅日黄锺律初起用事也。）历中甲寅律得参阳性中仁义情得公正廉贞（甲庚皆三阳甲在东方为仁庚在西方为义戌为公正寅午为廉贞木数三寅在东方木位之始。故曰：参阳也。）百年之精岁也。正以精岁本首王位日临中时接律而地大震其後连月久阴虽有大令犹不能复（大令谓虚仓廪开府库之属也。复补也。）阴气盛矣。古者朝廷必有同姓以明亲亲必有异姓以明贤贤此圣王之所以大通天下也。同姓亲而易进异姓异而难通故同姓一异姓五乃为平均今左右亡同姓独以舅后之家为亲异姓之臣。又疏二后之党满朝非特处位势尤奢僭过度吕霍上官足以卜之甚非爱人之道。又非嗣後之长策也。阴气之盛不亦宜乎！臣。又闻未央建章甘泉宫才人各以百数皆不得天性。若杜陵园其已御见者臣子不敢有言。虽然太皇太后之事也。诸侯王国与其後宫宜为设员出其过制者。此损阴气应天救邪之道也。今异至不应灾将随之其法大水极阴生阳反为大旱甚则有火灾春秋宋伯姬是矣。唯陛下财察明年夏四月乙未孝武园白鹤馆灾奉自以为中上疏曰：臣前上地震之效曰：极阴生阳恐有火灾不合明听未见省答臣窃内不自信今白鹤馆以四月乙未时加於夕阝月宿亢灾与前地震同法臣奉乃深知道之可信也。不胜拳拳愿复赐问卒其终始上复延问以得失。
    康衡（臣钦。若等曰：衡姓本犯太祖庙讳上字也。）元帝时为给事中是时有日蚀地震之变帝问以治政得失衡上疏曰：臣闻五帝不同礼三王各异教民俗殊务所遇之时异也。陛下躬圣德开太平之路闵愚吏民触法抵禁（抵触也。）比年大赦（比频也。）使百姓得改行自新天下幸甚窃见大赦之後奸邪不为衰止今日大赦明日犯法相随入狱此殆导之未得盖保民者陈之以德义示之以好恶（保养也。陈施也。孝经曰：陈之以德义而民莫遗其亲示之以好恶而民知禁故衡引以为言也。）观其失而制其宜故动之而和绥之而安今天下俗贪财贱义好声色尚侈靡廉耻之节薄淫辟之意纵纲纪失序疏者逾内（疏者妻妾之家内者同姓骨肉也。逾谓过越也。）亲戚之恩薄婚姻之党隆苟合徼幸以身设利不改其原（设施也。原本也。）虽岁赦之刑犹难使错而不用也。（岁赦请每岁一赦也。错置也。）臣愚以为宜壹旷然大变其俗孔子曰：能以礼让为国乎！何有（。《论语》载孔子之言谓能以礼让治国则其事甚易也。）朝廷者天下之桢也。公卿大夫相与循礼恭让则民不争（循顺也。）好仁乐施则下不暴上义高节则民兴行宽柔和惠则众相爱四者明王所以不严而成化也。何者朝有变色之言则下有争斗之患上有自专之士则下有不让之人上有克胜之佐则下有伤害之心上有好利之臣则下有盗窃之民此其本也。（言下之所行皆取化於上也。）今俗吏之治皆不本礼让而上克暴或忮害好陷人於罪（忮坚也。谓酷害之心坚也。）贪财而慕势故犯法者众奸邪不止虽严刑峻法犹不为变此非其天性有繇然也。（非其天性自恶繇上失於教化耳）臣窃考国风之诗周南召南被圣贤之化深故笃於行而廉於色（笃厚也。谓乐得淑女以配君子忧在进贤不淫其色之类）郑伯好勇而国人暴虎（诗郑风大叔于田之篇曰：礻礻暴虎献于公所将叔无狃戒其伤汝礻礻肉袒也。暴虎空手以抟之也。公郑庄公也。将请也。叔庄公之弟大叔也。狃快也。言以庄公好勇之故大叔肉袒空手抟虎取而献之国人爱大叔故请之曰：勿快为之恐伤汝也。）秦穆贵信而士多从死（秦穆公与群臣饮酒酣公曰：生共此乐死共此哀，於是奄息仲行针虎许诺及公薨皆从死黄鸟诗所为作也。）陈夫人好巫而民淫祀（胡公夫人武王之女太姬无子好祭鬼神鼓舞而祀故其诗云：坎其击鼓宛邱之下无冬无夏值其鹭羽）晋侯好俭而民畜聚（唐风山有枢之诗序云：刺晋昭公也。不能修道以正其国有财不能用有钟鼓不能以自乐其。《诗》曰：子有衣裳弗曳弗娄子有车马弗驰弗驱宛其死矣。它人是愉故其俗皆吝啬而积财也。）太王躬仁而国贵恕（太王周文王之祖即古公父也。国於修德行义戎狄攻之欲得地与人人人皆怒欲战古公曰：以我故战杀人父子而君之予不忍也。乃与其私属度漆沮之梁山止於岐下及它旁国闻古公仁亦多归之即今州是其地也。言化太王之仁故其俗皆贵诚恕）繇此观之治天下者审所上而已（上谓崇尚也。）今之伪薄忮害不让极矣。臣闻教化之流非家至而人说之也。（言非家家皆到人人劝说之也。）贤者在位能者布职朝廷崇礼百僚敬让道德之行繇内及外自近者始然後民知所法迁善日进而不自知是以百姓安阴阳和神灵应而嘉祥见。《诗》曰：商邑翼翼四方之极寿考。且宁以保我後生（商颂殷武之诗也。商邑京师也。言商邑之礼俗翼翼然可则仿乃四方之中正也。王则寿考。且安以此全守我子孙也。）此成汤所以建至治保子孙化异俗而怀鬼方也。（鬼方远方也。）今长安天子之都亲承圣化然其俗习无以异於远方郡国来者无所则或见侈靡而放效之（放依也。）此教化之原本风俗之枢机宜先正者也。臣闻天人之际精有以相荡（谓阴阳气相侵渐以成灾祥者也。）善恶有以相推事作乎！下者象动乎！上阴阳之理各应其感阴变则静者动阳蔽则明者ㄙ（静者动谓地震也。明者ㄙ谓日蚀也。）水旱之灾随类而至今关东连年饥馑百姓乏困或至相食此皆生於赋敛多民所共者大而吏安集之不称之效也。陛下祗畏天戒哀闵元元大自减损省甘泉建章宫卫罢珠崖偃武行文将欲度唐虞之隆绝殷周之衰（度过也。绝谓除其恶政也。）诸见罢珠崖诏书者莫不欣然人自以将见太平也。宜遂减宫室之度省靡丽之饰考制度修内外近忠正远巧佞放郑卫进雅颂举异材开直言任温良之人退刻薄之吏显洁白之士昭无欲之路（昭亦明也。）览六艺之意察上世之务明自然之道博和睦之化以崇至仁救失俗易民视（救正也。易变也。）令海内昭然咸见本朝之所贵道德引於京师淑问扬乎！疆外（淑善也。问名也。）然後大化可成礼让可兴也。帝说其言迁衡为光禄大夫。
    谷永成帝时为凉州刺史奏事京师讫当之郡时有黑龙见东莱帝使尚书问永受所欲言（永有所言令尚书即受之）永对曰：臣闻王天下有国家者患在上有危亡之事而危亡之言不得上闻如使危亡之言辄上闻（如。若也。有即上闻）则商周不易姓而迭兴三王不变改而更用夏商之将亡也。行道之人皆知之晏然自以。若天有日莫能危（自谓如日在天而无有能伤危也。）是故恶日广而不自知大命倾而不寤。《易》曰：危者有其安者也。亡者保其存者也。（言安必思危存不忘亡乃得保其安存也。）陛下诚垂宽明之听无忌讳之诛使刍荛之臣得尽所闻於前不惧於後患直言之路开则四方众贤不远千里辐辏陈忠群臣之上愿社稷之长福也。汉家行夏正夏正色黑黑龙同姓之象也。（夏以建寅为正万物在地中色黑今黑龙见同姓象也。）龙阳德繇小之大（言因小以至大）故为王者瑞应未知同姓有见本朝无继嗣之庆多危殆之隙欲因扰乱举兵而起者邪将动心冀为後者残贼不仁。若广陵昌邑之类臣愚不能处也。（处谓断决也。）去年九月黑龙见其晦日有食之今年二月己未夜星陨乙酉日有食之六月之间大异四发二而同月（臣钦。若等曰：谓一月之内两度灾异也。）三代之末春秋之乱未尝有也。臣闻三代所以陨社稷丧宗庙者皆繇妇人与群恶沈湎於酒。《书》曰：乃用妇人之言自绝于天（。《周书》太誓之辞妇人妲己言纣用妲己之言自取残灭非天之绝也。）四方之逋逃多罪是崇是长是信是使（亦太誓之辞也。崇尊也。言纣容纳逃亡多罪之人亲信使用尊而长之）诗云：燎之方阳宁或灭之赫赫宗周褒姒灭之（小雅正月之诗灭亦灭也。言火燎方炽宁有能灭之者乎！而宗周之盛乃为褒姒所灭怨其甚也。）。《易》曰：濡其首有孚失是（未济上九爻辞言乐无节饮酒濡首有信之道，於是遂失也。濡湿也。）秦所以二世十六年而亡者养生泰奢奉终泰厚也。二者陛下兼而有之臣请略陈其效。《易》曰：在中馈无攸遂（家人六二爻辞馈食也。言妇人之道居中主食逊顺而已无所必遂）言妇人不得与事也。《诗》曰：懿厥η妇为枭为鸱匪降自天生自妇人（大雅瞻仰之诗懿美也。η智也。言幽王以η妇为美实乃为枭鸱也。妇谓褒姒也。枭鸱恶鸟之声故以谕焉。又言此祸乱非从天而下以宠褒姒之故生灾）建始河平之际许班之贵倾动前朝（许皇后及班婕妤之家）熏灼四方赏赐无量空虚内藏女宠至极不可上矣。（上犹加也。）今之後起天所不享什倍于前（谓赵李本从卑贱起也。）废先帝法度听用其言官秩不当从释王诛（从放也。释解也。王诛谓王法当诛者）骄其亲属假之威权从横乱政刺举之吏莫敢奉宪。又以掖廷狱大为乱阱（穿地为坑阱以拘系人也。乱者言其非正而。又多也。）榜参于炮烙（参痛也。炮烙纣所作也。膏涂铜柱加之火令罪人行其上辄堕炭中笑而以为乐也。）绝灭人命主为赵李报德复怨（复亦报也。）反除白罪建治正吏（罪之明白者反而除之吏之公正者建议劾治也。）多击无辜掠立迫恐（掠笞服之立其罪名）至为人起责分利受谢（言富贵有钱假其名代之为主放与它人以取利息而共分之或受报谢别取财物）生出死入者不可胜数是以日食再既（既尽也。）以昭其辜（昭明也。）王者必先自绝然後天绝之陛下弃万乘之至贵乐家人之贱事（谓私畜田及奴婢贱物也。）厌高美之尊号好匹夫之卑守（成帝好微行更作私字以相呼）崇聚亻票轻无义群小以为私客（亻票疾也。）数离深宫之固挺身晨夜与小人相随乌集杂会饮酒吏民之家（言聚不常如乌鸟之集也。）乱服共坐流湎溷淆无别闵免遁乐昼夜在路（闵免犹黾勉也。遁流遁也。）典门户奉宿卫之臣执干戈而守空宫公卿百僚不知陛下所在积数年矣。王者以民为基民以财为本财竭则下畔下畔则上亡是以明王爱养基本不敢穷极使民如承大祭（言当畏慎）今陛下轻夺民财不爱民力听邪臣之计去高敞初陵捐十年功绪（绪谓功作之端次）改作昌陵反天地之性因下为高积土为山发徒起邑并治宫馆大兴繇役重增赋敛徵发如雨（言其多也。）役百乾费亻疑骊山（亻疑比也。言劳役之功百倍於楚灵王费财之广比於秦始皇也。）靡敝天下（靡也。）五年不成而後反故。又广于营表（于大也。）发人冢墓断截骸骨暴扬尸柩百姓财竭力尽愁恨感天灾异屡降饥馑仍臻（仍频也。）流冗食馁死於道以百万数（冗亦也。馁饿也。）公家无一年之蓄百姓无旬日之储上下俱匮无以相救诗云：殷监不远在夏后之世（大雅荡之诗也。）愿陛下追观夏商周秦所以失之以镜考已行（镜谓鉴之考校也。）有不合者臣当伏妄言之诛（言帝之所为违於节俭皆与永言同）汉兴九世百九十馀载继体之主七皆承天顺道遵先祖法度，或以中兴，或以治安至於陛下独违道纵欲轻身妄行当盛壮之隆无继嗣之福有危亡之忧积失君道不合天意亦已多矣。为人後嗣守人功业如此，岂不负哉！方今社稷宗庙祸福安危之机在於陛下陛下诚肯发明圣人之德昭然远寤畏此上天之威怒深恐危亡之徵兆荡涤邪辟之恶志励精致政专心反道（反犹还也。）绝群小之私客免不正之诏除（除谓除补为官者）悉罢北宫私奴车马出之具（出游也。）克己复礼毋贰微行出饮之过以防迫切之祸（贰谓重为之也。）深惟日食再既之意抑损椒房玉堂之盛宠（椒房皇后所居玉堂嬖幸之舍也。）毋听後宫之请谒除掖庭之乱狱去炮烙之陷阱诛戮佞邪之臣及左右执左道以事上者以塞天下之望。且寝初陵之作止诸缮治宫室阙更减赋尽休力役（阙亦谓减削之更谓更卒也。）存┰振救困乏之人以弥远方（弥安也。）厉崇忠直放退残贼无使素餐之吏久尸厚禄以次贯行固执无违（贯联续也。谓上所陈众条诸事宜次第相续行之不当更违异也。）夙夜孳孳娄省无忌（娄省自观省也。）旧愆必改新德既章（章明也。）纤介之邪不复载心则赫赫大异，庶几可销天命去就，庶几可复（去就者言去离无德而就有德）社稷宗庙，庶几可保唯陛下留神反覆熟省臣言臣幸得备边部之吏不知本朝瞽言触忌讳罪当万死成帝性宽而好文辞。又久无继嗣数为微行多近幸小臣赵李（臣钦。若等曰：谓赵皇后李亻亻予之亲也。）从微贱专宠皆皇太后与诸舅夙夜所常忧至亲难数言故推永等使因天变而切谏劝帝纳用之永自知有内应展意无所依违（展申也。）每言事辄见答礼（加礼而答之）至上此对帝大怒卫将军商密レ永令发去（レ谓发动也。）帝使侍御史收永敕过交道厩者勿追（交道厩去长安六十里近延陵）御史不及永还帝意亦解自悔後为光禄大夫给事中元延中为北地太守时灾异尤数永当之官帝使卫尉淳于长受永所欲言永对曰：臣永幸得以愚朽之材为大中大夫备拾遗之臣从朝者之後进不能尽思纳忠辅宣圣德退无披坚执锐讨不义之功猥蒙厚恩仍迁至北地太守绝命陨首身膏野草不足以报塞万分陛下圣德宽仁不遗易忘之臣垂周文之听下及刍荛之愚有诏使卫尉受臣永所欲言臣闻事君之义有言责者尽其忠有官守者修其职臣永幸得免於言责之辜有官守之任当毕力遵职养绥百姓而已不宜复关得失之辞忠臣之於上志在过厚是故远不违君死不忘国昔史鱼既没馀忠未讫委柩後寝以尸达诚汲黯身外思内发愤舒忧遗言李息经曰：虽尔身在外乃心无不在王室臣永幸得给事中出入三年虽执干戈守边陲思慕之心常存于省闼是以敢越郡吏之职陈累年之忧臣闻天生蒸民不能相治为立王者以统理之方制海内非为天子列土封疆非为诸侯皆以为民也。垂三统列三正去无道开有德不私一姓明天下天下之天下非一人之天下也。王者躬行道德承顺天地博爱仁恕恩及行苇籍税取民不过常法宫室车服不逾制度事节财足黎庶和睦则卦气理效五徵时序百姓寿考庶草蕃滋符瑞并降以昭保佑失道妄行逆天暴物穷奢极欲湛湎荒妇言是从诛逐仁贤离逖骨肉群小用事峻刑重赋百姓愁怨则卦气悖乱咎徵著邮上天震怒灾异屡降日月薄蚀五星失行山摧川溃水泉涌出妖孽并见星耀光饥馑荐臻百姓短折万物夭伤终不改寤恶洽变备不复谴告更命有德诗云：乃眷西顾此惟予宅夫去恶夺弱迁命贤圣天地之常经百王之所同也。加以功德有厚薄期质有修短时世有仲季天道有盛衰陛下承八世之功业当阳数之标季涉三七之节纪遭无妄之卦运直百六之灾厄三难异科杂焉同会建始元年以来二十载之间群灾大异交错蜂起多於春秋所书八世著记久不塞除重以今年正月己亥朔日有食之三朝之会（岁月日三者之始。故曰：三朝）四月丁酉四方众星白昼流陨七月辛未彗星横天乘三难之际会畜众多之灾异因之以饥馑接之以不赡彗星极异也。土精所生流陨之应出於饥变之後兵乱作矣。厥期不久隆德积善惧不克济内则为深宫後庭将有骄臣悍妾醉酒狂悖卒起之败北宫苑囿街巷之中臣妾之家幽之乱徵舒崔杼之乱外则为诸夏上将有樊并苏令陈胜项梁奋臂之祸内乱朝暮日戒诸夏（内乱则祸在朝暮诸夏则日戒有兵）举兵以火角为期（以荧惑芒角为期）安危之分界宗庙之至忧臣永所以破胆寒心预言之累年下有其萌然後变见於上愿陛下正君臣之义无复与群小黩燕饮中黄门後庭素骄慢不谨尝以醉酒失臣礼者悉出勿留勤三纲之严修後宫之政抑远骄妒之宠崇近婉顺之行加惠失志之人怀柔怨恨之心保至尊之重秉帝王之威朝觐法出而後驾陈兵清道而後行无复轻身独出饮食臣妾之家三者既除内乱之路塞矣。诸夏举兵萌於民饥馑而吏不┰兴於百姓困而赋敛重发於下怨离而上不知。《易》曰：屯其膏小贞吉大贞凶（易屯卦九五爻辞也。膏者所以润人肌肤爵禄亦所以养人者也。小贞臣也。大贞君也。遭屯难饥荒君当开仓廪振百姓而反吝则凶臣吝啬则吉。《论语》曰：出内之吝谓之有司）。《传》曰：饥而不损兹谓泰厥灾水厥咎亡讠夭辞曰：关动牡飞（臣钦。若等曰：牡所以下闭者也。以铁为之。若今之锁也。）辟为无道臣为非厥咎乱臣谋篡（易讠夭古之辞也。）王者遭衰难之世有饥馑之灾不损用而大自润故凶百姓困贫无以共求愁悲怨恨故水城关守国之固固将去焉故牡飞往年郡国二十一伤於水灾禾黍不入今年蚕麦咸恶百川沸腾江河溢决大水滥郡国五十有馀比年丧稼时过无宿麦百姓失业流群辈守关大异较炳如彼水灾浩浩黎庶穷困如此宜损常税小自润之时（言所润益於己者当减小之）而有司奏请加赋甚缪经义逆於民心布怨趋祸之道也。牡飞之状殆为此发古者不登亏膳灾屡至损服凶年不涂明王之制也。诗云：凡民有丧扶服救之。《论语》曰：百姓不足君孰与足臣愿陛下勿许加赋之奏益减大官导宫中御府均官掌畜廪赋用度止尚方织室京师郡国工服官发输造作以助大司农流恩广施振赡困乏开关梁内流民恣所欲之以救其急立春遣使者循行风俗宣布圣德存┰孤寡问民所苦劳二千石敕劝耕桑毋夺农时以慰绥元元之心防塞大奸之隙诸夏之乱，庶几可息臣闻上主可与为善而不可与为恶下主可与为恶而不可与为善陛下天然之性疏通聪敏上主之姿也。少省愚臣之言感寤三难深畏大异定心为善损忘邪志毋二旧愆厉精致政至诚应天则积异塞於上祸乱伏於下何忧患之有窃恐陛下公志未专私好颇存尚爱群小不肯为耳对奏天子甚感其言成帝末年颇好鬼神亦以无继嗣故多上书言祭祀方术者皆得待诏祠祭上林苑中长安城旁费用甚多然无大贵盛者永说帝曰：臣闻明於天地之性不可惑以神怪知万物之情不可罔以非类诸皆仁义之正道不遵五经之。《法言》而盛称奇怪鬼神广崇祭祀之方求报无福之祠及言世有仙人服食不终之药遥兴轻举登遐倒景览观县圃浮游蓬莱耕耘五德朝种暮获（翼氏风角五德东方甲南方丙西方庚北方壬中央戊种五色禾於地而耕耘也。）与山石无极黄冶变化坚冰淖溺（方士诈以药石。若陷冰凡投之冰上冰即消液因假为神仙道使然也。）化腹中五仓之术者（思身中有五色腹中有五仓存则不饥）皆奸人惑众挟左道怀诈伪以欺罔世主听其言洋洋满耳。若将可遇求之荡荡如系风捕景终不可得是以明王距而不听圣人绝而不语昔周史苌弘欲以鬼神之术辅尊灵王会朝诸侯而周愈微诸侯愈叛楚怀王隆祭祀事鬼神欲以获福助秦师而兵挫地削身辱国危秦始皇初并天下甘心於神仙之道遣徐福韩终之属多赍童女入海求仙采药因逃不还天下怨恨汉兴新垣平齐人少翁公孙卿栾大等皆以仙人黄冶祭祀事鬼神使物入海求神采药贵幸赏赐累千金大尤尊盛至妻公主爵重位震动海内元鼎元封之际燕齐之间方士目扌言有神仙致福之术者以万数其平等皆以术穷诈得诛夷伏辜至初元中有天渊玉女钜鹿神人阳侯师张宗之奸纷纷复起夫周秦之末三五之隆已尝专意财厚爵禄竦精神举天下以求之矣。旷日经年靡有毫之验足以揆今经曰：享多仪仪不及物惟曰：不享（。《周书》雒诰之辞也。言祭享之道唯以洁诚。若多其容仪而不及礼物则不为神所享也。）。《论语》曰：子不语怪神唯陛下拒绝此类毋令奸人有以窥伺者上善其言。
    ●卷五百三十六
    ○谏诤部　直谏第三
    汉王章成帝时为京兆尹章素刚直敢言以为大将军王凤建遣定陶兴王之国非是乃奏封事言日蚀之咎天子召见章延问以事章对曰：天道聪明佐善而恶以瑞异为符效今陛下以未有继嗣引近定陶王所以承宗庙重社稷上顺天心下安百姓此正议善事当有祥瑞何故致异异之发为大臣颛政者也。今闻大将军猥归日蚀之咎於定陶王建遣之国苟欲使天子孤立於上颛擅朝事以便其私非忠臣也。且日蚀阴侵阳臣颛君之咎今政事大小皆自凤出天子曾不一举手凤不内省责反归咎善人推远定陶王。且凤诬罔不忠非一事也。前丞相乐昌侯商本以先帝外属内行笃有威重位历将相国家柱石臣也。其人守正不肯诎节随凤委曲卒用闺门之事为凤所罢身以忧死众庶愍之。又凤知其小妇弟张美人已尝人於礼不宜配御至尊以为宜子内之後宫苟以私其妻弟闻张美人未尝任身就馆也。且羌胡尚杀首子以荡赐正世况於天子而近已出之女也。此三者皆大事陛下所自见足以知其馀及它所不见者凤不可令久典事宜退使就第选忠贤以代之自罢商後遣定陶王也。上不能平及闻章言天子感悟纳之谓章曰：微京兆尹直言吾不闻社稷计。且唯贤知贤君试为朕求可以自辅者，於是章奏封事荐中山孝王舅琅琊太守冯野王以王舅出以贤复入明堂主乐贤也。上自为太子时数闻野王先帝名卿声誉出凤远甚方欲倚以代凤而上以皇太后故章竟下狱而死。
    梅福成帝时为昌尉帝委任大将军王凤凤专势擅朝而京兆尹王章素忠直讥刺凤为所诛王氏浸盛异数见群下莫敢正言福上。《书》曰：臣闻箕子徉狂於殷而为周陈洪范叔孙通遁秦归汉制作仪品夫叔孙先非不忠也。箕子非疏其家而畔亲也。不可为言也。昔高祖纳善。若不及从谏。若转圜听言不求其能举功不考其素陈平起於亡命而为谋主韩信拔於行陈而建上将故天下之士合归汉争进其异智者竭其策愚者尽其虑勇士极其节怯夫勉其死合天下之知并天下之威是以举秦如鸿毛取楚。若拾遗此高祖所以亡敌於天下也。孝文帝起於代谷非有周召之师伊吕之佐也。循高祖之法加以恭俭当此之时天下几平繇是言之循高祖之法则治不循则乱何者秦为亡道削仲尼之迹灭周公之轨坏井田除五等礼废乐隳王道不通故欲行王道者莫能致其功也。孝武皇帝好忠谏说至言出爵不待廉茂庆赐不须显功是以天下布衣各厉志竭精以赴阙廷自鬻者不可胜数汉家得贤於此为盛使孝武皇帝听用其计平可致，於是积尸暴骨快心胡越故淮南王安缘间而起所以计虑不成而谋议泄者以众贤聚於本朝故以大臣势陵不敢和议也。方今布衣乃窥国家之隙见间而起者蜀郡是也。及山阳亡徒苏令之群蹈藉名都大郡求党与索随和而亡逃匿之意此皆轻量大臣无所畏忌国家之权轻故匹夫欲与上争衡也。是士者国之重器得士则重失士则轻诗云：济济多士文王以宁庙堂之议非草茅所当言也。臣诚恐身涂野草尸并卒伍故数上书求见辄报罢臣闻齐桓之时有以九九见者桓公不逆欲以致大也。今臣所言非特九九也。陛下距臣者三矣。此天下士所以不至也。昔秦武王好力任鄙叩关自鬻缪公行伯繇余归德今欲致天下之士民有上书求见者辄使诣尚书问其所言言可采取者秩以升斗之禄赐以一束之帛。若此则天下之士发愤吐懑忠言嘉谋日闻於上天下条贯国家表里烂然可睹矣。夫以四海之广士民之数能言之类至众多矣。然其隽杰指陈世政言成文章质之先圣而不缪施之当世合时务。若成帝鸿嘉中广汉男子郑躬等反是也。此者亦亡几人故爵禄束帛者天下之底石高祖所以厉世摩钝也。孔子曰：工欲善其事必先利其器至秦则不然张无道之罔以为汉驱除倒持泰阿授楚其柄故诚能勿失其柄群下虽有不顺莫敢触其锋此孝武皇帝所以辟地建功为汉世宗也。今不循伯者之道乃欲以三代选举之法取当世之士犹察伯乐之图求骐骥於市而不可得亦已明矣。故高祖弃陈平之过而获其谋晋文召天王齐桓用其雠亡益於时不顾逆顺此所谓伯道者一色成体谓之醇白黑杂合谓之驳欲以承平之法治暴秦之绪犹以乡饮酒之礼理军市也。今陛下既不纳天下之言。又加戮焉夫戟鹊遭害则仁鸟增逝愚者蒙戮则知士深退间者愚民上疏多触不急之法或下廷尉而死者众自阳朔以来天下以言为讳朝廷尤甚群臣皆承顺上指莫有执正何以明其然也。取民所上书陛下之所善试下之廷尉廷尉必曰：非所宜言大不敬以此下之一也。故京兆尹王章资质忠直敢面引廷争孝元皇帝擢之以厉具臣而矫曲朝及至陛下戮其妻子。且恶恶止其身王章非有反叛之辜而殃及家折直士之节结谏臣之舌群臣皆知其非然不敢争天下以言为戒最国家之大患也。愿陛下循高祖之轨杜亡秦之路数御十月之歌留意亡逸之戒除不急之法下亡讳之诏博览兼听谋及疏贱令深者不隐远者不塞所谓辟四门明四目也。且不急之法诽谤之微者也。往者不可及来者犹可追方今君命犯而主威夺外戚之权日以益隆陛下不见其形愿察其景建始以来日蚀地震以率言之三倍春秋水亡与此数阴盛阳衰金铁为飞此何景也。汉兴以来社稷三危吕霍上官皆母后之家也。亲亲之道全之为右当与之贤师良傅教以忠孝之道今乃尊宠其位授以魁柄使之骄逆至於夷灭此失亲亲之大者也。自霍光之贤不能为子孙虑故权臣易世则危。《书》曰：毋。若火始焰焰势陵於君权隆於上然後防之亦亡及已上遂不纳成帝久立继嗣福以为宜建三统封孔子之世以为殷後复上。《书》曰：臣闻不在其位不谋其政政者职也。位卑而言高者罪也。越职触罪危言世患虽伏质横分臣之愿也。守职不言没齿身全死之日尸未腐而名灭虽有景公之位伏历千驷臣不贪也。故愿一登文石之陛赤墀之涂当户牖之法坐尽平生之愚虑亡益於时有遗於世此臣寝所以不安食所以忘味也。愿陛下深省臣言臣闻存人所以自立也。壅人所以自塞也。善恶之报各如其事昔者秦灭二周夷六国隐士不显佚民不举绝三统灭天道是以身危子杀厥孙不嗣所谓壅人以自塞者也。故武王克殷未下车存五帝之後封殷於宋绍夏於杞明著三统示不独有也。是以姬姓半天下迁庙之主流出於户所谓存人以自立者也。今成汤不祀殷人亡後陛下继嗣久微殆为此也。春秋经曰：宋杀其大夫。《梁传》曰：其不称名姓以其在祖谓尊之也。此言孔子故殷後也。虽不正统封其子孙以为殷後礼亦宜之何者诸侯夺宗圣庶夺嫡。《传》曰：贤者子孙宜有土而况圣人。又殷之後哉！昔成王以诸侯礼葬周公而皇天动威雷风著今仲尼之庙不出阙里孔氏子孙不免编户以圣人而歆匹夫之祀非皇天之意也。今陛下诚能据仲尼之素功以封其子孙则国家必获其福。又陛下之名与天亡极何者追圣人素功封其子孙未有法也。後圣必以为则不灭之名可不勉哉！福孤远。又讥切王氏故终不见纳。
    杜业封建平侯哀帝即位业上书言王氏世权日久朝无骨鲠之臣宗室诸侯微弱与系囚无异自佐史以上至於大吏皆权臣之党曲阳侯根前为三公辅政知赵昭仪杀皇子不辄白奏反与赵氏比周恣意妄行赞故许后被加以非罪诛破诸许族败元帝外家内族妒同产兄红阳侯立及淳于氏皆老被放弃新喋血京师威权可畏高阳侯薛宣有不养母之名安昌侯张禹奸人之雄惑乱朝廷使先帝负谤於海内尤不可不慎陛下初即谦让未皇孤独特立莫可据扌丈权臣易是意。若探汤宜蚤以义割恩安百姓心窃见诸博忠信勇猛材略不世出诚国家雄俊之贤臣也。宜徵博置左右以镇天下此人在朝则陛下可高枕而卧矣。昔诸吕欲危刘氏赖有高祖遗臣周勃陈平尚存不者几为奸臣笑也。
    毋将隆哀帝时为执金吾侍中董贤方贵帝使中黄门发武库兵前後十辈送董贤及上乳母王阿舍将隆奏曰：武库兵器天下公用国家武备缮治造作皆度大司农钱大司农钱自乘舆不以给供养劳赐一出少府盖不以本藏给末用不以民力共浮费别公私示正路也。古言诸侯方伯得颛征伐乃赐斧钺汉家边吏职在距冠亦赐武库兵皆任其事然後蒙之春秋之谊家不藏甲所以抑臣威损私力也。今贤等便僻弄臣私恩微妾而以天下之公用给其私门弃国威器共其家备民力分於弄臣武兵设於微妾建立非宜以广骄僭非所以示四方也。孔子曰：奚取於三家之堂臣请收还武库帝不悦。
    鲍宣为谏议大夫时哀帝祖母傅太后欲与成帝母俱称尊号封爵亲属丞相孔光大司空师丹何武大司马傅喜始执正议失傅太后指皆免官丁傅子弟并进董贤贵幸宣上书谏曰：窃见孝成皇帝时外亲持权人人牵引所私以充塞朝廷妨贤人路浊乱天下奢泰亡度穷困百姓是以日蚀。且十彗星四起危亡之徵陛下所亲见也。今奈何反复剧於前乎！朝臣亡有大儒骨鲠白首耆艾魁垒之士论议通古今喟然动心忧国如饥渴者臣未见也。敦外亲小童及幸臣董贤等在公门省户下陛下欲与此共承天地安海内甚难今世俗谓不智者为能谓智者为不能昔尧放四凶而天下服今除一吏而众皆惑古刑人尚服今赏人反惑请寄为奸群小日进国家空虚用度不足民流亡去城郭盗贼并起吏为残贼岁增於前凡民有七亡阴阳不和水旱为一亡也。县官重责更赋租税二亡也。贪私亡公受取不已三亡也。豪︹大姓蚕食亡厌四亡也。苛吏繇役失农桑时五亡也。部落鼓鸣男女遮<辶世>六亡也。盗贼劫掠取民财物七亡也。七亡尚可。又有七死酷吏殴杀一死也。治狱深刻二死也。冤舀无辜三死也。盗贼横发四死也。怨雠相残五死也。岁恶饥馑六死也。时气疾疫七死也。民有七亡而无一得欲望国安诚难民有七死而无一生欲望刑措诚难此非公卿守相贪残成化之所致邪群臣等幸得居尊官食重禄，岂有肯加恻隐於细民助陛下流教化者邪志但在营私家称宾客为奸利而已以苟容曲从为贤以拱默尸禄为智谓如臣宣等为愚陛下擢臣岩穴诚异有益毫毛岂徒欲使臣美食大官重高门之地哉！天下乃皇天之天下也。陛下上为皇天子下为黎庶父母为天牧养元元视之当如一合尸鸠之诗今贫民菜食不厌衣。又穿空父子夫妇不能相保诚可为酸鼻陛下不救将安所归命乎！奈何独私养外亲与幸臣董贤多赏赐以千万数奴从宾客浆酒藿肉（视酒如浆视肉如藿也。）苍头庐儿皆用致富非天意也。及汝昌侯傅商亡功而封夫官爵非陛下之官爵也。陛下取非其官官非其人而望天说民服，岂不难哉！方阳侯孙宠宜陵侯息夫躬辨足以移众︹可用独立奸人之雄惑世尤剧者也。宜以时罢退及外亲幼童未通经术者皆宜令休就师傅急徵故大司马傅喜使领外亲故大司空何武师丹故丞相孔光故左将军彭宣经皆更博士位皆历三公知谋威信可与建教化图安危龚胜为司直郡国皆慎选举三辅委输官不敢为奸可大委任也。陛下前以小不忍退武等海内失望陛下尚能容亡功德者甚众曾不能忍武等邪治天下者当用天下之心为心不得自专快意而已也。上之皇天见谴下之庶黎怨恨次有谏诤之臣陛下苟欲自薄而厚恶臣天下犹不听臣虽愚赣独不知多受禄赐美食大官广田宅厚妻子不与恶人结仇怨以安身邪诚迫大义官以谏诤为职不敢不竭愚惟陛下少留神明览五经之文原圣人之至意深思天地之戒臣宣呐钝於辞不胜尽死节而已帝以宣明儒优容之是时郡国地震民讹言行筹（是时民惊走持藁或麻一枝相传日行诏）明年正月朔日蚀帝乃徵孔光免孙宠息夫躬罢侍中诸曹黄门郎数十人宣。又上。《书》曰：陛下父事天母事地子养黎民即位已来父亏明母震动子讹言相惊恐今日蚀於三始（正月一日为岁之朝月之朝日之朝始曰：朝也。）诚可畏惧小民正月朔日尚恐毁败器物何况於日亏乎！陛下深内自责避正殿举直言求过失罢退外亲及旁<广人>素餐之人徵拜孔光为光禄大夫发觉孙宠息夫躬过恶免官遣就国众庶歙然莫不说喜天人同心人心说则天意解矣。乃二月丙戌白虹干日连阴不雨此天有忧结未解民有怨望未塞者也。侍中驸马都尉董贤本无葭莩之亲（葭莩喻轻薄而附著也。）但以令色谀言自进（令善也。谀讠舀也。）赏赐无度竭尽府藏并合三第尚以为小复坏暴室（时以三第为一第赐贤犹嫌陋小复取暴室之地以增益之也。）贤父子坐使天子使者将作治第行夜吏卒皆得赏赐（为贤第上时时行夜者）上蒙有会辄大官为供海内贡献当养一君今反尽之贤家岂天意与民意邪天不可久负厚之如此反所以害之也。诚欲哀贤宜为谢过天地解雠海内免遣就国收乘舆器物还之县官如此可以父子终其性命不者海内之所仇未有得久安者也。孙宠息夫躬不宜居国可皆免以视天下复徵何武师丹彭宣傅喜旷然使民易视以应天心（易改也。）建立大政以兴太平之端高门去省户数十步求见出入二年未省（不被省视也。）欲使海濒<广人>陋自通远矣。（濒涯也。）愿赐数刻之间（刻漏刻也。间空隙也。）极竭<羽毛><羽毛>之思（<羽毛><羽毛>犹蒙蒙也。如淳曰：谨厚之貌也。）退入三泉死亡所恨（三重之泉言其深也。）帝大感异纳宣奏郑崇字子游哀帝擢为尚书仆射数求见谏诤帝初纳用之每见曳革履帝笑曰：我识郑尚书履声久之帝欲封祖母傅太后从弟商崇谏曰：孝成皇帝封亲舅五侯天为赤黄昼昏日中有黑气今祖母从昆弟二人已侯孔卿皇后父为高武侯以三公封尚有因缘今无故欲复封商坏乱制度逆天人心非傅氏之福也。臣闻师曰：逆阳者厥极凶短折犯人者有乱亡之患犯神者有疾夭之祸故周公著戒曰：惟王不知艰难唯耽乐是从时亦罔有克寿（。《周书》亡逸之篇也。）故衰世之夭折蚤没此皆犯阴之害也。臣愿以身命当国咎崇因持诏书案起（案即写诏之文）傅太后大怒曰：何有为天子乃反为一臣所颛制邪帝竟封焉崇。又以董贤事贵宠过度谏繇是重得罪数以职事见责。
    後汉谯玄巴郡人成帝时为议郎帝始作期门数为微行立赵飞燕为皇后后专宠怀忌皇子多横夭折玄上书谏曰：臣闻王者承天继宗统极保业延祚莫急裔嗣故易有蛊之义诗咏众多之福今陛下圣嗣未立天下属望而不惟社稷之计专於微行之事爱幸用於所惑曲意留於非正窃闻後宫皇太子产而不育臣闻之怛然痛心伤剥窃怀忧国不忘须臾夫警卫不修则患生非常忽有醉酒狂夫分争道路既无尊严之仪岂识上下之别此为胡狄起於毂下而贼乱发於左右也。愿陛下念天下之至重爱金玉之身均九女之施存无穷之福天下幸甚铫期为卫尉光武尝轻舆期门近出期顿首车前曰：臣闻古今之戒变生不意诚不愿陛下微行数出帝为之回舆而还。
    郅恽为上东城门侯光武尝出猎车驾夜还恽拒关不开乃从东门入明日恽上书谏曰：昔文王不敢于游田以万人为忧而陛下远猎上林夜以继昼其如社稷宗庙何暴虎冯河未至之戒诚小臣所窃忧也。书奏赐布百匹贬东中门侯为参封尉蔡茂为广汉太守时雒阳令董宣举纠湖阳主光武始怒收宣既而赦之茂喜宣刚正欲令朝廷禁制贵戚乃上。《书》曰：臣闻兴化致教必繇进善康国宁人莫大理恶陛下圣德系兴再隆大命即位以来四海晏然诚宜夙兴夜寐虽休勿休然顷者贵戚椒房之家数因恩势干犯吏禁杀人不死伤人不论臣恐绳墨弃而不用斧斤废而不举近湖阳公主奴杀人西市而与主共舆出入宫省逋罪积日冤魂不报雒阳令董宣直道不顾于主讨奸陛下不先证审诏欲加当宣受怒之初京师侧耳及其蒙宥天下拭目今者外戚╂逸宾客放滥宜敕有司案理奸罪，使执平之吏永申其用以厌远近不缉之情光武纳之。
    郑兴为大中大夫建武七年三月晦日蚀兴上疏曰：春秋以天反时为地反物为妖人反德为乱乱则妖生往年以来讠咎连见意者执事颇有阙焉案春秋昭公十七年夏六月甲戌朔日有食之。《传》曰：日过分而未至三辰有，於是百官降物君不举避移时（避正寝过日食时也。）乐用鼓祝用币史用辞今孟夏纯乾用事阴气未作其尤重夫国无善政则讠见日月变咎之来不可不慎其要在因人之心择人处位也。尧知鲧不可用而用者是屈己之明因人之心也。齐桓反政而相管仲晋文归国而任者是不私其私择人处位也。今公卿大夫多举渔阳太守郭可大司空者而不以时定道路流言，或曰：朝廷欲用功臣功臣用则人位缪矣。愿陛下上师唐虞下览齐晋以成屈己从众之德以济群臣让善之功夫日月交会数应在朔而顷年日蚀每多在晦先时而合皆月行疾也。日君象而月臣象君亢急则臣下促迫故行疾也。今年正月繁霜自尔以来率多寒日此亦急咎之罚天於贤圣之君犹慈父之於孝子也。丁宁申戒欲其反政故变仍见此乃国之福也。今陛下高明而群臣惶促宜留思柔克之政垂意洪范之法博采广谏群下之策书奏多有所纳。
    桓谭为议郎给事中时光武信谶多以决定嫌疑。又寿赏少薄天下不时安定谭上疏曰：前献瞽言未蒙诏报（臣钦。若等曰：谭先上疏陈时政所宜事具规谏门）不胜愤懑冒死复陈愚夫策谋有益於正道者以合人心而得事理也。凡人情忽於见事而贵於异闻观先王之所记述咸以仁义正道为本非有奇怪虚诞之事盖天道性命圣人所难言也。自子贡以下不得而闻况後世浅儒能通之乎！今诸巧慧小才伎数之人增益图书矫称谶记以欺惑贪邪诖误人主焉可不抑远之哉！臣谭伏闻陛下穷折方士黄白之术甚为明矣。而乃欲听纳谶记。又何误也。其事虽有时合譬犹卜数只偶之类陛下宜垂明听发圣意屏群小之曲说述五经之正义略雷同之俗语解通人之雅谋。又臣闻安平则尊道术之士有难则贵介胄之臣今圣朝兴复祖统为人臣主而四方盗贼未尽归伏者。此权谋者未得也。臣谭伏观陛下用兵诸所降下既无重赏以相恩诱或至虏掠夺其财物是以兵长渠率各生狐疑党辈连结岁月不解古人有言曰：天下皆知取之为取而莫知与之为取陛下诚能轻爵重赏与士共之则何招而不至何说而不释何向而不开何征而不克如此则能以狭为广以迟为速亡者复存失者复得矣。帝省奏愈不悦。
    陈元以才高著名辟司空李通府时大司农江冯上言宜令司隶校尉督察三公事下三府元上疏曰：臣闻师臣者帝宾臣者霸故武王以太公为师齐桓以夷吾为仲父孔子曰：百官扌已听蒙宰近则高帝优相国之礼太宗假宰辅之权及亡新王莽遭汉中衰专操国柄以偷天下况已自喻不信群臣夺公辅之任损宰相之威以刺举为明徼讦为直至乃陪仆告其君长子弟变其父兄罔密法峻大臣无所措手足然不能禁董忠之谋身为世戮故人君患在自骄臣失在自任不在任人是以文王有日昃之劳周公执吐握之恭不闻其崇刺举务笃察也。方今四方尚扰天下未一百姓观听或张耳目陛下宜修文武之圣典袭祖宗之遗德劳心下士屈节待贤诚不宜使有司察公辅之名帝从之宣下其议。
    杨终为兰台校书章帝建初元年大旱贵终以为广陵楚淮阳济南之狱徒者万数。又远屯绝域吏民怨旷乃上疏曰：臣闻善善及子孙恶恶止其身百王帝典不易之道也。秦政酷烈违误天心一人有罪延及三族高祖平乱约法三章太宗至仁除去收孥万姓廓然蒙被更生泽及昆虫功垂万世陛下圣明德被四表今以比年久旱疫未息躬自菲薄广访失得三代之隆无以加焉臣切按春秋水旱之变皆应暴急惠不下流自永平以来仍连大狱有司穷考转相牵引掠拷冤滥家属徙边加以北征匈奴西开三十六国频年服役转输烦费。又远屯夷吾楼兰车师戊巳民怀土思归怨结边域。《传》曰：安土重居谓之众庶昔殷民近迁雒邑。且犹怨望何况去中国之肥饶寄不毛之荒极乎！且南方暑湿瘴毒互生愁困之民足以感动天地移变阴阳矣。陛下留念省察以济元元书奏帝下其章司空第五伦亦同终议太尉牟融司徒鲍昱校书郎班固等难论以施行既久孝子无改父之道先帝所建不宜回异终复上。《书》曰：秦筑长城功役繁兴胡亥不革卒亡四海故孝元弃珠崖之郡光武绝西域之国不以介鳞易我衣裳鲁文公毁泉台春秋讥之曰：先祖为之而已毁之不如勿居而已以其无妨害於民也。襄公作三军昭公舍之君子大其复古以为不舍则有害於民也。今夷吾之役楼兰之屯久而未还非天意也。帝从之听还徙者悉罢边屯。
    宋意为尚书章帝性宽仁而亲亲之恩笃故叔父济南中山二王每数入朝特加恩宠及诸昆弟并留京师不遣就国意以为人臣有节不宜逾礼过恩乃上疏谏曰：陛下至孝恩爱隆深以济南王康中山王焉先帝昆弟特蒙礼宠圣情恋恋不忍远离比年朝见久留京师崇以叔父之尊同之家人之礼车入殿门即席不拜分甘损膳赏赐优渥昔周公怀圣人之德有致太平之功然後王曰：叔父加以锡币今康焉幸以支庶享食大国陛下即位蠲除前过还所削黜衍食屯县男女少长并受爵邑恩宠逾制礼敬过度春秋之义诸父昆弟无所不臣所以尊尊卑卑︹弱枝者也。陛下德业隆盛当为万世典法不宜以私恩损上下之序失君臣之正。又西平三羡等六王皆妻子成家官属备具当早就藩国为子孙基趾而室第相望久盘京邑婚姻之盛过於本朝仆马之众充塞城郭骄奢僭拟宠禄隆过今诸国之封并皆膏腴风气平调道路夷近朝聘有期行李不难。且割情不忍以义断恩发遣康焉各归藩国令羡等速就便时以塞众望帝纳之。
    鲁恭为侍御史和帝初立议遣车骑将军窦宪与征西将军耿秉击匈奴恭上疏谏曰：陛下亲劳圣恩日昃不食爱在军役诚欲以安定兆庶为人除患定万世之计也。臣伏独思之未见其便社稷之计万人之命在於一举数年以来秋稼不熟人食不足仓库空虚国无畜积会新遭大忧人怀恐惧陛下躬大圣之德履至孝之行尽谅阴三年听於蒙宰百姓阙然三时不闻警跸之音莫不怀思皇皇。若有求而不得今乃以盛春之月兴发军役扰动天下以事戎夷诚非所以垂恩中国改元正时繇内及外也。万民者天之所生天爱其所生犹父母爱其子一物有不得所者则天气为之舛错况於人乎！故爱人者必有天报昔大王重人命而去故获上天之佑夫戎狄者四方之异气也。蹲夷踞肆与鸟兽无别。若杂居中国则错乱天气辱善人是以圣王之制羁縻不绝而已今边境无事宜当修仁行义尚於无为令家给人足安业乐产夫人道於下则阴阳和於上祥风时雨覆被远方夷狄重译而至矣。《易》曰：有孚盈缶终来有它吉言甘雨满我之缶诚来有我而吉已夫以德胜人者昌以力胜人者亡今凶奴为鲜卑所杀远藏於史侯河南去塞数千里而欲乘其虚耗利其微弱是非义之所出也。前太仆蔡彤远出塞外卒不见一胡而兵已困矣。白山之难不绝如继都护陷没士卒死者如积迄今被其辜毒孤寡哀思之心未弭仁者念之以为累恩奈何复欲袭其迹不顾患难乎！今始徵发而大司农调度不足所以使者在道分部督趣上下相迫民间之急亦已甚矣。三辅并凉州少雨麦根枯ㄡ牛死日甚此其不合天心之效也。群僚百官咸曰：不可陛下独奈何以一人之计弃万人之命不┰其言乎！上观天心下察人志足以知事之得失臣恐中国不为中国岂徒匈奴而已哉！惟陛下留圣恩休罢士卒以顺天心书奏不从。
    何敞为侍御史时车骑将军窦宪大发军击匈奴而诏使者为宪弟笃景并起邸第兴造劳役百姓愁苦敞上疏谏曰：臣闻匈奴之为桀逆久矣。平城之围慢书之耻此二辱者臣子所为捐躯而必死高祖吕后忍怒还忿舍而不诛伏惟皇太后秉文母之操陛下履晏晏之姿匈奴无逆节之罪汉朝无可惭之耻而盛春东作兴动大役元元怨恨咸怀不悦而猥复为卫尉笃奉车都尉景缮修馆第弥街绝里臣虽<豆斗>筲之人诚窃怀怪以为笃景亲近贵臣当为百僚表仪今众军在道朝廷焦唇百姓愁苦县官无用而遽起大第崇饰玩好非所以垂令德示无穷也。宜。且罢工匠专忧北边恤人之困书奏不省後拜为尚书复上封事曰：夫忠臣忧世犯主严言讥刺贵臣至以杀身灭家而犹为之者何邪君臣义重有不得已也。臣伏见往事国之危乱家之将凶皆有所由较然易知昔郑武姜之幸叔卫庄公之宠州吁爱而不教终至凶戾由是观之爱子。若此犹饥而食之以毒所以害之也。伏见大将军宪始遭大忧公卿比奏欲令典国事宪深执谦退固辞盛位恳恳勤勤言之深至天下闻之莫不悦喜今逾年无几大礼未终卒然中改兄弟朝宪秉三军之重笃景宫卫之权而虐用百姓奢侈僭Τ诛戮无罪肆心自快今者论议凶凶咸谓叔州吁复生於汉臣观公卿怀持两端不肯极言者以为宪等。若有匪懈之志则已受吉甫褒申伯之功如宪等陷於罪辜则自取陈平周勃顺吕后之权终不以宪等吉凶为忧也。臣敞区区诚欲计策两安绝其绵绵塞其涓涓上不欲令皇太后损文母之号陛下有誓泉之讥下使宪等得长保其福然臧获之谋上安主父下存主母犹不免於严怒臣伏惟累祖蒙恩迄臣八世复以愚陋旬年之间历显位备机近每念厚德忽然忘生虽知言必夷灭而冒死自尽者诚不忍目见其祸而怀默苟全驸马都尉畏虽在弱冠有不隐之忠比请退身愿抑家权可与参谋听顺其意诚宗庙至计窦氏之福也。
    乐恢为尚书仆射窦宪兄弟放纵恢上疏谏曰：臣闻百王之失皆繇权移於下大臣持国尝以执盛为咎伏念先帝圣德未永早弃万国陛下富於春秋纂承大业诸舅不宜正王室以示天下之私经曰：天地乖玄众物夭伤君臣失序万人受殃政失不救其极不测方今之宜上以义自割下以谦自引四舅可长保爵土之荣皇太后永无惭负宗庙之忧诚策之上者也。书奏不省时窦太后临朝和帝未亲万机恢以意不得行乃称疾乞骸骨诏赐钱太医视疾恢荐任城郭城均阳高凤而遂称笃拜骑都尉上书辞谢曰：臣受厚恩无以报效夫政在大夫孔子所疾世卿持权春秋以戒圣人恳恻不虚言也。近世外戚富贵必有骄溢之败今陛下思慕山陵未遑政事诸舅宠盛权行四方。若不能自损诛罚必加臣寿命垂尽临死竭愚惟留神诏听上印绶乃归乡里。
    唐羌和帝时为临武长交州旧以龙眼荔支及生鲜献之驿马昼夜传送之至有遭虎狼毒害顿仆死亡不绝道经临武羌上书谏曰：臣闻上不以滋味为德下不以贡膳为功故天子食大牢为尊不以果实为珍伏见交趾七郡献生龙眼等马惊风发南州土地恶虫猛兽不绝於路至於触犯死亡之害死者则不可复生来者犹可救也。此二物升殿未必延年益寿帝从其奏而罢之。
    翟为尚书安帝始亲政事追感祖母宋贵人悉封其家。又元舅耿宝及皇后兄弟阎显等并用威权上疏谏曰：臣闻微子佯狂而去殷叔孙通背秦而归汉彼非自疏其君时不可也。臣荷殊绝之恩蒙值不讳之政岂敢雷同受宠而以戴天履地伏惟陛下应天履祚历值中兴当建太平之功而未闻致化之道盖远者难明请以近事徵之昔窦邓之宠倾动四方兼官重绂盈金积货至使议弄神器改更社稷，岂不以势尊威广以致斯患乎！及其破坏头颡堕地愿为孤豚，岂可得哉！夫致贵无渐失必暴受爵非道殃必疾今外戚宠幸功均造化汉元以来未有等比陛下诚仁恩周洽以亲九族然禄去公室政移私门覆车重寻宁无摧折而朝臣在位莫肯正议翕翕訾訾更相佐附臣恐威权外假归之良难虎翼一奋卒不可制故孔子曰：珠吐於泽谁能不舍。《老子》称国之利器不可以示人此最安危之极戒社稷之深计也。夫俭德之恭政存约节故文帝爱百金於露台饰帷帐於皂襄或有讥其俭者上曰：朕为天下守财耳岂得妄用之哉！至仓腐而不可食钱贯朽而不可较今自初政已来日月未久费用赏赐已不可算敛天下之财积无功之家帑藏单尽民物伤卒有不虞复当重赋百姓怨叛既生危乱可待也。昔成王立政周公在前召公在後毕公在左史佚在右四子挟而维之目见正容耳闻正言一日即位天下旷然言其法度素定也。今陛下有成王之尊而无四子之佐虽欲崇雍熙致太平其可得乎！自去年以来谴频数地拆天隳高岸为谷修身恐惧则转祸为福轻慢天戒则其害弥深愿陛下亲自劳┰研精致思勉求忠贞之臣诛远佞谄之党损玉堂之盛尊天爵之重割情欲之欢罢晏私之好帝王图籍陈列左右心存亡国所以失之鉴观兴王所以得之庶害可息丰年可招矣。书奏不省而外戚宠臣咸恶之。
    陈忠为尚书仆射安帝数遣黄门常侍及中使伯荣（伯荣帝乳母王烟女）往来甘陵而伯荣负宠骄蹇所经郡国莫不迎为礼谒。又霖雨积时河水涌溢百姓骚动忠上疏曰：臣闻位非其人则庶事不叙庶事不叙则政有得失政有得失则感动阴阳妖变为应陛下每引自厚不责臣司臣司狃恩莫以为负故天心未得隔并屡臻青冀之域淫雨漏河徐岱之滨海水坌溢兖豫蝗彖滋生（彖虫子也。）荆扬稻收俭薄并凉二州羌戎叛戾加以百姓不足府帑虚匮自西徂东杼柚将空臣闻洪范五事一曰貌貌以恭恭作肃貌伤则狂而致常雨春秋大水皆为君上威仪不穆临莅不严臣下轻慢贵亻幸擅权阴气盛︹阳不能禁故为淫雨陛下以不得亲奉孝德皇园庙比遣中使致敬甘陵朱轩马相望道路可谓孝至矣。然臣窃闻使者所过威权翕赫震动郡县王侯二千石至为伯荣独拜车下仪体上僭侔於人主长吏惶怖谴责或邪谄自媚发人修道缮理亭传多设储寺徵役无度老弱相随动有万计赂遗仆从人数百匹顿踣吁嗟莫不叩心河间叔父之属清河有陵庙之尊及剖符大臣皆猥为伯荣屈节车下陛下不问必以陛下欲其然也。伯荣之威重於陛下陛下之柄在於臣妾水之发必起於此昔韩嫣副车之乘受驰视之使江都误为一拜而嫣受欧刀之诛臣愿明主严天元之尊正乾刚之位职事巨细皆任贤能不宜复令女使干错万机重察左右得无石显泄漏之奸尚书纳言得无赵昌谮崇之诈公卿大臣得无朱博阿传之援外属近戚得无王凤害商之谋。若国政一繇帝命王事每决於己则下不得Τ上臣不得干君常雨大水必当霁止四方众异不能为害书奏不省时三府任轻机事专委尚书而眚变咎动辄免公台忠以为非国旧体上疏谏曰：臣闻君使臣以礼臣事君以忠故三公称曰：蒙宰王者待以殊敬在舆为下御坐为起入则参对而议政事出则监察而董是非汉典旧事丞相所请靡有不听今之三公虽当其名而无其实选举诛赏一繇尚书尚书见任重於三公陵迟以来其渐久矣。臣忠常独不安是故临事战惧不敢冗见有所兴造（冗见言不广也。）。又不敢希意同僚以谬平典而谤ゥ日闻罪足万死近以地震策免司空陈褒今者异复欲切让三公昔孝成皇帝以妖星守心移咎丞相使贲丽纳说方进方进自引卒不蒙上天之福徒乖宋景之诚故知是非之分较然有归矣。又尚书决事多违故典罪法无例诋欺为先文参言鬼有乖章宪宜责求其意剖而勿听上顺国典下防威福置方圆於规矩审轻重於衡石诚国家之典万世之法也。
    ●卷五百三十七
    ○谏诤部　直谏第四
    後汉张浩为廷蔚安帝废皇太子为济阴王浩与太常桓焉太仆来历廷诤之不能得浩退而上疏曰：昔贼臣江充造构谗逆至令戾园兴兵终及祸难後壶关三老一言上乃觉悟虽追前失悔之何逮今皇太子春秋方始十岁未见保傅九德之义宜简贤辅就成圣质书奏不省。
    左雄为尚书令顺帝初废为济阴王乳母宋娥与黄门孙程等共议立帝帝後以娥前有谋遂封为山阳君邑五千户。又封大将军梁商子冀襄邑侯雄上封事曰：夫裂土封侯王制所重高皇帝约非刘氏不王非有功不侯孝安皇帝封江京王圣等遂至地震之异永建二年封阴谋之功。又有日食之变数术之士咸归咎於封爵今青州饥虚盗贼未息民有乏绝上求廪贷陛下乾乾劳思以济民为务宜循古法宁静无为以求天意以消异诚不宜追录小恩亏失大典帝不听雄复谏曰：臣闻人君莫不好忠正而恶谗谀然而历世之患莫不以忠正得罪谗谀蒙亻幸者盖听忠难从谀易也。夫刑罪人情之所甚恶贵宠人情之所甚欲是以时俗为忠者少而习谀者多故令人主数闻其美稀知其过迷而不悟至於危亡臣伏见诏书顾念阿母旧恩欲特加显赏案尚书故事无乳母爵邑之制唯先帝时阿母王圣为野王君圣造生谗贼谀立之祸生为天下所咀嚼死为海内所欢快桀纣贵为天子而庸仆羞与为比者以其无义也。夷齐贱为匹夫而王侯争与为伍者以其有德也。今阿母躬蹈约俭以身率下群僚蒸庶莫不向风而与王圣并同爵号惧违本操失其常愿臣愚以为凡人之心理不相远其所不安古今一也。百姓深惩王圣倾覆之祸民萌之命危於累卵常惧时世复有此类怵惕之念未离於心恐惧之言未绝於口乞如前议岁以千万给奉阿母内足以尽恩爱之欢外可不为吏民所怪梁冀之封事非机急宜过之运然後平议可否会复有地震缑氏山摧之异雄复上疏曰：先帝封野王君汉阳地震今封山阳君而京城复震专政在阴其犹大臣前後瞽言封爵至重王者可私人以财不可以官宜还阿母之封以塞尤异今冀已高议山阳君亦宜崇其本节雄言虽切至娥亦畏惧辞让而帝恋恋不能已卒封之後阿母遂以交遘失爵。
    黄琼为尚书仆射顺帝时连有异琼上疏曰：间者以来封位错谬寒燠相干蒙气数兴日暗月散原之天意殆不虚然陛下宜开石室案河雒外命史官悉条上永建以前至汉初异与永建以後讫于今日孰为多少。又使近臣儒者参考政事数见公卿察问得失诸无功德者宜皆斥黜。
    张纲为侍御史时顺帝委纵宦官有职危心纲尝感激慨然叹曰：秽恶满朝不能奋身出命扫国家之难虽生吾不愿也。退而上。《书》曰：。《诗》曰：不愆不忘率繇旧章寻大汉初隆及中兴之世文明二帝德化尤盛观其理易循易见但恭俭守节约身尚德而已中官常侍不过两人近亻幸赏赐裁满数金惜废重人故家给人足夷狄闻中国优富信任道德所以奸谋自消而和气感应而顷者以来不遵旧章无功小人皆有爵官富之骄之而复害之非爱人重器承天顺道者也。伏愿陛下少留圣恩割损左右以奉天心书奏不省胡广为尚书仆射时顺帝欲立皇后而贵人有宠者四人莫知所建议欲探筹以决定选广与尚书郭虔史敞上疏谏曰：窃见诏书以立后事大谦不自专欲假之筹策决疑灵神篇籍所记祖宗典故未尝有也。恃神任筮既不必当贤就值其人犹非德选夫岐嶷形於自然亻见天必有异表宜参良家简求有德德钧以年年钧以貌稽之典经断之圣虑政令犹汗往而不反诏文一下形之四方臣职在拾遗忧深责重是以焦心冒末陈闻帝从之以梁贵人良家子定立为皇后。
    杨伦为侍中顺帝时邵陵令任嘉在职贪秽因迁武威太守後有司奏嘉赃罪千万徵考廷尉其所牵染将相大臣百有馀人伦乃上。《书》曰：臣闻春秋诛恶及本本诛则恶消振裘持领领正则毛理今任嘉所生狼籍未受辜戮猥以垢身改典大郡自非案坐举者无以禁绝奸萌往者湖陆令张叠萧令四贤徐州刺史刘福等[C260]秽既彰咸伏其诛而豺狼之吏至今不绝者，岂非本举之主不加之罪乎！昔齐威之霸杀奸臣五人并及举者以弭谤ゥ当断不断黄石所戒夫圣王所以听僮夫匹妇之言者犹尘加嵩岱雾集淮海虽未有益不为损也。惟陛下留神省察奏御有司以伦言公直辞不逊顺下之尚书奏伦探知密事徼以求直坐不敬结鬼薪（结正其罪鬼薪取薪以给宗庙三岁刑之）诏书以伦数进忠言特原之免归田里。
    郎ダ举有道不就顺帝阳嘉二年正月就徵公车时灾异屡见ダ乃诣阙拜章曰：臣闻天垂妖象地见灾符所以谴告人主责躬修德使正机平衡流化兴政也。易内。《传》曰：凡灾异所生各以其政变之则除消之亦除伏惟陛下躬日昃之听温三省之勤思过念旧务消悔方今时俗奢佚浅恩薄义夫救奢必於俭约拯薄无。若敦厚安上理人莫善於礼修礼遵约盖惟上兴革文变薄事不在下故周南之德关雎政本本立道生风行草从澄其源者流清溷其本者末浊天地之道其犹鼓以虚为德自近及远者也。伏见往年以来园陵数灾炎光炽猛惊动神灵易天人应曰：君子不思遵利兹谓无泽厥灾孽火烧其宫。又曰：君高台府犯阴侵阳厥灾火。又曰：上不俭下不节灾火并作烧君室自顷缮理西苑修复太学宫殿官府多所构饰昔盘庚迁殷去奢即俭夏后卑室尽力致美。又鲁人为长府闵子曰：仍旧贯何必改作臣愚以为诸所缮修事可省减禀┰贫人赈赡孤寡此天之意也。人之庆也。仁之本也。俭之要也。焉有应天养人为仁为俭而不降福者哉！土者地阴性澄静宜以施化之时敬而勿扰窃见正月以来阴ウ连日易内。《传》曰：久阴不雨乱气也。蒙之比也。蒙者君臣上下相冒乱也。又曰：欲德不用厥异常阴夫贤者化之本者雨之具也。得贤而不用犹久阴而不雨也。又顷前数日寒过其节冰既解释还复凝合夫寒往则暑来暑往则寒来此言日月相推寒暑相避以成物也。今立春之後火卦用事当温而寒违反时节繇功赏不至而刑罚必加也。宜须立秋顺气行罚臣伏案非参察众政以为立夏之当有震裂涌水之害。又比荧惑失度盈缩往来涉历舆鬼环绕轩辕火精南方夏之政也。政有失礼不从夏令则荧惑失行正月三日至乎！九日三公卦三公上应台阶下同元首政失其道则寒阴反节节彼南山咏自周诗股肱良哉！著於虞典而今之在位竟高虚纳累锺之奉忘天下之忧栖迟偃仰寝疾自逸被策文得赐钱即复起矣。何疾之易而愈之速以此消夫灾眚兴致升平其可得乎！今选举牧守委任三府长吏不良既咎州郡州郡有失岂得不归责举者而陛下崇之弥优自下慢事愈甚所谓大网疏小网数三公非臣之仇臣非狂夫之作所以发愤忘食恳恳不已者诚念朝廷欲致兴平非不能面誉也。臣生长草野不晓禁忌披露肝胆书不择言伏鼎镬死不敢恨谨诣阙奉章伏待重诛书奏帝复使对尚书ダ对曰：臣闻明王圣主好闻其过忠臣孝子言无隐情臣备生人伦视听之类而禀性愚悫不识忌讳故出死忘命恳恳重言诚欲陛下修乾坤之德开日月之明披图籍案经典览帝王之务识先後之政如有阙遗退而自改本文武之业拟尧舜之道攘延庆号令天下此诚臣ダ区区之愿夙夜梦寐尽心所计谨修序前章畅其旨趣条便宜七事具如状对一事陵园至重圣神攸冯而灾火炎赫迫近寝殿魂而有灵犹将惊动宫殿官府近始永平岁时未积便更修造。又西苑之设禽畜是处离房别观本不常居而皆当修积土木营建无已消功殚贿巨亿为计易内。《传》曰：人君奢侈多饰宫室其时旱其灾火是故鲁僖遭旱修政自敕下钟鼓之悬休缮治之官虽则不宁而时雨自降繇此言之天之应人敏於影响今月十七日戊午徵日也。日加申风从寅来丑时而止丑寅申皆徵也。不有火灾必当为旱愿陛下较计缮修之费永念百姓之劳罢将作之官减雕文之饰损庖厨之馔退宴私之乐易中孚。《传》曰：阳感天不旋日（易中孚。《传》曰：阳感天不旋日言天子为善一日天立应以善为恶一日天立应以恶也。）如是则景降集眚殄息矣。二事去年以来{公儿}卦用事类多不效。《易传》曰：有貌无实佞人也。有实无貌道人也。寒温为实清浊为貌今三公皆令色足恭外厉内荏以虚事上无佐国之实故清浊效而寒温不效也。是以阴寒侵犯消息（阳君阴臣侵消息者或阴专政或阴侵阳也。）占曰：日乘则有妖风日蒙则有地裂如是三年则致日食阴侵其阳渐积所敏速也。致立春前後温气应节者诏令宽也。其复寒者无宽之实也。夫十室之邑必有忠信率土之人岂无贞贤未闻朝廷有所赏拔非所以求善赞务引济元元宜采纳良臣以助圣化三事臣闻天道不远三五复反今年少阳之岁法当乘起恐後年已往将遂惊动涉历天门灾成戊巳今春当旱夏必有水臣以六日七分候之可知夫灾眚之来缘类而应行有玷缺则气逆於天精感变出以戒人君王者之义时有不登则损滋彻膳数年以来收稍减家贫户馑岁不如昔百姓不足君孰与足水旱之灾虽尚未至然君子远览防微虑萌。《老子》曰：人之饥也。以其上食税之多也。故孝文皇帝绨袍革舄木器无文约身薄赋时致平今陛下圣德中兴宜尊前典惟节惟约天下幸甚。《易》曰：天道无亲常与善人是故高宗以享福宋景以延年四事臣仰观天文太子不明荧惑以去年春分後十六日在娄五度推步三统荧惑今当在翼九度今反在柳三度则不及五十馀度去年八月二十四日戊辰荧惑历舆鬼东入轩辕出后星北东去四度北旋复还轩辕者後宫也。荧惑者至阳之精也。天之使也。而出入轩辕绕还往来。《易》曰：天垂象见吉凶其意昭然可见矣。礼天子一娶九女嫡媵毕具今宫人侍御动以千计或生而幽隔人道不通郁积之气上感皇天故遣荧惑入轩辕理人伦垂象见异以悟主上昔武王下车出倾宫之女表商容之闾以理人伦以表贤德故天授以圣子成王是也。今陛下多积宫人以违天意故皇子多夭嗣体莫寄诗云：敬天之怒不敢戏豫方今之福莫。若广嗣广嗣之术可不深思宜简出宫女恣其姻嫁则天自降福子孙千亿惟陛下丁宁再三留神於此左右贵幸亦宜惟臣之言以悟陛下盖善言古者合於今善言天者合于人愿访问百僚有违臣言者臣当苟言之罪五事臣窃见去年闰十月十七日己丑夜有白气从西方天苑趋左足入玉井数日乃灭春秋曰：有星孛于大辰大辰者何大火也。大火为大辰罚。又为大辰北极亦为大辰所以孛一宿而连三宿者言北辰王者之宫也。凡中宫无节政教乱逆威武衰微则此三星以应之也。罚者白虎其宿主兵其国赵魏变见西方亦应三辅凡金气为变发在秋节臣恐立秋以後赵魏关西将有羌寇畔戾之患宜豫宣告诸郡使敬授人时轻徭役薄赋敛勿妄缮起坚仓狱备守卫回选贤能以镇抚之金精之变责归上司宜以五月丙午遣大尉服干戚建井画玉版之策引白气之异於西郊责躬求愆谢咎皇天消灭妖气盖以火胜金转祸为福也。六事臣窃见今月十四日乙夕阝巳时白虹贯日凡日傍气色白而纯者名为虹贯日中者侵太阳也。见於春者政变常也。方今中官外司各各考事其所考者或非急务。又恭陵火灾主名未立多所收捕备经考毒寻火为天戒以悟人君可顺而不可违可敬而不可慢陛下宜恭己内省以备後灾凡诸考案并须立秋。又。《易传》曰：公能其事序贤进士後必有喜反之则白虹贯日以甲乙见者则谴在中台自司徒居位阴阳多谬久无虚巳进贤之策天下兴议异人同咨。且立春以来金气再见金能胜木必有兵气宜黜司徒以应天意陛下不早禳之将负臣言遗患百姓（时刘琦为司徒至阳嘉三年策免）七事臣伏惟汉兴以来三百三十九岁於诗三基（基当作期谓以三期之法推之）高祖起亥仲二年今在戍仲十年诗汜历枢曰：卯酉为革政午亥为革命神在天门出入候听言神在戌亥司候帝王兴衰得失厥善则昌厥恶则亡於易雄雌秘历今值困乏凡九二困者众小人欲共困害君子也。经曰：困而不失其所，其唯君子乎！唯独贤圣之君遭困遇险能致命遂志不去其道陛下乃者潜龙养德幽隐屈即位之元紫宫惊动历运之会时气已应然犹恐妖祥未尽君子思患而豫防之臣以为戍仲已竟来年入季文帝改法除肉刑之罪至今三百年宜因斯际大蠲法令官名称号舆服器械事有所更变大为小去奢就俭机衡之政除烦为简改元更始招求幽隐举方正徵有道博采异谋开不讳之路臣陈引际会恐犯忌讳书不尽言未敢究畅台诘ダ曰：对云：白虹贯日政变常也。朝廷率繇旧章何所变易而言变常。又言当大蠲法令革易官号或云：变常以致灾或改旧以除异何也。又阳嘉初建复欲改元据何经典其以实对ダ对曰：方春东作布德之元阳气开盛而养导万物王者因天视听奉顺时气宜务崇温柔遵其行令而今立春之後考事不息秋冬之政行乎！春夏故白虹春见掩蔽日曜凡邪气乘阳则虹在日斯皆臣下执事刻急所招殆非朝廷优宽之本此其变常之咎也。又今选举皆归三司非有周召之才而当则哲之重每有选用辄参之掾属公府门巷宾客填集送去迎来财货无已其当迁者竟相荐谒各遣子弟充塞道路开长奸门兴致浮伪非所谓率繇旧章也。尚书职任机衡宫禁严密私曲之意差不得通偏党之恩或无所用选举之任不如还在机密臣诚愚戆不知折中斯固远近之伦当今之宜。又孔子曰：汉三百载计历改宪三百四岁为一德五德千五百二十岁五行更用自春徂夏改青服绛者也。自文帝省刑三百年而轻微之禁渐已殷积王者之法譬犹江河当使易避而难犯也。故。《易》曰：易则易知简则易从易简而天下之理得矣。今去奢即俭以先天下改易名号随事称谓。《易》曰：君子之道或出或处同归殊途一致百虑是知变常而善可以除灾变常而恶必致於异今年仲竟来年入季仲终季始历运变改故可改元所以顺天道也。臣ダ愚蔽不足以答圣问ダ。又上书荐黄琼李固并陈便宜四事一事孔子作春秋书正月者敬岁之始也。王者则天之象因时之序宜开发德号爵贤命士流宽大之泽垂仁厚之德顺助元气含养庶类如此则天文昭烂星辰显列五纬循轨四时和睦不则太阳不光天地混浊时气错逆霾雾蔽日自立春以来累经旬朔未见仁德有所施布但闻罪罚考掠之声夫天之应人疾於影响而自从入岁常有蒙气月不舒光日不宣耀日者太阳以象人君政变於下日应於天清浊之占随政抑扬天之见异事无虚作岂独陛下倦於万机帷幄之政有所阙欤何天戒之数见也。臣愿陛下发扬乾刚援引贤能勤求机衡之寄以获断金之利臣之所陈辄以太阳为先者明其不可久ウ急当改正其异虽微其事甚重臣言虽约其旨甚广惟陛下乃眷臣章深留明思二事孔子曰：雷之始发大壮始君弱臣强从解起今月九日至十四日大壮用事消息之卦也。於此六日之中雷当发声发声则岁气和王道兴也。《易》曰：雷出地奋豫先王以作乐崇德殷荐之上帝雷者所以开发萌芽辟阴除害万物须雷而解资雨而润故经曰：雷以动之雨以润之王者从宽大顺春令则雷应节不则发动於冬当震反潜故。《易传》曰：当雷不雷太阳弱也。今蒙气不除日月变色则其效也。天网恢恢疏而不失随时进退应政得失大人者与天地合其德与日月合其明璇机动作与天相应雷者号令其德生养号令殆废当生而杀则雷反作其时无岁（雷以冬鸣则岁饥也。）陛下。若欲除灾招祉顺天致和宜察臣下尤酷害者加斥黜以安黎元则大皓悦和雷声乃发（大皓天也。）三事去年十月二十日癸亥太白与岁星合明於房心太白在北岁星在南相离数寸光芒交接房心者天帝明堂布政之宫。《孝经钩命决》曰：岁星守心年丰尚书洪范记曰：月行中道移节应期德厚受福重华留之重华者谓岁星在心也。今太白从之交合明堂金木相贼而反同合此以阴陵阳臣下专权之异也。房心东方其国主宋石氏经曰：岁星出左有年出右无年今金木俱东岁星在南是为出右恐年不成宋人饥也。陛下宜审详明堂布政之务然後妖异可消五纬顺序矣。四事。《易传》曰：阳无德则旱阴僭阳亦旱阳无德者人君恩泽不施於人也。阴僭阳者禄去公室臣下专权也。自冬涉春讫无嘉泽数有西风反逆时节朝廷劳心广为祈祷荐祭山川暴龙移市臣闻皇天感物不为伪动灾变应人要在责己。若令雨可请降水可禳止则岁无隔并太平可待然而灾害不息者患在此也。立春以来未见朝廷赏录有功表显有德存问孤寡赈恤贫弱而但见雒阳都官奔车东西收系纤介牢狱充盈臣闻恭陵火处比有光曜明此天灾非人之咎丁丑大风掩蔽天地风者号令天之威怒皆所以感悟人君忠厚之戒。又连月无雨将害宿麦。若一不登则饥者十三四矣。陛下诚宜广被恩泽贷赡元元昔尧遭九年之水人有十载之蓄者简税防灾为其方也。愿陛下早宣德泽以应天功。若臣言不用朝政不改者立夏之後乃有澍雨於今之际未可望也。若政变於朝而天不雨则臣为诬上愚不知量分当鼎镬书奏特诏拜郎中辞病不就即去归家至四月京师地震遂陷其夏大旱秋鲜卑入马邑城破代郡兵明年西羌冠陇右皆略如ダ言耳。
    杜乔为大司农顺帝时梁冀子弟五人及中常侍等以无功并封乔上书谏曰：陛下越从藩臣龙飞即位天人属心万邦攸赖不急忠贤之礼而先左右之封伤善害德兴长佞谀臣闻古之明君褒罚必以功过末世ウ主诛赏各缘其私今梁氏一门宦者微孽并带无功之绂裂劳臣之土其为乖滥胡可胜言夫有功不赏为善失其望奸回不诘为恶肆其凶故陈资斧而人靡畏班爵位而物无亏苟遂私道岂伊伤政为乱而已丧身亡国可不慎哉！书奏不省。
    周举永和末为谏议大夫时连有灾异顺帝诏举於显亲门问以变眚举对曰：陛下初立遵修旧典兴化致政远近肃然顷年以来稍违於前朝多宠亻幸禄不序德观天察人准今方古诚可危惧。《书》曰：僭常阳。若夫僭差无度则言不从而下不正阳无以制则上扰下竭宜密严敕州郡察︹宗大奸以时擒讨其後江淮猾贼周生徐凤等处处并起如举所陈。
    刘陶为太学生桓帝时大将军梁冀专朝而桓帝无子连岁凶荒饥异数见陶上疏陈事曰：臣闻人非天地无以为生天地非人无以为灵是故帝非人不立人非帝不宁夫天之与帝帝之与人犹头之与足相须而行也。伏惟陛下年隆德茂中天称号袭常存之庆循不易之制目不视鸣条之事耳不闻檀车之声天灾不有痛於肌肤震食不即损於圣体故蔑三光之谬轻上天之怒伏念高祖之起始自布衣拾暴秦之敝追亡周之鹿合散扶伤克成帝业功既显矣。勤亦至矣。流福遗祚至於陛下陛下既不能增明烈考之轨而忽高祖之勤妄假利器委授国柄使群鬼刑隶芟刈小民敝诸夏虐流远近故天降众异以戒陛下陛下不悟竟令虎豹窟於场豺狼乳於春囿斯岂唐咨禹稷益典朕虞议物赋上蒸民之意哉！又令牧守长吏上下交竞封豕长蛇蚕食天下货殖者为穷冤之魂贫馁者作饥寒之鬼高门获东观之辜丰室罹妖叛之罪死者悲於窀穸生者戚於朝野是愚臣所为咨嗟长怀叹息者也。且秦之将亡正谏者诛谀进者赏嘉言结於忠舌国命出於谗口擅阎乐於咸阳授赵高以车府权去已而不知威离身而不顾古今一揆成败同势愿陛下远览强秦之倾近察哀平之变得失昭然祸福可见臣。又闻危非仁不扶乱非知不救故武丁得傅说以消鼎雉之周宣用申甫以济夷厉之荒窃见故冀州刺史南阳朱穆前乌桓校尉臣同郡李膺皆履正清平贞高绝俗穆前在冀州奉宪操平摧破奸党民清万里历典牧守正身率下及掌戎马威扬朔北斯实中兴之良佐国家之柱臣也。宜还本朝夹辅王室上齐七曜下镇万国臣敢吐不时之义於讳言之朝犹冰霜见日必至消灭臣始悲天下之可悲今天下亦悲臣之愚惑也。书奏不省。
    袁著为郎中年十九见梁冀凶纵不胜其愤乃诣阙上。《书》曰：臣闻仲尼叹凤鸟不至河不出图自伤卑贱不能致也。今陛下居得致之位。又有能致之资而和气未应贤愚失序者势分权臣上下壅隔之故也。夫四时之用功成则退高爵厚宠鲜不致今大将军位极功成可为至戒宜遵悬车之礼高枕颐神。《传》曰：木实繁者披枝害心。若不抑损权盛将无以全其身矣。左右闻臣言将侧耳切齿臣特以童蒙见拔故敢忘忌讳昔舜禹相戒无。若丹朱周公戒成王无。若殷王纣愿除诽谤之罪以开天下之口书奏不省。
    杨秉为侍中尚书时桓帝微行私过幸河南尹梁裔府舍是日大风拔树昼昏秉上疏谏曰：臣闻瑞繇德至应事生故。《传》曰：祸福无门唯人自招天不言语以异谴告是以孔子迅雷风烈必有变动诗云：敬天之威不敢驱驰王者至尊出入有常警跸而行静室而止自非郊庙之事则鸾旗不驾故诗称自郊徂宫。《易》曰：王假有庙致孝享也。诸侯如臣之家春秋尚列其诫（齐庄公如崔杼家为崔杼所杀）况以先王法服而私出游降乱尊卑等威无序侍卫守空宫级玺委女妾设有非变任章之谋上负先帝下悔靡及臣奕世受恩得备纳言。又以薄学充在讲劝特蒙哀识见日月恩重命轻义使士死敢惮摧折略陈其愚帝不纳应奉为司隶校尉桓帝时田贵人见幸帝有建立之议奉以田氏微贱不宜超登后位上书谏曰：臣闻周纳狄女襄王出居乎！郑汉立飞燕成帝裔嗣泯绝母后之重兴废之所因宜思关雎之所求远五禁之所忌帝纳之。
    李为白马令桓帝延熹二年中常侍单超等五人皆以诛梁冀功并封列侯专权选举。又立掖庭民女亳氏为皇后数月间后家封者四人赏赐巨万是时地数震裂众频降素刚忧国将危心不能忍乃露布上书移副三府曰：臣闻皇后天下母德配坤灵得其人则五氏来备（五氏即。《史记》所谓庶徵曰：雨曰：。《易》曰：燠曰：寒曰：风五者来备也。）不得其人则地动摇宫比年灾异可谓多矣。皇天之戒可谓至矣。高祖受命至今三百六十四岁君期一周当有黄精代见姓陈项虞田许氏不可令此人居太尉太傅典兵之官举厝至重不可不慎班功行赏宜应其实梁冀虽持权专擅虐流天下以罪行诛犹召家臣扌益杀之耳而猥封谋臣万户以上高祖闻之得无见非西北列将得无解体（列将谓皇甫规等）孔子曰：帝者谛也。今官位错乱小人讠舀进财货公行政化日损尺一拜用不经御省是帝欲不谛乎！帝得奏震怒下有司逮死黄门狱中。
    朱穆桓帝时坐忤宦者赵忠输作左校赦出居家数年在朝诸公多有相推荐者，於是徵拜尚书穆既深疾宦者及在台阁旦夕共事志欲除之乃上疏曰：案汉故事中常侍参选士人建武以後乃悉用宦者自延平以来浸益贵盛假貂之饰处常伯之任天朝政事一更其手权倾海内宠贵无及子弟亲戚并荷荣任故放滥骄溢莫能禁御凶狡无行之徒媚以求官恃势怙宠之辈渔食百姓穷破天下空竭小人愚臣以为可悉罢省遵复往初率繇旧章更选海内清淳之士明达国体者以补其处即陛下可为尧舜之君众僚皆为稷契之臣兆庶黎民蒙被圣化矣。帝不纳後穆进见口复陈曰：臣闻汉家旧典置侍中中常侍各一人者尚书事黄门侍郎一人传发书奏皆用姓族自和熹太后以女主称制不接公卿乃以阉人为常侍小黄门通命两宫自此以来权倾人主穷困天下宜皆罢遣博选耆儒宿德与参政事帝怒不应穆伏不起左右传出良久乃趋而去自此中官数因事称诏诋毁之穆素刚不得意居无几愤懑发疽卒。
    陈蕃为光禄勋桓帝时封赏逾制内宠猥盛蕃上疏谏曰：臣闻有事社稷者社稷是为有事人君者容悦是为今臣蒙恩圣朝备位九列见非不谏则容悦也。夫诸侯上象四七垂耀在天下应分土藩屏上国高祖之约非功臣不侯而闻追录河南尹邓万世父尊之微功更爵尚书令黄门隽先人之绝封近习以非义授邑左右以无功传赏授位不料其任裂土莫纪其功至乃一门之内侯者数人故纬象失度阴阳谬序稼用不成民用不康臣知封事已行言之无及诚欲陛下从是而止。又比年收敛十伤五六万人饥寒不聊生活而采女数千食声传令出肉衣绮脂油粉黛不可赀计鄙谚言盗不过五女门以女贫家也。今後宫之女，岂不贫国乎！是以倾宫嫁而天下化楚女悲而西宫。且聚而不御必生忧悲之感以致兵革水旱之困夫狱以禁止奸邪官以称才理物。若法亏於平官失其人则王道有缺而今天下之论皆谓狱繇怨起爵以贿成夫不有臭秽则苍蝇不飞陛下宜采求得失择从忠善尺一选举委尚书三公使褒责诛赏各有所归，岂不幸甚帝颇纳其言为出宫女五百馀人但赐隽爵关内侯而万世南乡侯延熹六年车驾幸广成较猎（广成苑名）蕃上疏谏曰：臣闻人君有事苑囿唯仲秋西郊顺时讲武杀禽助祭以敦孝敬如或违此则为肆纵故皋陶戒舜无放逸游周公戒成王无於游田虞舜成王犹有此戒况德不及二王者乎！夫安平之时尚宜有节况当今之世有三空之害田野空朝廷空仓库空是谓三空加兵戎未戢四方离散是陛下焦心毁颜坐以待旦之时也。岂宜扬旗耀武骋心舆马之观乎！又前秋多雨民始种麦今失其劝种之时而令给驱禽除路之役非贤圣恤民之意也。齐景公欲观於海放乎！琅琊。《晏子》为陈百姓恶闻旌旗舆马之音举首眉之憾景公感之不行周穆王欲肆车辙马迹祭公谋父为诵祈招之诗以止其心诚恶逸游之害人也。书奏不纳。
    襄楷平原人桓帝时宦官专朝政刑暴滥。又比失皇子灾异尤数楷自家诣阙上疏曰：臣闻皇天不言以文象设教尧舜虽圣必历象日月星辰察五纬所在故能享百年之寿为万世之法臣窃见去岁五月荧惑入太微犯帝座出端门不轨常道其闰月庚辰太白入房心犯小星震动中耀中耀天王也。傍小星者天王子也。夫太微天廷五帝之座而金火罚星杨光其中於占天子凶。又俱入房心法无继嗣今年岁星久守太微逆行西至掖门还切执法岁为木精好生恶杀而淹留不去者咎在仁德不修诛罚太酷前七年十二月荧惑与岁星俱入轩辕逆行四十馀日而邓皇后诛其冬太寒杀鸟兽害鱼鳖城傍竹柏之叶有伤枯者臣闻师曰：柏伤竹枯不出三年天子当之今雒阳城中人夜无故叫呼云：有火光人声正讠宣於占亦与竹柏同自春夏以来连有霜雹及大雨雷而臣作威作福刑罚急刻之所感也。太原太守刘质南阳太守成晋志除奸邪其所诛剪皆合人望而陛下受阉竖之谮乃远加老逮三公上书乞哀质等不见采察而严被谴让忧国之臣将遂杜口矣。臣闻杀无罪诛贤者祸及三世陛下即位以来频行诛伐梁玄孙邓并见族灭其从坐者。又非其数李上书明主所不当讳杜众乞死谅以感悟圣朝曾无赦宥而并被残戮天下之人咸知其冤汉兴以来未有拒谏诛贤用刑太深如今者也。求平旧典诛当重论皆须冬狱先请後刑所以重人命也。顷数十岁以来州郡玩习。又欲避请谳之烦辄疾病多死牢狱长吏杀生自已死者多非其罪魂神冤结无所归诉厉疾疫自此而起昔文王一妻诞致十子今宫女数千未闻庆育宜修德省行以广螽斯之祚。又七年六月十三日河内野王山上有龙死可长数十丈扶风有星陨为石声闻三郡夫龙形状不一小大无常故易况之大人帝王为符瑞或闻河内龙死讳以为蛇夫龙能变化蛇亦有神皆不当死者秦之将衰华山神操璧以授郑客曰：今年祖龙死始皇逃之死於沙丘王莽天凤二年讹言黄石山宫有死龙之异後汉诛莽光武复兴虚言犹然况於实邪夫星辰丽天犹万国之附王者也。下将畔上故星亦畔天石者安类坠者失势春秋五石陨宋其後襄公为楚所执秦之亡也。石陨东郡今陨扶风与先帝园陵相近不有大丧必有畔逆案春秋以来及古帝王未有河清及学门自坏者也。臣以为河者诸侯位也。清者属阳浊者属阴河当浊而反清者阴欲为阳诸侯为帝也。大学天子教化之宫其门无故自坏者言文德将丧教化废也。京房。《易传》曰：河水清天下平今天垂异地吐妖人厉疫三者并时而有河清犹春秋麟不当见而见孔子书之以为异也。臣前上琅琊宫崇受于吉神书不合明听臣闻布鸣於孟夏蟋蟀吟於始秋物有微而至信人有贱而言忠臣虽至贱诚愿赐清问极尽所言书奏不省十馀日复上。《书》曰：臣伏见太白北入数日复出东方其占当有大兵中国弱四夷强臣。又推荧惑今当出而潜必有阴谋皆繇狱多冤结忠臣被戮德星所以久守执法亦为此也。陛下宜承天意理察冤狱为刘质成晋亏除罪避追录李杜众等子孙夫天子事天不孝则日食星阙比年日食於朔三光不明五纬错戾前者宫崇所献神书专以奉天地顺五行为本亦有兴国广嗣之术其文易晓参同经典而顺帝不行故国嗣不兴孝冲孝质类世短祚臣。又闻之得主所好自非正道神为生虐故周衰诸侯以力征相高，於是夏育申休宋万彭生任鄙之徒生於其时殷纣好色妲己是出叶公好龙真龙游廷今黄门常侍天刑之人陛下爱待兼倍常宠系嗣未兆，岂不为此天官宦者星不在紫宫而在天市明当给使主市里也。今乃反处常伯之位实非天意。又闻宫中立黄老浮屠之祠此道清虚贵尚无为好生恶杀省欲去奢今陛下嗜欲不去杀罚过理既乖其道岂获其祚哉！或言。《老子》入夷狄为浮屠浮屠不三宿桑下（言浮屠之人寄桑下者不经三宿便即移去也。）不欲久生恩爱精之至也。天神遣以好女浮屠曰：此但革囊盛血遂不眄之其守一如此乃能成道今陛下女艳妇极天下之丽甘肥饮美殚天下之味奈何欲如黄老乎！书上即诏尚书问状楷曰：臣闻古者本无宦官武帝末春秋高数游後宫始置之耳後稍见任至於顺帝遂益繁炽今陛下爵之十倍於前至今无继嗣者岂独好之而使之然乎！尚书上其对坐论司冠。
    ●卷五百三十八
    ○谏诤部　直谏第五
    後汉爰延桓帝时为大鸿胪太史上言客星经帝座密以问延延因上封事曰：臣闻天子尊为无上故天以为子位临臣庶威重四海动静以礼则星辰顺序意有邪僻则晷度错违陛下以河南尹邓万有龙潜之旧封为通侯恩重公卿惠丰宗室加倾引见与之对博上下黩有亏尊严臣闻之帝左右者所以咨德政也。故周公戒成王曰：其朋其朋言慎所与也。昔宋闵公与强臣共博列妇人於侧积此无礼以致大武帝与亻幸臣李延年韩嫣同卧起尊爵重赐情欲无厌遂生骄淫之心行不义之事卒使延年被戮嫣伏其辜夫爱之则不觉其过恶之则不知其善所以事多放滥物情生怨故王者赏人必酬其功爵人以甄其德善人同处则日闻嘉训恶人从游则日生邪情孔子曰：益者三友损者三友邪臣惑君乱妾危主以非所言则悦於耳以非所行则玩於目故令人君不能远之仲尼曰：唯女子与小人为难养近之则不逊远之则怨盖圣人明戒也。昔汉光武皇帝与严光俱寝上天之异其夕即见夫以光武之圣德严光之高贤君臣合道尚降此变岂况陛下今所亲亻幸以贱为贵以卑为尊哉！惟陛下远谗谀之人纳謇謇之士除左右之权寤宦官之敝使积善日熙佞恶消殄则乾可除帝省其奏因以病自上乞骸骨还家。
    赵典桓帝时为大鸿胪典以恩泽诸侯无劳受封群臣不悦而莫敢谏独奏曰：夫无功而赏劳者不劝上忝下辱乱象干度。且高祖之誓非功臣不封宜一切削免爵土以存旧典帝不从。
    刘瑜桓帝时举贤良方正到京师上。《书》曰：臣瑜自念东国鄙陋得以丰沛枝裔被蒙复除不给卒伍故太尉杨秉知臣窃典籍猥见显举诚冀臣愚直有补万一而秉忠谟不遂命先朝露臣在下土听闻歌谣骄臣虐政之事远近呼嗟之音窃为辛楚泣血涟知幸得引录备答圣问泄写至情不敢庸回诚愿陛下。且以须臾之虑览今往之事人何为咨嗟天曷为动变盖诸侯之位上法四七垂文炳关之盛衰者也。今中官邪孽比肩裂土皆竞立裔嗣继体传爵或乞子疏属或买儿市道殆乖开国承家之义古者天子一娶九女娣侄有序。《河图》受嗣正在九房今女嬖令色充积闺帏皆当盛其玩饰冗食空宫劳散精神生长六疾此国之费也。生之伤也。且天地之性阴阳正纪隔绝其道则水旱为并诗云：五日为期六日不詹怨旷作歌仲尼所录况从幼至长幽藏殁身。又常侍黄门亦广娶妻妾怨毒之气结成妖眚行路之言官发略人女取而复置转相惊惧孰不悉然无缘空生此谤邹衍匹夫杞氏匹妇尚有城摧霜陨之异况乃群辈咨怨能无感乎！秦作阿房国多刑人今第舍增多穷极奇巧掘木攻石不避时令促以严刑威以法政民无罪而复入之民有田而复夺之州郡官府各自考事奸情赇赂皆为吏饵民愁郁结起入贼党官趣兴兵诛讨其罪贫困之民或有卖其首级以要酬赏父兄相代残身妻奴相视分裂穷之如彼代之如此，岂不痛哉！又陛下以北辰之尊神器之宝而微行近习之家私幸宦者之舍宾客市买熏灼道路因此暴纵无所不容今三公在位皆博达道艺而各正诸已莫或裨益者非不智也。畏死罚也。惟陛下设置七臣以广谏道及开东序金史官之书从尧舜禹汤文武致兴之道远佞邪之人放郑卫之声则致和平德感祥风矣。臣忄空忄空推情言不足采惧以触忤怔营忄悸，於是特诏召瑜问咎之徵指事按经谶以对执政者欲令瑜依违其辞而更策以他事瑜复悉心以对八千馀言有加於前帝竟不能用拜为议郎瑜与窦武同诛其後宦者悉焚其上书以为讹言。
    审忠梁人为郎中灵帝初中常侍曹节与长乐五官史朱等矫诏诛大将军窦武太傅陈蕃迁窦太后於南宫连有异忠以为朱等罪恶所感乃上。《书》曰：臣闻理国得贤则安失贤则危故舜有臣五人而天下治汤举伊尹不仁者远陛下即位之初未能万几皇太后念在抚育权时摄政故中常侍苏康管霸应时诛殄太傅陈蕃大将军窦武考其党与志清朝政华容侯朱知事觉露祸及其身遂兴造逆谋作乱王室撞蹋省闼执夺玺绶迫胁陛下聚会群臣离间骨肉母子之恩遂诛蕃武及尹勋等因共割裂城社自相封赏父子兄弟被蒙尊荣素所亲厚布在州郡或登九列或据三司不惟禄重位尊之责而苟营私门多蓄财货缮修第舍连里竟巷盗取御水以作鱼钓车马服玩拟於天家群公卿士杜口吞声莫敢有言州牧郡守承顺风旨辟召选举释贤取愚故虫蝗为之生夷寇为之起天意愤盈积十馀年故频岁日食於上地震於下所以谴戒人主欲令觉悟诛Θ无状昔高宗以雉ず之变故获中兴之功近者神祗启悟陛下发赫斯之怒故王甫父子应时馘截行路人士莫不称善。若除父母之雠诚怪陛下复忍孽臣之类不悉殄灭昔秦信赵高以危其国吴使刑人身遘其祸虞公抱宝牵马鲁昭见逐乾侯以不用宫之奇子家驹以至灭辱今以不忍之恩赦夷族之罪奸谋一成悔亦何及臣为郎十五年皆耳目闻见之所为诚皇天所不复赦愿陛下留漏刻之听裁省臣表扫灭鬼类以答天怒与考验有不如言愿受汤镬之诛妻子并徙以绝妄言之路章寝不报宦官诛後辟公府。
    张奂灵帝时为大司农熹平元年青蛇见於御座轩前。又大风雨雹霹雳拔树诏使百僚各言应奂上疏曰：臣闻风为号令动物通气木生於火相须乃明蛇能屈伸配龙腾蛰顺至为休徵逆来为殃咎阴气专用则凝积为雹故大将军窦武太傅陈蕃或志宁社稷或方正不回前以谗胜并伏诛戮海内默默人怀震愤昔周公葬不如礼天乃动威今武蕃忠贞未被明宥妖眚之来皆为此也。宜急为改葬徙还家属其从坐禁锢一切蠲除。又皇太后虽居南宫而恩礼不接朝臣莫言远近失望宜思大义顾复之报天子深纳奂言以问诸黄门常侍左右皆恶之帝不得自从。
    谢弼为郎中熹平初青蛇之异弼上封事曰：臣闻和气应於有德妖异生於失政上天告谴则王者思其愆政道或亏则奸臣当其罚夫蛇者阴气所生鳞者甲兵之符也。洪范。《传》曰：厥极弱时则有蛇龙之孽。又荧惑守亢徘徊不去有近臣谋乱发於左右不知陛下所与从容帷幄之内亲信者为谁宜急斥黜以消天戒臣。又闻惟虺惟蛇女子之祥伏惟皇太后定策宫闼援立圣明书云：父子兄弟罪不相及窦氏之诛岂宜咎延太后幽隔空宫愁感天心如有雾露之疾陛下当何面目以见天下昔周襄王不能敬事其母戎狄遂至交侵孝和皇帝不绝窦后之恩前世以为美谈礼为人後者为之子今以桓帝为父岂得不以太后为母哉！援神契曰：天子行孝四夷和平方今边境日蹙兵革蜂起自非孝道何以济之愿陛下仰慕有虞蒸蒸之化俯思凯风慰母之念臣。又闻爵赏之设必酬庸勋开国承家小人勿用今功臣久外未蒙爵秩阿母宠私乃享大封大风雨雹亦繇於兹。又故太傅陈蕃辅相陛下勤身王室夙夜匪懈而见陷群邪一旦诛灭甚为酷滥骇动天下而门生故吏并罹徙锢蕃身已往人百何赎宜还其家属解除禁锢夫台宰重器国命所系今之四公唯司空刘宠断断守善馀皆素餐致寇之人必有折足覆饣束之凶可因异并加罢黜徵故司空王畅长乐少府李膺并居政事庶变可消国祚惟永臣山薮顽ウ未达国典策曰：无有所隐敢不尽愚用忘讳忌伏惟陛下裁其诛罚左右恶其言出为广陵府丞。
    杨赐为光禄勋熹平初青蛇之异灵帝以问杨赐上封事曰：臣闻和气致祥乖气致异休徵则五福应咎徵则六极至夫善不空来不空发王者心有所维意有所想虽未形颜色而五星以之推移阴阳为其变度以此而观天之与人，岂不符哉！尚。《书》曰：天齐乎！人假我一日是其明徵也。夫皇极不建则有蛇龙之孽诗云：维虺维蛇女子之祥故春秋两蛇斗於郑门昭公殆以女败康王一朝晏起关雎见讥而作夫女谒行则谗夫昌谗夫昌则苞苴通故殷汤以之自戒终济亢旱之惟陛下思乾刚之道别内外之宜崇帝乙之制受元吉之祉抑皇甫之权割艳妻之爱则蛇变可消祯祥立应殷武宋景其事甚明後为光禄大夫光和元年有虹昼降於嘉德殿前灵帝恶之引赐及议郎蔡邕等入金商门崇德署使中常侍曹节王甫问以祥异祸福所在赐仰天而叹谓节等曰：吾每读张禹传未尝不愤恚叹息既不能竭忠尽情极言其要而反留意少子乞还女胥朱欲得上方斩马剑以理之固其宜也。吾以微薄之学充先师之末累世见宠无以报国猥当大问死而後已乃书对曰：臣闻之经传或得神以昌或得婉以亡国家休明则鉴其德邪僻昏乱则视其祸今殿前之气应为虹皆妖邪所生不正之象诗人所谓くぐ者也。於中孚。《传》曰：之比无德以色亲方今内多嬖亻幸外任小人上下并怨讠宣讠华盈路是以异屡见前後丁宁今复投可谓熟矣。案春秋谶曰：天投天下怨海内乱加四百之期亦复垂及昔虹贯牛山管仲谏桓公无近妃宫。《易》曰：天垂象见吉凶圣人则之今妾媵嬖人阉尹之徒共专国政欺罔日月。又鸿都门下招会群小造作赋说以虫篆小技见宠於时如兜共工更相荐说旬月之间并各拔擢乐松处常伯任芝居纳言俭梁鹄俱以便辟之性佞谀之心各受丰爵不次之宠而令缙绅之徒委伏畎亩口诵尧舜之言身蹈绝俗之行弃捐沟壑不见逮及冠履倒易陵谷代处从小人之邪意顺无知之私欲不念板荡之作虺蜴之戒殆哉！之危莫过於今幸赖皇天垂象谴告。《周书》曰：天子见怪则德诸侯见怪则政卿大夫见怪则修职士庶人见怪则身惟陛下慎经典之诫图变复之道斥远佞巧之臣速徵鹤鸣之士内亲张仲外任山甫断绝尺一抑止盘游留思庶政无敢怠遑冀上天还威众变可弭老臣过受师傅之任数蒙宠异之恩岂敢爱惜垂没之年而不尽其之心哉！书奏甚忤曹节等以师傅之恩故得免咎。
    蔡邕为议郎光和初妖异数见人相惊扰灵帝诏问邕曰：此变立生未知厥咎朝廷焦心载怀恐惧每访群公卿士庶闻忠言而各存括囊莫肯尽心以邕经学深奥故密特稽问宜披露失得指陈政要勿有依违自生疑讳。且对经术以皂囊封上邕对曰：臣伏惟陛下圣德允明深悼咎褒臣末学特垂访及非臣蝼蚁所能堪副斯诚输写肝胆出命之秋，岂可以顾患避害使陛下不闻至戒哉！臣伏思诸异皆亡国之怪也。天於大汉殷勤不已故屡出妖变以当谴责欲令人君感悟改危即安今眚之发不於他所远则门垣近则寺署其为监戒可谓至切堕鸡化皆妇人干政之所致也。前者乳母赵娆贵重天下生则赀藏侔於天府死则丘墓逾於陵园两子受封兄弟典郡续以永乐门史霍玉依阻城社。又为奸邪今者道路纷纷复云：有程夫人者察其风声将为国患宜高为是防明设禁令深推赵霍以为至戒今圣意勤勤思明雅正而闻太尉张颢为玉所进光禄勋伟章有名贪浊。又长水校尉赵玄屯骑校尉盖升并叨时幸荣富优足宜念小人在位之咎退思引身避贤之福伏见廷尉郭禧纯厚老成光禄大夫桥一聪达方直故太尉刘宠忠实守正并宜为谋主数见访问夫宰相大臣君之四体委任责成优劣已分不宜听纳小人雕琢大臣也。又尚方工技之作鸿都篇赋之文可。且消息以示惟忧诗云：畏天之怒不敢戏豫天戒诚不可戏也。宰府孝廉士之高选近者以辟召不慎切责三公而今并以小文超取选举开请之门违明王之典众之不厌莫之敢言臣愿陛下忍而绝之思惟万几以答天望圣朝既自约厉左右近臣亦宜从化人自抑损以塞咎戒则天道亏满鬼神福谦矣。臣以愚戆感激忘身敢触忌讳手书具对夫君臣不密上有漏言之戒下有失身之祸愿寝臣表无使尽忠之吏受怨奸仇章奏帝览而叹息竟为中官所构坐徙朔方。
    和海为上禄长灵帝时诏州郡考党人门生故吏父子兄弟其在位者免官禁锢爰及五属海上言礼从祖兄弟别居异财恩义已轻服属疏末而今党人锢及五族既乖典训之文有谬经常之法帝览而悟之党锢自祖以下皆得解释。
    陆康为乐安太守时灵帝欲铸铜人而国用不足乃诏调民田亩敛十钱而比水旱伤稼百姓贫苦康上疏谏曰：臣闻先王治世贵在爱民省徭轻赋以宁天下除烦就约以崇简易故万姓从化灵物应德末世衰主穷奢极侈造作无端典制非一劳割自下以从苟欲故黎民吁嗟阴阳感动陛下圣德承天当隆盛化而卒被诏书亩敛田钱铸作铜人伏读惆怅悼心失图夫十一而税谓五服也。《左传》曰：父子兄弟罪不相及也。周谓之彻彻者通也。言其法度可通万世而行也。故鲁宣税亩而彖自生襄公增赋而孔子非之，岂有聚夺民物以营无用之铜人捐舍圣戒自蹈亡王之法哉！《传》曰：君举必书书而不法後世何述焉陛下宜留神省察改敝从善以塞兆民怨恨之望书奏内亻幸因此讠替康援引亡国以譬圣明大不敬槛车徵诣廷尉侍御史刘岱典考其事岱为表陈解释免归田里复徵拜议郎。
    刘陶为侍御史灵帝时钜鹿张角伪大道妖惑小民陶与奉车都尉乐松议郎袁贡连名上疏言之曰：圣王以天下耳目为视听故能无不闻见今张角友党不可胜计前司徒杨赐奏下诏书切敕州郡护送流民会赐去位不复捕录虽会赦令而谋不解散四方私言云：角等窃入京师觇视朝政鸟声兽心私共鸣呼州郡忌讳不欲闻之但更相告语莫肯公文宜下明诏重募角等赏以国土有敢回避与之同罪帝殊不悟徙京兆尹称疾徵谏议大夫是时天下日危寇贼方炽陶忧致乱复上疏曰：臣闻事之急者不能安言心之痛者不能缓声窃见天下前遇张角之乱後遭边境之寇每闻羽书告急之声心灼内热四体惊悚今西羌逆类私署将帅皆多时吏晓习战陈识知山川变诈万端臣尝惧其轻出河东冯翊钞西军之後东之函谷据高望今果已攻河东遂更豕突上京如是则南道断绝车骑之军孤立关东破胆四方摇动威之不来叫之不应虽有田单陈平之策计无所用臣前驿马上便宜急绝诸郡赋调冀尚可安事付主者留连至今莫肯求问今三郡之民皆以奔亡南出武关北徙壶谷水骇风散唯恐在後今其存者尚十三四军吏士民悲愁相守民有百走退死之心而无一前斗生之计西寇侵前去营咫尺北骑分布已至诸陵将军张温天性精勇而主者旦夕迫促军无後殿假令失利其败不救臣自知言数见厌而意不自裁者以为国安则臣蒙其庆国危则臣亦先亡也。谨复陈当今恶急八事乞须臾之间深垂纳省其八事大较言天下大乱皆繇宦官宦官事急共谗陶下狱死。
    张钧中山人为郎中灵帝时内官张让赵忠及夏恽郭胜孙璋毕风栗嵩高望张恭韩悝宋典十二人皆为中常侍封侯贵宠父子兄弟布列州郡所在贪残为人蠹害黄巾既作盗贼麋沸钧上。《书》曰：窃惟张角所以能兴兵作乱万人所以乐附之者其源皆繇十常侍多放父兄子弟婚亲宾客典据州郡掌扌财利侵掠百姓百姓之冤无所告诉故谋议不轨聚为盗贼宜斩十常侍悬头南郊以谢百姓。又遣使者布告天下可不须师旅而大寇自消天子以钧章示让等皆免冠徒跣顿首乞自致雒阳诏狱并出家财以助军费有诏皆冠履视事如故帝怒钧曰：此真任子也。十常侍固当有一人善者不钧复重上犹如前章辄寝不报诏使廷尉侍御史考为张角道者御史承让等旨遂诬奏钧学黄巾道收掠死狱中而让等实多与张角交通。
    魏霍性为度支中郎将延康元年六月文帝为魏王将出南征性上疏谏曰：臣闻文王与纣之事是时天下括囊无咎凡百君子莫肯用讯今大王体则乾坤广开四聪使贤愚各建所规伏惟先王功无与比而今能言之类不称为得故圣人曰：得百姓之欢心兵。《书》曰：战危事也。是以六国力战强秦承弊豳土不争周道用兴愚谓大王。且当委重本朝而守其雌抗威虎卧功业可成而今创基便复起兵兵凶器必有凶扰扰则思乱乱出不意臣谓此危危於累卵昔夏启隐神三年易有不远而复论有不惮改诚愿大王揆古察今深谋远虑与士大夫算其长短臣沐浴先王之遇。又初改政复受重任虽知言触龙鳞阿谀近福窃感所谓危而不持奏通帝怒刺奸就考竟杀之既而悔之追原不及。
    毛为尚书仆射时太子未定立临淄王植有宠谏曰：近袁绍以嫡庶不分覆宗灭国废立大事非所宜闻会起更衣太祖谓左右曰：国之司直我之周昌。
    鲍勋为侍中文帝受禅勋每陈今之所急唯在军农宽惠百姓台榭苑囿宜以为後文帝将出游猎勋停车上疏曰：臣闻五帝三王靡不明本立教以孝治天下陛下仁圣恻隐有同古烈臣冀当继踪前代令万世可则也。如何在谅阴之中驰驱之事乎！臣冒死以闻唯陛下察焉帝手毁其表而竞行猎中道顿息问侍臣曰：猎之为乐何如八音也。侍中刘晔对曰：猎胜於乐勋抗辞曰：夫乐上通神明下和人理隆治教化万邦咸故移风易俗莫善於乐况猎暴华盖於原野伤生育之至理栉风沐雨不以时隙哉！昔鲁隐观鱼于棠春秋讥之虽陛下以为务愚臣所不愿也。因奏刘晔佞谀不忠阿顺陛下过戏之言昔梁丘据取媚於遄台晔之谓也。请有司议罪以清皇朝帝怒作色罢还出勋为右中郎将黄初六年秋帝欲征吴群臣大议勋为宫正面谏曰：王师屡征而未有所克者盖以吴蜀唇齿相依凭阻山水有难拔之势故也。往年龙舟飘荡隔在南岸圣躬蹈危臣下破胆此时宗庙几至倾覆为百世之戒今。又劳兵袭远日费千金中国虚耗令黠虏玩威臣窃以为不可帝益忿之左迁勋为治书执法。
    栈潜为侍中黄初三年文帝欲立郭后潜上疏曰：在昔帝王之治天下不惟外辅亦有内助治乱所繇盛衰从之故西陵配黄英娥降妫并以贤良流芳上世桀奔南巢祸阶妹喜纣以炮烙怡悦妲己是以圣哲慎立元妃必取先代世族之家择其令淑以统六宫虔奉宗庙阴教聿。《易》曰：家道正而天下定繇内及外先王之令典也。春秋书宗人[C260]夏云：无以妾为夫人之礼齐桓誓命於葵丘亦曰：无以妾为妻令後宫嬖宠常亚乘舆。若因爱登后使贱人暴贵臣恐後世下陵上替开张非度乱自上起也。文帝不从遂立为皇后明帝时众役并兴戚属疏斥潜谏曰：天生蒸民而树之君长所以覆焘群生熙育兆庶故方制四海匪为天子裂土分疆匪为诸侯也。始自三皇爰暨唐虞咸以博济加于天下醇德以洽黎元赖之三王既徵降逮于汉理日益少丧乱弘多自时厥後亦罔克太祖哲神武芟除暴乱克复王纲以开帝业文帝受天明命廓恢皇基践阼七载每事未遑陛下圣德纂承洪绪宜崇晏晏与民休息而方隅匪宁征夫远戍有事海外县旌万里六军骚动水陆转运百姓舍业日费千金大兴殿舍功作万计徂徕之松刊山穷谷怪石武夫浮於河淮都圻之内尽为甸服当供秸钅至粟之调而为苑囿择禽之府盛林莽之秽丰鹿兔之薮伤害农功地繁茨棘疫流行民物大溃上减和气嘉禾不植臣闻文王作台经始勿亟百姓子来不日而成灵沼灵囿与民共之今宫观崇侈雕镂极妙忘有虞之扌期思殷辛之琼室禁地千里举足投网丽阿房役百乾臣恐民力雕尽下不堪命也。昔秦据ゾ函以制六合自以为德高三皇功兼五帝欲号谥至万叶而二世颠覆愿为黔首繇枝既杌本实先拔也。盖圣王之御世也。克明峻德庸勋亲亲俊在官则功业可隆亲亲显用则安危同忧深根固本并为翼虽历盛衰内外有辅昔成王幼冲未能莅政周吕召毕并在左右今既无卫侯康叔之监分陕所任。又非旦东宫未建天下无副愿陛下留心关塞永保无极则海内幸甚。
    董昭为侍中文帝幸苑征南大将军夏侯尚等攻江陵未拔时江水浅狭尚欲乘船将步骑入渚中安屯作浮桥南北往来议者多以为城必可拔昭上疏曰：武皇帝智勇过人而用兵畏敌不敢轻之。若此也。夫兵好进恶退常然之数平地无险犹尚艰难就当深入还道宜利兵有进退不可如意今屯渚中至深也。浮桥而济至危也。一道而行至狭也。三者兵家所忌而今行之贼频攻桥设有漏失渚中精锐非魏之有将转化为吴矣。臣私之忘寝与食而议者怡然不以为忧，岂不惑哉！加江水尚长一旦暴增何以防御就不破贼尚当自全奈何乘危不以为惧事将危矣。惟陛下察之帝悟昭言即召尚等促出贼两头并前官兵一道引去不时得泄将军石建高迁仅得自免军出旬日江水暴长帝曰：论此事何其审也。正使张陈当之何以复加。
    蒋济为护军将军太和中明帝遣平州刺史田豫乘海渡幽州刺史王雄陆道共攻辽东济谏曰：凡非相吞之国不侵叛之臣不宜轻伐伐之而不制是驱使为贼。故曰：虎狼当路不治狐狸先除大害小害自已今海表之地累世委质岁选计者不乏职贡议者先之正使一举便克得其财不足为富倘不如意是为结怨失信也。帝不听豫行竟无成而还景初中外勤征役内务宫室怨旷者多而年饥馑济上疏曰：陛下方当恢崇前绪光济遗业诚未得高枕而治也。今虽有十二州至於民数不过汉时一大郡二贼未诛宿兵边陲。且耕。且战怨旷积年宗庙宫室百事草创农桑者少衣食者多今其所急唯当息耗百姓不至甚弊弊超之民倘有水旱百万之众不为国用凡使民必须农隙不夺其时夫欲大兴功之君先料其民力而燠休之句践养胎以待用昭王恤病以雪仇故能以弱燕服︹齐羸越灭劲吴今二敌不攻不灭不事即侵当身不除百世之责也。以陛下圣明神武之略舍其缓者专心讨贼臣以为无难矣。又欢娱之害于精爽神太用则竭形太劳则弊愿大简贤妙足以充百斯男者其冗散未齿。且悉分出务在清净诏曰：微护军吾弗闻斯言也。
    杨伟为侍中明帝治宫室伟谏曰：今作宫室斩伐生民墓上松柏毁坏碑兽石柱辜及亡人伤孝子心不可以为後世之法则辛毗为卫尉明帝方殿舍百姓劳役毗上疏曰：窃闻诸葛亮讲武理兵而孙权市马辽东量其意指似欲相左右备豫不虞古之善政而今者宫室大兴加连年麦不收诗云：民亦劳止汔可小康惠此中国以绥四方唯陛下为社稷计帝报曰：二虏未灭而理宫室直谏者立名之时也。夫王者之都当及民劳兼办使後世无所复增是萧何为汉规模之略也。今卿为魏重臣亦宜解其大归帝。又欲平北芒令其于上作台观则见孟津毗谏曰：天地之性高高下下今而反之既非其理加以损费人功民不堪役。且。若九河盈溢洪水为害而邱陵皆夷将何以御之帝乃止。
    高柔为廷尉明帝世大兴殿舍百姓劳役广采众女充盈後宫後宫皇子连夭继嗣未育柔。又上疏曰：二虏狡猾潜自构肆谋动干戈未图束手宜畜养将士缮治甲兵以逸待之而顷兴造殿舍上下劳扰。若使吴蜀知人虚实通谋并势复归送死甚不易也。昔汉文惜十家之资不营小台之娱去病虑匈奴之害不遑治第之事况今所损者不惟百金之费所忧者非徒北狄之患乎！可粗成见所营立以充朝宴之仪讫罢作者使得就农二方平定复可徐兴昔轩辕以二十五子传祚弥远周室以姬国四十历年滋多陛下聪达穷理尽性而顷皇子连多夭逝熊罴之祥。又未感应群下之心莫不悒戚。《周礼》天子后妃以下百二十人嫔嫱之仪既已盛矣。窃闻後庭之数或复过之圣嗣不昌殆亦繇此臣愚以为可妙简淑媛以备内官之数其馀尽遣还家。且以育精养神专静为宝如此则螽斯之徵可庶而致矣。帝报曰：知卿忠允乃心王室辄克昌言他复以闻。
    杨阜为将作大匠明帝时帝理宫室发美女以充後庭数出入弋猎秋大雨震电多杀鸟雀阜上疏曰：臣闻明主在上群下尽辞尧舜圣德求非索谏大禹勤功务卑宫室成汤遭旱归咎责己周文刑於寡妻以御家邦汉文躬行节俭身衣弋绨此皆能昭令闻贻厥孙谋者也。伏惟陛下奉武皇帝开拓之大业守文皇帝克终之元绪诚宜思齐往古圣贤之善理扌观季世放荡之恶政所谓善政者务俭约重民力也。所谓恶政者从心恣欲触情而发也。惟陛下稽古世代之初所以明赫及季世所以衰弱至於泯灭近览汉末之变足以动心诫惧矣。曩使桓灵不废高祖之法法文景之恭俭太祖虽有神武於何施其能邪而陛下何繇处斯尊哉！今吴蜀未定军旅在外愿陛下动则三思虑而後行重慎出入以往鉴来言之。若轻成败甚重顷者天雨。又多卒暴雷电非常至杀鸟雀天地神明以王者为子也。政有不当则见谴克己内讼圣人所记惟陛下虑患无形之外慎萌纤微之初法汉孝文出惠帝美人令得自嫁顷所调送小女远闻不令宜为後图诸所缮理务从约节。《书》曰：九族既睦协和万邦事思厥宜以从中道精心计谋省息费用吴蜀以定尔乃上安下乐九亲熙熙如此以往祖考心欢尧舜其犹病诸今宜开大信於天下以安众庶以示远人时雍丘王植怨於不齿藩国至亲法禁峻密故阜。又陈九族之义焉诏报曰：间得密表先陈往古明王圣主以讽ウ政切至之辞款诚笃实退思补过将顺匡救备至矣。览思。若言吾甚嘉之後迁少府时大司马曹真伐蜀遇雨不进阜上疏曰：昔文王有赤乌之符而犹日昃不暇食武王白鱼入舟君臣变色而动得吉瑞犹尚忧惧况有异而不战竦者今吴蜀未平而天屡降变陛下宜深有以专精应答仄席而坐思示远以德绥迩以俭间者诸军始进便有天雨之患稽关山险已积日矣。转运之劳担负之苦所费已多。若有不继必违本图。《传》曰：见可而进知难而退军之善政也。徒使六军困於山谷之间进无所略退。又不得非主兵之道也。武王还师殷卒以亡知天期也。今年凶民饥宜发明诏损膳减服技巧珍玩之物皆可罢之昔邵信臣为少府於无事之世而奏罢浮食今者军用不足益宜节度帝即召诸军还帝爱女淑未期而夭帝痛之甚追封平原公主立庙雒阳葬於南陵将自临送阜上疏曰：文皇帝武宣皇后山陵陛下皆不送葬所以重社稷备不虞也。何至孩抱之赤子而可送葬也。哉！帝不从帝既新作许宫。又营雒阳宫殿观阁阜。又上疏曰：尧尚茅茨而万国安其居禹卑宫室而天下乐其业及至殷周或堂崇三尺度以九筵耳古之圣帝明王未有极宫室之高丽以弊百姓之财力者也。桀作璇台象廊纣为倾宫鹿台以丧其社稷楚灵以筑章华而身受其祸秦始皇作阿房而殃及其子天下叛之二世而灭夫不度万民之力以从耳目之欲未有不亡者也。陛下当以尧舜禹汤文武为法则夏桀殷纣楚灵秦皇为深戒高高在上实监后德慎守天位以奉祖考巍巍大业犹恐失之不夙夜敬止克恭┰民而乃自暇自逸惟宫台是侈是饰必有颠覆危亡之祸。《易》曰：丰其屋其家其户阒其无人王者以天下为家言丰屋之祸至於家无人也。方今二虏合从谋危宗庙十万之军东西奔走边境无一日之娱农夫废业民有饥色陛下不以是为忧而营作宫室无有巳时使国亡而臣可以独存臣。又不言也。君作元首臣为股肱存亡一体得失同之孝经曰：天子有诤臣七人虽无道不失其天下臣虽驽怯敢忘诤臣之义言不切至不足以感悟陛下陛下不察臣言恐皇祖烈考之祚将坠於地使臣身死有补万一则死之日犹生之年也。谨叩棺沐浴伏俟重诛奏御天子感其言忠手笔诏答明帝著绣帽被缥纨半袖尝以见直臣阜谏曰：此於礼何法服邪帝默然。
    杜恕为黄门侍郎明帝时乐安廉昭以才能拔擢颇好言事恕上疏极谏曰：伏见尚书郎廉昭奏左丞曹以罚当关不依诏坐判问。又云：诸当坐者别奏尚书令陈矫自奏不敢辞罚亦不敢以处重为恭意至恳恻臣窃愍然为朝廷惜之夫圣不择世而兴不易民而治然而生必有贤智之佐者盖进之以道帅之以礼故也。古之帝王所以能辅世长民者莫不远得百姓之忄心近尽群臣之智力诚使今朝任职之臣皆天下之选而不能尽其力不可谓能使人。若非天下之选亦不可谓能官人陛下忧劳万几或亲灯火而庶事不康刑禁日弛，岂非股肱不称之明效欤原其所繇非独臣有不尽忠亦主有不能使百里奚愚於虞而智於秦豫让苟容中行而著节智伯斯则古人之明验矣。今臣言一朝皆不忠是诬一朝也。然其事类皆可推而得陛下感帑藏之不充实而军事未息至乃断四时之赋衣薄御府之私帅繇圣意举朝称明与闻政事密勿大臣宁有恳恳忧此者乎！骑都尉王才幸乐人孟思所为不法振动京都而其罪状发於小吏公卿大臣初无一言自陛下践阼以来司隶校尉御史中丞宁有举纲维以督奸宄使朝廷肃然者邪。若陛下以为今世无良才朝廷乏贤佐，岂可追望稷契之遐踪坐待来世之俊乎！今之所谓贤者亻尽有大官而享厚禄矣。然而举上之节未立向公之心不一者委任之责不专而俗多忌讳故也。臣以为忠臣不必亲亲臣不必忠何者以其居无嫌之地而事得自尽也。今有疏者毁人不实其所毁而必曰：私报所憎誉而必曰：私爱所亲左右或因之以进憎爱之说非独毁誉有之政事损益亦皆有嫌陛下当思所以阐广朝臣之心笃厉有道之节使之自同古人望与竹帛耳反使如廉昭者扰乱其间臣惧大臣遂将容身保位坐视得失为来世戒也。昔周公戒鲁侯曰：无使大臣怨乎！不以不言贤愚明皆当世用也。尧数舜之功称去四凶不言大小有罪则去也。今者朝臣不自以为不能以陛下为不任也。不自以为不知以陛下为不问也。陛下何不遵周公之所以用大舜之所以去使侍中尚书坐则侍帷幄行则从车辇亲对诏问所陈必达则群臣之行能否皆可得而知忠能者进ウ劣者退谁敢依违而不自尽以陛下之圣明亲与群臣论议政事使群臣人得自尽人自为亲人思所以报贤愚能否在陛下之所用以此理事何事不办以此建功何功不成每有军事诏书尝曰：谁当此忧者邪吾当自忧耳近诏。又曰：忧公忘私者必不然但先公後私即自辩也。伏读明诏乃知圣思究尽下情然亦怪陛下不理其本而忧其末也。人之能否实有本性虽臣亦以为朝臣不尽称职也。明主之用人也。使能者不敢遗其力而不能者不得处非其任选举非其人未必为有罪也。举朝共容非其人乃为怪耳陛下知其不尽力也。而代之忧其职知其不能也。而教之理其事岂徒主劳而臣逸哉！虽圣贤并世终不能以此为理也。陛下。又患台阁禁令之不密人事请属之不绝听伊尹作迎客出入之制选司徒更恶吏以守寺门威禁繇之实未得为禁之本也。昔汉安帝时少府窦嘉辟廷尉郭躬无罪之兄子犹见举奏章劾纷纷近司隶校尉孔羡辟大将军狂悖之弟而有司嘿尔望风希指甚於受属选举不以实人事之大者也。嘉有亲戚之宠躬非社稷重臣犹尚如此以今况古陛下自不督必行之罚以绝阿党之源耳伊尹之制与恶吏守门非理世之具也。使臣之言少蒙察纳何患於奸不消灭而养。若昭等乎！夫纠レ奸宄忠事也。然而世憎小人行之者以其不顾道理而苟求容进也。若陛下不复考其终始必以违众迕世为奉公密行白人为尽节焉有通人大才而更不能为此邪诚顾道理而弗为耳使天下皆背道而趋利则人主之所最病者陛下将何乐焉胡不绝其萌乎！先意承旨以求容美率皆天下浅薄无行义者其意务在於人主之心而已非欲理天下安百姓也。陛下何不试变业而示之彼岂执其所守以违圣意哉！夫人臣得人主之心安业也。处尊显之官荣事也。食千锺之禄厚实也。人臣虽愚未有不乐此而喜干迕者也。迫於道自︹耳诚以为陛下当怜而之少委任焉如何反录昭等倾侧之意而忽。若人者乎！今者外有伺隙之寇内有贫旷之民陛下当大计天下之损益政事之得失诚不可以怠也。恕在朝八年其论议亢直皆此类也。
    ●卷五百三十九
    ○谏诤部　直谏第六
    魏董寻为司徒军议掾景初元年明帝於芳林园大起土山植竹树寻上书谏曰：臣闻古之直士尽言於国不避死亡故周昌比高祖於桀纣刘辅譬赵后於人婢天生忠直虽白刃沸汤往而不顾者诚为时主爱惜天下也。建安以来野战死亡或门殚户尽虽有存者遗孤老弱。若今宫室狭小当广大之犹宜随时不妨农务况乃作无益之物黄龙凤凰九龙承露盘土山渊池此皆圣明之所不兴也。其功参倍於殿舍三公九卿侍中尚书天下至德皆知非道而不敢言者以殿下春秋方刚心畏雷霆今陛下既尊群臣显以冠冕被以文绣载以华舆所以异於小人而使穿方举土面目垢黑沾体涂足衣冠了鸟毁国之光以崇无益甚无谓也。孔子曰：君使臣以礼臣事君以忠无忠无礼国何以立故有君不君臣不臣父不父子不子上下不通心怀郁结使阴阳不和灾害屡降凶恶之徒因间而起谁当为陛下尽言是者乎！又谁当千万乘以死为戏乎！臣今言出必死而臣自比九牛之一毛生既无益死亦何损秉笔流涕心为世辞臣有八子臣死之後累陛下矣。将奏沐浴既通帝曰：董寻不畏死耶主者奏收寻有诏勿问。
    明帝取农民以理宫室典农丘俭上疏曰：臣愚以为天下所急除者二贼所急务者衣食诚使二贼不灭士民饥冻虽崇美宫室犹无益也。
    张茂为太子舍人青龙中大理雒阳宫纳士民妻女茂以吴蜀数动诸出征而帝盛兴宫室留意於玩好赐与无度帑藏空竭。又录夺士女前已嫁为吏民妻者还以配士既听以生口自赎简选其姿首者内之掖庭乃上书谏曰：臣伏见诏书诸士女嫁非士者一切录以配战士斯诚权时之宜然非大化之善者也。臣请议之陛下天之子也。百姓吏民亦陛下之子也。礼赐君子小人不同所以殊贵贱也。吏属君子士为小人今夺彼以与此亦无以异於夺兄之妻妻弟也。於父母之恩偏矣。又诏书听得以生口年纪颜色与妻相当者自代故富者则倾家尽产贫者则假贷贯赀买生口以赎其妻县官以配士得妇者未有欢心而失妻者必有忧色或穷或愁皆不得志夫君有天下而不得万姓之欢心者不危殆。且军师在外数千万人一日之费非徒千金举天下之赋以奉此役犹将不给况复有宫庭非员无录之女椒房母后之家赏赐横兴内外交引其费半军昔汉武帝好神仙信方士掘地为海聚土为山赖是时天下为一莫敢与争者尔自衰乱以来四五十载马不舍鞍士不释甲每一交战血流丹野创痍号痛之声于今未已︹寇在疆图危魏室陛下不兢兢业业念崇节约思所以安天下者而乃夸靡是务中尚方纯作玩弄之物炫後园建承露之盘斯诚快耳目之观然亦足以骋冠雠之心矣。惜乎！舍尧舜之节俭而为汉武之侈事臣窃惟陛下不取也。愿陛下沛然下诏万几之事无益而有损者悉除去之以所除无益之费厚赐将士父母妻子之饥寒者问民所疾而除其所恶实仓廪缮甲兵恪恭以临天下如是吴贼面缚蜀虏舆榇不待诛而自伏太平之路可计日而待也。陛下可无劳神思於海表军师高枕战士备员今群公皆结舌而臣所以不敢不献瞽言者臣昔上要言散骑奏臣书以听谏篇为善诏曰：是也。擢臣为太子舍人。且臣为书讥为人臣不能谏诤今有可谏之事而臣不谏此为作书虚妄而不能言也。臣年五十常恐至死无以报国是以投躯没命冒昧以闻惟陛下裁察书通上顾左右曰：张茂恃乡里故也。以事付散骑而已高堂隆为散骑常侍青龙中大治殿舍西取长安大钟隆上疏曰：昔周景王不仪刑文武之明德忽公旦之圣制既铸大钱。又作大钟单穆公谏而弗听伶州鸠对而弗从遂迷不反周德以衰良。《史记》焉以为永鉴然今之小人好说秦汉之奢靡以荡圣心求取亡国不度之器劳役费损以伤德政非所以兴礼乐之和保神明之休也。是日帝幸上方隆与卞兰从帝以隆表授兰使难隆曰：兴衰在政乐何为也。化之不明岂钟之罪隆曰：夫礼乐者为治之大本也。故箫韶九成凤凰来仪雷鼓六变天神以降政是以平刑是以措和之至也。新声发响商辛以没大钟既铸周景以毙存亡之机常繇斯作安在废兴之不阶也。君举必书古之道也。作而不法何以示後圣王乐闻其阙故有箴规之道忠臣愿竭其节故有匪躬之义也。帝称善迁侍中犹领太史令有星孛于大辰隆上疏曰：凡帝王徙都立邑必先定天地社稷之位敬恭以奉之将营宫室则宗庙为先厩库为次居室为後今圜丘方泽南北郊明堂社稷神位未定宗庙之制。又未如礼而崇饰宫室士民失业外人咸云：宫人之用兴戎军国之费所尽略齐民不堪命皆有怨怨。《书》曰：天聪明自我民聪明天明畏自我民明威舆人作颂则乡以五福民怒吁嗟则威以六极言天之赏罚随民言顺民心也。是以临政务在安民为先然後稽古之化格于上下自古及今未尝不然也。夫采椽卑宫唐虞大禹之所以垂皇风也。玉台琼室夏癸商辛之所以犯昊天也。今之宫室实违礼度乃更建立九龙华饣希过前天彗章灼始起於房心犯帝座而干紫微此乃皇天子爱陛下是以发教戒之象始卒皆於尊位殷勤郑重欲必觉陛下斯乃慈父恳切之训宜崇孝子祗从之礼以率先天下以昭示後昆不宜有忽以重天怒景初中愈增崇宫殿雕饣希观阁凿太行之石英采城之文石起景阳山於芳林之园建昭阳殿於太极之北铸作黄龙凤凰奇伟之兽饰金墉凌台凌霄阙百役繁兴作者万数公卿以下至学士莫不展力帝乃躬自掘土以率之而辽东不朝悼皇后山陵天作淫雨冀州水出漂没民物隆上疏谏曰：盖天地之大德曰：生圣人之大宝曰：位何以守位曰：仁何以聚人曰：财。然则士民者乃国家之镇也。帛乃士民之命也。帛非造化不育非人力不成是以帝井以劝农后桑以成服所以昭事上帝告虔报施也。昔在伊唐世值阳九厄运之会洪水滔天使鲧理之绩用不成乃举文命随山刊木前後历年二十二载灾眚之甚莫过於彼力役之兴莫久於此尧舜君臣南面而已禹敷九州庶士庸勋各有差等君子小人物有服章今无。若时之急而使公卿大夫并与厮徒共供事役闻之四夷非嘉声也。垂之竹帛非令名也。是以有国有家者近取诸身远取诸物妪煦养育故称恺悌君子民之父母今上下劳役疾病凶荒耕稼者寡饥馑荐臻无以卒岁宜加愍二以救其困臣观在昔书籍所载天人之际未有不应也。是以古先哲王畏上天之明命循阴阳之逆顺兢兢业业惟恐有违然後理道用兴德与神符灾异既发惧而政未有不延期流祚者也。爰及末叶ウ君荒主不崇先王之令轨不纳正士之直言以遂其情志恬忽变戒未有不寻践祸难至於颠覆者也。天道既著请以人伦论之夫六情五性同在於人嗜欲廉贞各居其一及其动也。交争于心欲强质弱则纵滥不禁精诚不制则放溢无极夫情之所在非好则美而美好之集非人力不成非帛不立苟情无极则人不堪其劳物不充其求劳求并至将起祸乱故不割情无以相供仲尼云：人无远虑必有近忧繇此观之礼义之制非苟拘分将以远害而兴治也。今吴蜀二贼非徒白地小虏聚邑之寇乃据险乘流跨有士众僭号称帝欲与中国争衡今。若有人来告权备并德政复履清俭轻省租赋不理玩好动咨耆贤事遵礼度陛下闻之，岂不惕然恶其如此以为难卒讨灭而为国忧乎！若使告者曰：彼二贼并为无道崇侈无度役其士民重其徵赋下不堪命吁嗟日甚陛下闻之，岂不勃然忿其困我无辜之民而欲速加之诛其次，岂不幸彼疲弊而取之不难乎！苟如此则可易心而度事议之数亦不远矣。且秦始皇不筑道德之基而筑阿房之宫不忧萧墙之变而修长城之役当其君臣为此计也。亦欲立万世之业使子孙长有天下岂意一朝匹夫大呼而天下倾覆哉！故臣以为使先代之君知其所行将至於败则弗为之矣。是以亡国之主自谓不亡然後至於亡贤圣之君自谓将亡然後至於不亡昔汉文帝称为贤主躬行俭约惠下养民而贾谊方之以为天下倒悬可为痛哭者一可为流涕者二可为长叹息者三况今天下弊民无儋石之储国无终年之蓄外有强敌六军暴边内兴土功州郡骚动。若有寇警则臣惧版筑之士不能投命虏庭矣。又将吏俸禄稍见折减方之於昔五分居一诸受休者。又绝廪赐不应输者今皆出半此为官入兼名於旧其所出与参少於昔而度支经用更每不足牛肉小赋前後相继反而推之凡此诸费必有所在。且夫禄赐帛人主所以惠养吏民而为之司命者也。若今有费是夺其命矣。既得之而。又失之此生怨之府也。《周礼》天府掌九赋之则以给九式之用入有其分出有其所不相干乘而用各足各足之後乃以式贡之馀供王玩好。又上用财必考于司会今陛下所与共坐廊庙理天下者非三司九列则台阁近臣皆腹心造膝宜在无讳。若见丰省而不敢以告从命奔走惟恐不胜是则具臣非鲠辅也。昔李斯教秦二世曰：为人主而不恣睢命之曰：天下桎梏二世用之秦国以覆斯亦灭族是以史迁讥其不正谏而为世诫书奏帝览焉谓中书监令曰：观隆此奏使朕惧哉！
    王肃为散骑常侍明帝宫室盛兴而期会迫急有稽限者帝亲召问言犹在口身首已分肃抗疏曰：大魏承百王之极生民无几干戈未戢诚宜息民而惠之以安静遐迩之时也。夫务畜积而息疲民在於省徭役而勤稼穑今宫室未就功业未讫运漕调发转相供奉是以丁夫疲於力作农者离其南亩种者寡食者众旧既没新莫继斯则有国之大患而非备豫之长策也。今见作者三四万人九龙可以安圣体其内足以列六宫显阳之殿。又向将毕惟泰极已前功夫尚大方向盛寒疾或作诚愿陛下发德音下明诏深愍役夫之疲劳厚矜兆民之不赡取尝食廪之士非急要者之用选其丁壮择留万人使一期而更之咸知息代有日则莫不悦以即事劳而不怨矣。计一岁有三百六十万夫亦不为少当一岁成者听。且三年分遣其馀使皆即农无穷之计也。仓有溢粟民有馀力以此兴功何功不立以此行化何化不成夫信之於民国家大宝也。仲尼曰：自古皆有死民无信不立夫区区之晋国微微之重耳欲用其民先示以信是故原虽将降顾信而归用能一战而霸于今见称前车驾当幸雒阳发民为营有司命以营成而罢既成。又利其功力不以时遣有司徒营其目前之利不顾经国之体臣愚以为自今以後倘复使民宜明其令使必如期。若有事以次宁复更发无或失信凡陛下临时之所行刑皆有罪之吏宜死之人也。然众庶不知谓为仓卒故愿陛下下之於吏而暴其罪钧其死也。无使于宫掖而为远近所疑。且人命至重难生易杀气绝而不续者也。是以圣贤重之孟轲称杀一不辜以取天下仁者不为也。汉时有犯跸警乘舆马者廷尉张释之奏使罚金文帝怪其轻而释之曰：方其时上使诛之则已今下廷尉廷尉天下之平也。一倾之天下用法皆为轻重民安措其手足臣以为大失其义非忠臣所宜陈也。廷尉者天子之吏也。犹不可以失平而天子之身反可以惑谬乎！斯重於为已而轻於为君不忠之甚也。周公曰：天子无戏言言则史书之工诵之士称之言犹不戏而况行之乎！故释之之言不可不察周公之戒不可不法也。又陈诸禽兽无用之物而有刍人徒之费皆可蠲除。
    王基为中书侍郎明帝盛修宫室百姓劳瘁基上疏曰：臣闻古人以水喻民曰：水所以载舟亦所以覆舟故在民上者不可以不戒惧夫民逸则虑易苦则思难是以先王居之以俭约俾不至於生是患者颜渊云：东野子之御马力尽矣。而求进不已是以知其将败今事役劳苦男女离旷愿陛下深察东野之弊留意舟水之喻息奔驷於未尽节力役於未困昔汉有天下至孝文时唯有同姓诸侯而贾谊忧之曰：置火积薪之下而寝其上因谓之安也。今寇贼未殄猛将拥兵简之则无以应敌久之则难以遗後当盛明之世不务以除患。若子孙不竞社稷之忧也。使贾谊复起必深切於曩时矣。
    卫觊为尚书明帝时百姓匮而役务方殷觊上疏曰：夫变情厉性强所不能人臣言之既不易人主受之。又艰难。且人之所乐者富贵显荣也。所恶者贫贱死亡也。言此四者君上之无制也。君爱之则富贵显荣君恶之则贫贱死亡也。顺之者爱之所由来逆意者恶之所从至也。故人臣皆争顺指而避逆意非破家为国杀身成君者谁能犯颜色触忌讳建一言开一说陛下留意察之则臣下之情可见矣。今议者多好悦耳其言理政则比陛下於尧舜其言征伐则比二虏於狸鼠臣以为不然昔汉文之时诸侯强大贾谊累息以为至危况今四海之内分而为三群士陈力各为其主其来降者未肯言舍邪就正咸称迫於困急是与六国分理无以为异也。当今千里无烟遗民困苦陛下不善留意将遂弊难可复振礼天子之器必有金玉之饣希饮食之饣肴必有八珍之味至於凶荒则彻膳降服然後奢俭之节必视世之丰约也。武皇帝之时後宫食不过一肉衣不用锦绣茵蓐不缘饣希器物无丹漆用能平定天下遗福子孙此皆陛下之所亲览也。当今之务宜君臣上下并用筹策计较府库量入为出深思句践滋民之术繇恐不及而尚方所造金银之物渐更增工役不辍侈靡日崇帑藏日竭昔汉武信求神仙之道谓当得表之露以餐玉屑故立仙掌以承高露陛下通明每所非笑汉武有求於露而繇尚见非陛下无求於露而空设之不益於好而糜费功夫诚皆圣虑所宜裁制也。觊历汉魏时献忠言率如此。
    蜀谯周为太子家令时後主颇出游观增广声乐周上疏谏曰：昔王莽之败豪杰并起跨州据郡欲弄神器，於是贤才智士思望所归未必以其势之广狭惟其德之厚薄也。是故於时更始公孙述及诸有大众者多已广大然莫不快情恣欲怠於为善游猎饮食不恤民物世祖初入河北冯异等劝之曰：当行人所不能为遂务理冤狱节俭饮食勤遵法度故北州歌叹声布四远，於是邓禹自南阳追之吴汉寇恂未识世祖遥闻德行遂以权计举渔阳上谷突骑迎于广阿其馀望风慕德者邳彤耿纯刘植之徒至于舆病赍棺襁负而至者不可胜数故能以弱为强屠王郎吞铜马折赤眉而成帝业也。又在雒阳尝欲小出车驾已御铫期谏曰：天下未宁臣诚不愿陛下数出即时还车及征隗嚣颍川盗起世祖还雒阳但遣寇恂往恂曰：颍川以陛下远征故奸猾起叛未知陛下还恐不时降陛下自临颍川贼必即降遂至颍川竟如恂言故非急务欲小出不敢至於急务欲自安不为故帝者之欲善也。如此故。《传》曰：百姓不徒附诚以德先之也。今汉遭厄运天下三分雄哲之士思望之时也。陛下天姿至孝丧逾三年言及陨涕曾闵不过也。敬贤任才使之尽力有逾成康故国内和一大小戮力臣所不能陈然臣不胜大愿愿复广人所不能者夫免大重者其用力苦不众拔大艰者其善术苦不广。且承事宗庙者非徒求福所以率民尊上也。至於四时之祀或有不临池苑之观或有仍出臣之愚滞私不自安夫忧责在身者不暇尽乐先帝之志堂构未成诚非尽乐之时愿省减乐官後宫所增造但奉先帝所施下为子孙节俭之教。
    吴张为长史大帝征合肥率轻骑将往突敌谏曰：夫兵者凶器战者危事也。今麾下恃盛壮之气忽强暴之虏三军之众莫不寒心虽斩将搴旗威震敌场此乃偏将之任非主将之宜也。愿抑贲育之勇怀霸王之计大帝纳言而止既还明年将复出军。又谏曰：自古帝王受命之君虽有皇灵佐於上文德播於下亦赖武功以昭其勋然而贵於时动乃後为威耳今麾下值四百之厄有扶倾之功宜。且隐息师徒广开播植任贤使能务崇宽惠顺天命以行诛可不劳而定也，於是遂止不行。
    薛综为尚书仆射公孙渊降吴而复叛大帝盛怒欲自亲征综上疏谏曰：夫帝王者万国之元首天下之所系命也。是以居则重门击柝以戒不虞行则清道按节以养威严盖所以存万安之福镇四海之腹心昔孔子疾时乘桴浮海之语季由斯喜拒以无所取材汉元帝欲御楼船薛广德请刎颈以血染车何则水火之险至危非帝王所宜涉也。谚曰：千金之子坐不垂堂况万乘之尊乃欲轻举乎！夫小国无城郭之固备御之术器械铢钝草创无政往必禽克诚如明诏然其方土寒埔稼不植民习鞍马转徙无常卒闻大军之至自度不敌鸟惊兽骇长驱奔窜一人匹马不可得见虽获其地守之无益此不可一也。加。又洪流氵养有成山之难海行无常风波难免忽之间人船异势虽有尧舜之德计无所施贲育之勇力不得设此不可二也。加以郁雾宜其上咸水蒸其下善生流种转相ㄜ染凡行海者稀无斯患此不可三也。天生神圣显以符瑞当承平丧乱康此民物嘉祥日集海内垂定逆虏凶虐灭亡在近中国一平渊力自弊但当拱手以待耳今乃违必然之图寻至危之阻忽九州之固肆一朝之忿既非社稷之重计。又开辟以来所未尝有斯诚群僚所以倾身侧息食不甘味寝弃安席者惟陛下抑雷霆之威忍赫斯之怒遵乘桥之安远履冰之险则臣子赖祉天下幸甚时群臣多谏权遂不行。
    陆瑁为选曹尚书大帝忿公孙渊之狙诈反覆欲亲征之瑁上疏谏曰：臣闻圣王之御远夷羁縻而已不常保有故古者制地谓之荒服言慌惚无常不可保也。今渊东夷小鬼屏在海隅虽人面与禽兽无异国家所谓不爱货宝远以爵命加之者非嘉其德义也。诚欲纳诱愚以规其马耳渊之骄黠恃远负命此乃荒貌常态岂足深怪昔汉诸君亦尝锐意以事外夷驰使散货充满西域虽时有恭从然其使人见害财货并没不可胜数今陛下不忍ぉぉ之忿欲越巨海身践其土群臣愚议窃谓不安何者北冠与国壤接地连苟有间隙应机而至夫所以越海求马曲意於渊者为赴目前之急除腹心之疾也。而更弃本追末捐近治远忿以改规激以动众斯乃猾虏所愿闻非大吴之至计也。又兵家之术以功役相疲劳逸相待得失之间所觉辄多。且沓渚去渊道里尚远今到其岸兵势三分使强者进取次当守船。又次运粮行人虽多难行悉用加以单步负粮轻远深入贼地多马邀截无常。若渊狙诈与北未绝动众之日唇齿相济。若实孑然无所凭赖其畏怖远遁或难卒灭使天诛稽於朔野山虏乘间而起恐非万安之长虑也。帝未许瑁重上疏曰：夫兵革者固前代所以诛暴乱威四夷也。然其役皆在奸雄已除天下无事从容庙堂之上以馀议议之至於中夏鼎沸九域牙之时率须深根固本爱力惜费务自将养以待邻敌之阙未有正於此时舍近治远以疲军旅者也。昔尉佗叛逆僭号称帝于时天下安百姓殷阜带甲之数粮食之计可谓多矣。然汉文犹以远征不易重兴师旅告喻而已今凶桀未殄疆场犹警虽蚩尤鬼方之乱故当以缓急差之未宜以渊为先愿陛下抑威任计暂宁六师潜神嘿规以为後图天下幸甚帝再览瑁书嘉其词理端切遂不行。
    顾谭为平尚书事鲁王霸有盛宠与太子和齐衡谭上疏曰：臣闻有国有家者必明嫡庶之端异尊卑之礼使上下有差阶级逾邈如此则骨肉之恩生觊觎之望绝昔贾谊陈治安之计论诸侯之势以为势重虽亲必有逆节之累势轻虽疏必有保全之祚故淮南亲弟不终飨国失之於势重也。吴芮疏臣传祚长沙得之於势轻也。昔汉文帝使慎夫人与皇后同席袁盎退夫人之坐帝有怒色及盎辨上下之仪陈人彘之戒帝既悦怿夫人以悟今臣所陈非有所偏诚欲以安太子而便鲁王也。由是霸与谭有隙步骘为骠骑将军时中书吕壹典校文书多所纠举骘上疏曰：伏闻诸典校レ抉细微吹毛求瑕重按深诬趋欲陷人以成威福无罪无辜横受大刑是以使民天趺地谁不战忄栗昔之狱官惟贤是任故皋陶作士吕侯赎刑张子廷尉民无冤枉休泰之祚实由此兴今之小臣动与古异狱以贿成轻忽人命归咎于上为国速怨夫一人吁嗟王道为亏甚可仇疾明德慎罚哲人惟刑书传所美目今蔽狱都下则宜谘顾雍武昌则陆逊潘平心专意务在得情骘党神明受罪何恨。又曰：天子父天母地故宫室百官动法列宿。若施政令钦顺时节官得其人则阴阳和平七曜循度至於今日官僚多阙虽有大臣复不信任如此天地焉得无变故频年枯旱亢阳之应也。又嘉禾六年五月十四日赤乌二年正月一日及二十七日地皆震动地阴类臣之象阴气盛故动臣下专政之故也。夫天地见异所以警悟人主可不深思其意哉！又曰：丞相顾雍上大将军陆逊太常潘深贵重臣在竭诚夙夜兢兢寝食不宁念欲安国利民建久长之计可谓心膂股肱社稷之臣矣。宜各委任不使他官监其所司责其功效课其负殿此三者思虑不到则已岂敢专擅威福欺负所天乎！又曰：悬赏则显善设刑以威奸任贤而使能审明于法术则何功而不成何事而不办何听而不闻何视而不睹哉！若今郡守百里皆各得其人共相经纬如是庶政，岂不康哉！窃闻诸县并有备吏吏多民烦俗以之弊但小人因缘御命不务奉公而作威福无益视听更为民害愚以为可一切罢省帝亦觉悟遂诛吕壹骘前後荐达屈滞救解患难书数十上帝虽不能悉纳然时采其言多蒙济赖。
    羊道为督军使者时太子和与弟鲁王霸不睦道上疏曰：臣闻古之有天下者皆先显别庶封建子弟所以尊重祖宗为国藩表也。二宫拜授海内称宜斯乃大吴兴隆之基顷闻二宫并绝宾客远近悚然大小失望窃从走下风听采众论咸谓二宫智达英茂自正名建号於今三年德行内著美称外昭西北二隅久所服闻谓陛下当副遐迩所以归德勤命二宫宾延四远使异国闻声思为臣妾今既未垂意於此而发明诏省夺备卫抑绝宾客使四方礼敬不复得通虽实陛下敦尚古义欲令二宫专志於学不复顾虑视听小宜期於温故博物而已然非臣下倾企之至愿也。或二宫不遵典式此臣所以寝息不宁就如所嫌犹宜补察密加九酌不使远近得容异言臣惧积疑或谤久将宣流而西北二隅去国不远异同之语易以闻达闻达之日声论当兴将为二宫有不顺之愆不审陛下何以解之。若无以解异国则无以释境内境内守疑异国兴谤非所以育巍巍镇社稷也。愿陛下早发优诏使二宫周旋礼命如初则天清地晏万国幸甚矣。
    华为中书丞时孙皓更营新宫制度弘广饣希以珠玉所费甚多是时盛夏兴工农守并废上疏谏曰：臣闻汉文之世九州晏然秦民去惨毒之苛政归刘氏之宽仁省役约法与之更始分王子弟以藩公室当此之时皆以为泰山之安无穷之基也。至於贾谊有以为可痛哭及流涕者三可为长叹息者六乃曰：今时之势何异抱火於积薪之下而寝其上火未及然而谓之安其後变乱皆如其言臣虽下愚不识大伦窃以曩时之事揆今之势谊云：复数年间诸王方刚汉之傅相称疾罢归欲以此为治虽尧舜不能安今大敌据九州之地有大半之众习攻战之馀术乘戎马之旧势欲与中国争相吞之计其犹楚汉势不两立非徒汉之诸王淮南济北而已谊之所欲痛哭比今为缓抱火卧薪之喻於今为急大皇帝览前代之如彼察今势之如此故广开农桑之业积不訾之储恤民重役务养战士是以大小感恩各思竭命期运未至早弃万国自是之後强臣专政上诡天时下违众议亡安存之本邀一时之利数兴军旅倾竭府藏兵劳民困无时获安今之存者乃创痍之馀众哀苦之馀民耳遂使军资空匮仓廪不实布帛之赐寒暑不周重以失业家户不赡而北方积养民专心东向无复他警蜀为西藩土地险固加承先主统御之术谓其守御足以长久不图一朝奄至倾覆唇亡齿寒古人所惧交州诸郡国之南土交趾九真二郡已没日南孤危存亡难保合浦以北民皆摇动因连避役多有离叛而备戍减少威镇转轻常恐呼吸复有变故昔海虏窥窬东县多得离民地习海行狃於往年钞盗无日今凶背有嫌首尾多难乃国朝之厄运也。诚宜除建立之役先备预之计勉垦植之业为饥乏之救惟恐农时将过东作向晚有事之日整严未办。若舍此急尽力功作卒有风尘不虞之变当委版筑之役应烽燧之急驱怨苦之众赴白刃之难此乃大敌所因为资也。如但固守旷日持久则军粮必乏不待接刃而战士已困矣。昔太戊之时桑生庭惧而德怪消殷兴荧惑守心宋以为灾景公下从瞽史之言而荧惑退舍景公延年夫修德於身而感异类言发子口而通神明臣以为愚蔽误忝近侍不能翼宣仁泽以感灵祗仰惭俯愧无所逃处退伏思维荧惑桑之异天示二主至如他馀锱介之妖近是门庭小神所为验之天地无有他变而徵祥符瑞前後屡臻明珠既觌白雀继见万亿之祚实灵所挺以九域为宅天下为家不与编户之民转徙同也。又今之宫室先帝所营卜土立基非为不祥。又扬市土地与宫连接。若大功毕舆驾迁住门行之神皆转移犹恐长久未必胜旧屡迁不可留则有嫌此乃愚臣所以夙夜为忧灼也。臣省月令季夏之月不可以兴土功不可以会诸侯不可以起兵动众举大事必有天殃今虽诸侯不会诸侯之军与会无异六月戊己土行正王既不可犯加。又农月时不可失昔鲁隐公夏城中丘春秋书之垂为後戒今筑宫为长世之洪基而犯天地之大禁袭春秋之所书废禁授之上务臣以愚管窃所未安。又恐所召离民或有不至者讨之则废役兴事不讨则日月滋蔓。若悉并到大众聚会希无疾病。且人心安则念善苦则怨叛江南精兵北土所难欲以一卒当东一人天下未定深可忧惜之如此宫成死叛十五则北军之众更增五万。若到万人则倍增十万病者有死亡之损叛者传不善之语此乃大敌所以欢喜也。今当角力中原以定强弱正於际会彼益我损加以劳困此乃雄夫智士所以深忧臣闻先王治国无三年之储曰：国非其国安宁之世戒备如此况敌强大而忽农亡畜今虽颇种植间者大水沉没其馀存者当须耘<耒>而长吏怖期上方诸郡身涉山林尽力伐材废农弃务士民妻孥羸小垦植。又薄。若有水旱则永无所获州郡见米当待有事冗食之众仰官供济。若上下空乏运漕不供而北敌犯疆使周召更生良平复出不能为陛下计明矣。臣闻君明者臣忠主圣者臣直是以昧犯天威乞垂哀省书奏皓不纳迁东观令领右国史时仓廪无储世俗滋侈上疏曰：今冠虏充斥征伐未已居无积年之储出无应敌之畜此乃有国者所宜深忧也。夫财所生当出於民趋时务农国之上急而都下诸官所掌别异各自下调不计民力辄与近期长吏畏罪昼夜催民委舍佃事遑赴会日促送到都或蕴积不用而徒使百姓消力失时到秋收月督其限入夺其播植之时而责其今年之税如有逋悬则籍没财物故家户贫困衣食不足宜暂息众役专心农桑故人称一夫不耕或受其饥一女不织或受其寒是以先王治国惟农是务军兴已来已向百战农人废南亩之务士女停机杼之业推此揆之则蔬食而长饥薄衣而履冰者固不少矣。臣闻主之所求於民者二民之所望於主者三二谓求其为己劳也。求其为己死也。三谓饥者能食之劳者能息之有功者能赏之民以致其二事而主失其三望者则怨心生而功不建今帑藏不实民劳役猥主之二求已备民之三望未报。且饥者不待美馔而後饱寒者不俟狐貉而後温滋味者口之奇文绣者身之饣希今事多而役繁民贫而俗奢百工作无用之器妇人为绮靡之饰不勤麻并绣文黼黻转相仿亻效耻独无有兵民之家犹复逐俗内无儋石之储而出有绫绮之服至於富贾商贩之家重以金银奢恣尤甚天下未平百姓不赡宜益生民之原丰帛之业而弃功於浮华之巧妨日於侈靡之事上无尊卑等级之差下有耗财费力之损今吏士之家少无子女多者三四少者一二通令户有一女十万家则十万人织绩一岁一束则十万束矣。使四疆之内同心戮力数年之间布帛必积恣民五色惟所服用但禁绮绣无益之饣希。且美貌者不待华采以崇好艳姿者不待文绮以致爱五彩之饣希足以丽矣。若极粉黛穷盛服未必无鬼妇废华彩去文绣未必无美人也。若实如论有之无益废之无损者何爱而不暂禁以充府藏之急乎！此救乏之上务富国之本业也。虽管晏复生无以易此汉之文景承平继统天下已定四海无虞犹以雕文之伤农事锦绣之害女工开富国之利杜饥寒之本况今六合分垂豺狼充路兵不离强甲不解带而可以不广生财之原充府藏之积哉！
    ●卷五百四十
    ○谏诤部　直谏第七
    吴贺邵为中书令时孙皓凶暴骄矜政事日弊邵上疏谏曰：古之圣王所以潜处重闱之内而知万里之情垂拱衽席之上明照八极之际者任贤之功也。陛下以至德淑姿统承皇业宜率身履道恭奉神器旌贤表善以康庶政自顷年以来朝列纷错真伪相贸上下空任文武旷位外无山岳之镇内无拾遗之臣佞谀之徒拊翼天飞干弄朝威盗窃荣利而忠良排坠信臣被害是以正士摧方而庸臣苟媚先意承指各希时趋人执反理之评士吐诡道之论遂使清流变浊忠臣结舌陛下处九天之上隐百重之室言出风靡令行景从亲洽宠媚之臣日闻顺意之辞将谓此辈实贤而天下已平也。臣心所不安敢不以闻臣闻兴国之君乐闻其过荒乱之主乐闻其誉闻其过过日消而福臻闻其誉誉曰：损而祸至是以古之人君揖让以进贤虚己以求过譬天位於乘[B12H]以虎尾为警戒至於陛下严刑法以禁直辞黜善士以逆谏臣眩曜毁誉之实沉沦近习之言昔高宗思佐梦寐得贤而陛下求之如忘忽之如遗故常侍王蕃忠恪在公才任辅弼以醉酒之间加之大戮近鸿胪葛奚先帝旧臣偶有逆忤昏醉之言耳三爵之後礼所不讳陛下猥发雷霆谓之轻慢饮之醇酒中毒陨命自是之後海内悼心朝臣失图仕者以退为幸居者以出为福诚非所以保光洪绪熙隆道化也。又何定本趋走小人仆隶之下身无锱铢之行能无鹰犬之用而陛下爱其佞媚假其威柄使定恃宠放恣自擅威福口正国议手弄天机上亏日月之明下塞君子之路夫小人求入必进奸利定间妄兴事役发江边戍兵以驱麋鹿结置山陵芟夷林莽殚其九野之兽聚於重闱之内上无益时之分下有损耗之费而兵事罢於运送人力竭於驱逐老弱饥冻大小怨叹臣窃观天变自比年以来阴阳错谬四时逆节日食地震中夏陨霜参之典籍皆阴气凌阳小人弄势之所致也。臣尝观览书传验诸行事祥之应所为寒忄栗昔高宗修己以消鼎雉之异宋景崇德以退荧惑之变愿陛下上惧皇天谴告之诮下追二君禳之道远览前代任贤之功近寤今日谬授之失清澄朝位旌叙俊放退佞邪抑夺奸势如是之辈一勿复用广延淹滞容受直辞祗承乾旨敬奉先业则大化光敷天人望塞也。《传》曰：国之兴也。视民如赤子其亡也。以民为草芥陛下昔韬神光潜德东夏以圣哲茂姿龙飞应天四海延颈八方拭目以成康之化必隆於旦夕也。自登位以来法禁转苛赋调益繁中宫内竖分布州郡横兴事役竞造奸利百姓罹杼轴之困黎民罢无已之求老幼饥寒家户菜色而所在长吏迫畏罪负严刑峻法苦民求办是以人力不堪家户离散呼嗟之声感伤和气。又江边戍兵远当以拓土广境近当以守界备难宜时优育以待有事而徵发赋调烟至集衣不全衤豆褐食不赡朝夕出当锋镝之难入抱无聊之蹙是以父子相弃叛者成行愿陛下宽赋除烦赈恤穷乏省诸不急荡禁约法则海内乐业大化普洽矣。夫民者国之本食者民之命也。今国无一年之储家无经月之蓄而後宫之中坐食者万有馀人内有离旷之怨外有损耗之费使库廪空於无用士民饥於糟糠。又北敌注目伺国盛衰陛下不恃己之威德而怙敌之不来忽四海之困穷而轻虏之不为难诚非长策庙胜之要也。昔太皇帝勤身苦体创基南夏割据江山拓土万里虽承天赞实繇人力也。馀庆遗祚至於陛下宜勉崇德器以光前烈爱民养士保全先轨何可忽显祖之功勤轻难得之大业忘天下之不振替兴衰之巨变哉！臣闻否泰无常吉凶繇人长江之限不可久恃苟我不守一苇可航也。昔秦建皇帝之号据ゾ函之阻德化不法政苛酷毒流生民忠臣杜口是以一夫大呼社稷倾覆近刘氏据三关之险守重山之固可谓金城石室万世之业任授失人一朝丧没君臣系颈共为羁仆此当世之明鉴目前之儆戒也。愿陛下远考前事近览世变丰基强本割情从道则成康之治兴而圣祖之祚隆矣。书奏皓深恨之。
    晋秦秀为博士时王有平吴之勋而为王浑所讠替毁武帝虽不从无明赏罚以为辅国大将军天下咸为之怨秀上言曰：自大晋启祚辅国之号率以旧恩此为王无功之时受九列之显位立功之後更得宠人之辱号也。四海视之孰不失望蜀小吴大平蜀之後二将皆就加三事今还而降等天下安得不惑乎！吴之未亡也。虽以三祖之神武犹躬受其屈以孙皓之虚名足以惊动诸夏每一小出虽圣心知其垂亡然中国辄怀惶怖当尔时有能借天子百万之众平而有之与国家结兄弟之交臣恐朝野皆甘之耳今举蜀汉之卒数旬而平吴虽举吴人之财宝以与之本非已分有焉而遽与计较乎！
    武帝会朝臣立议齐王攸当之藩尚书左仆射散骑常侍王浑上书谏曰：伏承圣诏宪章古典进齐王攸为上公崇其礼仪遣攸之国昔周氏建国大封诸姬以藩帝室永世作宪至於公旦武王之弟左右王事辅济大业不使归藩明至亲议著不可远朝故也。是故周公得以圣德光弼幼主忠诚著於金光。
</div>
    <div class="pagination">
<a href="册府元龟_page398.html">上一页</a><span>...</span><a href="册府元龟_page394.html">394</a><a href="册府元龟_page395.html">395</a><a href="册府元龟_page396.html">396</a><a href="册府元龟_page397.html">397</a><a href="册府元龟_page398.html">398</a><span class="current-page">399</span><a href="册府元龟_page400.html">400</a><a href="册府元龟_page401.html">401</a><a href="册府元龟_page402.html">402</a><a href="册府元龟_page403.html">403</a><a href="册府元龟_page404.html">404</a><span>...</span><a href="册府元龟_page400.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
