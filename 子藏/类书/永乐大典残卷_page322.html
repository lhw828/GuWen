<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 322 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 322 页/共 331 页
  </h1>
  <div class="content">
   【黄氏日抄】：馆职三路，进士高科，大臣荐举，岁月畴劳。
　　【石林燕语】：寇莱公初入相，王沂公时登第，后为济州通判。满，再岁，当召试馆职。莱公犹未识之，以问杨文公曰，王君何如人？文公曰，与之亦无素，但见其两赋，志业宏远。因为莱公诵之，不遗一字。莱公大惊曰，有此人乎？即召之。故事，馆职皆试于学士院，或舍人院，是岁沂公特试于中书。
　　【读通鉴长编】：仁宗庆历五年，翰林学士王尧臣等言，奉诏详定选任馆阁官，请自今遇馆阁阙人，许带职大两省以上举官有文学行实者二人，在外举一人，更从中书采择，召试。共进士及第，三人以上，自如旧例。诏凡有臣僚奏举，并临时取旨。
　　【麟台故事】：宋明道年间，武宁军节度使，兼传中夏竦，武胜军节度使，同中书门下平章事程琳，所试止于诗赋，非经国治民之急欲，乞兼有两制荐举，仍罢诗赋，试论策三道，问经史时务，每道问十事，以通否定高下去留。其先召试人亦乞通新法考试。诏两制详定以闻。其后翰林学了士承旨王圭等言，宜罢试诗赋，如申言。于是诏自今馆职试论一首，策一道。至元佑中，复举试馆职，则试策一道而已。故刑部胡尚书尝云，祖宗时，馆职暑月许门角门，以大庆殿廊纳凉。因石曼卿被酒，扣殿求对。寻有约束，自后不复开矣。
　　【耆旧续闻】：故事，馆职每洛阳贡花到，例赐百朵，并赐南库法酒。此二者，麟台故事不载，因志之。
　　【魏泰东轩笔录】：宋朝赤县库，犹差馆职人，故钱易知开封县，孙仅知浚义县，韩魏公琦监左藏库。馆职也，经庆中为馆职，一日饮于相国寺，僧演房语笑方洽，有一人箕踞于旁睥睨，经曰，祸作矣，仅在顷刻能复饮乎？陆大怒，欲捕之，为演劝勉而止，薄暮饮罢上马，而追牒已俟于门。陆惶惧不知所为，复见箕踞者行且笑曰，无苦，终复故物。既而陆得罪斥废累年。嘉佑初，乃复馆职，本朝状元及第不五六年，即为两制；亦有十年至宰相者。章衡滞于馆职甚久，熙宁初冬月，圣驾出馆职，例当迎驾。方序立次，衡顾同列而叹曰，顷年迎驾于此，眼看冻倒掌禹锡，倏忽已十年矣。执政闻而怜之，遂得同修起居注。苗振以弟四人及第，既而召试馆职。一日谒晏丞相，晏语之曰，君久从吏事，必疏笔砚，今将就试，宜稍温习也。振率然答曰，岂有三十为老娘，而倒绷孩儿者乎？晏公亻免而哂之。既而试《泽官选士赋》，音员押有王字。振俾之曰，率土之滨，莫非王。由是不中选。晏公闻而笑曰，苗君竟倒绷孩儿矣。欲扫编旧制，召试馆职诗赋各一篇。治平中，东坡被召，自言久去场屋，不能为诗赋，乃特诏试论二篇。
　　【宋史】：王安石擢进士，佥书淮南判官。旧制秩满，许献文试馆职。安石独不献文，遂再调知鄞县。《列传》：王居安迁校书郎，居安乞召试，言祖宗时，惟进士第一不试，苏轼以高科负重名，英宗欲授馆职，韩琦独执不从。执政谓居安曰，朝廷于节度尚不较，况馆职乎？居安因言，节钺之重，文非位极，武非勋高，胡可妄得。丞相言不较，过矣，时苏师旦命且下，故居安言及之。
　　【容斋五笔】：建炎南渡，稍置馆职。绍兴初，始定制。除监少丞外，以著作郎佐郎，秘书郎二员，校书，正字通十二员为额，效唐瀛州十八学士之数。其遣出它司，非郎官郎御只，唯林之奇以疾，五十朋以论事，皆从越府。太宗正丞自乾道以后，有旨须曾任知县，始得除台察。曾任郡守，始得为郎，三馆之士，固无有历此者。于是朝廷欲越次擢用者，乃以为将作军器少监，旋进为监。既班在郎上，则无所不可为。欲经阝齐清要者，则由著廷秘郎，而拜左右二史。不然，不过兼权省郎，年岁间，求一郡而去。而御史之除，皆归六院矣。尔后颇靳其选，再迁寺监丞簿，然后命之。向时郡守召用，虽自军垒亦除郎。今资浅望轻者，但得丞及司直，或又再命始入省云。
　　【冯太师集】《代范宪子功谢馆职表》：恩光至厚，尽出于天心；职任兼优，实形于望表。俯循侥昌，重集兢惶。中谢臣文匪出于天资。学不通于世务，早预三雍之盛会，遽尘群俊之名科。退惩迂疏，思见原本。圣经堂奥之所在，治道川途之可行。见弹过求，辄轻于衔鬻，不龟非望，误置于等差。人言剧而靡当，天祸生于非据。念自殒灭，敢期奋兴久之，试交力于天畿，寻亦召临于帝。亲奉尧言之温厚，与最汉法之更张。特分使权，凡在宸断。俾接刑于江表，寻易地于汉中，蔑著事功，仰酬覆载。力中途而不足，迹故步以思还。私诚未通，优命先及。况三馆清华之地，皆一朝英俊之游。文章三代之余风，礼乐百王之旧贯，首此图治，要先得人，独圣神最重于东求，虽辅相不参于拟议。岂兹盛选，猥及微臣。且人情乐近于乡扮，而地望素称于东梓，涣然华剧，被此荒愚，此盖伏遇皇帝陛下，造化独运于天，生成无私于物，念臣以一日顾问之旧，察臣以四方奔走之劳，惠然卑矜，全以终始，期有收于末交力，俾渐致于荣途。敢不奉承宽条，安慰远俗，尽断断之一节，少区区于万分。笔砚家传，固不忘于旧学。江湖身远，思有补于盛时，庶成芒发之勤，上答乾坤之施。
　　【赵清献公集】《奉乞罢豫召试馆职状》：臣窃闻召周豫试充馆职，缘豫素乏时才，兼无仕誉，在大名幕府，以日阿谀昵狎，结人之知，故宰臣陈执中因而举奏。夫朝廷待才用之地，馆阁清要之局。凡预选者，号为登瀛。苟非其才，则公议不许。伏望陛下，特赐宸断。罢豫恩命，以破邪幸之党，激知耻之风。
　　【宋刘元城尽言藁】《论馆职乞依旧召试状》：右臣伏见祖宗初定天下，首辟儒馆，以育人材。累圣遵业，益加崇奖。处于英俊之地，而励其名节；观以古今之书，而开其聪明。廪食太官，不任吏责，所以成就德器，推择豪杰。名卿贤相，多出此途。得人之盛。无愧前古。然自近岁以来，寝轻其选或缘世赏，或以军功，或酬聚敛之能，或徇权贵之荐。未尝较试，遂贴职名，渐开侥幸之门，恐非祖宗之意。伏望陛下，明诏执政，今后馆职，无俾轻授，必求文学行谊有闻于时，审察其才，可长肓。然后一依近降条制，召试而命。庶使名器渐重，不容幸得。循致贤能，以备官使。《再奏状》：右臣近尝奏请，今后馆职，欲乞并依元立条制，召试而授，已奉圣旨施行。然臣伏观所降指挥，尚有未尽。辙复论列，庶口小补。臣尝谓祖宗以来，新进入馆之人，鲜有不试而命者。推是礻晋绅宿望，治效显著。或累持使节，或移镇大藩，欲示优恩，方公贴职，令陛下过听臣言，追复旧制，虽云大臣奏举，到馆职并依召试，方得除授，而继云，其朝廷特除者，不在此限，则是不问人才之如何，资历之深浅。但非奏举，皆可直除。名为更张，弊原尚在臣愚，欲乞特降指挥，依放故事，约自转运使以上，资序特除者，方得不用此制。庶能塞侥幸之门，重馆阁之选。
　　【杨杰无为集】《贺吴司谏馆职》：向审光奉宠书，荣陛秘馆。伏惟庆慰某官，修诚端本，造道资深。擢自贤科，任当谏列。尽忠补阙，增帝衮之文章；执节弹邪，耸王朝之绳墨。聪明春注，中外乐趋。会芸阁之抡才，庆蓬山之得路，牙签钿轴，缉唐室之遗经，金马石渠，踵汉儒之故事。岂图谦德，先辱珍函。曩属居忧，久稽驰庆。惑悚之至，并集所怀。《回贺王敏甫学士馆职启》：窃审光被宠恩，进膺华秩，自开成命，弥切心，伏以图录秘藏，上帝名之册府，贤能丛聚，前古谓之蓬山，岂徒收较籍之勤，盖所重育才之地，文章翰墨，得士为多。辅弼公卿，由此其选，时髦显擢，舆论佥归。恭维判院学士，国器宏深，天资茂粹，彩衣就养。业诗礼以趋度青云，致身角英雄而入彀，识高众誉，名重上知，方挺秀于相门，再假途于儒馆。金匮石室，谁千载之遗文，钿轴牙签，传一家之旧物，经纶有素，步武曷量。固宜自负以轩昂，敢谓不遗于鄙贱。连城至宝，过僻陋以暗投；万里亨卫知扶摇之远到。铭深肺腑，留示子孙。
　　【张舜民画墁集】《代贺河州通判解于师中授馆职启》伏审进秩书林，易官河右。伏惟庆尉国家，恢复土寓，遴选才良。惟兹智者之虑，能克协明王之赐。贝夫湟中远俗，暂赞贰于六条，蓝省清游，宁趣承于二节。
　　【翟忠惠先生集】《谢除馆职启》：蒙恩授前件职者，奉对西清，凛天威之咫尺，策名东观，近云汉之昭回，顾影自惟，无颜以寄。惟石渠天禄之府，金匮玉版之藏。翰林墨客之文章，河图洛书之典训，怪如齐谐之所志，微至稗官之所收极备。至于方言其流，及于琐语。煨烬竹简，发羽陵汲家之编，科斗添书，雠鲁壁淹中之蠹。盖古人礼求诸野，而失官学。在四夷，仅有典刑。推亡古昔，仲尼之悼借马，犹及阙文。夏禹之尚遗声，以存追虫虫豕。自非网罗百氏之学，贯穿千载之间，约六艺以成章，洞九流之领略，则孰能删除繁秽，访失旧闻。得商颂十二篇，考次逸诗之阙取武成二三策，绪正古书之遗，至于晓幼妇之微文，释血虫之训纂。讨论穷识，辨岐周鼎之铭，义证古文，迹东汉显陵之策。唯时遴选，亦叹才难。固捋广豪杰之储，须以待朝廷之用。心如前哲，增重此名，而况切近禁严，雍容啸诺。虞章凤阙，望帝极之太微，策府玉山，应星躔之东壁。欲抡材于人物，聊仰望于岁时。某意广才疏，心劳志大空怀忧国，见谓狂生。中捐末路之差池，未分昔人之忧患。言从宰掾，入造书林。汗清简于表季，绝韦编于卒岁。初无闻于是正，独能问于何如。恭惟司空仆射相公，德盛阿衡，师为尚父。服衮衣绣裳之命数，宠冠上公，伟龙章凤资之仪刑，照映群辟。略《春秋》责备之法，得天下英才之归。虽此妄庸，不忘教育。孰云晚出，得与斯文。乃卷篷山，世惟旧物。慨流波之未远，怆风木之缠悲。再命维新，相望钟武。惟先人尝赏掌斯事，获继前修。卒父业复总群书，敢期故。永言陟岵之感，终废蓼莪之篇。然而以先儒之熟训诂，而误尔雅之彭蜞。大夫之识，具教而名先。君之献武，况如浅陋，无乃阙疑。庶几农马之专，可与鱼虫之注。述陶唐至于麟趾，安所发明。颂圣主之得贤臣或能论著。
　　【韩驹陵阳集】《谢馆职启》：右某启，召开西垣，无裨善政。校书东观，有玷明恩。上愧训词。下惭公议。始周置图籍之史，至汉增仇正之官。必取长才，以参妙选。洪惟治世。益重儒生。地接陛龙，陋诸司之褊迫，榜开回凤，生三馆之光辉。备銮辂以亲临。宠上公而兼领。然而览昔人之政事，询前辈之遗风，授职尚轻。加东海钓客之号，礼贤未备。有步行学士之称，空存稽古之名，岂尽育才之意。简编朽脱，难分写虎之讹，俸禄酸寒，不免骑驴之诮。自元丰更制之后，及主上崇学以来，侍遇颇隆，英髦相继。未有朝脱身于草野，暮投于蓝台。初下诏除，极腼面目。何则？世皆谈道，而某独守于旧闻，士贵通经，而某粗明于大义。为已之学博而不精，自好之言华而少实。历观秉笔之士，罕遇好文之时。故赓载之歌，止闻于前世；因而是离骚之作，每出于羁臣。方今圣谟协于两仪，藻穹于六义。有君如此，士肯分于山林？奏论何功，诏俾跻于仕版。已铨材于吏部，更试艺于中书。穷语易工，对从臣而思拙；野某则获，趋禁省以神惊。虚忝淮南之食时，终愧江都之条对。擢公孙于下等，锡以殊科；取逆旅于新丰，处之延阁。念素迷于青简，必著谬于金根。始终皆自于圣知，推借实资于公举。某官识高绝俗，德厚镇浮。学贯九流，最遂通于儒术；身兼数器，尤擅美于文章。黼黻帝猷，蓍龟国是，义先推毂。韩退之题僧孺之门，认可吹生。皇甫谧序左思之赋，阴怜长物。猥赐余光，欲酬国士之知，惟厉匹夫之志。伏惟某官，陈禹谟而协舜躬尹德，以暨汤四海九州。识周公之制作群工庶尹，诵夫子之文章，谓立功全在于得贤，而报国莫先于认士。已大分于邪正，犹杂进于妍媸。念其志切弹冠，义或难于自卫。察其器无它有，少惟喜于观书。起于徒步之中，诸无竞之地。夫施而望报，固君子之所不为；而受则怀恩，亦鄙夫之所深耻。谨当广所未见，益其不能。英摊并游，傥少依于日月；笔研浅事，应该奚寂于丝毫。谨启。
　　【陆佃陶山集】《除馆职谢丞相荆公启》：乘槎问汉，孱妄意于英踬，入馆登瀛遽叩名于仙籍。载循蹇浅，弥切兢惭。国家乘有赫之炎图，绍无疆之宾历。笃生睿主，登用真儒。壮武烈于文谟，贲唐文于皇质。恭以宫使相公先生，道承三圣，德冠群伦。既流膏泽以下民，更翼诗书而造士。至言不出赐也，仅闻其文章。大象无形，参乎才见。其忠恕成功弗处，秉义甚高。将集圣人之清，忽辞天下之任。而某曲蒙奖育，最号迂愚。早闻咳唾之音，晚在炉锤之内。回膛目乎其后，每望车尘；疏攘臂于其间，更縻廪赐。比登词馆，实出师门。缓三年而为儒，窃尝承学；鸟九写而成乌，猥预校文。点砾甚功，衔珠曷报。秋阳以暴，缅怀涤汉之清；春服既成，遐想浴沂之乐。仕欲行义，进思尽忠。庶无负于初心，庸少偿于至德。
　　【清江三孔集】《孔平仲谢试馆职启》：以奔走道涂之余，与荒废笔砚之久。考其辞艺，固无可观，真在校仇，益非称。为侥冒，徒有兢。国家放唐汉之遗文，祖宗故事，恢复儒馆，养成人材。被诏而举者，皆执政巨公；操觚以应者，多知名君子。奉玉堂之大对，参金马之俊游。常患欲专心务学，则夺之以衣食之谋。欲尽力从事，则妨其为文字之习。今则坐享大官之膳，纵观广内之书。以甲乙编次为工种，以黄墨精谨为职业，莫优此局，宜得其人。某生于卑薄之乡，长于冗散之吏。时之所汰，志亦自灰。流落四方，侵寻半世，视颜且老，年已抱孙。投绶傥归，官当任子，岂期末路，亦缀清余。繇章贡之剧邦，陟蓬莱之秘府。一门兄弟，如以次升。同时朋侪，最为后至。盖自知其无取，故不敢以争先。例被甄收，谅由汲引。此盖伏遇某官，推至诚乐与之厚，廓大度并容之公。提衡寒生，推毂晚辈。采葑菲之贱体，垂虹虫儿之末光。借衮之褒奖，以丹霄之价遂令浅鄙，亦不弃捐重。念势有屈信之殊，时有淹速之异。故仕之于欲进也，或难于拔山，或易于拾芥。而人之于所知也，或成之于迟暮，或达之于须臾。方某之为诸生，遇执事之为祭酒，屡阁教诲，常辱提携。解褐渝二十年，随牒既六七任，声迹淹没，不复登门。光景蹉跎，已如隔世。邈于今日，播在洪钧。虽台辅之柄，执事可以必致而无疑。而患难之身，某实不自意其及此。永惟孤臣孽子，操心之苦。窃慕匹夫媵母，致命之忠。方众人之所不收。而平时之所无望，蒙恩既厚，执德云何。惟有捐躯，以为知已。
　　【葛胜仲丹阳集】《谢除馆职启》：芝检诞颁，猥荷褒迁之宠，兰台入直，获从英隽之。退揣冥烦，仰惭推择。窃以登延册府，号第一官。绎文，非具员吏。历观前日，率付可人。为名流待用之途，不华姓起家之选。故凡青钱学士，不愧赤衣，诸贤或由少讫老，而手不置书，或自甲至丁，而卷能谈事。或聚七千帙而考练，或课五十纸而校求。炫瑰奇者，旬日而了秘阁奥篇。自标置者，三年而隔同舍共语。图形东观，蔚为经术之宗；奏赋南郊，爵若辞华之美。以岑文本之才而始愿止此。如张伯绪之望，而固求不迁。矧昭代之恢儒，幸圣皇之崇学。显帝尧文章，而饰万物；体周王寿考，而丞众材。槐市交兴，蓬山尤重。肇新宝宇，申揭云章。老人出授于神书，童子不忧于朋字。荀录虞志，拥签蒂之纷纭。任笔沉诗，萃绅而商略。间犹讹谬，特重校仇。言豕渡河者，三实资是。正书马并尾，而五更在研；穷岂容素餐，以累清议。伏念某人门具下，年位并轻。虽问学勉企于前修，而声望不高于时辈。规规求志，踽踽固穷。偶累窃于词科，因数移于宦牒。主青衿之学校，久因盐；对黄卷之圣贤，益勤铅椠。俄婴艰束，深自屏藏。摧伤甫逮于丧除，收召俾承于官乏。预清台之较历，佐戚邸之司宗。坐贼饩粮，了微功阀。何言此假，稍蹿稠人。秋慧简编，觉芸香之消蠹，夜窥坟籍，马敬藜杖之分光。顾惟久衰多难之姿，岂图偶得傥来之幸。此盖伏遇某官，朝廷元老，学者宗师，以献可替，否赞时雍。以激浊扬清，昭人望显致。抡才之助，仰裨序爵之。公谓牛鼎烹鸡，用器固难于适称；然议蚁封试马，历久始见于非常。常求未见之书，更辅多闻之友。措诸事业，庶能酬教载之仁；作为文词，或可颂泰平之盛。
　　【周南山房集】《服除再除馆职谢启》：衔哀去国，绝望清时。申命起家，复尘旧著。痛永辜于亲养，忍再窃于身荣。削牍之归，抚心流涕。盖闻好丑之并进，宁无底滞以求通。然金为物之至坚，改煎犹惧其耗；木已拔而再植，得地弗能为良。故天不能靳乎材之易成，士莫艰乎命之难进。伏念某虽极人之艰阮，尝为世所记怜。一作废弃于党锢之初，甄收于禁解之后；故府联名于文部，书林接迹于后躔。虽未沾涂辙之清华，已屡费朝廷之收挽。而某始求外禄，席未而暖而丐归。旋迫内艰，舟遇风而引去。盖无地以承其资泽，非造物不与之流行。然父母生之，不思稍稍而自见；日月逝矣，乃窥坟籍，惊藜杖之分光。顾惟久衰多难之姿，岂图偶得傥来之幸。此盖伏遇某官，朝廷元老，学者宗师，以献可替，否赞时雍。以激浊扬清，昭人望显致。抡才之助，仰裨序爵之。公谓牛鼎烹鸡，用器固难于适称；然议蚁封试马，历久始见于非常。常求未见之书，更辅多闻之友。措诸事业，庶能酬教载之仁；作为文词，或可颂泰平之盛。
　　【周南山房集】《服除再除馆职谢启》：衔哀去国，绝望清时。申命起家，复尘旧著。痛永辜于亲养，忍再窃于身荣。削牍之归，抚心流涕。盖闻好丑之并进，宁无底滞以求通。然金为物之至坚，改煎犹惧其耗；木已拔而再植，得地弗能为良。故天不能靳乎材之易成，士莫艰乎命之难进。伏念某虽极人之艰阮，尝为世所记怜。一作废弃于党锢之初，甄收于禁解之后；故府联名于文部，书林接迹于后躔。虽未沾涂辙之清华，已屡费朝廷之收挽。而某始求外禄，席未而暖而丐归。旋迫内艰，舟遇风而引去。盖无地以承其资泽，非造物不与之流行。然父母生之，不思稍稍而自见；日月逝矣，乃欲闵闵以及亲。仰视爰鸟，于何从禄。天门荡荡，一布武以何艰。棘人乐乐，百此身而莫赎。闰余倏变，人事复常。礼有尽而易穷，哀无涯而难尽，方将灌园，以老返税于耕使。国人曰，幸有子哉。虽饭蔬食，而无怨矣。矧雕年之迟暮，抚奇迹以蜘蹰。孰引手于断绠之渊，复滥吹于英游之后。莫知称塞，但剧凌兢。兹盖某官，懋建大中，博延髦士。执度以成宫室，慨念才难；爪肤而视生枯，尚图畦种。曲怜孤迹，不置宅岐。但某积困煨尘，未窥坟素。深惟先朝秘府之重，庶几丰芭数世之仁。皆怀郢握之珍，复毓蓝田之囿。于皇得士，燕及无疆。今精储麟阁之英，已度越瀛州之盛。采及蕞品恧焉。厚颜铅椠者，书生之常为。敢忘加勉；流落者，人情之所闵，更冀兼收。
　　【周益公大全集】《谢除馆职启》：从国子先生之后，六见月书；造集贤小职之间，再承天诏。未厌壁池之浴德，已容玉海之观珍。兹惟造化之功深，夫岂凡庸之梦到。窃以置图书之府，历代所同；号英隽之躔，明时尤重。盖彼徒夸于典籍，而此兼贮于人材。虽预晏诗赋，待遇几同于两禁；而进阶废职，爱憎或出于一时。繇居官不责其有为，知流俗窃疑其无用。岂知封植拱把者，所以备明堂之栋；宝藏与者，所以成清庙之彝。但观累朝杰出之资，可见三馆养成之效。钦惟上圣，懋启中兴。台计十金，未尝贲饰。府模群玉，乃独鼎新。隆楼杰宇之于霄，隐帙奥篇之插架。上追淳化大书，开秘阁之碑密契，皇唐南向对，宪台之户，誉髦斯士，宏达为群。必翰林墨客之后才，识竹简漆书之奇字。马书五尾，能辨其非；亥有六身，默通其数。乃宜当于清望，且不愧于素餐。如某者，少日显而易见罹，长耳第一。悲粟钟之弗洎，固当屏迹于民廛，怅菊径之就荒，乃复萌心于仕籍。试吏未更于州县，入官辄近于都几。何有鸡之效乏。所忧被谴，反辱见治。矧台家复古之秋，正馆殿阙员之日，必使上北门之对，乃今窥东壁之光。甫下新书，对武都之泥紫，遽寻旧习。忙举子之槐黄。裹章服以宵兴，抱椠铅而晨入。餐钱供张，固无露索之持；涸思鞠辞，几有倒绷之笑。粗殚薄枝，仅列奏篇。凝旒心恕，其空疏当。路面称其拙直，河东赋就吹嘘。力致于上天，冥北风高决，起遂逃于空地。以凡骨而预飞腾之数，以寡闻而联是正之曹。侥幸既多，忸怩亦甚。昔刘晏能讥于朋比，而耀卿善属于文词。皆以奇童，振兹清职。慨渐哀于蓬鬓，难远继于芳风。兹盖伏遇仆射相公，炉治铸顽，云雷济物。奉行故事，主将糠秕于弱翁；刊落陈言，每欲纲罗于韩愈。善类愿忠，而望赐诚心。校短以量长，何取谫凉。使参唆艾隔弱水者三万里，示以津涯至瀛州者十八人。近其步武，王唯蹇讷，莫余感藏，某敢不稍究六书，因推九写，愿李邕之一见，肯各近功；友孔子之多闻，妄希远器。或因涵养之力，粗报生成之恩。
　　【许翰襄陵集】《谢馆职启》：险阻艰难，忽反神明之观；拔擢伦比，来陪英俊之游。弗称所蒙，更以为愧。切以国家作稽于古训，馆阁遴简于时材。细绎人文，精符奎壁，弥纶天造，祥发龟龙，储在禁严，世为宝秘。非杨雄之沉郁，莫扼其奇；有刘向之辩章，庶究其博。曾是群于大雅，盖多出于名世。品流一清，士誉遂定。宜得俊贤之望，益为盛世之华。柱史靖深，穷四方之所记；石经是正，萃千两以来观。如某者，学窘渊源，文之珍玮，一丘一壑，若有天资。三沐三薰，殆非世器。独服应于此道，窃妄意于昔人。审分愿以即安，忘岁年之易暮。被明月而佩宝璐，思饬躬以自奇饮。坠露而餐落英，恐修诚之未洁。腰折彭泽之米，目送瀛州之云。悠然一官，营在三径。弗图召节，忽至穷城。察于炳阶，不见庸能之异！众登之文陛，又乏智略以前。夫何甄录之优，亦窃校雠之寄。翻象签于四部，究乌策于千龄。神气清明，自发帝居之梦；图书奥衍，书窥王府之珍。于粲宠休，是谓褒显。此盖伏遇某官，荒包域，博洽群伦。亮皇极于五三，鱼相业于二八。等差多士，权衡之制，石钧养毓众材，若严阿之保。草木曾是鸿之造，不遗一介之微。某敢不益强其所不能。究观其所未至。又《回章邦老贺馆职启》：威凤回翔，下恩书于禁殿；，登仙隐于神仙。稽古其荣，抚怀惟愧。伏念某非兮则学老矣，何施人逐利于驰驱。吾为之范，众争荣于暇豫；独集于枯，志意凛乎犹存。岁月忽其已晚，一班一级，益无味于少年之间。三沐上薰，复何能于多士之日。得失听塞翁之马，沉浮随海客之槎。熟谓幽人，忽应明诏。俾望玉墀之穆。获游册府之高明。冠弹半世之尘，屦接群英之武。遂容落，一慰蹉跎。此盖伏遇某官，游夏渊源，卿云黼黻，遐不谓矣。盖尝博我以弥文，惟其有之。乃能立人于余论，致蒸孤陋。窃世宠褒。偿有合于明时，少神志愿；期不移于素守，以辱友朋。
　　【林季仲竹轩杂著】《谢复职启》：试仙都之守，初玷使令；复延阁之名，更沾恩霈。冒宠荣之逾分，积兢惧以失容。伏念某扑陋何知，羁孤少与。妄意渊源之学，耻从章句之儒。寒窗短檠，兄弟自为师友；断编实简，朝夕窃对圣贤。靳志业之内修，皇声华之外慕，偶尘末第，遂踵常途。实不副于师言，名辄诒于吏议。咎由己致，怨欲谁归。希爵赏而媚帅臣，节廉安在；托火灾而迁原庙，夷戮何伤。轸宥罪之深仁，从镌职之薄罚。人亡人得，甘同楚子之弓。一去一来，颇类塞翁之马。靖思所自蒙，幸何多此。盖伏遇某人，合四海以为公，闵一夫之不获。宽其大戾，开以自新。知我有亲，再分符于便郡；待人以恕，一洗过于丹书。乃眷危纵，稍还旧物。某敢不恪敦素屡，祗佩良规。不谨于前，方息黥而补劓。思善其后，当刻骨以铭肌。
　　【李大隐先生集】《答馆职启》：宠应明命，雠校秘文。诏旨初传，士伦胥庆。窃以国家举以旷之典，所以明试于人材。修已废之官，所以储养于英俊。待以岁时之久。须其望实之孚。取而用之，有可观者，惟兹首选，宜得异材。某官文备四科，学该九变，韬干将而未试，怀良玉以自珍。落笔变坡，论治明乎大体；奏篇黼，称善发乎至言。果符仄席之求，遂冠登瀛之举。蓬山庆阻，叹梦寐于旧游，策府载开，喜典刑之尚在。重烦左顾，鱼沐长笺，愧感之私，敷宣罔既。
　　【黄公庭知稼翁集】《谢馆职启》：税鞅南州，初离冗调。雠书东观，误玷清流。辞恐近名，受惭非据，窃惟治道之隆替，常系人材之盛衰。苟养于闲暇之时，而须其成；则至于缓急之际，而收其用。故皇朝大开儒馆，列承明著作之庭；遴选时髦，典图籍艺文之事。一无吏责，每号英游。非独究简编之断残，抑将待器业之成就。或以淹该而持从橐，或以词藻而代王言。或经术渊源，而师表诸生；或识度宏远，而参陪大政。凡旋登于要路，率多由于此途。矧夫睿圣中兴，典章大备。追述祖宗养贤之制，式符尧舜稽古之心。珍馆一新，掩天禄石渠之壮丽；遗书尽获，轶开元正观之盛多。自非博物洽闻，欲才伟议，苦心识子云之奇字，强记诵安世之亡书。则何以接蓬莱方丈之游，金匮石室之秘。如某者，趁时独拙，赋分最奇。钝迟无倚马之才，涉猎乏梦熊之对。少壮努力，初欲无惭，于古人；长大苦饥，岂敢有意乎当世。徒以家声之坠地，要须儒术以谋身。不图蕞尔之才，乃中褒然之举。一行作吏，百不如人。自决科虽阅于八年，而莅事绕更于二考。汲汲干斗升之禄，区区为口腹之谋。忽被优迁，实逾素望。人皆歆艳，目曰登瀛，之荣。已独凌兢，心怀临谷之惧。重念寒门之先世，盖赏厕迹于英躔。坐复青毡，惭无歆向父子之学；自量素业，难居传班伯仲之间。何取孤踪，亦陪俊轨。兹盖伏遇某官，股肱元圣，羽翼斯文。虽巍巍勋业之无前，尚切切人物之为意。提携晚进，不遗下体之菲；收拾寸长，尽种盈门之桃李。遂令顽陋，亦预甄陶。某敢不奋发远图，温寻旧习。力死而后已之学，读生而未见之书。誓竭微躯，仰酬洪造。虽大臣务得人而报国，不容谢私。然志士为知己而杀身，岂敢忘德。
　　【朱松韦冥集】《谢馆职启》：拜嘉明命，叨给札于禁林。试可中宸，骤策名于藏室。脱烦之冗役，厕清切之英游。祗荷甄收，良深震怩。窃以上圣御历，中兴抚期。方秉武节之严，芟夷乱；允资文德之助，叶跻艰难。纂逸典以宣献，辟英躔而储秀，庶几封殖，以俟选抡。惟先王大训，之所藏医，历世弥文之咸在，图书襞积，黄墨纷纶。本原四目之神灵，聿稽于诂训；绪正六书之变革，精檄于声形，异因点勘之勤。益广见闻之富。向非多识天禄之奇字，深探酉阳之秘文，搜薤叶于名山，订金根于往牒。则何以刊雠四库。订正九品。如某者，名实不扬人，门俱下。抱孤经而干泽，始脱名场；遵三尺以在公，亟縻吏役。皇皇从食，冉冉趋尘。仅成取劾以不堪，虽复佣耕而何憾。值潢池之方炽，伏锦里以深藏。被檄行台，算商濒海为亲，而喜忘冗琐之卑栖。援上何阶，固崇高之绝。已分甘于远屏，误垂简于旁招。贝齿长饥，空羡公车之粟；尘踪易陋阻，趋宣室之庭。姑自信于奇屯，方日须于罢遣；将改辕于下泽，遂扫轨于循门。俄被恩言，俾程薄枝。追暖姝之旧学，取笑大方；缉之芜辞，深惭少作。宁酬发策，甫就著篇。大于旁观，骇群公之堵立；皇明俯烛，备清燕之衡程。仰惟圣学之高明，内省寡闻，而陨越，敢期睿奖，加锡俞音。追飞群玉之蓬，获肩于众彦；讨译曲奎之画，博考于前言。望不素然，恩诚有自。此盖伏遇某官，材高经济，望重弼谐。推至公之心，整领人物；收群策之助，图回事功。拖及妄庸，滥尘东。咸池在御，不遗曹郐之诗；华衮所褒，遂略春秋之责。某敢不益坚难进之节，尽读未见之书，潜心圣门，尚友先哲，辨鲁鱼之谬，何足报于生成。泽雾豹之文。尚少勤于长育。过此以往，未知所裁。
　　【崔敦诗舍人集】《谢馆职启》：给尚方札。误尘清燕之观；阅中秘书，遽冒游之选。目眩文章之盛，神惊光景之严，轮桶登收，天渊涵育。历考古人事业之宏，咸系平时问学之浅深。积泓之素者，斯有天光明之功；负单肤之累者，必无美大之绩。究观国家设馆阁之意，岂求士夫。专沿椠之工。上穷三坟五典八索九兵之初，下逮六艺九种七略四录之别。微至占相方伎之学，详及凡将急就之书。山负海含，极罗络包并之富；天旋地缩，震辉煌汗漫之观。储其才能，利泽斯世。假以岁月，优游其间。而况东壁靖深，西昆邃密。昭回在上，连天潢左界之章；咫尺不违，近帝极紫宫之坐。日费太官之馈时，承清问之临。实斯文在兹乎？宜东观有人矣。如某者，适疏散质，荒陋浅闻，临文未解于撑犁，识字罔知于雌霓。闭门改古，殚思虑于灸青；仰屋著书，萃嘲评于尚白。间关禄养，踔尘途。品凡自合于粗官，才短终虞于冗役。学行失步，皆自取之。转衣为裳，未忍为此。敢意姓名之公么，遂开旒冕之深严。虽刻画之难工，倍劳于余论；谅荐籍之良厚，重违于大臣。颁召命于趣前，即词坡而奉对。中堂落笔，骇学士之环观。乙夜奏篇，愧君王之称善。方期报罢，忽玷选除。望蓬莱五色云气之中，常恨溟波之隔。听洞庭九奏钧天之乐，始知帝所之游。睇华阁以朝趋，占明庐而夜直。脱氛埃之地，迹浅而尚疑，瞻丰琏之居，魂迷而自失。永言侥冒，实有夤缘。兹盖恭过大丞相运动国钧，翼宣王度。念文物零之不振，扶持以敕其微。知人才成就之至难，封殖以待其长。致兹东擢及，此妄庸然。而人实难知世，常通患览。昌言论而叹，追古必有取其渊源之初。诵《鹪鹩赋》，而期佐王亦足。占于辞气之际，顾念遭逢之异，益难报塞之国。某敢不尊厥所闻，求其未见。沿黄小技，顾莫称于明思；精白一心，惟永坚于素履。
　　【汪藻浮溪集】《谢馆职启》：延阁崇成，莫先求士。寒乡晓出，何自为郎。席宠则优，语必而愧。尝谓治非文，无以追古人。惟学可以发身故祖宗辟三馆，而侈之以承明著作之廷分图书为四部，而详及于凡将急就之学。于此聚当世能言之士，使之读平生未见之书。岂专求简编之断残，将因致簪缨之远大。然自台阁兴于汉，逮今千二百余年。今艺文至于隋无虑，三十七万卷中。值九流之紊，寝更五厄之余，悠悠真质之相承，愦愦信疑之莫决。兴起能事，属当圣时。方赫然珍馆之新，皆断以渊衷之独。固已上符东壁奎星之象，何至下挨蓬莱方丈之山，共知身到以为荣，或恨资高而不得。如某者，早缘承学，中幸决科。既戆电风扇与世以相违，仍忧患迫身而不赦。千载常奇而鲜偶，一官数既以稀迁。比衔恤于江湖，几捐生于沟壑。问关至此，不自意全。反复思之，有如痛定。尚以阖门之百指，托于谋禄之孤踪。无尺寸之肤。不爱，焉得升斗之水斯活矣。敢图过听，坐获优迁。起忧居慑，处之中缀，显秩清资之未。矧昔陪修于盛典，盖尝寓直于英躔。刘郎何止于重来，应氏遂荣于三人，兹盖伏遇某官阁下，学倾万古，勋塞两仪。汤用尹以格天，盖咸有德。杨杜兼房而辅政，初不言功。既章章事业以无遗，独汲汲人材之为意。故隆孤进，不壅上闻。某敢不搜补阙文，讨论奇字。唯乘雁去来之何补，誓蠹鲁生死之不移。不择地而安，已负事亲之志；为知己者用，敢忘许国之诚。又，《回馆职启》某伏审光奉诏除进登册府得人之庆，有识所同。窃惟本朝之兴，尤高延阁之选，学者获殚于所见，异人皆出于此涂。自书厄于五胡，忽时更于再闰。简编归地，沿椠无人。逮修久废之官，首得非常之士。伏以学士身兼数器，少有轶材。当思皇多士之时，擅博极群书之誉，考圣人之学，盖将援古以证今。条当世之宜，无不会文而切理。奏篇上达，褒中颁擢处群英之先，俾求中秘之逸。未遑弛问，首辱滕笺。悚荷兼源，敷陈罔既。
　　【刘行简茹溪集】《谢馆职启》：给札銮玻，初乏治安之策；滥巾大禄，蔚为迟暮之荣。闻命自疑，修躬知幸。窃以东壁图书之府，上列经缠；道家蓬莱之山，内藏秘录。关百王盛衰之绪，为四海风化之原。虽复丧乱，日寻艰难。代有未见中秘之文，多阙不闻。外史之职弗修，踵事增华。于今为盛，祖宗分三馆，以居豪杰有为之士，辟四库以储古今未见之书。切近禁严，雍容啸诺。使其胸次扬榷，吞太史氏之九流。笔下渊源，备国师公之《七略》。故于采用，皆本作成。两禁侍臣，步武先于借路。一时名辈，事契拟于通家。气习尚传，风流可想。惟选除之甚重，则名实之加优。如某者，少有独学之愚，长无兼人之器。术叶荒于不试，精爽耗于多忧。流落以来，侵寻且老。不图未至，获并俊游。访简编于煨炉之余，继人物于风尘之后。自云无补，其忍。饕荣。兹盖伏遇某官，识洞几微，气涵英特。谓萧相收先秦之图籍，实佐开基。而蒙谷献旧楚之典刑，有同存国。参稽故实，协赞谋猷。要扶文物之颠，乃见规模之远。肆令冗琐，辱在品题。某敢不益广旧闻，勉规来效。领五经之雠校，虽曰世官；补三箧之散亡，终惭前哲。异稍殚于岁月，用仰报于生成。过此以还，未知所措。
　　【文同丹渊集】《谢馆职启》：伏蒙圣恩，授充前件。职者程父禁林，幸被诏宠。列职秘馆，谬叨恩荣。度衷枵孱，抚己惭惧。伏念某出自远蜀，生于穷阎。逢时之文，从事于学。性自扑鄙，才非淹长。吟磨简编，力不逮古。撰缀辞语，强无由高。名闻寂寥，迹绪奇蹇。退守旧业，田园皆荒。进于荣途，道地逾远。响繇选艺，闾里偶尘。荐书外名，殿廷误中。科级是后，更佐两郡。行周十年，近缘公章。入改朝序，尚兹僭妄。敢尔侥希，攀授前人。引例著令，愚悃上达。宸音下俞，委之耆儒。较以旧学，并取者众。独知最难，洎试渊题。加多冗思，小巫未进。灵气已销，大匠在前。汗颜不止，飞景将入。芜音仅成，机杼不工。痕疵固满，猥当奏览。常待报闻，敢期清流，亦用微品。窃谓图书，之府，英隽所躔亡。似而居，有腼其面。静惟之致，良有所阶。此盖伏遇某官，奖育微才，推扬介善。言辨藏否，人为重轻。眷兹单平，阴所提振。是致懦品，亦外华阶。惟精乃心，以辨厥职。庶酬已目，无玷恩陶。卑情无任，感荷激切之至。
　　【王安石临川集】《论馆职札子》：臣伏见今馆职，一除乃至十人。此本所以储公卿之材也，然陛下试求以为讲官，则必不知其谁可试。求以为谏官，则必不知其谁可试。求以为监司，则必不知其谁可此。患在于不亲考试以实故也。孟子曰，国人皆曰贤，然后察之，见贤焉，然后用之。今所除馆职，特一二大臣以为贤，而已非国人皆曰贤。国人皆曰贤，尚未可信用。必躬察，见其可贤而后用。况于一二大臣，以为贤而已，何可遽信而用也。臣愿陛下察举家人所谓材良，而行美可以为公卿者，召令三馆祗候。虽已带领职，亦可令兼祗候。事有当论议者，召至中书，或召至禁中，令具条奏是非利害，及所当设施之方。又当其才可以备任使者，有四方之事，则令往相视问察。而又或令参覆其所言是非利害。其所言是非利害，虽不尽中义理可施用，然其于相视问察，能详尽而不为弊蔽欺者，即皆可以备任使之材也。其有经术者，又令讲说如此。至于数四，则材否略见。然后罢其否者，而召其材者。更亲访问以事。访问以事，非一事，而后可以知其人之实也。必至于期年，所访一二十事，则其人之贤不肖，审矣。然后随其材之所宜任使，其尤材良行，美可与谋者，虽常令备访问可也。此与用一二大臣荐举，不考试以实而加以职，固万万不侔。然此说在他时，或唯行。今陛下有尧舜之明，见天下之理。臣度无实之人，不能蔽也。则推行此事甚易。既因考试可以出材实，又因访问可以知事情。所谓敷纳以言，明试以功，用人惟己。辟四门，明四目，达四聪者，盖如此而已。以今在位乏人，上下壅陋之时，恐行此不宜在众事之后也。然巧言令色，孔壬之人，能伺人主意所在，而为倾邪者，此尧舜之所畏，而孔子之所欲远也。如此人当知而远之，使不得亲近，然如此人，亦有数。陛下博访于忠臣良士，知其人如此，则远而弗见。误而见之，以陛下之仁圣，以道揆之，以人参之，亦必知其如此。知其如此，则宜有所惩。如此，则巧言令色，孔壬之徒消而正论不蔽，于上今欲广闻见，而使巧言令色，孔壬之徒得志，乃所以自蔽畏。巧言令色孔壬之徒，为害而一切疏远。群臣亦所以自蔽。盖人主之患，在不穷理。不穷理，则不足以知言不知言，则不足以知人不知人，则不能官人。不能官人，则治道何从而兴乎？陛下尧舜之主也，其所明见，秦汉以来，欲治之主，未有能仿佛者，固非群臣所能窥望。然自尧舜文武，皆好问以穷理，择人而官之。以自助其意。以为王者之职，在于论道，而不在于任事。在于择人而官之，而不在于自用。愿陛下以尧舜文武为法则，圣人之功，必见于天下。至于有司业脞之务，恐不足以弃日力劳圣虑也。以方今所急，为在如此，敢不尽愚臣愚才薄。然蒙擢使豫，闻天下之事。圣旨宣谕，宣弼等欲于讲筵召对辅臣，讨论时事。顾如臣者，材薄不足以望陛下之清光。然陛下及此言也，实天下幸甚。自备位政府，每得进见。所论皆有司业脞之事。至于大体，粗有所及。则迫于日晷，已复旋退。而方今之事，非博论详说。今所改更，施设本末，先后大小，详略之方，已熟于圣心。然后以次奉行，则治道终无由兴起。然则如臣者，非蒙陛下赐之从容，则所怀何能自竭。盖自古大有为之君，未有不始于忧勤而终于逸乐。今陛下仁圣之质，秦汉以来，人主未有企及者也。于天下事，又非不忧勤。然所操或非其要，所施或未得其方。则恐未能终于逸乐无为而治也。则于博论详说，岂宜缓然。陛下欲赐之从容，使两府并进，则论议者众，而不一有。所怀者或不得自竭，谓宜使中书密院迭进。则人各得尽其所怀，而陛下听览亦不至于烦。陛下即以臣言为可，乞明喻大臣，使各举所知，无限人数，皆实封以闻。然后陛下推择召置，以为三馆祗候。其不足取者，旋即罢去。则所置虽多，亦无所害也。又臣伏见某人云云，皆众人所谓材良行姜，宜蒙陛下访问任使者。凡此九人，臣或熟闻而未识，或熟识而未敢任，或敢任其可以为公卿。臣虽未识，然众人之所谓贤臣，不敢蔽也。臣虽敢任其可以为公卿，然陛下不亲见其可贤，亦唯遽信而用。若陛下以臣前所论奏，为合于义理，即乞悉置此九人者，以为三馆祗候。亲可试其才行，若不可用，旋即罢去。若其可用，然后留备，访问任使。如此则所置虽多，未有滥得官职者然此但臣一人所闻所知，恐执政大臣，各有所闻所知。陛下若令各举所闻所知，而如此考试，庶几人材无所遗逸。经曰，举逸民，天下之民归心焉。善人君子者，天下之民心所愿举，欲其延问，视其所在，而从之者也。陛下自即位以来，以在事之人，或乏材能，故所用者，多士之有小材而无行义者。此等人得志，则风俗坏。风俗坏，则朝夕左右者皆坏。利以事陛下，而不足以质朝廷之是非。使于四方者，皆怀利以事陛下。而不可以知天下之利害。其奖已效见于前矣，恐不宜不察也。欲救此弊，唯有亲近忠良而已。伏惟陛下仁圣，已深察此理。臣愚，犹敢及此者，忠臣之义也。
　　【洪文安公小隐集】《馆职策问》：祖宗以三馆育天下之英材，推择之重，视汉之藏室，唐之瀛洲，为不足道，故必阅试其人，然后命之。则有事于此者，非但若场屋进士，为以取科级而已。今天下之事多矣，而其大者三马，曰兵，曰带领，曰财。兵自比年，狃于无事。阅习之不以时，豢养之不以道。将姑息而不变欤？则解弛因循不足以致一日之用。议者或欲汰癃弱，革冒滥，作而新之。则张皇纷更之虞在所，虑吏员猥并，文武官在选，过二千辈。率以三人守一官而不足。置之，而不问欤？则淹滞失职，非足以待四方之士。议者或欲裁任，子流品，改而张之。则少恩变古之讥，在所恤。岁入有限。调度日增。有司供亿之不支，民力困匮而无已。一意于爱民欤？则养兵瞻国，不能以为卒岁之计。议者或欲谨逋歙，严征权，权以济之，则竭泽无鱼之忧在所先。此皆今日之急务，吾君为之寝而不寐，当馈而叹，亦学士大夫所宜有献也。愿闻至当之说，将以复于上。
　　【卫后乐先生集】《召试馆职策》：问，国家规画长策，思救武功。综核庶政，尽革平时。具文之习，将以恢王略而饬戎备。敢问今之急务，孰缓孰切。夫建事以择材为本，经武以强兵为先，调度以裕财为难，储以足食为重。朝廷议论所及，皆已次第举行矣。荐举之诏，首加于将帅之选，又及于文武小大之臣。不知可以博尽群材否乎？或谓介胄之所长，缙绅之论，岂能尽念其优劣。下僚之寒滞，而上官之荐进，未免有所遐遗。则将何以闻抡材之路欤？中都简试，严良家之选。诸路招募，广效用之额。徒隶起戍，收勇敢之士。不知可以增儆军实否乎？或谓选汰子弟，拘于等则之不齐，至反遗其技艺，招剌新兵。虽可充尺籍之数，而仓卒岂容责其练习。适戍征行，动为民扰。安能使之循纪律而用命。则它何以为整兵之计欤？军须供亿，支费寝广。常赋不可辄加矣。置国用参计之司，以栖天下之财。广鬻爵度牒之数，以为权宜之策。不知可以佐调度之之否乎？然州郡私其所入，未必以出纳之实上闻。或迫之太急，必至并缘为欺。恩命优于旧比，而应令者殊鲜异时。劝诱不至，宁免敷抑之病。则裕民之道，本末犹有当讲者欤？通融常平，以济转输之不给。分委和，以为畜积之先具。不知可以实塞下之备否乎？然官吏苟且，目前增补不能以足脱。若小歉荒政，何所倚赖。近甸数太多，商贾辐凑逐利，一时虽可办集，民间能无续食之忧，则足食之方，先后犹有可虑者欤？伊欲使时材奋兴，而有适用之实。王师精锐，而有必胜之形。版计周裕，而源流无壅兵食。充羡而公私无害，子大夫当有深长之思，以裨今日济时之略。其详陈之，将以复于上。
　　【朱晦庵大全集】《答石子重》：且如自己为学官，为馆职，遇朝廷有利害得失，或是宰执台谏所当理会者，它不理会自己，要缄默，又不忍国家受祸。要出来说，人有出位谋政之嫌。如之何？则可曰，若任它事却不可，若以其理告君，故不可。若是大事，系国家安危生灵休戚，岂容缄默。馆职又兴学官不同。神宗固尝许其论事矣。但事之小者，则亦不必每事数言也。
　　【胡文恭公集】《赠梅圣俞试馆职得赐进士出身》：赋就甘泉客荐雄，独攀仙桂向秋风，抽毫同列三英座，换骨才争第一功。瞥看灵鳌居水下，恍闻仙犬吠云中。嫦娥应有怜才意，唯许诗人到月宫。《雪斋广录》。
　　【王十朋梅溪集】《刘韶美辞试馆职》：学问称博洽，向后无此刘。太乙然青藜，迟君天禄游。给札试玉堂，故事久不修。吝选先实才，闻之辄掉头。我乃行秘书，肯随沿椠流。三日扫虚室，伫想心悠悠。张罗君不顾，窃食吾怀羞。西风吹兼葭，倚玉嗟无由。
　　【赵蕃淳熙藁】《贺吴仲权召试馆职》：重为胡外别，难寄日边书。巨敢疏风义，欣闻有诏除。图书天禄阁，文陈玉堂庐。秘记资雠校，人材务养储。端如策晁董，不比召严徐。惟我高曾世，曾仍位序居。永怀元始，绝叹建炎初。衰谢今如此，凄凉实在予。高祖尝为秘阁校理，曾祖为秘书少监。
　　幕职
　　【为政楷范】：幕官之职，衙门大小事务，无不干系。实六曹之领袖，一署之喉襟也。一应文案，该吏书系之后，方赴幕司。自下而上，圆签然后堂上呈押，苟或禀议未定，遽凭下笔。不唯不可施行，抑且失于专擅。凡遇吏者，赴幕佥书文字，必须检视于理可否。然问其堂上，曾无禀说定体。若己禀定，人须尽及长官。如何才方下笔，遮无差误。其或堂上主议，而中间事件，有妨碍不可行者，必须拉同寮，诣堂判，析利害。长官定夺衙门事务，有迟错者，随即检举施行。各房吏有弊者，随即量事究治。此幕官之职也。
　　【朝野类要】：佥判、司理、司法、司户、录参、节推、察推、节判、察判之类幕者，本以主帅出塞，从权安营立帐，而得此名，如衙青幕府是也。
　　【书林事类】：王俭以庾杲之为长史，萧缅与俭书曰，盛府元僚，实难其选。庾景行，字杲之，泛绿水，依芙蓉，何其丽也。时人以俭府为莲花池，戴石屏上。萧推节诗，岁举幕职。
　　【续通鉴长编】：景三年八月甲寅，吏部流内铨详定内小臣僚，岁所举幕。职州县官，自今待制。观察使以上举三人，知杂御史阁门使以上二人，侍御史诸司使以上一人。其转运使副提点刑狱即不限人数。旧当三人者，止当一人，仍须有本部监司长吏及通判荐举者，始听磨勘。
　　【刘牧】《送张损之赴任定府幕职序》：我国家以仁策驯有北，四十年矣。岁时遣使挈词，弊修聘事焉。朝廷有大庆及大事，亦罔不兴。足蹈吾境，目观吾民，敛手帖帖，如家人马。故朔方之民，往往老者忘父兄之雠，而壮者不识战关事。何以言之？长老常为牧言边防事，云两河间夷未通好时，其民过邻里亲旧家，必带刀剑。霜降农闲，里胥长，会民习古战阵之法。居常畜健马干食，寇至里粮持剑，带甲上马，不悔战死，以怯为耻。通好后中年戴白之臾，入武库指兵器，亦尚能办其名物，兴其使用。当时老者，今已死矣。当时壮者，今已老矣。子孙生来，见闻保障不惊，城池不完，开门逢迎，不见危疑。食稻衣锦，养移于体，虽其风俗耐辛苦苦，尚武勇，而无事以来，习熟为然，亦少殆矣。朝廷既以朔方为安，凡治边郡县，文武之任，循例而授。士之从政，选懦不材者，贪其饮食赐予，十倍内郡。不惮其去。轻扬急进者，贪其阶绿知遇其势易获，亦十倍内郡，咸乐其补。故今官边任者，粉墨杂糅矣。噫！凡人有家，虽无事时，亦未尝一日不严门庭之限。藩篱之固其。与人也，虽亲戚友善，许相死生，亦不忘去内外之别。川者腰舟具马，山者兽护存马。为人牧民者，如之，何不之思也。在易复象曰，先王以至日闭关，商旅不行。释者谓四夷为中国之阴，王者必却而外之。先王闭关而却外，所以挨其象也。必至日者，乘阳长阴消之际，设备务速明，不可移时也。商旅不行，小人喻于利，亦妨奸之谓也。天之爱民久矣，必为生智者，以谋之损之，是行岂贪饮食速知遇之徒欤？损之居常与人言，必慷慨时事。今其行有日，同年友弟刘牧，取酒酌劝，侑以言曰，今夷人保信誓，河北固无恙，第其民之疾苦，治之得失，物之利害，将尽忘之乎？而又职事官之任，平居时则投壶雅歌，奉搏俎之驭，与记奏之事。在军旅则参谋画，拥骑马而裁檄书。北方多贤诸侯，如访损之以政者，则当思所以应之，勉树功名，无为具腰舟设兽携者笑之。
　　【欧阳公集】《送欧阳南赴庐陵幕职》：弱冠笈缃素，芳年缀裾簪。皋比便章府，蠹良史林。深期售荆璞，倏去怀南琛。回翔学吏隐，躇守官箴。十载重沿牒，交游辰与参。思亲恨悠缅，遇旧老侵寻。彼诸凤曹，轮飞贻好音。翳翳白鹭翱，肃肃青江浔。雁鹜蔽洲渚，卧秋霖。修翎顾咏，技融有遐心。我思陆义齐，堂堂伟男子。绣衣所经行，纲滂不专美。及兹谅非耄，胡乃久不起。伤哉不可识，吾道良己矣。我思王东岩，为政终宰邑。刚肠触强御，是使儒者立。百里淹士元，公论非所惬。惜哉不可识，寒雨短景急。
　　【书林事类】萧推节诗：掇取高科如拾芥，爱君才调望君深。莫夸书判居莲幕，要把文章入禁林。
　　【文献通考】：宋朝祖宗以来重之，有集贤殿修撰，后改名文殿。直龙图阁，三等。政和四年，二浙福建诸路监司郡守，往往交通内官，多以应奉有劳迁职，遂有未尝朝觐天子，因忽为待制班从，官者。蔡京不乐。六年，因增其目，置修撰，与旧为三等，曰集英殿修撰，右文殿修撰，秘阁修撰。直阁与旧为六等，曰直亲图阁、天章、宝文、显谟、徽猷、秘阁、朝廷除授，自此密矣。旧贴职无杂压，至是因增置，乃定为杂压。蔡攸《国史外补》：绍兴十年，置直敷文阁，淳熙十五年，置直焕章阁。淳熙令自集撰至直秘阁为贴职。中兴后直，阁为庶官，任藩间监司者，贴职各随高下而等差之。三班借职
　　【事物纪原】《谈苑》云：旧制有借职，承旨。太宗雍熙中，改曰三班借职。《会要》以谓淳化二年正月也。《谈苑》又云，自供奉至借职，其员无数，亦汉之署郎比也。按，今自崇班以上，曰大使臣。供奉以下，至借职，为小使臣也。
　　【职官分纪】：国朝元令三班借职，从九品。
　　【宋类苑】：石曼卿初登科，有人讼科场覆考落数人，曼卿是其数。时方期集于兴国寺，符至，追所赐敕牒靴服。数人皆啜润而起。曼卿独解靴袍，还使人。露体载幞头，复坐谈笑，终席而去。次日，被黜者皆授三班借职。曼卿为一绝句曰，无才且作三班借，请傣争如录事参。从此罢称乡贡进，直须走马东西南。《笔谈》。
　　【刘彭城集】《延州藩落都虞侯俄千男仲政可三班借职制》：敕某壮士战死，勇于报国，义实可嘉。恩用不遗，由乃父之尽力，俾藐孤之蒙祉，古之道也。尔其勉之，可又三班棒职。孙轸男忠臣，可三班借职。敕孙轸男忠臣，永乐之战，尔父殁于敌场。徇义忘身，其可嘉也。恤孤置后，吾何忧一作爱马。爱疏茂恩，以劝勇士。可。又《汉州助教钟迪可三班借职制》：敕具官某，山泽之利三，三而有连锡，是地不受宝，以为邦用。然必因人而发，其勤不可不劝也。赏有定格，汝是膺之。卑以新命，是为殊宠。可。又《蕃官惠逋移厥可三班借职制》：敕禁，其在种落，皆为酋豪。相率款边，足明归义。重译而明，纶解辫。而袭簪裳，恩实不訾。图所为报。可。又《皇太后殿管勾文字夏崇可三班借职制》：敕某执事长乐，效勤官书。延宸推恩，厥有前例。始命受服，是谓宠光。罄而犬马之诚，以粪消尘之报。可。又《李佛郎与右班殿直梁仲文李养并与三班借职制》：敕某人等，朝廷惟寇盗强围，暴夺良民，名捕魁首，厚设爵赏。而佛郎等，用志协力，罪人斯得。赐金既以差予，懋官亦宜溥及。各疏茂恩，以树成效。可。又《皇太后殿管勾文字朱宗懿可三班借职制》：敕某执事官省，效力文墨，岁月之勤，良可省录。粤属诞辰，厥有前例，锡兹初命，齿于仕版。可。
　　【邹道卿先生集】《黄持补三班借职制》：自我祖考以来，所以待曹氏甚厚。故佾之逝也，尝俾官其诸孙，而诱则以其所当得者，为尔请马。宠进尔官，勉思饬励。又《李济补三班借职制》：敕具官某男某，尔父陨于行阵，朕悯之。录尔以官，是为忠报。又《李昌本补三班借职制》：敕具官某，朕惟风化之本，肇于中宫，故推异恩，以贲其父其家。所欲授者：朕则审而从之。尔既入官，勿忘祗饬。又《孟胜转三班借职制》：敕具官某，尔父以忠济勇，数有战功。回厥宠迁，用陛尔秩。勉从训令，相与致身。尚有官荣，待尔自效。又《孙志雄等补借职制》：某等，尔父陨于行阵，朕甚悯之。录尔以官，以为忠报。往其奋励，茂对恩灵。又《韦定男晟补借职制》。尔父服在边陲，陨于虏寇。悯其忠奋，续以官荣。宜思无忝之言，往励酬恩之志。尔能自效，尚有褒陛。又《胡舜臣补借职制》：其官某朕，于死事之孤，尤所矜恤。而有司言状，以尔名闻。往续官联，勿忘忠报。
　　【慕容彦逢文堂集】《故淑妃张氏侄张婉张瑾可并补借职制》敕具官某等，故妃遗言，祈恩近属。锡尔一命，往其钦哉。可。《婕妤张氏侄孙张承可借职制》：敕具官某，官闱进尉，以恩回授。今尔官使，往其钦承。可。《故驸马都尉曹诗女夫进士时微可借职制》：敕具官某，尔为倩于尚主之家，获借官使，无忘勤恪，以报恩章。可。医官周道隆，任景章，杨处厚，大将耿道淳，韩中立。书艺局艺学。许成，吴成，翟易，韩奕，曹成，赵永图，陈德之，张友，王从志，蹇仲恭，韩球。国书局艺学。元方，卡士端，元遵，尚从吉，杜宗范，郭惟简，可各转一官。皇城使荣州刺史宋汉，侄男拭，皇城使俞随男儋，左藏库使壮公才两姨弟刘渥，已上三人，各回授补借职制。敕具官某等，朕即英祖旧邸，崇建宝坊。尔待或祗奉之劳，或膺回授之典，锡兹宠命，往其懋永。可。《景福殿使明州观察使杨戬亲堂侄茂实可借职制》：敕具官某，侄某，尔之诸父，率职禁延。有劳当迁，许其回授。用锡尔秩，时乃异恩。宜懋忠勤，往图报称。可。《程植可三班借职制》：敕具官某，尔以勇敢效用，克有战功。锡兹官荣，往加历勉。可。《故三班借职纪育弟纪震可三班借职制》：敕具官某弟某，尔兄奋武戎行，委身徇国。嘉其忠节，悼念不忘。锡尔以官，往惟祗服。可。《两朝圣太夫人重侄孙仲康仲弼可并三班借职制》：敕具官某等，朕追怀恭懿，褒，恤其家。锡汝恩章，列于命秩。往服事任，无忘恪勤。可。《太后殿掌笺奏耿茂直刘豫可并授三班借职制》：敕具官某等，尔等职在笺，预兹庆恩。命以官荣，往祗乃事。可。敕具官某等，尔父以成书来上，宜有褒陛。乞移恩章，属于子侄。进官一等，时维宠嘉。图称所蒙，无忘忠孝。可。《楚州解发到呈试武艺人刘决可借职制》：敕具官某，尔试艺殿廷，武勇可奖。锡之命秩，俾服事劳。往克懋承，尚有褒擢。可。《百姓滑永全可三班借职制》；敕具官某，惟尔敏于笔札，祗奉有劳，擢自民编，锡兹命秩，仍加饩廪，并示劝能。往懋恪勤，以称恩典。可。《故右侍禁尚清男均坦可并特授三班借职制》：敕具官某等，朕推恩苑事之孤，以劝忠义。锡尔命秩，其往钦承。可。《右知客押衙兼知进奏事崔通可借职》：敕具官某，尔以劳能，达于朕听。锡兹命秩，其往钦承。可。《故右班殿直马宣男宜可三班借职制》：敕具官某，尔父死于行阵，臣节可嘉。优恤其孤，维以示劝。授之命秩，仍锡美名。往服恩章，勿忘忠考。可。《故内殿承制李仙长男次男孙忠履可并与三班借职》：敕具官某等，尔父效职边陲，死于金革。肆推恩典，优恤其孤。服兹官荣，无忘忠孝。可。《故太中太夫魏汉津亲女夫张清可三班借职制》：敕具官某，汉津之家，祈恩于尔。锡兹命秩，其往钦承。可。《左班殿直边寿可右侍禁大将宋谅史叙可并三班借职制》：系大理寺祗应人。敕具官某等，以尔祗事，有劳宜加奖激，锡兹恩典，往其钦承。可。《皇后三从伯王子约可三班借职制》：敕具官某，尔以戚属之良，预兹庆典。官于武列，往洫事功。图称所蒙，莫知忠恪。可。《故右侍禁张安氏男思贤思忠可并三班借职制》：敕具官某等，尔父奋不顾身，死于金革。推恩子姓，惟以劝忠。服兹命书，无替厥绍。可。《蕃官三班奉职李琮男永谊可三班借职制》：敕具官某，死事之孤，宠以官使。维忠维孝，乃称所蒙。汝往钦哉，勿替朕命。《故三班借职纪育男答特与三班借职制仍赐名绍》：敕具官某男某，尔父奋身疆场，效死戎行。有司以闻，朕所悼念。录尔命秩，并赐美名。移考为忠，兹为克绍。可。《潭州都知兵马使张继隆可三班借职制》：敕具官某，帅臣上言，尔有劳效。命以官使，往其钦承可。《茶酒班殿侍郑永立可三班借职制》：敕具官某，尔父监督有劳，宜加甄奖，以资回授时，乃特恩锡尔官荣，往思所称。可。《虎翼右第一军都指挥使秀州刺史陈兴男宝文御龙直长行李谨可并三班借职制》：敕具官某等，朕推恩死事之家，以劝忠义。命尔官使，往其钦承。可。《三班差使房从寿可三班借职制》：敕具官某，尔久服事劳，宜有褒叙。命以品俄，往其钦承。可。《故右侍禁王卞女夫薛安靖可三班借职制》：敕具官某，尔之外舅，以身徇忠。推恩其家，尔名来上。锡兹命秩，往务钦承。可。《故右侍禁王卞男仲锡可三班借职制》：敕具官某，惟尔父奋不顾身，死于金革。宜推恩典，优恤其孤。锡尔官荣，往图报称。可。《睿思殿御前文字外库书写文字郭景债可三班借职制》：敕具官某，尔以书札之劳，宜加甄奖。锡兹命秩，其往钦承。可。《大将发运司前行徐楷可三班借职制》：敕具官禁，惟尔久服吏勤，克有劳列，锡兹命秩，其往钦承。可。
　　【陆佃陶山集】《宣徽院逋引官行首解中立可三班借职制》：朕罢不急之官，而宣徽院废以尔祗事。以此岁时颇久，锡之一命，其往慎哉。可。
　　【曾巩元丰类藁】《冯正符借职制》：敕某，西南夷背德兽心，敢窥边隙，尔能宣通两谊，协助军谋，宜进官荣，属之守护。勉思奋厉，万替前功。可。《王瑛杨宗立三班借职制》：敕某，尔等备吏，属治文书。勤亦久矣。是用从尔之谓，锡之命秩。往惟祗饬，以称朕恩。可。《齐宗寿三班借职制》：敕某，有司言尔满岁当迁，而奖进尔劳，又当躐等，是用加兹宠渥，列惟命秩，往惟祗服以甄收。可。
　　【鼓汝砺鄱阳集】《故荣州刺史张世矩男天锡可三班借职制》：敕某，知府州折克行言，尔父甚有力，能自奋忠义，富良之役，身荷戟驰，不测之军，用走有功，始终边陲，能效芭著，不幸以死，公私悼叹。乞推恩礼，以功师没。夫爵禄为才能者设，朕不敢有爱。肆命尔官，兹非常典。尔且长壮，尚知所报哉。可。《故三班奉职赵进男忠三班借职制》：敕某“朕念尔考”克陨身于王事，是用锡汝一命，赐汝名忠，逮汝长壮，尚知无忘。可。《故三班奉职李安兄简三班借职制》：敕某，汝弟没于戎事，朕靡或忘，肆命官，以劝忠义。
　　三班奉职
　　【事物纪原】《谈苑》云：皇朝建国之初，承旧制，有殿前承旨。雍熙四年，改为三班奉职。《国朝会要》，则其事在淳化二年正月改也。
　　【职官分纪】：国朝淳化二年，改殿前承旨为三班奉职。苏耆《续翰林志》：国朝旧制，有殿前承旨，颇甚繁杂。及公翰林承旨，上以其称乎不别，人恶其清贵散乱，诏改为三班奉职，以避其称也。旧闻证误。按《实录》，淳化二年正月，改殿前承旨为三班奉职。时宋文安白为承旨久矣。九月，宋公贬。苏文简始为承旨学士。耆谬矣。元令三班奉职，从九品。
　　【祖宗官制旧典】：三班奉职借职：国初无此官，太宗朝欲增使臣等级，遂置此名。旧闻证误。按《实录》，太宗改殿前承旨为三班奉职，非增也。太宗所增。乃崇班侍禁示。比选人，其差遣同供奉官以下注焉。其后又有三班差使借差，不入品。假其名而已。政和初，以承节易奉职，以承信易偕职云。
　　【慕容彦逢文堂集】《故三班奉职梁权兄髦可三班奉职制》：敕具官某，惟汝天伦，死于金革。宜推恩典，优恤厥家。用锡官荣，汝其祗服。可。《开封府职级李湍可奉职开封府额内守阙府典事于士明可借职制》：敕具官某。等，军器建局“尔与有劳。锡兹官荣，往其祗服。可。《三班借职孙采可三班奉职制》：敕具官某，尔谙练狱。事推鞠有劳，擢进一官，以示嘉奖。钦予时命，尚加勉旃。可。《故如京副使石福男坚可三班奉职侄男保侄孙成可并特授三班借职制》：敕具官某，死事之臣，朕所闵恻。肆推恩典，以恤其家。命尔官荣，往恩报称。可。
　　【刘彭城集】《一班殿侍卫消可特授三班奉职制》：敕某人，恤孤录嗣，朝有著令。矧父膺随龙之遇，宜厥子蒙世禄之荣，粤疏茂恩，俾从新命。可。《蕃官口移可三班奉职制》：敕具官某，声亲弟口移，朝廷录死事之孤，所以闪忠而劝能也。声果敢有功，没于战陈，而无子息，可被任用，施及同产，使庇族属，服我优恤，思著来效。可。《蕃官京口瓦结京口瓦脚铎扌罗并可三班奉职制》：敕某等，其父为国亢贼，敌圣力寡，恪关而死，勇壮可嘉。录其孤儿，以示憨恤。可。《殿前东西班弓箭手刘密可三班借职制》：敕某，以挽强射逐，勇力出众，试之集教，亦能无过。宜可原缺使，以责来效。可。《故御前忠佐步军副都头成宗男京可三班奉职制》：敕具官某男某。陈力奉上，得亲殿陛之严；哀死恤孤，宜有惟盖之报。详推往续，宜示赏延，粤疏渥恩，用光存殁。可。《李贵男遵可三班奉职制》：敕具官某男某，乃父殁身行陈，以死效力。虽其微品，志可嘉也。哀死恤孤，朝有常宪。锡尔一命，以劝来者。可。
　　【邹道卿先生集】《曹晔妹婿刘复特与三班奉职制》：敕某，朕以曹晔乃贤懿大长公主之子，仁宗帝皇帝之外孙也，悯其不寿，特推异恩。而晔父诗，以尔为请，勉自修饬，毋愧官荣。《杨文翰弟文真补三班奉职制》：文翰既殁，推厥承袭。而光尔等，咸曰汝宜。边吏以闻，在所褒康。往图报效益，励忠劝。
　　【彭汝砺鄱阳集】《散指挥右第一班长行李清三班奉职制》：敕某，尔父贵服勤积年，靡蹈罪废，今其归矣，何以慰之。锡汝以官，俾嗣禄食。尚执廉谨，以图攸忠。可。
　　【宋鉴】《王震撰故内殿崇班刘景男可奉职制》：有臣不难，杀身以报。图赏其可薄乎？顾死者已矣，殆禄其近属。尚为之旌劝永。惟乃父之忠营，尔是以有禄，不可勉哉。
　　【梅圣俞宛陵集】《送王景宪奉职诗》：清羸将家子，苦节自寒儒。四壁我何有，一钱君亦无。下滩船自急，闻雁日将晡。行爱青山口，人烟事网。
　　【李直讲集】《送杜奉职诗》：青紫皆同道，稀曾到薜萝。感君非我辈，无事每来过。此别当贫病，何年共醉歌。人生有后会，争柰鬓双皤。
永乐大典
卷之二万八百五十
卷之二万八百五十
　　二质檄
　　总　叙
　　【刘熙释文】
　　檄，激也。下官所以激迎其上之书文也。
　　【司马长卿喻巴蜀檄注】
　　李周翰曰，檄。皎也：喻彼皎然，知我情也。周穆王令祭公为词，以责狄人之情，引檄之始也。
　　【苏鹗演义】
　　檄者，告誓之流。《史记》注云，檄者，皎也。辞理皎然，令知我意，非也。颜思古注《急就篇》曰，以木为书，长三尺，曰檄。檄者，激也。以词旨慷慨发动之意，又曰，檄，激也。陈琳檄魏武帝，祖君彦檄隋炀帝，皆此类马。《战国策》曰，张仪檄楚，而始得名。
　　【宋欧阳公集】
　　《与陈员外书》：古之书具，惟有铅刀竹木，而削札为刺，止于达名姓。惟有官府史曹凡公之事，上而下者，则曰符，曰檄。
　　【珊瑚钩诗话】
　　檄者，激发人心，而喻之祸福也。
　　【太平御览】
　　周穆王西征，祭公谋父称古有威让之令，有文诰之词，即檄之本源也。及春秋，征伐自诸侯出，惧敌不服，故兵出须名，振此威风，曝彼昏乱。刘献公所谓告之以文词，董之以武师者。齐桓征楚，诘菁茅之阙。晋属伐秦，责箕郜之焚。管仲吕相，奉祠先路，详其意义，即今之檄文。暨乎战国始称为檄。檄者，也。宣布于外，檄然明白也。张仪楚书，以尺二明白之文，或称露布。夫兵以定乱，莫敢自专。天子亲戎，称恭行天罚。诸侯御师，则云肃将王诛。故分闲推毂，奉词伐罪。非唯致果为毅，抑亦厉词为武。使声如冲风所击，气似搀抢所归。奋其武怒，总其罪人。征其恶稔之时，显其贯盈之数。摇奸凶之胆，订信顺之心。使百尺之冲，摧折于咫书，万雉之城，颠坠于一檄者也。观隗嚣之檄正新，布其三逆。文不调饰，而意切事明。陇右文得檄之士，得檄之体也。陈琳之檄，壮于骨哽，虽奸阉携养，章实太甚。发丘模金，经过其雪。然抗词书衅，然暴露，钟会檄蜀，征验甚明。桓温檄胡，观衅尤切。并壮笔也。凡檄之大体，或述休明，或叙否剥。指天时，审人事，验强弱，角权势。标著龟于前验，悬笔鉴于已然。虽本国信，实参兵诈。谲诡以驰旨，炜晔以胜说。凡此众作，莫之或违者也。故其植义词，务在刚键。插羽以示迅，不可使辞缓，露板以宣众，不可使义隐。必事昭而理辨，气盛而认断。此其要也。若曲趣密巧，无所取才矣。
　　【玉海】
　　檄，军书也。东莱先生曰，晋侯使吕相绝秦，檄书始于此。然春秋之世，郑子家使执认与书以告赵宣子，晋之边吏责郑，王使詹伯辞于晋王。子朝使告诸侯，皆未有檄之名。战国时，张仪为檄告楚相，其名始见。鲁仲连为书约夫，责燕将。秦尉佗移檄。剧通说范阳今日，传檄而千里定。讳信曰，三秦可传檄而定。李左车曰，奉咫尺之书，自相如之后。檄书见史策者，不可胜纪。杨雄曰，军旅之际，飞书驰檄，用枚皋。谓其文敏速也。唐以前不用四六。周益公碍漠河西大将军谕隗嚣，倪正父碍晋奋威将军豫州刺史谕中原豪杰，皆用四六。然散文为得体，如东莱汉史喻莎车诸国是也。东莱先生曰，檄书头说，某官告某将士，盖闻，说讨叛招携之意。说一段，云云。惟尔某处将士，说为贼拘协而不能自归，及略说贼之罪。幕府，说受命讨贼甲兵之盛，叙当时形势，贼将欲灭须自归。主工，说有过人大度之意，开其自新之路。末以归附则有厚赏。怙终则有显戮，自择祸福结之。末云，凡所以赏科，其如令甲。周益公碍谕隗嚣檄云，昔吴黄效忠，世裂长沙之壤，田横亡命，身贻海岛之羞。顾送顺之灼分，惟智愚之审择。西山先生曰，檄露布，乃军中文字。檄贵铺陈利害，感动人意。所业檄题，欲出唐大将军河南招讨使传州县檄题。出《夏侯端传》，乃高祖创业之初，非因兵兴盗起，稍觉气象佳，但所疑者，一慰字耳。汉以前无檄，六朝以前未有露布。编题之初，须要知此。汉檄不须六四，如司马相如喻蜀檄之类。汉无四六之文故也。晋檄，亦用散文，如袁豹代蜀檄之类。隋唐以来，方用四六。如祖君彦骆宾王檄，郑畋檄藩镇。李充曰，檄不切厉，则敌心陵。言不夸壮，则军容弱。唐说齐碍檄题。唐辽东道大总管喻高丽首领部落，幽镇招抚使谕朱克融，右卫率府长史召西域兵讨中天竺。
　　【册府元龟】
　　三代而上，重乎文告。春秋之际，尚乎辞令。其后司戎旅而专讨伐者，乃有驰誉版，飞羽书，以暴扬其过恶，张皇其威武。使忠义奋发，而邪谋沮坏。亦乃谕以去就之理，陈夫逆顺之状。俾之改图易辙，转祸为福。开其自新之路，成乎不战之绩。盖以传布遐迩，诞告士民。使知其不获已而用兵，非无名而黜武者矣。
　　文　檄
　　【史记】
　　《张仪列传》：张仪既相秦，为文檄告楚相曰，始吾从若饮，我不为盗而璧，若笞我。若善守汝国，我顾且盗而城。《索隐》曰，许情云，檄，二尺书也。为檄，即传檄耳。
　　【唐书】
　　《舒元舆传》：裴度表掌兴元书记，文檄雄健，一时推许。庾抱在陇西府，文檄皆出其手。
　　【元史】
　　《赵璧传》：世祖欲作文檄宋，执笔者数人，不称旨。乃召璧为之，文成，帝大喜曰，惟秀才曲尽我意，改枢密副使。
　　羽　檄
　　【西汉书】
　　《高帝纪》：上曰，陈反，赵代地，皆有。吾以羽檄征天下兵。注，师古曰，极者，以木简为书，长尺二寸，用征召也。其有急事，则加以鸟羽横之，示速疾也。魏武奏事云，今边有警，辄露檄。徼，音胡历反。《淮南王传》：持羽檄从东方来。董仲舒云，羽檄不行中国。《息夫躬传》：躬上疏，历诋公卿大臣曰，军书交驰而辐凑，羽檄物理迹而押至。文颖曰，押音狎，习之狎。师古曰，押至，言相因而至也。羽檄，徼之羽者也。小夫怪臣之徒，愦不知所为。
　　【李日闻录】
　　魏武奏事云，今边有急，则以鸡羽木檄，谓之羽檄。
　　【魏志】
  </div>
  <div class="pagination">
   <a href="永乐大典残卷_page321.html">
    上一页
   </a>
   <span>
    ...
   </span>
   <a href="永乐大典残卷_page317.html">
    317
   </a>
   <a href="永乐大典残卷_page318.html">
    318
   </a>
   <a href="永乐大典残卷_page319.html">
    319
   </a>
   <a href="永乐大典残卷_page320.html">
    320
   </a>
   <a href="永乐大典残卷_page321.html">
    321
   </a>
   <span class="current-page">
    322
   </span>
   <a href="永乐大典残卷_page323.html">
    323
   </a>
   <a href="永乐大典残卷_page324.html">
    324
   </a>
   <a href="永乐大典残卷_page325.html">
    325
   </a>
   <a href="永乐大典残卷_page326.html">
    326
   </a>
   <a href="永乐大典残卷_page327.html">
    327
   </a>
   <span>
    ...
   </span>
   <a href="永乐大典残卷_page323.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
