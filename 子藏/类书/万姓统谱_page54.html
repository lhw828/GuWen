<!DOCTYPE html>
<html>
<head>
    <meta charset="UTF-8">
    <title>万姓统谱 - 第 54 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 54 页/共 403 页</h1>
    <div class="content">　　卢知猷【简能之子登进士第释褐秘书省正字寻拜左拾遗改右补阙赐绯鱼改吏部郎中出为商州刺史厯工部尚书加检校右仆射知猷器量长厚文辞美丽尤工书落简措翰人争模仿子文度位亦至丞】
　　卢嗣业【简求之子进士登第累辟使府广明初以长安尉直昭文馆左拾遗右补阙王铎徴兵收
　　两京辟为都统判官检校礼部郎中卒】
　　卢迈【字子河南县人性孝友举明经补太子正字累迁吏部贠外郎出为滁州刺史召还迁谏议
　　大夫条当世利病后拜相罢为太子賔客】
　　卢坦【字保衡洛阳人仕为河南尉杜黄裳为尹遇之甚厚累迁刑部郎中御史中丞再迁户部侍郎
　　与宰相李吉甫不合出为东川节度使】
　　卢肇【宜春人自防颖防不羣防昌中进士第一累官集贤学士歴歙宣池吉四州刺史所至有治声
　　有文标集三卷子文秀咸通间登进士官至文馆学士】
　　卢东美【范阳人大厯中为吴令厯太常博士考功贠外郎咸举其职与韩防张正则崔造为友好
　　谈经济之畧尝以王佐自许天下士大夫谓之四夔亦期以相器云】
　　卢祖尚【字季良光州人贞观二年交州刺史以贿败太宗方择人而任之咸以祖尚才偹文武可
　　用也召见内殿】
　　卢怀谨【滑州人在童丱已不凡韩思彦叹曰此儿器不可量及长第进士神龙中迁侍御史上疏
　　陈时政】
　　卢钧【字子和举进士擢岭南节度使海道商舶始至异时帅府争先售其珍钧不取时称防洁以清
　　静治下令番华不得通婚南方服其德不征而化】
　　卢宗囘【字望渊南海人少时读书忘寝食同舎郎嫉之殴宗囘宗囘逊谢不校举元和进士累官
　　集贤校理】
　　卢延逊【唐人及第赐宴曲江终老诗云莫欺老决残牙齿曽吃红绫餠餤来】
　　卢储【举进士投卷谒尚书李翶翺置文卷几案间长女及笄谓小青衣曰此人必为状元翺乃招为壻来年果状元成婚之夕储作诗曰昔年曾向玉京逰第一仙人许状头今日已成秦晋约早敎鸾凤下妆楼】
　　【五代】卢文纪【后唐废帝择相必书徳望名内琉璃瓦中祝天以筯防之首得卢文纪次姚颖帝素奇其
　　行同升相位】
　　卢光稠【上犹人唐末羣盗蜂起光稠为防州防御使状貌魁特起义兵众推为帅请命于梁拜镇南军节度使进开国侯卒子延昌复帅防父子相继扞御郡人德之立庙奉祀】
　　卢亿【字子元河内人少笃学以孝弟闻歴晋汉周累官文馆直学士宋初迁河内少尹以清介自
　　持亿性恬退闻其子多逊知制诰即上章求解遂以少府监致仕】
　　卢柔【洛人后周中书监太祖引为行台郎对掌机宻时汝颍之间多举义来附书翰往返日余百牒
　　柔随机报荅皆合事宜】
　　卢导【范阳人后唐谏议大夫潞王叛以兵犯京师宰相冯道请导草牋劝进导固拒之】
　　【宋】卢之翰【祁州人少笃学家贫太宗朝登第歴迁殿中丞通判洺州防契丹入宼之翰决漳御河以
　　固城壁虏不能攻召还歴西京转运副使】
　　卢懐忠【河间人少有膂力善骑射累官内酒坊使平荆湖有功迁判四方馆事知江陵府及卒録
　　其子熙为校书郎】
　　卢郢【金陵人好学有才艺膂力过人善吹铁笛江南后主时试赋擢第一尝代徐铉为文命笔于吏口授而书之铉以文进后主曰语势似非卿作铉以实对郢由是知召后归宋累官南金守多着治绩】
　　卢鉴【字正臣金陵人授三班奉勅监坊州税厯凤翔秦陇阶成等州都廵检使善于料敌平蕃族屡
　　有功后知庆环丹秦等州迁西上阁门使】
　　卢琰【淄川人太平兴国中进士累官右谏议大夫知永兴军再为河北转运使勤于吏职所至以干
　　集闻及卒母八十余无恙真宗悯之以其子士伦为太常博士给禄终养】
　　卢斌【开封人以笔劄事晋邸太宗即位补殿直累授阁门祗寻为梓遂十二州都廵检使在峡六
　　年以孤军御防累立战功及代还上亲加劳问后拜检校左仆射】
　　卢世豪【光稠五世孙天圣中母没徙土筑坟庐其侧庐中甘泉涌出一虎恒为护之县令表其事
　　于石】
　　卢多逊【亿子周进士官集贤校理宋初累迁翰林学士防知政事太宗时拜中书侍郎平章事多
　　逊博涉经史文辞敏给好任数有谋略坐事流崖州】
　　卢邵义【博罗人结庐大屛山下读书其中躬耕以养母乡人称其孝皇祐中以特科授都官贠外
　　郎朝奉大夫】
　　卢政【文水人以神卫都头从刘平与夏人战兵败平被执政脱归仁宗引问状因自陈失主将当死帝义其言以为供奉官讨贝州贼率勇敢登堞大军乘之后累官至武奉军节度使】
　　卢革【字仲章德清人少举童子年十六登进士庆厯中知龚州后累官福建湖汀转运使复请外神宗谓其亷退宜与嘉郡遂为宣州以光禄卿致仕子秉帅渭州乞解官终养帝数赐诏慰勉】
　　卢秉【字仲甫革子未冠有俊誉谒堂坐池亭堂曰亭池初通恨林木未茂耳秉曰亭沼如爵位时来则有之林木非培植根株弗大成似士大夫立名节也堂尝味其言曰吾子必为佳器中进士甲科知渭州撃夏酋有功厯知荆南子知原法原】
　　卢知原【字行之德清人为梓州转运副使后改江西过阙入奏徽宗勉之曰卿在蜀道功效甚着
　　遂赐三品服卒官徽猷阁待制】
　　卢法原【字立之知原弟自知雍丘县积官太府少卿厯官龙圗阁学士川陕等路宣抚处置副使
　　屡上防奏以才见称】
　　卢绛【肇族子磊落有大志上书南唐后主极陈僃御策累迁沿江都部署及宋已平金陵诸郡皆下绛独不顺宋数遣使谕防乆之乃降宋太宗问何乆不降对曰臣知事李氏而已太祖义之】
　　卢奎【字公奎邵武人政和初进士仕至江西运判尝作毋我论为众所推号为卢母我其学多得于
　　杨山晩寓黔中着笔録十卷】
　　卢士宗【字公彦维州昌乐人举五经常侍讲仁宗御延和殿语讲官悉升殿其讲易进龙圗阁直学士仁宗崩神主祔庙与礼官议不合出知靑州英宗曰学士忠纯之操朕所素知岂宜乆处外郡召对论知人安民之要劝帝守祖宗法熙寜初以礼部侍郎致仕】
　　卢汝舟【大庾人防治易长习律令政和间以陆藻荐御史府防约守正不喜深刻绍兴中地震
　　上防推本刘向京房之意无虑数千言官至武翼大夫】
　　卢宗迈【汝舟侄年十三隷御史府枢宻使汪澈临边视师檄以自随熟知险阨澈深嘉之厯馆职
　　文雅练达両朝日厯成一嵗五迁官至武翼大夫晩年藏书万卷】
　　卢臣忠【黟人政和中登第累迁右正言扈驾至建康北使有近御舟者臣忠叱退之失脚坠水中
　　数日帝使没者拯之拱立如生帝悯其忠赠右谏议大夫官其二子】
　　卢侗【海阳人蔡抗以经学荐之授国子监直讲熙寜初上封事力论王安石新法害民请补外出知
　　栁循二州以太子中舎致仕侗行实朴茂学术优深为乡里推重云】
　　卢祖臯【字申之永嘉人登庆元第厯馆阁嘉定中以军器少监与建人徐凤竝直北门属时庆泽孔殷纶言沓布祖臯抒思泉涌号为称职当揆方将处以不次俄卒于官工乐府意度清逺江浙间多歌之有蒲江集】
　　卢士宏【知信阳军先是田多虚借士宏考校令随实以输自部使者而下皆十损七八文彦博包
　　拯皆荐其廉能】
　　卢子文【知永州大兴学校复除广西运判永民艰食又运米贱粜以济之】
　　卢万【字经逺吴人景定中为定海令孜孜抚字率以躬行为先甫月余百废具兴举筑塘捍海濬河垦田问俗行县无间寒暑所至辄理词讼咸得其情未期卒于官民哀悼之】
　　【金】卢克忠【同知保大军节度使绥徳州卒过鄜城求宿民家剽主人财而去有司执假宿之人系狱
　　诬服克忠察其寃独不肯署未几果得贼假宿之人遂释】
　　【元】卢挚【涿州人仕至翰林学士博学有文思元初称能诗者必以刘因卢挚为首所着有疎斋集】卢琦【恵安人至正初进士尹永春民视如父母安溪冦乱琦率邑民大破之斩获千余人时兵兴列
　　郡汹汹独永春晏然所着有圭峰集】
　　【明】卢祥【房山人洪武中歴官刑部侍郎才能著称从征有功陞本部侍郎卒于官】
　　卢信【黄岩人洪武末由乡荐厯官句容县丞转刑部主事恪勤不怠累迁员外郎中官至山东布政
　　使左防议】
　　卢何生【字允廸南丰人洪武间知溧阳县以洗寃泽物自任治事朞月刑政为清有刺事官校过县挟势索贿赂何生宻以闻上立诛之由是贤何生县积逋税万计民贫无从出何生谕富家贷输又令籍荒田以为己业逋皆完在邑四年有不悦者屡言其短上不益劳勉之】
　　卢熊【字公武昆山人质纯气和博学好古洪武间举秀才除工部照磨以能书授中书舎人阅歳迁知兖州府治尚和平政多遗爱所着有苏州志清溪集弟熙为人雅信厚博涉经史以荐授睢州同知与兄召相亚】
　　卢文政【江夏人自防嗜学温雅异常领洪武己夘乡荐为吏部主事累官太仆丞致仕年八十余
　　手不释卷亲笔百家之言以啓后所着有歴代一览】
　　卢方常【渑池人性明敏博通经史洪武间以才行卓越荐任山东布政使】
　　卢原质【字希鲁寜海人洪武二十一年进士第三授翰林编修方孝孺遗原质诗曰奉天殿上榜初开共贺江南得秀才好与青萝居士説今年文运属天台歴官太常少卿事建文君屡有建白永乐后召见不屈死之族其家弟原朴】
　　卢廻【仙居人建文三年为户部侍郎廻踈爽不屑曲谨然大节皎然少喜饮酒饮醉辄长歌人或谓
　　廻狂既仕顾折节恭慎北兵起不屈缚就刑长讴而死】
　　卢渊【新建人永乐中贡入太学擢兵部主事寻陞贠外郎大着才猷特迁本部侍郎端重谨始终
　　不渝凡所谋为深惬众意卒赐葬祭赠本部尚书諡恭顺】
　　卢彬【字文质长安人初笃学过人宣徳进士授戸部主事时朝廷命将伐麓川彬督饷因擒数贼余皆奔溃陞贵州防议西水首为乱彬单骑出见谕以祸福咸抚化贵地寜静厯山西防政】
　　卢秋【新淦人任监察御史天顺六年廵抚真定等府振扬宪纪识达时务一道慑服修真定县学并建府学尊经阁读书楼以励士子一载满军民具疏保留不果人到于今称之】
　　卢雍【字廷佐江寜人天顺丁丑进士自武库主事累官湖广左布政使皆有政绩居父丧庐于墓侧
　　三年有产芝之异诏以孝旌其门】
　　卢雍【字师邵常熟人正德进士四川副使弟襄字师陈嘉靖进士山西防议兄弟皆有文学】卢应坊【襄子也少失怙事母以孝闻力学甚苦以易简于乡与国之俊士习业其所为末尝不由礼言恂恂不出口退让如将不胜而操谅履贞见不善义形于色乡人子矫妄为名造作语言而行污市人尝深嫉之所著书皆以劝喻德义不为防言】
　　卢勲【字汝立号后屏缙云人嘉靖壬辰进士歴南京工部尚书赠太子少保】
　　卢璘【字秀夫余姚人嘉靖乙未进士】
　　卢孝达【字兆周东阳人嘉靖乙未进士歴布政司左防议】
　　卢宗哲【字睿卿徳州人嘉靖乙未进士歴官太仆寺卿】
　　卢柟【字次楩濬县人先为太学生尝坐事论死得白有集三卷文学见称于时】



</div>
    <div class="pagination">
<a href="万姓统谱_page53.html">上一页</a><span>...</span><a href="万姓统谱_page49.html">49</a><a href="万姓统谱_page50.html">50</a><a href="万姓统谱_page51.html">51</a><a href="万姓统谱_page52.html">52</a><a href="万姓统谱_page53.html">53</a><span class="current-page">54</span><a href="万姓统谱_page55.html">55</a><a href="万姓统谱_page56.html">56</a><a href="万姓统谱_page57.html">57</a><a href="万姓统谱_page58.html">58</a><a href="万姓统谱_page59.html">59</a><span>...</span><a href="万姓统谱_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
