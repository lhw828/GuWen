<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 200 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 200 页/共 284 页
  </h1>
  <div class="content">
   汉余吾水马　渥洼水天马　中卢马
　　武纪元狩二年夏马生余吾水中【在朔方北】元鼎四年秋马生渥洼水中【注南阳新野有暴利长当武帝时遭刑屯田敦煌界数于此水旁见羣野马中有竒者与凡马异来饮此水利长先作土人持勒绊于水旁后马既玩习之代土人持勒绊收得其马献之欲神异此马云从水中出】作宝鼎天马之歌五年十一月诏曰渥洼水出马朕其御焉　礼乐志郊祀歌十九章第十章曰太乙况天马下沾赤汗沫流赭志俶傥精权竒籋浮云晻上驰体容与迣万里今安匹龙为友元狩三年马生渥洼水中作【按武纪乃云元鼎四年又云元狩二年夏马生余吾水中亦非三年】　后郡国志南郡中卢【卢一作庐】注襄阳耆旧传曰县西山中有一道汉时常有数百匹马出其中马形皆小似巴滇马　华子云尧汉皆得马者以皆火德正斗南方乗德而至汉乌孙天马　西极马　宛天马　西极天马歌　汗血马
　　张骞传元狩中得乌孙马好名曰天马及得宛汗血马益壮更名乌孙马曰西极马宛马曰天马初天子发书易曰神马当从西北来汉使少从率进孰于天子【随使而出外国者为少从进孰者但进成熟之言】言大宛有善马在贰师城匿不肯示汉使天子旣好宛马闻之甘心使壮士车令等持千金及金马以请宛王贰师城善马宛国饶汉物相与谋曰汉去我逺而盐水中数有败出其北有胡冦出其南乏水草又且往往而絶邑乏食者多汉使数百人为辈来常乏食死者过半是安能致大军乎且贰师马宛宝马也遂不肯予汉使怒妄言椎金马而去宛中贵人怒曰汉使至轻我　李广利传太初元年为贰师将军发属国六千骑及郡国数万人期至贰师城取善马益发戍甲卒十八万七科适而拜习马者二人为执驱马校尉备破宛择取善马攻四十余日乃出其马令汉自择之汉军取其善马数十匹中马以下牝牡三千余匹西域传宛别邑七十余城多善马汗血言其先天马子也张骞始为武帝言之遣使者持千金及金马以请宛善马宛王以汉絶逺大兵不能至爱其宝马不肯与汉使妄言宛遂杀汉使【期门车令】取其材物于是天子遣贰师将军李广利将兵前后十余万人伐宛连四年宛人斩其王毋寡首献马三千匹汉军乃还贰师斩宛王更立贵人素遇汉善者名昧蔡为宛王后嵗余宛贵人以为昧蔡讇使我国遇屠相与共杀昧蔡立毋寡弟蝉封为王遣子入侍宛王蝉封与汉约嵗献天马二匹【孟康曰言大宛国有髙山其上有马不可得因取五色母马置其下与集生驹皆汗血因号天马云】传賛闻天马则通大宛　武纪太初四年春贰师将军李广利斩大宛王首获汗血马来作西极天马之歌【应劭曰大宛旧有天马蹋石汗血汗从前肩髆出如血一日千里】　礼乐志天马徕从西极涉流沙九夷服天马徕出泉水虎脊两化若天马徕歴无草径千里循东道天马徕执徐时【太嵗在辰曰执徐时嵗在辰】将揺举谁与期天马徕开逺门竦予身逝昆仑天马徕龙之媒游阊阖观玉台【上帝所居】天马十太初四年诛宛王获宛马作史记乐书得神马渥洼水中为太一歌后伐大宛得
　　千里马名蒲梢作天马歌　冯奉世传宣帝时至大宛得名马象龙而还【师古曰言马形似龙者】　后传建初三年赐东平王苍及琅琊王京书云并遗宛马一匹血从前髆上小孔中出常闻武帝歌天马霑赤汗今亲见其然也【又建武二十六年南单于献文马十匹二十八年北匈奴贡马永平十七年耿恭檄乌孙遣使献名马】　论都赋驭宛马鞭駃騠　晋武帝泰始六年九月大宛献汗血马
　　汉栘中监　平乐监
　　昭纪始元六年诏栘中监苏武前使匈奴云云注如淳曰栘园之中有马廏也监官也【按诗注栘唐棣也】　金日防传拜为马监　傅介子传以平乐廏监使诛楼兰王　后汉礼震为淮阳王廏长马融为河间王廏长史
　　汉宣德殿马式　东门京铜马法　相马经
　　马援传字文渊好骑善别名马建武二十年征交趾还于交阯得骆越铜鼔乃铸为马式还上之因表曰夫行天莫如龙行地莫如马马者甲兵之本国之大用安宁则以别尊卑之序有变则以济逺近之难昔有骐骥一日千里伯乐见之昭然不惑【伯乐秦穆公时善相马者也桓寛盐铁论曰骐骥负盐车垂头于太行之坂见伯乐喷而长鸣】近世有西河子舆亦明相法子舆传西河仪长孺长孺传茂陵丁君都君都传成纪杨子阿臣尝师事子阿受相马骨法考之行事辄有效验臣愚以为传闻不如亲见视影不如察形今欲形之于生马则骨法虽备具又不可传之于后孝武皇帝时善相马者东门京铸作铜马法献之有诏立马于鲁班门外更名鲁班门曰金马门臣谨依仪氏防【居竒反】中帛氏口齿谢氏唇鬐丁氏身中备此数家骨相以为法马髙三尺五寸围四尺五寸有诏置宣德殿下以为名马式焉注援铜马相法曰水火欲分明水火在鼻两孔间也上唇欲急而方口中欲红而有光此马千里颔下欲深下唇欲缓牙欲前向牙欲去齿一寸则四百里牙劒锋则千里目欲满而泽腹欲充膁欲小季肋欲长悬薄欲厚而缓悬薄股也腹下欲平满汗沟欲深长而膝本欲起肘腋欲方蹄欲厚三寸坚如石　武纪注应劭曰永平五年至长安取飞亷并铜马置上西门外平乐馆【东京赋平乐都塲天马半汉注铜马也】　金马式赋哂求市之三年无相肥于一槩仰沛艾以龙翥若骖驔而鹿超牛以石驼以铜作赂大宛为神蜀郡作镜域中垂衡天下称骥德颂駉牧铜马赋研精以范酌宪于心张戎容程国步状赤文
　　之呈瑞方日于尧庭　隋志五行类伯乐相马经一卷阙中铜马法【崇文目周穆王相马经三卷】　文选张协七命秦青不能识其众尺九方堙不能覩其若灭【班固云良乐轶能于相驭】注相马经曰夫法千里马有三十六尺四寸　吕氏春秋古之善相马者寒风氏相口齿麻朝相颊女厉相目卫忌相许鄙相投伐褐相胷胁管青膹肳【一作唇吻】陈悲股脚秦牙相前賛君相后十人皆良工也所以相者不同见马之一征也【若赵之王良秦之伯乐九方堙尤尽其妙】
　　汉承华廏　髙车廏
　　顺帝纪汉安元年秋七月始置承华廏【东观记曰时以逺近献马众多园廏充满始置承华廏令秩六百石　百官志注引古今注年月同】　东京赋驸承华之蒲梢【注廏名　汉官仪有承华廏】　杜笃传建武十九年作髙车廏于长安　吕强传谏曰中廏聚大仆之马　郡国志陈留尉氏注陈留志曰北有泽泽有天子苑囿有秦乐廏汉诸帝以养猛兽
　　汉騄骥廏
　　灵帝纪光和四年春正月初置騄骥廏丞领受郡国调马【注騄骥善马也调谓调发】豪右辜马一匹至二百万
　　魏乗黄廏【又见唐乗黄廏令】
　　六典大仆有乗黄廏汉为未央廏魏改乗黄晋因之乗黄古神马因以为名乗黄一名飞黄【淮南子天下有道飞黄伏皁　汉志日出入诗曰訾黄其何不徕下应劭曰訾黄一名乗黄龙翼而马身黄帝乗之而仙】　魏都赋冀马填廏而驵骏注邺城西下有乗黄廏　魏书曹公列铁骑五千为十重阵精光曜日纵虎骑夹击马超大破之　钟繇为司隶送马二千余匹以给军　陈王植于武帝世得大宛紫骍马一以献文帝　黄伯仁龙马颂耳如剡筩目象明星双璧似月兰筋参情
　　晋典牧都尉　三廏
　　职官志太仆统左右中典牧都尉车府典牧乗黄骅骝龙马三廏令【郭展为太仆廏马充多】渡江后太仆省故骅骝为门下之职江左初侍御史置库曹掌廏牧【晋有赤龙騄骥诸苑】　六典注魏置牧官都尉晋因之　梁书天监七年置太仆卿统南牧左右牧龙廏内外廏【唐改龙廏为典廏】　傅乗舆马赋文荣其德武曜其威　借田赋龙骥腾骧而沛艾载记慕容廆有骏马曰赭白有竒相逸力隽比之于
　　鲍氏骢命铸铜以图其象亲为铭賛镌勒其旁置之蓟城东掖门　元魏太武太延二年冬于云中置野马苑平朔方陇右以河西水草善以为牧地马三百余万匹槖驼半之孝文复以河阳为牧塲戎马十万匹嵗自河西徙牧并州渐南欲其习水土【马之盛无如后魏】　太和二年龟兹献龙马十五年冬二千石考上上者赐乗黄马一匹
　　晋太元神马
　　晋武帝太元十四年宁州刺史费统言晋宁郡滇池县两神马一白一黒盘戏河水之上　水经注滇池中有神马家马交之则生骏驹日行五百里　典畧曰神马河之精
　　梁马宝颂【又见祥瑞】
　　文苑英华梁简文马宝颂五月丁酉朔诏以马宝示羣臣太仆效官趣马掌賛八丽四圉给役相趋晖煜金镳陆离宝勒鸾眄善鸣龙仪美称总辔昆岑周非吾驭张乐大野夏有慙德乾道应坤马来度玉关升玉台千天驷百龙媒永伏皁扫騊駼秣瑶粟委芳刍九夷款四表清甿胥乐舆颂兴　初学记黄章龙马赋生河海之濵涯被华文而朱翼

　　玉海卷一百四十八
　　钦定四库全书
　　玉海卷一百四十九
　　宋　王应麟　撰
　　兵制
　　马政【下】
　　唐左右仗廏　六廏　六闲
　　百官志殿中省监一人少监二人丞二人有左右仗廏左曰奔星右曰内驹两仗内又有六廏一曰左飞二曰右飞三曰左万四曰右万五曰东南内六曰西南内园苑有官马坊每嵗河陇羣牧进其良者以供御六闲马以殿中监及尚乗主之武后万嵗通天元年置仗内六闲一曰飞龙二曰祥麟三曰鳯苑四曰鹓鸾五曰吉良六曰六羣亦号六廏以殿中丞检校仗内闲廏以中官为内飞龙使圣厯中置闲廏使以殿中丞监承恩遇者为之分领殿中太仆之事而专掌舆辇牛马自是宴游供奉殿中丞监皆不预闻开元初闲廏马至万余匹姜行本传太宗选趫才乗六闲马号飞骑　纪髙宗开耀元年正月己亥减殿中太仆马宪宗元和四年闰三月己酉诏飞龙使减省内廏马宣宗大中元年二月癸未停飞龙马粟　通典翔麟鳯苑廏有蹀马俯仰腾跃皆合节朝会用乐则兼奏之　含元殿赋曰校人掌马天驷在闲望我鸾和陟彼南山
　　唐监牧籍帐
　　百官志太仆寺卿一人少卿二人掌廏牧舆辇之政总乗黄典廏典牧车府四署及诸监牧行幸供五路属车凡监牧籍帐嵗受而会之上驾部以议考课每嵗孟秋羣牧使以诸监之籍合为一以仲秋上于寺　屈突通传隋文帝命覆陇西牧簿得隠马二万匹
　　唐左右六闲　飞龙廏　祥麟廏　鳯苑廏内外闲廏
　　百官志尚乗局奉御二人直长二人掌内外闲廏之马左右六闲一曰飞黄二曰吉良三曰龙媒四曰騊駼五曰駃騠六曰天苑总十二闲凡外牧嵗进良马印以三花飞鳯之字飞龙廏日以八马列宫门之外号南衙立仗马仗下乃退大陈设则居乐县之北与象相次龙朔二年改曰奉驾局有习驭五百人掌调六闲之马掌闲五千人治六闲乗具司廪司库各一人掌六闲藁秸出纳奉乗十八人习御马　兵志以尚乗掌天子之御左右六闲云云总十二闲为二廏一曰祥麟二曰鳯苑以系饲之其后禁中又増置飞龙廏【大和四年六月飞龙廏襄城羣牧请铸印】天文志冀之北土马牧之所蕃庶故天苑之象存焉
　　髙宗时京师养廏马万匹张文瓘谏为减廏马数千匹崔日知迁殿中少监建言廏马多请分牧陇右省关畿刍调
　　唐八坊　四十八监　观马牧　八使监坊七坊　羣牧着籍　六十五监　监牧使
　　百官志诸牧监监各一人副监各二人丞二人主簿一人掌羣牧孳课凡马五千为上监三千为中监不及为下监马牛之羣有牧长有尉马之驽良皆着籍良马称左驽马称右三嵗别羣孳生过分有赏死耗亦以率除之每嵗孟秋羣牧使以诸监之籍合为一以仲秋上于寺嵗终监牧使巡按以功过相除为考课注麟德中置八使分总监坊秦兰原渭四州及河西之地凡监四十八南使有监十五西使有监十六北使有监七盐州使有监八岚州使有监二自京师西属陇右有七马坊置陇右三使领之又有沙苑楼烦天马监沙苑监掌畜陇右牛羊给宴祭及尚食所用【会要有东使九末云其后益置八监于盐州三监于岚州而陇右三使领坊七　兵志云岚州三监与此不同东使监九无陇右三使又不同　李岘传有鳯翔七马坊押官　地理志同州冯翊有沙苑宪州本楼烦监牧岚州刺史领之贞元十五年别置监牧使】　太宗纪贞观二十年八月庚辰次泾州丙戌逾陇山关次瓦亭观马牧【太宗遣使赍金帛诸国市马魏征谏遂止】　兵志马者兵之用也监牧所以蕃马也其制始于近世【隋志陇右牧置总监副监丞以统诸牧其骅骝牧及二十四军马牧每牧置仪同及尉六都督帅都督等员】唐之初起得突厥马二千匹又得隋马三千于赤岸泽徙之陇右监牧之制始于此其官领以太仆其属有牧监副监监有丞有主簿直司团官牧尉排马牧长羣头有正有副嵗课功进排马又有掌闲调马习上又有尚乗掌天子之御左右六闲一曰飞黄二曰吉良三曰龙媒四曰騊駼五曰駃騠六曰天苑总十二闲为二廏一曰祥麟二曰鳯苑以系饲之其后禁中又増置飞龙廏初用太仆少卿张万嵗领羣牧自贞观至麟德四十年间马七十万六千置八坊岐豳泾宁间地广千里一曰保乐二曰甘露三曰南普润四曰北普润五曰岐阳六曰太平七曰宜禄八曰安定八坊之田千二百三十顷募民耕之以给刍秣八坊之马为四十八监【张说云置八使以董之设四十八监以掌之】而马多地狭不能容又析八监列布河西丰旷之野凡马五千为上监三千为中监余为下监监有左右因地为之名其时天下以一缣易一马万嵗掌马久恩信行于陇右后以太仆少卿鲜于匡俗检校陇右牧监仪鳯中以太仆少卿李思文检校陇右诸牧监使监牧有使自此始又有羣牧都使闲廏使使皆置副【王朘为太仆少卿陇右羣牧使　玄宗兼知内外闲廏检校陇右羣牧大使押左右万骑进封平王】又立四使南使十五西使十六北使七东使九诸坊若泾川亭川缺水洛赤城南使统之清泉温泉西使统之乌氏北使统之木硖万福东使统之他皆失其传其后益置八监于盐州三监于岚州盐州使八统白马等坊岚州使三统楼烦池天池之监【元和十一年九月丙戌以楼烦监马百五十匹给昭义军】凡征伐而发牧马先尽强壮不足则取其次录色嵗肤第印记主名送军以帐防之数上于省自万嵗失职马政颇废永隆中夏州牧马失亡者十八万四千九百九十景云二年诏羣牧嵗出髙品御史按察之开元初【二年九月】国马益耗太常少卿姜晦乃请以空名告身市马于六胡州率三十匹酬一游击将军命王毛仲领内外闲廏马稍稍复始二十四万至十三年乃四十三万【王毛仲为辅国大将军内外闲廏知监使持法不避权贵为可喜事两营万骑及闲廏官吏畏之无敢犯虽官田草莱樵敛不敢欺于牧事尢力娩息不訾初监马二十四万后至四十三万牛羊皆数倍莳茼麦苜蓿二千九百顷以御冬后从东封取牧马数万匹每色一队相间如锦绣天子才之十三年十一月癸巳加毛仲仪同三司】其后突厥款塞宗厚抚之嵗许朔方军西受降城为互市以金帛市马于河东朔方陇右牧之既杂胡种马乃益壮【王忠嗣请徙朔方河东骑以实军迄天寳末益滋息天宝八载诏哥舒翰以朔方河东羣牧兵攻石堡】天宝后诸军战马动以万计王侯将相外戚牛驼羊马之牧布诸道百倍于县官皆以邑封号名为印自别将校亦备私马议者谓秦汉以来唐马最盛遂弱西北蕃十一载诏二京旁五百里勿置私牧十三载【六月一日】陇右羣牧都使奏马牛驼羊总六十万五千六百而马三十二万五千七百【王忠嗣在朔方至互市髙马直以空虏资】肃宗收兵至彭原抵平凉【天宝十五载六月辛丑】搜监牧及私羣得马数万军遂振【陆贽曰诸牧有马肃宗资以复兴】后吐蕃陷陇右苑牧畜马皆没乾元后囘纥嵗入马取缯【郭子仪传回纥赤心请市马万匹有司以财乏止市千匹子仪以中原须马请纳一嵗俸佐马直不听】代宗下制禁马出城者建中元年市关辅马三万实内廏贞元三年诏禁大马出蒲潼武关者元和十年伐蔡命中使以绢二万市马河曲其始置四十八监据陇西金城平凉天水幅员广千里繇京度陇置八坊【会要自贞观至麟德马四十万匹皆在河陇间开元中尚有二十七万杂以牛羊等不啻百万置八使四十八监自长安至陇西置七马坊为会计所都领至徳以后西戎陷陇右国马尽没牧监使与七坊尽废其地利归节度使志云给贫民余见后】六典驾部监牧六十有五皆分使以统之南使十五监西使十六北使七东使九盐州使八岚州使三【旧志亦云六十有五】　开元十三年张说为陇右羣牧使颂曰周礼校人掌王马之政天子十二闲马六种闲为一廏马二百一十六应干之防也六廏成校五良一驽是之谓小备校有左右闲成十二合月之道也驽马三良马之数凡三千四百五十六是之谓大备秦并一海内六万骑之国马尽归之帝家则周制陋矣汉孝武当文景俭约之积雄卫霍张皇之师勒兵塞上廏马有四十万匹及东汉晋魏国马陵夷不可复逮武帝时矣大唐接周隋乱离之后承天下战阵之弊鸠括残烬仅得牝牡三千从赤岸泽徙之陇右始命太仆张万嵗葺其政焉而奕世载德纂修其绪肇自贞观成千麟德四十年间马至七十万六千匹置八使以董之设四十八监以掌之跨陇西金城平凉天水四郡之地幅员千里犹为隘狭更析八监布于河曲丰旷之野乃能容之于斯之时天下以一缣易一马秦汉之盛未始闻也张氏中废马官乱职开元皇帝既登大宝水瑞感而河龙出星精应而天驷下二年春乃更以王毛仲主之观夫春祭马祖夏祭先牧秋祭马社冬祭马步敬其本也日中而出日中而入焚原燎牧除蓐亹廏时其事也洁泉美荐庌凉栈湿翘足而陆交颈相靡宣其性也攻驹教駣讲驭臧仆刻之剔之羁之防之就其才也不反其性故节乐如舞之心自生不穷其才故窃辔诡衔之态不作尔乃举其神异则騊駼騕褭乗黄兹白别其种类则研蹄繁鬛小领逺志龙騋戎骥差其毛物则苍白骊黄骍紫驈皇骓駓驒骆骃騢駵雒□駮驓駩騧骐騽騝豪骭馵足狼尾鱼目以至宗庙齐豪戎事齐力田猎齐足罔不毕有元年牧马二十四万十三年乃四十三万匹皇帝封岱羽卫咸备大驾百里烟尘一色行如动地止若屯云百蛮震耸四方抃跃颂曰皇天考牧兮圣之君四十三万兮马为羣堑汧渭兮垣陇阪飞黄皁兮昆蹄苑山崆峒兮水呜咽泉喷玉兮草汗血天王驾兮仗黄麾大仆骖兮展辂仪舞月驷兮蹀云螭神倜傥兮态权竒颂皇灵兮篆石鼓万斯年兮羣玉府　开元二十五年胄曹参军郄昂撰岐邠泾宁四州八坊碑颂【书目一卷】序云张万岁傍陇右字之四十年间成七十万六千匹开元初唯得二十四万匹至十九年复成四十四万匹上耕借之明年命邠公典马政公召入咨元祐作小司空兼牧圉匪烧匪剔斯马斯才先是国家以岐山近甸豳土晚寒宁州壤甘泾水流恶泽茂丰草地平鲜原当古公走马之郊接非子大丘之埜度其四境分署八坊其五在岐余在三郡保乐第一甘露第二保乐者隋石门马坊也甘露先置在九成苑外有诏令新保乐徙甘露云云【先是国家以岐豳宁泾四境分置八坊岐州有其五三州各有一】折冲果毅苏忠等八人各主一坊苑总监韦绩统之八坊有田千二百三十余顷分为十屯皇朝知鳯州廖康上此碑请推行其法　会要贞观十五年尚乗奉御张万嵗为太仆少卿领羣牧不入衔麟德三年正月少卿鲜于匡俗检校陇右羣牧虽入衔未置使仪鳯三年十月少卿李思文检校陇右诸牧监使始有使号其后苏干等二十九人为之元和十二年十月闲廏使张茂宗奏取麟游岐阳牧地三百四十七顷尽归国家侍御史范传式覆实【志云尽牧岐阳坊地民失业者甚众　茂宗传至德时陇右监及七廏皆废而闲廏私其地入宝应初始以其地给贫民茂宗奏悉收其赋长庆初尽以其地还民　志云监牧使与坊皆废故地以给贫民】　防要武徳二年正月于鄜州南故马坊置坊州【地理志坊州周天和中元皇帝为敷州刺史置马坊髙祖因以名州】　髙宗纪永徽二年九月癸夘以同州苦泉牧地赐民　会要天寳六载十二月九姓坚昆及室韦献马六千匹于西受降城纳之　徳宗纪贞元三年八月庚戌禁大马出蒲潼武关　艺文志艺术有韩干画相马图宗试马图　汉惠纪师古注骑常所养马并其人使行充骑若今武马陆贽奏议代朔邠灵之骑士自昔之精骑也
　　唐乗黄令
　　百官志乗黄署令一人从七品下丞一人从八品下掌天子车路与驯驭之法　管子对桓公云昔之受命者龟龙假至河出图洛出书地出乗黄注乗黄神马名坤利牝马之贞故从地出乗黄渥洼神马之比乗黄古神马名亦曰飞黄背有角日行万里淮南子云天下有道飞黄伏皁后汉有未央廏长乐廏丞魏改为乗黄廏晋因之宋太常属官有乗黄令一人掌乗舆金根车及安车追锋诸车齐职仪云乗黄兽名也龙翼马身黄帝乗之而仙因以名廏乗黄令品第七秩四百石梁太常属官有乗黄丞令陈因之后魏有乗黄令丞北齐掌诸辇辂隋太仆寺统乗黄局令丞唐因之黄帝时神马生泽中一曰吉光又曰吉良飞龙有吉良廏自此也贞观十三年三月吉良廏产白马朱騣　山海经曰犬戎之国有文马缟身朱鬛目若黄金名曰吉彊乗之夀千嵗【彊或作良】
　　唐东宫羣牧
　　百官志东宫官仆寺仆一人丞一人主簿一人掌廏牧廏牧署令一人掌车马闲廏牧畜皇太子出则率典乗先期习路马率驾士驭车乗凡羣牧隶东宫者皆受其职事典乗四人翼驭十人驾士十五人掌闲六百人太仆寺属有东宫九牧监丞二人录事一人掌牧养马与皇太子之用【马牧使有丞以下　汉惠帝纪有太子御骖乗】
　　唐监牧
　　元和志贞观中自京师东赤岸泽移马牧于秦渭二州之北会州之南兰州狄道县之西置监牧使以掌其事仍以原州刺史为都监牧使以管四使南使在原州西南一百八十里西使在临洮军西二百二十里北使寄理原州城内东使寄理原州城内天寳中诸使共有五十监【南使管十八监西使管十六监北使管七监东使管九监】监牧地东西约六百里南北约四百里天宝十三年诸监见在马总三十一万九千三百八十七匹内一十三万五千五百九十八匹课马沙苑一名沙阜在冯翊县南十二里东西八十里南北三十里宜六畜置沙苑监　纪武德六年十一月辛夘猎于沙苑　唐世牧地与马性相宜西起陇右金城平凉天水外暨河曲之野内则岐豳泾宁东接银夏又东至楼烦此唐养马之地也
　　唐中御诸廏
　　髙宗纪咸亨元年九月甲戌以旱减中御诸廏马仪鳯元年八月庚子损食粟马　文宗纪大和八年五月己巳飞龙神驹中廏火
　　唐骨利干十骥
　　囘鹘传骨利干处海北近日出处也产良马者似槖驼筋骼壮大日中驰数百里贞观二十一年【八月十七日】入贡【旧史贞观二十一年八月辛未骨利干国遣使贡名马】遣云麾将军康苏宻劳荅以其地为阙州【丙戌】其大酋俟斤因使者康苏宻献马百匹帝取其异者号十骥皆为美名一曰腾霜白【防要作腾云白】二曰皎雪骢三曰凝露骢【露防要作霜】四曰悬光骢五曰决波騟六曰飞霞骠七曰发电赤八曰流金九曰翔麟紫十曰奔虹赤上乃叙其事曰骨利干献马十匹特异常伦观其骨大筋麤鬐髙臆濶眼如悬镜头若侧塼腿像鹿而加圆颈比鳯而増细后桥之下促骨起而成峯侧鞯之间长肋宻而如辫耳根纤锐杉竹难方尾本髙麤掘塼非拟腹平膁小自劲驱驰之力鼻大喘踈不乏往来之气殊毛共枥壮花蘂之交林异色同羣似云霞之间彩骨法异而应图工艺竒而絶象方验天池大宛顾其驽蹇者欤【会要贞观二十一年八月十七日骨利干遣使朝贡献良马一百匹其中十匹尤骏太宗竒之各制其名曰十骥　骨利干马无印惟以耳鼻为记　先是罽賔疏勒献马】　武徳元年十二月乙亥丰州总管张长愻献騄耳马二匹　武德七年康国献名马　永徽二年闰八月吐谷浑献骏马命还之　开元十二年新罗献果下马二【详见后】　天宝六载坚昆室韦献马六千命西受降城纳之天宝中大宛进汗血马六匹曰红紫青黄丁香桃花
　　叱拨上乃改名红玉紫玉平山凌云飞香百花辇命图于瑶光殿【秦再思纪异录】　金石録有唐昭陵六马賛欧阳询书殷仲容书降王名附太宗琢石象平生征伐所乗六马为賛刻昭陵　酉阳杂俎曰决波騟走歴门三限不踬上尤惜之隋内库有交臂玉猿二臂相贯如连环特表其辔　太宗有咏饮马诗　太宗拳毛騧
　　唐青海骢　黄骢曲
　　旧书吐谷浑有青海周围八九百里中有小山至冬放牝马于其上生驹号龙种尝得波斯马放入海中因生骢驹日行千里故代称青海骢马【隋置马牧于青海以求龙种　陇西神马山有渊池龙马所生　天宝中陇右奏有马生龙驹】　吐谷浑传得波斯马牧于海生骢驹日步千里　乐志太宗破窦建德乗马名黄骢骠命乐工制黄骢叠曲宫调也
　　唐龙陂监　临汉监　银川监
　　兵志元和十三年以蔡州牧地为龙陂监【王式传懿宗时发龙陂监牧马以讨仇甫】十四年置临汉监于襄州牧马二千二百【表元和十四年山南东道节度増领临汉监牧使大和七年罢一本云元和十四年八月甲寅置临汉监于襄州谷城孟蕳兼使职】太和七年【正月】裴度奏停临汉监【度为山南东道节度白罢元和所置临汉监收千马纳之校以善田四百顷还襄人】十一月度支盐铁使言银州水甘草丰请诏刺史刘源市马三千河西置银州监以源为使开成二年【七月】源奏银州马已七干若水草乏则徙牧绥州境今绥南二百里四隅险絶四路不能通以数千人守要畜牧无他患乃以隶银州监　会要【又实录】贞元十三年福建观察使栁冕奏置万安监牧于泉州索部内马五千七百匹以为监牧之资人大扰二十一年四月丙寅罢之【实录阎济奏罢　冕奏闽中本南朝畜牧地可息羊马置牧区于东越名万安监又置五区于泉州索部内马五千七百匹畜之民怨苦】元和十四年五月【己亥】于淮南置临海监节度使兼之太和二年十月废　代宗下制禁马出城者建中元年市关辅马三万实内廏贞元三年诏禁大马出蒲潼武关者元和十年伐蔡命中使以绢二万市马河曲
　　干德飞龙院
　　干德五年六月辛巳六年八月七日戊午幸飞龙院【左右二院】九月己酉十月己未又幸【自后七临幸】开宝二年正月己丑幸赐从臣名马仍令符彦卿十二人自择之十月二十日戊戌幸赐近臣名马四年二月乙未幸赐从臣马各一匹太平兴国二年六月二十六日乙夘幸赐从臣马各一匹三年六月二十九日壬午幸宴近臣从官雍熈二年九月淳化三年九月赐近臣马【凡四临幸】　河南府洛阳监旧曰飞龙院兴国五年改牧龙坊景德四年为监　国初止有左右飞龙二院以左右飞龙使各二人分掌之诸州监牧多废太祖始置养马二务又兴葺旧马务四遣使嵗市边州马闲廏始备太宗平太原观兵范阳得汾晋燕冀之马凡四万二千余匹国马増多诏于景阳门外作四廏名天驷监内廏充牣始分置诸州牧养　杨侃皇畿赋延廏之设是名天驷伐大宛以新求涉渥洼而逺致羣驱八骏队数十骥　建隆二年十月戊戌禁边民出塞盗马以前所盗还之由是夷狄畏慕不敢内侮【初五代募民盗戎人马以补战骑】
　　太平兴国天驷监　天廏院　四廏　雍熙天廏坊
　　兴国四年正月建养马务五年正月壬午景阳门外新作四廏成诏以为天驷监左右各二改左右飞龙院为左右天廏院使为天廏使甲申改闲廏使为崇仪使【一云六年驾幸监改天廏院名汉志房为天府曰天驷】六年十月丙寅幸天驷左监赐从臣马本监官吏将士缗帛雍熙二年闰九月甲申幸天驷监阅马诏羣臣自选名马既而帝亲选赐之歴四监而还淳化三年九月甲寅幸天驷监阅马赐从臣马各一匹　景德元年正月癸巳幸天驷左监赐从臣马三年九月甲寅幸左监赐从臣马官吏将士緍帛有差祥符三年八月庚申幸左第一监赐从臣马　熙宁三年三月六日诏以左右天驷四监并作左右两监雍熙二年十月置天廏坊咸平元年并入比务分左右二坊与天驷皆分隶于左右骐骥院　熙宁八年二月十一日罢天廏坊【二坊有仓有仓塲】　端拱元年四月司业孔维请禁原以蕃廏马淳化二年十二月丁丑命圉人取善马数十匹于便殿设皁栈教以刍秣帝以其法谕辅臣颁于诸军复以马医方书赐近臣五年五月雄州马商献良马五阅试皆骥也留内闲厚赐之
　　太平兴国牧龙坊　景德诸监
　　太平兴国五年改河南飞龙院大名养马务洺州养马务卫州二监管城马务同州马监相州马坊澶州马务白马龙马监并为牧龙坊【一本云兴国四年太宗阅军战骑多缺诏市马十七万匹是嵗平太原观兵幽州得汾晋燕蓟马四万二千余匹内皁増多始分置诸州牧养置牧龙八坊　大名置于兴国三年洺州置于建隆三年卫相州则周显德置而建隆増葺澶州则建隆初置于濮而开宝八年徙之同州则建隆初葺】咸平六年十二月赐牧龙坊兵毛裘以皁防表之【被毳似胡服故也】景德二年七月四日庚戌羣牧使赵安仁言按唐六典凡马有左右监以土地为名诸路马棚六百八十七欲改牧龙坊为监仍铸印给之于是河南为洛阳监天雄军大名为大名监【二年五月分大名为二坊七月以为二监祥符二年又置第三监于洺州境】洺州为广平监【祥符三年闰三月増置第二监景祐二年废其一】卫州为淇水监【后分为二熈宁七年四月合为一元祐六年闰八月十八日复置第二监】郑州为广武监【初分为二祥符二年改原武监合为一景德二年二月以郑州务马于京城置坊养之】同州为沙苑监【咸平六年十一月戊子分为二每监牧马四千五百匹】相州为安阳监澶州曰镇宁【干兴元年十二月废镇宁监】滑州旧龙马监曰灵昌【天禧三年以河决而废】若乃邢州之安国置于祥符二年之八月至景祐二年春而废郓州之东平置于祥符元年之十一月至熈宁七年二月而废中牟之淳泽祥符四年置而废于干兴元年之四月许州之单镇祥符六年七月置而再置再废于天圣五年十一月戊戌而改为杂大马监于元祐六年闰八月同州之病马务景德元年以沙苑监兼掌至天圣二年别命使臣掌之京城开逺门外之上下监则又置于祥符四年之十一月而裁减兵校于熈宁八年之三月内外马数以元丰七年五月丙寅中书省所奏熈宁二年之数考之凡十五万三千六百三十四【元丰六年上批且于畿内置十监】独以左右骐骥院六坊监言之祥符五年四月之数凡万七千匹费刍粟四百万【止留二千余出牧淳泽】　祥符三年二月立养马务赏罚条格四年三月丙戌幸洛阳监赐从臣马五年七月诏在京养马七千匹左院坊监千五百三十【御马二百八十七】右亦如之【御马二百】牧养监千五百淳泽监三千五百六年二月丁亥枢使陈尧叟言洛阳监马五千匹颇费刍粟上曰马数及万匹可止王旦曰听民间养马有须以本直市之犹外廏耳　先是二年二月羣牧使请同州沙苑改充孳生监诏经度四时牧放地庆厯五年闰五月羣牧言沙苑监地万一千四百六十余顷马仅一千八百余匹治平四年六月七日以隶陜西提举监牧司熈宁八年闰四月五日复属羣牧而北京元城等八监并废元符二年闰九月沙苑复属陜西　许州长葛马监皇祐元年四月二十五日命守臣兼监牧　景徳四年八月选朝臣内侍各二人防视诸州马数五年三月帝谓所奏少去嵗二万天禧元年八月以马数倍多选留上第余定估货之　景祐三年四月再定诸州买马额【自秦川蕃部马万八百七十匹省马五百至岢岚蕃马不立额省马二百五十匹自四尺七寸至四尺一寸几六等】羣牧马数嵗较耗登诸蕃马月奏其数熈宁六年七月羣牧司有劵马钱元丰三年二月
　　诏三司嵗以十万偿之四月二十一日罢羣牧行司复置提举买马监牧司　河北七监嵗耗缗钱百万景祐元年正月庚辰漕臣王沿奏罢广平二监以牧地赋民　丁度为使言天圣中牧马至十余万其后废八监陜西河东嵗市二万二百犹能补京圻塞下之缺自用兵数年市马特三之一请下令河东有蓄一战马免二丁仍不升户等　淳化五年十二月诏阅视通利军等数十处牧马草地图
　　雍熈骐骥院
　　会要左右飞龙院兴国五年改名天廏院雍熈二年十月丙辰改为左右骐骥院左右各领天驷二监天廏一坊【旧制国马之政皆骐骥二院监官専之】　雍熈三年二月乙丑幸新骐骥院【二年二月二十七日幸】　咸平二年九月癸夘幸赐从臣马祥符元年九月乙亥幸右骐骥院赐从臣马五年四月羣牧使言左右骐骥院六坊监饲马万七千匹费刍粟四百万请止留二千余悉遣就淳泽监放牧嵗省刍粟三百余万　熈宁九年移鞍辔库于左骐骥院　元丰二年七月二十一日丁亥以旧养牛院击鞠院御厨营地増修左骐骥院　建炎三年四月十三日诏骐骥院官吏减半绍兴二十六年八月二十一日诏骐骥院左右教骏四指挥各以百人为额【在京共二干九百四十八人绍兴八年十月十日以五十人为额】
　　至道崇政殿阅马
　　至道中【元年】御崇政殿阅骐骥院所进马命驰骤于庭亲选其良以充尚乗因谓侍臣曰马之良驽在人鉴别掌廏牧者但能辨年齿肥瘠之状至于騣驷未必尽识朕视马多矣亦犹选练士卒虽曰阅千万其翘楚者材质自异固可知矣
　　咸平羣牧司
　　咸平三年九月置羣牧司总内外马政自骐骥院而下听命焉庚寅以枢宻直学士陈尧叟为制置羣牧使【景德二年以王晓为判官四年九月増一员】景德四年八月尧叟以枢庭兼领因以制置使为羣牧使又以待制以上为同羣牧使【二年七月以内侍阎承翰为副使　同羣牧使皇祐元年六月己丑梁适至至和元年七月吕公弼】祥符二年八月内侍张继能为都监熈宁九年九月十七日诏以枢宻都承防兼使副承防兼副使　志羣牧司总天下马政其属有左右骐骥院分领天驷监天廏坊其畜病马有牧养上下监牧兵校长有提举指挥使诸监在外者知州通判兼领各据刍牧列棚井课士卒春夏出牧秋冬入廏孳息有赏耗亡有罚条教甚备　咸平六年四月乙丑令河北转运副使兼羣牧事其后嵗遣判官循行诸监取孳生驹二嵗以上防印之嵗约八千余匹凡饲马兵校万六千三十八人坊监诸军马二十余万匹京城嵗市草六十六万六千余束料六万二千余石诸州之费不与焉左右骐骥院六坊监止留三千余三月出牧秋冬而入御马惟备用者在京师牧地择水草之善者诸坊监总四万四千四百余顷诸班军又三万九百余顷凡市马之处自府州至永康凡十九皆置务嵗得五千余匹【以布泉茶计其直市马以茶兴国八年定制】招马之处则有吐蕃囘纥党项诸蕃委边吏招买估马司定其价【凡二十三等】凡御马有三等其次给用又有十五等【捒中至马铺】凡马所出以府州为最环庆次之秦渭文雅为下凡马羣号十七左右字至退字毛物九十一种叱拨至骠驳【叱拨青白紫纯色及绿鬃骝为上骢赭骠骝騧白赤为中荏騟骓骆驳防为下】天圣四年九月戊申上问坊监牧马几何王曾曰马数比五代倍多刍秣之费嵗不下数百万　嘉祐八年羣牧司言孳生监每监嵗定牝马二干牡马四百嵗约孳生驹四百以为定数　神宗治平四年八月上谓枢臣文彦博曰羣牧使判官不久任无以成效令中书择使彦博举判官二十七日【一本云十二月辛丑】　元丰五年五月朔官制行废羣牧司以职事归太仆寺建炎三年四月并太仆于驾部景德羣牧故事　监牧议　羣牧制置使
　　景德二年七月庚戌改诸州牧龙坊为监【从羣牧赵安仁之言也见前羣牧司】是月丙辰羣牧判官著作佐郎王晦叔【一名晓】上言马政之设礼经具存国家畴咨近臣特建使职冀崇旧典用教羣驺将臻鲁颂之斯才式赖康侯之蕃庶小臣是敢采摭旧闻次其类例上自中古下暨皇家生息之登耗蓄字之训令至于隂阳拘忌针烙方书九龙十骥之名称东门西河之骨法举其会要以示纪纲纂成六卷目曰羣牧故事望藏本司备详阅上览之嘉其详博诏奬之【书目三卷　国史志六卷】四年八月乙巳知宻院陈尧叟兼羣牧制置使【时内侍阎承翰为都监尧叟辞不许自后常以枢臣掌之】尧叟着监牧议以献【述马政之重】勒石大名监九月丁亥又置判官一员明道二年五月十二日罢羣牧制置使景祐二年十月癸亥复置止以副枢兼宝元二年五月二十三日又罢而复置庆厯三年六月戊辰复以枢使王贻永兼吕公弼主任羣牧使治平二年三月与教骏兵七人叶清臣传皇祐元年春诏问战马乏絶何防可使足用臣在三司陈监牧之占良田九万余顷嵗费钱百万緍天闲之数才三四万急有征调一不可用莫若赋马于河北东陜西京东西五路上户一马中户二户一马养马者复其一丁则坐致战马二十万
　　祥符牧马法
　　元年正月二十一日制置使言副指挥使朱峭定牧马法命镂板摹赐内外坊监
　　祥符马籍定式
　　祥符元年正月壬午羣牧使言定牧马法颁下坊监命刻印给之六月又言内外廏牧月供马籍未有惩劝之法令为定式付之违者有罚从之　二年九月诏骐骥院及诸坊监马数自今旬奏月比【省日奏之繁也】　元丰七年五月丙寅【二十八日】命兵部比较内外马数
　　祥符牧养监
　　祥符四年十一月置牧养上下监在京城西开逺门外马病者选送【天驷骐骥牧养监有仓塲以受刍粟】　熈宁八年三月裁减兵员　咸平元年十一月戊辰置估马司在建隆坊纳诸州所市马　景徳元年九月诏估马司收蕃部省马以良驽中分与两骐骥院　嘉祐五年八月甲申置陜西盐马司七年置买马司于原渭徳顺三州
　　明道端明殿阅马
　　明道二年正月乙未御端明殿阅左右骐骥院马赐荆王二匹宗室辅臣等各一匹
　　庆厯宫骏坊
　　庆厯八年五月癸亥以羣牧司新修宗室马廏为宫骏坊
　　嘉祐陜西监牧
　　雍熙端拱于河东陜西河西川陜京东市马自赵德明据河西其收市唯麟府泾原仪渭秦阶环岢岚火山保安保德其后止九塲【环庆延渭原秦阶文州镇戎军】咸平六年二月二日泾原请废镇戎市马务并于平凉上曰买马之法不惟蕃国马亦欲招来蕃部以伺敌情不许七月诏陜西振武兵如河东广锐例立社马官给直以市之天圣初犹得蕃部省马总三万四千九百余匹【其后他州皆废惟秦州存每五十匹至百匹为一劵】庆厯二年三月甲子诏河北沿边置塲市马六月命河北籍民马有须则市之五年七月以内府帛二十万于岢岚市马六年五月丙申诏陜西夏安期招蕃部入中战马十二月诏保安镇戎嵗市二千匹至和元年十二月羣牧司请市于环保安德顺三年八月以三司帛三万市于府州然马政不举言者请更革嘉祐五年七月壬子命翰林学士吴奎户部副使吴中复度支判官王安石右正言王陶同相度牧马利害八月奎等言国马盛衰以所任得失陜西马价多出解盐三司银帛许于漕司易钱委运副薛向择隙地置监孳养西方不失土性一利也未耕之地不伤民二利也因向之才久任三利也河北诸监可存者易以西马可废者赋民收其入以充费甲申命向专领本路监牧及买马事【一云盐马司于原渭德顺置场同州沙苑及鳯翔牧地使臣委向保荐以解盐交引募蕃商嵗可得良马八千余三千给边骑五千入羣牧】欧阳修请按左右厢监牧又言河东岢岚间唐楼烦监地可置一监及京西唐汝间访草地置监牧又请遣羣牧司礼賔院官至边访蕃部劵马利害从之七年原渭德顺置买马司三年共万七干一百匹八年秦州永宁寨复置坊　治平四年六月十九日命刘航等于河北河东陜西度地置监十一月十四日以陜西无在官牧地不置而河东于太原交城县置监【唐介知太原请于交城县置监】先是崔台符按汾州得牧地三千二百顷明年春移沙苑马五百往牧　熈宁元年八月命河东诸路每五千匹赴卫州监牧二年二月二十二日命王存顾临阅羣牧之籍具河南北两监牧司牧地顷畆以闻　元丰二年二月二十九日岷州川荔川闾川寨通逺军寨置牧养十监五年七月命王君万掌熈河新置监牧六年六月一日命于畿内置十监令近臣经度制置七月减嵗额増直以市良者十年九月七日御延和殿阅经制牧马司进诸路马并左第一监马驹十二月诏陜西买马隶经制熈河边防司【熙宁三年十二月诏三年买三万匹】八年八月二十六日罢畿内新置监　元祐元年二月十六日命郭茂恂度陜西河东置监复七监畿内十监甫二年而废牧地尚三千余顷绍圣元年七月二十七日复置孳生监　咸平五年二月甲午审刑院定秦州私贩马条例　熙宁元年十月乙夘出奉宸库珠二千三百四十万付河北四榷场鬻之以市马　川秦八塲额市马万二千九百九十四匹
　　熈宁监牧使　孳生监
　　熈宁元年宻院言旧以左右骐骥院总司国马景德中増置羣牧使副都监判官领廏牧之政使领不躬自巡察马不蕃息欲分置官局乃诏河南北分置监牧使都监各一员勿隶羣牧九月十六日乙酉命刘航为河南监牧使崔台符为河北监牧使以河南北马监并为孳生监【志马之孳生系大名府洺卫相州七监】诸马监分属两使久任以责成效【取总牧地河南六监三万三千顷河北六监二万三千顷】仍专属制置使【置司河北于大名河南于河中后徙西京】后又隶宻院二年天下应在马凡十五万三千六百三十四三年十二月诏原渭德顺军自今三年买马三万匹八年二月行户马法从曾孝寛之请也四月庚寅罢河南北监牧惟存沙苑一监隶羣牧司余北京元城等八监并废九年五月开封界増六千匹为额国朝马政内有骐骥两院天驷四监天廏二坊及上下监外则河南北为监者十二皆掌于羣牧司至是议废监元绛等校利害上之中书宻院言河南北十二监起熈宁二年至五年出马一千六百四十匹可给骑兵者二百六十四而已于是废以善马隶诸监元丰三年二月壬戌立诸路户马法【初行于京畿王拱辰请行于诸路诏民间养马稍复寓兵于农之意】六月丁巳诸路上其数而户马更为保马七年二月八日诏京东西每保养五十匹置官提举五月二十六日诏已养户马免保马八年四月八日罢戸马寛保马限法
　　熙宁茶马司
　　志都大提举茶马司凡市马于蕃夷以茶易之　熙宁七年命成都经画充秦鳯熙河路博马李蒲宗闵提举嵗买二万匹【成都记熙宁七年诏李杞蒲宗闵经画川茶充秦鳯熙河路博马于秦州宗闵于成都置司后改名都大提举茶马事】元丰四年八月十八日茶马并为一司郭茂恂为之増额为二万匹【一本六年郭茂恂言茶司不兼买马遂倚法以审马乞并茶场买马为一司】六年六月七日诏复分为二八年九月十八日又命合治【谍名山顶之珍访騄耳象龙之骏】绍兴七年闰十月复置西和三千六百匹阶州五百则二十七年二月省府所奏嵗额也旧制川秦各置司秦司事毕乃归川司措置茶币乾道四年宣抚虞允文请于鳯州河池置秦司既近宕昌可以察弊从之　嵗给三衙马三千三百五十嵗额共一万九百六十六匹
　　熙宁羣牧编勑
　　治平四年十二月辛丑【一本二十七日】命羣牧判官崔台符刘航删修羣牧司勑令【一本云条贯勑令】以唐令及本朝故事増损删定熙宁三年五月庚戌【一本云二十一日】羣牧判官王诲上羣牧司编敕十三卷【一本云马条贯十二卷一作十三卷】行之
　　元祐三马图
　　元祐初禽章青宜结百官皆贺时西域贡马首髙八尺龙颅而鳯膺虎脊而豹章出东华门入天驷监振鬛长鸣万马皆瘖父老纵观以为未始见也上方恭黙思道八骏在廷未尝一顾明年羌温溪心有良马不敢进请于边吏愿以餽太师文彦博诏许之蒋之竒为熈河帅西蕃有贡骏马汗血者有司以非入贡嵗月留其马于边于时兵革不用海内小康马则不遇矣而人稍安苏轼请于李公麟画三骏马之状而使章青宜结效之为賛曰八尺龙神超遥若将西燕西瑶帝念民乃下招籋归云逝房妖　九马图曹将军霸所绘杜甫作诗拳毛师子二骏在焉賛曰姚宋庙堂李郭治兵帝下毛龙以驭羣英
　　建炎御马院
　　建炎三年六月五日诏御马院草料依升阳宫例四年七月十八日诏骐骥院差教骏五十人赴御马院养马以二百五十人为额绍兴十三年七月十二日铸御马院印
　　绍兴孳生马监
　　绍兴二年十月戊子朔【一云十月辛夘】置孳生马监于饶州以守臣提领仍选使臣五人专主其事择官田为牧地【上谓辅臣吕顺浩复孳生马监就水草地命三省枢府措置】三年七月甲戌复置官提举四年四月庚寅又置监于临安之余杭及南荡以杨忠悯提防【防要八月十八日置孳生监于余杭南水草处】五年三月庚子罢之【先是三年八月十九日庚子提举饶州孳生监牧郄渐言广牧地备棚井储草料置林木置烽堠濠堑于双港置牧地】　绍兴三年六月二十三日上曰马政不可缓然须择人而任之十三年五月癸亥【是月御射殿阅马】上谓大臣曰议者言南地不宜牧马朕措置二三年已得驹数百矣先是蜀中买马嵗付镇江牧之十九年正月庚辰分送江上诸军仍立赏罚后又置监于郢鄂之间四月六日诏马五百匹为一监牡一而牝四之监分四羣嵗产驹三分及毙二分以上有赏罚【市马南于邕管西于岷黎】　隆兴元年九月十六日枢使张浚请置孳生监于州十月诏守臣向子固措置二年二月十二日子固请以一千匹为一监五月废　乾道四年正月二十九日命赵撙于汉阳军置马监【以收发马监为名】十二月七日四川宣抚使虞允文言京西荆南宜置孳生监六年三月刘珙于荆南龙居山牧养五百匹六月赵撙于德安府应城县置孳生监至九年收监马六百三十匹五月罢南荡马监以田还民【一本云乾道四年十一月十九日罢御前南荡孳生马监】　凡战马悉仰川秦广三边　建炎四年五月戊辰李棫请市广西马绍兴三年正月壬午置司邕州市于罗殿自大理诸蛮　绍兴二年初命广西经畧司即韶州拨内帑钱三十万缗市战马于是神武诸军皆缺焉六月癸巳以三百骑赐岳飞癸丑以百骑赐张俊七月癸亥选千骑赴行在　绍兴三年四月辛夘赐韩世忠广马七纲　绍兴三年十一月丁丑初令賔横宜观四州守臣颛管买发战马如邕州例　乾道元年十月命防路造舟【蜀马自利州顺流而下】明年二月吴璘由水道先发宕昌西马五十纲三年十月庚子宣抚允文言均房路比水道减十之九以图上之十一月二十九日己巳罢马船乾道秦川买马之额嵗为万一千九百匹有竒六年
　　十二月二十二日兵侍王之竒言蜀马纲烦费请于成都兴元襄阳各置司牧营诏宣抚使相度　邕州买马格大观中所定有八等今之买马多出于罗殿自诸蛮而自彼乃以锦防博于大理世称广马其实非也【随马尺寸为价低昂】　横山寨博马塲互市之制以银盐防锦相防而行　陜西嵗市马万有八千而熙秦通逺十居七八所谓阶岷才四千耳蜀惟黎文叙等许以互市其数不过阶岷西马増至六千黎文诸郡俱溢旧额良驽相半效牵万里行者踣于道至者羸于廏数虽加多用则不足　川秦市马分为二一曰战马生于西边二曰羁縻马产于西南诸蛮　大理地连西戎虽互市于广南犹西马也　建炎元年六月丙戌李纲议买马曰今行在之马不满五千丁亥诏文臣许养马一匹余官吏士民之有马者并赴官为三等价值　建炎四年九月己未韩世忠进马髙五尺一寸却之绍兴七年五月广右进出格马十匹上留其一余付殿前司上曰马之良者不必西北
　　绍兴牧马监
　　三年七月己未初置提举孳生牧马监官于饶州置司【廏卒一百人】时益市马于广西故先择牧地置官四年李棫遣人入大理国买马二月乙巳明橐言于边防未便臣讲究买马之术有七深入蛮国诱之不惜其直厚其缯防盐货之本待以恩礼要约分明禁止官吏侵欺信赏必罚以督之马悉归朝而后付将帅三年正月壬午宻院请即邕州置买马司马必四尺二寸以上每百匹为一纲【自是嵗得千匹】二月辛夘初置广西提举买马司于賔州经畧司毋得预拨上供封桩内藏钱二十七万缗钦州盐二百万斤为买马费以李预为提举【未几废仍以帅臣领】嵗额一干五百匹十一年二千四百五十匹帅胡舜陟等迁官　十三年五月庚申谕大臣曰人言南地不宜牧马朕自创行虽所养不多方二三年已得驹数百又曰国家自有故事京城门外便有孳生监每年所得甚多祖宗用意可见也遂即射殿引马召辅臣同观之甲子奏牧马事上曰此事在得人得张建寿付之更无损　仰模圆穹房为驷廐车驾骖服之象炳然森列王者若稽天道向明而治牧马之政废而不讲可乎　圜穹炳燿天驷集房荥河出图龙马呈瑞古圣观象因物致用服乗之义葢取诸随而乾坤震坎俱比类焉马政之设尚矣有熊御厯车制肇始彤车白马尧以示俭虞夏相继骆黒异鬛逺则莱夷作牧近则甸服纳秸制虽疏简
　　大畧可睹　较其种类则穆王騕褭骅骝蒲梢山子之骏不足算差其毛物则鲁国骓骍驔駓骃騢駵骆之属不足烦语其牧扰则汉武未央承华橐泉之廏不足尚量其蕃阜则周秦两汉之富不足羡也　秉心塞渊騋牝三千思无邪思马斯徂　汧渭之间未尝无牧而非子独能蕃息于周汧陇之间未尝无牧而张万嵗独能蕃息于唐此得人之效也　郑驷出河南而不可乗唐马育西戎之地而多至二百倍　以官民通牧者周也牧于民而用于官者汉也牧于官而给于民者唐也国朝始则牧之在官后则蓄之于民又其后则市之于戎狄　伯翳宜生之德日防善养之功　骖象舆配钩陈激电蹑景　双瞳夹镜两权协月　旦刷幽燕昼秣
　　荆越　宝铰星躔镂章霞布　紫燕骈冲绿蛇卫毂纤骊接趾秀骐齐于　腾光吐图畴德瑞圣　乾象宣精马惟天驷水瑞挺质马实地类　禀气灵渊受精皎月毛御风蹄践雪举籋云低喷沙　风騣雾鬛　矫矫
　　龙性天骨开张　意态雄杰骏尾萧梢　龙驹沛艾骥子权竒　赴春衢整秋御虬踊螭腾麟超鳯翥　房驷之精降为骊骍络黄金之羁浴天池之波　鼓鬛云衢弄影星河饮以玉池秣之瑶草　云螭月驷天储其英余吾渥水地炳其灵　乗黄兹白之驷　金络玉珂神行电迈　史克在坰之颂燕公监牧之作　戎事之中马政为重马之有牧其来尚矣　禹贡云莱夷作牧周官云牧田任逺郊之地宣王中兴有考牧之诗僖
　　公遵伯禽之法有在坰之颂汉唐之盛苑监实繁　兵家制胜莫如马步兵虽多十不当马军之一　上昭天廏天驷下列廋人校人乾道为良坤元利牝驹从渥水骏发中卢【一作庐】屈产贵其能鸣雁门多其美脊岂止宗生冀北族施汧西其名则血汗山子桃骖绿耳金喙腾黄驺吾吉光蒲梢啓服野麋娥鹿白蚁鸡斯蜚鸿母儿遗风騕褭兹白纤离项王之骓苻主之騧桓氏之骢晋侯之駮魏公絶影唐国骕骦刘之的卢吕之赤兔其状则八尺之戎七尺之騋六尺之骄三尺之果下文臂花肩隂唇白颠握腕作足昆蹄素悬缟州如练紫目如电有駹有騱有有驠骘騇异羣骊騵亦分散如摛锦聚若屯云　鳯臆麟鬐青虬紫燕朝刷阆风夕洗天泉于风驷驖于雅车攻或庶几焉　异体峯生殊相逸发简伟塞门献状绛阙　鸿惊龙翥　总六辔以收贤掩七戎而得骏　禀灵月驷祖云螭兮　效足中黄　声八鸾以节步　文驷列于华廏　饰金鍐之倐烁玉銮之玲珑　齐饮食视良驽　廥刍庌凉纲恶去害驾红阳之飞燕骖唐公之肃爽　服飞兎之中乗骋华騠之骖轮　蹠虚腾云乗风度津　神奔电驱星流矢骛　五龙舜驾八骏周驱　绿蛇金防紫燕雕鞍　自天而降行地无疆武借其威文荣其德　揽辔舒节凌云先螭　般于游畋作镜前王鍳穆武宪文光　月晷呈祥干维効气赋景河房承灵天驷　出余吾之水服騊駼之廏　价匹龙媒声齐骥子河精耀采似伏波之铸铜震象飞文笑东瀛之刻玉　钳旦大丙之驾王良造父之御羁金络月逸气棱棱　虎班龙文之逸兰池蒲梢之驵
  </div>
  <div class="pagination">
   <a href="玉海_page199.html">
    上一页
   </a>
   <span>
    ...
   </span>
   <a href="玉海_page195.html">
    195
   </a>
   <a href="玉海_page196.html">
    196
   </a>
   <a href="玉海_page197.html">
    197
   </a>
   <a href="玉海_page198.html">
    198
   </a>
   <a href="玉海_page199.html">
    199
   </a>
   <span class="current-page">
    200
   </span>
   <a href="玉海_page201.html">
    201
   </a>
   <a href="玉海_page202.html">
    202
   </a>
   <a href="玉海_page203.html">
    203
   </a>
   <a href="玉海_page204.html">
    204
   </a>
   <a href="玉海_page205.html">
    205
   </a>
   <span>
    ...
   </span>
   <a href="玉海_page201.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
