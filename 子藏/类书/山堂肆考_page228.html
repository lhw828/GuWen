<!DOCTYPE html>
<html>
<head>
    <meta charset="UTF-8">
    <title>山堂肆考 - 第 228 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 228 页/共 632 页</h1>
    <div class="content">　　五代史洪肇字化元民抵罪吏以白肇肇但以三指示之吏即腰斩之又为断舌决口斮筋折足之刑
　　朶頥垂涎
　　南汉刘防性聪悟而苛刻为刀锯支解刳剔之刑毎见杀人则不胜其喜不觉朶頥垂涎呀呷人以为真蛟蜃也
　　铁刷剔肤
　　五代刘守光为铁笼铁刷人有过者坐之笼中外燎以火刷剔其皮肤以死
　　铁笼罩首
　　唐武后时酷吏索元礼为铁笼罩囚首加以楔至脑裂而死又天授中或告周兴谋反诏来俊臣鞫状初兴未知被告乃对俊臣食俊臣曰囚多不服奈何兴曰易耳内之火瓮炽炭周之何事不服俊臣曰善命取瓮且炽炭徐谓兴曰有诏按君请尝之兴骇汗叩头服罪
　　少长皆坐
　　隋末王世充顾下多背已乃峻刑暴禁以威之户一人逃少长皆坐
　　子弟不宥
　　唐宣宗性喜刑名尝曰犯我法者虽子弟不宥
　　商君论囚
　　秦商鞅临渭水论囚七百余人渭水尽赤
　　逢吉静狱
　　五代汉蘓逢吉性好杀高祖生日遣吉疏理狱囚以祈福谓之静狱逢吉入狱中阅囚无轻重曲直悉杀之因报曰狱静矣
　　歩过六尺被刑
　　新序商君之法歩过六尺弃灰于道被刑
　　盗取一钱弃市
　　隋高祖行盗取一钱弃市之法有四人共盗一榱桷三人同窃一事发即时行决有数人刼执事者谓曰吾岂求财者耶但为枉人来耳而为我奏至尊自古以来体国立法未有盗一钱而死者也不为我以闻吾更来而属无类矣帝闻之诏停其法
　　喜闻断刑
　　唐李匡远性急一日不断刑则惨然不乐尝闻捶楚之声则曰此一部肉鼓吹也临终曰吾平生杀数十僧道以此享年八十二及葬盗发其墓断其四肢乃残刑之报也
　　相勉为虐
　　见奸邪
　　山堂肆考卷八十八
　　钦定四库全书
　　山堂肆考卷八十九　　　明　彭大翼　撰政事
　　狱系　【附寃狱滞狱鬻狱】
　　狱始作于臯陶其制圜象斗墙曰圜墙扉曰圜扉总而名之曰圜土周礼所谓凡害人者寘之圜土而施职事焉是也风俗通夏曰夏台殷曰羑里周曰囹圄愽物志夏曰念室殷曰动止周曰稽留
　　议九棘
　　易习坎上六系用徽纆寘于丛棘三嵗不得凶释文众议狱于九棘之下
　　闗三木
　　史魏其侯衣赭衣闗三木注云闗三木头及手足也又栁宗元防刑论贯五木加连鎻而致之狱
　　纳槖饘
　　左僖二十八年晋执卫侯归京师寘诸深室甯武子职纳槖饘焉注云武子以君在幽隘故以衣食为己职槖衣囊饘糜也
　　去桎梏
　　礼月令孟春之月命有司省囹圄去桎梏止狱讼孟秋之月修法制缮囹圄
　　无留
　　月令仲秋之月命有司申严百刑无留有罪
　　勿扰
　　史记曹参相齐九年齐国安集大称贤相后代萧何入相属齐后相曰以齐狱市为寄慎勿扰也后相曰治无大于此者乎参曰不然狱市者所以并容也今君扰之奸人安所容也吾以是先之
　　子长修史
　　汉司马迁字子长因论李陵得罪幽于缧絏因而发愤修史记实録
　　邹阳上书
　　齐邹阳游于梁与故呉人庄忌夫子淮隂枚生之徒交上书而介于羊胜公孙诡之间胜等嫉阳恶之梁孝王孝王怒下之吏将欲杀之乃从狱中上书王立出之
　　黄霸受经
　　汉书夏侯胜议不许宣帝尊武帝庙及丞相长史黄霸坐不举劾俱下狱霸在狱欲从胜受洪范胜辞以死在旦夕霸曰朝闻道夕死可矣胜善其言遂授之
　　杜笃为诔
　　东汉杜笃字季雅客居美阳数从美阳令请托不谐颇相恨令怒收笃送狱防大司马吴汉薨世祖诏诸儒诔之笃于狱中为诔辞最髙帝赐帛免刑
　　田甲辱安国
　　汉御史大夫韩安国字长孺坐法抵罪狱吏田甲辱之安国曰死灰独不复然乎甲曰然则溺之按县名属梁国
　　牢脩告李膺
　　东汉河南张成弟子牢修告李膺等养太学游士交结诸郡生徒共为部党诽讪朝廷惑乱风俗天子震怒班下郡国逮捕党人案经三府太尉陈蕃不肯平署帝愈怒遂下膺等于黄门北寺狱其辞所连逮者太仆杜宻中丞陈翔及陈寔范滂之徒一百余人度辽将军皇甫规自以西州豪杰不与党人为耻上书自言朝廷知而不问
　　骂坐被系
　　汉灌夫字仲孺颍隂人性刚直使酒不好面谀贵戚武安侯田蚡劾夫骂坐不敬系居室遂案其前事遣吏分曹逐捕诸灌氏支属皆得弃市罪
　　遭蛊被收
　　汉武帝卫太子纳史良娣生子进号史皇孙皇孙纳王夫人生子病已号皇曽孙生数月遭巫蛊事太子男女妻妾俱受害独皇曽孙在亦坐收系郡邸狱故廷尉丙吉受诏治狱重哀皇曽孙无辜择女徒胡组等乳养望气者言长安狱中有天子气武帝遣使者分条中都官诏狱系者无轻重一切皆杀之夜到郡邸狱吉闭门不纳曽孙赖以保全
　　许杨受譛
　　东汉许杨字伟君少好数术为汝南太守邓晨修鸿郤陂豪右因陂役辜较所在杨一无所听遂共譛杨受赂下狱而械輙自解吏遽白晨晨惊曰果滥矣尝闻忠信可以感灵即夜出杨遣归时天雨隂晦道中若有火光照之时人异焉
　　宾王书情
　　唐骆宾王狱中书情通简知己诗云青陆春芳动黄沙旅思催覆盆徒望日蛰户未惊雷霜歇兰犹败风多木屡摧地幽蚕室掩门静雀罗开自悯秦寃痛谁怜楚奏哀汉阳穷鸟客梁甫卧龙才有气还冲斗无时防凿坏莫言韩长孺长作不然灰
　　黄沙
　　晋武帝太康初置黄沙狱以讯囚徒黄沙狱名
　　紫气
　　初吴未灭时斗牛之间常有紫气雷焕曰寳劒之精上彻于天耳张华问寳劒何在焕曰在豫章丰城狱中华即补焕为丰城令焕至即掘狱基得双龙劒
　　虫盘
　　小説汉武帝幸甘泉宫经长平坂见有虫盘覆地色如生肝头目口鼻皆具问于东方朔对曰此虫名怪哉昔时拘系无辜咸仰首叹曰怪哉怪哉盖怨愤之气感动上天所生也此地必秦狱防即按地图果如其言上又问何以去之对曰积忧者得酒而解以酒洒之当消于是取虫置酒中须臾糜散
　　蚁穴
　　东阳元凝齐谐记董昭之过江见蚁罥一短芦昭之救之后昭之系狱蚁领羣蚁穴狱昭之遂得免又搜神记晋厐企自云其祖坐事系狱忽见蝼蛄行其左右因谓曰尔有神能活我否因投饭与之蝼蛄食饭尽而去有顷复来形体稍大心异之复投食与之数日间其大如豚及将刑之先蝼蛄夜掘壁为大宂因破械得从之出亡后遇赦免故企世祀蝼蛄
　　狱中生蒿
　　见太守上
　　狱中生草
　　见县尹上
　　脱械救火
　　晋棠邑丞刘荣坐事当死县有野火延及荣脱械救火毕还自着械
　　彻栏为薪
　　毕师铎囚髙骈于南第遣人守之骈出金遗守者师铎知之加兵苛督骈拘囚日乆供亿窘狭羣奴彻延和阁栏楯为薪煑革带以食
　　鹊巢狱树
　　唐宗即位以来二十年间号称治平人罕犯法大理寺卿徐峤奏云今嵗天下防死刑止五十八人先是相传寺狱杀气太盛鸟鹊不栖今有鹊巢其树百官以几致刑措贺帝归功于宰相赐李林甫爵晋国公牛仙客爵豳国公
　　鹊噪狱楼
　　朝野佥载唐贞元中黎景逸居空青山有鹊巢其庭每以余食食之甚驯狎后景逸出仕被诬下狱一日有鹊飞于狱楼上下向景逸喜噪乆之已而果赦下
　　殡母还狱
　　汉钟离意为棠邑令民房广为父报仇系狱母病死广哭不食意怜伤之听广归殡母丞掾皆争不可意曰罪自归我义不累汝等遂遣归殡殓讫果还入狱意宻以状闻广得减死论
　　夺父出狱
　　魏臧霸父式为狱掾能据法守正不狥太守私情太守怒收式付府狱霸令数人要夺父出与父俱亡命
　　囚逾狱
　　魏孙礼荒乱时与母相失有马台者为求得之台后坐法当死礼私台令逾狱乃自首有主簿温嘉之白太祖得罪减一等
　　遣吏就狱
　　宋胡宿行状朝廷委公置狱治三司不以时计度三司使防吏不肯遣公上言曰泾卒悖慢诚有罪然折支乃军所系积八十五日而不与三司岂得无罪耶陛下以包拯近臣不令置对可谓曲法申恩而拯犹不自省公拒制命臣恐主威不行而纪纲益废矣拯惧立遣吏就狱
　　给衣薪
　　宋神宗诏天下系囚贫乏者冬月权给衣被薪炭及饭食仍委长吏提举
　　具汤沐
　　宋绍兴元年有进呈疏决禁囚者上曰此事甚好朕方念之闻祖宗时尚遣内侍持饼肉徧赐系囚仍具汤沐以示恩惠
　　五月降霜　【已下寃狱】
　　见霜
　　三年不雨
　　见雨
　　百姓追思
　　汉赵广汉为京兆尹以私怨论杀男子荣畜人上书言之事下丞相御史按验广汉疑丞相夫人杀侍婢欲以脇丞相乃将吏卒入丞相府召其夫人跪庭下受辞收奴婢十余人去丞相上书自陈事下廷尉治不如广汉言上恶之下广汉尉吏民号泣者数万人竟坐要斩广汉威制豪强小民得职百姓追思歌之荣畜人姓名
　　百姓流涕
　　汉韩延夀宣帝时代萧望之为左冯翊望之闻延夀在东郡时放散官钱千余万使御史案之延夀即部吏案校望之在冯翊时禀牺官钱放散百余万上不直延夀竟坐狡猾不道弃市吏民数千人送至渭城争进酒食延夀使掾吏分谢送者百姓莫不流涕
</div>
    <div class="pagination">
<a href="山堂肆考_page227.html">上一页</a><span>...</span><a href="山堂肆考_page223.html">223</a><a href="山堂肆考_page224.html">224</a><a href="山堂肆考_page225.html">225</a><a href="山堂肆考_page226.html">226</a><a href="山堂肆考_page227.html">227</a><span class="current-page">228</span><a href="山堂肆考_page229.html">229</a><a href="山堂肆考_page230.html">230</a><a href="山堂肆考_page231.html">231</a><a href="山堂肆考_page232.html">232</a><a href="山堂肆考_page233.html">233</a><span>...</span><a href="山堂肆考_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
