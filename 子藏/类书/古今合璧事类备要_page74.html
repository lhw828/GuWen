<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 74 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 74 页/共 111 页
  </h1>
  <div class="content">
   诗集夜追随【清丨游西园飞葢相丨丨曹植】日苍翠【我图丨丨丨杜甫诗】问葵藿【耕地桑柘间地肥菜芋熟为丨丨丨羹争如庙堂肉髙适同羣公题张处士菜园诗】举桔橰【宿雨乗轻屐春寒着弊袍开畦分白水间栁发红桃草际成棊村端丨丨丨还特鹿皮几日暮隠蓬蒿王维春园即事】春松阔【击路终迷南园且灌畦敢言逃俗态自是乐幽栖叶长丨丨丨科圆早薤齐雨沾虚槛冷雪压逺山低竹好还成径桃夭亦有蹊小窓奔野马闲瓮飬醯鸡水石心逾切烟霄分已暌病怜王猛畚愚笑隗嚣泥泽圃潮平岸江村栁覆隄到头乗兴是谁手好提携罗隠南园】暮花飞【上士爱清辉开门向翠微抱琴看鹤去枕石待云归野坐苔生席髙眠竹挂衣旧山东望逺惆怅丨丨丨李端题崔端公园林】地接吾庐【邵平瓜丨丨丨丨谷雨干时偶自锄昨日春风欺不在就牀吹落读残书卢纶老圃堂】乞作醉乡【天子优贤是有唐鉴湖恩赐贺知章他年我若成功去丨取南园丨丨丨薛能南园偶题】画成烟景【韦曲樊川雨半晴竹庄花院遍题名丨丨丨丨垂杨色滴破春愁压酒声满野红麈谁得路连天紫阁独关情汉陂水色澄于镜何必沧浪始濯缨郑谷郊墅】未经霜草【已落地花方遣扫丨丨丨丨莫教锄冯长乐七歳吟治圃诗】客道故乡【旅泊多年歳老去不知廻忽逢门前丨丨发丨丨来敛眉俱握手破涕共衔杯殷勤访朋旧屈曲问童孩衰宗多弟侄若个赏池防旧园今在否新树也应栽栁行疎宻布茅斋寛窄裁经移何处竹别种几株梅渠当无絶水石计縂生苔院果谁先熟林花那后开羁心秪欲问为报不湏猜行当驱下泽去剪故田菜】守送名花【陇右诸侯供语鸟日南太丨丨丨丨题平泉庄诗】小亭荒榭【洛下园池不闭门洞天休用别寻春纵游只却输闲客遍入何尝问主人更丨丨栏花自好尽丨防丨景才真虚名误了无涯事未必虚名搃到身邵尧夫洛下园池】青山流水【丨丨在屋上丨丨在屋下中有五亩园花竹秀而野花香袭杖履竹色侵盏斚樽酒乐余春棊局消长夏洛阳古多士风俗犹尔雅先生卧不出冠葢倾洛社虽云与众乐中有独乐者才全徳不形所贵知我寡先生独何事四海望陶冶儿童诵君实走卒知司马持此欲安归造物不我舍名声逐吾軰此病天所赭抚掌笑先生年来效喑哑苏子瞻司马君实独乐园诗】谁家美园【朝游北城东囘首见修竹下有朱门家破墙围古屋举鞭扣其户幽响荅空谷入门所见伙十歩九移目异花兼四方野鸟喧百族其西引溪水活活转墙曲东注入深林林深牕户緑水光兼竹静时有独立鹄林中百尺松歳久苍鳞蹙岂惟此地少意恐关中独小桥过南浦夹道多乔木隠如城百雉梃若舟千斛隂隂日光淡黯黯秋气蓄尽东为方池野鴈杂家鹜红梨惊合抱映岛孤云馥春光水溶漾雪阵风翻扑其北临长溪波声卷平陆北山卧可见苍翠间硗秃我时来周覧问此谁所筑云昔李将军负险乗衰叔抽钱筭间口但未防羮粥当时夺民田失业安敢哭丨丨丨丨圃籍没不容赎此亭破千家鬰鬰城之麓将军竟何事虮虱生刀鞘何尝载美酒来此驻车毂空使后世人闻名头犹缩我今官正闲屡至因休沐人生营居止竟谓何人卜何当办一身永与清景逐苏子瞻题李家园】僦舎为圃【丨丨亦丨丨从人笑我痴自求佳草木仍挿小藩篱吾事正如此人生聊自怡霜松未及尺独我见竒姿张文潜种圃】茅斋防地形【我从铜州来见子上京客问我故乡事慰子羁旅色子问我所知我对子应识朋游搃强健童稚各长成华宗盛文史连墙富池亭独子园最古旧林间新坰栁行随堤势丨丨丨丨丨竹从去年移梅是今年荣渠水经夏响石苔终歳青院果早晩熟林花先后明语罢相叹息浩然起深情归哉且五斗饷子东臯耕朱仲晦答王无功思故园见乡人问】棘针樊笋径【种园得果仅偿劳不奈儿童乌雀搔已挿丨丨丨丨丨更铺鱼网葢樱桃范至能田园杂兴】物情多相称【偶向东湖更向东数声鸡犬翠微中遥知杨栁是门处似隔芙蓉无路通樵客出来山带雨渔舟过去水生风物情多与闲相称所恨求安计不同刘威黄处士园林诗】花影不分明【竹邉防榭水邉亭不要人随只独行乍暖柳条无气力半晴丨丨丨丨丨一畨过雨来幽径无数飞禽有喜声只欠翠纱红映肉谓海棠两年寒食负先生杨廷秀春晴懐故园】花开一径行【东园新开九径江梅海棠桃李橘杏红梅碧桃芙蓉九种花木各植一径命曰三三径　三径初开是蒋卿再开三径是渊明诚斋奄有三三径一径丨丨丨丨丨杨廷秀三三径】日长无客到【蝴蝶双双入菜花丨丨丨丨丨田家鸡飞过篱犬吠窦知有行商来买茶范至能】曲折迷归途【晨辉丽丹极翼翼侔帝居向东堂上人零落烟海隅聨翩际时会振迹皆刑余闺惟尚帝主皂乗轩车流威被东南生杀在指呼楼船载花石里巷无袴襦至今江左地风云亦嗟吁叨荣己过量受祸如偿逋荒凉防门路尚想冠葢趍客船维岸栁隣人罾池鱼徘徊极幽观丨丨丨丨丨夜月扄绮户春风防罗裾繁华能几时防乱实感予曹郐予何讥此曹真人奴刘子翚题朱勔园】






　　古今合璧事类备要别集卷二十一
　　钦定四库全书
　　古今合璧事类备要别集卷二十二
　　宋　谢维新　撰
　　花门
　　梅花附红梅　蜡梅
　　格物总论【梅之来久矣攷之前载其始见于炎帝之经至于诗书靡不称述自是以来汉见于上林苑魏见于曹林晋见于江南南北朝宋见于含章宫梁见于扬州法曹廨舍隋又见于罗浮松林间花之名始着见于墨客骚人之手者不一下逮李唐而至于本朝其赋咏何多也然其品类亦甚蕃有非一言之所能尽虽其间谱之者不一而足亦不过随所得而为之是岂一人之耳目所可得而徧及耶以见天地之大造物之巧穷之而不可胜穷也物皆然况梅乎君子谓水陆草木之花可爱者甚众而梅也独先天下而春是故首及之】
　　事类大庾岭【丨丨丨上梅花南枝已落北枝方开寒暖之异也六帖】上林苑【丨丨丨有朱梅同心梅紫蔕梅西京杂记】江南寄【陆凯与范晔相善自江南寄梅花一枝诣长安与晔赠诗曰折梅逢驿使寄与陇头人江南无所有聊赠一枝春】笛中曲【宋鲍昭云梅花本丨丨丨】夀阳妆【宋武帝女丨丨公主人日卧于含章檐下梅花落于公主额上自后有梅花妆今安豊军有花靥镇即其地也杂五行书】何逊咏【梁丨丨在扬州法曹廨舍有梅花一株逊吟丨其下后居洛思梅花再请其任从之抵杨州花方盛对花彷徨杜诗注】淡妆素服【隋开皇中赵师雄迁罗浮一日天寒日暮于松林闲酒肆旁舍见美人淡妆素服出迎时昏黒残雪未消月色微明师雄与语言极清丽芳香袭人因与扣酒家门共饮少顷一緑衣童子笑歌戱舞师雄醉寝但觉风寒相袭久之东方已白起视在大梅花林下有翠羽刺嘈相顾月落参横惆怅而已龙城录】刚态毅状【宋广平为相其端姿劲质丨丨丨丨疑其鐡心石肠不解吐婉媚辞然观其文有梅花赋清新富艶得南朝徐庾体殊不类其为人也皮日休桃花赋序】映日可见【元稹为翰林承防朝退行至廊下初日映九英梅隙光射稹有气勃勃然百僚望之曰岂肠胃文章丨丨丨丨乎常朝录】为烟所烁【袁豊之宅后有梅六株开时曽丨丨丨丨乃围泥塞张幕蔽风久而又折其屋曰氷姿玉骨世外佳人但恨无倾城之笑尔桂林记】僧献緑英【李白游慈恩寺丨丨丨丨梅墨徽言】
　　红梅南唐苑中【丨丨丨丨有红梅亭四面专植红梅杂志】西岗圃中【承平时此花独盛于姑苏晏元献公始移植丨丨丨丨一日贵游赂园吏得一枝分接由是都下有二本】游人莫见【蜀州有红梅数本郡侯建阁扄钥丨丨丨得而丨一日有两妇人髙髻大袖凭栏语笑郡侯扄钥閴不见人惟东壁有诗云南枝向暖北枝寒一种春风扇两般慿仗髙楼莫吹笛大家留取倚栏干摭遗】北人不识【红梅粉红标格犹是梅而繁宻则如杏香亦类杏诗人有丨丨初丨丨浑作杏花防之句与江梅同开红白相间园林初春景也】
　　蜡梅御女多憨【隋炀帝丨丨袁寳儿騃冶丨丨态帝谓虞世基试嘲之世基诗曰縁何却得君王意常把花枝傍辇行南部烟花记】洛人因谓【京洛间有一种花香气似梅花亦五出而不能晶明类女工撚蜡所成京丨丨丨丨蜡梅木身与叶乃类蒴藋窦髙州家有灌丛香一园也山谷诗序】山谷初见【蜡梅丨丨丨丨之戯作二絶縁此盛于京师王元之诗话】范至能梅花谱【梅天下尤物无问智愚贤不肖莫敢有异议学圃之士必先种梅且不厌多他花有无多少皆不系重轻余于石湖至雪坡既有梅数百本比年又于舍南买王氏僦舍七十楹尽折除之治为范村以其地三分之一与梅吴下栽梅特盛其品不一今始尽得之随所得为之谱以遗好事者　江梅遗核野生不经栽接者又名直脚梅凡山间水濵荒寒逈絶之处皆此本也花梢小而疎瘦有韵香最清实小而硬　早梅冬至前已开故得早名要非风土之正杜子美云梅蘂腊前破梅花年后多惟冬春之交正是花时耳　消梅其实圆小松脆多液无滓多液则不耐日干故不入煎造亦不宜熟惟堪青噉　古梅其枝樛曲万状苍藓鳞皴封满花身又有苔须垂于枝间或长数寸风飏緑丝飘飘可玩去成都二十里有卧梅偃蹇十余丈相传唐物也清江酒家有大梅如数间屋可罗坐数十人余平生见梅竒古惟此両处　重叶梅花头甚豊叶重数层盛开如小白莲梅中之竒品花房独出而结实多双尤为瑰异　緑萼梅凡梅花跗蒂皆绛紫色惟此纯緑枝梗亦青好事者比之仙人萼緑华京师艮岳有萼緑华堂其下专植此本　百叶缃梅一名千叶香梅花小而宻　红梅粉红色标格犹是梅而繁宻则如杏香亦类杏诗人有北人全不识浑作杏花防之句与江梅同开红白相映园林初春絶景也梅圣俞诗云认桃无緑叶辨杏有青枝当时以为着题东坡诗云诗老不知梅格在更防緑叶与青枝葢为其不韵为红梅觧嘲云承平时此花独盛于姑苏晏元献公始移梅西岗圃中一日贵游防园吏得一枝分接由是都下有二本尝与客饮花下赋诗云若更开迟三二月北人应作杏花防客曰公诗固佳待北俗何浅耶晏笑曰伧父安得不然王琪君玉时守吴郡闻盗花种事以诗遗公曰馆娃宫北发精神粉痩琼寒露叶新园吏无端偷折去鳯城从此有双身当时罕得如此比年不可胜数矣世传吴下红梅诗甚多惟方子适一篇絶唱有紫府与丹来换骨春风吹酒上凝枝之句　鸳鸯梅花叶红梅也凡双果必并蒂惟此一蔕而结双梅　杏梅花比红梅色微淡结实甚匾有斓斑色全似杏味不及红梅　蜡梅本非梅类以其与梅同时香又相近色酷似蜜脾故名蜡梅凡三种以子种出不经接花小香淡其味最下俗谓之狗蝇梅经接花疎虽盛开花常半含名磬口梅言似僧磬之口也最先开色深黄如紫檀花宻香秾名檀香梅此品最佳蜡梅香极清芳殆过梅香初不以形状贵也故难题咏山谷简斋但作五言小诗而已此花多宿叶结实如垂铃尖长寸余又如大桃奴子在其中】杨东山梅花説【易曰干为天前軰论干与天异谓天者干之形体干者天之性情某因触类而思之不但干与天异而已事事物物莫不皆有形体性情林和靖咏梅疎影横斜水清浅暗香浮动月黄昏此为梅写真之句也梅之形体也雪后园林才半树水邉篱落忽横枝此为梅传神之句也梅之性情也写梅形体是谓写真传梅性情是谓传神愚见偶然未知是否愿商确之】杨诚斋和梅诗序【梅之肇于炎帝之经着于説命之书召南之诗然以滋不以象以实不以华也岂古之人皆质而不尚其华欤然花如桃李顔如蕣华不尚华哉而独遗梅之华何也至楚之骚人饮芳而食菲佩芳馨而服葩藻尽掇天下之香草嘉木以苾芬其四体而金玉其言语文章葢逮取于江篱杜若而近舍梅岂偶遗之欤抑亦梅之未遇欤南北诸子如隂铿何逊苏子卿诗人之风流至此极矣梅于是时始一日以花闻天下及唐之李杜本朝之苏黄崛起千载之下而躙籍千载之上遂主风月花草之夏盟而于其间首出桃李兰蕙而居客之左葢梅之有遭未有盛于此时者也然色弥章用弥晦花弥利实弥钝也梅之初服岂端使之然哉前之遗今之遭其信然欤吾友洮湖陈晞顔葢造次必于梅颠沛必于梅者也嘉爱之不足而吟咏之吟咏之不足则尽取古人赋梅之作而赓和之寄一编以遗予曰从古此诗已八百篇矣不盈千篇吾未止也予读之而惊曰一何豊耶豊而不竒则亦长耳一何竒耶予尝爱隂铿诗云花舒雪尚飘照日不俱销苏子卿云秪言花是雪不悟有香来唐人崔道融云香中别有韵清极不知寒是三家者岂畏疎影横斜之句哉今晞顔之诗同梅而清清在梅前同梅而馨馨在梅外其于三家所谓未闻以千里畏人者也或谓物耋则妖兴梅亦有妖晞顔此诗非晞顔语也梅之妖慿晞顔而语也或曰非彼慿此乎尔繄此即彼乎尔夫语怪圣门用讳予又乌知二説之然不然哉因并书之】洪景卢老梅屏賛【峥嵘突兀茹铁为骨凛然氷姿气压羣木近似则然孰知其真储万斛香先天下春】范石湖作梅谱后序【梅以韵胜以格髙故以横斜疎瘦与老枝竒怪者为贵其新接穉木一歳抽嫩枝直上或三四尺如酴醿蔷薇軰者吴下谓之气条此直宜取实规利无所谓韵与格矣又冇一种粪壤力胜者于条上茁短横枝状如棘针花宻缀之亦非髙品近世始画墨梅江西有杨补之者尤有名其徒仿之者尤繁宻杨氏尽大畧皆气条耳虽笔法竒峭去梅实逺惟亷宣仲所作差有风致世鲜有评之者余故附之谱后】
　　诗集逢驿使【折梅丨丨丨寄与岭头人详见前事类】标物序【兔园丨丨丨惊时最是梅衘霜当路发映雪拟寒开枝横却月观花绕凛风防朝洒长门泣夕驱临卭杯应知早飘落故逐上春来何逊】奈雪垂【不愁风嫋嫋正丨丨丨垂暖热惟慿酒平章却要诗庾信】迎春发【丨丨故蚤丨独自不疑寒畏落众花后无人别意防谢燮】雪共春【梅将丨丨丨彩艶不相因逐吹能争宻排枝巧妬新谁令香满座独使净无尘芳意饶呈瑞寒光助照人玲珑今已徧防缀坐来频那是俱疑似湏知两逼真荧煌初乱眼浩荡怱迷神未许琼华比将从玉树亲先期迎献歳更伴占兹辰愿得长辉映轻微敢自珍韩昌黎春雪映早梅】霜滋晓【早梅发髙树逈映楚天碧朔吹飘夜香繁丨丨丨白欲为万里赠杳杳山水隔寒英坐销落何用慰逺客柳子厚】腊前破【梅蘂丨丨丨梅花年后多絶知春意早最奈客愁何雪树元同色江风亦自波故园不可见巫峡鬱差峩杜甫】暖独回【万木冻欲折孤根丨丨丨前村深雪里昨夜一枝开风递幽香去禽窥素艶来明年还应律先发映春防杜】白雪枝【江梅且缓飞前軰有歌词莫惜黄金缕难忘丨丨丨吟防归不得醉齅立如痴和雨和烟折含情寄所思郑谷】白玉条【一树寒梅丨丨丨逈临村路傍溪桥不知近水花先发疑是经春雪未消戎昱】动诗兴【东阁宫梅丨丨丨还如何逊在扬州此时对雪遥相忆送客逢春可自由幸不折来伤歳暮若为防去乱乡愁江边一树垂垂发朝夕催人自白头杜和裴迪登蜀州东亭送客逢早梅相忆见寄】落歌管【庾岭梅花丨丨丨】冷蘂疎枝【廵檐索共梅花笑丨丨丨丨半不禁杜】素艳清香【丨丨雪凝树丨丨风满枝许浑】香压麝脐【小园烟景正凄迷阵阵寒丨丨丨丨池水倒窥疎影动屋檐斜入一枝低书名空向闲时看诗俗休徴故事题慙愧黄鹂与蝴蝶秖知春色在桃蹊和靖】洗尽铅华【丨丨丨丨见雪肌要将真色鬬腰枝檀心已作龙涎吐玉颊何劳獭髄毉东坡次韵王公济】未问和羮事【雪中丨丨丨丨丨且向百花头上开王沂公】未荐含酸子【氷盘丨丨丨丨丨雪岭先防耐冻枝东坡】清香似有私【吟懐长恨负芳时为见梅花辄入诗雪后园林惟半树水边篱落忽横枝人怜红艶多因俗天与丨丨丨丨丨堪笑蛮儿亦风味醉将声调角中吹林君复】国艶肯相顾【罗浮山下梅花村玉雪为骨氷为魂纷纷初疑月挂树耿耿独与参横昏先生家居江海上悄如病鹤栖荒园天香丨丨丨丨丨知我酒熟诗清温蓬莱宫中花鸟使緑衣倒挂扶桑暾抱丛窥我方醉卧故遗啄木先敲门麻姑过君急洒扫鸟能歌舞花能言酒醒人散山寂寂惟有落蘂粘空樽坡十一月二十六日松风亭下梅花盛开】飞雪伴清癯【玉骨绡裳韵本孤天教丨丨丨丨丨林寒疎蘂半开落野逈暗香疑有无庾岭风光仍似旧汉宫铅粉莫相汚惊心不必伤空树一自流空春便俱刘屏山】冻雨洗尘昏【江梅欲破江南村老人解马招芳魂朔风为断蜂蝶信丨丨一丨烟丨丨天怜絶艶世无匹故遣寂寞依山园自吹羗笛娱夜永未要邹律回春温连姢窥水堕残月的防泣露晞晨暾海山清游记玉面衰病此日空柴门相逢不敢话畴昔能赋岂必皆成言雕防肝肾竟何益况复制酒哦空樽朱元晦再和坡惠州梅花韵】春撩玉骨香【寒入玉衣灯下薄丨丨丨丨酒邉丨却于老树半枯处忽走一枝如许长杨诚斋】晓沐氷肤放【去年防梅南溪北月作主人梅作客今年防梅荆溪西氷为风骨玉为衣腊前欲雪竟未雪梅花不惯人间热横枝憔悴涴晴埃端令羞面不肯开缟裙夜诉玉皇殿乞得天花来作伴三更滕六驾海神先遣东风吹玉尘梅仙丨丨银浦水丨丨别丨瑶林春诗人莫作雪前防雪后精神添一半同前】
　　红梅江县放春【沙村白雪仍含冻丨丨红梅已丨丨杜】认桃辨杏【丨丨无緑叶丨丨有青枝石曼卿】笑杏比桃【丨丨少清香丨丨多俗趣梅圣俞】学妆聚笑【丨丨如少女丨丨发丹唇前人】换骨凝脂【紫府与丹来丨丨春风吹酒上丨丨方子适】月浸繁枝【丨丨丨丨香冉冉露浮红蕚晓参寥】春初破蕚【梅花精神杏花色丨入莲洲丨丨丨王梅溪】直和根拨【年来芳信负红梅江畔垂垂又欲开珍重多情关令尹丨丨丨丨送春来坡】不知格在【怕愁贪睡独开迟自恐氷姿不入时故作小桃红杏色尚余孤瘦雪霜姿寒心未肯随春态酒晕无端上玉肌诗老丨丨梅丨丨更防緑叶与青枝坡】
　　蜡梅天公变化【天公防酥作梅花此有蜡梅禅老家蜜蜂采花作黄蜡取蜡为花亦其物丨丨丨丨谁得知我亦儿戯作小诗君不见万松岭上黄千叶玉蘂檀心两竒絶醉中不觉渡千山夜闻梅香失醉眠归来却梦寻花去梦里花仙覔竒句此间风物属诗人我老不饮当付君君行适吴我适越笑指西湖作衣鉢坡赠赵景贶】天工戱剪【丨丨丨丨百花房夺尽人工更有香埋玉池中成故物折枝镜里忆新妆黄山谷】来从蜡国【栗玉圜雕蕾金钟细着行丨丨真丨丨自号小黄香夕吹撩寒馥晨防透暖光南枝本同姓唤我作他杨杨诚斋】化作黄姑【梅花已自不是花氷魂谪堕玉皇家不飱烟火更飧蜡丨丨丨丨暪造物后山未觉坡先知东坡勾引后山诗金花劝饮金荷叶两公醉吟许孤絶人闲姚魏谩如山令人眼暗只欲眠此花寒香来又去恼损诗人难覔句月兼花影恰三人欠个文同作墨君吾诗无复古清越万水千山一瓶鉢同前】将蜡染花【蝶采花成蜡还丨丨丨丨一经坡谷眼名字压群葩梅溪诗】封蜡贮香【满面宫妆淡淡黄绛纱丨丨丨幽丨遥怜未识花消息乞与一枝教断膓张于湖】香蜜裁葩【丨丨丨丨分外工疎枝数防缀雏蜂娇黄染就宫装様香暖尤宜爱日烘杨巽斋】香蜡吐花【蜜蜂底物是生涯花作糇粮蜡作家歳晩畧无花可采却将丨丨丨成丨杨诚斋】
　　乐府霜防【氷清丨丨昨夜梅花发甚处玉龙三弄声揺动枝头月　梦絶金兽爇晓寒兰烬灭要卷珠帘清赏且莫扫阶前雪霜天晓角林和靖】月香【湿云不动溪云冷嫩寒初透东风影桥下水声长一枝和丨丨　人怜花似旧花比人应瘦莫凭小阑干夜深花正寒菩萨蛮东坡】嫌粉涴【玉骨那愁瘴雾氷肌自有仙风海仙时遣探芳丛倒挂緑毛么鳯　素面常丨丨丨洗籹不褪唇红髙情已逐晓云空不与梨花同梦西江月坡】得香迟【天涯也有江南信梅破知春近夜阑风细丨丨丨不道晓来开遍向南枝玉防弄粉花应妬飘到眉心住平生个里饮杯深去国十年老尽少年心虞美人黄山谷】花照眼
　　【粉墙低梅丨丨丨依然旧风味露痕轻缀净洗铅华无限清丽去年胜赏曽孤倚氷盘同燕喜更可惜雪中髙树香篝薫素被　今年对花太怱怱相逢似有限依依愁悴凝望久苍苔上旋防飞坠相将脆圜荐酒人正在空江烟浪里但梦想一枝潇洒黄昏斜照水花犯周美成】春在手【年年江上探寒梅为谁开暗香来疑是月宫仙子下瑶防冷艶一枝丨丨丨故人逺相思寄与谁　恨极怨极嗅香蘂念此情家万里暮霞防绮楚天碧数片轻飞为我多情特地防征衣花易飘零人易老正心碎那堪塞管吹江坡梅花引栁耆卿】花羞落【鴈霜寒透幕正防月云轻嫩氷犹薄溪奁照梳掠想含章弄粉艶妆谁学玉肌痩弱更重重龙绡衬着倚东风一笑嫣然转盻万丨丨丨○寂寞家山何在雪后园林水邉楼阁瑶池旧约鳞鸿更仗谁托粉蝶儿只解寻花覔栁开遍南枝未觉但伤心月落黄昏数声尽角瑞鹤仙稼轩】花知否【丨丨丨花一似何郎又似沈东阳瘦棱棱地天然白冷清清地许多香笑东君还又向北枝忙　着一阵霎时间底雪更一个缺些儿底月山下路水边墙清香怕有人知处影儿守定竹旁厢且饶他桃李趁少年场最髙楼辛稼轩】笑问羣芳【临风一丨丨丨丨谁是真香纯白独立无朋筭来有姑射山头仙客絶艶谁怜贞心自保邈与尘縁隔天然殊胜不关风露氷雪　应笑俗李麤桃无言翻引得征蜂飞蝶争似黄昏闲弄影清浅一溪霜月尽角初残瑶防梦断直下成休歇緑隂青子莫教容易攀折满江红朱文公】孤压羣芳【雪径深深北枝贪睡南枝醒暗香疎影丨丨丨丨顶　玉艶氷姿妆防园林景凭栏咏月明溪静忆昔林和靖防绛唇王梅溪】红梅生微晕【好睡慵开莫厌迟自怜氷脸不时宜偶作小红桃杏色闲雅尚余孤瘦雪霜姿　休把闲心随物态何事酒丨丨丨沁瑶肌诗老不知梅格在吟咏更看緑叶与青枝定风波】惜残枝【峤南江浅红梅小小梅红浅江南峤窥我向疎篱篱疎向我窥　老人行即到到即行人老离别丨丨丨枝残惜别离菩萨蛮并坡词】
　　蜡梅一标题【蜡换梅姿天然香韵初非俗蝶驰蜂逐蜜在花梢熟　岩壑深藏几载甘幽独困坡谷丨丨丨目髙价掀兰菊　　　王梅溪】越様装【江南雪里花如玉风流丨丨新丨束恰恰缕金裳浓薫百和香　分明篱菊艶却作妆梅面无处奈君何一枝春已多菩萨蛮韩文涧】


　　古今合璧事类备要别集卷二十二
　　钦定四库全书
　　古今合璧事类备要别集卷二十三
　　宋　谢维新　撰
　　花门
　　琼花
　　格物总论【琼花天下无双惟扬州后祠一株耳世传此花乃唐人所植树大而花繁清馥异常防白可爱独殿春光冠絶羣品唐贤今人多咏之昨因遭绍兴辛巳之变狄骑侵轶或谓今所存者非其旧使非后来得老道士唐大寜者力言其不然则此花恐无复眀白于世鲜能不以八仙花日之矣盖此花虽遭敌人之狼籍然其盘根非他所比似有神物为之遮护不然灵苗不絶生意复囬既剪而终盛孰使之然哉今此花如故必有为之赏识者】
　　事类或云玉蘂【杨州后土庙琼花丨丨自唐所植即李卫公所谓丨丨花也旧不可移徙今京师亦有之宋敏求春眀退朝録】误以八仙【后土庙琼花树大而花繁天下无之孙冕过维扬使人访之山中谓山中甚多但嵗苦樵采野焼故木不能大而花不能盛遂不为人所贵复伤之以诗曰可怜遐僻地常化燎原灰其説盖丨丨丨丨花为此花尔八仙花虽类琼花而琼花之异者其香如莲花清馥可爱虽剪折之余韵亦不减此聚八仙之所无也广陵志】作亭以赏【自淮南还东平移后土庙琼花植于濯缨亭此花天下只一株耳永叔为扬州丨无双丨丨丨之彼土别号八仙花或云李卫公玉蘂花即此刘原父诗序】赋诗以状【扬州后土庙有琼花一株防白可爱且其树大而花繁不知实何木也俗谓之琼花因丨丨丨丨其态刘禹诗序】杜斿琼花记【余自京口过扬州寻访旧事知世所传后圡琼花在今城之蕃禧观亟徃谒蕃禧观故琼花犹在然余间绍兴辛巳之变狂冦入扬州已揭其本而去何从复得此种也观壁间有诸公所纪载直排世俗诡谓道士以聚八仙嗣其名聚八仙叶瓣色香皆不类余曽不及见二花开时类不类不得知独怪狂冦既掲其本复何从得此种也有老道士出须髪皓然自言生于崇寜间今八十有六载矣能叙今花本末余与对坐于花之亭西改容而问道士指花之根榦而言曰此某手所培护而至此者也指观之大门而言曰此向之殿庐处也指所坐之亭曰此向之无双亭处也花旧在无双亭下堂殿西之北自绍兴十五年向龙图子諲以殿庐靣势狭小徙置转后则花当殿西之南更三十一年知郡事刘泽复命移花于殿之前即今之花处乃是嵗八月十五日也初二十四年时直花之东南离二三四尺许儵然一小根枝叶日茂其下大径寸至是放其郷背踈密移之不敢易又十一月逆亮渡淮趍扬州直入观掲花本去其小者剪而殊之于是某方避乱奔走初亦不知也冦既退某始以十二月来旧地是时训练官成平领兵马依观屯寨其军人接某曰观主至耶琼花已壊冦手旁有一小根徴见地靣可识认非其种否某心知之谓难以口舌定惟告以琼花若剔其根皮投之火则臭逹于鼻于是剔其根皮投之火果臭逹于鼻军人皆喜欢某即黙祷后圡移植之花处日徃护之越明年二月既望夜中天大雷雨某诘朝起视两庑蚯蚓布地皆满徃所植根旁则勃然三蘖从根出矣自是遂条逹不已至于今三十年之乆见其婆娑偃盖常不忘断根时也道士既言余为之竦然曰盛衰感应之理岂可不知其故哉夫他日不生小根而儵起于二十四年兆先见也去辛巳八年者以养穉也离二且三四尺许者不并掲也剪而复萌者终盛也天大雷雨蚯蚓布地而三蘖勃发者蚯蚓伏深壌阳气骤趣之则动植俱奋也以人事言之不知赵孤汉曽孙之不亡何以异是自微而存存而有立秩植成就以至后日则程婴丙吉之功道士冥获其报今之享上夀傥有利之者余恐道士老死后来者无以知今花本末而其疑不解也故序而书之其间嵗月事故之参错烦委有可附见者悉不敢畧以知其不诬右其他灵异甚多未暇及也道士姓唐名　大寜余实金华杜斿绍兴三十二年记】郑兴裔琼花辨【琼花天下无双昨因金人侵轶或谓所存非旧疑黄冠軰以聚八仙花种其处初未审然否属自合淝易镇来此所覩郡圃中聚八仙若骤然过目大率相类及细观熟玩不同者有三琼花大而瓣厚其色淡黄聚八仙花小而办薄其色征青不同者一也琼花叶柔平莹泽聚八仙叶麄而有芒不同者二也琼花蘂与花平不结子而香聚八仙蘂低于花结子而不香不同者三也余尚未敢自信尝取二花杂示儿軰皆能识而别之始乃无疑适后圡祠宇頺鸠工撤旧鼎为増建时当季夏非花放之日忽一枝夐然特开于其抄邦人竞观莫不嘉叹余生罕信竒诡傥非目击则谓好事者夸诞今观此灵异岂非司花之神坚予之信心乎故为之辨以谂来者】张昌言琼花赋【州后土祠琼花经兵火后枯而复生今嵗尤盛邦人喜之以为和平之证廼赋之赋曰伟赤社之防都滋黒壤之饶沃萃温润之秀气发英华于地轴是为琼花异于凡木香凝媚服之兰色莹光眀之玉托根后土之祠擢榦蜀冈之麓曽不知其嵗年亦弗纪于图録欲问司花之女但注诗人之目谓天下之一株冠羣葩之芳馥起唐昌之余芳载后庭之遗曲者乎当其风入琳宫春归华屋蕚折青绡色凝寒緑枝珊瑚兮镂氷雪蘂珠玑兮烂金栗真庭静兮朝防丽其纎秾仙籞深兮瑞露滋其芬都瑶林瑰艶之葱倩阆苑竒英之燿煜若盖而綉似璧而谷如黄琮瑚琏璀璨乎禋坛而文佩环琚玲珑乎衣鞫桂娥竞爽借月影于氷蟾阿母来观下云軿于皓鹄俪靓质于茉莉抗素馨于檐卜笑玫瑰于尘凡鄙荼防于浅俗惟水仙可并其幽闲而江梅似同其清淑真絶代之无双乆弥芳于幽谷乃聚八仙之殊种玉蝴蝶之别族叶扶踈而韵不胜色近似而香不足犹瑾瑜琬琰之粹温岂碔砆坚珉之碌碌盖艶冶争妍者众之所同而蠲洁尚白者我之所独是以兵火不能禁狄骑不能辱根常移而复还本已枯而再续疑神物之护持偏化工之茂育抑将荐瑞于中兴而效祥于玉烛】
　　诗集玉花【后土祠中丨荣丨唐人】琼蘂【昆山采丨丨可以链精魂李白】二月氷【谁移琪树下仙乡丨丨轻丨八月霜若使夀阳公主在自当羞见落梅妆王先之】一环玉【千防真珠擎素蘂丨丨眀丨破香葩韩雅圭】芍药慙【维扬一株花四海无同类年年后土祠独在琼瑶贵中含散水芳外蝴蝶戯酴醿不见香丨丨丨多媚扶踈翠盖圆散乱真珠碎不从众格繁自守幽姿粹尝闻好事家欲移京毂地既违孤防情终误防培意洛阳红牡丹适时多转异新荣托旧枝旧状呈妖丽天工借顔色深淡随人智三春爱赏时车马喧如市草木禀赋殊得失岂轻议我来首见花对花聊自醉韩雅圭】杏花俗【此花爱圆不爱缺一树花开似眀月襄王半夜指为云谢女黄昏呤作雪丨丨丨艶梨花麄桞花细碎梅花踈桃花不正其容冶牡丹不谨其体舒如此之花不足竒此花之外更有谁世非红紫不入眼江淮寂寞无人知诗人自与花相期长吿年年乞一枝徐孝节】
　　乐府倾国称姝【无双亭下琼花树玉骨云腴丨丨丨丨除却州是处无　天教红药来骖乘桃李先驱緫作花奴翠拥红遮到玉都丑奴儿向子諲】自昔闻名【客里伤春浅问今年梅蘂因甚花工不管阡陌芳尘行处满可计天涯近逺见説道迷楼左畔一似江南先得暖向何郎亭下都寻遍辜负了防花眼　古来好物难为伴只琼花一种传来仙苑独许扬州作珍产便胜了千千万万又恰待东风吹绽丨丨丨丨今见靣数归期屈指家山逺归去説也稀罕贺新郎马古洲】
　　玉蘂花
　　格物总论【玉蘂花所传不一有以为防花者曽端伯有以为琼花者李卫公有以为山樊者黄山谷有以为米囊者其説皆非也盖此花条蔓而生状如茶防柘叶紫茎冬凋春茂花须出始如氷丝上缀金粟花心复有碧筩髣髴胆瓶其中别抽一英出众须上散为十余蘂犹刻玉然名为玉蘂乃在于此羣芳所未有也今长安唐昌观所植存否不可知惟润州招隠寺之花识者鲜不为之称赏或人轻肆诬毁不知何见而然邪使不有博物君子则此花将与凡卉无异又安特知名若此之重哉花如有知冝不无待者】
　　事类唐昌所植【长安安业坊唐昌观旧有此花乃丨丨公主丨丨者公主眀皇女也】神女下游【唐昌观玉蘂花每发若琼林瑶树元和中春物方妍车马寻玩者相继忽一日有女子年可十七八衣綉緑衣乘马峩防双环无簮珥之饰容色婉娩逈出于众从以二女冠三小仆仆者皆绯头黄衫端丽无比既下马以白角扇障面直造花所异香芬馥闻于数十歩之外观者以为出自宫掖莫敢逼视竚立良久令小仆取花数枝而出将乘马回谓黄冠者曰曩有玉峯之约自此可以行矣时观者如堵咸觉烟霏鹤唳景物辉焕举辔百余歩有轻风拥尘随之而去顷遂灭望之已在半天矣方悟神仙之游余香不散者经月时严给事休复相国刘賔客白醉吟俱有闻玉蘂院真人降诗云康阙剧説及太平广记及鸡跖集所载】文饶品题【禁林有此本吴人不识自丨丨丨丨始得嘉名寛夫诗话】觉师培埴【招隠玉蘂花累经兵毁普觉来主法席顿还三百年旧观自晋宋招隠名甲京口古松脩竹清泉幽洞播在谈咏夸诩胜絶迩者采伐童赭实不副名丨丨丨丨扫剔之志弗倦加以年序苍翠环合景物清邃师与此寺此词同永其传胡仔渔隠丛话】平园老叟周必大题【唐人甚重玊蘂故唐昌观有之集贤院有之翰林院亦有之皆非凡境也予徃因亲旧自镇江招来远致一本条蔓如荼防种之轩槛冬雕春茂柘叶紫茎再嵗始着花乆当成条花苞初甚防经月渐大暮春方八出须如氷丝上缀金栗花心复有碧筩状类胆瓶其中别抽一英出众须上散为十余蘂犹刻玉然花名玉蘂乃在于此羣芳所未有也宋子京刘原父宋次道博洽无比不知何故疑为琼花王元之知扬州但言未详何本俗呼为琼花子桑何故以诬元之蔡君又引晏同叔之言以为证甚无谓也刘梦得雪蘂琼丝之句最为中的何必拘李善赤玉为琼之注耶音阵南史刘杳传所谓酒者予尝得醖法芳冽异常山谷似不以杳传为据狥俗讹作郑而江南乡音又呼郑为防复疑未安于是创山矾之名然三诗并序初未尝及玉蘂止因好事者伪作唐人帖故曾端伯洪景卢皆信之其实诸公犹未见此花所谓信耳而不信目也】江淮肥遯陈景沂书【戴颙字仲若舍宅为招隠寺寺在京口放鹤门外与鹤林古竹院相望数里孤处于万山荒凉之颠所由山迳石卵累累不絶如线是名昭隠寺有米元章碑以纪仲若之出处方丈有阁号增华梁昭明选文于中阁之左有亭名虎距鹿跑其泉清泚阁之右有亭名玉蘂悬扁其上亭之下有玉蘂二株对峙一架其株条髣髴乎蒲萄而非蒲萄之所可比轮囷磊瑰如古君子气象焉其叶类柘叶之圆尖梅叶之厚薄其花类梅而莩瓣缩小厥心防黄类小浄瓶莫春初夏盛开叶独后凋其白玉色其香殊异而其髙丈余也是名玉蘂土人佥言此花自唐迄今自天下与此寺只二株亦犹琼花之于维扬千余年间凡防遭兵燬幸存今唐长安白玉等观及御史所居阁前往往不可稽考而仅存此寺虽然李徳裕沈传师之诗句如新自可以究其终始欲天下皆知此花非山矾非琼花其夐出鲜俦而自成一家也故详纪其本末云江淮肥遯愚一子亲歴其寺因书】
　　诗集琪树【丨丨年年玉蘂新洞宫长闭防霞春日暮落英铺地雪献花无复九天人武元衡】琼枝【瀛女偷乗凤下来洞中潜歇弄丨丨啼鸟不絶春饶舌青仙郎可得知白居易玉蘂天中树金闺昔共窥落英闲舞雪密叶乍低帷旧赏烟霄逺前欢嵗月移今来想顔色还似忆丨丨李徳裕】雪英【花间丨丨舞松风正萧索经声草堂逈天香中夜发月落山气深清猿啸声絶如何人外迹防与世网别王琪】烟树【絶涧先春榦同依玉树隂雪英飞舞近丨丨动揺深素萼年年宻衰容日日侵劳君想华发仅欲不胜簪沈传师】树珑松【一丨丨丨玉刻成飘廊地色防盈女冠夜觅香来处唯见阶前碎月明王建】树玲珑【凤池西畔图书府玉丨丨丨景象闲长聴余风送天乐时登髙阁望人寰刘禹锡】金粟氷丝【维扬后土庙琼花安业唐昌宫玉蘂判然二物本不同唤作一般良未是琼花雪白轻压枝大率形模八仙尔山蹊野路多见之樵斧摧残如狝薙比之玉蘂似实非丨丨丨丨那有此花须中有碧胆瓶别出珑璁髙半指清馨静夜冲九天招引瑶防玉仙子乗风跃马汗漫逰偷折繁香分月姊紫堇柘叶荼防条少到寻常人眼底翰林内苑集贤阁雨露承天近尺咫后人不识天上花又把山矾防比拟叶酸而涩供淡黄不着霜缣偏入纸江乡老少知此名郑阵玚音无正字方言土谚随舌讹乌马成焉固应尔郑松】玉琖翠罂【才入平园便有声唐昌观里旧知名已堆丨丨分金粟更挿银花入丨丨萝蔓春风滕薛长山矾香气晋齐盟世间百卉应无限不遇王公枉一生杨东山】
　　乐府一朶氷姿【百紫千红翠惟有琼花特异便是当年唐昌观中玉蘂尚记得月里仙人来赏明日喧都市○甚时又分与扬州本丨丨丨丨难比曽向无双亭畔半酣独倚似梦觉晓出瑶防十里犹忆飞琼标】








　　古今合璧事类备要别集卷二十三
　　钦定四库全书
　　古今合璧事类备要别集卷二十四
　　宋　谢维新　撰
　　花门
　　牡丹花
　　格物藂话【牡丹花之富贵者也按本草一名鹿韭一名防姑论者以为花王攷之前史无说自谢康乐集中始言水间竹际多有之而北齐杨子华有牡丹极佳则知此花之来乆矣但隋文士集中无歌诗是隋朝花药中所无者隋种法七十卷亦无其名开元宋裴士淹得之汾州天寳中又为都城竒赏元和物犹少至正元中已多渐与戎葵同矣然其圡产又有可言者或出于丹州或出于延州东则出青州南亦出越州惟出于洛阳者为天下第一是何造化之巧独私于洛阳而它方则不然也然其品类尤为不一不红则紫不黄则白如此之色或深而或浅其名称亦各不同如姚黄如魏紫如朱砂红玉版白如此之名字有高而有下前贤虽有谱之者恐此花之变态不常有非耳目之所能徧君子亦姑言大畧尔惟夫出于洛阳者树大而花亦大出于江南者树小而花亦小花之小者姑置勿论花之大者盈尺许面也亦不可以一槩观焉】
　　事类四香阁【杨国忠为丨丨丨毎于春时本芍药盛开之际聚賔于此阁上赏花焉】百寳栏【明皇时沉香亭前木芍药一枝二头朝则深碧暮则深黄夜则粉白昼夜之内香艳各异帝曰此花木之妖也赐杨国忠木芍药国忠以丨丨为丨开元遗事】种艺术【宋单父有丨丨丨牡丹变易千种上皇召至骊山种花万本色様各不同内人呼为花神又曰花师异人録】顷刻花【韩湘乃韩愈之侄孙自言觧造逡巡酒能开丨丨丨愈曰子岂能夺造化而开花乎湘乃聚土以盆覆之俄而举盆有碧牡丹二朶叶有小金字云云横秦岭家何在雪拥蓝闗马不前愈后谪潮州至蓝闗遇雪乃悟湘又言染花红者可使碧献于退之后堂之前染白牡丹一丛云来春为作金棱碧色明年花开果然太平广记】艳谁得似【开元中禁中初重本芍药即今之牡丹也植于兴庆池东沉香亭前会花繁开明皇乘月夜召太真妃以歩辇从之诏选梨园弟子中尤者有乐工李年以歌擅一时之名手捧檀板押众乐将歌明皇曰赏名花对妃子焉用旧词遽命李年持金花笺宣赐翰林李白进清平调词三章白欣承诏防犹苦宿酲未觧援笔赋曰云想衣裳花想容春风拂槛露花浓若非羣玉山头见防向瑶防月下逢一枝红丨露凝香云雨巫山枉断肠借问汉宫丨丨丨可怜飞燕倚新妆名花倾国两相欢长得君王帯笑防觧识春风无限意沉香亭北倚阑干年遽以词进上令梨园弟子调抚丝竹促年以歌声震梁木太真妃持玻瓈七寳琖酌凉州蒲萄酒笑领歌意饮罢重拜太平广记】诗谁为好【明皇赏牡丹问侍臣曰牡丹丨丨丨丨奏云李正封诗曰国色朝酣酒天香夜染衣帝谓妃子曰妆防前饮一紫金盏酒则正封之诗可见矣松窓録】染白牡丹【见前顷刻花注】斸去牡丹【唐元和中韩罢宣武节制始至长安私第有花命丨丨之曰吾岂效儿女軰耶当时为牡丹包羞之不暇艺苑雌黄】牛酥煎食【孟蜀时礼部尚书李昊毎将牡丹花数枝分遗朋友以兴平酥同赠且曰俟花凋谢即以丨丨丨丨之无弃禯艳其风流贵重如此复斋谩录牛酥煎落荀蘓诗】口脂迎迹【明皇时有献牡丹者谓之杨家红乃杨勉家花也盖贵妃匀靣口脂在手印于花上诏于仙春馆栽来嵗花开上有指印红迹帝名为一捻红青高议】野鹿衔去【明皇时民间贡牡丹花靣一尺高数寸帝未及赏为丨丨丨丨有佞人奏云释氏有鹿衔花以献金仙帝私曰野鹿游宫中得佳兆也殊不知应禄山之乱青高议】廐马奔出【富郑公留守西京因夜园牡丹盛开召文潞公司马端明楚建中刘几邵先生是时牡丹一栏凡数百木坐客曰此花有数乎且请先生筮之既毕曰凡若干朶使人数之如先生言又问曰此花防时开尽请再筮之先生再探蓍良乆曰此花尽来日午时坐客皆不答郑公因曰来日食后可会于此以验先生之言坐客曰诺次日食毕花尚无恙洎烹茶怱羣马丨中逸出与坐客丨相踶囓丨丨花丛中既定花尽毁折矣于是洛中愈服先生之言】评花寓讽【邵康节访商守赵郎中与章子厚同会议论纵横不知敬康节语中因及洛中牡丹之盛赵谓章曰先生洛人也知花为甚详康节因言洛人以见根拨而知花之高下者上也见枝叶而知花之高下者次也见蓓蕾而知高下者下也章黙然童训】取花以献【宋景文公祁帅蜀彭州守朱君绰始丨杨氏园丨十品丨丨公公在蜀四年毎花时按其名徃取彭州送花遂为故事云此十品花尤爱重锦被堆尝以之为赋蜀志】蜀花接头【范景仁入洛有献黄花乞名者潞公名之曰女真黄又有献浅红乞名者镇名之曰洗妆红二花者洛人盛传然此花様差小间就洛阳求之乃得二种在其间甚善　　　李才元寄示蜀中花啚】洛花进御【丨阳至东京六驿旧不进丨目今徐州李相迪留守时始丨丨嵗差衙校一员乘驿马一日一夕至京师所进不过姚黄魏紫三四朶用菜叶实竹笼子借覆之使马上不动揺以蜡封花蒂乃数日不落欧阳洛阳风土记】舒元舆牡丹赋【盖遁乎深山自幽而芳以为贵重所知花则何遇焉天后之鄊西河也精舍下有牡丹其花特异天后叹上苑之有阙因命移植焉由此京国牡丹日月寖盛今则自禁闼洎官署外延士庻之家弥漫如四渎之流不知其止息之地毎莫春之月遨游之士亦上国繁华之一事也近代文士为歌诗以咏其形容未有能赋之者余独赋之以极其美或曰子常以丈夫功业自持今则肆情于一花无乃有儿女之心乎余应之曰吾子独不见张荆州之为人乎斯人信丈夫也然吾观其文集之首有荔枝赋焉荔枝信美矣然亦不出一果所与牡丹何异哉但问其所赋之防何如吾赋牡丹何伤焉或者不能对余遂赋以示之○圆瑞精有星而景有云而卿其光下垂遇物流形草木得之发为红英英之甚红钟乎牡丹枝类迈伦国香斯兰我研物情次第而观暮春气极緑苞如珠清露宵偃韶光晓驱动荡支节如觧凝结百脉融畅气不可遏兀然盛怒如将愤泄淑色披开照耀酷烈美肤腻体万状皆絶赤者如日白者如月淡者如赫殷者如血向者如迎背者如诀折者如语含者如咽俯者如愁仰者如悦里者如舞侧者如跌亚者如醉曲者如折宻者如织踈者如缺鲜者如濯惨者如别初胧胧而下上次鳞鳞而重叠锦衾相覆綉帐连接晴笼昼薰宿雾宵裛或灼灼腾秀或亭亭露竒或防然如招或俨然如思或风如吟或泣露如悲或重然如缒或烂然如披或迎日拥砌或照水临池或山鸡已驯或威鳯将飞其态万万胡可立辨不窥天府孰得而见乍疑孙武来此教战其战谓何揺揺纎柯王栏风满流霞成波歴阶重防万朶千柯西子南威洛神湘娥或倚或扶朱顔色酡各昡红缸争颦翠蛾灼灼夭夭逶逶迤迤汉宫三千艳列星河我见其少孰云其多弄彩呈妍压景骈肩席发银烛炉升绛烟洞府真人防于羣仙晶荧徃来金缸列钱凝睇相防曽不晤言未及行雨先惊旱芽公室侯家列之如麻咳唾万金买此繁华遑防终日一言相夸列幄庭中歩障开霞曲庑重梁松篁交加如贮深闺似隔窓纱髣髴息妫依稀馆娃我来观之如乘仙槎脉脉如语遟遟日斜四衢游人骏马香车有酒如渑万坐笙歌一醉是竞孰知其他我按花品此华第一脱落羣类独占春日其大盈尺其香满室叶如翠羽拥抱比栉蘂如金屑妆饰淑质玫瑰羞死芍药自失夭桃敛迹秾李慙出踯躅宵溃木兰潜逸朱槿灰心紫薇屈抑皆让其先敢懐愤嫉焕乎美乎后土之产物也使其花之如　　伟乎何前则寂寞而不闻今则昌然而大来岂草木之命果有时而塞亦有时而开吾欲问汝曷为乎生哉汝且不言徒留翫以徘徊】欧阳公牡丹谱【阙出丹州延州东出青州南亦出越州而出洛阳者今为天下第一洛阳所谓丹州花延州红青州红者皆彼土之尤杰者　　洛阳才得备众花之一种列第不出三已下不能独立与　　敌而越之花以逺罕识不见齿然虽越人亦不敢自誉以与洛阳争高下是洛阳者为天下之第一也洛阳亦有黄芍药千叶白莲千叶李红郁李之类皆不减他出者而洛阳人不甚惜谓之菓子花曰某花云云至牡丹则不名直曰花其谓天下真花独牡丹其名之着不假曰牡丹而可知也其爱重之如此説者多言洛阳于三河间古善地昔周公以尺寸考日出没测知寒暑风雨乖与顺于此此盖天地之中草木之华得中气之和者多故独与他方异予甚以为不然夫洛阳于周所有之土四方入贡道理均乃九州之中在天地昆菕旁礴之间未必中也又况天地之和气宜遍四方上下不宜限其中以自私夫中与和者有常之气其推于物者亦宜为有常之形物之常者不甚美亦不甚恶及元气之病也美恶隔并而不相和入故物有极美与极恶者皆得于气之偏也花之钟其美与夫瘿木拥肿之钟其恶丑好虽异而得一气之偏病则均洛阳城围数十里而诸县之花莫及城中者出其境则不可植焉岂又偏气之美者独聚此数十里之地乎此又天地之大不可考也已凡物不常有而为害乎人者曰灾不常有而徒可怪骇不为害者曰妖语曰天反时为灾地反物为妖此亦草木之妖而万物之一怪也然比夫瘿木拥肿者切独钟其美而见幸于人焉余在洛阳四见春天圣九年三月始至洛其至也晩见其晩者明年会与友人梅圣俞游嵩山少室缑代岭石唐山紫云洞既还不及见又明年有悼亡之戚不暇见又明年以留守推官嵗晚觧去只见其蚤者是未尝见其极盛时然目之所瞩已不胜其丽焉余居府中时尝谒钱思公于双桂楼下见一小屏立坐后细书字满其上思公指之曰欲作花品此是牡丹名凡九十余种余时不暇读之然余所经见而今人多称者才三十许种不知思公何从而得之多也计其余有名而不着未必佳也故今所録但取其特著者而次第之】
　　【姚黄　　　魏紫　　　细叶夀安　鞓红亦名青州红牛家黄　　潜溪绯　　左花　　　献来红叶底紫　　鹤翎红　　添色红　　倒晕檀心朱砂红　　九蘂真珠　延州红　　多叶紫麄叶夀红　丹州红　　莲花蕚　　一百五鹿胎紫　　甘草黄　　一捻红　　玉版白】
　　【右牡丹之名或以民或以氏或以州或以地或以色或旌其所异者而志之牡丹初不载文字唯以药载本草然于花中不为高第大抵丹延已西及褒斜道中尤多与荆棘无异土人皆取以为薪自唐则天以后洛阳牡丹始盛然未闻有以名著者如沈宋元白之流皆善咏花草计有若今之异者彼必形于篇咏而寂无传焉唯刘梦得有咏鱼朝恩宅牡丹诗但云一藂千万朶而已亦不云其美且丽也谢灵运言永嘉竹间水际多牡丹而今越花不及洛阳甚逺是洛花自古未有若今之盛也】欧公洛阳风土记【洛阳之俗大抵好花春时城中无贵贱挿花虽负担者亦然花开时士庻竞为遨游徃徃于古寺废宅有池防处为市井张幕帟笙歌之声相闻最盛于月坡隄张家园棠棣坊长夀寺东街与郭令宅至花落乃罢洛阳至东京六驿旧不进花自今徐州李相迪留守时始进御嵗差衙校一员乘驿马一日一夕至京师所进不过姚黄魏紫三四朶用菜叶实竹笼子借覆之使马上不动揺以蜡封花蒂乃数日不落大抵洛人家家有花而少大树者盖其不接则不佳春初时洛人于夀安山中斵小防子卖城中谓之箟子人家治地多畦塍种之至秋乃接接花尤工者谓之门园子盖本姓东门氏豪家无不邀之姚黄一接头直五千秋时立契买之至春花乃归其洛阳人甚惜此花不敢传有权贵求其接头者或以汤中醮杀与之魏花初出时接头亦直五千今尚直一千接时湏用社后重阳前过此不佳也花之本去地五七寸许截之乃接以泥封裹用软土拥之以蒻叶作庵子罩之不令见风日惟南向留一小户以逹气至春乃去其覆此接花之法也用瓦亦可种花必择善地去旧土以细土用白敛末一斤和之盖牡丹根甜多引虫食白敛能杀虫此种花之法也浇花亦自有时或用日西或用日未出秋时旬日乃浇十月十一月三二日一浇此浇花之法也一本发数朶者择其小者去之止留一二朶谓之打剥惧分其脉也花才落便剪其枝勿令结子惧其易老也春初既去蒻庵便以棘数枝置花丛上棘气暖可以避霜不损花芽此养花之法也开渐小于旧者盖蠧虫损之必寻其穴以硫黄簮之其旁又有小穴如针孔乃虫所聚处花工谓之气窓以大针防硫黄未针之虫乃死花复盛此医花之法也乌贼鱼骨用以针花树入其皮花必死此花之忌也】欧公题洛阳牡丹图【洛阳地脉花最冝牡丹尤为天下竒我昔所记数十种于今十年皆忘之开图又见故人靣其间数种昔未窥客言近嵗又特异徃徃变出呈新枝洛人惊夸立名字买种不复论家赀论新较旧难优劣争光擅价各一时当时絶品可数者魏红窈窕姚黄肥夀安细叶开尚少朱砂玉版人未知传闻千叶昔未有只从左紫名初驰四十年间花百变最后最好潜溪绯今花争新我未识未信与旧谁妍媸当时所见已云絶岂有更妍此可疑古称天下无正色但恐世好随时移鞓红鹤翎岂不美敛色如避新来姬何况逺説苏与贺有类异世夸嫱施造化无情祗一槩偏此着意何其私又疑人心愈巧伪天欲闘巧穷精防不然元化朴散乆岂特近嵗尤浇漓争新闘丽若不已更后百年知何为但应新花日日好惟有我老年已衰】
　　诗集带花移【丨丨丨牡丹白乐天】得花饶【赁宅丨丨丨初开恐是妖粉光深紫腻肉色退红娇且愿风流着惟愁日炙消可怜零落片留取作香焼王建】愁花语【今日花前饮甘心饮百杯但丨丨有丨不为世人开刘禹钖】十户赋【帝城春欲暮喧喧车马度共道牡丹时相随买花去家家习为俗人人迷不悟有一田舍翁偶来买花处低头独长叹此叹无人谕一丛深色花丨丨中人丨白乐天】十千钱【近来无柰牡丹何数丨丨丨买一窠今朝始得分明见也共戎葵不校多栁浑】三见开【前年题名处今日防花来一作芸香吏丨丨牡丹丨岂独花堪惜方知老更催何况寻花伴东都去未囘谁知红芳侧春尽思悠哉白乐天】一赏后【倾国姿容别多开富贵家临妍丨丨丨轻薄万千花古诗】蓬蒿力【乱前防不见乱后眼偏明却得丨丨丨遮藏见太平郑谷】兰麝囊【牡丹芳牡丹芳黄金蕋红土房千片赤英霞烂烂百枝綘艳灯煌煌照地初开锦綉叚当风不结丨丨丨仙人琪树白无色王母桃花红不香宿雾轻盈泛紫艳朝阳照耀生红光红紫二色间深浅向背万能随低昂映叶多情隠羞靣卧丛无力含醉妆低娇笑容疑掩口凝思怨人如断肠秾姿贵彩信竒絶杂卉乱花无比芳李白】琉璃地【花向丨丨丨上生光风宛转紫云霙自从天女中见直至今朝眼更明元微之】雨后防【花时何处偏相忆寥落衰红丨丨丨同上人】月中防【长安豪贵惜春残争赏新开紫牡丹别有玉承露冷无人肯向丨丨丨裴璘】金钱买【丨丨丨得牡丹防何处辞丛别主来红芳堪惜还堪恨百处移将百处开白居易】歌钟赏【香胜焼兰红胜霞开时比屋事豪奢买防池馆恐无地防到子孙能防家门倚长安聨綉轭幄笼轻日护香纱丨丨只觧贪懽丨岂信流年鬂易华罗邺】幄幕芘【贵贱无常价酬直防花数灼灼千朶红戋戋五采素上张丨丨丨旁织芭篱护水洒复泥封移来色如故白】绣被堆【锦围初卷卫夫人丨丨犹丨越郡君垂手乱翻雕玉佩细腰频换鬱金裙石家蜡烛何曾剪荀令香炉可待薰我是梦中传彩笔欲书花片寄朝云李商隠】雾不胜【叶薄风才倚枝轻丨丨丨同上人】风频坏【簇叶丨丨丨裁红雨更新元徽之】国色酣【丨丨朝丨酒天香夜染衣李正封】蟾魂孕【氷肌玉骨钟琼蕚雪魄丨丨丨秀根白氏集】疑无价【数孕欲倾城安同桃李荣未尝贫处见不似地中生比物丨丨丨当春独有名游蜂与戯蝶来徃自多情】不语情【幸自同开俱隠约何烦相倚闘轻盈凌晨并作新妆靣对客偏含丨丨丨双燕无情还拂掠游蜂多思正经营长年是事皆抛尽今日栏邉暂眼明昌黎】三春力【牡丹极用丨丨丨开得方知不是花司空图】百花王【既全国色与天香底用人家紫与黄却喜骚人称第一至今唤作丨丨丨北山集】乱人心【牡丹妖艳丨丨丨一国如狂不惜金曷若东园桃与李果然无语自成隂炙毂子】眞国色【庭前芍药妖无格地上芙蓉争卧情惟有牡丹丨丨丨花开时节动京城刘禹锡】平章宅【丨丨丨里一栏花临到开时不在家莫道两京非逺别春明门外即天涯张籍】富贵家【倾国姿容别多闻丨丨丨】红衣浅【緑艳闲且静丨丨丨复深花心愁欲断春色岂知心王维】红珠莹【压砌锦地铺当霞日轮映蝶舞香暂飘蜂牵蘂难正笼处彩云合露澁丨丨丨结叶影交加揺风光不定元徽之】艳蘂仙房【曲水亭西杏园比秾芳深院红顔色擢秀全胜珠树林结根幸在青莲城丨丨丨丨次第开含烟洗露照苍碧权徳舆】琼液玉容【露重不胜丨丨冷雨余惟见丨丨低白集】枝头玉瑰【宿露丨丨藏丨丨暖风庭靣倒银杯欧阳永叔】叶底锦囊【丨丨风吹紫丨丨宫炉应近更添香梅圣俞】瑞羽仙杯【金衣丨丨迎风展琮粟丨丨压露斜宋景文】玉盘綉毂【尽日丨丨堆秀色满城丨丨走香风司马温公】径圆三尺【自古成都胜开花不似今丨丨丨丨大顔色防重深未放香喷雪仍藏蕋散金要知空相谕聊见主人心范景仁】冩费千金【牡丹开蜀国盈尺莫如今妍丽色殊众防培功倍深矜夸传万里图丨丨丨丨难就朱栏赏徒揺逺客心范尭夫】仙娥裁様【丨丨丨丨巧彩笔费功深白岂容施粉红须漏间金韩持国】西子防魂【杨妃歇舞态丨丨巧丨丨利劒斩不断余妖钟此根光华日已盛栏槛岂长存寄语寻芳者须知松桂尊杨轩】数种昔未窥【洛阳地脉花最宜牡丹尤为天下竒我昔所记数十种于今十年皆忘之开图若见故人靣其间丨丨丨丨丨客言近嵗花特异徃徃变出呈新枝洛人矜夸立名字买种不复论家赀当时絶品可数者魏红窈窕姚黄肥夀安细叶开尚少朱砂玉版人未知传闻千叶昔未有只从左紫名初驰四十手间花百变最后最好潜溪绯今花虽新我未识未信与旧虽妍媸当时所见已云絶岂有更妍此可疑古称天下无正色似恐世好随时移鞋红鹤翎岂不美饮色如避新来姬何况逺诬蘓与贺有类异世夸嫱施造化无情疑一防偏此着意何其私又疑人心愈巧伪天欲闘巧穷精防不然元化朴散乆岂特乆嵗尤浇漓争新闘丽若不已更后百载知何为但应新花日愈好惟有我老年之衰欧阳公】一丛何所似【古祥寺中锦千堆前年买花真盛哉道人劝我清风来腰鼓百靣如春雷打彻凉州花自开沙河塘上戴花囘醉倒不觉吴儿咍岂知如今双鬂催城西古寺没蒿莱有僧闭门手自防千枝万叶巧剪裁就中丨丨丨丨丨码脑盘承金缕杯向我食菜方清斋对花不饮花应猜夜来雨雹如李梅红残緑暗吁可哀坡】相公新移洛裔【君不见沉香亭北转东风谪仙作颂天无功君不见君王殿后春第一领防羣芳捧尧日此花司春转花钧一风一雨万物春十分整顷春光了黄拾紫归江表天香染就山龙裳余芬却染山水郷青原白露万松竹被渠染作天上香人间何曾识姚魏丨丨丨丨丨中丨呼酒先招野客防不醉花前为谁醉杨诚斋题周益公天香堂】东皇封作花王【丨丨丨丨万丨丨更赐珍华出尚方白玉杯将青玉縁碧罗领衬翠罗裳古来洛口元无种今去天心别得香涂改欧家记文防此花未出説姚黄诚斋咏白花青縁】
　　乐府天葩秀出【百紫千红占春多少共推絶世花王西都万家俱好不为姚黄谩肠断巫阳对沉香亭北新妆记清平调词成进了一梦仙郷○丨丨丨丨无双倚朝辉半如酣酒成狂无言自有檀心一偷芳念徃事情伤又新艳曽説滁阳纵归来晚君王醒后别是风光晁无咎和李季良夜合花】化工新巧【雪弄轻隂谷雨干半垂云幕护残寒丨丨着意呈丨丨剪刻朝霞饤露盘○辉锦綉掩芝兰开元天寳盛长安沉香亭子钩栏畔偏得三郎带笑防剪朝霞贺方囘】眞香觧语【云横水绕芳尘陌一万重花春拍拍篮桥仙路不﨑岖醉舞狂歌容倦客○丨丨丨丨人倾国知是紫云谁敢覔满蹊桃李不能言分付仙家君莫惜玉楼春范石湖】一朶倾城【翠盖牙籖防百株杨家姊妹夜游初五花结队香如雾丨丨丨丨醉未蘓○闲小立困相扶夜来风雨有情无愁红緑今宵防却似吴宫教阵图鹧鸪天稼轩咏主人以谤花赋解嘲】











　　古今合璧事类备要别集卷二十四
　　钦定四库全书
　　古今合璧事类备要别集卷二十五
　　宋　谢维新　撰
　　花部
　　芍药花
　　格物藂话【芍药牡丹之亚也百花之中其名最古本草注一名将离广雅曰黒挛夷芍药也诗郑国风又有赠以芍药之句其后谢公直中书省白太傅为主客郎中知制诰皆有诗爰自天后以来牡丹始盛而芍药之艳衰矣花谱总别四十二种今阅其花皆六出至春三月时粗者先发佳者后开丛高二尺许广亦盈手丰硕艳丽悦目可珍至其色则世传以黄者为贵余皆下品也君子谓此花独产于广陵者为得风土之正亦犹牡丹之品洛阳之外无传焉虽四方之人非不市种以归然徃徃离其土性大率一嵗而小变三嵗而大变及其末也与凡花盖无以异然则芍药之美益得以专于杨州者或者诚有所未谕云】
　　事类金带围【芍药花名天下者洛阳牡丹广陵芍药尔红叶而黄腰号丨丨丨而无种有时而出则城中当有宰相韩魏守广陵日一出四枝公尝选客具乐以赏之是时王岐公以高科为倅王荆公以名士为属皆在选尚阙其一而莫有当者数日不决而花已盛公命戒客而私自念今日有客而不问何人召使当之及暮南水门陈太传来早使召之乃秀公也明日酒半折花欹以挿之其后四公皆为相后山丛话】玉盘盂【东武旧俗毎嵗四月大防于南禅资福两寺芍药供佛而今嵗最盛凡七十余朶皆重跗累蕚繁丽丰硕中有白花正圆如覆盂其下十余叶承之如盘姿格独出于七十朶之上因易名曰丨丨丨东坡诗序】腰金紫【四枝正紫重跗累蕚中有金蘂绕之号丨丨丨东轩茟録】万花防【东坡云扬州芍药为天下冠蔡繁卿为守始作万花防用花十余万枝既残诸园吏并縁为奸民大病之余始至问民疾苦以此为首遂罢之万花本洛阳故事亦必为民害也会当有罢之者钱惟演为留守始置驿贡洛花识者鄙之曰此宫妾爱君之意也渔隠丛话】孔常父芍药序【扬州芍药名于天下与洛阳牡丹俱贵于时四方之人尽皆赍携金帛市种以归者多矣吾见其一嵗而小变三嵗而大变卒与常花无异由此芍药之美益专于
　　扬州焉大抵粗者先开佳者后发高至尺余广亦盈手其色以黄为最贵所　　　　叶乃其下者郑诗引芍
　　药以　　　説者曰香草也司马长卿子虗赋曰芍药之和具而后御之説者曰芍药根　　　　又辟毒气
　　也谢省中诗曰红药当阶翻説者曰草　　　　其义皆与今所谓芍药者合但未有专言杨州者以模冩风物自喜如卢人杜牧张阙之徒皆居有一语及阙是花品未有若今日之盛也余】
　　【官　　　　　　暇尝裁而定之盖可纪者三十有三种乃具列其名从而释之】刘贡父芍药谱【天下名花洛阳牡丹广陵芍药为相侔埒禹贡记扬州草夭木乔圣人之言然未有效其夭乔也广陵芍药有自他方移来种之者经嵗则盛至有十倍其初而胜广陵所出逺甚地气所宜信其为夭乎然则医书本草所载药物方土所出山川原野气力不同或相倍蓰十百如此花矣不可不察也然芍药之盛　　　四五十里之间为然外是则薄劣不及洛阳牡丹嵗变更日新而芍药自以种传独得于】
　　【泙　溉以时亦不能全盛又有风雨暄寒阙节　　　　　　　　有至十四五年得一见者其间】
　　【开不能成　　　　品此天地　物不与凡品同待其地利人力天时叅　　　然后一出意其造物亦曰珍惜之耳芍药始开时可留七八日自广陵至姑蘓北入射阳未至通州海上西止滁和州数百里间人人厌观矣广陵到京师千五百里骏马疾足可六七日至也上不以耳目之玩勤逺人而富啇大贾逐利纎啬不顾又无好事有力者招致之故芍药不得至京师而洛阳牡丹独擅其名其移根此方者二年以徃则不及初年自是嵗加劣矣故北人之见芍药者皆其下者也然种芍药为生者犹得厚价重利云熈寜六年攽罢海陵至广陵时正四月花时防友人传钦之孙莘老偕行相与歴览人家园圃及佛舍所种凡三万余株芍药媺好及虽好而不至者尽是矣扶风马玿府大尹给事公子也愽物好竒为予道芍药本末及取广陵人所第名品示予予按唐氏藩镇之盛掦府号为第一万商千贾珍货之所丛集百氏小説尚多记之而莫有言芍药之美者非天地生物无粗于古而特隆于今也殆时所好尚不齐而古人未必能知正色耳白乐天诗言牡丹取丛大花朶繁者为佳此最洛人所卑下者古人之不知芍药者何疑然当时无记録故后世莫知其详今此复无传説使后世今犹不足恨或人情好尚更变浸浸日逺则名品竒花遂将泯黙无传来者莫知有此不亦惜哉故因次序为谱凡三十一种皆使画工图冩之以示未尝见者使知之其尝见者固以吾言为信矣彭成刘攽记冠羣芳大旋心冠子深红　赛羣芳小旋心冠子寳妆成髻子色防紫　　　尽天工青心红冠子晓妆新白襭子　防妆红红襭子　叠香英紫楼子积娇红红楼子　醉西施大软条冠子色淡红道妆成黄楼子　探香琼青心玉版冠子素妆残初开粉红即渐白　　　试梅妆白冠子
　　浅妆匀粉红冠子醉娇红深红冠子拟香英紫蕋紫冠子妬娇红红寳相冠子　　　　　缕金囊金绵冠子怨春红硬条冠子妬鹅黄黄丝头　蘸金香金蕋紫草叶试秾绯多叶　　宿妆殷紫高多叶取次妆淡红多叶
　　聚香丝紫緑头　簇红丝红丝头　效殷妆小矮多叶会三英三头紫一蕚　　　　　　合欢芳双头并蒂拟绣鞯鞍子两邉垂下银含棱银縁】
　　王观芍药谱序【余尝论天下之物悉受天地之气以生其小大短长辛酸甘苦与夫顔色之异计非人力之可容致巧于其间也今洛阳之牡丹维扬之芍药受天地之气以生而小大浅深一随人力之工拙而移其天地所生之性故竒容异色间出于人间以人而盗天地之工而成之良可恠也然而天地之间事物纷纭出乎其前不得而晓者此其一也洛阳风土之详已见于欧公之记此不复论维扬大抵土壌肥腻于草木为宜禹贡曰厥草惟夭是也居人以治花相尚方九月十月时悉出其根涤以甘泉然后剥削老硬病腐之处揉调沙粪以培之易其故土凡花大约三年或二年一分不分则旧根老硬而侵食新芽故花不成就分之数则小而不舒不分与分之太数皆花之病也花顔色之深浅与叶蕋之繁盛皆出于培壅剥削之力花既萎落亟剪去其子屈盘枝条使不离散脉理不上行而皆归于根明年新花繁而色润杂花根窠多不能致逺惟芍药及时取根尽取本土贮以竹席之器虽数千里之逺一人可负数百本而不劳至于他州则壅以沙粪虽不及维扬之盛而顔色亦非他州所有者比也亦有逾年即变而不成者此亦系土地之宜而人力之至不至也花品旧传龙兴寺山子罗汉观音弥陀之四院冠于此州其后民间稍稍厚赂以丐其本培壅事治遂过于龙兴之四院今则有朱氏之园最为冠絶南北二园所种防于五六万株意其自古种花之盛未之有也朱氏当其花之盛开饰亭宇以待来游者逾月不絶而朱氏未尝厌也扬之人与西洛不异无贵贱皆喜戴花故开明桥之间方春之月拂旦有花市焉州宅旧有芍药防在都防之后聚一州絶品于其中不下龙兴朱氏之盛徃嵗郡将召移新守未至监护不宻悉为人盗去易以凡品自是芍药防徒有其名尔今芍药有三十四品旧谱只取三十一种如绯单叶白单叶红单叶不入名品之内其花皆六出维扬之人甚贱之余自熈寜八年季冬守官江都所见与夫所闻莫不详熟又得八品焉非平日三十一品之比此皆世之所难得今悉列于左旧谱三十一品分上中下七等此前人所定今更不易新収八品】
　　【御衣黄黄色浅而叶踈如黄楼子黄楼子五七层间以金线　袁黄冠子　髻子峡石黄冠子　金线冠子　鲍黄冠子色瑠黄杨花冠子心黄叶红间以金线胡缬红色深浅相杂黾池红并蕚或三顔】
　　王观芍药后论【或谓有唐若张祐杜牧卢仝崔涯章孝标李嵘王播皆一时名士而工于诗者也或游观于此不为不乆而畧无一言一句以及芍药意其古未有之始盛于今未为通论也海棠之盛莫盛于西蜀而杜子美诗名又重于张祐诸公在蜀日乆其诗数千篇而未尝及海棠张祐軰诗之不及芍药不足疑也】
　　诗集当阶翻【红药丨丨丨谢元晖】傍砌防【丨丨丨红药杜甫】妍华丽【凡卉与时谢丨丨丨兹辰欹红醉浓露窈窕留余春孤赏薄日暮暄风动揺频夜窓蔼芳气幽卧如相亲愿致溱洧赠悠悠南国人桞宗元】殷勤开【芍药谁谓壻人人不敢来唯应待诗老日日丨丨丨孟郊】花欲老【今日阶前红芍药防丨丨丨防花新开时不欲此色相落后始知如幻身空门此去防多地欲把残花问上人白居易】花长在【芍药花开出旧栏春杉掩泪再来防主人不在丨丨丨更胜青松守嵗寒钱起】翠茎緑叶【丨丨丨丨天力与此恩不属黄钟家韩退之】碧股黄丝【罢草紫泥诏起吟红药诗词头封送后花口拆开时坐对钩帘久行观歩履遟两三丛烂熳十二叶参差背日房防敛当阶朶旋欹钗茎抽丨丨粉蕋扑丨丨动荡情无限低斜力不支周囘防未足比谕语难为勾漏丹砂裹僬侥火防旗彤云防根蔕綘帻欠缨緌况有晴风动仍兼宿露垂疑香熏罨画似泪着胭脂有意留连我无言怨思谁应愁明日落如恨隔年期菡蓞连蕚玫瑰刺绕枝等量无胜者唯眼与心知白乐天】仙禁防芳【丨丨生红药丨丨不自持幸因清絶地还遇艳阳时张九龄】浩态狂香【丨丨丨丨昔未逢红灯粲粲緑盘龙觉来独坐匆惊恐身在仙官第防重韩昌黎】旋心弱体【广陵芍药真竒诧名与洛花相上下洛花年来品格卑所在随人趂高价接头着处聘新妍轻去本根无顾籍不论姚花与魏花只供俗眼陪妖姹广陵之花品絶高得地不移防造化丨丨丨丨不胜枝寳髻欹斜犹堕马韩忠献公】仙姿美态【含露丨丨近玉堂翻阶丨丨醉红妆对花未免须酣舞到底昌黎是楚狂卲康节红芍药】夭桃未可【艳艳锦不如夭丨丨丨丨晴霞畏欲散晚日愁将堕结根本为谁赏心期在我元稹】牡丹近侍【阿姨天上舞霓裳姊妹庭前剪雪霜要与丨丨为丨丨鈆华不御学梅妆康节】两寺寳璎珞【杂花狼藉占春余芍药开时扫地无丨丨妆成丨丨丨一枝争防玉盘盂佳名防作新翻曲絶品难寻旧画图从此定知年谷熟姑仙亲见雪肌肤坡】一朶玉盘盂【旁招近侍自江都两嵗何曽见国姝防尽满栏红芍药只消丨丨丨丨丨水精淡白非真色珠碧空明得似无欲比此花无可比且云氷骨玉肌肤杨诚斋】
　　乐府佳名千种【人间花老天涯春去扬州别是风光红叶五株丨丨丨丨天然浩态狂香尊贵御衣黄未便教西洛独占花王困倚东风汉宫谁敢闘新妆○年年高防维扬防家夸絶艳人诧竒芳结蕋当屏聮葩就幄红遮緑绕华堂花靣映交相更秉蕳观洧幽意难忘罢酒风亭梦魂惊恐在仙鄊望海湖　晁无咎】国色千金【洛下根株江南防种天香丨丨丨丨重花邉三阁建康春风前十里杨州梦○油璧轻车青丝短鞚防花日日催賔从而今何许定王城一枝且为邻翁送踏莎行　张于湖】
  </div>
  <div class="pagination">
   <a href="古今合璧事类备要_page73.html">
    上一页
   </a>
   <span>
    ...
   </span>
   <a href="古今合璧事类备要_page69.html">
    69
   </a>
   <a href="古今合璧事类备要_page70.html">
    70
   </a>
   <a href="古今合璧事类备要_page71.html">
    71
   </a>
   <a href="古今合璧事类备要_page72.html">
    72
   </a>
   <a href="古今合璧事类备要_page73.html">
    73
   </a>
   <span class="current-page">
    74
   </span>
   <a href="古今合璧事类备要_page75.html">
    75
   </a>
   <a href="古今合璧事类备要_page76.html">
    76
   </a>
   <a href="古今合璧事类备要_page77.html">
    77
   </a>
   <a href="古今合璧事类备要_page78.html">
    78
   </a>
   <a href="古今合璧事类备要_page79.html">
    79
   </a>
   <span>
    ...
   </span>
   <a href="古今合璧事类备要_page75.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
