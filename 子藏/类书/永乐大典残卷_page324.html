<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 324 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 324 页/共 331 页
  </h1>
  <div class="content">
   【唐书】
　　《裴寂传》：武德二年，留抚河东。飞檄郡县，促入营垒相保。
　　【唐实录】
　　长庆元年八月，以镇州杀节度使弘正，下诏曰，枭音未革，狼顾犹存。忍害忠良，恣为残贼。毁舟楫于鲲鲸，咬股肱于蛇豕。人神共愤，卿士叶谋。咸愿诛夷，用伸冤痛。尚念一军之中，岂无义勇，仓卒变动，必非众谋。苟得其魁，余复何罪。宜今魏博等军，各出全军，以临界首。仍各飞书檄，其谕朝旨。开速复之门，广自新之路。
　　胜　檄
　　【唐书】
　　《河间王孝恭传》：高祖已定京师，诏拜山南招慰大使。徇巴蜀，下三十余州。进击失粲破之，由巴胜檄远近，所致辄下。
　　掺　檄
　　【唐书】
　　《温庭皓传》：庞勋反，以月协庭皓使为表。答曰，我岂以笔砚事汝耶？其速杀我。勋熟视笑曰，儒生有胆耶？吾动众百万，宁无一人掺檄乎？囚之。
　　被　檄
　　【朝野类要】
　　帅抚监司州郡，选有官，或待关人摄职，谓之权局，本官自谓之被檄是也。
　　陈琳草檄
　　【续后汉书】
　　《陈琳传》：“琳为曹操作檄草，呈太祖。太祖先苦头风，是日疾发，卧读琳所作檄，翕然而起曰，此能愈疾病也。及平邺，谓琳曰，卿昔为本初作檄书，但可罪状斋已，何乃上及父祖而？琳曰，矢在统上，不可不发。太祖爱其才，遂舍之。
　　一日百檄
　　【东观汉记】
　　光武数召诸将置酒，赐坐席之间，以要其死力。当此之时，贼檄日以百数，忧不可胜。上犹以余闲，讲经艺。
　　毛义奉檄
　　【圣贤言行故事】
　　后汉庐江毛义，少清节，家世以孝行称。张奉慕其名，往侯之。坐定而府檄适至，以义守令。其时义为安阳尉，府檄到升为守令。义奉檄而入，喜动颜色。奉心贱之。及义母死去，官行服。后举贤良，公车征不至。奉叹曰，贤者固不可测。往日之喜，乃为亲屈也。斯盖所谓家贫亲老，不择而仕者也。章帝建初中，下诏襄宠，赐谷千斛，常以八月长吏问起居，加赐羊酒，寿终于家。
　　心耻奉檄
　　【北堂书钞】
　　后汉谢承晔，字君长。会稽山阴人。少常为县吏，奉檄逸督印。承晔心耻斯，后遂弃车马，到犍为诣杜抚受诗。
　　【宋景文公集】
　　《奉檄汉上，和兄长廷评喜于邂逅》：弥年宾牒叹离居，始得还家奉板舆。出沐恩深汤吊虮，校文官冷成鱼，三杯旅案馨羞切。百末凝酷献寿余，锁空石堪自笑，又随轺马趣移书。
　　【漫游集】
　　奉檄南游虑百端，远期辛苦换微官。方言异俗初难解，白日青天正一般。昼暖雾消山隐隐，夜寒风起海漫漫。朱颜莫向愁中改，要着班衣奉母欢。
　　【竹溪陈梦庚诗】
　　日月孔兼孟，尘埃申与韩。合于三尺法，行矣一分宽。火伞不遮热。水壶独枕寒。平反了无几，足迹略高安。
　　【江湖后集】
　　《史卫卿捧檄家山》：闲居愧未能，淮冷于水。家檄官无俸，山吟客有僧。池荒眠鹭石，树折饮猿藤。寥落谁相问，孤明雨夜灯。
　　【曹彦约昌谷集】
　　杨伯洪夙有经济心，捧蜀饷之檄，议经费于光范。其行甚勇，使道不鄙。尚能访死生于湖庄，袖出古体诗八章，格高不可及。又见示总郎诸文所作送行篇，意可见也。托臭味不薄，不敢以不能为解。勉赋五十六字，以见鄙诚，可资一笑。嘉定癸未，春分后一日，扁舟下峡七经年。犹忆西民困备边。已病一夫空有议，误谋元帅本非贤，公朝虑蜀天常近，之子忧时火未然。遇合却留经济用，此行应不愧登仙。
　　【韩滤涧泉笔】
　　《刘簿檄自安仁回泊天宁》玉石村前捧檄来，水溪兰若小徘徊。因僧定可了禅悦，与俗何能辜雅怀，秋到山林风未脱，凉生雨须催，遥知有句曾吟不，想象章泉更乐哉。
　　曹寅诈檄
　　【续后汉书】
　　《孙坚传》：荆州刺史王献，先与坚共击零桂贼。以坚武官，言颇轻之。乃献举兵欲讨卓，素与武陵太守曹寅不相能，言当先杀寅。寅惧，诈作按行使故光禄大夫温毅檄移坚，说献罪过，令收行刑讫以状上。坚乘檄即勒兵袭献，献以兵至，登楼遣问欲何为。坚前使答曰，兵久战劳苦，欲诣使乞质直尔。献曰，刺史岂有所吝，使开库藏，使自入视之，知有所遗不进。乃下楼，献见坚惊曰，兵自受赏孙府君何以在其中？坚曰，被使故檄诛君。献曰，我何罪？坚曰，坐无所知。献穷迫，刮金饮之而死。
　　封胡降檄
　　【东汉书】
　　《鲍昱传》：中元元年，拜司隶校尉，诏昱诣尚书，使对胡降檄。檄，军书也，若今之露布也。
　　功曹怀檄
　　【西汉博闻】
　　《陈传》：中常侍侯览，托颖川太守高伦用吏伦教署为文学据，功曹，陈知非其人，怀檄请见。注云，檄，板书，谓以高伦之教，书之于檄而怀这者，惧泄事也。
　　登屏窥檄
　　【训女蒙求】
　　晋何无忌母刘氏，弟牢之，为桓玄所害，刘氏每御之。及无忌与刘裕定谋，夜于屏风里制要檄文。刘氏潜以器覆烛，登于屏风上窥之。既知而泣曰，我不如东海吕母明矣。既孤其诚，常恐寿促。汝能如此，吾要雪耻矣。
　　以半纸檄
　　【梁书】
　　萧铣曰，吾先人国于此，若徇其情，复梁祚，因以半纸檄君群盗，谁敢不从。
　　刘挂檄
　　【南史】
　　《刘传》：刺史张稷，辟为主簿。主者檄召，乃挂檄于树而逃。
　　监军别檄
　　【新唐书】
　　《郑瑜列传》：瑜，郑州荣泽人，为河南尹，时韩全义将兵伐蔡，全义与监军别檄，有所取非诏者。瑜曰，武王统戎，多恃以取求。苟以为罪。尹宜坐之，终不为万人产珍也。故下无怨读。
　　文昌下檄
　　【唐书】
　　《段文昌传》：太和四年，以检校左仆射帅京南。时南诏相袭，帝以文昌得蛮夷心，诏使下檄慰责，即日解去。
　　弘宣下檄
　　【唐书】
　　《瞄弘宣传》：拜东川节度，时岁铠盗结，酋豪自王。联、蓬、滤、嘉、荣、诸州，蛮落摇乱。弘宣下檄协谕，贼党多降。
　　驻马成檄
　　【唐书】
　　《房玄龄传》：玄龄在秦府十年，常典记室。每军符府檄，或驻马立成。文约理尽，初不举藁。
　　为斗鸡檄
　　【唐书】
　　《王勃传》：沛王闻其名，召署府。时诸王对鸡，勃乃戏为文《檄英王鸡》。高宗怒曰，是且交构。斥出府。
　　留囊中檄
　　【叶邦邵和李翰家求】
　　唐杨再思，第明经。初调元武尉，至京师舍逆旅。有盗窃其衣囊，再思遇之，盗窘谢。再思曰，而苦贫。至于囊中檄，无所事，幸留他物，可持去。
　　马上为檄
　　【唐书】
　　《薛收传》：收为记室，判陕东行台，金部郎中时方讨王世充，收为书檄雾布，或马上占辞，皆如夙构。
　　诗　文
　　【册府元龟】
　　《鲁仲连遗燕将文》：鲁仲连，齐人也。好奇伟傥之敢归齐，田单攻聊城，田单攻降城，在长平后十余年也。岁余，士卒多死，而聊城不下。鲁仲连乃为书约之矢，以射城中，遗燕将。书曰，吾闻之，智者不弃时而背利，勇士不怯死而灭名，忠臣不先身而后君。今公行一朝之忿，不顾燕王之元臣，非忠也。杀身忘聊城，而威不信于齐，非勇也。功败名灭，后世无称焉，非智也。三者世主不臣，说士不载。故智者不再计，勇士不怯死。今死生荣辱，贵贱尊卑。此时不再至，愿公详计而无与俗同。且楚攻齐之南阳，魏攻平陆，而齐无南面之心，以为正南阳之害小，不如得济北之利大。改定计审处之，令秦人下兵，魏不敢东面。衡秦之势成，楚国之形危。齐弃南阳，断右壤，定济北计，犹且为之也。且夫齐之必决于聊城，公勿再计。今楚魏交退于齐，而燕救不至，以全齐之兵。无天下之规，与聊贼共据。其年之敝，则臣见公之不能得也。且燕国大乱，君臣失计，工下迷惑，粟腹以十万之众，五折于外。此事去长平十年。以万乘之国，被围于赵。壤削主困，为天下笑。国敝而祸多，民无所归心。今公又以敝聊之民，距全齐之兵，是墨翟也。食人炊骨，丁无反外之心，是孙膑之兵也。能见于天下，虽然为公计者，不如全车甲以报于燕。车甲全而归燕，燕王必喜。身全而归于国，士民如见父母。交游攘臂而议于世，功业可明。上辅孤主，以制群臣；下养百姓，以资说士。矫国更俗，功名可立也。已意亦捐燕弃世，东游于齐乎？裂地定封，富比乎陶卫，世世称孤，与齐久存。又一计也。此两计者，显名厚实也。愿公详计而审处一焉。且吾闻之，规小节者，不能成荣名。恶小耻者，不能立大功。昔者管夷吾射桓公，中其钩，篡也。遗公子纠，不能死，怯也。束带桎梏，辱也。若此三行者，世主不臣，而乡里不通。乡使管子幽囚而不出身，死而不反于齐。而亦名不免为辱人贱行矣。臧获且羞与之同名矣。方言曰，荆淮海岱燕齐之间，骂奴曰臧，骂婢曰获。况世俗乎？故管子不耻身在缧绁之中，而耻天下之不治。不耻不死公子纠，而耻灭之不信于诸侯。故兼三行之过，而为五霸首。名高天下，而光烛邻国。曹子为鲁将，三虞三北，而亡地五百里。乡使曹子计不及顾，议不还踵，刎颈而死，则亦名不免为败军擒将矣。曹弃三北之耻，而退与曾君计。桓公朝天下，会诸侯，曹子以一剑之任，枝桓公之心。于坛玷之上，颜色不变，辞气不悖，三战之所亡，一朝而复之。天下震动，诸侯惊骇，威加吴越，若此二士者，非不能成小廉而行小节也。以为杀身亡驱，绝世灭后，功名不立，非智也。故去感忿之怨，立终身之名。弃忿之节，定累世之功。是以业与三王争流，名与天壤相弊也。愿公择一而行之。燕将见鲁连书，泣下曰，犹豫不能自决。欲归燕，已有隙，恐诛。欲降齐，所杀虏于齐甚众，恐已降。而后见辱。喟然叹曰，与人刃我宁自刃。乃自杀。聊城乱，田单遂屠聊城。后汉隗器，字季孟。王莽末，季父崔闻更始立，而莽兵连败，乃与兄义，及上封人杨广，冀人周宗，谋起兵应汉。推嚣为上将军，立庙祀高祖，太宗，周公，割牲而盟。移檄告郡国曰，汉复元年，七月已酉朔，已已，上将军隗嚣，白虎将军隗崔，左将军隗义，右将军杨广，明威将军王遵，云旗军周宗等，告州牧，部监，君卒正，连率，大尹，尹尉，队大夫，属正，属令。莽以周官王制之文，置卒，正，连座，大尹。大尹职如太守。属令，属长，职如都尉。置州牧，部监二址五人，见礼如三公监位。上大夫各主五郡。公氏作牧，侯氏卒正，伯氏连帅，子氏属令，男氏属长，皆代其官。具无爵者，为君。又置六队部，置大夫，职如太守。故新都侯王莽，慢侮天地，悖道逆理。鸩杀孝平皇帝，篡夺其位。矫托天命，伪作符书。莽遣五威将军王奇等，班符命四十二篇于天下，言当代汉之意。欺惑众庶，震怒上帝。反戾饰文，以为祥瑞。大风毁王莽路堂，又拨其昭宁堂池东榆树，大十国。王莽乃曰，念絷阁卷图，天意立太子。正其名，乃立其子临为太子，以为祥应也。。戏弄神祗，歌颂祸殃。楚越之竹，不足以书其恶。前汉朱安母曰，南山之竹，不足以尽我词。嚣以楚越多竹故引以为言也。天下昭言，所共闻见。今略举大端，以喻吏民。盖天为父，地为母。《尚书》曰，惟天地，万物父母。祸福之应，各以事降。莽明知之，而冥昧触冒，不顾大忌。诡乱天术，援引史传。王莽每有灾祸，皆引史传，以文馆之。前书说符使崔发言于莽曰，《周礼》及《春秋左氏》，国有大灾，则哭以厌之。故《周易》称先号而后笑，宜呼嗟告天以求救。乃率群臣至南郊，陈其符命，因抟心大哭。昔秦始皇毁坏谥法，以一二数，欲至万世。秦始皇初并天下，制曰，太古有号无谥，中古有号，死而以行为谥。如此则子议父，臣议君。自今以来，除谥法。朕为始皇帝，后世以计数，至于万世，传之无穷。而莽下三万六千岁之历，言身当尽此度。莽令太史推三万六千岁历纪，六岁一改元，布告天下。循亡秦之轨，推无穷之数，是以逆天之大罪也。分裂郡国。断绝路络，络，犹经络也。谓莽分斥郡县，断割疆界也。田为王田，卖买不得。莽更名天下田曰王田，不得卖买。禁锢山泽，夺民本业。莽制名山大泽，不得采取。造起九庙，穷极工作。莽九庙，一曰黄帝太初祖庙，二曰虞帝始祖昭庙，三曰陈胡王统祖穆庙，四曰齐敬王代祖昭庙，五曰济北愍王王祖穆庙，六曰齐南伯王尊祢昭庙，七曰元城孺子王尊祢穆庙，八曰阳平顷王昭庙，九曰新都显王穆庙。殿皆重屋。太祖庙东西南北各四十丈，高十七丈，余半之。为铜薄虚，饬以金铜文。穷极百工之巧，工费数百钜万。卒徒死者万数也。发冢河东，攻劫丘陇，此其逆地之大罪也。尊任残贼，信用奸佞，诛戮忠正，覆按口语。赤车奔驰，《续汉志》曰，吏车赤毂，白盖，赤帷，从驺骑四十人也。法冠晨夜，冤击无辜，《续汉志》曰，法冠，一曰柱后，高五寸，侍御史服之。妄族众庶。行炮烙之刑，除顺时之法。莽作焚如之刑，烧杀陈良终带等二十七人。莽又作行顺时之念，春夏斩人，此为不顺时之法。灌以醇醯，列以五毒。莽以董忠反，收忠宗族，以醇醯，毒药，白刃丛并，一坎埋之。政令日变，官名月易，莽州郡官名，改无常制。乃至岁复变更，一郡至五易名。而还复其故，吏人不能纪也。货币岁改，时百姓便安汉五铢钱，以莽钱大小两行难知，皆私以五铢钱市买，莽患之，下书请挟五铢钱者，此非井田制，投四裔。吏臣昏乱，不知所从。商旅穷窘，号泣市道。设为六管，管，主也。莽设六管之令，谓酤酒，责盐，铁器，铸钱，名川，大泽，此谓六也。皆令县官主税，叙其利。增重赋敛。刻剥百姓，厚自奉养。苞苴流行，财入公辅。《礼记》曰，苞苴，以笥问人者。莽令七公六卿，无号将军，分镇大郡。皆使为奸于外，货略为市，侵渔百姓。上下贪贿，莫相检考。民坐挟铜炭，没入钟官。莽时关东天饥蝗，人犯铸钱，五人相坐，没入为官奴婢。其男子槛车，儿女子步，以钱锁其颈，传诣钟官，八十万数。到者易其夫妇，愁苦死者什六七。钟官，主铸钱之官也。徒隶殷积，数十万人工立饥死，长安皆臭。既乱诸夏，狂心益悖。北攻强胡，南扰劲越。莽今十二部，时铜时町道并出，大击匈奴。莽改河町王为侯，其王邯怨怒不附。莽讽大尹周歆诈杀邯，邯弟承起兵攻杀歆。西侵羌戎。东摘灭貊。摘，扰。公西羌庞恬传播等。怨奔夺其地。为西海郡，遂反。攻西海太守程永。莽又发高句丽兵伐胡，不欲行，郡疆迨之，皆亡出塞为寇。使四境之外，并入为害。缘边之郡，江海之濒，涤地无类。濒，沥也。涤，荡也。荡地无遗类也。故攻战之所败，苛法之所陷，饥馑之所失，疾疫之所及，以万万计。其死者则露尸不掩，生者则奔亡流散。幼孤妇女，流离系虏，此其逆人之大罪也。是故上帝哀矜，降罚于莽。妻子颠殒，还自诛刈。颠，踣也。殒，绝也。莽杀其子宇临等。真王氏以莽数杀其子，涕泣失明病卒。大臣反据，亡形已成。大司马董忠，国师刘歆，卫将军王涉，涉，曲阳侯根之子也。皆结谋内溃。司命孔仁，纳言严尤，秩宗陈茂，举众外降。养置五威司命，孔仁败降更始。今山东之兵，二百余万，已平齐楚，下蜀汉，定宛洛，据敖仓，守亟谷，威命四布，宣风中岳。中岳，嵩，高也。谓更始至落阳。兴灭继绝，封定万国。遵高祖之旧制，修孝文之遗德。有不从命，武军平之。驰使四夷，复其爵号。养贬句町王为侯，西域尽改其王为俟。单于曰服于。高句丽曰下句丽。今皆复其爵号。然后还师振旅，橐亏卧鼓。《周礼》曰，出曰理兵，入曰振旅。诗《周颂》曰，载戢干戈，载橐亏矢。橐，韬也。卧，犹息也。申命百姓，各安其所。庶无负子之责。百姓负子流亡，责在君上。既安其来，则无责也嚣乃勒兵十万，击杀雍州牧陈庆，将攻安定。安定大尹王向，莽尹弟平阿侯谭之子也。威风独能行其邦内，属县皆无叛者。嚣乃移书于向，谕以天命。反覆诲示，终不从。于是进兵虏之，以徇百姓。然后行戮。安定悉降，而长安中亦起兵诛王莽。嚣遂分遗诸将徇陇西，武都，金城，武威，张掖，酒泉，敦煌，皆下之。丁为偏将军，从光武征伐。将兵先渡河，移檄郡国，攻营略地。下河内，陈留，颖川，二十一县。萧颖胄，为冠军将军，西中郎将。东昏使诛戮群公。雍州刺史萧衍，奉南康王即帝位于江陵，遥废东昏侯为涪陵王。使萧颖胄夏侯详，移檄告京师百官曰：西中郎府长史，都督行留诸军事右军，南郡太守，南丰县开国侯萧颖胄，司马征虏将军，新兴太守夏侯详，告京百官，诸州郡牧守：天运不常夷，有时而陂。数无常剥，否极则亨。昔商邑中微，彭韦投袂。汉室方昏，虚牟效节。故风声永树，卜世长久者也。昔我大祖高皇帝。德范生民，功格天地。仰纬彤云，俯临紫极。世祖嗣典，增光前业。云雨之所沾被，日月之所出入，莫不举踵来王，交臂纳贡。郁林昏边，颠覆厥序。俾我大齐之祚，翦马将坠。高宗明皇帝。建道德之盛轨，垂仁义之至踪。绍二祖之鸿基，继三五之绝业。昧旦丕显，不明求衣。故奇士盈朝，异人辐凑。若乃经礼纬乐之文，定鼎作洛之制，非云如醴之祥，白质黑章之瑞。谅以则天比大，无德称焉。而嗣主不纲，穷肆凌暴。十侃毕行，三风咸袭。居丧而无哀貌，在蹙而有嘉容。酣酒嗜音，罔惩其侮。谗贼狂邪，是与比周。遂令新贤婴茶毒之诛，宰辅受菹醢之戮。江仆射，萧领军，徐司空，沈仆射，曹右卫，或外戚懿亲，或皇室令德。或时之宗望，或国之虎臣。并勋彰中兴，功比申召。秉钧赞契，受遣先朝。咸以名重见疑，正信贻毙。害加党族，虐及婴孺。曾无渭阳追远之情，不顾本支残落之痛。信则见疑，忠而获罪。百姓业业，罔知攸暨。岂惠景内逼淫刑，外不堪命。驱士分之民，为免死之讨。倒戈乃刃，还指宫阙。城无完守，人有异图。赖萧令君勋济宗，业拯苍氓。四海蒙一平之德。亿兆凭再造之基。江夏王拘迫威强，牵制巨力。迹屈当时，乃心可亮。竟不能内恕探情，显加鸩毒。萧令君自以亲帷族长，任实宗臣。至诚苦言，朝夕献入。谗丑交构，渐见疏疑。浸润成灾，奄离怨酷。用人之功，以宁社稷。刈人之身，以骋淫滥。台辅既诛，奸小竞用。梅蛊儿。茹法珍，妖忍愚扈，穷纵丑恶。败鬻王威，以为家势。灾惑嗣主，恣其妖虐。宫女千余，裸服宣淫。孽臣数十。袒褐相逐。畅饮寰肆之间，霄游街陌之上。提挈群臣。以为欢笑。刘山阳僭受凶旨，规肆狂逆。天诱其衷，即就枭剪。夫天生丞民，树之以君。使司牧之，勿使失其性。岂有尊临寓县，毒遍黔首。绝亲戚之恩，无君臣之义。功重者先诛，勋高者速毙。九族内离，四夷外叛。封境日蹙，戎马交驰。帑藏既空，百姓已竭。不恤不忧，慢游是好。民怨于下，天惩于上。故荧惑袭月，孽火烧宫，妖水表灾，震蚀告珍。七庙阽危，三才莫纪。大惧我四海之命，永沦于地。南康殿下，体自高宗，大挺英睿，食叶之征，著于弱年，当壁之祥，兆乎绮岁，亿兆，咸思戴奉。且势居上游，任总连帅。家国之否，宁济是当。幕府身备皇宗，恭荷顾托。忧深责重，誓清时难。今命冠军将军、西中郎谘议、领中直兵参军、军主杨公则，宁朔将军、领中参军、军主主法，冠军将军、谘议参军、军主庞，辅国将军，谘议参军、领别驾军主宗史，辅国将军、谘议参军、乐蔼等，领劲卒三万，凌波电迈，迳造秣陵。冠军将军、领谘议中直兵参军、军主蔡道恭，辅国将军、中直兵参军、右军府司马、军主席阐，辅国将军、中直参军、军主任漾之，宁朔将军、中兵参军、军主朱斌，中直兵参军、军主宋水之、建威将军、中直兵参军，军主朱景舒，宁朔将军、中直兵参军、军主庾域，宁远将军、军主庾略等，被甲二万，直指建业。辅国将军，武宁太守、军主邓元起、辅国将军、前军将军、军主王世兴等，铁骑一万，分起白下。征虏将军，领司马新兴太守夏侯详、宁朔将军谘议，军主沈忱、宁朔将军，领中军参军、军主刘孝庆、建威将军，军主江陵令、江诠等，帅组甲万骑，骆驿继发。雄剑高麾，则五星从流。长戟远指，则云虹变色。天地为之皇，山渊以之奔沸。幕府亲贯中胄，授律中权。董帅熊罴之士，十有五万。鼓纷纭，雷动荆南。宁朔将军，南康王友萧颖远，领虎旅三万，抗威后拒。萧雍州勋业盖世，谋猷渊肃，既痛家祸，兼愤国难，泣血枕戈，誓雪怨酷。精卒十万，已出汉川。张郢州节义慷慨，悉力齐奋。江州邵陵王湘州，张行事，王司州，皆远近悬契，不谋而同。并勒骁猛，指景风丘。舟舰鱼离，万里盖水。车骑云屯，平原雾塞。以同心之士，伐倒戈之众。盛德之师，救危亡之国。何征而不服，何诛而不克哉！今兵之所指，惟在梅虫儿、茹法珍，二人而已。诸君德载累世，勋著先朝。属无妄之时，居道消之运。受迫群竖，念有危惧。大军近次，当各思拔迹，来赴军门，檄到之日，有能斩送虫儿法珍首者，封二千户，开国县侯。若迷惑凶党，敢拒军锋。刑兹无赦，戮及宗族。赏罚之信，有如日。江水在此，余不食言。贺兰祥为大司马，明帝武成初，吐谷浑侵凉州，诏祥与宇文贵总兵讨之。祥乃遣其军司檄吐浑曰：夫二气既分，三才定位。树之以君，本为黔首。岂使悖义违道，肆于民上。昔魏氏不纲，群方幅裂。豺狼横噬，龟玉已毁。喋喋黔黎，咸坠涂炭。我先皇神武应期，一统天下。东龛南剪，无思不服天降有周，世笃英圣。遂廓洪基，畚荒万国。固则神皋西岳，险则百二犹在。卿士帅师，群后率职。故知三灵之所卷集，四之所来苏也。彼国世于西垂作藩。于值中原政乱，隧阻皇风。首鼠两端，伺我边隙。我先皇含垢藏疾，仍存聘享。欲睦之以邻好，甲之以婚姻。彼国包藏祸心，屡违明约。外结仇誉，自贻近患。是故往年致突厥之师也，自尔迄今，蜂虿弥毒。入我姑臧，俘我河县。芟夷我菽麦，虔刘我苍生。我皇武以止戈，文以怀远。德覃四海，化溢八荒。以彼恶稔祸肥，故命龚行九伐。武臣猛将，天张雷动。皆六郡良家，三秦精锐。挥戈擐甲，同萃龙沙。柱国博陵公祥，贵戚重臣，乃文乃武。受福庙堂，元戎启路。太傅燕国公谨，英猷不世，应变无穷。拔旄指麾，为其谋主。柱国化政公贵，早播威声，奇正兼设。直取龙涸，济自南河。突厥与国睦亲，同耻反道，驱引弓之民，总穹庐之众。解鞍成山，云蒸雾合。往岁王师西伐，成都不守。桴鼓南临，江陵底定。凿空万里，辟地千都。荒服畏威，膜拜厥角。成败之机，较然可见。若能转祸为福，深识事宜。君臣相率，舆榇稽颡。则爵等优除，永藩西服。如其徘徊危邦，觊延时漏。覆宗淹祀，良助寒心。幸思嘉谋，以图去就。遂与浑吐广定王钟留王等战，破之，因拔其洮阳、洪和二城。以其地为兆州，抚安西土，振旅而还。宋袁豹为高祖太尉长史，高祖遗州刺史朱龄石伐蜀，使豹为檄文曰：夫顺德者昌，逆德者亡。失仁与义，难以求安。凭阻负衅，鲜克有成。详观自古，隆赞有数。故成都不世祀，华阳无兴国。日者王室多故，夷羿遘纷。波振尘骇，覃及遐裔。蕞尔谯纵，编户黔首。同恶相求，是崇是长。肆反噬于州相，播毒害于民黎。俾我西服，隔阂皇泽。自义风雷靡，天光晖及。昭晰旧物，烟区宇。以庶务草创，未遑九伐。自是以来，奄延十载。而野心不革，游魂伺隙。招聚通叛，共相封殖。侵扰我蛮獠，摇荡我强策。我是以有治洲之役，丑类尽殪，疋马无遗，桓谦折首。谯福鸟逝，奔伏窠穴，引颈待戮。当今北狄露，南冠埃扫。朝风载题，庶绩其凝。康哉之歌日熙，比屋之隆可咏。孤职是经略，思一九有。眷彼禹迹，愿言载怀。奉命西行，途扈荆郢。瞻望巴汉，愤慨交深。清江原于滥觞，澄氛於井络。诛叛柔远，今也其时。即命河间太守蒯思，下丕太守刘忠，精勇二万，直指成都。龙骧将军臧喜，戎卒二万，进自塾江。益州刺史朱龄石，舟师三万，电跃外水。遗辅国将军索恳，总汉中之众，济自剑道。振威将军朱客子，提宁州之锐，渡泸而入。神兵四临，大纲宏掩。冲翼千里，金鼓万张。组甲具胄，景涣波烛。华夷百蛮，云会雾臻。以此攻战，谁与为敌。况又奉义而行，以顺而动者哉，今三硖之隘，在我境内。非有岑彭荆门之险，弥入其阻。平衢四远。实无邓艾绵竹之艰。山川之形，抑非曩日。攻守难易，居然百倍。当全蜀之强，四民之富。子阳不能自安于庸楚，刘禅不敢窜命于南中。荆邯拆谋，伯约挫锐。故知成败有数，非可智延。此皆益土前事，当今元龟也。盛如虚循，强如容超，凌威南海，跨制北岱。楼船万艘，掩江盖流。铁马千群，充原塞隰。然广固之攻，陆无完雉。右里之战，水靡全舟。或显戮京畿，或传首万里。故知逆顺有势，虽以力抗。斯又目前殷鉴，深切著明者也。梁益人士，笃明王化。虽驱迫于时，本非奥主。从之淫虐，日月增播。刑杀非罪，死以泽量，而时命冠誉之戮，崎岖豺狼之吻，岂不逆诚南凯，延首东云。普天有来苏之幸，而一方怀后予之怨。王者之师，以仁为本。舍逆取顺，爰自三驱。齐斧所加，纵身而已。具有衿甲反接，自军门者，一无所问。士子百姓，列肆安堵。审择吉凶，自求多。大信之明，若朝日。如其迷复奸邪，宁愚不改，火燎孟诸，芝艾同烂。河决金堤，渊丘同体。虽欲悔之，亦将何及。巴东王休若为镇东将军。明帝即位，召行会稽郡事。孔觊为太子詹事，以平西司马庾业代之，凯与吴郡太守顾琛据郡同反，吴兴太守王昙生、义兴太守刘延熙、晋陵太守袁标，一时响应。帝以庾业代延熙为义兴，加建威将军。以延熙为休若镇东长史。业至长塘湖，即与延熙合。帝遗建威将军沈怀明东讨，尚书张永系进休若董统东讨军事，移檄东土曰：盖闻衅集有兆，福至无门。倚仗之来，实惟人至。故嚣述贪乱，终殄宗祀。昌实构氛，旋润斧钺。斯则昭章纪牒，鉴戒古今者也。自国步时艰，三纲道尽。神歇灵绎，璩业缀旅。皇上二雄集瑞，应叙还历。凰仪升，龙辉电举。荡秽紫枢，不俟条牧之誓。凝政中寓，不肆漂杵之威。是以坠维再造，亏天重构。幽明裁纪，标配斯光。而群凶恣虐，协扇童孺。蕞尔东垂，复沦丑迹。即回从慝，蜂动蚁附。圣图霆发，神威四临。羽驿所届，义旅云属。挽钺所麾，逆徒永泮。胜负之效，皎然已显。司徒建安王，英猷冠世，董率元戎。骠骑山阳王，风略夙昭，抚厉中陈。或飞霜江蠡，或腾焱荆河。金甲烛大庭，嚣声震海浦。前将军吴兴太守张永，东南标秀，协赞戎机。建威将军沈怀明，镇东中兵参军刘亮，武卫将军寿寂之，霜锐五千，龙腾虎步。龙骧将军顿生，铁骑连群，风驱电迈。右军将军齐王，射声校尉姚道和，楼舰千艘，覆川盖河。左军将军垣恭祖，步兵校尉杜幼文，穴从仆射全景文，员外散骑侍郎孙超之，并率虎旅，骆驿云赴。殿中将军陆攸之，建武将军吴喜，甲一万，分趣义兴。猥承入乏，总司戎统。耸剑东云，驰愤海曲。喷气则白日尽晦，刷马则清江倒流。以此伐叛，何不剿。以此柔服，何顺不怀。愍彼群迷，弗辨尧桀。拒辙之臂，碍雷霆之冲。已枯之叶，当霜飚之坠。尺竖所为寒心，匹妇所为歉息。夫因祸致庆，资败为成。前盛不忌，后事明筮。若能相率归顺，投兵效款。则福钟年祉，庆覃来裔。孰知身宗屠，鬼馁鬼泣者哉！详镜安危，自求多福。购生禽孔觊，千五百户，开国县侯。生禽顾琛千户，开国县侯。斩送者半赏。时将士多是东人，父兄子弟皆已附逆，帝因送军，普加宣示曰，朕方务德简刑，使四罪不相及。助顺同逆者，一以所从为断。卿等当深达此怀，勿以亲戚为虑也。众于是大悦。帝又以吴喜，为建武将军东讨。至永世，得庾业刘延熙书，送同逆寻阳王子房檄文与喜曰：知统戎旅，已次近路。卿所在著名，今日何为立忠于彼耶？想便倒戈，共受河山之赏。喜报书曰：前驱之人，忽奉来翰。披寻狂惑，民深怅验。圣主以神武拨乱，德盛勋高。群逆狡扇，灭此咎刻。君等勋义之烈，世荷固恩。事愧鹊，不怀食葚。今练勒所部，星言进迈。相见在近，不复多陈。祖君彦《为李密檄洛州文》：复篇作疑郡县书。自元气肇，一作关厥初生人。树之帝王，以为司牧。是以义农轩顼之后，尧舜禹汤之君，靡不祗畏。上玄爱育黔庶，一作首。乾乾终日，翼翼小心，驭朽索以同危，履薄一作春。米而为一作是。惧。故一物失所，若纳隍而愧之。一夫有罪，遂下车而泣之。廉德轸于责躬，忧劳切于罪已。普天之下，率土之滨。蟠木距于流沙，瀚海穷于丹穴。莫不鼓腹击壤，凿井耕田。致之升平，驱之仁寿。所一作是。以爱之如父母，敬之若神明。固一作用。能享国多年，祚延长久。一作世。未有暴虐临人，克终天位者也。隋氏往因周末，预奉缀衣。狐媚而图圣宝，怯箧而一作以。取神器。及织戎一作承。负，狼虎其心。始明两之晖，终干少阳之位。先皇大渐，侍疾禁中。遂为枭獍，便行鸩毒。于是罪一作祸。深于莒仆，衅酷于商臣。天地之所不容，神明之所嗟愤。一作天地难容，人神嗟愤。加以州吁安忍，阏伯日寻。后篇作寻戈。剑阁所以怀凶，晋阳于马起乱。一作所以兴乱。旬人马罄，《礼记》作凿。淫刑斯逞。夫九族既睦，唐帝阐其钦明。百世本枝，文王表其光大。况乃一作复。隳坏盘石，剿绝后篇作减。纲维。唇亡齿寒，宁止虞号。欲其长久，其可得乎？其罪一也。禽兽之行，在于聚庵。人伦之礼，一作体。别于内外。而兰陵公主，逼幸告终。谁谓音颡。首舜女弟名首。之贤，翻见齐襄之耻。逮于先皇嫔御，并进银环。诸王子女，咸贮金屋。牝鸡鸣于诘旦，雄雉恣其于一作群。飞。胀戏陈侯之朝，穹庐同冒顿之寝。爵赏之后篇作不出，女谒遽一作遂成。公卿宣淫，无复纲纪。其罪二也。平章百姓，一日万机。未晓求衣，吴晷忘一作不。食。是以大禹不重一作贵。于天璧，光武无一作不。隔于反支。体此一作以。是忧勤。深虑幽枉。而荒湎后篇作腆。于一作于。酒。俾昼作夜，或号或呼。一作式号且呼。酣一作甘。嗜声伎，常居窟室。每藉糟丘，朝谒罕见其身，群臣希睹其面。断决自是一作此。不行。敷奏于马一作是。停拥。中山千日之酒，一作饮。酩酊无知。一作名襄阳三雅之杯，留连讵比。又广召良家，充选宫掖。潜为九市，亲驾四驴。自比商人，见邀一作要。逆旅。殷纣一作辛。之谴为小，汉灵之罪更轻。内外惊心，遐迩失望。其罪三也。工楝下宇，著于一作在。易爻。茅茨采椽，陈诸史籍。圣人本意，唯避风雨。讵待珠玉之华，宁须绨锦之丽。故琼宫一作璩室。崇构，商辛以之灭亡。阿房崛起，秦族以之一作二世是以。倾覆。而不遵古典，不念前车。一作章。广立池台，多为一作营。宫观。金铺玉户，青丹墀。蔽亏日月，隔阂寒暑。穷生人之筋力，罄天下之资财。使鬼尚难为之，劳人固知一作其。不可。其罪四也。公田所藉，一作线。不过十亩。人力所供，才一作才通用。止三日。是以轻徭薄赋，不夺农时。宁积于人，不藏府库。亦作无藏于府。而颗一作科。税繁猥，不知纪极。猛火屡烧，漏卮难蒲。头会箕敛，逆折十年之租。杼轴其空，日有一作损千金之用。一作费。父母不保其赤子，夫妻相弃于匡床。万邦一作户。则城郭空虚，千室一作里。则烟火断绝。一作灭。西蜀王孙之室，番同原宪之贫。东海縻竺之家，俄成邓通之鬼。其罪五也。古先哲王，卜征巡狩。唐虞五载，周引一纪。本欲亲问疾苦，观省风俗。一作谣。乃复广积薪刍，多聚一作备。饔气。年年历览，处处登临。从臣疲弊，供顿辛苦。而飘风冻雨，聊窃比于前一作先。驱。车辙马踪。一作迹。遂周行于天下。秦皇之心未已，周穆之意难穷。宴西母以一作而。歌云，浮东海以一作而。观日。家苦纳秸之勤，人阻来苏之望。且夫天子有道，守在海外。英华作内。夷不乱华，在德非险。长城之固，一作役。战国所为，乃是狙诈之风，非关稽古之法。而乃追踪秦代，版筑更兴。广营一作袭其。基址，延袤万里。遂使尸骸遍一作敝。野，血流成川。一作河。积怨比于丘山，一作满于山川。号哭动于天地。其罪六也。辽水之东，朝鲜之地。禹贡以为荒服，周王弃而不臣。示以羁縻，达其声教。苟欲爱人，非求拓土。又强努末矢，不能一作理无。穿于鲁缟。冲风余力，非敢一作讵能。动于鸿毛。石田得而无堪，鸡肋食一作啖。而保用。而恃农怙强，一作力。穷一作强。兵黩武，务在吞并，一时作催在并吞，不思后篇作务。长策。夫兵犹火也，不戢则一作将。自焚。遂使亿兆夷人，只轮莫迈。夫差丧国。实为黄池之盟；苻坚灭身，良由寿阳一作春。之役。欲捕鸣蝉于前，不知黄雀于后。一作挟辉在后。复矢相顾，坐吊成后篇作连。行。义夫切齿，壮士扼腕。其罪七也。直言启沃，王巨匪躬。唯木从绳，若金须砺。唐尧建鼓，思闻献赞之言。夏禹悬，一作靶。时听箴规之美。而乃愎谏违卜，一作蠹。贤嫉能。直士正人，皆由屠戮。一作害。左仆射齐国公高颖，上柱国宋国公贺若弼，或文昌上相，或细柳功臣。暂吐良药之言，翻加属镂之赐。龙逢无罪，遂一作便。遭夏癸之诛；王子何辜，滥被商辛之戮。遂令君子结舌，贤人钳一作缄口。指白日而为一作比。盛，射苍天而敢欺。不悟国之将亡，不知死之将至。其罪八也。设官分职，贵在铨衡。察狱问刑，无闻赂一作败。鬻。而钱神起论，铜臭为公。梁冀受黄金之蛇，孟他荐蒲萄之酒。遂使彝伦攸怿，政以贿成。君子在野，小人在位。积薪居上，验一作同。汲黯之言；囊钱不如，伤赵一之赋。其罪九也。宣尼有言，无信不立。用命赏祖，义岂食言。自独夫一作昏主。嗣位，每岁行幸。南北巡狩，东西征伐。至于一作如。浩丰陪跸，东都固守。一作守固。阌乡野战，雁门被一作解。围。自外征伐，一作夫。不可胜纪。既立功勋，须酬爵赏。一作官爵。而志怀翻覆，言行浮诡。临危一作危急。则勋赏悬授，克定则丝纶不行。异商鞅之赍一作颁金，同项王之印。芳饵之下，必有悬鱼。惜其重赏，求其一作人。死力。走丸逆坂，譬一作西。此非难。凡百骁雄，莫一作谁。不誉忿。至于匹夫蕞尔，宿诺不亏。况一作既。在乘舆，二三其德。其罪十也。有一于此，未或不亡。况四维不张，三空三空，见后汉《陈蕃传》。总萃。一作三灵窗瘁。无小无大，愚夫愚妇。共识殷亡，咸知夏灭。罄南山之竹，书罪未穷；决东海之波，流恶难尽。是以穷奇灾于上国，暴于中原，三河纵对豕之贪，四海被长蛇之毒。百姓殂亡，殆无遗类。十分之一作为计，一作才。同一而已。苍生凛凛，一作懔懔。咸忧杞国之崩；
　　赤县一作于。嗷嗷，俱愁历阳之陷。且国祚将改，必有常期；六百丧殷一作殷亡。之年，三十终姬之数。一作姬终之世。故谶录皆云，隋氏三十六年而灭，此则厌德之象已彰，代终之兆先见。皇天无亲，唯德是辅。况乃搀抢竟天，申谓之除旧；岁星入井，甘公以为义兴。兼以朱雀门烧，正阳日食，狐鸣鬼哭，川竭山崩。并是宗庙为丘墟之状，荆榛是庭旅之事。一作宗庙为墟之妖，荆榛旅庙之事。夏后一作氏。则灾衅非多，殷人则咎征更少。牵牛入汉，方知大乱之期；王良策马，始验兵革之会。今者顺人将革，先天不违。大誓孟津，陈盟一作命。景毫。三千列国，八百诸侯。不谋而同辞，不召而自至。轰轰隐隐，如霆如雷。雕虎啸而谷风生，应龙骧而景云起。我魏公，聪明文一作神，武齐圣广渊。总七德而在躬，包九有一作功。而挺秀。一作出。周太保，魏国公之孙，上柱国蒲山公之子。家传盛德，武王承季历之基；地启元勋，世祖嗣元皇英华作皇室。之业。笃生白水，日角之相更一作便。彰；载诞丹陵，天宝之文斯著。加以姓符图识，一作纬。名协歌谣。六合所以归心，三灵于焉一作所以。改卜。文王厄于里，赤雀方来；高祖隐于砀山，彤云自起。兵诛不道，赤伏至自长安；后篇作安乎非。锋锐难当，黄星出于梁宋。九五龙飞之始，大人豹变之初。历试诸难，大敌弥勇。上柱国司徒东郡公翟让，功宣缔构，翼亮经纶。伊尹之赞一作佐。成汤，萧何之奉一作辅。高帝。上柱国总管齐国公孟让，柱国绛郡公裴行俨，上大将军左长史邴元真等，并运筹千里，勇冠三军。击剑则斩蛟截鳌，一作截蛟断鳌。弯弓则啼一作吟。猿落雁。韩彭绛灌，成沛公之基；冠贾吾冯，奉萧王之业。复有蒙轮挟之士，挟距拔石之夫。冀马追风，吴戈照目。一作日。魏公属当期运，抚兹后篇作拯斯。亿兆。躬擐甲胄，跋涉山川。栉风沐雨。岂辞劳倦。遂兴一作起。西伯之师，将问南巢之罪。百万军一作成。旅，四七为名。呼吸则河渭绝流，叱咤则嵩华自拔。以此攻城，何城不克。一作陷。以此击阵，何阵不摧。譬犹决沧海而灌残萤，英华作涝。举昆仑而压小卯。鼓行而西，一作进。百道俱进。一作前。以四一作今。月二十一日，届于东都。而昏朝文武，留守段达韦津等，昆吾恶稔，飞廉奸佞。尚一作久。迷天数，敢拒义师。一作兵。驱率丑徒，众有十万。回洛仓北，遂来举斧。于是熊罴角逐，貔虎争先。因尔一作其。倒戈之心，乘我破竹之势。曾未旋踵，瓦解冰消。坑卒则长平未多，积甲则熊耳为少。达等助纣一作桀。为虐，婴城自固。梯冲乱舞，徒设九拒之谋；鼓角潜一作将。鸣，空凭一作凭百楼之险。鸾巢卫幕，鱼游宋池。殄灭之期，匪朝伊夕。一作暮。然兴后篇作回。洛虎牢，国家储积。我并一作已。先据，为日久矣。又一作既。得回落复一作又。取黎阳，天下食廪，后篇作仓储，一作之仓。尽非隋有。四方起后篇作赴。义，万里如云。足食足兵，无前无敌。裴光禄仁基，雄才上略。一作将。受东一作专。征。遐迩攸恁，安危是托。乃识机知变，迁虞后篇作殷。事夏。袁谦擒于一作目。蓝水，须陀获在荥阳。窦庆战殁于雎阳，一作淮南。郭绚授首于河北。隋之亡殄。一作侯。断可知也。清河公房彦藻，近秉戎律，略地东南。师之所临，风行电击。安陆汝颖，一作南。则随机荡定；淮安济阳，英华作淮南济北。则俄然送款。徐圆朗已平鲁郡，上柱国东平孟海公久一作又。破济阴。于是海内英雄，咸来响应。封民瞻取平原之境，郝孝德据黎阳之仓。李士才一作雄。虎视于长平，王德仁鹰扬于上党。消郡公李景，考功郎中房山基，发自临榆，一作渝。刘兴祖起于北一作白朔。崔白驹自一作在。颖川起，房一作方。献伯以谯郡来。各拥数万之兵，俱期牧野之会。沧溟之右，亟谷之一作后篇作以。东。牛酒隘一作献。于军前，台浆迎一作盈。于道左。诸君等并衣冠华一作世胄，札梓良才。歆神灵泽一作神鼎灵绎。之秋，裂地封侯之始。豹变鹊起，今也其时。鼍鸣龟一作鳖应，见机而作。各宜鸠率子弟，共建功名。耿后篇作门。之赴光武，萧何一作宗。之奉高帝。当以一作岂止。金章絷绶，轩一作华。盖朱轮，富贵以重当年，璋一作忠真。以传奕叶。岂不盛哉！若隋代官人，同夫桀犬。一作同吠尧之犬。尚何王莽之恩，仍怀蒯睽之禄。吴华作诈。审配死于袁氏，不如张归曹，范曾《汉书》作增。困于项王，未若陈平从汉。魏公推以赤心，当加好爵，择木而处，幸一作令。不自疑。脱其猛虎，犹与舟中敌国。夙沙之民，共缚其主。彭宠之仆，自杀其君。高官上赏，即以相授。如暗一作后篇，作懵。于成事，守迷不逮。昆冈纵大，玉石俱焚。义等噬脐，悔将何及。黄河带砺，明余旦旦之言；皎日丽天，知我勤勤之志。一作意。布告天下，一作海内。咸使闻知。房彦藻为《李密檄窦建德文》：公逸气纵横，鹰扬河朔。引兰山之骁骑，驱易水之壮士。跨蹑燕齐，牢笼赵魏。好通戎狄，声振华夏。昔隗嚣之居陇上，非不险也。项籍之据彭城，非不强也。然而援无所恃，躬违历数。遂使楚徒欷于垓下，秦泥不封于亟谷。故托身得地，窦融保西河之功；协契非人，刘表丧汉南之业。魏公英雄电逝，类晨风之拂北林。率土星奔，甚涓流之赴东海。今隋主拘囚于世充，身制于朱粲。白旗之首已悬，乌江之船未舣。去月二十日。总管兵马，会同黎阳。莫不投盖蒙轮，贾勇求敌。远怀归义，分讨不庭。公能欢火鹿台，枉道垂报。或以冀方犹梗，愿协力齐盟。南临则黄河可清，北指则幽云自卷。公之远度宏规，高勋茂绩。必将俯盼伊吕，吞并韩彭。自余碌碌，复何足数。绛灌尚警，千戈未戢。想军旅之事，各有司存。指踪之劳，无疲于明镜也。内怀悃款，形于翰墨。情之所寄，言不能适。孔德绍《为窦建德檄秦王文》：建德师众渡河，与王世充相援。船运军粮，沂河而上，舳舫相继，首尾不绝。水陆并进，筑城营垒于成阜之东，见号三十余万。阴令人与王世充相约，乃遗秦王书。夏王敬问唐秦王：彼朝发迹大原，奄有关内。郑氏光启伊洛，崇建宗社。予则创基燕赵，包举山东。郑国何辜，兴师致讨。深怀固存，不惮濡足。方今千乘雷动，万骑云屯。投石拔距，蒙轮击剑。绕三燕之义勇，驱六齐之雄杰。制敌如拾遗，殄高墉若摧跨。郑都鞠旅，誓众雪仇。我师跃马砺戈，克荡氛。彼则外无救援，内绝军粮。将听楚歌之声，方见崤陵之哭。若能反郑国之侵地，守秦川之旧邦。更修前好，不乘求请。魏征为《李密檄荣阳宋邹王庆文》：见隋书《邹王庆传》。密既屯巩洛，东得黎阳。河南郡县，莫不响应。唯荣阳不下。王即隋之宗室。故郑疑密，以一城之地，不足以动大兵。先命行人，开陈祸福。早挹芳猷，未谐披展。其为翘伫，兴寝增劳。寒势转严，比得清吉。及处危城，无乃忧悴。自猜。《隋书》作昏狂嗣位，多历岁年。剥削黔黎，《隋书》作生泯。涂毒一作炭。天下。琼室瑶台之丽，未极骄奢；糟兵酒池之荒，非为淫乱。加以违忠臣之谏，从妇人之言。杀戮忠良，一作良多。科税无已。是以猬毛而起，豹变其文。共举义旗，同同《隋书》作戡。翦凶虐。今者屯营巩洛，开发太仓。赈恤饥赢，咸从充健。吴戈电照，隶首箐而无穷；冀马云屯，弘羊计而难尽。是以八方并凑，《隋书》作同德。万里俱来。莫不期入关以亡秦，争度河而灭纣。东穷海岱，南泊江淮。凡厥遗黎，《隋书》作人。承风慕义。唐公起兵黎疑作晋。阳，兵一作军。临灞岸。三秦父老，千里犒师。叶义同心，共为掎角。元宝藏武阳，兴义即取；黎阳燕赵之郊，来苏成咏。唯荣阳一郡，仍《隋书》作王。独守迷。爱疑。以宗盟，尚疑御璧。敬陈针药，冀愈膏育。夫微子纣之长《隋书》作元兄，亲《隋书》作族实为重；项伯籍之季父，戚乃非疏。然其《隋书》作犹。去朝歌而处周，背西楚而归汉。岂不眷恋宗，留连骨肉。但为识宝鼎之迁《隋书》作将。移，知神器之先改。河决不可壅，树颠不可维。所谓玄览，通神明鉴，君子者矣。而王之先，家住山东，本姓郭氏，乃非杨族。只《隋书》作止。为宿兴隋朝，颇《隋书》作先。有勋旧。遂得预沾盘石，遂《隋书》作名。在葭莩。娄敬之与汉高，殊非血乱；吕布之于董卓，良异天亲。芝焚蕙叹，事不同此。又王之昏主，心若虎狼。储仇同胞，乃甚。《隋书》作有逾。沉阏。惟勇及谅，咸击《礼记》作启。甸师。魏文之毒任城，汉之鸩河献。假使宗祧是一，疏不间亲。况乃族类为非，有何疑阻。《隋书》作何能自保。王之为臣，无所献纳。不能曲突徙薪，除烦去惑。致令四海鼎沸，百姓乱麻。高垒深沟，自固而已。藩屏之寄，岂若是乎。欲免大责，其可得也。为王计者，莫若举城徙义，开门送款。识机知变，足为美谈。乃至子孙，长守富贵。十六字，《隋书》作安若太山，高枕而卧；长守富贵，足为美谈。乃至子孙，必有余庆。今王世充屡被摧破，偷存漏刻；段达守东郡窘迫，自救无聊。《隋书》作今王世充屡被摧蹙，自救无聊，偷存晷亥，讵能克久。段达韦津，东都自守，何骰国人。世充朝亡，彼《隋书》作达。便夕死。又东都荒酣酒色，六字，《隋书》作江都荒湎。流宕忘归，内外崩离，人情《隋书》作神。怨愤。上江米船，皆被抄截。士卒饥馁，半菽不充。事切析骸，义匀煮弩。举烽火于骊山，诸侯莫至；浮胶船于汉水，还日未期。近得朱粲启词，锐师百万，以破襄阳。总帅熊罴，沿流东下。期指日，定灭江都。分项籍于五侯，切王莽于千段。王独守孤城，援绝《隋书》作有何。恃赖，欲相拒抗。飞《隋书〗作求。枯鱼于市肆，即是未遥；因归雁以运粮，竟知何日。然城中雄《隋书》作膏。杰，王之腹心。思杀长吏，将为内应。《隋书》作启。只恐祸生比首，衅起《隋书》作发。萧墙。枉《隋书》作空。以七尺之形，《隋书》作躯。徒《隋书》作悬。赏千金之购。可以寒心，可为酸鼻者也。今貔豹百万，马首欲东。唯待王世充破了。鼓行东迈，梯冲乱舞，鼓角潜鸣。笑虢叔之死马，疑作焉。《左传》：制，严邑也，号叔死焉。制左隋，属荥阳郡。裴襄阳疑作成。《汉书》：襄城无噍类。之唯类。南阳首疑作守龉，封侯之事杳然；东门逐猎，临刑之叹何晚。深相爱惜，裂制裁书。幸可三思，自求多福。庆得书惧，召父老计，乃出降密。后唐魏王继岌，庄宗同光三年，为都统。西讨西川军。至凤翔，驰檄喻蜀郡曰：舍过论功，王者示好生之道；转过为福，圣人垂善变之文。矧彼蜀民，代承唐德。玄宗朝以兵兴，河塞久驻金銮。僖宗时，以盗起中原，曾停王辂。蜀之乃祖乃父，或士或民。皆内禀忠贞，外资骁勇。武负关张之气，文传扬马之风。迎大驾以陟岷峨，合诸军而定关辅。忠义冠乎日月，勋业著乎山河。凡在幽遐，皆所传达。不幸龟龙忽去，蛇豕寻生。遇此非人，据斯重地。蜀主先父，出身陈许，拥众已庸。接王室之频迁，保边隅而自大。盖属昭宗皇帝，方兹播越，正切抚绥。先彼瑕疵，润之雨露，绾红旆碧幢之贵，兼凤池鸡树之荣。狂兕逢山，渐展横行之志；枭鸣出穴，曾无返哺之声。拔本塞源，见利忘义。加以结连同恶，聚集群凶。当天步多艰，莫展扶持之节；及坤维暂绝，却为潜伪之谋。烈士闻之抚膺，懦夫见之攘臂，洎兹余裔，益奋残袄。阉竖擅权，勋贤结舌。不稼不穑，奢侈者何啻千门；内淫外荒，涂炭者已余万室。而更纳其短，见侮我大朝。辄横拒辙之肱，拟举投罗之翼。我皇帝仰膺玄识，再造皇图。四时顺而玉烛明，万汇安而金绳正。惟兹蜀土，敢隔朝风。连营亏恤养之恩，比屋困烦苛之政。每闻残酷，深所悯伤。是命车徒，以申吊伐。步卒则矗如山列，骑军则迅若雷奔。振雄声而聒动乾坤，腾锐气而动摇河岳。彼若率兵赴死，我则无阵不摧。彼若据垒偷生，我则无城不拔。却虑高低七庶，远近封巡。不早徊翔，终同覆灭。故今晓示，贵在保全。应三川管内，有以藩镇降者，即授之节度；有以州郡降者，即授之刺史；有以镇县降者，即付之主守，有能见机知变，诛斩伪命将帅，以其藩镇城池降者，亦以其官授之。如列阵交锋之际，有以万人已上降者，授之节度；五千人已上，授之大郡；三千人已上，授之次郡；一千人已上，授主将。有蜀城将校，诛斩伪主守领降者，授以方镇。如蜀主王衍，首过自新，以三川归国，即授之方面。其同谋将校，当加列爵。有旧在本朝文武官，或负罪流落在蜀者，苟能率众归朝，一切不问。大军所行之处，不得焚烧庐舍，剽掠马牛。所有降人，倍加安抚。所罪者一人僭伪，所救者万姓疮疾。况蜀主宗枝，成都父老。较其罪状，良可矜宽。只如伪梁，挟我皇威，窥吾大宝，为四十年之巨冠，覆十九叶之丕基。昨国家平定中原，只诛元恶。列藩攸伯，咸不替移。阖境生灵，一无搔扰。虽蜀中遐僻，亦同傅闻。各宜审计变通，速谋归向。据兹事件，得以旌酬。勿谓无言，竟贻后悔。故兹示喻，各宜知悉。时排阵斩砍，使康延孝将劲骑三千，步兵万人，为前锋。招抚使李严，与延孝同行。散人赍檄，以喻蜀部。
　　【史记】
　　《萧何传》：汉丞相谕告巴蜀檄：沛公为汉王，何谏曰，愿养民以致贤人。收用巴蜀，还定三秦，天下可图也。王曰善。以何为丞相，进韩信为大将军。说令引兵，东定三秦。何以丞相，留收巴蜀。镇抚谕告，使给军食。《韩信传》：汉左丞相韩信谕燕檄：高祖三年冬十月，信既破赵，斩成安君。问计于广武君，李左车。曰，今足下虏魏王，擒夏说，不旬朝破赵二十万众，诛成安君，名闻海内，威震诸侯。众庶莫不辍作怠惰，靡衣食，倾耳以待命者。当今之计，不如按甲休兵。百里之内，牛酒日至。北首燕路，然后发一乘之使，奉咫尺之书，以使燕，燕必不敢不听。从燕而东临齐，虽有智者，不能为齐计矣。是时燕王臧茶，项羽所立。于是用广武君策，发使燕，燕从风而靡。
　　【西汉书】
　　相如为郎数岁，会唐蒙使略通夜郎焚中。师古曰，行取曰略。夜郎焚中，皆西南夷也。焚，音薄北反。发巴蜀吏卒千人，郡又多发转漕万余人，用军兴法，诛其渠率。师古曰，渠，火也。巴蜀民大惊，上闻之，乃遣相如唐蒙等，历谕告巴蜀民，以非上意。檄曰：巴蜀太守，蛮夷自擅。不讨之日久矣。时侵犯边境，劳士大夫。陛下即位，存抚天下，集安中国。然后兴师出兵，北征匈奴。单于恐骇，交臂受事。屈滕请和，康居西域。重译纳贡，稽首来享。师古曰，乘人朝观豫享祀也。一曰，享，献也。献其国珍也。移师东指，
　　闽越相诛。右吊番禺，太子入朝。文类曰，吊，至也。番禺，裔海郡治也。东伐越，后至番禺，故言右也。帅古曰，南越为东霸占所伐，汉发兵救之，南越蒙天子德惠，故遗太子入朝。所以云吊耳，非训至也。南夷之君，西焚之长，常效贡职，不敢怠惰。延颈举踵，喁喁然，师古曰，喁喁，众口向上也。音鱼龙反。皆乡风慕义，欲为臣妾。师古曰，乡，读曰响。道里辽远，山川阴深，不能自致。师古曰，致，至也。夫不顺者已诛。而为善者未赏。故遗中郎将往赏之。发巴蜀之士各五百人，以奉弊。卫使者不然。张揖曰，不然之变也。靡有兵革之事，战对之患。今闻其乃发军兴制，师古曰，以发军之法，为兴众之制也。惊惧子弟，忧患长老。郡又擅为转粟运输，皆非陛下之意也。当行者，或亡外自贼杀，师古曰，贼，犹害也。亦非人臣之节也。夫边郡之士，闻烽举燧燔。孟康曰，烽如覆米箕，县著契皋头，有冠则举之。燧，积薪，有冠，则燔然之也。皆摄弓而驰，荷兵而走。师古曰，摄谓张弓。注，矢而持之也。摄，音女涉反。流汁相属，惟恐居后。师古曰，属，逮也，音之欲反。触白刃，冒流矢，师古曰，冒，犯也。义不反顾，计不旋踵。人怀怒心，如报私仇。彼岂乐死恶生，非编列之民，而与巴蜀异主哉？师古曰，编列，谓编户也。编，音布先反。计深虑远，急国家之难，而乐尽人臣之道也。故有剖符之封，析圭而爵，位为通侯。如淳曰，析，中分也。白藏天子，青在诸侯。居列东第，师古曰，东第。田宅也。居帝城之东，故曰东第也。终则遗显号于后世，传土地于子孙。事行甚忠敬，居位甚安佚。师古曰，佚，乐也。读兴逸同。名声施珩无穷，功烈著而不灭。是以贤人君子，肝脑涂中原，膏液润焚山而不辞也。师古曰，焚与樊同，古野字也。山，古草字。今奉币使至南夷，即自贼杀。或亡外抵诛，师古曰，抵，至也。亡外而至于诛也。身死无名。师古曰，无善名也。谥为至愚，师古曰谥者，行之迹也。终以愚死，后叶传称，故谓之谥。耻及父母，为天下笑。人之庆量，相越岂不远哉？然此非独行者之罪也。父兄之教不先，子弟之率不谨。师古曰，不先者，谓往日不素敷之也。寡廉鲜耻，而俗不长厚也。师古曰，寡辞，皆和也。鲜，音息浅反。其被刑戮，不亦宜乎？陛下患使者有司之若彼，悼不肖愚民之如此。故遣信使，师古曰，诚信之人，以为使也。晓谕百姓。以发卒之事，师古曰，谕，告也。因数之以不忠死亡之罪也。师古曰，数，责也。音所具反。三老孝弟，以不教诲之过。师古曰，让，责也。质其教诲不备也。方今田时，重烦百姓。师古曰，重，难也，不欲召聚之也。已新见近县，师古曰，近县之人，使者以自见而口谕之矣。做为檄文，驰以示远所也。恐远所溪谷山泽之民。不遍闻，檄到亟下县道。师古曰，亟，急也。县有蛮夷日道。咸谕陛下意，勿忽。师古曰，忽，怠忽也。
永乐大典
卷之二万八百五十一
卷之二万八百五十一
　　二质
　　檄文二
　　【东汉书】
　　《汉大司马移边郡击邯郸檄》：更始至洛阳，遣光武以破虏将军行大司马事。十月，持节北度河朔。赵缪王子林，说光武，不答。林于是立王郎为天子，都邯郸，降下郡国。二年正月，光武以王郎新盛，乃北徇蓟。二月，信都太守任光，开门出迎。世祖因发旁县，得四十人。和戎卒正邳彤，亦举郡降。刘植，耿纯，据县邑以奉光武。于是北降下曲阳，乐附者至有数万人。复北击中山，拔庐奴，所过发奔命兵，移檄边郡，共击邯郸。郡县还复响应。更始二年二月。伏隆谕青徐檄：乃者，猾臣王莽，杀帝盗位。宗室兴兵，除乱诛莽。故臣下推立圣公，以主宗庙。而任用贼臣，杀戮贤良。三王作乱，盗贼纵横。忤逆天心，卒为赤眉所害。皇天汉，圣哲应期。陛下神武奋发，以少制众。故寻邑以百万之军，溃散于昆阳；王郎以全赵之师，土崩于邯郸。大彤高胡，望旗消靡。铁胫五校，莫不摧破。梁王刘永，幸以宗室属籍。爵为侯王，不知厌足。自求祸弃，遂封爵牧守，造为诈逆。今虎牙大将军顿营十万，已拔雎阳。刘永奔迸，家已族矣。此诸君所闻也，不先自图，后悔何及。
　　【续后汉书】
　　《吕凯答雍檄》曰：天降丧乱，奸雄乘衅。天下切齿，万国悲悼。臣妾大小，莫不思竭筋力。肝脑涂地，以除国难。伏惟将军，世受汉恩。以当躬聚当众，率先启行。上以报国家，下不负先人。书功竹帛，遗名千载。何期臣仆吴越，背本就末乎？昔舜勤民事，殒于苍梧。《史记》舜南巡守，崩于苍梧之野，葬于江南九疑。《礼记》舜勤民而野死。书籍嘉之，流声无穷。崩于江浦，何足可悲。文武受命，成王乃平。先帝龙兴，海内望风。宰臣聪睿，自天降康。而将军不睹盛衰之纪，成败之符，譬如野火在原，蹈履河水，火灭水泮，将何所依。曩者将军先君雍侯，造怨而封。《汉书》：上见诸将往往偶语，以问张良。良曰，恐以过失及诛，故相聚讠乐反尔。上曰，为之奈何？良曰，取上素所不快，计群臣所封。群臣皆喜曰，雍齿且侯，吾属无患矣。窦融知兴，归志世祖。皆流名后叶，世歌其美。今诸葛丞相，英才挺出。深睹未萌。受遗托孤，翊赞季兴，与众无忌，录功忘瑕。将军若能翻然改图，易迹更步。古人不难追，鄙土何足宰哉？盖闻焚国不恭，齐桓是责。夫差号，晋人不长。《左氏传》：公会单平公，晋定公，吴夫差，于黄池上。七月辛丑盟。吴晋争先，吴人曰，于周室我为长。晋人日，于姬姓我为伯。赵鞅呼司马寅曰，日旰矣。大事未成，二臣之罪也。建鼓整列，二臣死之，长动必可知也。乃先晋人。况臣于非主，谁肯归之。窃惟古义，臣无越境之交。是以前后，有来无往。重承告示，发愤忘食。故略陈所怀，惟将军察焉。
　　【魏书】
　　钟会为镇西将军，讨蜀，再破蜀军。蜀将皆退守剑阁，会乃移檄蜀将吏士民曰：往者汉祚衰微，率土分崩。生民之命，几于泯灭。太祖武皇帝，神武圣哲，拨乱反正。拯其将坠，造我区夏。高祖文皇帝，应天顺民，受命践阼。烈祖明皇帝，奕世重光，恢拓洪业。然江山之外，异政殊俗。率土之济民，未蒙王化。此三祖所以顾怀遗恨也。今主上圣德钦明，绍隆前绪；宰辅忠肃明兄，劬劳王室。布政垂惠，而万邦协和；施德百蛮，而肃慎致贡。悼彼巴蜀，独为匪民。愍此百姓，劳役未已。是以命授六师，恭行天罚。征西雍州镇西诸军，五道并进。古之行军。以仁为本，以义治之。王者之师，有征无战。故虞舜舞干羽而有苗服，周武有发财散廪表闾之义。今镇西奉辞御命，摄统戎国。庶弘文告之训，以济元元之命。非欲穷武极战，，以快一朝之政。故略陈安危之要，其敬听话言。益州先主，以命世英材，兴兵朔野。困踬冀徐之郊，制命绍布之乎。太祖拯而救之，与隆大好。中更背违，弃同即异。诸葛孔明，仍规秦川。姜伯约屡出陇右，劳动我边境，侵扰我氐羌。方国家多故，故遑循九代之征也。今边境安，方内无事。畜力待时，弃兵一向。而巴蜀一州之众，分张守备，难以御天下之师。段谷侯和沮伤之气，难以敌堂堂之陈。比年以来，曾无宁岁。征夫勤瘁，难以当子来之民。此皆诸贤所亲见也。蜀相牧见禽于秦，公孙述授首于汉。九州之险，是非一姓。此皆诸贤所备闻也。明者见危于无形，智者规祸于未萌。是以微子去商，长为周宾，陈平背项，立功于汉。岂宴安毒，怀禄而不变哉？今国朝隆天覆之恩，宰辅弘宽恕之德。先惠后诛，好生恶杀。往者吴将孙壹，举众内附。位为上司，宠秩殊异。文钦唐咨，为国大害。叛主誉贼，还为戎首。咨困逼，禽获钦二子还降，皆将军封侯。咨与闻国事，一等穷归命，犹加盛宠。况巴蜀贤智，见机而作者哉？诚能深鉴成败，邈然高蹈。投迹微子之踪，错身陈平之轨。则福同古人，庆流来裔。百姓士民，安堵乐业。农不易亩，市不回肆。去累卯之危，就永安之福。岂不美与？若偷安旦夕迷而不反。大兵一发，玉石皆碎。虽欲悔之，亦无及已。其详择利害，自求多福。各具宣布，咸使闻知。
　　【文选】
　　《陈孔璋为袁绍檄豫州》：善曰，《魏氏春秋》曰，袁绍伐许，乃檄州郡。善曰，魏志曰，同翰注，翰曰琳，避难冀州，袁本初使典文章作此檄以告刘备。言曹公失德，不堪依附。宜归本初也。后绍败，琳归曹公，曹公曰，卿昔为本初移书，但可罪状孤而已。何乃上及父祖邪？琳谢罪曰，矢在弦上，不可不发。曹公爱其才，不责之。左将军领豫州刺史郡国相五臣本作相国。守：善曰，《蜀志》曰，先主归陶谦，谦表先主为豫州刺史。后归曹公，曹公表为左将军。铣曰，刺史，刘备也。相国，谓为侯王相国也。守，郡守也。盖闻明主图危以制变，忠臣虑难以立权。是以有非常之人，然后有非常之事。有非常之事，然后立非常之功。善曰，难。蜀父老曰，世必有非常之人，然后有非常之事。有非常之事，然后有非常之功。向曰，图庆，权势也。言古明君皆庆其危亡，思其险难，因事立势，以成其贤圣之功也。非常之人，谓贤圣也。夫非常者，故非常人所拟也。曩者强秦弱主，赵高执柄，专制朝权，威福由已。时人迫胁，莫敢正言，终有望夷之败。善曰，《史记》曰，秦二世梦白虎啮其左骖马，杀之。问占梦，卜泾水为祟。二世乃齐望夷宫，欲祠泾水，使使责让赵高以盗事。高惧。乃阴与其女婿咸阳令阎乐，数二世，二世自杀。张华曰，望夷宫，在长安西北长平观故台处。是临泾水作之，以望北夷也。《汉书》曰，王氏浸盛，群下莫敢正言。济曰，碍，庆也。言非常之事，则非常平之人能庆之。强，暴也。弱主，二世也。赵高，秦相也，柄国之机要也。威福，赏罚也。迫协，怕惧也。言百姓惧高之威，皆不敢正言于君也。望夷，秦宫名。赵高使阎乐杀二世于此宫也。祖宗焚灭辱，至今永为世鉴。及臻吕后季年，产禄专政，内兼二军，外统梁赵。擅断万机，决事省禁。下陵上替，海内寒心。善曰，《汉书》曰，张辟疆谓丞相陈平，请拜吕台，吕产，为将兵居南北军，丞相如辟疆计。太后临朝，以吕侯子台为吕王，台弟产为梁王。建成侯释之子禄为赵王。吕后崩，将军禄相国，产颛兵兼政。常昭《国语注》曰，季，末也。《左氏传》：闽子骞曰，下陵上赞，能无乱乎？《高唐赋》曰，寒心酸鼻良曰，鉴戒。致，至。季，木也。吕产为相国封梁王，弟禄拜将军封赵王，擅，专也。万机皆专断于已。陵，犯。替，废也。海内，国内也。寒心，谓痛心也。于是绛侯朱虚，兴兵奋怒。诛夷逆暴，尊立太宗。故能王道兴隆。光明显融。五臣本作融显。此则大臣立权之明表也。善曰，《汉书》曰，产，禄，因谍作乱。齐悼惠王子未虚侯章，在京师知其谋，使人告。兄，齐王令发兵。章欲兴，太尉勃内应，以诛诸吕。又曰，吕禄吕产，欲作乱。朱虚侯章，与太尉勃等诛之。大臣乃谋迎代王。代王立，是为孝文皇帝。明表，谓明白之表仪也。镜曰，汉道兴盛而明长者，是周勃等权计之仪表也。绍此言者，亦将为权道，以臣汉室也。司空曹操，祖父中常侍腾，与左绾徐璜，并作妖孽。饕餮放横，伤化虐民。善曰，司马彪《续汉书》曰，曹腾，字季兴，少除黄门。桓帝即位，加特进。范晔《后汉书》曰，左，河南人也，为小黄门。徐璜，下邳人也。为中常侍，《左氏传》，史克曰，缙云氏有不才子，天下之人，谓之饕餮。《山海经》曰，钩吾山有兽，羊身人面，其口腋下，虎齿人爪，其音如婴儿，如曰狍。是食人。郭璞云，为物贪婪，食人未尽。还害其身，象在禹鼎。《左氏传》所谓饕餮者也。狍，音跑。向曰，曹胜，操祖。桓帝时，位加特进，与小黄门左，中常侍徐璜，同作妖妄，取媚于君为贪乱之行，以残害人也。饕餮，贪也。父嵩，乞，盖携养，因赃假位。舆金辇璧，输货权门。善曰，《魏志》曰，曹腾，养子嵩，官至太尉。莫能审其生本末。司马彪《纽汉书》曰：嵩，字巨高。《说文》曰：勹亡，乞也，古赖切。《汉书》曰：息夫躬交游，进贵戚，趋走权门为名。济曰，操父嵩，本夏侯氏之子。腾无子，乞养之。勹亡，乞也。赃，贿赂也。舆辇，车也。权，势也。灵帝时卖官，言嵩以车载贿宝，以输势门。而官至太尉。窃盗鼎司，倾覆重器。善曰，《周易》曰，鼎金铉。郑玄《尚书注》曰，鼎三公，象也。文子老子曰，天下之大器也。良曰，鼎司，谓司空非才而居此位，故云窃也。重器，谓天子歧教也。言倾覆天子政教。操赘职。阉遗丑，本无懿五臣本作令。德。善曰，赘，谓假相连属也。《庄子曰》，附赘悬肱然。肱赘，假肉也。赘，也说初。肱，音尤。翰曰，赘，余肉著身也。阉，宦人也。令，善也。赘，逾嵩也。阉，谓腾也。言操是如此种类，元无善德。以及于人也。犭票区妙，狡锋协，好乱乐祸。幕府董统鹰杨，扫除凶逆。善曰，《魏志》曰，大将军何进，与绍诛诸阉宦。进被杀，绍遂勒兵捕诸阉人，无少长皆杀之。《汉书音义》曰，卫青征匈奴，大克获。帝就拜大将军于幕中，因曰幕府。铣曰，犭票，劫。狡，健也。言操性与兵器相合，欲好乐祸乱。向曰，幕府，谓绍也。董，督也。鹰，鹫乌也。言绍督理鹫鸟，扫除阉宦也。续遇董卓，侵官暴国。善曰，《魏志》曰，董卓，字仲颖，陇西人，为相国。卓以山东豪杰并起，乃从天子都长安，燔烧洛阳宫室。卓至西京，吕布诛卓。《左氏传》：栾缄谓栾书曰，侵官，冒也。失官，慢也。济曰，续，相连也。侵官，谓冒官也。暴国，谓卓迁献帝于西京。于是提剑挥鼓，发命东夏。收罗英雄，弃瑕取用。善曰，魏氏。曰，董卓，呼绍欲废帝。绍不应，因横刀长揖而出，奔冀州。卓因拜绍渤海太守，因举渤海之众以攻卓。良曰，提携，鼓奋也。东夏，即渤海也。收罗，谓采访贤才，弃瑕衅而取其能者。余同善注。故遂与操。同谘合谋，授以裨脾师。五臣作帅。谓其鹰犬之才，爪牙可任。善曰，裨师，偏师也。《汉书?卫青传》曰，裨将及校尉，侯者九人。谢承《后汉书?陈龟表》曰，臣粜世展鹰犬。抟击之用。翰曰，谘，议。裨，偏也。绍表杰州刺史，授以偏师。与同议合谋，欲匡复汉室者。谓其有犬鹰将抟击之能，可为爪牙之任也。言鹰犬，以此操也。至乃愚佻短略，轻进易退。善曰，字书曰，佻，轻也，敕聊切。铣曰，佻，轻略法也。言操轻薄，少有法度。伤夷折衄，女六。数丧师徒。向曰，夷，杀。衄，缩也。师徒，众也。幕府辄复分兵命锐，修完补辑。表行东郡，五臣本有太守二字。领兖州刺史。善曰，谢承《后汉书》曰，表绍以刺操为东郡太守，刘公山为兖州。公山为黄巾所杀，以操为兖州刺史。济曰，辄，专。锐，精。完，全也。言操数败，丧师旅，而绍专以精兵修辑之。而又表天子，令操领东郡太守也。被以虎文，奖子六。威柄，善曰，被以虎文，则羊质虎文也。法言曰，敢问质曰，羊质虎皮，见革而说，见豺而战。《魏志》作奖，，成也。言奖成其威柄也。向曰，奖，劝也。言操实羊质而被虎文者，乃绍盖劝，以成威福之柄。冀获秦师一之报。善曰，《工氏传》曰，秦孟明帅师伐晋，晋侯御之，秦师败绩。又曰，秦伯伐晋，济河焚舟。取王官，及郊。晋人不出，遂霸西戎，用孟明也。翰曰，秦将孟明氏数败秦师，稷公不罪，遂得败晋以报秦。故云一克之报。言操数败，我不以为罪者，亦冀操一克之报。而操遂承资跋扈，肆行凶忒。善曰，谢承《后汉书》曰，操得兖州，兵众强盛，内怀。反绍意。《毛诗》曰，无然畔涣。郑玄曰，畔涣，犹跋扈也。《西京赋》曰，雎盱跋扈，贾逵《国语注》曰，肆，恣也。孔安国《尚书传》曰，忒，恶也。铣曰，跋扈，谓倔强也。肆，纵。忒，恶也。割剥元元，残贤害善。善曰，《太公金匮》曰，天道无亲，常与善人。今海内陆沉于殷久矣，何乃急急于元元哉？高诱《战国策注》曰，元元，善也。张奂与屯留君书曰，气厉流行，伤贤害善。向曰，割剥，残害也。元元，谓众人也。残害，杀戮也。故九江太守边让，英才俊伟，天下知名。直言正色，论不阿谄。身首被枭悬之诛，妻孥受灰灭之咎。善曰，臣瓒《汉书注》曰，悬首于木曰枭。《尚书》曰，余则孥戮汝。济曰，伟，奇。阿，曲也。斩首悬之曰枭。孥，子也。操为兖州边让言议，颇侵于操。操杀让而族其家，故云灰灭也。自是士林愤痛，民怨弥重。一夫奋臂，举州同声。善曰，林，喻多也。司马迁书曰，列于君子之林。孔安国《尚书传》曰，民咨胥也。《史记》，武臣曰，陈王奋臂，为天下唱始。《周易》曰，同声相应。良曰，林，言多也。愤，怒。奋，举也。言士人怒怨，举手同声，皆欲讨之。故躬破于徐方，地夺于吕布。彷徨东裔，蹈据无所。善曰，《魏志》曰：陶谦为徐州刺史，太祖征谦，米少引军还。又曰，太祖与吕布战于濮阳，太祖军不利。翰曰，操为徐州刺史，为陶谦所破。又与吕布战于濮阳，为布所败而走。故云地夺也。彷徨，惊貌。蹈，践。据，依也。言无所依践也。幕府惟五世作推。强干弱枝之义，且不登叛人之党。善曰，叛人，谓吕布也。《汉书》曰，徙二千石，高赀富人豪杰并兼之，家于诸陵。盖亦以强干弱枝，非为奉山园也。《左氏传》曰，园宋彭城，非宋地也。于是为宋讨鱼石，故称宋且不登叛人。翰曰，干，本喻君也。枝，喻诸侯也。登，成也。叛人，谓吕布也。言我欲强君而弱诸侯，故不成吕布之强也。故复援旌擐甲，席卷起征。金鼓响振，布众奔沮。兹与切。善曰，绍征吕布，诸史不载，盖史略也。《左氏传》曰，擐甲执兵。社预曰，擐，贯也，胡慢切。《春秋握诚图》曰，诸侯水散席卷，各争恣妄。《汉书》曰，胶西王叩头汉军壁，弓高侯执高鼓见之。向曰，援，引。擐，贯。金，钙。沮，壤也。言绍闻操败，引军击布破之，军众奔坏也。拯其死亡之患，复其方伯之位。则幕府无德于兖土之民，而有大造于操也。善曰，谢承《后汉书》曰，操国吕布于濮阳，为布所败。投绍，绍家之，乃给兵五千人，还取兖州。《说文》曰，拯，上举也。《左氏传》，吕相绝秦曰，秦师兖还无害，则是我有天造于西也。济曰，拯，救也。死亡之患，谓遭吕布之破也。复，反也。方伯，谓兖州刺史也。无德于兖土之人，谓已举操为兖州，而操害赞善也。造恩也。有大恩谓救之。后会鸾驾反旆，群虏寇攻。善曰，都长安后，韩逞以天子还雒阳。良曰，鸾驾，天子车也。旆，车饰也。《魏志》曰，时董卓徙天子都长安，后杨奉韩进以天子还洛阳也。群虏，则董卓韩进也。冠，盗也。时冀州方有北鄙之警，匪遑离局。善曰，《魏志》曰，冀州牧韩馥，以冀州让绍，绍遂领冀州。谢承《后汉书》曰，公孙瓒非绍立，刘伯安敛其众攻绍。《礼记》曰，各司其局。郑玄曰，局，部分也。翰曰，时公孙瓒出军屯阿，遂举兵攻绍。绍时为冀州刺史，人众悉叛绍降瓒，太破绍军。鄙，边邑也。遑，暇也。局，部分也。故使从事中郎徐勋，就发遣操。使缮修郊庙，翊卫幼主。操便放志专行，胁迁当御省禁。善曰，《魏志》曰，天子还洛阳，太祖遂至洛阳卫京师。协迁，谓迫协天子而迁徙也。铣曰，鬼神所居曰庙，翊，辅。卫，护也。幼主，谓献帝也。协，劫。迁，移也。当御，谓万事自当理之，不令上知也。省，亦禁也。卑侮王室，败法乱纪。坐领三台，专制朝政。善曰，《家语》曰，是谓坏法乱纪也。《漠官仪》曰，尚书为中台，御史为宪台，渴者为外台。向曰，侮，轻。纪，纲也。领，统领也。三台，谓中台，外台，宪台也。制，断也。爵赏由心，刑戮在口。所爱光五宗，所恶灭三族。善曰，宗，亦族也。《汉书》，徐自为曰，古有三族，而王温舒罪，至同时则五族乎？《家语》曰，宰予为临大夫，与田常之乱，夷三族也。济曰，由心，不论勋举也。在口，不依法令也。五宗，谓上至高祖，下至玄孙也。三族，父族，母族，妻族，言操之暴如此也。群谈者受显诛，腹议者蒙隐戮。善曰，《汉书》曰，上既造白鹿皮币，令下，颜异不应反唇。张汤奏异腹非论死，自是之后，有腹非之法也。良曰，群谈，谓议朝政者。腹议，谓口不言而心恶之者。隐戮，谓托别事而诛之。百僚钳口，道路以目。善曰，庄子曰，钳墨翟之口。《史记》曰，周厉王行暴虐侈傲，国人谤王。王怒，得卫巫使监谤者，以告则杀之。国人莫敢言，道路以目。钳，其严切。翰曰，僚，官也。钳，关也。言百官畏法，不敢言时政，道路之人，皆以目相视而已。尚书记朝会，公卿充员品而已。铣曰，尚书，掌朝会之法也。诸侯时见曰会。言公卿不敢论时政，但具员品。故太尉杨五臣作杨。彪，典历二司，享国极位。操因缘眦柴懈。睚，五懈。被以非罪。榜楚五臣本作焚榜。参并，五毒备至。触情任忒，不顾宪纲。善曰，《汉书》曰，王莽诛翟义，夷灭三族。皆至同坑，以五毒参并葵之。如淳曰，野葛狼毒之属。《韩诗外传》曰，不肖者，触情纵欲也。向曰，彪代董卓为司空，又代黄琬为司徒，故云历二司也。时袁术作乱，操托彪与术婚姻，诬以欲图废置，奏下狱，劾以大逆。眦睚，目貌。楚，椟。榜，笞也。参并，谓塑料也。五毒，谓五刑备具也。忒，恶也。言用兼五刑，触情任为毒恶，不顾其法律也。又议郎赵彦，忠谏直言，义有可纳。是以圣朝含听，改容加饰。操欲迷夺时明，杜绝言路。擅收立杀，不俟报闻。济曰，迷，惑。杜，塞。擅，专也。言操将惑明时，绝忠谏，故立即杀彦，不得待奏报，闻彻天子也。又梁孝王先帝母昆，坟陵尊显，桑梓松柏，犹宜肃恭。而操帅将吏士，亲临发掘，破棺裸胡寡。尸，掠取金宝。至今圣朝流涕，士民伤怀。善曰，裸曰，裸作躲。《汉书》曰，文皇帝窦皇后生孝景帝、梁孝王。《武曹瞒传》曰，曹操破梁孝王棺，收金宝，天子闻之哀泣。昆，或为弟。《毛诗》曰，维桑与梓，必恭敬止。仲长子昌言曰，古之葬者，松柏以识其坟。良曰，言帝弟茔树，犹合恭敬。况使吏士发掘坟墓，而取金玉乎？裸，露。掠，取也。操发梁孝王墓，天子闻之哀泣。士人，谓有识者也。操又特置发丘中郎将，摸金校尉，所过隳五臣作堕突，无骸不露。翰曰，隳，坏。突，破也。言操置发丘中郎，摸金校尉之官。所过皆破坏冢墓，以取金宝，而露其骸骨也。身处三公之位，而行桀虏之态，国虐民，毒施人鬼。加其细政惨苛，五臣本作荷。科防互设。罾缴充蹊，坑井塞路。举手挂网罗，动足触机陷，是以兖豫有无聊之民，五臣本作人。帝都有吁嗟之怨。善曰，《战国策》苏秦曰，上下相怨，民无所聊。《家语》，孔子曰。今人之言，恶者，比之于桀纣。民怨其虐，莫不吁嗟。铣曰，桀虏，谓恶人也。虐，残。毒，害，施，布也。残毒布人鬼，谓杀忠贤，露骸骨也。荷，烦。惨，毒。罾，网也。缴，击缕箭上，以射鸟。穿，亦坑也，可以捕兽。此喻法令烦酷。人之举手动足，皆陷刑网。兖豫，二州名，操所领也。吁嗟，叹声。历观载籍，无道之臣，贪残酷烈，于操为甚。幕府方诘外奸，未及整训。善曰，郑玄《礼记注》曰，诣，谓问其罪也，去负切。向曰，言书史所载，未有毒害。如操者。酷裂，犹毒害也。诣，问也。贼在外曰奸。整，齐。训，教也。言绍为问罪于外，未及齐教于操也。加绪含容，五臣作覆。冀可弥逢。善曰，《左氏传》，展喜对齐侯曰，桓公是以纠合诸侯，弥缝其间，而臣救其灾。济曰，绪，余也。言绍加余含容于操，冀可弥缝其过，使自改悔也。而操豺狼野心，潜包祸谋。善曰，刘向《列女传》曰，羊舌叔姬者，叔向之之母也。长姒产男，叔姬往观之曰，其声狼也。狼子野心，非是莫威羊舌氏乎？良曰，言操之野心，潜藏祸乱之谋，有同豺狼也。乃欲摧挠女教。栋梁。孤弱汉室。善曰，《周易》曰，楝挠之凶，不可以有辅。翰曰，摧折。挠，曲也。楝梁，喻大臣也。谓操杀司空杨彪也。孤弱，谓除其辅佐也。除灭忠正，专为枭雄。往者伐鼓，北征公孙瓒。
　　善曰，《魏志》曰，公孙瓒，字伯圭。董卓至洛阳，迁瓒奋武将军，封苏侯。范晔《后汉书》曰，公孙瓒大破黄巾，威震河北。绍自将击之。铣曰，除灭忠正，谓杀赵彦等之。枭，恶鸟也。雄，强也。言操如恶鸟之强也。伐，击也。谓绍击鼓，往征瓒也。强冠桀逆，拒围一年。操因其未破，阴交书命。外助王师，内相掩袭。故引兵造河，方舟北济。会其行人发露，瓒亦枭夷。善曰，《左氏传》曰，凡师轻曰袭。杜预曰，掩其不备也。《魏志》曰，绍悉军围瓒，瓒自知必败，尽杀其妻子，乃自杀。向曰，强冠，谓瓒也。言瓒桀逆拒绍，内将掩袭而围之。操因暗与瓒书云，外称助绍。内将掩袭而取之。行人，使人也。谓操使自发露操与瓒书也。杀人悬首，曰枭。夷，灭也。故使锋芒五臣作录。挫缩，厥图不果。良曰，锋瓦，兵戈也。挫，摧也。言发露，操不果成其谋也。耳五臣作尔乃大军过荡西山，屠各左校。皆束手奉质，争为前登。犬羊残丑，消沦山谷。善曰，晋《中兴书》曰。胡俗，其人居塞者，有屠各种最豪贵，故得为单于统领诸种。济曰，大军，绍自谓也。荡，洗涤也。西山。鹿肠山也。绍入朝歌，自于鹿肠山斩贼于毒等，灭之。又击左校郭大贤及西营屠各。屠各，匈奴种也。束手，谓缚也。质，以物相属也。前登，谓争先而降也。犬羊残丑，谓羌狄杂类也。消，亡。沦，没也。言皆畏威，亡没于山谷之中也。于是操师震慑，章猎晨夜逋遁。屯据敖仓，阻河为固。善曰，《魏志》曰，袁绍将进军攻许，公留于禁屯河上。公军官度。《汉书》音义曰，敖，地名，在荥阳西北，上临河，有太仓。翰曰。震慑，惊惧貌。逋，窜。遁，逃。屯，聚。据，依也。敖仓，地名，中有太仓。俯临黄河。言操惧绍，依此地以为固也。欲以螳螂之斧，御隆车之隧。善曰，《庄子》，遽伯玉谓颜闱曰，汝不知夫螳螂乎？怒其臂以当车辙，不知其不胜任也。铣曰，螳螂，虫也。前有两足，举之如执斧之象也。隧，犹辙也。言此虫举斧御大车之辙，亦犹操之拒绍军也。幕府奉汉威灵，折冲宇宙。善曰，班孟坚与陈文通书曰，奉国威灵，信志方外。《晏子春秋》，孔子曰，不出樽俎之间，而折冲千里之外，晏子之谓也。向曰，折，摧。冲，突也。宇宙，谓四方上下也。长戟百万，胡骑千群。奋中黄育获之士，五臣作材骋良弓劲弩之势。善曰，《尸子》，中黄伯曰，余左执太行之犹，而右抟彤虎。《战国策》，范雎说秦王曰。乌获之力马而死，夏育之勇焉而死。文子曰，狡兔得，而猎犬烹。高鸟尽，而良弓藏。《史记》，苏秦说韩王曰，天下之强弓劝弩，皆从韩出。济曰，战，戈属也。胡，匈奴也。百万千群，言多也。中黄伯，夏育。乌获，皆古之力士也。骋，纵。良，善。劲，强也。言绍士卒之盛，以威操曲部也。并州越太行，青州涉济漯。他答反。善曰，《魏志》曰，袁绍出长子谭为青州，外甥高翰为并州。《淮南子》曰，何谓九山，曰太行，羊肠。高诱曰，太行在河内野王县。《尚书》曰，浮于济漯，达于河。良曰，越，逾也。涉，度也。济漯，二水也。大军泛黄河而角五臣本作桷。其前，荆州下宛叶而掎居蚁其后。善曰，《左氏传》，狄子驹支曰，璧如捕鹿，晋人角之，诸戎椅之。征伐军有前后，犹如捕兽，一人捉角，一人戾足。《说文》曰，椅戾，足也。翰曰，泛，济。桷，也。。刘表为荆州刺史，与绍相结。宛叶，二县名。椅，击也。雷震虎步，并集虏庭。善曰，李陵诗曰，幸托不霄躯，且当猛虎步。铣曰，雷震虎步，皆军士威势也。虏庭，谓操之庭也。若举炎火以炳飞蓬，覆沧海以沃漂炭。有何不五臣本有消宇。灭者哉？善曰，《楚辞》曰，离忧患而溉焚火，其克必矣。《声类》曰，炳，烧也。《说文》曰，，火飞也。向曰，炳，烧。沃，灌也。，大飞也。举炎盛之火而烧枯蓬，倾海水以灌飞火。言之伐操，势亦如此，何有不消灭者哉？又操军吏士，其可战者，皆出自幽冀。或故营部曲，咸怨旷思归，流涕北顾。善曰，《毛诗序》曰，男女怨旷。济曰，幽冀，二州名。故营，谓绍之故营部曲之兵也。怨，别。旷，久也。言皆怨别乡之久，而北顾恩归也。其余兖豫之民，及吕布张扬之遗众，覆亡迫胁，权时苟从。各被创夷，人为仇敌。若回旆方徂，登高冈而击鼓吹，扬素恽以启降路。必土崩瓦解，不俟血刃。善曰，《魏志》曰，吕布，字奉先，五原人也。为兖州牧。建安三年，曹公东征大破之。布乃还固守，公遂决泗沂水以灌城，禽布杀之。又曰，张扬，字稚叔，虞中人也。董卓以为建义将军。建安四年，曹公征吕布，张扬将杨丑杀扬以应太祖。扬将眭固杀丑，将其众欲北合袁绍。太祖遗史涣邀击之，杀固。《尚书》曰，父师曰，召敌仇弗怠。《广雅》曰，徽，幡也。徽与挥古通用。书徐乐上书曰，何谓土崩？秦之末叶是也。人困而主不恤，下怨而上不知，此之谓土崩。何谓瓦解？吴楚齐越之兵是也。当此之时，安土乐俗之人众，故诸侯无外境之助，此之谓瓦解。孙卿子曰，舜伐有苗，禹伐共工，汤伐有夏，文王伐崇，武王伐纣，远方慕义，兵不血刃。良曰，张扬与吕布善，布被曹操图，张扬将救之。其将杨丑杀张扬以应曹操，杨丑之将蛙固又杀丑，欲以众北合袁绍。操遣史涣破之，心权其众。覆，败也。张杨之众，皆败亡权势，无如之何，且从之耳。然已被操伤害，皆以操为仇敌也。旆，旗。徂，往也。绍言，若我回旗方往，登高山，击鼓吹角，举白幡以开降路，则操之军士，皆不待血刃而崩离也。素，白。挥，幡也。土崩瓦解，谓崩离俟待也。方今汉室陵迟，纲维弛绝。圣朝无一介之辅，股肱无折冲之势。善曰，《尚书》，秦穆公曰，如有一介臣。《尚书》，太傅曰，股肱，臣也。《晏子春秋》，孔子曰，不出樽俎之间，而折冲千里之外，晏子之谓也。翰曰，陵迟，犹渐坏也。维，纪。驰，废也。一介，谓轻微也。言汉室渐坏纲纪，无一介之臣以为辅佐也。股，髀。肱，臂也。言手足之臣，皆无折冲陷阵之权势也。方畿之内，简练之臣，皆垂头榻士猎，翼，莫所凭恃。虽有忠义之佐，胁于暴虐之臣。焉能展其节。铣曰，天子境内，千里，曰畿内。简练，谓选择也。榻，敛，凭，依。协，惧也。暴虐之臣，谓操也。言忠义之士，惧操不敢展其诚节。又操持五臣作特。部曲精兵七百，五臣本有人字。围守宫阙。外托宿卫，内实拘执。惧其篡逆之萌，因斯而作。善曰，《说文》曰，逆而夺取曰篡，义患切。向曰，宫阙，天子所居也。拘，止。执，持也。逆而夺取曰篡。萌，始。作，起也。此乃忠臣肝脑涂地之秋，列五臣本作烈字。士立功之会。可不勖哉！善曰，《喻巴蜀文》曰，肝脑涂中原。《汉书》曰，一股涂地。《尚书》曰，助哉，夫子，济曰，言操之逆乱如此，是忠臣用命之时，烈士立功之际，可不勉力哉！操又矫命称制，遣使发兵。恐边远州郡，过听给与。强寇弱主，违众旅叛。善曰，《汉书》，以旅为助。良曰，矫，诈。过，误。旅，助也。言操诈称制发其兵，恐州郡误听给与，是强冠贼而弱天下也。如此，则违众人以助叛逆也。举以丧名，为天子笑，则明哲不取也。即日，幽并青冀四州并进。善曰，《魏志》曰，绍以中子熙为幽州，翰曰，举，谓举兵立忠正之名。哲，智也。言明智不取也。幽并，绍中子熙所领也。书到荆州，便勒见胡面。兵与建忠将军协同声势。善曰，《魏志》曰，张绣以军功称，迁至建忠将军，屯宛，与刘表合。铣曰，张绣为建忠将军，与刘表相合，以攻操。势，力也。州郡各整戎马，罗落境界。举师扬威，并匡社稷。则非常之功，于是乎著。向曰，罗落，布列也。匡，正也。非常，谓立大功也。著，明也。其得操首者，封五千户侯，赏钱五千万。部曲偏裨音脾将校诸吏降者，勿有所问。广宣恩信，班扬符赏。布告天下，咸使知圣朝有拘逼之难，如律令。善曰，《风俗通》曰，谨按，律者，法也。皋陶谟虞云始造律，时主所制曰令。《汉书》著甲令。夫吏者，始也。当先自正，然后正人。故文书下如律令，言当履绳墨，动不失律令也。济曰，部曲，谓队帅也。偏裨小将也。诸吏，谓官属也。勿有所问，言不与罪也。广，远。宣，通班。布，扬，举。符，书也。言布举军书赏赐之数，使天下知天子为操所拘逼之难。如律令，谓赏赐一如律令之法。陈孔璋檄吴将校部曲文：良曰，此曹公檄江东诸军将校部曲，令背孙权而归于汉。年月朔日子，尚书令，善曰，《魏志》曰，荀，字文若，颖川人也。太祖进为汉侍中，守尚书令。翰曰，子，发檄时也。荀为尚书令，独称者，以官高也。告江东诸将校部曲，及孙权宗亲中外：盖闻祸福无门，唯人所召。善曰，《左氏传》门子骞之辞。铣曰，孙权，吴主也。召，招也。言祸福无有异门，但人心所招也。夫见机五臣作几。而作，不处凶危，上圣之明也。善曰，《周易》曰，君子见几而作，不俟终日。向曰，几者，事之微。言见事微者，不处凶危之地。临事制变，困而能通，智者之虑也。善曰，《汉书》曰，江充因变制宜。《周易》曰，因而不失其所亨，其唯君子乎？王弼曰，穷，必通也。济曰，能制变通之理，在困穷而不能通。是智者之思虑也。渐渍荒沈，往而不迩，下五臣本有下字。愚之蔽也。良曰，渍，浸。荒，废也。沉，谓醉冥也。言渐浸废置，不思回复，是下愚之蔽也。是以《大雅》，君子于安思危，以远咎悔。善曰，班固《汉书赞》曰，大雅卓尔不群，河间献王近之矣。《封禅书》曰，兴必虑衰，安必思危。翰曰，《大雅》，诗篇名。以美君子，言其能居安思危，故能远离咎悔也。小人临祸怀佚，以待死亡。二者之量，不亦殊五臣本作异乎？铣曰，佚，乐也。二者，谓君子小人也。量，度也。言度量殊吴也。孙权小子，未辨菽麦。善曰，《左氏传》曰，晋周子有兄而无慧，不能辩菽麦。向曰，菽，豆也。未辨菽麦，言其无识之甚也。要领不足以膏齐斧，名字不足以夸简墨。善曰，《汉书音义》，服虔注曰，易曰，丧其资斧，未闻其说。张晏曰，斧，戏也。以整齐天下。应劭曰，齐，利也。虞喜《志林》曰，齐，侧皆切。凡师出，必齐戒。入庙受斧，故曰齐斧也。济曰，领，项。膏，润也。斧，所以整齐军旅，故曰齐斧也。简墨，谓刑书也。言权之要领不足润斧钺。名字不足夸刑书也。譬犹角口卯，始生翰毛。而便陆梁放肆，顾行吠主。善曰，《尔雅》曰，生而自食曰雏，待哺曰刍。郭璞曰，鸟子须母食。郑玄《尚书大传注》曰，翰毛，毛长大者。《西京赋》曰，怪兽陆梁。《战国策》，刁勃谓田单曰，跖之狗吠尧，非其主也。良曰，卯，鸟子也。翰，羽也。陆梁，跳跃貌。肆，纵也。此喻权如鸟兽始生，而放纵还视，以吠其主，不从皇化也。《战国策》曰，跖之犬，可使吠尧也。谓为舟楫足以距皇威，江湖可逃灵诛。不知天网设张以在网目，爨镬之鱼，期于消烂也。翰曰：皇威，天子之威也。灵神巫也。诛，讨也。言我国家张布天网，而权，以在网目之中也。爨，炊。护，鼎也。言游鼎之鱼，期于消烂不远。若使水而可恃，则洞庭无三苗之墟，子阳无荆门之败。善曰，《尚书》，帝曰，咨禹，惟时有苗弗率，女徂征。三旬，苗民逆命。帝乃诞敷文德。七旬，有苗格。孔安国曰，三苗之国，左洞庭，右彭蠡。范晔后汉书曰，公孙述，字子阳。自立为蜀王，遣任满据荆门。帝令征南大将军岭彭攻之，满大败。铣曰，同善注，言此者，欲以摧折山水之固也。朝鲜之垒不刊，南越之旌不拔。五臣本有也字。善曰，《史记》曰，天子拜涉何为辽东部都尉。朝鲜袭杀何，天子遣左将军荀彘击朝鲜。朝鲜杀其王，右渠来降，定朝鲜为四郡。又曰，南越吕喜反，以主爵都尉杨仆为楼船将军，下横浦，咸会番禺。南越以平，遂为九郡。又曰，东越王余善反，遣横海将军韩说出句章。越建咸侯歼，杀余善以其众降。向曰，朝鲜，辽东国名。垒，军壁也。刊，除也。朝鲜国叛，使荀彘击平之，定朝鲜为四郡。吕嘉据南越而叛。帝使杨仆征之而平。旌，旗也。此亦据险而已。昔夫差承阖闾之远迹，用申胥之训兵，栖越会稽，可为强矣。善曰。《史记》曰，吴王阖闾死，立太子夫差。又乐毅遗燕惠王书曰，昔伍子胥说听于阖闾，而吴王远迹至郢。韦昭《国语注》曰，申胥，楚大夫伍奢之子子胥也，名员。员奔吴，吴与地，故早申胥。《史记》曰，吴王夫差伐越，败之。越王句践乃以甲兵五千人，栖于会稽。济曰，吴王夫差，承父阖闾远迹，用子胥训兵之法，大破越。拘越王勾践于会稽之山，诚为强威。申胥本伍奢之子子胥也，奔于吴，封申地，故曰申胥。及其抗衡上国，与晋争长。都城屠于句践，武卒散于黄池。终于覆灭，身罄越五臣作六军。善曰，《毛苌诗注》曰，抗，举也。郑玄《周稽注》曰，称上曰冲。抗衡，谓对举以争轻重也。《史记》，陆贾曰，以区区之越，与天子抗衡为敌国。又曰，吴王夫差，北会诸侯于黄池，欲霸中国。吴王与晋定公争长，乃长晋定公，吴引兵归国，又曰，吴与晋人相遇黄池之上，吴晋争强，晋人击之，大败吴师。越王闻之，袭吴。吴王闻之，去晋而归，与越战。不胜，城门不守，遂围吴宫，而杀夫差。良曰，同善注，屠，坏。击，尽也。及吴王濞，浦秘。骄恣屈堀强，猖昌猾胡刮始乱。善曰，《汉书》曰，吴王濞，高帝兄仲之子也。立濞为吴王。孝景五年，起兵于广陵。《左氏传》曰，郑子太叔卒，晋赵简子曰，黄父之会，夫子语我九言曰，无始乱，无怙富。翰曰，恣，纵也。屈强，不顺貌。猖猾，狂狡貌。始乱，谓为乱首也。自以兵强国富，势陵京城。太尉帅师，甫下荥阳。则七国之军。瓦解水泮。善曰，《汉书》曰，七国反，书闻天子。遣条侯周亚夫往击楚，败之。七国，吴王濞，楚王戊，赵王遂，胶西王卯，济南王辟光，淄川王，胶东王渠。郑玄《周礼注》曰，甫，始也。《汉书》，徐乐上书曰，何谓瓦解，吴楚齐越之兵是也。当此之时，安土乐俗之人众，故诸侯无外境之助，此之谓瓦解。《淮南子》曰，水泮而农桑起。铣曰，太尉，周亚夫也。荥阳，郡名。濞与汉所封七国周叛也。瓦解水泮，言破败之甚也。解泮，皆破也。濞之骂言未绝于口，而丹徒之刃以陷其胸。善曰，《汉书》曰，吴王败，乃与麾下壮士千人，夜亡渡淮，走丹徒，保东越。汉使人以利口舀东越，东越即绐吴王。吴王出劳军，汉使人纵杀吴王。《汉书》，贾谊上疏曰，适启其口，匕首已陷其胸矣。绐音殆。向曰，骂，恶言也。陷，入也。刃入于胸，谓纵杀。余注同善。何则？天威不可当，而五臣无而字悖逆之罪重也。且江湖之众，不足恃也。济曰，悖，乱也。言夫差，与濞，皆为乱逆而诛，不足恃也。自董卓作乱，以迄于五臣作于。今，将三十载。其间豪杰纵横，熊处虎。强如二袁，勇如吕布。善曰，二袁，袁绍袁术也。《魏志》曰，吕布便弓马，旅力过人，号为飞将。良曰，迄，至也。豪桀纵横，言多也。熊虎，猛兽也。时，止也，以比当时英雄也。二袁，谓绍术也。吕布骁将，故云勇也。跨州连郡，有威有名者，五臣本有者字十有余辈。其余锋捍持起，视狼顾。争为枭雄者，不可胜数。善曰，《淮南子》曰，鸱视虎顾。《盐铁论》曰，无鹿骇狼顾之忧。翰曰，跨，处也。其余，谓诸小贼也。捍，勇。特，独也。，鹫鸟。狼，恶兽。枭，恶鸟也。雄，畏也。小贼如此鸟兽，残害者不可胜数，言其多也。然皆伏铁婴钺，首腰分离。云散原燎，罔有孑遗。善曰，《尚书》曰，若火之燎于原。《毛诗》曰，周余黎民。靡有孑遗。铣曰，铁，椹。钺，斧也。言乱贼之徒，皆从椹斧之诛。如火烧燎原，草无有余遗也。孑，余也。近者关中诸将，复相合聚。续为叛乱，善曰，《魏志》，张鲁处汉中，遣钟繇讨之。是时关中诸将，疑繇欲自袭马超。遂与杨秋李湛宜成等反，遗曹仁讨之。超等屯潼关。公敕诸将，关西兵精悍，坚壁勿与战。向曰，马超杨秋叛于关中，遣曹公讨之。超等屯潼关，曹公敕诸将曰，关西兵精悍，坚壁勿与战。续，坎也。阻二华，据河渭。驱率羌胡，齐锋东向。气高志远，似若无敌。丞相秉钺鹰扬，顺风烈火。元戎启行，未鼓而破。善曰，《魏志》曰，公西征马超，公自潼关北度。未济，赴船急战。丁斐曰，放马以饵贼，贼乱取马，公乃得渡。循河为甬而南。贼进距渭口，公乃分兵结营。于渭南。贼夜攻营，伏兵击破之。进军度渭，超等数挑战，不许。公乃与克日会战，先以轻兵挑之。战良久，乃纵犷骑夹击，大破之。斩宜成，李湛等。《汉书》，元后诏曰，运独见之明。奋无前之威。《毛诗》曰，武王载旆有处秉钺，如火烈烈，则莫我敢过。又曰，元戎十乘，以先启行。济曰，二华，大华少华，二山名，河渭，二水名。马超阻依北山河险固，驱牵羌胡，自为无敌矣。而曹公讨之，如顺风纵其盛大，大兵未反鼓怒，而贼以破亡也。传曰，时唯鹰扬。又曰，一鼓作气。元，大。戎，兵也。伏尸千五臣本作死十万；流血漂卤，鲁此皆天下所共知也。善曰，《战国策》，秦王谓唐且曰，天子之怒，伏尸百万，流血千里。贾谊《过秦》曰，伏尸百万，流血漂卤。良曰，漂，浮也。卤，大也。是后大军所以临江而不济者，以韩约马超逋逸迸脱，走还凉州。复欲鸣吠，善曰，《魏志》曰，公斩宜成，遂超走凉州。《典略》曰，韩遂，字文约，在凉州阻兵为乱，积三十年。建安二十年，乃死。翰曰，逋，窜。逸，夫。迸，散也。鸣吠，犹叛乱也。大军所以不济江伐吴者，为伐韩约马超也。逆贼宋建，僭号河首，同恶相救，并为唇齿。善曰，《魏志》曰，初，陇西宋建，自称河首平汉王，聚众抱罕。夏侯渊讨之。屠抱罕，斩建凉州。铣曰，宋建自称平汉王，聚兵犯命，与马超等同恶，以相救援。如唇齿相副焉。又镇南将军张鲁，负固不恭。善曰，《魏志》曰，张鲁，字公旗。据汉中，以鬼道教人，自号师君。长雄巴汉，垂三十年。汉末力不能征，遂就宠鲁为镇民中郎将。汉宁，太祖征之。《周礼》曰，负固不服，则改之。向曰，负，倚也。倚已汉之固，不恭帝命。皆我王诛，所当先加。故且观兵旋旆，善曰，《魏志》曰，建安十七年，公征孙权，攻破江西营，乃引军还。《史记》曰，武王东观兵至于孟津。诸侯皆曰，帝纣可伐。武王曰，未可。乃还师。济曰，皆谓韩宋等，当加意先诛也。观兵旋旆，谓先临江将伐吴，乃引军西讨建约等。复整六师，长驱西征，致天下诛。善曰，《魏志》曰，建安二十年，公西征张鲁。济曰，致天下，谓奉帝命讨罪也。偏将涉陇，则建约枭夷，五臣作旌。首，万里。善曰，《魏志》曰，韩遂在显亲，夏侯渊欲袭取之。遂走，后渊大破遂军。得其麾。又曰，宋建自称河首平汉王，聚众抱罕。夏侯渊讨之，屠抱罕，斩建凉州。良曰，偏将，谓夏侯渊也。涉，度也。陇，谓陇山也。杀人悬首曰枭。夷，灭。旌，表也。首，谓建约之首。万里，谓自凉州入帝都也。军入散关，则群氐牵服。王侯豪帅，奔走前驱。善曰，《魏志》曰，公西征张鲁，自陈仓出散关。至河池，氐王窦茂恃险不服，攻屠之。翰曰，散关，关名。同善注。自是氐羌侯王豪帅，皆奔走降，事天子也。进临汉中，则阳平五臣本作平阳。不守。善曰，《魏志》曰，西征张鲁至阳平，鲁使弟卫据平阳关。曹公遣高祚乘险夜袭，大破之。铣曰，平阳，关名。曹公讨张鲁，大破之，故云不守也。十万之师，土崩鱼烂。张鲁逋窜，走入巴中。怀恩悔过，委质还降。善曰，《汉书》曰，徐乐上书曰，何谓土崩？秦之末叶是也。人要而主不恤，下怨而上不知，此之谓土崩。《公羊传》曰，其言梁亡，何自亡也，奈何鱼烂而亡？何休曰，鱼烂从内发。《左氏传》，胡突曰，策名委质。向曰，十万之师，谓张鲁之众也。土崩自下，鱼烂从内。逋，亦窜也。巴中，地名也。鲁初欲走入巴中，曹公遣人慰喻，鲁尽家属出降也。巴夷王朴胡，贝宗琮邑侯杜护，胡郭各帅种落，共举巴郡，以奉王职。善曰，《魏志》曰，建安二十年，七姓巴夷王朴胡，邑侯杜护，举巴夷民来附，于是分巴郡，以胡为巴东太守，巴西太守。孙盛曰，朴，音浮。，音。济曰，种，类也。落，聚落也。巴，皆地名。朴胡杜，皆夷王姓名也。奉职，谓奉天子职事。钲鼓一动，二方俱定。利尽西海，兵不钝锋。善曰，《战国策》司马错曰，今伐蜀，利尽西海，而诸侯不以为贪。《汉书》淮南王安上疏曰，不劳一卒，不顿一戟。又曰，不挫一兵之锋。钝与顿同。良曰，钲，铙也。二方，谓蜀与汉中也。司马错曰，今之伐蜀，利尽西海。兵不钝锋，言不用也。若此之事，皆上天威明，社稷神武，非徒人力所能立也。翰曰，徒，空也。言皆凭天子之威灵，而服群叛也。圣朝宽仁覆载，允信允文。善曰，《春秋考典》，邮曰，亦帝之精，宽仁大度。《礼记》曰，天无私覆，地无私载。《毛诗》曰，允文允武，昭假烈祖。铣曰，圣朝，谓献帝也。言以宽厚之仁，覆载万物。著诚信于文德。大启爵命，以示四方。鲁及胡，皆享万户之封。鲁之五子，各受千室之邑。善曰，《魏志》曰，胡者，皆封列侯。又曰，封鲁及五子，皆为列侯。向曰，爵，谓封侯也。命，谓一命。受职，示见也。胡子弟，部曲将校，为列侯将军已下，千有余人。百姓安堵，四民反业。善曰，《汉书》曰，高祖入关，吏民皆安堵如故。《管子》曰，士农工商，四民者，国之石民。济曰，将校，谓其下军师也，皆为列国侯。将军已下，即给小官千余人。堵，墙也。安于墙堵，不失家业也。四民，士农工商。反还也。而建约之五臣作支属，皆为鲸鲵。善曰，《左氏传》，楚子曰，古者明王伐不敬，取其鲸鲵，而封以为大戮。良曰，支属，谓亲党也。鲸鲵，谓大戮也。超之妻孥，焚首金城。善曰，《魏志》曰，南安赵衢讨超，枭其妻子。《汉书》有金城郡。翰曰，孥，子。焚，烧也，金城，郡名。父母婴孩，覆尸许市。善曰，范晔《后汉书》曰，建安元年，迁都于许。铣曰，婴孩，小儿也。言皆戮于许都市。非国家钟祸五臣作福于彼，降福五臣作福于此也。逆顺之分，不得不然。善曰，《汉书》涓勋曰，甚悖逆顺之理。良曰，种，聚也。彼谓鲁等，此谓建约等。逆，反。顺，从也。夫击五臣作鸷。鸟五臣本有之击字先高攫，俱缚。鸷之势也。牧野之威，孟津之退也。五臣本无也字。善曰，此述往年未伐之意。《尚书序》曰，武王与受战于牧野。又曰，惟十有一年，武王伐殷。孔安国曰，诸侯佥同，乃退以示弱。济曰，攫，执也。言鸷鸟击物，必先高飞者，取其势也。牧野，地名。纣率众于此，与武王战，而灭纣。是孟津退，师之势也。此言前不伐吴之意也。今者枳棘翦杆，五臣作刊戎夏以清。善曰，枳棘，以喻残贼也。翦杆，翦除而防卫之也。杜预《左氏传注》曰，杆，卫也，音捍。良曰，枳棘，恶木也，喻残贼也。翦，齐，刊，削也。言残贼齐削，戎狄与华夏皆清平也。万里肃齐，六师无事。故大举天师，百万之众。善曰，《魏志》曰，建安二十一年，治兵遂征孙权也。翰曰，六师，六军也，天子之兵也。百万，言多也。与匈奴南单于呼完厨，及六郡，乌桓，丁今，屠各，湟中，羌火棘，蒲墨反。善曰，《魏志》曰，建安二十一年，匈奴南单于呼厨泉，将其名王来朝，待以客礼。《汉书》曰，诸羌言愿得度湟水北，然湟水左右，羌之所居。湟，音皇。《汉书》曰，匈奴。北贩丁今也。晋《中兴书》曰，胡俗，其入居塞者，有屠各种最豪贵，故得为单于统领诸种。铣曰；并戎狄号也。霆奋席卷，自寿春而南。善曰，《汉书》，九江郡，有寿春邑。向曰，霹雳也，奋，振也。席卷，谓尽发其兵也。寿春，邑名。言如霹雳之急，自寿春入伐吴也。又使征西将军夏侯渊等，率精甲五万，及武都氐羌，巴汉锐卒，南临汶江，缢厄据庸蜀。善曰，《魏志》曰，夏侯渊，字妙才，淳族弟也，为征西将军。《魏志》曰，建安二十年，留夏侯渊屯汉中。济曰，武都，氐羌，郡名。巴汉，地名。锐，利也。汶，江名。缢，捉也。庸蜀，地名。言使守捉，不令为吴之援也。江夏襄阳诸军，横截湘沅，以临豫章。楼船横海之师，直指吴会。善曰，《汉书》曰，东越反，比遣横海将军韩说，楼船将军杨眩，入军于越。良曰，江夏，襄阳，豫章，皆郡名。湘沅，二江名，楼船，横海，皆将军号也。言以前诸军，期至吴会，分为五道而入也。万里克期，五道并入。权之期命，于是至矣。丞相御奉国威，为人除害。元恶大憝，必当枭夷。善曰，大举天师，至寿春而南，一道也。使征西甲卒五万，二道也。及武都至庸蜀，三道也。江夏至豫章，四道也。楼船至会稽，《尚书》，成王曰，元恶大憝。翰曰，期命，谓权命尽之期至也。丞相，曹公也。元，大。憝，恶也，枭夷，谓诛灭也。至于枝附叶从，皆非诏书所特禽疾。善曰，扬雄《檄灵赋》曰，枝附叶从，表立景随。铣曰，枝附叶从，谓吴诸将校队亲党也。特，独。禽，护。疾，患也。言将帅亲党，皆非诏书所独护而患之。故每破灭强敌，未尝不务在先降后诛。拔将取才，各尽其用。是以立功之士，莫不翘足引领，望风响应。善曰，《新序》，赵良谓商君曰，君亡可翘足而待也。《庄氏傅》，穆叔谓晋侯曰，引领西望，曰庶几乎？《尚书》曰，惟影响。孔安国曰，若影之随形，响之应声。向曰，言我以降为先，以诛戮为后也。后将取才，谓有文武才。皆济用之也。翘，举也。言立功之士，举足引望我皇风化，如响之应，声而来也。昔袁术僭逆，王诛将加。则卢江太守刘勋，先举其郡，还归国家。善曰，《魏志》曰，建安四年，袁术败于陈，术病死。卢江太守刘勋率众降，封为列侯。济曰，同善注。吕布作乱，师临下邳。张辽侯成，率众出降。善曰曰，《魏志》，曰，张辽，字文远，雁门人也。以兵属吕布，太祖破吕布于下邳，辽将众降，拜中郎将，爵为关内侯。良曰，曹公破吕布，张辽率众降，拜关内侯。下邳，县名。侯成，小吏，不知其所赏也，还讨眭固，薛洪，音流五臣作賬尚，开城就化。善曰，《魏志》曰，眭因属袁绍，屯射犬。公进军临河，使史涣曹仁渡河击之。固使张杨故长史薛洪，河内太守尚留守，将兵以迎绍求救。与涣仁遇，交战，大破之，斩固。公遂济河围射犬，洪尚率众降，封为列侯。，音留。翰曰，眭固，将居袁绍，留薛洪，尚，留守射犬。曹公击破固，斩之。济河，图洪尚于射犬。而洪尚降，封为列侯。官度五臣本有渡。之役，则张乌合高奂，举事立功。善曰，《魏志》曰，公击淳于琼，留曹洪守。绍使张合阝高览攻曹洪。合阝等闻琼破，遂来降。《魏志》云高览，此云奂，盖有二名，铣曰，官渡，地名。役，征也。曹公击袁绍于官渡，绍将张，高览，降曹公。今此言高奂，当有二名也。后讨袁尚，则五臣本有尚字。都督将军马延，故豫州刺史阴夔，射声校尉郭昭，临阵来降。善曰，《魏志》曰，公围尚营未合，尚惧，遗故豫州刺史阴夔，及阵琳乞降。公不许，围益急。尚夜避，保岐山，追击之。其将马延等，临阵降，众大溃。向曰，同善注。围守邺城，则将军苏游反为内应。善曰，《魏志》曰，尚攻谭，留苏由守邺。公进军到洹水，由降，游与由同。济曰，苏游，袁谭将也。谭留使守邺，曹公追谭至洹水，而游逆降。审配兄子，开门入兵。善曰，《魏志》曰，袁尚走中山，尽获其轻重印绶节铖。使尚降人示其家，城中崩沮。审配兄子荣，夜开所守东城门内兵。配逆战败，生擒配，斩之。良曰，袁谭败后，审配兄子荣，开邺东门内操军士，以降也。既诛袁谭，则幽州大将焦触，攻逐袁熙，举县来服。善曰《魏志》曰，建安十年，袁熙大将焦触叛，熙尚奔三郡乌丸。触等举其县来降。翰曰，焦触叛，熙奔乌丸，触等举县降操也。凡此之辈。数百人，皆忠壮果烈，有智有仁。悉与丞相，参图画策，折冲讨难，芟敌搴旗，静安海内，岂轻举措也哉？诚乃天启其心，计深虑远。善曰《西京赋》曰，天启其心，司马相如《喻巴蜀文》曰，计深虑远，急国家之难。铣曰，凡此之辈，谓总括前降服之类也。克乱曰举。国，谋。芟，除。搴，拔也。言此诸将与曹画策，将静安海内，岂轻为举措哉？言必破也。审邪正之津，明可否之分。勇不虚死，节不苟立。屈伸变化，唯道所存。故乃建丘山之功，享不訾之禄。朝为仇虏，夕为上将。所谓临难知变，转祸为福者也。善曰《答客难》：所欲必得，功差丘山。贾逵《国语注》曰，訾，言量也。《说苑》孔子曰，圣人转祸为福，报怨以德。向曰，勇有可死，有不可死。节有可立，有不可立。屈伸变化，在道理耳，建，立也。丘山之功，言大也。享食。訾，量也。为我国家上将，是知变化之理也。若夫说诱甘言，怀宝小惠。善曰，《毛诗》曰，盗言孔甘，《论语》曰，好行小惠，济曰，甘口不利于行，小惠不益于世，不可怀而宝之。泥滞苟且，没而不觉。随波漂流，与五臣作烟俱灭者，亦甚众多。吉凶得失，岂不哀哉！良日，泥满，也。言溺滞于苟且之间，至没身而不觉悟。言如此之人，与烟波俱灭，不知吉凶之理，故可哀之。昔岁君在汉中，东西悬隔。合肥遗守，不满五千。权亲以数万之众，破败奔走，今乃欲当御雷霆，难以冀矣。善曰《魏志》：曰太祖使张辽与乐进等。将士干余人屯合肥。太祖征张鲁，俄而权率十万众围合肥，于是辽夜募敢从之士，得八百人，明日大战，平旦，辽被甲持戟。先登陷阵。杀千人，斩二将。权登高冢，以长戟自守。辽呼，权不敢动，权守合肥十余日，城不可拔，乃引退。翰曰，汉中，地名。曹公讨张鲁于汉中，故云悬隔围。合肥，水名也。同善注，言当时小军犹且破败，今欲御我大军雷霆之威，必难冀存矣。夫天道助顺，人道助信，事上之谓义，亲亲之谓仁，盛孝章，君也，而权诛之，孙辅，兄也，而权杀之。善曰，《周易》曰，天之所助者，顺也。人之所助者，信也。《吴志》：曰，权杀吴郡太守盛宪，《会稽典录》曰，宪字孝章。《典略》曰，孙辅恐权不能守江东，因权出行东治，乃遣人齐书呼曹公。行人以告，权乃还，伪若不知，与张昭共见辅。权谓转曰，兄压乐耶？何为呼他人。转云无是，权投书与昭，以示辅。辅惭无辞，乃悉斩辅亲近，徙辅至东吴。铣曰，言权无顺信之道，不行仁义也。盛孝章为吴郡太守，权吴人，故云君也。孙辅权兄，同善注。徒辅置东，今言杀者，盖欲非之。贼义残仁，莫斯为甚。善曰《孟子》，齐王曰，臣杀其君，可乎？孟子曰，贼仁者谓之贼，贼义者谓之残。残贼之人，谓之一夫。闻诛一夫。纣矣，未闻杀其君也。向曰，贼残，伤害也。言伤害仁义之道者；莫甚于权也。乃神灵之逋罪，下民五臣作人所同仇。辜仇之人，谓之凶贼。是故伊挚去夏，不为伤德。飞廉死纣，不可谓贤。善曰《向书》曰，伊尹去毫适夏，既丑有夏，复归于毫，孙子曰，殷之兴也，伊挚在夏。魏武曰，伊挚，伊尹也。孟子曰，周公相武王，诛纣。驱飞廉于海隅，而戮之。济曰，逋，亡也，言权是神灵之中逋亡罪人，百姓怨仇，而为人之凶贼也。伊挚，伊尹也。去夏仕殷，卒为贤臣。武王伐纣，飞廉恶来与纣同戮，不足称忠也。此言感吴群臣也。何者？去就之道，各有宜也。良曰，去乱就理，是知事宜也。丞相深惟江东旧德名臣，多在载籍。近魏叔英，秀出高峙，著名海内。虞文渊砥砺清节，眈五臣作博学好古。周泰明当世乔彦，德行修明。皆宜膺受多福，保子孙。善曰，尚书；曰，永膺多福。又曰，保人王家。翰曰，丞相，谓曹公也。帷思也。旧德谓先世贤德也。载籍，国史也，膺，当人，养也。言先臣旧德，富降受多福，安养子孙也。而周盛门户，无辜被五臣作受戮。遗类流离，湮没林莽。言之可为怆然。闻魏周荣，虞仲翔，各绍堂构。五臣作克负析薪。善曰，《吴志》曰，虞翻，字仲翔《尚书》曰，若考作室，既底法，厥子乃弗肯堂，矧肯构。《左氏传》郑子产曰，古人有言曰，其父析薪，其子弗克负荷。铣曰，周泰明，盛孝章，言此两家，皆为权所诛戮。遗类，谓子孙也，流离，谓逃散也。湮没林莽，谓为庶人也。怆然，不平貌。魏周荣，叔艾子也，虞仲翔，文肃子也。言皆能继祖父德业也，堂构，德业也。古人有言曰，其父析薪，其子不克负荷。及吴诸顾陆，旧族长者，世有高位。当报汉德，显祖杨名。又诸将校，孙权婚亲，皆我国家良实利器。善曰，《尚书》曰所，宝惟贤，则迩人安。圣主得贤，臣颂曰，夫贤，曰国家器用也。所任贤，则趋舍省而功施普。器用利，则用力少而就效众也。向曰，言顾陆并吴之著姓，皆累仕汉朝，当报汉德而明扬祖考也。良实利器，喻贤臣也。而并见驱迮，窄雨绝于天。有斧无柯，何以自济。善曰，《陆贾新语》曰，有斧无柯，何以治之。济曰，迮，迫也。雨绝，谓雨下于地也，无还云之期也。《新语》曰，有斧无柯，何以理也。言并被驱迫，不得却还汉也。喻负利器而无处施用之。相随颠没，不亦哀乎？盖凤鸣高冈，以远罗。贤圣五臣本作圣贤之德也。善曰，《毛诗》曰，凤皇鸣矣，于彼高冈。梧桐生矣，于彼朝阳。良曰，言随权败亡，是苦甚也。冈山也。言贤圣去乱，亦犹凤鸣高山，以避罗网也。宁决之鸟，巢于苇苕。苕折子破，下愚之惑也。善曰，《韩诗》曰，鸱既取我子，无毁我室，鸱，，鸟名也。鸱所以爱养其子者，适以病之。爱怜养其子者，谓坚固其窠巢，病之者，谓不知诧于大树茂枝，反敷之，苇。风至，周折巢覆，有子则死，有卵则破，是其病也。《字林》曰，，也。上乃丁切，下古穴切。《广雅》曰，，工雀也。荀卿子曰，南方鸟名蒙鸠，为巢编之以发，紫之苇苕。苕析卵破，巢非不牢，所击之弱也。《说文》曰，苇，大也。苕，与周同。翰曰，。小鸟也。马巢苇草之上，猛风一至，则苇折卵破，所讠乇危也。言不降于汉，是同之危也，苕，草茎也。今江东之地，无异苇苕，诸贤处之，信亦危矣。圣朝开弘旷荡，重惜民命。诛在一人，与众无忌。故设非常之赏，以待非常之功。善曰，司马长卿《难蜀父老》曰，有非常之事，然后有非常之功。铣曰，诸贤，谓权族及将校等。旷荡，宽大貌。一人，谓权也。忌恶也。言圣朝但拟诛权，不恶众人。故设重赏，以待大功也。乃霸夫烈士，奋命之良时也。可不勉乎！若能翻然大举，建立元勋。以应五臣作膺显禄，福之上也。良曰，霸者，把也，持把诸侯之权也。夺，振也。翻然，乃飞貌。大举，谓杀主而降也。元，大，勋，功也。言能如此，必膺厚禄，是福之上也。如其未能，善曰，未能如上之计，量大小，以存易亡，亦其次也。善曰，《汉书》邹阳上书曰昔者郑祭仲，许宋人立公子突。以活其君，非其义也。《春秋》记之，为其以生易死，以存易亡。济曰，，计。量，度也。大小，谓汉大吴小。以存易亡，谓背吴归汉也。言若未能杀权，则当计度大小，归汉背吴。亦是其次也。夫系蹄在足，则猛虎绝其蹯。音烦。善曰，《战国策》魏魁谓建信君日，人有置系蹄者而得虎，虎怒，跌蹯而去。虎之情，匪不爱其蹯也。然而不以环寸之蹯，害七尺之躯，有权也。今国家者。非直七尺之躯也。而君之身于王，非环寸之蹯也。原公早图之也。延叔坚曰，系蹄，善绊也。良曰，系蹄，禽兽之绊也。蹯，足也。猛虎著绊则怒，绝蹯而去。蝮蛇在手，则壮士断其节。善曰，《流书》曰，项梁使趋齐兵，击章邯。田荣曰，楚杀田假，赵杀田角，田间，乃出兵，楚不杀假，赵亦不杀角，问齐王曰，蝮养手，则斩手。养足，则斩足。何者？害于身也。田假，田角，田间，于楚赵非手足之戚，何故不杀？蠢，音释、翰曰，蝮，毒蛇也。螫人之手，则必斩断其节。恐毒及身而死也。何则？以其所全者重，以五臣本无以字。其所弃者轻。若乃乐祸怀宁，迷而忌复。善曰，《周易》：曰，迷复之凶，反君道也。铣曰，重谓身也，轻谓手足也。言吴爵棣是诸公手足之累，亦可绝弃来降也。宁，安。复，反也。暗大雅之所保，背先贤之去就。善曰，《大雅》云，既明且哲，以保其身。向曰，先贤，谓上伊尹也。去就，谓去夏就殷也。言诸侯皆暗背此理。忽朝阳之安，甘折苕之末。日忘一日，以至覆没。大兵一放，玉石俱碎。善曰：《尚书》曰，大炎昆岗，玉石俱焚。济曰：忽，暗也。诗曰，桐梧生矣，于彼高冈，凤所栖也，谓暗上呜高冈之安，，乐巢苇苕之危。日至一日，谓勾存朝夕也。玉石俱碎，谓举兵则善恶咸见屠戮也。虽欲救之，亦无及已。善曰《史记》卫平谓宋玉曰，后虽悔之，亦无及已。良曰，已止，也。言既败。虽救之，无能禁止也。故今往购募，爵赏科条如左。檄到详思至言，如诏五臣本作诏如律令。良曰，购募，谓以财求物也。科条，谓以财求物也。科条，谓赏罚等给也。如左，谓列在檄下，详审也。至言，谓至极之言。
　　【晋书】
  </div>
  <div class="pagination">
   <a href="永乐大典残卷_page323.html">
    上一页
   </a>
   <span>
    ...
   </span>
   <a href="永乐大典残卷_page319.html">
    319
   </a>
   <a href="永乐大典残卷_page320.html">
    320
   </a>
   <a href="永乐大典残卷_page321.html">
    321
   </a>
   <a href="永乐大典残卷_page322.html">
    322
   </a>
   <a href="永乐大典残卷_page323.html">
    323
   </a>
   <span class="current-page">
    324
   </span>
   <a href="永乐大典残卷_page325.html">
    325
   </a>
   <a href="永乐大典残卷_page326.html">
    326
   </a>
   <a href="永乐大典残卷_page327.html">
    327
   </a>
   <a href="永乐大典残卷_page328.html">
    328
   </a>
   <a href="永乐大典残卷_page329.html">
    329
   </a>
   <span>
    ...
   </span>
   <a href="永乐大典残卷_page325.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
