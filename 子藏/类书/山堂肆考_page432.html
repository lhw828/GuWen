<!DOCTYPE html>
<html>
<head>
    <meta charset="UTF-8">
    <title>山堂肆考 - 第 432 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 432 页/共 632 页</h1>
    <div class="content">








　　山堂肆考卷一百七十三
　　钦定四库全书
　　山堂肆考卷一百七十四　明　彭大翼　撰宫室
　　僧寺
　　事物纪原汉明帝时摄摩腾竺法兰始自西域以白马防经来初止鸿胪寺遂取此寺名剏白马寺此寺之始也
　　白马
　　通鉴梁纪天竺国有伽蓝名招提其处大富有恶国三利其财将毁之有一白马绕塔悲鸣即停毁自后改招提为白马
　　乌龙
　　寺在衡州沅江县西内有龙墨池
　　云门
　　云门寺在绍兴府城南云门山晋王献之居此尝有五色祥云故诏建寺号云门杜甫诗若耶溪云门寺青鞋布袜从此始
　　雪窦
　　奉化县西北雪窦山中有雪窦寺唐时建宋淳祐中赐御书应梦名山四大字
　　净觉
　　寺在瑞州府新昌县西刘宋武帝建唐栁公权书额
　　真空
　　寺在台州府西南旧【阙】　　宋李辅诗括苍山上云山好云亦好可怜山下僧防云不知老
　　金山
　　寺在润州金山上唐有头陀防手以建伽蓝忽一日江邉获金数镒表闻因赐名金山寺唐张祜诗一宿金山寺防茫水国分僧归夜月龙出晓堂云树影中流见钟声两岸闻因悲在朝市终日醉醺醺又湖广武昌府兴国州北有银山寺苏轼与李仲览过此书鐡壁二字世传以为银山鐡壁
　　鐡塔
　　寺在应天府西北冈上刘宋时建前有二鐡塔因名又扬州城内有石塔寺旧名木兰院即唐王播题诗处宋改院曰石塔寺
　　甘露
　　寺在润州北固山上呉甘露中建因名内有梁武帝所书天下第一江山六字及所铸大鐡镬二可容百斛画狮子一菩萨二皆陆探防笔又有石如羊谓之狼石相孔明孙仲谋论曹公坐石也李卫公徳裕所建祠堂有手植桂合抱宋沈存中诗丞相髙斋半草莱旧时风月满亭台地从日月生时见天到江山尽处回三国是非春梦防六朝城阙野花开心随流水漫漫去流徧烟村半日来
　　慈云
　　寺在金坛县治之东黄山谷诗城东寳坊金碧重道人脩惠剪蒿蓬一瓶一鉢三十年琼榱碧瓦上秋空稻田摹衲拥黄髪更筑书阁诸天中三后在天遗圣墨百神受职扶琳宫文思帝泽余温润雨露下国常年丰贡川章川结襟带梅岭桂岭来朝宗参旗斗柄略栏楯清坐耳闻河汉风道人饱参口挂壁颇喜作诗如巳公家风秀句刻琬琰邀我落笔何能工安得雄文压圣境九原唤起杜陵翁
　　虎丘
　　寺在苏州虎丘山晋司徒王珣与弟珉舍宅为之其寺有生公讲堂刘禹锡虎丘西寺诗呉王冠剑作尘埃塟地翻为七寳台石砌百寻光似镜井轮千转响成雷昔年棣蕚聨枝发今日莲宫并蔕开更有女郎坟在此时时云雨试僧来
　　鹤林
　　寺在润州黄鹤山上旧名竹林寺刘宋髙祖防时常独卧讲堂上有五色龙章及登极改今名唐李涉题寺中僧室诗终日昏昏醉梦间忽闻春尽强登山因过竹院逢僧话偷得浮生半日闲
　　栖霞
　　寺在金陵摄山上齐时建中有隋文帝藏舍利塔后有天开岩
　　落星
　　黄山谷诗落星开士深结屋龙阁老翁来赋诗小雨藏山客坐久长江接天帆到迟宴寝清香与世隔画图妙絶无人知蜂房各自开户牗处处煮茶藤一枝按南康府彭蠡湖西北有落星湖湖有小山相传星坠水所化又陈王僧辩破侯景于落星湾及宋孟太后过落星寺舟覆宫人溺死者十数惟太后舟无虞皆此处也
　　长干
　　寺在金陵聚寳门外呉赤鸟间有康居国异僧领徒至长干里结茅行道能致如来舍利孙权为建塔奉焉名寺曰建初实江南塔寺之始梁名长干寺宋改名天禧及明朝永乐初彻其旧而斥大之赐名大报恩寺按聚寳门外地名有大长干小长干寺在其中也江东人谓山陇之间曰干
　　大果
　　寺在南康府建昌县治东唐大厯间建因寺有梨树结实大如斗故名
　　慈恩
　　慈恩寺在西安府城南曲江池侧本隋无陋寺之地唐武徳初废贞观三十年髙宗在春宫为其母文徳皇后祈福即其地建寺故名慈恩南院临黄蕖竹木森邃为京城之最西院浮图六级髙三百尺永徽三年沙门奘立浮图内有梵本诸经数十匣浮图前东堦立太宗皇帝三藏圣教叙及髙宗皇帝述圣记二碑并禇遂良书
　　祥符
　　寺在南康县治东北宋时建邑人钟福肄业于此手植小松一夕梦朱衣冠者告曰松围三尺子当防名后三十始登科南归视松果如所梦
　　两塔
　　譬喻经罽賔国有两塔寺
　　五台
　　大理府防苍山十四峰之半有鹤云寺其北有石云寺又十五峰下有盘龙圣元五台三寺
　　衡岳
　　寺在衡山县集贤峰唐韩愈宿此有题门楼诗
　　湘宫
　　刘宋虞愿为散骑常侍明帝起湘宫寺费极奢侈又起庄严刹十层不可立分为两刹各五层帝曰卿至湘宫寺未我起此寺是大功徳愿曰陛下起此寺皆是百姓卖儿贩妇钱所为佛若有知当慈悲哀愍罪髙浮图何功徳之有帝怒使人驰曵下殿
　　戒珠
　　越州戒珠寺即王羲之宅也有洗砚池水常黑色
　　法石
　　寺在晋江县东南宋时建
　　香山
　　寺在河南府城西南龙门唐白居易记龙门十寺游观之盛香山为冠
　　醴泉
　　寺在济南邹平县黉堂山下宋范仲淹读书时甞见窖银覆之不取后僧求修寺资公使发银适周于用
　　葆光
　　寺在汤隂县西唐天寳中建本晋孙登学道之所有啸台及炼丹井白云洞存焉
　　章敬
　　唐代宗朝鱼朝恩以赐庄为章敬寺以资防福穷极壮丽奏毁曲江院及华清宫馆以给之
　　寒山
　　寺在苏州城西十里枫桥之傍唐张继有枫桥夜泊诗月落乌啼霜满天江枫渔火对愁眠姑苏城外寒山寺夜半钟声到客船又宋孙觌诗白首重来一梦中青山不改旧时容乌啼月落桥邉寺欹枕犹闻半夜钟又武昌有寒溪寺初陶侃刺广州有渔者得金文殊像于海上乃阿育王所造也侃送诸武昌寒溪寺及侃督江州使迎像来江州积十力不能动比入舟舟輙没遂已其后东林寺成慧逺黙吁之像泠然自至慧逺为建阁以事之
　　冰井
　　寺在梧州府东门外半里许以寺傍有冰井因以名寺
　　清源
　　寺在西安府蓝田县辋谷本唐王维山居舍为寺也
　　灵谷
　　寺在金陵钟山之东南晋时建宋改太平兴国寺中有寳志公塔
　　剑水
　　唐李绅诗剑水寺前芳草合镜湖亭上野花开
　　鼓山
　　宋赵汝愚诗几年奔走厌尘埃此日登临亦快哉江月不随流水去天风常送海涛来朱文公摘诗中天风海涛字题扁严次山有水龙吟题于壁
　　东林
　　庐山疏东林寺者晋沙门慧逺之道场也初慧逺自楼烦至庐山结庵以居曰龙泉精舍其后刺史桓伊为之请立寺曰东林而名其殿曰神运又有西林寺在东林之西故沙门竺昙之禅室也竺死其徒慧永自太行至浔阳因就居之太府卿浔阳陶范为之立寺曰西林而永又别立庵于寺后山上名伏虎庵而庵又常香故名谷曰香谷泉曰香谷泉事见欧阳询西林寺碑
　　西丘
　　白居易夜游寺诗不厌西丘寺闲来即一过州转云岛楼阁出烟萝路入青松影门临白月波鱼跳惊秉烛猿觑怪鸣珂摇曵双鸿影娉婷十翠娥香花助罗绮钟梵杂笙歌领郡时将久游山数几何一年十二度非少亦非多
　　孤山
　　寺在杭州西湖孤山上唐张祜诗楼台耸碧岑一径入波心不雨山常润无云水自隂防桥荒藓合空苑落花深犹忆西牕夜钟声在北林
　　少林
　　寺在河南登封县少室山北麓后魏建梁时逹摩居此面壁九年唐宋以来多名贤题咏
　　安国
　　唐宪宗元和中吐突承璀领功徳使盛脩安国寺奏立圣徳碑先搆楼请学士撰文欲以万缗酬之上命李绛为之绛言尧舜禹汤未甞立碑自言圣徳惟秦始皇刻石髙自称述未审陛下欲何所法且叙脩寺之美岂所以光圣徳耶上命曵倒碑楼承璀言楼大不可曵上厉声曰多用牛曵之承璀不敢言乃用百牛曵之遂倒
　　开先
　　寺在庐山下梁昭明太子栖隐之地
　　石镜
　　唐卢照邻诗古墓芙蓉塔神铭松栢烟鸾沉仙镜底花没梵轮前
　　玉局
　　寺在大理府防苍山六峰之半氏建中有唐御史杜光庭祠元李伯强诗海风吹晓上层台玉局仙人安在哉一带山河无限好百年懐抱此时开
　　归宗
　　寺在庐山金轮之南晋王羲之故宅也初羲之守九江时西域僧佛防耶舍来庐山羲之雅重其説因舍宅为寺以居之
</div>
    <div class="pagination">
<a href="山堂肆考_page431.html">上一页</a><span>...</span><a href="山堂肆考_page427.html">427</a><a href="山堂肆考_page428.html">428</a><a href="山堂肆考_page429.html">429</a><a href="山堂肆考_page430.html">430</a><a href="山堂肆考_page431.html">431</a><span class="current-page">432</span><a href="山堂肆考_page433.html">433</a><a href="山堂肆考_page434.html">434</a><a href="山堂肆考_page435.html">435</a><a href="山堂肆考_page436.html">436</a><a href="山堂肆考_page437.html">437</a><span>...</span><a href="山堂肆考_page433.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
