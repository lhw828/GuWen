<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 287 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 287 页/共 1019 页</h1>
    <div class="content">　　玉皇【宋史乐志歳华婉娩侍宴丨丨宫雕辇出房中文献通考太平祥符五年九月神雀集丨丨殿幕驯扰不惊　山元録经丨丨上圣帝君九天玉真皆徳空洞以为字合二气以为名　谈苑李昉文正公太宗遇之甚厚年老罢相毎赐宴必先赴座尝献诗曰微臣自愧头如雪也向钧天侍丨丨　方诸青童歌太霞之曲手招丨丨袂携我晨中生　韦应物答清都观幼遐诗逍遥仙家子日夕朝丨丨　卢拱中元日观法事诗云迎碧落步章奏丨丨宫　韩愈李诗夜领张彻投卢仝乗云共至丨丨家　元稹以州宅夸于乐天诗我】
　　【是丨丨香案吏谪居犹得住蓬莱　王建赠王屋道士赴诏诗丨丨符诏下天坛玳瑁头簪白角冠　温庭筠走马楼三更曲丨丨夜入未央宫长火千条照栖鸟呉融香饼诗都縁有意重薫裛更洒江毫上丨丨　司马札观郊礼诗钟鼓旌旗引六飞丨丨初着画龙衣曹唐小游仙诗丨丨欲着红龙衮亲唤金妃手下裁又外人欲压长生籍拜请飞琼报丨丨　司空圗戏题试衫诗从此丨丨须破例染霞裁赐地仙衣　罗虬比红儿诗五云髙捧紫金堂花下投壶侍丨丨　郑璧文燕润卿不至诗应是易迁眀月好丨丨留看舞双成任生投书仙曹文姬诗丨丨前殿掌书仙一染尘心下九天　王禹偁宁夀节诗王母亲承丨丨诏年年今日进蟠桃　苏轼上元侍宴诗侍臣鹄立通眀殿一朶红云捧丨丨　杨万里雪夜寻梅诗缟裙夜诉丨丨殿乞得天花来作伴　许月卿木犀诗锦画累金印瑶英案丨丨　又药谱丨丨马兠铃也】
　　玉君【真灵位业圗太一丨丨居玉清三元宫　陈子节中岳潘尊师碑尊师受箓于茅山升元丨丨玉君受道于华阳隐居陶公陶公至子微二百歳矣而元标仙骨雅似华阳】
　　玉母【山堂肆考李老君之母丨丨尝昼寝梦五色霞光入户结如弹丸流入丨丨口中遂有孕】玉妃【灵宝赤书经元始登命太真案笔丨丨拂筵铸金为简刻玉书篇　成都耆旧传丨丨与五丁同生父母弃之溪后闻呱呱声就视乃一女五男女即蜀妃男即五丁故名丨丨溪　陈鸿长恨歌传蓬壶最髙仙山上多楼阙西厢下洞户东向署曰丨丨太真院　朱子梅花赋爰策枯藤爰蹑破屐登万花川谷之顶飘然若絶弱水而诣蓬莱适羣仙拉月姊约丨丨醼酣乎中天之台　韦渠牟步虚词谁逢丨丨辇应检九真经温庭筠晓仙謡丨丨唤月归海宫月色澹白涵春空曹唐小游仙诗见玉线下　又细腰侍女瑶花外争向红房报丨丨　又香残酒冷丨丨睡不觉七真归海中皮日休野梅诗茑拂萝捎一树梅丨丨无侣独裴回陈与义水墨梅诗粲粲江南万丨丨别来防度见春归　汪元量越州歌鼇山灯月照人嬉宣徳门前万丨】
　　【丨】
　　玉仙【云笈七签月中树名骞树一名药王得食其叶者为丨丨玉仙之身洞彻如水精瑠璃焉　东京梦华録收灯毕都人争先出城探春州南则玉津园外学方池亭榭丨丨观　张籍有丨丨馆絶句　杜牧瑶瑟诗丨丨瑶瑟夜月过楼西桂烛残　防国有题醴陵丨丨观诗　苏轼安国寺寻春诗遥知二月王城外丨丨洪福花如海　又宋史乐志大石调寰海清丨丨商玉芙蓉　刘兼春夜诗醉垂罗袂倚朱阑小数丨丨歌未阕　又宋史河渠志汜水出丨丨山索水出嵩诸山合洛水】
　　玉佛【妆楼记有女子卸冠者奉观音大士甚肃比丘尼往往劝其修净土云当作观音观观其法身愈大愈妙自此夜恒梦见之然甚小若妇人钗头丨丨状一日其夫寄一玉观音类梦中所见自是奉之益笃　续文献通考元丞相巴延尝至于阗国凿井得一丨丨髙三四尺色如截肪照之可见筋骨脉络即贡上方】玉邪【广韵藻丨丨帝释女也佛出有丨丨经】
　　玉姜【列仙传毛女字丨丨在华阴山中形体生毛自言秦始皇宫人也流亡入山食松叶遂不饥寒】玉源【青髙议刘沆赴举有老人赠一联云今年且跨家驴去异日当乗宝马归公曰何以知之叟曰公是罗浮山丨丨道君公始谢而去】
　　玉子【神仙传丨丨者姓韦名震南郡人也着道书百余篇其术以务魁为主而精于五行之意以养性治病消灾散祸后入崆峒山合丹丹成白日升天　吕岩诗先差丨丨开南殿后遣青龙入紫微　又丨丨偏宜种金田岂在耕　又瓶子如金丨丨黄上升下降续神光　又杜牧送国棊王逢诗丨丨纹楸一路饶最宜檐竹萧萧　洪玉父奕碁诗荆璞丨为丨井纹楸作屏】
　　玉卿【云笈七签飞行太空得为丨丨】
　　玉娘【李商隠出関宿盘豆馆对丛芦有感诗思子台边风自急丨丨湖上月应沉】
　　玉媵【宋褧洗车雨乐府琼娥丨丨莫迟回为我飞书呼珍毕】
　　玉姝【黄滔成名后呈同年诗名推颜柳题金塔饮自燕秦索丨丨】
　　玉眞【眞灵位业圗丨丨保皇道君居玉清三元宫　神仙传深山修道夜有仙女来献花果鼻上有黄珠如粟者丨丨也否则鬼使　禁扁隋丨丨坛在景运门右　又唐有丨丨观　又宋有丨丨轩　明一统志丨丨宫在昌邑县治西北　又丨丨台在安仁县后丨丨山唐进士柳敬徳道过寓此读书刻丨丨台三字于石上　保和曲宴记酒五行始休许至丨丨轩轩在保和西南庑即安妃妆阁　又命使传防曰雅宴酒酬添逸兴丨丨轩内看安妃诏臣赓补成篇　髙宇五台山记乗小舆径上中台縁冈行十里至丨丨寺岭丹碧映辉甍阁　李质艮岳赋严宏堂之三秀奉九华之丨丨李贺昌谷诗纡缓丨丨路神娥蕙花里　曹唐刘阮再到天台不复见仙子诗再到天台访丨丨青苔白石已成尘　又唐书诸公主传丨丨公主字持盈始封崇昌县主俄进上清元都大洞三景师　又金仙公主始封西城县主景云初进封太极元年与丨丨公主皆为道士　又益都方物记瑞圣花出青城山中其小者号宝仙浅红者为醉太平白者名丨丨】
　　玉女【礼记祭统国君取夫人之辞曰请君之丨丨与寡人共有敝邑事宗庙社稷此求助之本也注言丨丨者美言之也　后汉书张衡传载太华之丨丨兮召洛浦之宓妃注诗含神雾曰太华之山上有眀星丨丨主持玉浆服之成仙　唐书李轨传有胡巫妄曰上帝将遣丨丨从天来遂召兵筑台以女多所麋损　元史乐志夀星队第九队妇女三十人冠丨丨冠翠花钿服黄销金寛袖衣　又杜丰传授丰龙虎卫上将军河东南北路兵马都元帅便宜行事遂破丨丨割渠等寨俘获千余人　吕览昔吾先君献公即位五年兼国十九用此士也恵公即位二年滛色暴慢身好丨丨秦人袭我逊去绛七十用此士也　礼含文嘉禹卑宫室垂意沟洫则丨丨敬养　武帝内传帝闲居承华殿东方朔董仲舒在侧忽见一女子着青衣美丽非常愕然问之女对曰我墉宫丨丨王子登也乃为王母所使从昆仑山来　又上元夫人三天上元之官统领十万丨丨名箓者　神异经东荒山中有大石室东王公居焉恒与一丨丨投壶　水经注菩萨前到贝多树下敷吉祥草东向而坐时魔王遣三丨丨从北来试魔王自从南来试菩萨以指足按地魔兵郤散三女变为老姥　又芒水南芒谷北流迳丨丨房水侧山际有石室世谓之丨丨房　又颖水又东平乐谿水注之水发丨丨台下平洛涧　述异记利州义城郡葭萌县有丨丨房盖是一大石穴也昔有丨丨入此石穴前有竹数茎下有青石坛每因风自扫此坛丨丨每遇明月夜即出于坛上闲步徘徊复入此房　华阳国志李氷为蜀守于丨丨房下白沙邮作三石人立水中刻江神要水竭不见足盛夏不没肩　益州记龙盘山有一石长四十丈有户及扇若人掩闭古老相传为丨丨房　南海古迹记西樵岩在南海西南岩有石室石珠飞瀑如泻下为丨丨淘沙滩漉梨泉龙九眞洞　寰宇记缑氏有八风溪溪水南流合三交水岸有沙细润可以澡濯隋代常进后宫杂以香药以当豆屑号曰丨丨沙　文献通考太山丨丨池在太平顶池侧有石像　集仙録华山丨丨祠内有丨丨马一匹华山志云丨丨马神灵异常夜闻嘶齧之声顶上隠者常见之　玉海宋眞宗祥符间封泰山上至卫幄召近臣观丨丨泉及古碑　禁扁唐丨丨殿在华清宫　元南野史开元中庐陵永新县尹氏女美姿容善歌唱重阳与羣女戏登南山文峰为同辈歌一曲声逗数十里时刺史表进入宫封为唱歌供奉喉音妙絶今存始歌处号为丨丨峰立庙祀之　明一统志丨丨山在汀州府城南十五里王氏女修眞之所又丨丨峰在萍乡县东六十里一名丨丨堆　又丨丨潭在宝鸡县西南二十五里丨丨祠下　又丨丨井】
　　【在髙邮州治西南东齐郏道光与其女居井傍炼丹又丨丨沙在登封县三交水傍　又丨丨台在登封县东四十五里与嵩髙连亘汉武东游见仙女因名　琴笺圗式隋逸士李疑作于丨丨腰旁为连珠彩弦音操清亮　嵩髙山记山有丨丨台云汉武帝见三仙女因以名台　贾谊惜誓建日月防为盖兮载丨丨于后车阮籍大人先生传召大幽之丨丨兮接上王之美人何逊七召列神童于羽帐侍丨丨于仙车　李商隠】
　　【伏波庙文何烦丨丨之投壶方闻天笑不待樵人之取箭己见风廻　司马相如大人赋排阊阖而入帝宫载丨丨而与之归　扬雄甘泉赋丨丨亡所眺其清晓兮宓妃曽不得施其娥眉　王延夀鲁灵光殿赋神仙岳岳于栋门丨丨闚窻而下视　庾信哀江南赋倚弓于丨丨窻扉系马于鳯凰楼柱　曹植逺游篇仙人翔其隅丨丨戏其阿　杨炯废观诗药饮金炉火苔昏丨丨泉　骆賔王久戍边城有懐京邑诗漏缓金徒箭娇繁丨丨壶　沈佺期岳馆诗洞壑仙人馆孤峰丨丨台宋之问奉和幸荐福寺诗殿饰金人影窻揺丨丨扉郑愔奉和幸上官昭容院诗更覔琼妃伴来过丨丨泉李颀送五叔入京兼寄綦母三诗家书春草年年色莫道相逢丨丨祠　杜甫望岳诗安得仙人九节杖拄到丨丨洗头盆　李白梁父吟帝傍投壶多丨丨　又归石门旧居诗惜别愁窥丨丨窻归来唤把洪厓手韩翃送王侍御赴江西诗花间五马迎君日雨霁烟开丨丨冈　顾况谢王郎中见赠琴鹤诗何由丨丨牀去食琅玕英　韦渠牟步虚词执节仙童小烧香丨丨春李商隠寄逺诗姮娥捣药无时已丨丨投壶未肯林温庭筠洞户诗粉白仙郎署霜清丨丨砧　马戴华】
　　【下逢杨侍御诗巨灵掌上月丨丨盆中泉　曹唐小游仙诗花前丨丨来相问赌得青龙许赎无　又丨丨暗来花下立手挼裙带问昭王　皮日休石窻诗未防通何处应邻丨丨家　李俊民调祁定之诗不须丨丨引巢父那在神官邀退之　柳贯初霁望金华山雪诗波心双捧金人劒霞际横驱丨丨軿　杨维桢金盆沐髪诗铜仙盘冷添甘露丨丨盆倾拾翠钿　何梦桂吊维扬琼花诗人间惊破霓裳舞天上徴回丨丨车　又尔雅蒙丨丨注蒙即唐也女萝别名　急就篇雷矢雚菌荩兔芦注兔芦即兔丝也一名丨丨】
　　玉童【西王母传汉初有四五小儿戏于道中一儿歌曰着青裙入天门揖金母拜木公时人莫知惟张子房知之乃往拜焉曰此乃东王公之丨丨也　眞灵位业圗有三天丨丨　三元经见玉检下　梁简文帝祭灰人文当令金光小史侍使丨丨奏云师于执法絷水伯于天宫钻星诛于电女贯索囚于雷公　仲子陵五丝续宝命赋二八夀日十五丨丨　常建宿五度谿仙人得道处诗无处求丨丨翳翳惟林峦　王维赠焦道士诗缩地朝珠阙行天使丨丨　元稹防眞诗绛节随金母云心捧丨丨　李商隠石城诗丨丨收夜钥金狄守更筹　李涉赠长安小主人诗上清眞子丨丨颜花态娇羞月思闲】
　　玉郎【太平御览金根经曰青宫之内北殿上有仙格格上有学仙簿金简玉札有十万篇领仙丨丨之典也　上庠録裴思谦状元及第以红笺作名纸谒平康里诸妓因宿于里中有诗曰银缸斜背解鸣珰小语低声唤丨丨从此不知兰麝贵夜来新惹桂枝香　元稹送王十一郎中游剡中诗想得丨丨乗画舸防回明月坠云间　李贺染丝上春机诗防线结茸背复叠白袷丨丨寄桃叶　李商隠重过圣女祠诗丨丨防此通仙籍忆向天阶问紫芝　崔珏美人尝茶行云鬟沉落困泥春丨丨为碾瑟瑟尘　张祜双舞柘枝妓诗一时折腕拓残拍斜敛轻身拜丨丨】
　　玉友【卢纶题贾山人园林诗五字每将称丨丨一尊曽不顾金囊　刘子翚观二刘题壁诗我来经览浑如昨丨丨金昆念离索　又百家诗序刘跋字斯立名酒为丨丨仍为作传宋曽端伯亦名酒为丨丨　避暑録话伽蓝记载刘白堕善酿酒虽盛暑暴之日中经旬不坏今丨丨之佳者亦如是也　酒名记洺州丨丨杨万里谢送蔊菜诗金华诗里初相识丨丨尊前每相忆】
　　玉贤【广韵藻丨丨犹玉人也仙诗云齐首招丨丨】
　　玉吾【广韵藻音勿遐于丨丨祝惟申于宝已宝已见陈思王集】
　　玉汝【女同诗王欲丨丨是用大谏笺玉者君子比徳焉王乎我欲令汝如玉然故作是诗用大谏正女此穆公至忠之言　韩元吉桐隂旧话庄敏公缜字丨丨初求字于欧阳文忠公公以小合幅纸书玉女二字送来庄敏大不乐明日相见文忠公曰出处无防水也取笔添女字三防相与一笑盖诗中王欲玉女但音发作汝也】
　　玉人【周礼考工记丨丨之事鎭圭尺有二寸天子守之命圭九寸谓之桓圭公守之命圭七寸谓之信圭侯守之命圭七寸谓之躬圭伯守之疏丨丨之事者谓人造玉瑞玉器之事　礼记曲礼天子之六工曰土工金工石工木工兽工草工典制六材注石工丨丨磬人也疏丨丨谓作圭璧者玉及磬同出于石故谓石工也左传宋人或得玉献诸子罕子罕弗受献玉者曰以示丨丨玉工以为宝也故敢献之　孟子则何以异于】
　　【教丨丨雕琢玉哉　汉书邹阳传昔丨丨献宝楚王诛之李斯竭忠胡亥极刑　沈逵山元玉赋官推王府之典制自丨丨之作　又晋书卫玠传玠总角乗羊车入市见者皆以为丨丨　又裴楷传楷风神髙迈容仪俊爽时人谓之丨丨　南史谢晦传时谢琨风华为江左第一尝与晦俱在武帝前帝目之曰一时顿有両丨丨北史隠逸传崔颐从驾汾阳宫次河阳鎭蓝田山得一丨丨长三四寸诏问羣臣颐曰臣见卢元明嵩髙山】
　　【庙记云有神人以玉为形像长数寸或出或隠出则令世延长天子悦赐缣二百匹　拾遗记蜀先主甘后玉质柔肌河南献丨丨髙三尺乃取丨丨置后侧昼则讲说军谋夕则拥后而玩丨丨　陈樵胡氏铁心亭赋嫓三王之珠树配二谢之丨丨　张九龄奉和圣制瑞雪篇信宿婵娟飞雪度能使丨丨俱掩嫮　李颀赠别张兵曹诗君为禁脔壻争看丨丨游　张南史花诗已迷金谷路频驻丨丨车　杜牧寄扬州韩绰判官诗二十四桥明月夜丨丨何处教吹箫　温庭筠杨柳诗正是丨丨肠断处一渠春水赤防桥　薛能黄蜀葵诗记得丨丨初病校道家妆束厌禳时　崔珏鸳鸯诗映雾乍迷金殿瓦逐梭齐上丨丨机　韦庄秋霁晚景诗丨丨襟袖薄斜凭翠阑干　徐照柳叶词丨丨未识分离恨折向堂前学画眉　元淮南圃杏花诗昨夜南园春雨过丨丨晓起揭帘看　张昱睡觉诗万斛春光金盏酒百年心事丨丨筝】
　　玉季【贯休杜侯行金昆丨丨轻三鼓煮海悬鱼臣节苦】
　　玉昆【南史王份传子琳字孝璋有子九人并知名长子铨字公衡铨虽学不及锡而孝行齐焉时人以为铨锡二王可谓丨丨金友】
　　玉朋【孔帖唐右史郑休范赠妓天仙歌严吹如何下太清丨丨无轸六铢轻虽知不是流霞酌愿听云和瑟一声】
　　玉婴【春渚纪闻杨文公之生也其胞始脱见两鹤翅交掩块物而蠕动其母亟令弃诸溪流始出户而祖母迎见亟起视之则两翅展开中有丨丨转仄而啼举家惊异知非常器　又苏轼送笋芍药与公择诗骈头丨丨见一一脱锦防】
　　玉婘【杨万里劝朱侍讲勿著书啓即辰首冬殊温恭惟悬车里门天相台动止万福丨丨尊稚均庆】玉丰【梁元帝集有为妾夏丨丨谢赉锦啓按时方在湘东丨丨湘东王妾也】
　　玉匠【姚合酬礼部李员外见寄诗溪石谁思丨丨爱烟鸿愿与弋人疎】
　　玉工【唐书柳玭传永宁王相国涯居位窦氏女归请曰丨丨货钗直七十万钱王曰七十万钱岂为女惜但钗直若此乃妖物也祸必随之女不敢复言　宋史贾似道传赵溍辈争献宝玉陈奕至以兄事似道之丨丨陈振民以求进　尹文子魏田父有耕于野者得玉径尺不知其玉也以告邻人邻人诈之曰此怪石也畜之弗利其家田父以归置于庑其玉明照一室弃之于逺野邻人取之以献魏王魏王召丨丨相之丨丨望之再拜贺曰大王得天下之宝臣所未尝见王问其价丨丨曰此无价以当之五城之都仅可一观魏王赐献玉者千金长食大夫之禄　淮南子劒工惑劒之似莫邪者唯欧冶能名其种丨丨玉之似碧卢者唯猗顿不失其情　隋遗録一日帝将登鳯舸凭殿脚女呉绛仙肩喜其柔丽将拜婕妤适值绛仙下嫁为丨丨万羣妻故不克谐帝寝兴罢擢为龙舟首檝号曰崆峒夫人汪克寛宣文阁赋陶人运其埏埴丨丨效其雕防　陈子昻观玉篇勿信丨丨言徒悲荆国人　皎然桃花石枕歌劒工见兮可为劒丨丨辨兮知非石】玉氏【山堂肆考汉武时有公玉带造明堂后改为丨丨汉玉况字文伯者是其后也】
　　玉尹【史记楚世家注见玉璞下】
　　玉儿【小名録东昏侯潘淑妃小字丨丨　杜阳编同昌公主玉钗上有字曰丨丨工巧妙丽殆非人工所制一日梦南房潘妃取钗或有云丨丨即潘妃小字也刘禹锡和李尚书伤孔雀及薛涛诗丨丨已逐金环葬翠羽先随秋草萎　陆蒙和袭美野梅次韵诗梁殿得非萧帝瑞齐宫应是丨丨媒　徐梦游诗南国佳人字丨丨芙蓉双脸逺山眉】
　　玉飞【嫏嬛记马嵬老媪拾得太眞袜以致富其女名丨丨得雀头履一双眞珠饰口以薄檀为苴长仅三寸丨丨奉为异宝不轻示人　又新论丨无翼而丨珠无胫而行】
　　玉奴【南史齐东昏侯传潘妃名丨丨　郑嵎津阳门诗丨丨琵琶龙香拨倚歌促酒声娇悲　萨都拉送陈衡之之金陵诗楼中子弟皆年少丨丨送酒吹鸾笙又寒夜与王记室宴集诗丨丨翦烛落燕尾银瓶煑酒浮鹅黄】
　　玉况【后汉书光武帝纪陈留太守丨丨为大司徒注况字文伯京兆人玉音肃】
　　玉像【南史师子国传晋义熙初始遣使献丨丨经十载乃至像髙四尺二寸玉色洁润形制殊特殆非人工　齐书武帝纪显扬殿丨丨诸佛及供养具如别牒可尽心礼拜供养之絓有功徳事可专在中　宋史乐志金舆丨丨下瑶京防仗拥霓旌　方升太岳志五龙宫八圗述元帝啓圣二殿之左为丨丨殿紫丨丨一披发跣盘右膝而坐　白居易游悟眞寺诗西开丨丨殿白佛森比肩　王建题应圣观诗空廊雨滴花砖缝小殿虫縁丨丨尘】
　　玉躬【魏志陈思王植传豹尾已建戎轩骛驾陛下将复劳丨丨扰挂神思臣诚竦息不遑宁处　班固与窦宪牋将军哀怜赐以丨丨所喜玳瑁簪】
　　玉牙【白居易送崔侍御生子诗丨丨珠颗小男儿罗荐兰汤浴罢时】
　　玉仪【江淹丽色赋山藻云葩氷华丨丨　又尚书考灵曜观丨丨之旋昏明主时郑注以玉为浑仪故曰丨丨】
　　玉姿【王无竞鳯台曲一吹一落泪至今想丨丨　孙元宴后庭舞诗嬿婉回风态若飞丽华翘袖丨为丨鱼元机代人悼亡诗曽覩夭桃想丨丨带风杨柳认蛾眉】
　　玉艳【李商隠天平公座中呈令狐令公诗更深欲诉蛾眉敛衣薄临醒丨丨寒】
　　玉怀【陆机应嘉赋发兰音以清唱操丨丨而喻余　又探子丨丨畴尔惠音】
　　玉顔【孙楚和氏外孙道生哀文丨丨丰下曜于怀抱曹植洛神赋转盻流精光润丨丨　李邕春赋丨丨景照罗袂风翻　陆机拟东城一何髙诗京洛多妖丽丨丨伴琼蕤　贺朝孤兴诗罗幕空掩昼丨丨静移春　王昌龄长信秋词丨丨不及寒鸦色犹带昭阳日影来　顔粲呉宫教美人战诗丨丨承将畧金钿指军符　赵嘏恒敛千金笑诗丨丨恒自敛羞出镜台前张祜乌夜啼乐府不妨还报喜误使丨丨低　胡曽寒食都门诗金络马衔原上草丨丨人折路傍花　罗隠息夫人庙诗丨丨浑似羞来客依旧无言照画屏　陈与义梅花诗铁靣苍髯洛阳客丨丨红领防稽仙】
　　玉容【陆机拟古诗丨丨谁能顾倾城在一弹　姚合咏雪诗怜君翠染双蝉鬓镜里朝朝近丨丨　王贞白独芙蓉诗方塘清晓镜独照丨丨秋　杜牧寄沈褒秀才诗仙桂茂时金镜晓洛波飞处丨丨髙】玉度【谢庄殷贵妃诔诞发兰仪光啓丨丨　陈樵胡氏铁心亭赋窃谓怀此丨丨兮遂永谢于芳邻　袁袠别知诗敦人纲以周愼兮秉丨丨其温如　梁简文帝侍皇太子乐游苑诗副极仪天金锵丨丨】玉面【公羊传庄王伐郑胜乎皇门放乎路衢郑伯肉袒左执茅旌右执鸾刀以逆庄王曰寡人无良边垂之臣以干天祸是以使君王沛焉辱到敝邑君如矜此丧人锡之不毛之地使帅一二耋老而绥焉请唯君王之命庄王曰君之不令臣交易为言是以使寡人得见君之丨丨而微至乎此　拾遗记老聃居山有父老五人方瞳丨丨握青筠杖共谈天地乃五方五行之精东方朔七谏厌白丨以为丨兮怀琬琰以为心　梁简文帝乌栖曲织成屛风金屈膝朱唇丨丨灯前出　宋之问和赵员外桂杨桥遇佳人诗金鞍白马来从赵丨丨红妆本姓秦　李白浣纱石上女诗丨丨耶溪女青娥红粉妆　又桂海虞衡志猨有金丝者黄色丨丨者明一统志宁国府土产丨丨貍　晁冲之驽马诗男儿少欲立竒功贵买西宛丨丨骢　朱松牛尾貍诗压】
　　【糟丨丨天涯见琢雪庖霜照眼明　张昱昔游诗冠翘鹖尾朱袍盛马顿金覊丨丨斜】
　　玉颊【苏轼老饕赋红潮于丨丨惊缓响于檀槽　戴叔伦早春怨铜台滴愁更漏长丨丨啼红梦初醒苏轼再和杨公济梅花诗檀心已作龙涎吐丨丨何劳獭髓医　杨万里玉井亭观荷诗宻排碧罗盖低防】
　　【红丨丨　陆游宴西楼诗烛光低映珠帘丽酒晕徐添丨丨红　刘迎张萱戏婴圗诗犀颅丨丨宁馨子雾鬓云鬟窈窕娘　元好问梨花海棠诗春工惜天眞丨丨洗风露】
　　玉齿【梁昭眀太子七契扬美目以流盻啓丨丨而按歌梁简文帝七励丨丨笑容红妆绰约　张衡天象赋耀棘庭之金印粲椒宫之丨丨　杨万里学林赋俄掀眉而奋袖粲丨丨之有光　郭璞游仙诗灵妃顾我笑粲然啓丨丨　韦应物拟闺人诗娟娟双青蛾微微啓丨丨　刘子翚咏樝诗丹顋晓露香犹薄丨丨寒氷嚼欲无】
　　玉唾【陈樵八咏楼赋呉兴丨丨见之失色渔阳艳曲为之褫气　黄庭坚谢穆父赠髙丽松扇诗银钩丨丨明蛮纸松箑轻凉并送似　李纯甫虞舜卿送橙酒诗径呼短李与黔王快取锦囊收丨丨】
　　玉垄【黄庭内景经眼神明上字英元鼻神丨丨字灵坚耳神空闲字幽田舌神通命字正伦】玉庐【黄庭内景经五岳之云气彭亨保灌丨丨以自偿注丨丨鼻庐也】
　　玉当【黄庭内景经神生腹中衔丨丨注按五辰行事诀云两眉间直上一寸入一寸为丨丨紫阙窃观文意未应是此也】
　　玉音【元史成宗纪迩者鞠问刑部尚书乌噜克实賍罪蒙丨丨奬谕诸御史皆被锡赉台纲益振　　中说贾琼进曰敢问死生有命富贵在天何谓也子曰召之在前命之在后斯自取也庸非命乎噫吾末如之何也已矣琼拜而出谓程元曰吾今而后知元命可作多福可求矣程元曰敬佩丨丨服之无斁　司马相如长门赋愿赐问而自进兮得尚君之丨丨　冯奬翁金门马赋置金马之名署待丨丨于九垓　周让答王褒书丨丨不嗣瑶华莫因　李白听韩侍御吹笛诗韩公吹玉笛惆怅流丨丨　韦应物清都观答幼遐诗冷冷如丨丨馥馥若兰房　韦庄赵秀才弹琴诗满匣氷泉咽又鸣丨丨闲澹入神清　呉仁璧赠道士诗五龙金角向星斗三洞丨丨愁鬼神　杨亿送刘秀州诗骑置迢迢阻丨丨左鱼江海遂初心　史浩锡宴澄碧殿诗丨丨宠谕臣此防宜有纪　萨都拉与呉锦衣诗天开阊阖收金鎻帘卷奎光听丨丨　杨维槇小游仙诗上皇勅赐龙色酒天乐五云流丨丨】
　　玉脸【丘迟答徐侍中为人赠妇诗长眉横丨丨皓腕卷轻纱　江总秋日新宠美人应令诗翠眉未画自生愁丨丨含啼还似笑　蔡伸浣溪沙词酒晕半消红丨丨云鬟轻制小犀簪　髙观国留春令词丨丨窥人舒浅笑寄此情天渺　沈端节念奴娇词娟秀敷腴索笑处丨丨微生娇靥】
　　玉腮【莲花妓献陈陶处士诗莲花为号丨为丨珍重尚书遣妾来】
　　玉啼【韩愈城南联句宝唾拾未尽丨丨堕犹鎗】
　　玉臂【杜甫月夜诗香雾云鬟湿清辉丨丨寒　苏轼和王巩次韵诗君家丨丨贯铜青下客何时见目成】玉心【李白怨情诗花性飘扬不自持丨丨皎洁终不移】
　　玉体【书舜典在璿玑玉衡传见玉玑下　礼记聘义垂之如队礼也疏垂之如队礼也言丨丨垂之而下坠人有礼者亦谦恭而卑下故言礼也　又战国防左师触詟愿见太后盛气而揖之入而徐趋至而自谢曰老臣病足曽不能疾走不得见　矣窃自恕恐太后丨丨之有所郄也故愿望见　汉　王吉传为昌邑中尉而王好游猎吉上疏諌曰大王不好书术而乐游逸数以软脆之丨丨犯勤劳之烦毒非所以全夀命之宗也后汉书桓荣传太子报荣书曰愿君慎疾加餐重爱丨丨　南史梁武陵王传以兹丨丨辛苦行阵乃眷西】
　　【顾我劳如何　王僧孺初夜文洋溢恵声与八风而共逺优游丨丨等六律而相调　傅咸感凉赋汗珠陨于丨丨兮粉附身而沾凝　曹植美女篇明珠交丨丨瑚间木难　傅元艳歌行文袍缀藻黼丨丨映罗裳李商隠北齐诗小怜丨丨横陈夜已报周师入晋阳】
　　玉貌【史记鲁仲连传辛垣衍曰吾视居此围城之中者皆有求于平原君者也今吾观先生之丨丨非有求于平原君者也曷为久居此围城之中而不去　说苑衣必荷规而承矩负绳而凖下故君子衣服中而容貌得接其服而象其徳故望丨丨而行能有所定矣南唐近事女冠耿先生鸟爪丨丨甚有道术获宠于元宗　事文类聚元相公賔府薛书记马离廐诗为惊丨丨郎君坠不得华轩更一嘶　宋玉笛赋摛朱唇曜皓齿頳顔臻丨丨起　鲍照芜城赋东都妙姬南国佳人蕙心纨质丨丨绛唇　长孙佐辅宫怨三千丨丨休自夸十二金钗独相向　卢纶送黎燧尉阳翟诗丨丨承严训金声称上才　温庭筠和友人悼亡诗丨丨潘郎泪满衣画罗轻鬓雨霏微】
　　玉鬓【耿湋上巳日诗丨丨风尘下花林丝管中】
　　玉髪【杨维桢白雪辞广寒兔老丨丨蜕一箭刚风落人世】
　　玉交【李商隠可叹诗见琼筵下】
　　玉鼻【李廓长安少年行犬娇眠丨丨鹰掣撼金铃　又元史舆服志金攀龙口玳瑁钉舄一重底红罗面白绫托里如意头销金罗縁口丨丨】
　　玉手【傅咸羽扇赋猥弃我其若遗去丨丨而潜藏　曹植妾薄命乐府携丨丨喜同车　谢芳姿赠王珉团扇歌动揺郎丨丨因风托方便　何子朗和虞记室骞古意诗青镜对蛾眉新花弄丨丨　刘庭琦奉和圣制瑞雪篇罗衣防着浑是花丨丨抟来半成水　杜甫白丝行象牀丨丨乱殷红万草千花动凝碧　杜牧方响诗数条秋水挂琅玕丨丨丁当怕夜寒　顾瑛和韵诗银盘雪落千丝鲙丨丨氷分五色　又西湖口占诗十九韦娘着绛纱金杯丨丨载春霞　张昱辇下曲西方舞女即天人丨丨昙花满把青】
　　玉指【梁武帝子夜歌朱口发艳歌丨丨弄娇弦　徐安贞闻邻家理筝诗曲成虚忆青蛾敛调急遥怜丨丨寒　孟浩然寒夜张明府宅宴诗香炭金炉暖娇弦丨丨清　常建古兴诗深闺女儿莫愁年丨丨泠泠怨金碧　韦应物白鸜鹆歌人心鸟意自无猜丨丨霜毛本同色　白居易木兰花诗腻如丨丨涂朱粉光似金刀翦紫霞　项斯欲别诗买酒金钱尽弹筝丨丨劳王建宫词弹棊丨丨两参差背局临虚鬭着危　李逺立春日诗巧着金刀力寒侵丨丨风　罗隠绣诗花随丨丨添春色鸟逐金鍼长羽毛　徐防燕诗翠翘生丨丨绣羽拂文楣　张耒秋雨小酌赠贾七诗贾郎豪华独异我粉腮丨丨双鸦鬟　陆游大风登城诗东家唤客宴画堂两行丨丨调丝簧　汪元量湖州歌百十箜篌弹丨丨两行珠翠击金镛】
　　玉纤【韩偓柳诗丨丨折得遥相赠便是观音手里持郑允端拟寄衣曲急杵清砧捣夜深丨丨铜斗熨帖平　顾瑛西湖诗薄薄红绡映雪肤丨丨时把髻鬟梳】
　　玉尖【杨维桢学书诗歌彻阳春酒半醺丨丨搦管蘸香云　又题郭天锡春山圗诗醉倾一斗金壶汁貌得江心两丨丨】
　　玉肱【萨都拉杨妃病齿圗诗九华帐里薫兰烟丨丨曲枕瑚偏】
　　玉毫【隋炀帝敬灵龛疏多宝妙塔如意分身丨丨金光分宵破暗　李峤洛州铜佛像碑自非圣灵合徳忠孝因心何以发金鞍之殊祉丨丨之秘相者哉　张籍题玉像堂诗丨丨不着世间尘辉映分明十八身皇甫湜石佛谷诗花座五云抉丨丨六虚射　崔液上元夜诗影里如闻金口说空中似放丨丨光　朱子祝融峰诗遄归青莲宫坐对白丨丨　刘因登鎭州隆兴寺阁诗金天月窟尔乡国丨丨万丈须弥峰】玉腕【郡阁雅言李逺体物縁情皆为臻妙尝有赠筝妓伍卿诗云轻轻没后更无筝丨丨红纱到伍卿坐客满筵都不语一行哀雁十三声　卢谌赠石季伦诗凡我二三子执手携丨丨　刘铄白纻曲仙仙徐动何盈盈丨丨俱凝若云行　梁简文帝咏内人昼眠诗簟文生丨丨香汗透红纱　王勃采莲歌桂棹兰桡下长浦罗裙丨丨轻揺橹　王维杂诗对人传丨丨暎烛解罗襦　欧阳詹汝川行乗空丨丨若无骨映叶朱唇似花发　王建田侍郎宴席诗整顿舞衣呈丨丨动揺歌扇露金钿　张祜王家琵琶诗金屑琵琶丨丨明子轻撚为多情　卢肇戏题诗知道相公怜丨丨强将纤手整金钗　花蕊夫人宫词美人捧入南薫殿丨丨斜封防缕长　苏轼谢郡人田贺二君献花诗丨丨揎红袖金樽泻白醅　又载记荆南节度使卫伯玉有马名丨丨骝】
　　玉腰【清异録温庭筠尝得句曰蜜官金翼使徧吿知识无人可属久之自聨其下曰花贼丨丨奴盖上指蜂下指蝶也　又昨梦録西夏有竹牛重数百斤角甚长而黄黑相间用以制弓极健劲其近弝黒者谓之后醮近稍近弝俱黒而弓面黄者谓之丨丨　又羣芳谱牡丹红者有金腰楼丨丨楼　又郑毅垂虹桥诗挿天防蝀丨丨濶跨海鲸鲵金背髙】
　　玉乳【本草梨一名丨丨　苏轼鳯咮砚铭帝规武彛作茶囿山为孤鳯翔且嗅下集芝田啄琼玖丨丨金沙发灵窦　汪道防墨赋其为饰也丨丨珠胎龙脑麝脐　谭用之送僧中孚南归诗琵琶峡口月溪船丨丨头陀忆旧川　马祖常画古木诗雨蚀苍皮苔防石泉舂丨丨月翻轮】
　　玉寒【贯休赠抱麻刘舎人诗丨丨方重澁松古更青皴】
　　玉胞【眞诰金阙圣君采服飞根之道昔受之于太微天帝君一名赤丹金精石景水母丨丨之经　云笈七签三合成契九成凝神回精丨丨以成我身】
　　玉骨【竹坡诗话氷肌丨丨清无汗水殿风来暗香满此诗为花蕊夫人作　刘因横翠楼赋序灵台洞月丨丨横秋　杜甫徐卿二子歌大儿九龄色清彻秋水为神丨为丨　李商隐偶成转韵七十二句赠四同舎诗天官补吏府中趋丨丨瘦来无一把　又云仙杂记袁丰居宅后有六株梅开时为邻屋烟气所烁屋乃贫人所寄丰即圗泥塞灶张幕蔽风久之拆去其屋叹曰烟姿丨丨世外佳人但恨无倾城笑耳即使妓秋蟾出比之乃云可与比驱争先然胭脂之徒正当在后　杨万里雪夜寻梅诗今年看花荆溪西丨为风丨雪为衣又苏轼杜沂游武昌以酴醿花菩萨泉见饷诗青蛟走丨丨羽盖蒙朱幰　又陈师道端砚诗金声丨丨石】
　　【为容江河屈流云作使】
　　玉皮【梅尧臣答持国遗魦鱼皮脍诗见金韲下】
　　玉肤【洞冥记帝所幸宫人名丽娟年十四丨丨柔软吹气胜兰不欲衣缨拂之恐体痕也　杜牧宫词蝉翼轻绡傅体红丨丨如醉向春风　杨万里初食笋蕨诗穉子丨丨新脱锦小儿紫臂未开拳　又瓶中红白二莲诗到得欲开浑别了丨丨洗退淡胭脂　又食车螯诗紫殻旋开微滴酒丨丨莫熟要鸣牙】玉肌【白居易喜谭氏外孙女满月诗桂燎熏花果兰汤洗丨丨　韦庄伤灼灼诗桃脸曼长横緑水丨丨香腻透红纱　又苏轼红梅诗寒心未肯随春态酒晕无端上丨丨　又送牛尾貍与徐使君诗殷勤送去烦纤手为我磨刀削丨丨】
　　玉趾【左传齐侯未入境展喜从之曰寡君闻君亲举丨丨将辱于敝邑使下臣犒执事　又哀公二十一年秋八月公及齐侯邾子盟于顾是行也公先至于阳谷齐闾丘息曰君辱举丨丨以在寡君之军羣臣将传遽以告寡君比其复也君无乃勤为仆人之未次请除馆于舟道辞曰敢勤仆人　呉语昔者越国见祸得罪于天王天王亲趋丨丨以心孤句践而又宥赦之君王之于越也翳起死人而肉白骨也　杨修神女赋飘若兴动丨丨未移　赵良器履赋缀珠綦以崇饰遵丨丨而更移　沈约咏少年新婚诗裙开见丨丨衫薄映凝肤　王康琚反招隠诗凝霜凋朱顔寒泉伤丨丨】
　　玉蹄【李白紫骝马乐府紫骝行且嘶双翻碧丨丨杨维桢丨丨騧诗银脑丨丨騧金鞭问妾家】玉步【钱起豹舄赋花映香尘光生丨丨　费昶华光省听捣衣诗金波正容与丨丨依砧杵　李逺赠咸阳李少府诗金刀片片裁新锦丨丨重重上旧梯】
　　玉弯【欧阳元舞姬脱鞋吟夭夭曲曲丨丨卷翠鳬飞去天欲輭】
　　玉胫【崔融贺芝草表丨丨延龄在神仙而可致刀圭入膳视朝夕而犹賖】
　　玉爪【乔林鹡鸰赋金睛丨丨绀尾青颅　杜甫白黒二鹰诗万里寒空只一日金眸丨丨不凡材　元稹闺晚诗红裙委砖堦丨丨朱橘　杨万里澹庵坐上分茶诗蒸水老禅弄泉手隆兴见春新丨丨　刘因白海青诗扶余丨丨旧曽闻青鸟犹霑海气昏注白海青一名丨丨骏】
　　玉树【山海经开明北有丨丨一树有五彩　淮南子禹以息土塡洪水以为名山掘昆仑山以下地中有増城九重上有木禾其修五寻珠树丨丨琁树不死树在其西沙棠琅玕在其东绛树在其南碧树瑶树在其北　汉武故事上起神屋前庭植丨丨以瑚为枝碧玉为叶花子青赤以珠玉为之　三辅黄圗甘泉谷北岸有槐树今谓丨丨根干盘峙三二百年木也　语林谢太傅问诸子侄曰子弟何豫人事正欲使其佳车骑答曰譬如芝兰丨丨欲其生于庭阶耳　文心雕龙自宋玉景差夸饰始盛相如凭风诡滥愈甚故上林之馆奔星与宛虹入轩从禽之盛飞廉与鹪鹩俱获及扬雄甘泉酌其余波语瓌竒则假珍于丨丨言峻极则顚坠于鬼神至东都之比目西京之海若验理则理无不騐穷饰则饰犹未穷矣　梁简文帝与广信侯重述内典书金池动月丨丨含风　刘孝威谢东宫赉藕啓色华丨丨味夺琼浆　徐陵玉台新咏序丨丨以瑚作枝珠帘以玳瑁为柙　庾信谢滕王集序啓甘泉宫里丨丨一丛元武阙前明珠六寸　苏颋王仁皎开府制轩星作范已宠于金穴鲁管増辉更芳于丨丨　扬雄甘泉赋翠丨丨之青葱兮璧马犀之璘防　潘尼琉璃椀赋接丨丨于琼瑶邻沙棠与碧林　陈樵月庭赋家藏丨丨户列玕玗　曹植苦思行緑罗縁丨丨光曜粲相晖　虞世南咏日午诗丨丨隂初正桐圭影未斜　魏元忠银潢宫侍宴应制诗寒风生丨丨凉气下瑶池王维送崔五太守诗黄花县西九折坂丨丨宫南五丈原　杜甫题柏大兄弟山居屋壁诗叔父朱门贵郎君丨丨髙　又饮中八仙歌宗之潇洒美少年举觞白眼望青天皎如丨丨临风前　李益赠毛仙翁诗丨丨溶溶仙气深含光混俗似无心　杨收咏蛙诗兔边分丨丨龙底耀铜仪　杜牧秋感诗金风万里思何尽丨丨一窻秋影寒　张祜题善权寺诗金函崇宝藏丨丨閟灵根　曹唐玉女杜兰香下嫁于张硕诗来经丨丨三山逺去隔银河一水长　又宋史乐志般渉调十丨丨花望星斗金钱花玉牕深万民康瑶林风随阳雁倒金罍雁来賔看秋月　李商隠陈后宫诗夀献金茎露歌翻丨丨尘　温庭筠鸡鸣埭曲宁知丨丨后庭曲留待野棠如雪枝】
　　玉木【广韵藻文选丨丨青葱按文选甘泉赋本是玉树青葱宋英宗讳曙宋人避讳嫌名改树为木宋板文选刻为丨丨也】
　　玉林【晋书慕容超载记天族多竒丨丨皆宝　李子卿聚雪为小山赋丨丨不夜瑶草先春　何景明画鹤赋朝翺翔于丨丨夕饮啄于丹泉　韦应物温泉行丨丨瑶雪满寒山上升元阁游绛烟　贾岛赠泉上人诗心知溪卉长居此丨丨空　陆蒙上清诗丨丨风露寂寥清仙妃对月闲吹笙　方岳游九曲櫂歌竹绕寒栖藓径深茎茎手种丨成丨　又禁扁宋有丨丨轩　保和曲宴记抵丨丨过宣和殿列岫轩天眞阁凝徳殿】
　　玉柯【阎复咏梅杖诗冻尽西湖万丨丨春风入手重摩挲】
　　玉根【江淹金灯草赋碧茎凌露丨丨升霜】
　　玉干【沈炯太尉始兴昭烈王碑麟趾盘石之宗固立金桢丨丨之戚毕封　卢纶斑竹杖诗丨丨一寻余苔花锦不如　又丛篁诗丨丨百余茎生君此堂侧又金漳兰谱西施花色微黄有十五萼合并干而生计二十五萼黄殿讲号为碧丨丨】
　　玉枝【江淹空青赋外隠青苔丹草内伏丨丨玛瑙　韩愈咏李花诗柰何趁酒不省録不见丨丨攒霜葩李绅早梅诗东风报春春未彻紫萼迎风丨丨裂】
　　玉条【云笈七签丨丨流逸响从容虚妙语　崔仲芳诗霞观文犀簟香林碧丨丨　戎昱早梅诗一树寒梅白丨丨迥临村路傍溪桥　向子諲咏兰苑溪花诗緑玉丛中紫丨丨幽花疎淡更香饶　又隋书音乐志道谧金科照时又丨丨明　又扬雄剧秦美新懿律嘉量金科丨丨注科条所谓施法律金玉当珍之　唐太宗司马彪续汉志诗政宣竹律知时平丨丨备】
　　玉茎【苏轼咏芝诗忽惊石上堆龙蛇丨丨紫笋生无数】
　　玉丛【唐太宗喜雪诗瑶洁短长阶丨丨髙下树　陈陶竹诗元圃千春闭丨丨湛阳一祖碧云空】玉本【朱子萝卜诗纷散剪翠丛津润擢丨丨　又挽蔬围诗见瑶簪下】
　　玉缕【孟郊海柳诗丨丨青葳蕤结为芳树姿　又西征记鲈鱼色鲜盘丨丨】
　　玉葩【三洞经九转景灵备郁郁曜丨丨　明本茅舎梅诗数椽草屋延清客竹作疎篱防丨丨】玉蘤【蘤上声与葩不同音李峤橘诗丨丨含霜动金衣逐吹翻】
　　玉花【杨万里万安出郭早行诗丨丨小朶是山矾香杀行人只欲顚　又苏舜钦小酌诗寒雀喧喧满竹枝惊风淅沥丨丨飞　吕希哲经筵大雪不罢讲诗水晶宫殿丨丨零防缀宫槐卧素屏　陆游冬暖诗万骑吹笳行雪野丨丨飞防黒貂裘　又王建宫词暂向丨丨阶上坐簸钱赢得两三筹　又庾信镜赋丨丨簟上金莲帐里　徐彦伯芳树乐府丨丨珍簟上金缕画屏风　花蕊夫人宫词六宫一例罗冠子新様交镌白丨丨　又虞世南凌晨早朝诗丨丨停夜烛金壶送晓筹又明皇杂録上所乗马有丨丨骢照夜白　宣和画谱韩干有丨丨白马圗　杜甫丹青引先帝天马丨丨骢画工如山貌不同　眞天民年少游春诗锦袍朱带丨丨骢着意追欢紫陌东　又苏轼戏作放鱼诗纵横争看银刀出瀺灂初惊丨丨碎　方岳送胡兄归岳诗风饱横江十幅蒲秋深正有丨丨鲈　又王路花史无瑕尝着素裳折桂明年开花洁白如玉女伴折取簪髻号无瑕丨丨】
　　玉叶【洞冥记琳国去长安九千里生丨丨李色如碧玉数十年一熟味酸昔韩终尝饵此李因名韩终李江淹学梁王兔园赋青树丨丨弥望成林　沈君道应令诗水落金沙浅云髙丨丨疎　又古今注华盖黄】
</div>
    <div class="pagination">
<a href="御定骈字类编_page286.html">上一页</a><span>...</span><a href="御定骈字类编_page282.html">282</a><a href="御定骈字类编_page283.html">283</a><a href="御定骈字类编_page284.html">284</a><a href="御定骈字类编_page285.html">285</a><a href="御定骈字类编_page286.html">286</a><span class="current-page">287</span><a href="御定骈字类编_page288.html">288</a><a href="御定骈字类编_page289.html">289</a><a href="御定骈字类编_page290.html">290</a><a href="御定骈字类编_page291.html">291</a><a href="御定骈字类编_page292.html">292</a><span>...</span><a href="御定骈字类编_page288.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
