<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 277 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 277 页/共 331 页</h1>
    <div class="content">　　《送樊漕移帅滤南》：金龙直岁当玄冥，意公剖竹江阳城。碧鸡坊中驻千骑，裁诗饯送双旌行。逢人到处说项斯，岂贱子故唯先盟。一官泮水谢推，挟策仍许从诸生。支词华滚岂易得，再以荐墨光姓名。一朝去我生怊怅，呱呱欲作啼雏婴。向来宦海四十年，白首一节无斜倾。只今耆旧直可数，曷不往矣司机衡。诏书连年到西蜀，归田奏上群儿惊。西南夷蜒虽稽颡，男耕妇织鼓不鸣。庙堂彻桑戒无事，正以卧护烦老成。犬羊腥亦人耳，悦安恶扰皆其情。不须谈兵但饮酒，帅非尔帅乃父兄。秋光如水浸行色，牙纛猎猎风有声。毡褐迎道沸群獠，弓刀绕帐森千兵。丈夫未遂调燮事，华皓得此亦足荣。观公畜德有余地，如海既酌随复盈。晚福衮衮盖未艾，善颂何以歌箫笙。更须书考二十四，永与松鹤同坚清。
　　【张紫微先生集】
　　《送冯元通帅夔》：烈士志循名，仁人思爱日。冯公杖节归，颇全忠孝术。狂童昔兆乱，天常几反易。大臣清国屯，公实预谋画。白士为台郎，未省闻在昔。义为轩冕重，功在锺鼎勒。十载犹故官，念言为伊郁。迩来升宰士，式序期日夕。囊封复上，告去更甫力。官荣岂不怀，志养不遑息。顾我废《蓼莪》，日念扫茔域。公方咏南陔，肯为高官职。绝裾旧疑温，抗疏今师密。都门行饯君，视古无愧色。柔甘既获奉，中外等事国。虽是平生言，勉哉宣泽。
　　【徐安国西宀公心集】
　　《送汪玉山侍郎帅成都》：形势四川重，明公膺此行。戎车骖五马，使节导双旌。修阻路虽险，垣夷心自平。西征务宣化，不独在休兵。驿路饶秋暑，江行迥不同。君山青入望，汉水白浮空。余事多诗兴，先声早治功。遥各下车日，政不羡文翁。昭代文章伯，唯公第一流。西清表班玉，长乐最藩侯。廊庙俱青眼，功名尚黑头。遄归定师保，小为陕分留。意昨贤关衣，尝参弟子员。高文工右史，至理悟伊川。北面心三月，西倾瞩二天。何当容卒业，着处使加鞭。
　　【字溪阳先生集】
　　《贺田都统再帅首冖政》政十乘由首冖政入钓鱼，饮江无马雁安居。瞿塘催要金城壁，即墨争迎铁裹车。八陈旌旗蛇势整，九关风月虎符虚。白监万丈齐天石，揭日奇功大字书。桃李三生黄口儿，春回桑梓放埙吹。燕依旧主今还再，免守空株懒未移。暂对少陵堂下，远怀靖节菊边篱。好风借与一帆饱，归赴江空水落时。《谒首冖政门桂帅》：壶歌整暇化清夷，笑把宗师正印提。纟肃腑文章开胜馥，锦江桃李烂成蹊。旌摇蜀水春浮峡，柝静蛮天月满溪。衣衮归欤近宸极，殊勋嘉叹殿头西。志欲商伊学欲颜，寻师梦辶尧五湖间。不违誓至仁三月，亲炙宁辞雪万山。流海浪浮蜗战角，排云应许豹窥斑。还舟知换尘几骨，赴得先生未出关。《贽鄂帅张仁简》八牖玲珑义理天，复齐心印妙亲传。化炉点处金非铁，史坌清馀否亦贤。吠息兼芦湖外月，炊生榆柳灶中烟。水浮鄂渚连牛渚，公子行行天上仙。不为名缰浪出山，朱门桃李恐阑珊。师寻湖海胸怀阔，道满乾坤耳目宽。水驿已终三楚尾，天阍犹向五云端。登楼便欲骑黄鹤，乞与书生换骨丹。《赴大宁司理贽俞帅》：见说三关息虎貔，风高白帝卷旌旗。擎天砥柱瞿塘险，保蜀规摹阵石奇。誓出祁山禽仲连，肯屯汉口学姜维。枕戈心事闻鸡起，未必亲眠听竹枝。入手青衫愧壮颜，悠悠底事白云间。有心文字几千卷，适意茅茨三两间。可柰红尘飞白羽，不容黄叟卧青山。欲从宁水成仙骨，赴得先生未关。
　　【王初寮先生集】
　　《闻青守梁元彬移帅定武作诗寄贺诸梁》：相门谁数十朱轮，华鄂今看节制分。乡里正思前召父，朝廷难辍大冯君。风声自是埙合，忠力同输手足勤。应有池塘春草梦，夜阑还绕北山云。《闻帅府大阅军作诗送梁帅》：坐想郊垌鼓角雄，弓刀十万拥元戎。令传帐下偏裨，声走山前部落空。勒石何须称窦宪，友风已卜相周公。自嗟不预从军乐，贾勇犹能气吐虹。《和梁才甫赠定帅元彬》：汶水衣冠记昔年，明堂一木起扶颠。孙枝竟秀传家学，华鄂联荣握帅权。西省规摹留阃外，北园风景付樽前。晋阳亲近皆兄弟，行集天朝拱细旃。
　　【孙烛湖先生集】
　　《送刘苏州诚之帅芰门》：卧辙违吴会，开帆指蜀门。江关自奇险，节制故雄尊。一吐遐方气，勤宣圣主恩。归来对宣室，虞纳伫司存。了了八阵碛，巍巍三峡堂。竹枝歌感慨，面米醉淋浪。今古英雄思，风流翰墨场。公行秋水落，稳稳上瞿塘。《和制帅效谢康乐体》读书在雪屋，长啸亦蜗庐。兹晨从远役，不仍为饥驱。夕棹悄烟月，朝帆暖菰蒲。情欣秋风至，体惬袢暑徂。拾鱼未收潦，争米聊赴虚。廓落展遐眺，舂容进前途。幕画谅何取，世用实已迂。分阃重节制，三边藉调娱。功成报天子，朝佩归与与。下客一何幸，穷途非所虞。江山待公赏，佳处小踟蹰。
　　【杨冠卿客亭类藁】
　　《别襄阳帅》：淮海棠阴已著行，却移小队入襄阳。江山尚带戎马气，斋阁遽闻编简香。自昔声名满梁楚，向来为政压龚黄。风流高出山翁上，不用擎鞭问葛强。《同张帅出郊，客有欲别去者作诗留之》：元戎小队出郊垌，落絮游丝亦有情。纵酒欲谋良夜醉，系帆何惜片时程。
　　【廖行之省斋集】
　　《上浙西张帅十首》：先世精忠百世尊，重扶日月正乾坤。岁寒最见乔松节，凛凛清规在子孙。大学无传久晦冥，英英伯氏独推明。隐斋会得名中意，明道伊川真弟兄。天邑由来最浩穰，正凭威信执豪强。次公不到圆机处，须索神医肘后方。条教初颁洽里闾，米监靡密见纡余。而今坐啸钤斋肃，雁鹜行空无簿书。荐士今谁有古风，不论疏戚与穷通。怜渠报国河南尹，愧我无私第五公。朱履长裙客几千，双凫乘雁一天渊。交情可笑书门老，不省从来有失贤。御吏何忧束湿难，如今门内已相安。羔羊正使闲风化，他日翁归尚可观。稔恶偷儿喜探丸，迩来通夕寝何安。铸顽自有金丹诀，何事区区柱后冠。榷酤谁云壹切功，军储百万若为丰。能令利山皆公上，从此深要得裕农。鲁上云端疑祝融，更临涛海揖清风。于人又见张夫子，眼底纷纷一洗空。
　　【王炎支溪类藁】
　　《送黄尚书帅蜀》：六蜚驻跸临东吴，益州远在西南隅，君王右顾入念虑，选用名德分麟符。文章政事俱第一，袖手未肯持钧枢。清虞之清过于水，忠定之信孚豚鱼。二贤寂寂未有继，蜀人惟恐公来迟。沂江万里飞首，祝公善保千金躯。发须未见一丝白，归来便可居丞疑。清时缓带镇方面，问民疾苦勤褰帷。颇闻今蜀与昔，昔日民肥今已。愿言细意护根本，要令可与同安危。更须推毂拔人物，勿念折笞羌夷。想见明年初下车，锦宫城里花正都。四郊按堵但耕凿，春风荡漾随旄麾。遨头一笑父老贺，九重不用忧坤维。
　　【曾协云庄集】
　　《送向兄荆父均帅维杨》：宠数频烦色愈温，耐官丞相克家孙。川原迤逦提封阔，旌纛森严上将尊。心识古人风节似，望知前辈典刑存。春风草绿长淮净，眼看频流雨露恩。大父曾开刺史天，固应陈迹尚依然。邦人却怪家风在，故老今推宅相贤。仗钺秉旄仍置使，轻裘缓带更安边。须知此日分忧重，更觉光荣掩后前。
　　【华镇云溪居士集】
　　《用韵谢越帅程给事》：大屏元侯重荐论，自惭蹇浅匪多闻。已当壮齿逢清世，敢向南山恋白云。宴以笙簧终永日，宠将珠玉焕新文。愿凭陶铸冲天去，黄阁门前拜使君。
　　【程公许沧洲尘缶编】
　　《代上夔帅丁文伯》：璧月行素空，流魄寒潭水。水非与月期，月岂待濯洗。天光发于定，妙契元一理。士生无南北，乐在相知心。同行不同调，有如辰与参。一言针芥投，山水皆知音。畏斋天下士，执鞭愧我后。当时俭府莲，最说庾公秀。十年一欠伸，西楼暗回首。油幢古夔子，锁枣外南宫。宝鉴贮英裁，毡笔题至公。讯旧一以，浩荡华表风。宇县莽烟尘，人物叹今眇。兰芷其芳，所御或荼蓼。隐思不遑寐，令我忧心悄。古今几枰椹，胜败无常形。世岂欠国手，一著何可轻。但恐当局迷，渠知死可生。向来一寸心，行世几落。矫性动有妨，幽思谁与豁。为君歌慷慨，长风起天末。《木皮口纪事为故沔戎帅何进赋也》：驱车木皮口，地接嘉陵市。山川郁盘纡，草木惨憔悴。昔在岁辛卯，大将何憨子。行营与贼遇，力战遂死此。道逢田舍翁，疑曲问所以。耳目现见闻，朴忠今无比。沉鸷老不衰，甘苦同战士。以此得士心，急难不相弃。阃制力主和，岂虞敌情诡。弊篚方交驰，羽书俄狎至。初冬二十五，坌入我内地。或渡河而驰，或截路以伺。俄然斡腹来，陟若自天坠。诸军抽搞余，精锐能有几。千兵仅乌合，转斗殊未已。可忍负将军，同生亦同死。落日尘土昏，鼓寒声不起。至今堆阜间，白骨犹纷委。语罢若哽，相顾潜洒泪。念昔佐戎轩，世屯未云弭。主公极仁明，惨测念此事。露章匈恤典，爵子严庙祀。意将劝忠臣，为国当尽瘁。儒守陈西和，武将田与李。田燧李冲后先被褒录，名姓编国史。敌知吾有人，心宁不畏忌。自古重徂征，司命在主帅。委托或非人，险阻那可恃。乌乎数君子，一死甘若荠。推原其本心，死奚益一世。事大缪不然，舍生而取义。乃知丈人吉，易自有深旨。往辙忍复云，方来那得讳。长谣激凄风，鸣咽嘉陵水。
　　【虞俦尊白堂集】
　　《送张伯子尚书帅隆兴》：舂容听履上星辰，玉笋班中第一人。暂藉威名分阃寄，胜留风采照廷绅。何人重记西山雨，老我空伤南浦春。此去莫贪为郡乐，紫枢黄待经纶。十年沉落困推挤，出处于公恨不齐。本谓重来酬契阔，岂期一见又分携。风吹渭水波声小，春厌阳关柳色低。老矣销魂难语别，且须倒尽玉东西。
　　【李洪芸庵类藁】
　　《送范至能帅桂林》：口伐奇谋可汗，归来犹著侍臣冠。燧林草色供诗思，凤沼春波滟笔端。谁谓玉堂真学士，暂临桂管小长安。元戎十乘无遄迈，上阁宣麻句已团。
　　《送史志首帅建康》：簪橐明光备武文，玉麟暂剖别尧云。朝中礼乐谋元帅，天下英雄有使君。陋矣齐丘当十万，鄙哉诸葛际三分。公归岂作东征远，彝鼎将书第一勋。
　　【吴泳鹤林集】
　　《送鲜于帅》：载锡符起伏龙，遄提小队出南中。军容倒海鲸波息，旗采吹云蚓瘴空。但倚硕才为保障，仍开诚意接兵戎。渡泸已觉秋风晚，争看筹边第一功。时事牵连卒未休，三边烽火又惊秋。养鹰未得鹰扬力，豢虎终怀虎际忧。面势只缘前局误，肘方合向古人求。玉关不是无珍守，上策人心要急收。意昨行台再见时，恍兮涪水送将归。手神比旧微加瘦，道力于今转觉肥。赖有一灯标日指，曾无寸草报春晖。孔门独立成何事，舞风雩咏浴沂。
　　【王灼堂集】
　　《代公庆上郭帅》：唐家尚父几重孙，宿将齐推第一门。新拥锋车还北阙，暂辞戎律控西藩。柳营平日鏖轻敌，龙衮今年识至尊。好在枢庭展韬略，试看馀力整乾坤。昔年先庙谒汾阳，提笔从公写短墙。再别巴江油戟下，七逢天竺桂枝香。宦途自许安仁拙，浮俗谁怜处士狂。客舍无烟饥欲死，尚惭知已问行藏。
　　【张孝祥于湖居士集】
　　《寄方帅》：吴楚山河尽付公，君王长策在平戎。人才王谢风流似，地望东西节制雄。赤手尚能控虎穴，白头空是钓鱼翁。将晕知我非徐庶，不向江边起卧龙。贱子如今休说穷，玉麟铜虎信频通。君今持橐甘泉重，我不投书苦海中。且愿耕桑依地主，长教温饱荷天公。回思三十三年事，一笑相逢两秃翁。
　　【林希逸竹溪集】
　　《别兵帅恕齐》：学问功深道得民，但曾补处誉俱新。来为闽岭诗书帅，归作甘泉侍从臣。政剧不辞身自苦，施多却似郎非贫。前贤好事行遍，玉帐如今有几人。猎猎江宾万彩旗，恋恩非止送公时。贤如司马家求像，教比文翁学有祠。半月趣行三被旨，残年惜别两攒眉。东南民力闽尤困，到日论思首及之。七聚人从苦恋行，吾乡事更关情。郡贫已极民县罄，岁计祗于寺取盈。官要板曹宽未许，闽无保障害非轻。扶持有意公还去，条允春初恰讲明。今春恕齐方为诸邑不济，权管区处。公来植纛我扶犁，苦意京尘判袂时。墀下一回樵服谒，溪干几度锦笺贻。去思定有爱棠集，恋别空吟折柳诗。梅子正黄晴又雨，风墙语燕梦追随。《吴帅用前韵以别再赋以谢》：碧油幢下诗书帅，吏案如山强拨开。领客雍容游郡圃，柳间松下步行来。主人爱客情何厚，尽日移樽逐处开。古柏寒梅俱问讯，追恩犹说海棠来。清晨玉帐方违拜，一叶江干舣未开。多愧元戎怀旧雨，殷勤惜别袖诗来。村居僻甚城远，避俗柴门久不开。忽漫出山归自喜，宠翁还谒恕翁来。
　　【喻良能香山集】
　　《送吕宪帅维扬》：读我宋实录，元丰治明昌。五年九月中，上特开天章。从容谓辅臣，边民疲可伤。吕独为朕言，他人终未尝。已乃命正献，由定帅维扬。学士加大称，庸以示宠光。移镇未去久，趣归总台纲。尔来九直年，谁其踵遗芳。我公嫡孙行，祖烈蔚载扬。持节古闽粤，摄事今福唐。仁风亲和气，盎盎如春阳。谣玉律响，园扉春草长。英声飞九重，御屏书益详。广陵大都会，经理须才良。拥麾往镇之，非公谅谁当。延阁升宝书，恩纶湛洋洋。左符分淮海，西顾宽岩廊。想见入境初，快睹争星凰。折冲向樽俎，宣威谢金汤。行看有锋召，衮衣侍虞皇。贱子一何幸，窃庇逾两霜。误蒙剡剑牍，名彻凝旒傍。受恩未知报，肝胆徒激昂。唯祈转洪钧，复立弟子行。《送侍御帅夔府。湖海番君国，江山白帝城。凝香余坐啸，飞诏趣遄征。誉处千多钧重，辎车一羽轻。攀辕雪眉老，送目逐双旌。千古楚东郡，风流今在兹。鲁公元直道，文正不妨诗。钳吏似束湿，麾龙如使儿。甘棠足遗爱，会有去思碑。西风动行色，诗景绕征鞍。赤甲悬危壁，黄牛泻急惴。猿声云背落，山势马头盘。天险须人守，母辞蜀首难。诸葛仍祠庙，公孙只故基。栋梁酣夕照，雉堞蔓秋葵。耿耿登临意，悠悠今古思。烹鲜不劳力，余事杜陵诗。四海犹多事，中原未版图。皇心思启沃，赤子望沾濡。八阵难留滞，三阶拱进趋。茂洪宁有意，江左待夷吾。《送陈给事帅四川》：四海繁华一蜀都，君王谋帅意渠渠。百城赤子烦摩抚，一代长材获展舒。玉垒倚空充屏翰，钱衣如洗护储胥。礻夸革华帕首郊迎处，想见旌麾入境初。礼乐诗书一世英，碧油青鬓二难并。惯看词翰流三峡，剩有精神驱五兵。踅向坤维聊镇抚，却归天阙致升平。明年春水如天日，彩乘风向帝京。《送师相陈大观文》：地总全闽控百蛮，政成治最二年间。五千里见耕桑盛，百万人欣日月闲。腥风吹海向来惊，玉帐分弓射怒鲸。千里妖氛都镜净，商船载月夜深行。频年秋稔谷相因，八郡恩波着处匀，长乐城中家几万，家家生子总名陈。化国熙熙日自迟，棠阴无讼草含滋。何人剩伐南山石，大刻详书德政碑。裴令有心吟绿野，替皇作意向平泉。君王夜半思元老，明日金瓯宝墨鲜。黄童白叟走，总向城边遮去轮。愿为此邦聊小驻，公归谁作万家春。将令四海变虞唐，那得夔龙滞一方。寄语邦人休卧辙，道傍行看舍人装。溶溶曳曳白云闲，救旱濡枯顷刻间。四海苍生望霖雨，谢公早晚起东山。朱朱白白总精神，共喜今年化笔匀。尚有穷乡寒谷土，政须一气转鸿钧。
　　【门舀苍舒集】
　　《赠郡帅郭侯》：东南形胜惟扬州，介江负淮作襟喉。有国以来几百战，吊古千载空悠悠。哀哉荒主与荡子，钝尽铁剑崇倡优。迷楼九曲烂如尽，珠帘十里半上钩。当年二十四桥月，曾照三十六宫秋。平山堂上一长叹，但有衰草埋荒丘。欧仙苏仙不可唤，江南江北无风流。何人复诵广陵散，黯然悲恨不可收。只今英主正用武，增五万灶屯貔貅。金城坚筑壮营垒，绮段细错良田畴。神谟庙万全举，天时既至须人谋。将军山西名将种，家声直到青海头。男儿有死必报国，正当为上分此忧。勉旃速办古人事，貂蝉本自出丬白匕几鍪。
　　【刘崇龟集】
　　《寄桂帅》：碧幢仁施合洪钓，桂树林前倍得春。莫恋花时好风景，石番溪不是钓鱼人。
　　【邹道乡先生集】
　　《送望之移帅荆南》：荆湖地与蛮獠通，江陵开府节制雄。劲兵十万拥罴虎，鼓角声动波涛风。列城如子满棋面，一一元帅呼吸中。陛下钩帘抚天宇，妙选百避令属公。楚峰峻拔江汉广，晴光带影落渚宫。悬知黄馘日饱饭，酣歌鼓腹均儿童。裕陵松柏老霜露，钟山杖履埋蒿蓬。自从知已失君相，准与熊试西复东。赭袍可想不可见，十年一梦朝来空。荆湖虽重岂留处，朝廷百度皆元丰。寄邓帅杜君章学士，策府名卿厌鸣玉。去曷来南阳朱两毂。胸中云梦吞八九，终然不贮闲荣辱。坐令政事邈前人，容易端如控筐簏。去年持刃今扶犁，所至熙熙丰谷禄。华堂梦断燕丝簧，笑谓邹枚不如肉。公虽饮少客自醉，但见银饼倒轻渌。明明天子正搜贤，真贤继踵还符竹。勋劳矧已疏屏风，八命难淹一洲牧。愿君快向百花洲，更集宾僚勤把菊。《闻王若愚除桂帅》：鸾台凤阁并门居，同荷先皇奖春殊。谏草悠悠空皎日。年华忽忽几青蒲。朝廷择帅君来越，乡里容身我念吴。万事循还总如此，目前何必较荣枯。
　　【韩元吉南涧集】
　　《送汤丞相帅会稽》：淮岸春来罢夕烽，君王奏凯大明宫。宋关岂但勤萧相，分陕犹宜屈召公。彩绶不妨龙滚贵，锦衣真与故乡同。政成更上平戎略，归作麒麟第一功。翰墨英名多士先，经纶长策万方传。久知燕许文章大，要自皋夔事业贤。曲水兰亭修竹外，都门祖帐百花前。去天尺五调元旧，肯使邦人借一年。畴昔追风幸执鞭，词场好在学如椽。十年骥犹瞠若，晚岁登龙未偶然。下客阳春惊白雪，何人绿水近红莲。尚应九里蒙河润，他日一天今二天。
　　【赵蕃淳熙集】
　　《谢张帅》：试仰元戎贵，还瞻簿领卑。居间凡几级，其势可悬知。屡进黄堂拜，夙蒙青眼期。筵华纷饫，饮剧听淋漓。既纳违离谒，并颁道路资。间令叩斋阁，礼谢历阶墀。披豁忘名位，高深讵测窥。忧人多语政，馀事亦论诗。似欲微凡作，何胜枉誉辞。更成湖上集，仍厕幕中奇。七字昔灵鹫，五言今总持。两处皆有公留题。流传久已困，收拾尚无遗。自省才惟薄，难堪德过仪。受之增，见者亦惊疑。暂尔休行役，于马纪谢私。钓竿知可把，悬榻定除丝。
　　【陆游渭南集】
　　《送襄阳邓帅唐老》：邓侯骨相非复常，伏犀贯额面正方。声名赫奕动天子，家世富贵连椒房。武能防秋北平道，文合落笔中书堂。畿西谋帅国大事，当宁久弄黄金章。一朝丹诏自天下，两班仰首看腾骧。邓侯此行端可羡，绣旗皂纛戈如霜。三更传令出玉帐，平旦按阵来场。宿兵万灶尽貔虎，牧马千群皆。酒酣赋诗幕府和，纵横健笔谁能当。虽然邓侯志意远，虎视直欲吞北荒。榆林雁行塞垣紫，孟津砥柱河流黄。出师有路吾能说，直自襄阳向洛阳。
　　【陈止斋集】
　　送丘宗乡帅蜀，户部侍郎丘公被命以焕章阁直学士出帅全蜀，其友生永嘉陈某作诗三章送之。一章以重别了，二章颂也，三章以遄其归也。赏陪诸老后，亦与晚进游。有能一夕话，可洗万古愁。昔君尚青衫，今我已白头。阙下何匆匆，蜀江正悠悠。一请工治庖，再请拙操舟。好静从古始，尚恩极今时。宁使举国贫，勿与一士遗。熙宁固前辙，元诚良医。我亦欲晏兴，人方乏朝炊。持之讯人杰，人良自疑。前瞻及河陇，内顾连江沱。边筹尚弹压，民瘴须按抄。方当上怀远，况复岁荐瘥。宜公去帆轻，岁月亦易多。西人岂不奸，柰此东人何。《送范宁东叔帅潼川四首》离逾十年合，合复十月离。往日苦无及，来日忽未知。江源与海通，吴会与蜀违。通故天道常，违亦物理宜。勿作儿女感，是中有精微。相从意气豪，相知鬓毛斑。细说竟昨非，浅斟始今欢。每怀吾党多，未救此世难。一则琢冰雪，再则纫芝兰。骚人绝芳洁，孰与风人宽。有书但遮眼，有位亦养，养犹近名，遮眼已患多。聊复岁晏尔，柰此人远何。声光正横空，议论如悬河。宜君见别轻，疑曲理则那。逢人九顿首。遇事三折肱。虽知少为狂，正复老可憎。吾今有储粟，吾友有短檠。鲁论训何如，《周易》读未曾。言归又言归，儿女唤不应。又：楚山黄落洞庭波，背却息人问钓蓑。归思甚于三峡壮，才名空自十年多。曩游记得青灯在，后会愁如白发何。我更有怀言不尽，故将短韵代长歌。《送沈帅》甘盘梦不入高宗，四皓莫知其所终。传野有人能论学，汉庭无事可言功。行藏于此尝成趣，谈笑从今得退公。分付诸儿理民社，宜休堂上听松风。《送辛卿幼安帅闽》长才自昔恨平时，三入修门两鬓丝。下可能长夜饮，花间却学晚唐词。潸然北顾关河水，简在西清日月迟。乘雁双凫沧海上，与君从此恐差池。
　　【朱翌潜山集】
　　《送福帅》：春到春城和雅歌，又携春去度云萝。过余竹重煎茶久，看子花边簇马多。千里福星临福地，一时天赐挽天河。江红陈紫留连得，柰此催归尺一何。
　　【郭印云溪集】
　　送韩美成都大赴芰帅。公来雪山重，公去雪山轻。少陵有是语，申言饯公行。公初来蜀时，豺狼浩纵横。剪除二三冀，百兽弥耳敬。坐令坤维地，众醉稍稍醒。仁风被动殖，德泽覃幽明。咸云真使者，有眼未曾经。今将芰子去，方面倚长城。虽分阃外忧，三川难为情。岷山黯无色，锦水咽无声。政恐狐狸出，依然扰吾民。鄙夫为之言，汝曹且静听。我公非常人，夷夏知威名。平生活国心，须更不少宁。天欲靖乾坤，平步公与卿。大摅康济学，引手援生灵。送张道从上行起复帅芰。初辞丘陇重哀荣，饰卷春风第一程。帝委才猷专外阃，人推勇略过长城。孤忠炯炯能移孝，温诏谆谆遽夺情。三峡壶浆应满道，江山草木旧知名。白帝层城统十连，肘联荆属阻山川。翠华义舟车会，紫诏先收柱石贤。雪静已通梁道，浪平空舣汉楼船。不防腰纟至登廊庙，黄故先朝尚宛然。次韵曾帅遣意。文章游戏里，政事笑谈馀。种就三田药，编成一帙书。情忘心自适，神定气长舒。四海曾夫子，何人可学欤。庶民从号令，喜若听春雷。顿却寒威退，全呼暖律。决癯资砭石，调鼎待监梅。坐看罢癃俗，眉间蹙额开。每入先生室，欣闻所未闻。心君降六贼，笔陈扫千军。炉鼎无人会，刀圭与客分。清齐时隐几，闲看岭头云。
　　【北涧禅师诗集】
　　《代人与荆襄李制帅》：桃花武陵原，千骑访旧游。旧题鬼神护，苔藓封蛟虬。是时原中花，炫书烂不收。稚耄相呼，再箸罗道周。一闻声咴声，日似理故侯。侯今飞上天，盟在沧江鸥。公来席未温，玉帐凉生秋。粘天洞庭北，襄楚当襟喉。小屈经纶手，平分宵旰忧。风清鹦鹉洲，月满黄鹤楼。黄鹤去不还，万灶貔貅。白羽青纶巾，坐寝淮南谋。文武固一道，貂蝉出丬白匕几鍪。致身须黄阁，看镜方黑头。故家迈种德，台辅不足酉寿。颓支邹鲁澜，未障洙泗流。载观绕有宗，抑使俗不浮。古道复大明，殊俗皆蒙休。况夫蜀文章，眉独种雄酋。多应峨眉月，只照东家丘。《益老得广惠呈制帅大资衤皋闲居士》：客已梅山访把茆，城隅闲一枝巢。金园俗下谬公举，玉帐眼明寻淡交。不但据鞍尤矍铄，尚堪策蹇作推敲。采毫不借江山助，谁为高为赋解嘲。《送杨文昌帅泸南》：乡心动如翼，勇去挽不还。长年卷百丈，疾飞三峡船。东西跬步间，勋业唾手耳。貂蝉出丬白匕几鍪，了不二初志。泸川控丹络，衿喉翰西徼。貔貅拥玉帐，万灶听吟啸。蜀相入不毛，赤地方流金。至今龙门江，透底如此心。公乎同此心，印水复印天。我恐席未暖，又下瞿螗船。
　　【真九华先生集】
　　《贺杨帅》：使节西来快旧游，淳和一洗蜀鹃愁。文章星斗三千帙，号令风雷六十州。北虏伫瞻司马相，南夷畏卧龙侯。愿君翻出调元手，万亿春兮万意秋。西掖北门明辩馀，道家岂与法家殊。父为鸿渐子鹏举，兄是龙驹弟凤雏。金版六改回地轴，玉衡七政总天枢。谁知左相兵刑外，草就歌诗颂有虞。
　　【曾丰撙齐集】
　　《送留尚书再守赣之一年移帅豫章》：赣农虽嫩连岁丰，赣囚虽黠连岁空。晨囚今昨性岂，今守盖与昨不同。鬼窥莫见活城手，酒浇不下忧民胸。十年五度看易守，万口一辞独归公。公凡两亦两去，前去殊邦今本路。德公吾与军民同，军民未解吾细论。向汝思公公复来，今公去汝汝勿虑，仅隔一江千里间，岂忘三任五年处。军民虽诺犹动情，不忍江头送公行。泪随赣石顺流下，碑在巽门前面横。千里和气散万里，一城春风分十城。但疑赣人送未了，洪人又送朝行京。
　　《久与广西帅年丈左史张舍人别自琼罢归，过静江相见》离所稠似发，契义重于山。不计命穷达，犹移书往还。郾藩新位貌，开燕旧辞颜。勘破诗文处，吾其得订顽。直钩追古道，方凿背时风。得不坐三黜，曾何御五穷。物情难后获，天理窒斯通。李绛鹗书裹，能无孟季同。《广东黄漕严老，改除广西帅过郡送行》眼醒蓬岛饱瀛洲，他山他水何足游。郎宿自闲朝北极，使车谁枉指南州。浩浩汤汤广诸海，无人能与相融会。天遣公开东计台，会融诸峰古文中。进衣忽遽吾民事，退食从容吾道计。诗文平淡潮柳州，公则视之为未艺。包笼天地孟轲篇，收管山川马迁记。仰观俯察易象真，更勘事前精入神。未为三公效燮理，先与万物归弥纶。事非战国而来事，人是义皇以上人。《八月六日送巩帅邮亭上》：有时夜燕归乘月，未始晨星兴出戴星。半载初逢迎送事，五更到短长亭。
　　【李龙廾剪绡集】
　　《送黄寿老谒淮南买制帅》：雪边行李别诗朋，诗教龙门在广陵。十里红楼明夜，莫将新句让徐凝。
　　【名贤诗集】
　　《送赵帅》：镇鼓锣声催上竿，一番难了一番难。劝君着脚立教稳，多少人从下面看。
　　【剡录】
　　《赵汝砺送越帅程公辟诗》：画航参差看俗飞，纷纷车马厌尘泥。右军笔墨空兰渚，安道风流访剡溪。白首得时归莫遽，丹心怀国去犹稽。月明会醉蓬莱阁，应笑云霄自有梯。《曾孝宗》虎符分镇淅江东，舣棹都门使旆雄。双桨徘徊社日，高牙摇曳剡溪风。《蓬莱阁燕公书简》贺监湖游狱榜空。行听越民歌德政，亟还青琐见旌忠。刘奉世。使君遗爱偏南州，五马新归瘴海头。持橐未厌青锁直，怀章还作鉴湖游。馀姚人物传吴远，越地山川向剡幽。应有清诗资卧理，会吟他日记风流。《王仲修》一麾占得山川胜，金纽新提左顾龟。苍阙斗龙辞日下，红旌引骑照江湄。剡溪月午何妨醉，曲水春馀好赋诗。玉案天香携满袖，锦衣谁似过乡时。
　　【张敬齐集】
　　《真帅》也不学肉作台盘与屏风，自然席上浮春容。也不学论功封侯为羹颉，无妨门外多车牵。看来不俭亦不丰，知渠别有个家风。嚅哜吾道为核，脍炙人口有诗筒。要知应酬任真意，略去繁文并溽礼。渠世态谩炎凉，真帅堂中蜀君子。
　　【陈杰诗】
　　《迓古心观相帅长沙》夹道欢呼百吏恭，微垣上相领藩雄。一星文采低南斗，十乘先驱走祝融。孔子犹须冕封楚，周公只合早归东。林深近亦闻时事，小驻油幢请下风。
　　【文天祥文山集】
　　《淮西帅》夏贵既失长江，惟恐督府有成无所逃罪，又恐孙虎臣以后进为将有功，总绕出已上，日夜幸其败覆。督府既溃，归庐州竟不出。朝廷屡诏勤王，若罔闻知。国亡乃以淮西全境虞北为已功马。于是贵年八十馀矣，老而不死是为贼，其贵之谓欤！借问大将谁，《后出塞》战骨当速朽。《前出塞》逆节同所归，《咏怀》水花笑白首。
　　【罗椅润谷小藁】
　　《见陈制帅子华》：北山老子勉齐翁，总把经纶付我公。胸次诗书行杲日，兵前草木转春风。五溪衣报桑麻尽，万里东南灭火空。直待此行料理着，却携歌颂对闽中。奇功华竟属吾曹，狄武襄无诸葛豪。翠羽葆行禽孟获，金龙衣在失侬高。春生洲渚千麾出，麦熟崆峒万矢。从此南人不反矣，犁边犊是带边刀。
　　【诗海绘章】
　　《代人上熙河帅王公》：战旗一指虏尘空，天子临轩议赏功。青史姓名千古上，黑头富贵万人中。弥年众已歌申伯，当日谁能识太公。车骑东来争刮目，玉书催对未央宫。
　　【中兴江湖集】
　　《敖陶孙上闽帅范石湖五首》：人物于今正眇然，欲从江表访先贤。迩来耆旧无新语，谁使文章漫两川。利器早能讠夸颖脱，偏师聊复制中权。骚人有几登青竹，耐可同时欠执鞭。今代论文更是非，赏音谁复得牙芰。直从长庆成编日，便到先生晚岁诗。万马萧萧闲律令，孤峰隐隐出旌旗。了知长短三千首，收拾馀师即我师。十年口伐真奇事，一代计鸣不救贫。大手欲推浯水颂，群酋曾折石湖巾。乃今谢传还初志，其柰王阳是故人。独有吾闽欠公句，诏书果起钓滨。此行闽峤吾能数，行尽天南未了青。莫倚看山韬墨本，要须入界挟图经。西湖杨柳云生镜，东阜离支锦作屏。欲托翁水鸟石篆，请公作屋与新铭。蚤知吴下多奇士，身许先生嫡子行。他日略容追李杜。斯文何敢望班杨。向来流水孤三奏，此去飞霞乞一翔。牛铎调宫吾岂敢，嘘濡万一借声光。危稹上隆兴赵师。买宅须买千万邻，李雅喜得王僧珍。买山百万复谁与，襄阳节度真主人。我生兀兀钻蠹简，不肯低头植资产。缀名虎榜二十年，依旧酸寒广文饭。绿鬓半作星星华，岂堪风雨犹无家。大鹏小各自适，只有鸿雁长汀沙。弟昆团乐虽足乐，老屋萧条不堪著。玉堂便是无骨相，也合专侬一丘壑。近来卜筑穷冥搜，十里而近依松楸。骊龙塘上邓家丘，半山老人所钓游。半山在下文章伯，邓家声名亦辉赫。断碑犹在古墙阴，好句曾经写山色。买邻得此天所予，独欠山资无觅处。平生骂钱作阿堵，仓卒呼渠宁肯顾。君侯地位高入云，笔所到处皆成春。万间广厦芘许远，岂无一室贫身。王邓故处为邻曲，更得赵侯钱买屋。便哦诗句谢山神，饮水也卷樽酒绿。
　　【群英集】
　　《陈天麟上沪师梁公子辅》：旧已元枢幕，今犹大将牙。恩威伸六诏，封域总三巴。早晚看鸣佩，轩翔入判花。不妨秉驷马，上一还家。册府推前辈，文场惯主盟。冀闲收汗血，昆圃出连城。料想金瓯覆，遥知水鉴明。从今青与紫，四海尽门生。六辔澄清日，三军指顾中。关山都识面，草木尚倾风。饮马伊吾北，回銮涧水东。庙谟应富有，倾倒莫忽忽。
　　【葛元承集】
　　《和水心先生寄越师汪焕章得雨韵》：步虚影裹云王敖举，精诚上对东皇语，蓬莱拂槛多飞云，西风吹作人间雨。田家谁不知公勤，千里欢声公亦闻。早禾登场晚禾实，公庭如水清无尘。
　　【声尽集】
　　《陈子高题赵次张所藏贼师头子》：扬鞭指点万貔貅，打取庐龙十四州。烦君为发禄山，看我快饮月氏头。龙章凤姿世不乏，束手无柰此于思。丹青王会何须尔，颈血淋漓送藁街。
　　【金王寂拙轩集】
　　《上咸平师耶律寿》：九重前席喜忠纯，不待先容自致身。潦水袭封无冷眼，德光传世有名臣。早登秘直清禁，旋陟枢机历要津。蒲坂馀波千里润，柳城和气万家春。定须铁钺专方面，未许江湖拜散人。鹤骨固应多寿考，会看沧海起飞尘。勋业凌烟鬓未华，门森霜戟拥高牙。汉朝剑履元臣后，辽国貂蝉太后家。黄阁已闻虚鼎席，朱衣行引上堤沙。吹箫况是神仙侣，知看蟠桃几度花。
　　【元耶律楚材湛然居士集】
　　《道过东券秦师席上继杜受之韵》：去国十年久，还乡两鬓皤。三川犹梗，百越政干戈。东券城无恙，西征事若何。凭高吟望久，樽酒酹长河。
　　【王恽秋涧集】
　　寄赠总帅便宜汪侯，壬辰正月十一日过卫。前日骑过卫，幸得一识英表，勉赠二章，庶见微恳。晟袍铠凤花红，飒爽英姿百战雄。歌雅有怀千里隔，停骖还喜一樽仝。忠传孝继来家法，谷静川空见骏功。自古诗书出名将，将军今日汉胶东。陇西名将相山东，与别诸侯总不同，陇右风尘天一柱，将坛恩礼汉元戎。秦风咏车粼富，鲁泮重看虞馘功。想得朝天承术，教坊金纛彩云中。
　　【王道士竹林清风集】
　　《上节齐萧师》：分符来重镇，开府盛才贤。刁斗一天月，貌貅万灶烟。兵威清海岱，令肃接幽燕。勋业云台上，纶音下日边。
　　【丁复桧亭葶】
　　《关熊伯元之广东帅府得润字》：河宫深竹雨，高日未成晏。平生能公子，不遣相见惯。五羊定何许，复作远迹间。泷流岭南趋，海水天漫漶。连峰竖矛戟，峭不极斧铲。元戎启雄藩，大阃外无阴。岛屿诸小邦，制握掌中木患。穷舶亲群商，胡缨拖长缦。珠照象犀，效贡乃时办。国式粲有在，皇威凛无。下曹或匪徒，俯首就羁绾。中居民獠错，猖獗等狂犭册。丛处聩侏儒，队行怪类腼。方将缶绥怀，而乃纵欺谩。饲马当以刍，养豕当以豢。敬或饥饿之，全躯岂肥羊患。造次文字阻，怆惶戈甲援。众定撮馀功，幸安忘始患。君今向幕府，自是异鹏。神驹将远驾，巨鱼如处巽。翱翔霄飞鸿，泽鸣雁。丈夫负素志，岂不在名宦。尊翁天下士，旧寞业著台谏。从容玉堂步，炳蔚见文笺。高帆扬迅飚，中或树宵栅。泊然惟寂寞，肯学居下讪。南州憩甘棠，坐弥牙角妇。纷纭庶政理，粲列爪甲柢。嘉惠信所及，舆言讵能幻。鲤也久赴庭，家训自童非。老夫客金陵，野茹但黎苋。效父子间。早岁羡清盼。论辩析初末，落落连珠串。独行尚后徵，朋嬉破方愣。肥酿百世嗜，华鲜靡时扮。宁知舜何人，黾勉究成。膏车荣鸣骥，岌业跻云栈。终期五色丝，密补衮衣绽。永瞻桥梓林，徒惭考股涧。
　　【程礼部夥南集】
　　《奉崎安庆帅青阳公绝句三首》：巢湖居士不谈兵，油幕春深柳色青。破贼归来身带血，案头犹草太玄经。东南群盗未全收，壮士悲歌易白头。谁与江淮为保障，孤城寒日古舒州，公在玉堂多荐达，每因使者间戎行。何时解却黄金印，却着丝纟句上玉堂。
　　【马清泉需庵集】
</div>
    <div class="pagination">
<a href="永乐大典残卷_page276.html">上一页</a><span>...</span><a href="永乐大典残卷_page272.html">272</a><a href="永乐大典残卷_page273.html">273</a><a href="永乐大典残卷_page274.html">274</a><a href="永乐大典残卷_page275.html">275</a><a href="永乐大典残卷_page276.html">276</a><span class="current-page">277</span><a href="永乐大典残卷_page278.html">278</a><a href="永乐大典残卷_page279.html">279</a><a href="永乐大典残卷_page280.html">280</a><a href="永乐大典残卷_page281.html">281</a><a href="永乐大典残卷_page282.html">282</a><span>...</span><a href="永乐大典残卷_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
