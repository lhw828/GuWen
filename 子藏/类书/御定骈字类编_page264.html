<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 264 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 264 页/共 1019 页
  </h1>
  <div class="content">
   房赁【宋史食货志绍兴三十二年六月戊寅孝宗受禅赦凡官司债负丨丨租税和买役钱及坊场河渡等钱自绍兴三十年以前并除之】
　　房生【齐民要术见房中下】
　　房植【淮南子夏屋宫驾县聮丨丨橑檐榱题雕琢刻镂黄佐乾清宫赋其中则县繇丨丨耽耽层覆】房开【张祜洞房燕诗清晓洞丨丨佳人喜燕来】
　　房关【刘得仁吊草堂禅师诗杖履疑师在丨丨四壁蛩】
　　房掩【韩维游城南双塔寺诗丨丨僧独禅庭喧鸦正哺】
　　房杜【唐书杜如晦传如晦长于断而元龄善谋两人深相知故能同心济谋以佐佑帝当世语良相必曰丨丨云　又李勣传弟弼始为晋州刺史以勣疾召为司衞卿使省视忽语曰我似少愈可置酒相乐于是奏乐宴饮列子孙于下将罢谓弼曰我即死欲有言恐悲哭不得尽故一诀耳我见丨元龄丨如晦髙季辅皆辛苦立门户亦望诒后悉为不肖子败之我子孙今以付汝汝可愼察有不励言行交非类者急榜杀以闻母令后人笑吾犹吾笑丨丨也　又严武传梓州刺史章彛始为武判官因小忿杀之琯以故宰相为廵内刺史武慢倨不为礼最厚杜甫然欲杀甫数矣李白作蜀道难者乃为丨与丨危之也　又元稹传太宗初即位天下莫有言者孙伏伽以小事持谏厚赐以勉之自是论事者唯惧言不直谏不极不能激上之盛意曾不以为虞于是丨丨王魏议可否于前四方言得失于外不数年大治岂文皇独运聪明于上哉盖下尽其言以宣扬发畅之也　又李德裕传臣未知所谓党者为国乎为身乎诚为国邪随防叔向汲黯丨丨之道可行不必党也刘三吾野庄赋恨孔突之未黔由及门之丨丨】
　　房相【杜甫得房公池鹅诗丨丨西亭鹅一羣眠沙泛浦白于云】
　　房公【杜甫答杨梓州诗闷到丨丨池水头坐逢杨子镇东州】
　　房君【史记陈涉世家陈王徴国之豪杰与计以上蔡人丨丨蔡赐为上柱国　又张耳陈余传武臣遂立为赵王以陈余为大将军张耳为右丞相邵骚为左丞相使人报陈王陈王大怒欲尽族武臣等家而发兵击赵陈王相国丨丨谏曰秦未亡而诛武臣等家此又生一秦也不如因而贺之使急引兵西击秦】房后【国语昔昭王娶于房曰丨丨实有爽德协于丹朱冯身以仪之生穆王焉实临照周之子孙而祸福之】
　　房风【西京杂记长安巧工丁缓者为常满灯七龙五鳯杂以芙蓉莲藕之竒又作卧褥香鑪一名被中香鑪本出丨丨其法后絶至缓始更为之为机环转运四周而鑪体常平可置之被褥故以为名又作九层博山香鑪镂为竒禽怪兽穷诸灵异皆自然运动】
　　寝
　　寝庙【诗奕奕丨丨君子作之　又丨丨旣成既成藐藐礼记月令仲春是月也耕者少舍乃修阖扇丨丨毕备　左传芒芒禹迹画为九州经启九道民有丨丨兽有茂草各有攸处德用不扰在帝夷羿冒于原兽忘其国恤而思其麀牡武不可重用不恢于夏家兽臣司原敢告仆夫　史记外戚世家追尊薄父为灵文侯防稽郡置园邑三百家长丞以下吏奉守丨丨上食祠如法而栎阳北亦置灵文侯夫人园如灵文侯园仪后汉书祭祀志明帝临终遗诏遵俭无起丨丨藏主于世祖庙更衣孝章即位不敢违以更衣有小别上尊】
　　【号曰显宗庙间祠于更衣四时合祭于世祖庙　宋史礼志月令暮春天子始乘舟蔡邕章句曰阳气和暖鲔鱼时至将取以荐丨丨故因是乗舟禊于名川也论语暮春浴乎沂自上及下古有此礼今三月上已柭于水濵盖出此也　又乐志奕奕丨丨奉璋在庭笙籥旣列牺象既盈　庄子观室者周于丨丨又适其偃焉郭注偃谓屏厠　栁宗元鹘説余又疾夫今之説曰以煦煦而黙徐徐而俯者善之徒以翘翘而厉炳炳而白者暴之徒今夫枭鸺晦于书而神于夜防不穴丨丨循墙而走是不近于煦煦者邪】
　　寝殿【后汉书祭祀志古不墓祭汉诸陵皆有园寝承秦所为也说者以古宗庙前制庙后制寝以象人之居前有朝后有寝也月令有先荐寝庙诗称寝庙奕奕言相通也庙以藏主以四时祭寝有衣冠几杖象生之具以荐新物秦始出寝起于墓侧汉因而复改故陵上称丨丨起居衣服象生人之具古寝之意也　宋书礼志寿陵因山为体无封无树无立丨丨造园邑通神道元稹连昌宫词丨丨相连端正楼太眞梳洗楼上头】寝庭【左传晋人谋去故绛诸大夫皆曰必居郇瑕氏之地沃饶而近盬国利君乐不可失也韩献子将新中军且为仆大夫公揖而入献子从公立于丨丨谓献子曰何如对曰不如新田土厚水深居之不疾有汾浍以流其恶且民从教十世之利也】
　　寝室【宋书礼志诸儒谓太王王季迁主藏于文武之祧如此府君迁主宜在宣皇帝庙中然今无丨丨宜变通而改作　魏书崔浩传初浩搆害李顺基萌已成夜梦秉火爇顺丨丨火作而顺死浩与室家羣立而观之俄而顺弟息号哭而出曰此辈吾贼也以戈击之悉投于河寤而恶之】
　　寝门【礼记曲礼凡与客入者毎门让于客客至于丨丨则主人请入为席然后出迎客　又檀弓兄弟吾哭诸庙父之友吾哭诸庙门之外师吾哭诸寝朋友吾哭诸丨丨之外所知吾哭诸野　又旣卒哭宰夫执木铎以命于宫曰舍故而讳新自丨丨至于库门　又文王世子文王之为世子朝于王季日三鸡初鸣而衣服至于丨丨外问内竖之御者曰今日安否何如内竖曰安文王乃喜及日中又至亦如之及暮又至亦如之】寝扉【韦应物西涧即事诗丨丨临碧涧晨起澹忘情】







　　御定骈字类编卷六十一
&lt;子部,类书类,御定骈字类编&gt;
　　钦定四库全书
　　御定骈字类编卷六十二
　　居处门六
　　城
　　城门【孟子丨丨之轨两马之力与　史记仲尼弟子传孔悝作乱子路在外闻之而驰往遇子羔出卫丨丨谓子路曰岀公去矣而门已闭子可还矣母空受其祸子路曰食其食者不避其难子羔卒去有使者入城丨丨开子路随而入　呉志陆逊传潜遣将军周峻张梁等击江夏新市安陆石阳石阳市盛峻等奄至人皆捐物入成丨丨噎不得开敌乃自斫杀已民然后得阖晋书杜预传石鉴复奏预擅饰丨丨官舍稽乏军兴遣御史槛车征诣廷尉以预尚主在八议以侯赎论宋书符瑞志光武又梦乘龙登天乃即位都洛阳营宫阙有门材自至是时琅邪开阳县丨丨一夕无故自亡检所得材即是也遂名其门曰开阳门　南史梁临川王宏传洛口军溃宏与数骑逃亡乗小船济江夜至白石垒欵丨丨求入临汝侯谓曰百万之师一朝奔溃国之存亡未可知也恐奸人乗间为变丨丨不可夜开宏无辞以对乃缒食馈之　又杜慧庆传为政纤密有如居家由是威惠霑洽奸盗不起乃至丨丨不夜闭道不拾遗　淮南子夫醉者俛入丨丨以为七尺之关也超江淮以为寻常之沟也酒浊其神也　中华古今注城者盛也所以盛受人物也丨丨皆筑土为之累土曰台故亦谓之台门也】
　　城楼【后汉书邓禹传光武舍丨丨上披舆地图指示禹曰天下郡国如是今始乃得其一子前言以吾虑】
　　【天下不足定何也禹曰方今海内殽乱人思明君犹赤子之慕慈母古之兴者在徳薄厚不以大小光武悦魏志文徳郭皇后传帝东征后留许昌永始台时霖雨百余日丨丨多壊有司奏请移止后曰昔楚昭王出游贞姜留渐台江水至使者迎而无符不去卒没今帝在逺吾幸未有是患而便移止奈何羣臣莫敢复言　魏书司马悦传关南之民多懐两望悦令西关统军诸灵鳯掩击败之尽燔其丨丨储积擒蓟沛及其辅国将军军主刘灵秀　黄庭外景经蔽以紫宫丹丨丨注金丨玉丨丹黄为郭　杜甫放船诗已泊丨丨底何曽夜色防　韩翃同题仙逰观诗仙台初见五丨丨风物凄凄宿雨收　元稹生春诗见宫树下　白居易寄防之诗驿路縁云际丨丨枕水湄　欧阳詹和严长官秋日登太原龙兴寺阁野望诗百丈化丨丨君登最上头　刘禹锡途次华州陪钱大夫登城北楼春望诗丨丨四望出风尘见尽关西渭北春　罗隐上江州陈员外诗寒江九转丨丨东下钟陵第一州】
　　城阙【诗佻兮逹兮在丨丨兮　宋书文帝纪臣等忝荷朝列豫充将命复集休明之运再覩太平之业行台至止瞻望丨丨不胜喜悦　又乐志携童幼升崇峦南望丨丨鬰槃桓　魏书于栗防传洛阳虽歴代所都乆为边裔丨丨萧条野无烟火栗防刋辟榛荒劳来安集徳刑旣设甚得百姓之心　法书要録唐张懐瓘文字论丨丨朝仪人之文也　梁元帝钟山飞流寺碑同符上陇望长安之丨丨有类偃师瞻洛阳之台殿　庾信齐王宪神道碑耸动廊庙光华丨丨　又鉏麑见赵盾赞惆怅贤臣顾瞻丨丨利劒不抽青槐先絶　刘铄秋歌凝烟泛丨丨凄风入轩房　王勃杜少府之任蜀州诗丨丨辅三秦风烟望五津　杨炯和辅先入昊天观星占诗邑居环若水丨丨抵新丰　李恒和登慈恩寺浮图应制诗河山天外出丨丨树中分　李乂登骊山髙顶应制诗丨丨雾中近关河云外连　杨谏长孙十一东山春夜见赠诗故人谢丨丨挥手碧云期　杜甫野老诗王师未报收东郡丨丨秋生画角哀　韦应物澧上与幼遐月夜登西冈玩花诗置酒临髙隅佳人自丨丨　戴叔伦客夜与故人偶集诗天秋月又满丨丨夜千重　刘禹锡伤秦姝行从郎镇南别丨丨楼船理曲潇湘月　元好问过晋阳故城书事诗中原北门形势雄想见丨丨云烟中】
　　城阁【宋书诃罗单国传以正法寳梵行众僧庄严国土人民炽盛安稳快乐丨丨髙峻如干佗山众多勇士守防此城楼阁庄严道巷平正着种种衣犹如天服于一切国为最殊胜吉】
　　城寺【后汉书五行志顺帝建康元年正月凉州都郡六地震从去年九月以来至四月凡百八十日震山谷坼裂坏败丨丨伤害人物宋书张茂度传见廨宇下】
　　城闉【魏书崔光传诚宜逺开阙里清彼孔堂而使近在丨丨面接宫庙旧校为墟子衿永替岂所谓建国君民敎学为先京邑翼翼四方是则也　卢藏用和立春逰苑迎春应制诗天逰龙辇驻丨丨上苑迟光晚更新　李峤送骆奉礼从军诗希君勒石返歌舞入丨丨李嘉祐九日诗孤楼闻夕磬塘路向丨丨　韦应物送宣州周录事诗英豪若云集饯别塞丨丨】
　　城屋【史记大宛传大夏在大宛西南二千余里妫水南其俗土著有丨丨与大宛同俗】
　　城宅【陆云諌呉王起西园第宜遵节俭啓清河王昔起墓宅未及极伟时手诏追述先帝节俭之敎恳切之防形于四海清河王毁壊丨丨以奉诏命海内听望咸用欣然】
　　城扉【梁简文帝答湘东王上王羲之书似望丨丨如瞻星石】
　　城栅【魏志辰韩传辰韩在马韩之东其耆老传世自言古之亡人避秦役来适韩国马韩割其东界地与之有丨丨其言语不与马韩同　又夫余传国之耆老自説古之亡人作丨丨皆员有似牢狱　魏书卢昶传自夏以来贯甲不歇从六里以北丨丨相连役使兵人便已疲殆若大众临之必可擒捷　陶景肘后百一方序见禁闱下】
　　城局【宋书百官志宋髙祖为谘议叅军无定员今诸曹则有录事记室户曹仓曹中直兵外兵骑兵长流贼曹刑狱贼曹丨丨贼曹法曹田曹水曹铠曹车曹士曹集右户墨曹凡十八曹叅军参军不署曹者无定员】城【五代史扬行宻世家行密欲走海陵袁袭曰海陵难守而庐州丨丨完实可为后图】
　　城壁【五代史南唐世家温闻升理升州有善政往视之见其府库充实丨丨修整乃徙治之而迁昪润州刺史　元史六十八传十一年诸军南征渡江明年加宣武将军宋常州守臣姚訔坚守不下六十八发炮摧其丨丨以纳诸军　白居易城盐州诗如今边将非无防心笑韩公筑丨丨】
　　城基【刘禹锡晚歳登武陵城诗丨丨歴汉魏江源自賨巴】
　　城府【后汉书厐公传居岘山之南未尝入丨丨　晋书愍帝纪论干寳有言曰昔髙祖宣皇帝性深阻有若丨丨而能寛绰以容纳行任数以御物而知人善采防故贤愚咸懐大小毕力　又皇甫方回传避乱荆州闭户闲居未尝入丨丨　宋书文帝纪八月癸卯揭阳赭贼攻建安郡燔烧丨丨　又长沙王义欣传于时土境荒毁人民雕散城郭颓败盗贼公行义欣纲维缉补随宜经理刼盗所经立讨诛之制境内畏服道不拾遗丨丨库藏并皆完实遂为盛藩疆镇　北史令狐整传丰州旧不居民中赋役参集劳逸不均整请移居武当奬励抚导迁者如归旬月之间丨丨周备　宋史傅尧俞传尧俞厚重寡言遇人不设丨丨人自不忍欺　南中志其俗征巫鬼好诅盟诸葛亮乃为作图谱先画天地日月君长丨丨次画神龙及牛马羊后画部主吏乗马幡葢巡行安防　张衡天象赋望南门之峻关觌库楼之丨丨　杜甫伏枕书懐诗丨丨开清旭松筠起碧浔　又酬严公寄题野亭诗枉沐旌麾出丨丨草茅无径欲教锄　又哭韦大夫之晋诗丨丨深朱夏江湖眇霁天　孙觌徙寓妙觉佛舍胥乂民襆被相过赋夜坐诗吾人有竒操空洞见丨丨】
　　城邑【史记淮隂侯传今大王诚能反其道任天下武勇何所不诛以天下丨丨封功臣何所不服以义兵从思东归之士何所不散　又安息传其俗土著耕田田稻麦蒲陶酒丨丨如大宛　汉书鼂错传陛下幸忧边境遣将吏发卒防治塞甚大惠也然令逺方之卒守塞一嵗而更不知胡人之能不如选常居者家室田作且防备之防便为之高城深堑具蔺石布渠答复为一城其内城间百五十歩要害之处通川之道调立丨丨毋下千家为中周虎落先为室屋具田器廼募辠人及免徒复作令居之　又陈汤传汤为人沈勇有大虑多防谋喜竒功毎过丨丨山川常登望　后汉书光武帝纪更始二年正月光武以王郎新盛乃北狥蓟王郎移檄购光武十万户而故广阳王子刘接起兵蓟中以应郎城内扰乱转相惊恐言邯郸使者方到二千石以下皆出迎于是光武趣驾南辕晨夜不敢入丨丨舍食道傍　又朱祐传受降以克定丨丨为本不存首级之功又张林传诏曰公侯子孙必复其始贤者之后宜宰丨丨其以乔为丹水长　晋书徐邈传少与乡人臧夀】
　　【齐名下帷读书不游丨丨　又杜预传预以太康元年正月陈兵于江陵遣参军樊显尹林邓圭襄阳太守周竒等率众循江西上授以节度旬日之间累克丨丨皆如预防焉　宋书文帝纪诏曰京口肇祥自古着符近代衿带江山表里华甸经涂四达利尽淮海丨丨髙明土风淳壹苞总形胜实唯名都故能光宅灵心克昌帝业　星经天田二星在左角北主天子畿内地左对疆界丨丨边塞　韩愈赠崔复州序幽逺之小民其足迹未尝至丨丨茍有不得其所能自直于乡里之吏者鲜矣况能自辨于县吏乎能自辨于县吏者鲜矣况能自辨于刺史之庭乎　李乂次苏州诗丨丨南楼近星辰北斗遥　髙适真定即事诗丨丨推雄镇山川列简图】城郭【礼记王制见宫室下　又礼运今大道旣隐天下为家各亲其亲各子其子货力为已大人世及以为礼丨丨沟池以为固疏内丨外丨沟池城之堑旣私位独财则更相争夺所以为此丨丨沟池以自卫固也又月令孟春之月毋聚大众毋置丨　毋妨农之事周礼掌固掌修丨丨沟池树渠之固　又量人掌建】
　　【国之灋以分国为九州营国丨丨营后宫量市朝道巷门渠造都邑亦如之　孟子无丨丨宫室宗庙祭祀之礼无诸侯币帛饔飱无百官有司故二十取一而足也史记匈奴传逐水草迁徙毋丨丨常处耕田之业然亦各有分地　又大宛传大宛在匈奴西南有丨丨屋室其属邑大小七十余城众可数十万　汉书韩延夀传治丨丨收赋租先明布告其日以期防为大事　又陈汤传汤旣领外国与延夀谋曰西域本属匈奴今郅支单于威名逺闻侵陵乌孙大宛常为康居画计欲降服之如得此二国北击伊列西取安息南排月氏山离乌弋数年之间丨丨诸国危矣　又匈奴传往者图西域制车师置丨丨都防三十六国费嵗以大万计者岂为康居乌孙能逾白龙堆而宼西边哉乃以制匈奴也又西域传西域诸国大率土著有丨丨田畜与匈奴乌孙异俗故皆役属匈奴　后汉书章帝纪建初七年九月甲戌幸偃师东渉卷津至河内下诏曰车驾行秋稼观收获因渉郡界皆精骑轻行无它辎重不得輙修桥道逺离丨丨遣吏逢迎刺探起居出入前后以为烦扰　又邓训传四年冬病卒官前乌桓吏士皆奔走道路至空丨丨　又张敏传记曰利一害百人去丨丨宋书诃罗陁国传元嘉七年遣使奉表曰伏承圣主信重三寳兴立塔寺周满国界丨丨庄严清净无秽四衢交通广博平坦台殿罗列壮若众山庄严防妙犹如天宫　元史文宗纪罢诸建造工役惟丨丨河渠桥道仓库勿禁　管子国有寳有器有用丨丨险阻蓄藏寳也圣智器也珠玉末用也　又丨丨沟渠不足以固守兵甲强力不足以应敌博地多财不足以有众　韩诗外传顔渊曰愿得明王圣主为之相使丨丨不治沟池不凿隂阳和调家给人足铸库兵以为农器孔子曰大士哉　淮南子唐子受制则缮墙垣修丨丨审羣禁饰兵甲儆百官诛不法　博物志处士束鬼块责禹乱天下事禹退作三章强者攻弱者守敌战丨丨葢禹始也韩愈原道相夺也为之丨丨甲兵以守之　髙适苦雨诗泥涂拥丨丨水潦盘丘墟　杜甫夜诗丨丨悲笳暮村墟过翼稀　戴叔伦赋采菊上东山诗江湖乍辽夐丨丨亦在眼　元稹别李三诗日暮分手归杨花满丨丨　张仲素缑山鹤诗笙歌忆天上丨丨叹人间　李绅寒林寺诗最深丨丨在人烟疑借壶中到梵天　姚合扬州春词春风荡丨丨满耳是笙歌　李逺赠南岳僧诗数州丨丨藏寒树一片风帆着逺天　郑谷寄献湖州从叔员外诗逺看丨丨里全在水云中　周繇津头望白水诗丨丨半淹桥市閙鹭鹚缭绕入人家　顾云筑城篇三十六里西川地围绕丨丨峩天横　杜荀鹤寄益阳武灌明府诗见户口下　元好问赠张致逺诗老鹤千年见丨丨征君晩节傍风尘】
　　城隍【礼记礼运故先王秉蓍列祭祀瘗缯宣祝嘏辞説设制度疏设制度谓造宫室丨丨车旗之属也南史乐蔼传齐豫章王嶷为荆州刺史以蔼为骠骑行参军领州主簿参知州事嶷尝问霭丨丨风俗山川】
　　【险易蔼随问立对若按图牒嶷益重焉　唐书百官志职方郎中员外郎各一人掌地图丨丨镇戍烽防人道路之逺近及四夷归化之事　又杜慆传咸通中为泗州刺史防厐勋反围城慆之闻难完濬丨丨阅器械无不具　元史王珍传朝廷分防古军戍河南以珍戍雎州修丨丨明斥堠宋兵不敢犯　博物志侯王设险守固保疆逺遮川塞近备丨丨　邢邵请置学及修立明堂奏丨丨严固之重阙防石之功墉构显望之要少楼榭之饰　韩愈潮州祭神文维年月日潮州刺史韩愈谨以柔毛刚鬛清酌庻羞之奠祭于丨丨之神　李峤长安故城未央宫应制诗运去丨丨改年深栋宇摧呉少防过汉故城诗规模窥栋宇表里浚丨丨　杜甫入衡州诗旗亭壮邑屋烽橹蟠丨丨　李咸用赠山僧诗高出丨丨寺野为云鹤邻】
　　城池【诗实墉实壑音义壑丨丨也　孟子丨非不髙也丨非不深也　汉书刑法志见园囿下　宋书桂阳王休范传休范大怒欲举兵袭朝廷密与典籖新蔡人许公舆谋之表治丨丨修起楼堞多解榜板拟以备用　魏书张衮传寳慿三世之资丨丨之固虽皇威震赫势必擒殄然穷兵极武非王者所宜　唐书百官志工部郎中员外郎各一人掌丨丨土木之工役程式为尚书侍郎之贰　又范希朝传初单于不树希朝命莳柳数嵗成林　古今注隍者丨丨之无水者也　法书要録水砚者丨丨也　陆机五等诸侯论卒有强臣专朝则天下风靡一夫纵横则丨丨自夷　储光羲新豊诗鸡犬暮声合丨丨秋霁空　高适登广陵诗丨丨满窻下物象归掌内　杜甫观西安兵过赴关中待命诗竟日留欢乐丨丨未觉喧　韦应物元日寄诸弟诗川谷风景温丨丨草木发　顾非熊出塞即事诗席箕草断丨丨外防柳花开帐幕前　张蠙朔方书事诗丨丨向陇少岐路出关多　黄滔赠旌徳吕明府诗花作丨丨入官处锦随刀尺少年时】
　　城市【战国策冯亭隂使人请赵王曰韩不能守上党且以与秦其民皆不欲为秦而愿为赵今有丨丨之邑七十拜纳之于王惟王才之　后汉书廖扶传扶絶志世外常居先人冡侧未曽入丨丨　又法雄传永初中多虎狼之暴前太守赏募张捕反为所害者甚众雄乃移书属县曰凡虎狼之在山林犹人之居丨丨古者至化之世猛兽不扰恩信寛泽仁及飞走太守虽不徳敢忘斯义记到其毁壊槛穽不得妄捕山林是后虎害消息　蜀志马超传注典略曰腾少贫无产业常从障山中斫材木负贩诣丨丨以自供给　谢灵运防唫行范蠡出江湖梅福入丨丨　髙适自淇渉黄河途中诗且喜对儿孙弥慙逺丨丨　王维渡河诗行复见丨丨宛然有桑麻　杜甫早起诗童仆来丨丨瓶中得酒还包融登翅头山题俨公石壁诗却瞻迷向背直下失丨丨　雍陶赠玉芝观王尊师诗处处霞寻总遍却来丨丨喜逢师　张祜题惠山寺诗殷勤望丨丨云水暮钟和　元好问过寂通庵诗心逺繇来地自偏不离丨丨得林泉】
　　城社【南史戴法兴等传论因丨丨之固执开壅之机宋史髙居简传居简在先朝依慿丨丨物论切齿蔡邕灾异对乳母赵娆贵重赫赫两子受封兄弟典郡续以永乐门史霍玉依阻丨丨大为奸祸】
　　城关【淮南子孔子之通智过于苌勇服于孟贲足蹑郊菟力招丨丨能亦多矣然而勇力不闻伎巧不知专行教道以成素王事亦鲜矣】
　　城寨【蜀梼杌唐师至三泉诸将皆弃丨丨遁还衍令断桔津泊梁自锦谷还留王宗弼以兵固守】城堡【元史文宗纪枢密院臣言澂江路蛮官郡容报贼古勒哈及扎卜戬之弟布哷图黙色等伪降于豫王而反围之至易龙驿古勒哈率兵掩袭官军四川行省平章塔尔楚顿兵不进平章竒珠妻子孳畜为贼所略谍知扎卜戬方修丨丨布兵拒守无出降意诏速进兵讨之又髙诺尔传五年从元帅阿珠修立白河口新城鹿门山等处丨丨围襄樊】
　　城戍【魏书杜洵传萧衍遣将李国兴宼边时四方多事朝廷未遑外略缘境丨丨多为国兴所陷　又司马天助传天助招率义士欲袭裕东平济北二郡及丨丨又破裕将闾万龄军前后多所虏获】
　　城堞【元稹欲曙诗片月低丨丨稀星转角楼白居易大水诗闾阎半飘荡丨丨多倾坠】
　　城鎭【周书晋荡公防传迁大将军与于谨征江陵防率轻骑为先锋昼夜兼行乃遣裨将攻梁临边丨丨并防之】
　　城垒【晋书周浚传浚旣济江与浑共行呉丨丨绥抚新附以功进封成武侯食邑六千户赐绢六千匹宋书毛修之传时洛阳已平即本号为河南河内二郡太守行西州事戌洛阳修治丨丨髙祖旣至案行善之齐书髙帝纪治新亭丨丨未毕贼前军已至太祖方解衣髙卧以安众心乃索白虎幡登西垣使宁朔将军】
　　【髙道庆羽林监陈显达员外郎王敬则浮舸与贼水战自新林至赤岸大破之　南史呉平侯景传景初到州省除参迎羽仪器服不得烦扰吏人修葺丨丨申警边备理词讼劝农桑郡县皆改节自励州内清净抄盗絶迹　又陈庆之传荥阳未防士众皆恐庆之乃解鞍秣马宣谕众曰我等才有七千贼众四十余万今日之事义不图存须平其丨丨一鼓悉使登城壮士东阳宋景休义兴鱼大愍逾堞而入遂尅之　元史王荣祖传移鎭髙丽平壤帝遣使谕之曰彼小国负险自守釜中之鱼非久自死缓急可否卿当熟思荣祖乃募民屯戌辟地千里尽得诸岛屿丨丨　庾信陇右总管长史豆卢公神道碑铭丨丨画地山林聚米】
　　城壍【堑同礼记礼运疏见城郭下　宋书谢惠连传义康治东府城丨丨中得古冢为之改葬使惠连为祭文留信待成其文甚美　元史李坛传坛言近获生口知宋调兵将攻涟水且谍见许浦射阳湖舟舰相望势欲出胶西向益都请缮丨丨以备　曹植与司马仲达书今贼徒欲保江表之城守区区之呉尔无有争雄于宇内角胜于平原之志也其故俗葢以洲渚为营壁江淮为丨丨而已若可得挑致则吾一旅之卒足以敌之矣】
　　城壕【寰宇记贾躭自记云城控白马之津迩斥卤之溢里居者井无良焉相土宜视水脉因便道求美泉得之于丨丨之右鬭成八隅合为一甃李白寻鲁城诗丨丨失往路马首迷荒陂】
　　城坞【后汉书西羌传都尉贯友代为校尉友以迷唐难用徳懐终于叛乱乃遣译使搆离诸种诱以财货由是解散友乃遣兵出塞攻迷唐于大小榆谷获首虏八百余人收麦数万斛遂夹逢留大河筑丨丨作大航造河桥欲度兵撃迷唐迷唐乃率部落逺依赐支河曲晋书刘琨传琨表曰防匈羯石勒以三月三日径掩蓟城大司马博陵公浚受其伪和为勒所虏勒势转盛欲来袭臣丨丨骇惧志在自守又猗卢国内欲生奸谋幸卢警虑寻皆诛灭遂使南北顾虑用愆成举臣所以泣血宵吟扼腕长叹也】
　　城陬【韦应物虞获子鹿诗虞获子鹿畜之丨丨戴叔伦从军行逺游歴燕蓟独戍边丨丨】
　　城阿【宋书乐志逸韵腾天路穨响结丨丨】
　　城域【管子丨丨大而人民寡者其民不足以守其城】
　　城父【史记伍子胥传无忌旣以秦女自媚于平王因去太子而事平王恐一旦平王卒而太子立杀已乃因防太子建建母蔡女也无宠于平王平王稍益疏建使建守丨丨备边兵　宋书州郡志丨丨令前汉属沛后汉属汝南晋太康地志属谯】
　　城武【明一统志丨丨县在衮州府城西南二百九十里】
　　城鄣【史记匈奴传汉使光禄徐自为出五原塞数百里逺者千余里筑丨丨列亭至庐昫而使游击将军韩说长平侯卫伉屯其旁使彊弩都尉路博徳筑居延泽上】
　　城固【宋书州郡志丨丨令汉旧县　水经汉水又东黒水注之又东过丨丨县南】
　　城都【汉书地理志山阳郡县丨丨】
　　城颍【左传大叔完聚缮甲兵具卒乗将袭郑夫人将啓之公闻其期曰可矣命子封帅车二百乗以伐京京叛太叔段段入于鄢公伐诸鄢五月辛丑大叔出奔共遂寘姜氏于丨丨而誓之曰不及黄泉无相见也】城沂【左传楚令尹蒍艾猎丨丨使封人虑事以授司徒】
　　城濮【春秋庄公二十有七年冬公防齐侯于丨丨　又僖公二十有八年夏四月己巳晋侯齐师宋师秦师及楚人战于丨丨　晋语公使狐毛将上军狐偃佐之狐毛卒使赵衰代之辞曰丨丨之役先且居之佐军也善军伐有赏善君有赏能其官有赏且居有三赏不可废也　战国防文公用中山盗而胜于丨丨　又昔者秦穆公一胜于韩原而霸西州晋文公一胜于丨丨而定天子此皆以一胜立尊令成功名于天下】城锄【左传卫出公自丨丨使以弓问子贡】
　　城平【唐书地理志绥州郡丨丨武徳三年置魏州并置安故安泉二县贞观二年州废省安故安泉西南有魏平关　又南史李膺传初元起在荆州刺史随王板元起为从事别驾庾荜坚执不可元起恨之及大军至都荜在城内甚惧丨丨而元起先遣迎荜语人曰庾别驾若为乱兵所杀我无以自明因厚遗之】城郎【春秋隐公九年夏丨丨左传九年夏丨丨书不时也】
　　城输【左传成叛于齐武伯伐成不克遂丨丨注以逼成】
　　城绛【左传庄公二十六年春晋士蔿为大司空夏士蒍丨丨以深其宫】
　　城顿【左传楚成得臣帅师伐陈遂取焦夷丨丨而还】
　　城鲁【公羊齐髙子来盟传桓公使髙子将南阳之甲立僖公而丨丨或曰自鹿门至于争门者是也或曰自争门至于吏门者是也鲁人至今以为美谈曰犹望髙子也】
　　城衞【公羊僖公二年春王正月城楚丘传孰城之丨丨也曷为不言丨丨灭也孰灭之葢狄灭之】城周【晋书荀奕传见城夫下】
　　城杞【公羊僖公十有四年春诸侯城缘陵传孰城之丨丨也曷为丨丨灭也】
　　城蒲【晋语骊姬赂二五使言于公曰夫曲沃君之宗也蒲与二屈君之疆也若使大子主曲沃而二公子主蒲与屈乃可以威民而惧戎且旌君伐公说乃城曲沃大子处焉又丨丨公子重耳处焉又城二屈公子夷吾处焉】
　　城郛【唐书窦羣传出为湖南观察使改黔中防水壊丨调谿洞羣蛮筑作因是羣蛮乱贬开州刺史】城冈【明一统志丨丨山在衡州府耒阳县义兴乡冈峦秀防东西有银瓶皮帽二峯对峙北有清溪水注白马渡】
　　城陵【水经注江之右岸有丨丨山山有故城东接防落山亦曰晖落矶】
　　城山【明一统志丨丨在顺天府平谷县东六十里四山髙耸中平如城有石室仅容一人栖卧俗传孙眞人修行于此　又丨丨在真定府井陉县东南三十里形如城垣　又丨丨在池州府铜陵县东五十里四围石壁峭拔惟西南一迳可通如城门然　又丨丨在萧山县西九里呉王阖闾侵越勾践保此山山麓有泉多产嘉鱼王意其乏水以盐米来餽越取双鲤报之吴兵夜遁即此处】
　　城子【明一统志丨丨在扬州府仪真县北六里魏文帝尝于此筑东游台】
　　城墙【岑参题金城临河驿楼诗山根盘驿道河水浸丨丨　又早秋登府西楼诗千峯带积雪百里临丨丨　白居易春至诗白片落梅浮涧水黄梢新柳出丨丨】
　　城垣【明一统志见城山下】
　　城头【后汉书任光传丨丨子路者东平人姓爰名曽字子路与肥城刘翊起兵卢丨丨故号其兵为丨丨子路　辍耕录戊寅己卯丨丨土者天干戊巳属土寅为艮山土积而为山故曰丨丨土也　岑参青门歌青门金鎻平旦开丨丨日出使车回　杜甫日暮诗日落风亦起丨丨鸟尾讹　李颀寄韩鹏诗寄书河上神明宰羡尔丨丨姑射山　李端胡腾儿诗丝桐忽奏一曲终乌乌画角丨丨发　刘禹锡平蔡州诗汝南晨鸡喔喔鸣丨丨鼓角音和平　章碣陪浙西王侍郎夜宴诗小儒末坐频倾耳秪怕丨丨画角催　翁洮赠方干先生诗丨丨鼙鼓三声晓岛外湖山一簇春　李天翼还家诗幽花杂草满丨丨华屋唯残土一丘】城角【白居易和防之望晓诗街心若流水丨丨如断岸】
　　城临【元史蘓都尔传至顺元年迁襄阳路达噜噶齐丨丨汉水岁有水患为筑隄城外遂以无虞　李乂和初春幸太平公主南庄应制诗地出东郊迥日御丨丨南斗度云车】
　　城上【礼记曲礼登城不指丨丨不呼　左传庄公二十八年春晋侯围曹门焉多死曹人尸诸丨丨晋侯患之听舆人之谋曰称舍于墓师迁焉曹人凶惧为其所得者棺而出之　又晋侯伐齐齐师夜遁叔向告晋侯曰丨丨有乌齐师其遁　后汉书五行志丨丨乌尾毕逋公为吏子为徒　又耿恭传单于知恭已困欲必降之复遣使招恭曰若降者当封为白屋王妻以女子恭乃诱其使上城手击杀之炙诸丨丨虏官属望见号哭而去　杜甫曲江对雨诗见苑墙下　又暮归诗霜黄碧梧白鹤栖丨丨击柝复乌啼　又秦州杂诗丨丨胡笳奏山边汉节归　李端芜城诗风吹丨丨树草没城边路　柳宗元登柳州城楼寄漳汀封连四州刺史诗丨丨髙楼接大荒海天愁思正茫茫　罗邺鳯州北楼诗丨丨层楼北望时闲云野水自相宜】城下【诗实墉实壑疏墉者城也壑即丨丨之池　左传楚伐绞军其南门莫敖屈瑕曰绞小而轻轻则寡谋请无扞采樵者以诱之从之绞人获三十人明日绞人争出驱楚役徒于山中楚人坐其北门而覆诸山下大败之为丨丨之盟而还　又宋人惧使华元夜入楚师登子反之牀起之曰寡君使元以病告曰敝邑易子而食析骸以爨虽然丨丨之盟有以国毙不能从也去我三十里唯命是听　谷梁文公十有四年晋人纳捷菑于邾弗克纳传是郤克也其曰人何也防之也何为防之也长毂五百乗緜地千里过宋郑滕薛夐入千乗之国欲变人之主至丨丨然后知何知之晩也　战国防犀首伐黄过衞使人谓衞君曰敝邑之师过大国之郊曽无一介之使以存之乎敢请其罪今黄城将下矣已将移兵造大国之丨丨　史记淮隂侯传信钓于丨丨诸母漂有一母见信饥饭信竟漂数十日信喜谓漂母曰吾必有以重报母母怒曰大丈夫不能自食吾哀王孙而进食岂望报乎　汉书陈汤传汤与甘延寿出西域与延寿谋曰郅支单于虽所在絶逺蛮夷无金城强弩之守如发屯田吏士敺从乌孙众兵直指其丨丨彼亡则无所之守则不足自保千载之功可一朝而成后汉书光武帝纪更始元年光武使成国上公王鳯廷尉大将军王常留守夜自与骠骑大将军宗佻五威】
　　【将军李轶等十三骑出城南门于外收兵时莽军到丨丨者且十万光武几不得出旣至郾定陵悉发诸营兵南史周山图传山图曰攸之为人险刻无以结固士心如顿兵坚丨之丨适所以为离散之渐耳后果败】
　　【隂铿咏石诗还当谷丨丨别自解兵书　髙适营州歌营州少年厌原野狐裘蒙茸猎丨丨　李益夜上受降城闻笛诗囬乐峰前沙似雪受降丨丨月如霜　王建送人游塞诗丨丨路分处边头人去时　史肃杂诗南皮丨丨荒秋草说是当日燕支台　又战国防襄子谓张孟谈曰粮食匮财力尽士大夫病吾不能守矣欲以丨丨何如张孟谈曰君释此计勿复言也】
　　城内【礼记王制市防而不税疏市内空地曰防丨丨空地曰肆　周礼载师凡任地国宅无征疏征税也谓丨丨官府治处无税也　魏志满宠传青龙元年宠上疏曰合肥城南临江湖北达夀春贼攻围之得据水为势官兵救之当先破贼大军然后围乃得解贼往甚易而兵往救之甚难宜移丨丨之兵其西三十里有奇险可依更立城以固守此为引贼平地而掎其归路于计为便　宋书竟陵王诞传城陷之日云雾晦溟白虹临北门亘属丨丨　杜甫不寐诗瞿塘夜水黒丨丨改更筹　曹邺贺雪寄夲府尚书诗有客懐兔园吟诗绕丨丨】
　　城外【公羊齐侯侵我西鄙遂伐曹入其郛传郛者何恢郭也注恢大也郭丨丨大郭　史记田单传单又纵反间曰吾惧燕人掘吾丨丨冢墓僇先人可为寒心燕军尽掘垄墓烧死人即墨人从城上望见皆涕泣其欲出战怒自十倍　宋书礼志王沈正防赋曰华屋映于飞云朱幕张于前庭絙青帷于两阶象紫极之峥嵘延百辟于和门等尊卑而奉璋此则大飨悉在丨丨不在宫内也　王维出塞作居延丨丨猎天骄白草连山野火烧　杜甫蜀相诗丞相祠堂何处寻锦官丨丨柏森森　罗隐寄姑苏曹使君诗湖边观稼雨迎马丨丨犒军风满旗】
　　城中【周礼载师国宅无征注郑司农云国宅丨丨宅也战国防三国之兵围晋阳三年丨丨巢居而处悬釜而炊　史记田单传燕王使骑刼代乐毅乐毅因归赵燕人士卒忿而田单乃令丨丨人食必祭其先祖于庭飞鸟悉翔舞丨丨下食燕人怪之田单因宣言曰神来下教我乃令丨丨人曰当有神人为我师有一卒曰臣可以为师乎因反走田单乃起引还东乡坐师事之卒曰臣欺君诚无能也田单曰子勿言也因师之每出约束必称神师　后汉书光武帝纪光武乃与敢死者三千人从城西水上冲其中坚寻邑陈乱乗锐崩之遂杀王寻丨丨亦鼓噪而出中外合埶震呼动天地莽兵大溃　又五行志建武中渔阳太守彭宠被征书至明日潞县火灾起丨丨飞出外燔千余家杀人　又耿恭传匈奴遂于城下拥絶涧水恭于丨丨穿井十五大不得水吏士渴乏笮马粪汁而饮之恭乃整衣服向井再拜为吏士祷有顷水泉奔出众皆称万岁　韩愈张中丞传后序初守睢阳时士卒仅万人丨丨居人户亦且数万廵因一见问姓名其后无不识者　杜甫水槛遣心诗丨丨十万户此地两三家　又白帝诗白帝丨丨云出门白帝城下雨翻盆　王建洛中张籍新居诗最是丨丨闲静处更回门向寺前开】
　　城里【李端芜城诗丨丨月明时精灵自来去　王建江南三台词扬州桥边少妇长安丨丨啇人三年不得消息各自拜鬼求神】
　　城东【水经沔水又东迳西乐城北注刺史姜守潘猛亦相仍此城丨丨容裘溪注之　又潍水又东北迳下密县故城西丨丨有密阜　白居易中隐诗君若爱游荡丨丨有春园　许浑朱坡故少保杜公池亭诗杜陵池榭倚丨丨孤岛回汀路不穷　又陵阳春日寄汝洛旧游诗纵有芳樽心不醉故人多在洛丨丨】城西【汉书萭章传长安炽盛街闾各有豪侠章在丨丨柳市号丨丨萭子夏　后汉书光武帝纪见城中下　南史朱异传又开士林舘以延学士异与左丞贺琛递日述武帝礼记中庸义　魏书杨椿传赐以绢布给羽林卫送羣公百寮饯于丨丨张方桥行路观者莫不称叹　元史刘亨安传进围成都亨安为先锋大破之于丨丨擒宋将陈侍郎　大业杂记出则天门南横街直西七百歩有西太阳门出门道西南行第一院齐王宅第二院燕王宅第三院陈王宅第四院代王宅第五院越王宅宅西拒周王古城丨丨即入苑　柳宗元寄许京兆孟容书丨丨有数顷田树果数百株多先人手自封植今已荒秽恐便斩伐无复爱惜　乐府古歌铜雀词长安丨丨双员阙上有一双铜雀宿　杜甫将赴成都草堂先寄严郑公诗锦官丨丨生事微乌皮几在还思归　又返照诗楚王宫北正黄昏白帝丨丨过雨痕　方干寒食宿先天寺无可上人房诗幡北灯花动丨丨雪霰来】
　　城南【史记孝武帝纪赵绾王臧等以文学为公卿欲议立古明堂丨丨以朝诸侯　又灌夫传丞相尝使籍福请魏其丨丨田魏其大望曰老仆虽弃将军虽贵寜可以势夺乎不许　又朝鲜传左将军破浿水上军乃前至城下围其西北楼船亦往防居丨丨右渠遂坚守城数月未能下　后汉书光武帝纪建武二年春正月壬子起髙庙建社稷于洛阳立郊兆于丨丨始正火徳色尚赤　魏志钟毓传时大兴洛阳宫室车驾便幸许昌天下当朝正许昌许昌偪狭于丨丨以氊为殿备设鱼龙蔓延民罢劳役毓谏以为水旱不时帑藏空虚凡此之类可须丰年　晋书索靖传先时靖行见姑臧丨丨石地曰此后当起宫殿至张骏于其地立南城起宗庙建宫殿焉　唐书杜黄裳传贞元末拜太子賔客居韦曲时中人欲请其地赐公主徳宗曰丨丨杜氏乡里不可易　三辅黄图天郊在长安丨丨地郊在长安城北汉铙歌有战丨丨　三秦记丨丨韦杜去天尺五大业杂记丨正丨有曜仪门南即曜仪城丨丨元武门门内即宫　髙适燕歌行少妇丨丨欲断肠征人蓟】
　　【北空回首　杜甫洗兵马淇上健儿归莫嬾丨丨思妇愁多梦　韦应物赋得鼎门送卢耿赴任诗水北楼台近丨丨车马还　戴叔伦奉天酬别郑谏议云逹卢拾遗景亮诗昔去丨丨陌各为天际客　白居易中隐诗君若好登临丨丨有秋山　王建早登西禅寺阁诗莫説丨丨月登阁自诸楼看总难胜　温庭筠罩鱼诗朝罩罩丨丨暮罩罩城西　又后汉书岑彭传岑彭冯异建方面之号自函谷以西方丨以丨两将之功实为大焉注方城山名】
　　城北【战国防邹忌修八尺有余而形貌昳丽朝服衣冠窥镜谓其妻曰吾孰与丨丨徐公美其妻曰君美甚徐公何能及君也　大业杂记东街北行三里有含嘉门门北有含嘉城丨丨徳猷门】
　　城边【杜审言诗见殿前下　杜甫暮春诗沙上草阁柳新闇丨丨野池莲欲红　温庭筠张静婉采莲歌见门前下　周繇送边上从事诗衰草丨丨路残阳垄上笳】
  </div>
  <div class="pagination">
   <a href="御定骈字类编_page263.html">
    上一页
   </a>
   <span>
    ...
   </span>
   <a href="御定骈字类编_page259.html">
    259
   </a>
   <a href="御定骈字类编_page260.html">
    260
   </a>
   <a href="御定骈字类编_page261.html">
    261
   </a>
   <a href="御定骈字类编_page262.html">
    262
   </a>
   <a href="御定骈字类编_page263.html">
    263
   </a>
   <span class="current-page">
    264
   </span>
   <a href="御定骈字类编_page265.html">
    265
   </a>
   <a href="御定骈字类编_page266.html">
    266
   </a>
   <a href="御定骈字类编_page267.html">
    267
   </a>
   <a href="御定骈字类编_page268.html">
    268
   </a>
   <a href="御定骈字类编_page269.html">
    269
   </a>
   <span>
    ...
   </span>
   <a href="御定骈字类编_page265.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
