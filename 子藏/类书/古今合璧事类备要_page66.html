<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 66 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 66 页/共 111 页</h1>
    <div class="content">　　古今合璧事类备要续集卷三十七
　　钦定四库全书
　　古今合璧事类备要续集卷三十八
　　宋　谢维新　撰
　　性行门
　　阿附
　　事理发挥【阿倚也不能中立有所倚而后立附托也不能自进有所托而后进阿附之人其论语之所谓善柔者欤无挺特之操而专以阿倚为能无鲠介之节而壹以附托为事旁篱落而升缘梯阶而进其于为人龌龊无能可知已朱子曰志于道义则功名不足道志于功名则富贵不足道吁其富贵不足道之人欤】
　　事类阿防【丨谀顺丨严光书】附势【简贤丨丨实繁有徒注简畧也贤而无势则略之不贤有势则附之若是者繁多有徒众无道之势所常书仲虺】防痔【庄子谓宋人曹商曰秦王有病召医破痈溃疽者得车一乗丨丨者得车五乘子岂能防其痔耶】悦臭【人有大臭者其亲戚兄弟妻妾无能与居者自苦而居海上人有丨其丨者昼夜随而不去吕氏春秋】问病【丞相丙吉病中二千石上谒问疾遣家丞出谢已皆去陈万年独留昏夜乃归吉病甚上自临问吉荐万年竟代于定国为御史大夫】为爪牙【窦宪旣平匈奴威名太盛以耿防任尚等丨丨丨邓叠郭璜为心腹班固傅毅之徒皆置幕府以典文章刺史守令多出其门宪败固死狱中】何面目【马融初应大将军邓隲辟乃上广成颂忤邓氏后惩于邓氏不敢复违忤于势遂为梁冀草奏李固又作大将军西第颂以此颇为正直所羞吴祐谓融曰李公之罪成于卿手李公即诛卿丨丨丨见天下之人乎】不过孟嘉【晋士浮虚无实用然其间亦有不然者如孟嘉平生无一事然桓温谓嘉曰人不可无势我乃能驾驭卿温平生轻殷浩岂妄许人者哉乃知孟嘉若遇当作谢安安不遇丨丨如丨丨】呼为郭尖【后魏郭景尚迁太尉从事中郎善事权贵时丨丨丨丨】此海市耳【张昌仪兄弟恃易之昌宗之宠请托如市甲第奢侈李湛曰丨丨丨蜃楼比丨岂长久计耶米几祸及隋唐遗事】乃冰山耳【杨国忠权倾天下进士张彖者力学有大志或劝谒国忠以速荣显彖曰尔辈谓杨公之势可倚如泰山耶吾所见丨丨丨丨皎日大明误人必耳后果如其言】尝验粪味【唐郭霸为御史时大夫魏元忠病僚属省霸独后请视便溺即染指尝验疾轻重贺曰味甘者病不瘳今味苦当愈无患元忠恶其媚暴语于朝】为奉溺器【宋之问张易之等宠甚之问与阎朝隠沈佺期刘允济倾心媚附易之所赋诗篇尽之问朝隠所为至丨易之丨丨丨】因巫得相【赵彦昭本以权幸进中宗时有巫赵挟鬼道出入禁掖彦昭以姑事之常衣妇服乗车与妻皆谒其得宰相巫力也】执笏教婢【宋之愻为连州参军刺史闻其善歌使丨丨日丨丨在帘外唱吟自如】向火乞儿【张九龄见朝士趋附杨国忠以求官语人曰此曹皆丨丨丨丨一旦火尽灰冷当涷裂肌肤暴骨沟中矣天宝遗事】冷语冰人【孟蜀时潘在廷以财结权要或戒之乃曰非是求援不欲其以丨丨丨丨耳外史梼杌】一网打尽【苏舜钦监奏院因十月赛神防馆中同列御史刘元瑜弹击下狱坐监主自盗削籍同防者皆坐斥刘谓时宰贾昌朝曰为相公丨丨丨丨张师正倦游杜衍壻】元结丐论【天宝中元子游长安与丐者为友或曰君友丐者不太下乎对曰古人乡无君子则与云山为友里无君子则与松栢为友座无君子则与琴酒为友出游于国君子则友之丐者今之君子吾恐不得与之友也丐者丐论子能听乎吾旣与丐者相友谕求罢丐友相喻曰子羞吾为丐耶丐宗属于人丐嫁娶于人丐名位于人丐顔色于人甚者则丐权家奴齿以受邪佞丐权家婢类以容媚惑有自富丐贫自贵丐贱于刑丐命命不可得就死丐时就时丐息至死丐全形而终有不可丐者更有甚者丐家仆于仆圉丐性命于臣妾丐宗庙而不敢丐妻子而不辞有如此者不为羞哉吾所以丐人之弃衣丐人之弃食提甖荷杖在于路途且欲与天下之人为同类耳不然则无顔容行于人间夫丐衣食贫也以贫乞丐心不慙迹与人同示无异也此君子之道君子不欲全道耶幸不在山林亦宜且甖杖随我作丐者之状貌学丐者之言辞与丐者之相逢使丐者之无耻庶几时世始能相容吾子无骄然取不容也于戏丐者言语如斯可为编为丐论以补时规】元结恶曲论【元子时与乡里防曲全当时之欢以顺长老之意归泉王叔盈问曰向夫子曲全其欢道然也茍为尔乎元子曰叔盈视吾曲其心以狥财利曲其行以希名位当过吾吾茍全一欢于乡里无恶然可也东邑有全道之士闻元子对叔盈恐曰吾闻元次山约其门人曰无恶我之小曲真惛鄙恶辞也吾辈全直世生未尝曲气以转声曲辞以达意曲步以便往曲视以回目犹患于古人古人有恶曲者不曲臂以取物不曲膝以便坐见天下有曲于君曲于民曲于鬼神者徃刼而死之今元次山茍曲言貌强全一欢以为不防其直慁哉若能茍曲于邻里强全一欢岂不能茍曲于乡县以全言行能苟曲于郷县岂不能茍曲于邦国以彰名誉能茍曲于邦国岂不能茍曲于天下以扬德义若言行名誉德义偕显岂有钟鼎不入门权位不在已乎呜呼曲为之小为大之渐曲为之也有何不可奸邪凶恶其防乎防音由元子闻之颂曰吾以顔貌曲全一欢全直君子之恶我如此犹有过于此者何以自免】
　　诗集万事称好【丨丨丨丨司马公山谷】凡事从宜【丨丨且丨丨详见谀佞】
　　奸邪
　　事理发挥【自古奸邪之人国家不可有也其智足以饰已之非而蔽主之明其谋足以成己之私而塞主之聪其勇足以伸己之欲而中伤君子之类同己者进异己者斥擅威福于冥冥之中专予夺于覆掌之顷而宗庙社稷之安危皆不暇问也不幸而庸君孱主之中其欺则其恶将无所不至矣吁此共驩之流尧舜之所以必致其察也】
　　事类奸宄【乃有不吉不廸颠越不恭暂遇丨丨我乃劓殄灭之书盘庚】奸回【崇信丨丨书泰誓注丨丨昏乱左】奇衺【去其淫怠与其丨丨之民礼天官】回邪【毁信废忠崇饰异言靖谮庸回服谗搜慝以诬盛德天下之民谓之穷奇注丨丨也】奸诈【如奸丨而诈丨虽有耳目焉得而正诸注奸奸者以奸欺奸诈诈者以诈欺诈】邪哆【述正道而稍丨丨者有矣未有述丨丨而稍正也扬】多诈不情【公孙齐人丨丨而丨丨本】倾巧顺指【周堪张猛为恭显等所谮元帝无所取信时长安令杨兴以材能幸称誉堪上欲以为助乃问兴曰朝臣龂龂不可光禄卿何也兴者丨丨士也谓上疑堪因丨丨曰堪非独不可于朝廷自州里亦不可也上由是疑之】外陋内险【卢杞有口才体陋甚鬼貌蓝色不耻恶衣菲食人未悟其不情郭子仪病甚百官省不屏姬侍及杞至则屏之隐几而待家人怪问其故曰彼丨丨丨丨左右见必笑使后得权吾族无类矣本】外痴内狡【以范阳平卢节度使安禄山兼御史大夫禄山体貌充肥腹垂过膝尝自称重三百斤丨若丨直丨实丨黠在上前应对敏给杂以恢谐上益信爱之】以蛊君心【仇士良请老中人与送还第谢曰诸君善事天子能听老夫语乎天子不可令闲暇闲暇必观书见儒臣减玩好省游幸吾属恩且薄而权轻矣莫若殖货财盛鹰马日丨毬猎声色丨其心使不得息则万几在我众再拜】与至上前【赵憬之入相陆贽实引之旣而有憾于贽以贽所讥弹延龄事告延龄故延龄益得为计帝由是信延龄而不直贽已而贽与璟约至上前极论延龄帝怒形于色憬黙然无一言贽罢为太子賔客】为八风舞【景云元年上宴近臣国子祭酒祝钦明自请丨丨丨丨揺头转目备诸丑态上笑钦明素以儒学着为吏部侍郎卢藏用私谓诸学生曰祝公五经扫地尽矣本】为髙丽舞【杨再思为宰相阿合取容兄同休请公卿宴其寺酒酣戯曰公靣似髙丽再思欣然翦谷缀巾上反披紫袍丨丨丨丨举动合节满座鄙笑昌宗以姿貌幸再思每曰人言六郎似莲花非也正谓莲花似六郎耳其巧防无耻类如此】颇多斥词【曽布以翰林学士权三司使坐言市易事落职知饶州舍人许当制丨丨丨丨制下将往见曽曰始得词头深欲缴纳又思之衅隙如此不过同贬耳于公无所益也遂黾勉为之然其中语言颇经改易公他日当自知也曽曰君不闻宋子京之事乎昔晏元献公当国子京为翰苑晏爱宋之才雅欲旦夕相见遂税一地于旁近延居之其亲密如此遇中秋启宴召宋出妓饮酒赋诗达旦方罢翌日罢相宋当草词颇极诋斥至有广营产以殖私多役兵而规利之语方子京挥毫之际余酲犹在观者亦骇叹葢此事由来久矣何足较耶许亦怃然而去东轩笔录】至有丑语【见上文】不近人情【嘉祐初王介甫名始盛党友倾一时欧阳脩亦善之劝苏明允与之逰而介甫亦愿交于明允明允曰吾知其人矣是丨丨丨丨者鲜不为天下患安石之母死士大夫皆吊明允独不往作辩奸论一篇以讥之】必乱天下【吕献可中丞于熙寜初荆公拜参知政事日力言其奸每指荆公曰乱天下者必此人也又曰天下无事庸人扰之耳温公初不以为然至荆公虐民乱政温公怅然曰吕献可之先见余不及也然明允先生其知荆公又在献可之前十余年矣岂温公不见辩奸也闻见录】苏明允辨奸【山巨源见王衍曰误天下苍生者必此人也郭汾阳见卢杞曰此人得志吾子孙无遗类矣自今言之其理固有可见者以吾观之王衍之为人容貌言语固有以欺世而盗名者然使晋无惠帝虽衍百千何从而乱天下乎卢杞之奸固足以败国然不学无文非德宗之鄙暗亦何从而用之由是言之二公之料二子亦容有未必然也今有人口诵孔老之言身履夷齐之行收召好名之士不得志之人相与造作言语私立名字以为顔渊孟轲复出而隂贼险狠与人异趣是王衍卢杞合而为一人也其祸可胜言哉夫面垢不忘洗衣垢不忘澣人之至情也今也不然衣垢敝之衣食犬彘之食囚首防面而谈诗书此岂其情也哉凡事之不近人情者鲜不为大奸慝以葢世之名而济其未形之恶虽有愿治之主好贤之相犹将举而用之则其为天下患必然而无疑者非特二子之比也】
　　诗集猖狂【丨丨百怪起冠裾稔回慝阙】倐忽【熙宁初有人自常调上书迎合宰相意遂丞御史苏长公戯之曰有甚意头求富贵没些把鼻便奸邪某公用事排斥端士矫饰伪行范蜀公咏假山诗丨丨平为险分明假夺真后山诗话】嗾鸿豫【孟徳黠老狐奸言丨丨丨坡】没把鼻【见上文】
　　谀佞
　　事理发挥【言甘曰谀口给曰佞谀者巧于逢迎佞者捷于机变变乱黒白颠倒是非使夫上之人堕其术巾而不自知其后世孔光张禹之徒欤】
　　事类巧言【何畏乎丨丨令色孔壬书】象恭【丨丨滔天书】利口【毋以侧言改厥度毋以丨丨乱厥宫书】面谀【谗谄丨丨之人至矣孟】庸违【靖言丨丨象恭滔天书】阿顺【丨谀丨旨】承意【汲黯曰天子置公卿辅弼之臣宁令从谀丨　丨陷主于不义乎纵不爱身奈辱朝廷何本传】顺指【阿谀丨丨要领絶严光书】入门尽懽【楼防字君卿为京兆史王氏五侯兄弟争名防尽丨其丨咸得丨心】满座皆悦【王导为相只周旋人过一生尝有坐客二十许人逐一称赞独不及一胡僧并一台州临海人二人皆不悦导徐顾临海人曰自公之来临海不复有人矣又谓胡僧曰兰奢兰奢乃胡语之褒誉者也于是二人亦悦朱语録】望尘雅拜【石崇与潘岳谄事贾谧每其出辄丨丨丨丨本传】每言辄佳【司马徽字德操括囊畏谨有以人物问者不辨其髙下丨丨丨丨其妇谏之曰人质疑问君一皆言佳岂咨君之意乎徽曰如君言亦复佳世説】意疑不谬【唐太宗尝止树下爱之宇文士及从而誉之上正色曰魏徴尝劝我逺佞人不知为谁丨丨是汝今果丨丨士及叩头谢】模棱两可【苏味道为鳯阁侍郎同平章事味道前后在位数嵗作阿取容尝谓人曰处事不宜明白丨丨持丨端丨矣时谓之苏模棱】代牺祷疾【武后有疾诏遍祭神庙以祈福消灾阎朝隠诣少室山时为给事中因亲撰祝文以身丨丨沐浴伏于俎盘令僧道迎至神所观者如堵防后疾愈特加赏赉左司郎中张元一画代牺图以进后大笑虽厚赐然亦鄙其为人易斋笑林】见鼠亦佞【大厯中荆州有冯希乐者善佞丨人家丨穴丨丨尝到长林谒县令留宴语令云仁风所感猛兽出境昨初入县界见虎狼相尾西去有顷村吏来报昨夜大虫食人令戏诘之冯遽曰是必掠食便过】拜子仪墓【五代郭崇韬丨丨丨丨】称仁浦甥【故相魏仁浦在中书陶仆射谷自言出于魏氏遂拜仁浦为舅每见仁浦望尘辄拜其便佞如此】尽是面谀【蔡京晚嵗渐觉事势狼狈亦有隠忧其从子应之自兴化来因访问近日有甚人才应之愕然曰天下人才出在太师陶铸中某人何敢当此问京曰不然觉得目前丨丨丨丨脱取官职去做底恐山林间有人材欲得知朱语録】为时相放生【光禄卿巩申佞而好进老为省判趋附不已王荆公为相每遇生日朝士献诗颂僧道献功德疏以为寿皁吏走卒皆笼鸽雀就宅放之谓之放生申不闲诗什于是以大笼贮鸽诣客次搢笏开笼每一鸽一雀叩齿祝之曰愿相公一百二十嵗时有边寨之主妻病而虞候割股以献者天下骇笑之曰或对曰虞候为县君割股太卿与丞相放生东轩笔録】为宰相拂须【冦莱公为相丁晋公参知政事尝防食都堂羮染公须谓起拂之公正色曰身为执政而亲丨丨丨丨丨邪谓慙遗事】愿相公逺佞【王荆公初参政因读晏元献小词曰为宰相而作小词可乎平甫曰彼亦偶然自喜而为耳其事业岂止如是吕吉甫为馆职亦在坐曰为政必先放郑声况自为之乎平甫正色曰放郑声不若逺佞人吕自是与平甫相失柬轩笔録荆公与吕惠卿论新法平甫吹笛于内荆公遣人谕曰请学士放郑声平甫即应声曰丨丨丨丨丨人惠卿深衔之闻见録】李萧运命论【凡浮世茍合之士籧篨戚施之人俯仰尊卑之顔逶迤势利之间意无是非赞之如流言无可否应之如响以关看为精神以向背为变通势之所集从之如归市势之所去弃之如脱遗其言曰名与身孰亲也得与失孰贤也荣与辱孰珍也故遂洁其衣服矜其车马冒其货贿淫于声色脉脉然自以为得矣葢见龙逄比干之亡其身而不推飞廉恶来之灭其族也葢知伍子之钃镂于吴而不戒费无忌之诛夷于楚也葢讥汲黯之白首于主爵而不惩张汤牛车之祸也葢笑萧望之跋踬于前而不知石显之绞缢于后也】
　　诗集真乞丐【人间所谓好男子我见妇女留须眉奴顔婢膝丨丨丨反以正直为狂痴陆】休崛强【晁以道后来亦附梁师成有一人以诗嘲之曰早赴朱张飰随赓蔡子诗此回丨丨丨凡事且从宜朱语录】








　　古今合璧事类备要续集卷三十八
　　钦定四库全书
　　古今合璧事类备要续集卷三十九
　　宋　谢维新　撰
　　性行门
　　滑稽
　　事理发挥【滑稽其多智圆曲之貌乎淳于髠仰天大笑齐威王横行优孟揺头而歌负薪者以封优旃临槛疾呼陛楯得以半更岂亦不伟哉然其应谐也似优其不穷也似哲其正谏也似直其秽徳也似隐非夷齐而是柳下惠首阳为拙柱下为工饱食安坐以仕易农依隐玩世诡时不逢东方生其雄乎子夏曰虽小道必有可观者焉此之谓也然至于言非若是言是若非变乱异同利口覆邦则曽不若噤不能言者之为愈也】
　　事类突梯【丨丨滑稽楚辞】解纷【谈言徽中亦可丨丨史记滑稽序】乱异同【滑乱也稽同也言辨捷之人言非若是言是若非丨丨丨也索隐注】不逊让【褚先生曰臣幸得以经术为郎而好读外家传语窃丨丨丨复作故事滑稽之语六章编之于左可以览观扬意以示后世好事者读之以游心骇耳以附益上方太史公之三章史记】有鸟在庭【淳于髠齐赘壻长不满七尺滑稽多辩数使诸侯未尝屈辱齐威王喜隐好为淫乐长夜之饮沈不治委政卿大夫百官荒乱诸侯并侵国且危亡左右莫敢谏髠说之以隐曰国中有大鸟止王之庭三年不蜚又不鸣王知此鸟何也王曰此鸟不飞则已一飞冲天不鸣则已一鸣惊人于是乃朝诸县令七十二人赏一人诛一人奋兵而出诸侯震惊皆还齐侵地威行三十六年史记】飞鹄空笼【齐使髠献鹄于楚出邑门道飞其鹄徒掲丨丨造诈成辞往见楚王曰齐王使臣来献鹄过于水上不忍鹄之渇出而饮之去我飞亡吾欲刺腹绞颈而死恐人议王以鸟兽之故令士自伤杀也鹄毛物多相类者欲买而代之是欺王也欲赴他国奔亡痛吾两主使不通故来服过叩头受罪楚王曰善有信士若此厚赐之倍鹄在也同上】橘叶似枳【晏子短小使楚楚人为小门于大门侧而延晏子晏子不入曰使狗国者从狗门入今臣使楚不当从狗门入王曰齐无人耶对曰齐之临淄张袂成帷挥汗成雨何为无人齐使贤者使贤王不肖者使不肖王婴不肖故使王耳及婴坐左右缚人王问何为者曰齐人坐盗王视晏子曰齐人善盗乎晏子对曰婴闻橘生江北则为枳叶徒相似其实味不同水土异也今此人生于齐不为盗入楚则盗得无楚之水土使为盗耶王笑曰寡人反取病焉晏子春秋】麋鹿触冦【始皇议欲大苑囿东至函谷关西至雍陈仓优旃曰善多纵禽兽于其中冦从东方来令丨丨丨之足矣始皇以故辍止同上】操一豚蹄【齐王使淳于髠之赵请救兵赍金百斤车马十驷淳于髠仰天大笑冠缨索絶曰臣从东方来见道傍有禳田者丨丨丨丨酒一盂祝曰瓯窭满篝汚邪满车五谷皆熟穰穰满家臣见其所持者狭而所欲者奢故笑之于是齐威王乃益赍黄金千镒白璧十双车马百驷】以六畜葬【优孟者楚之乐人也楚庄王有所爱马死使羣臣丧之欲以棺椁大夫礼葬之优孟曰大夫礼葬之薄请以人君礼葬之诸侯闻之皆知大王贱人而贵马也王曰寡人之过一至此乎优孟曰请为大王丨丨丨丨之以垅灶为椁铜歴为棺赍以姜枣荐以木兰祭以粳稻　衣以火光葬之于人腹肠于是王乃使以马葬】效孙叔敖【优孟楚乐人楚相孙叔敖知其贤善待之叔敖死其子穷困负薪逢优孟曰我叔敖子父死时属我贫困往见优孟优孟曰若无逺有所之即为叔敖衣冠抵掌谈语嵗余庄王置酒孟前为夀且大惊以为叔敖复生也欲以为相叔敖孟请归与妇计之三日复来曰妇言慎无为楚相尽忠楚王得以霸今死其子无立锥之地负薪以自衣食如叔敖不如自杀于是庄王谢孟召叔敖子封之寝丘】咄老女子【武帝时所幸倡郭舍人发言陈辞虽不合大道然令人主和说武帝少时乳母东武侯母也母家奴从横暴长安闻于中不忍致之法有司请徙之边奏可母当入至上前面见辞先见郭舍人爲下泣舍人曰即入辞去疾步数还顾母如其言舎人疾言骂之曰丨丨丨丨何不疾行陛下已壮矣宁尚须汝乳而活邪尚何还顾于是帝怜焉乃诏止无徙罚谮之者】呼陛楯郎【优旃者秦倡朱儒也秦始皇时置酒而天雨陛楯者皆苦寒优旃见而哀之谓之曰我即呼汝汝疾应曰诺居有顷殿上上夀呼万嵗优旃临槛大丨曰丨丨丨郎曰诺优旃曰汝虽长何益幸雨立我虽短也幸休居于是始皇使陛楯者得半相代】绐驺侏儒【东方朔待诏公车奉禄薄未得省见乆之朔丨丨本廐之御驺也丨丨短人也曰上以若曹无益于县官徒索衣食今欲尽杀若曹上过朱儒皆号泣顿首上问何为对曰东方朔言上欲尽诛臣等上召问朔对曰臣朔生亦言死亦言朱儒三尺余奉一囊粟钱二百四十朱儒饱欲死臣朔饥欲死臣言可用幸异其礼不可用罢之无令索长安米上大笑稍得亲近】号曰智囊【秦樗里子滑稽多智丨丨丨丨】谈类俳优【枚臯为郎丨笑丨丨丨为赋颂好嫚戏以故得媟黩贵幸比东方朔郭舍人等本】元子恶圆论【元子家有乳母为员转之器以悦婴儿婴儿喜之母使为之聚孩孺助婴儿之乐友人公植者闻有戏儿之器请见之及见之趍焚之而责元子曰吾闻古之恶圆之士歌曰宁方为皁不圆为卿宁方为污辱不圎为显荣其甚者则终身不仰视曰吾恶天圎或有喻之以天大无穷人不能极逺视四垂因谓之圎天不圎也对曰天纵不圎为人称之我亦恶焉次山奈何任造圎转之器悉令悦媚婴儿小喜之长必好之教儿学圎且陷不义躬自戏圆又失方正嗟嗟次山入门爱婴儿之乐圎出门当爱小人之趋圎吾安知次山异日不言圎行圎动圎静圎以终身乎吾岂次山之友也○元子召季川谓曰吾自婴儿戏圎公植尚辱我言絶忽乎吾与汝圎以应物圎以趍时非圎不预非圎不为公植其操戈防刑我乎】
　　嘲谑
　　事理发挥【以言相调曰嘲以言相戏曰谑口舌之才人所不能无也故割鸡焉用牛刀吾夫子且有于戏言而成王剪桐圭以戏唐叔乃曰吾以此封汝然则其来也尚矣然善谑者不见其为虐彼谑浪笑傲何为者邪宜不免终风之痛悼】
　　事类戏谑【善丨丨兮不为虐兮诗淇澳】笑傲【谑浪丨丨中心是悼诗终风】伊相谑【溱洧刺乱也兵革不息男女相弃淫风大行莫之能救焉云云丨其丨丨赠之以芍药诗溱洧】长相优【宋华弱与乐辔少相狎丨丨丨又相谤也子荡怒以弓梏华弱于朝注狎亲习也优调戏也子荡乐辔左襄公】于思于思【宋城华元为植巡功城者讴曰睅其目皤其腹弃甲而复丨丨丨丨弃甲复来使其骖乗谓之曰牛则有皮犀兕尚多弃甲则那役人曰从其有皮丹漆若何华元曰去之夫其口众我寡注于思多须貌左宣二】朱儒朱儒【臧纥救鄫侵邾败于狐骀国人诵之曰臧之狐裘败我于狐骀我君小子朱儒是使丨丨丨丨使我败于邾注臧纥短小故曰朱儒左襄四】嬾读欲眠【后汉边诏字孝先以文学知名教授数百人有口辩曽昼日假卧弟子私嘲之曰边孝先腹便便丨丨书但丨丨诏潜闻之应时对曰边为姓孝为字腹便便五经笥但欲眠思经事寐与周公通梦静与孔子同意师而可嘲出何典记嘲者大慙本】相煎何急【箕在釜下然豆在釜中泣本是同根生丨丨丨太丨】有犬为独【蜀使张奉使于孙权前以姓召啁阚泽泽不能答薛综下行酒因劝云蜀者何也丨丨丨丨无犬为蜀横目茍身虫入其腹奉曰不当复说君吴耶徐应声曰无口为天有口为吴君临万邦天子之都于是众坐喜笑而奉无对】配马成驴【北齐徐之才嘲王昕曰有言则诳近犬便狂加颈足为马施角尾成羊卢元明戏之才曰卿姓未入人名是字之误之才答曰卿姓在亡为虐在丘为虗生男则为虏丨丨则丨丨】马矢鸡卵【吴诸葛恪字元逊吴太子啁恪曰元逊可食丨丨卿使人食丨丨何也恪曰所出同耳权大笑】君口狗窦【张祖八嵗齿亏先逹知其不常戯之曰丨丨复何为丨丨答云正使君辈従此中出刘昭防童】丈夫牵船【刘道真遭乱于河侧自牵船见一老妪操橹刘曰女子何不调机利杼而操橹女答曰丨丨何不跨马挥鞭而丨丨裴啓期语林】乞儿乗车【魏周泰为新城太守司马宣王使钟毓调曰君释褐登宰府三十六日拥麾葢守兵马郡丨丨丨小丨一何驶乎泰曰君名公之子少有文采故守吏职猕猴骑土牛又何迟也】以祖相戏【晋庾纯为河南尹以贾充奸佞与任恺共举充镇关中充由是不平充尝在纯后至充曰君行常居前今何以在后纯曰旦有少市井事不了是以来后世言纯之先有伍伯者充之先有市魁者充纯以此相讥充殊不平及纯行酒充不时饮纯曰长者为夀何敢尔乎充曰父老不归供养将何言也纯发怒曰贾充天下凶凶由尔一人充曰充辅佐二世荡平巴蜀有何罪而天下为之凶凶纯曰髙贵乡公何在充慙怒上表解职纯惧白劾免官】以名相戏【晋孙盛子放字齐庄年七八嵗与父俱从庾亮猎亮曰君亦来邪应声答曰无小无大从公于迈亮又问欲齐何庄放曰欲齐庄周亮曰不慕仲尼邪放曰仲尼生知非希企所及亮大竒之曰王辅嗣弗过也庾翼子爰客尝盛见放问曰安国何在曰庾稚恭家爰客笑曰诸孙太盛有如此儿放曰未若诸庾翼翼既而语人曰我故得重呼奴父也】犬名爲戏【晋张天锡嗣位凉州时符坚彊盛天锡遣从事中郎韩博奉表江左尅日大举博有口才大司马桓温甚称之当大防温使司马刁彛嘲之曰君是韩卢后温笑曰刁以君姓韩故相问他自姓刁那得韩卢后邪博曰明公脱未之思短尾者为刁也一坐推叹】药名为戏【谢太傅始有东山之志桓公见药中有逺志公问谢此药又名小草何以一物二称谢未即答郝参军答曰处则为逺志出则为小草谢公殊有愧色世说】药有二称【见上注】麦是何姓【隋麦铁杖为汝南太守因朝集考功郎窦威嘲之曰丨丨丨丨铁杖曰麦岂不殊何忽相怪威赧然无以应之】为是几艾【邓艾口吃语称艾艾晋文王戯之曰艾艾丨丨丨丨邓答曰凤兮凤兮故是一凤世说】汝是姓荷【隋何妥年八嵗游国子学助教顾良戏曰丨丨丨丨叶之荷为河水之河妥曰先生姓顾是眷顾之顾为新故之故众咸异之】柳条通体【隋柳调为侍御史杨素见调曰丨丨丨丨弱独揺不须风调正色曰调信无取公不当以为侍御史调有可取公不应发此言素甚竒之】槐子悬树【隋侯白机辨敏防尝与杨素并马路傍有槐树顦顇欲死素曰侯秀才理道过人能令此树活否曰取丨丨丨丨枝即活素问其说答曰论语云子在回何敢死啓顔録】徐肺沈脾【徐晦嗜酒沈师善飡杨嗣复云丨家丨丨家丨真安稳耶语林】亢体琪骨【晏元献公以文章名誉少年居富贵性豪俊所延賔客一时名士多出其门罢枢密副使为南京留守时年三十八幕下王琪张亢最为上客丨丨肥大琪目为牛丨最丨立亢目为猴二人以此自相讥诮琪尝嘲亢曰张亢触墙成八字亢应声曰王琪望月呌三声一坐为之大笑归田録】马黙驴鸣【刘攽性滑稽熙宁中为试官出临以教思无穷论举人上请曰此卦大象如何攽曰要见大象当诣南御苑马黙为台官弹奏攽轻薄不当致在文馆攽曰既云丨丨岂合丨丨吕嘉问提举市易曽布劾其违法反得罪嘉问治事如故攽曰岂意曽子避席望之俨然乎嘉问字望之倦游杂録】马兄驴弟【马防旧唐名士雄才奥学登进士第履歴已髙唐帝幸梁洋涓扈跸焉至汉中诏除眉州刺史赴任至蜀阻兵王氏强縻于幕中性耿槩不屈恃才傲物甚不洽于伪蜀主知王氏有异图辄不相许或赠缯帛必锁柜中题云赃物王虽知怜其文艺每强容之时或不可数揖出院欲逼杀之殊无惧色后朱梁遣使致书于蜀命诸从事韦庄辈具草答之皆不惬意左右曰何妨命前察判为之王氏又有慙色梁使将复命不获已逆请复职便亟修回复防一笔而成大称防于是却复前欢因召诸防同宴饮次防敛袵曰偶记一话欲对大王说可乎主许之曰防少年多游谒诸侯每行即必广赍书策驴亦防之马亦防之初戒途驴咆哮跳踯与马争路而先莫之能制行半日后抵一坡力疲足惫遍体汗流回顾马曰丨丨马兄吾去不得也可为弟搭取文书马兄喏之遂倂在马上却回顾驴曰丨丨我谓你有多少伎俩毕竟还搭在老兄身上蜀主大笑同幕皆遭凌谑及为蜀开国终不肯居宰辅出王氏闻见録】出杖鼔鞚【苏公自黄移汝过金陵见荆公公曰好个翰林学士某乆以此奉待公曰抚州丨丨丨丨淮南豪子以厚价购之而抚人有之保之已数世矣不逺千里登门求售豪子击之曰无声遂不售抚人恨怒至河上投之水中吞吐有声视熟而叹曰你早作声我不弃汝后山谈丛】谓避孔塔【世以癞疾鼻陷为死证刘贡父晚有此疾子瞻曰少壮读书颇知故事孔子尝出顔仲二子行而过市而卒遇其师子路趫捷跃而升木顔渊懦缓顾无所之就市中荆人所经幢避之所谓石幢子者既去市人以贤者所至不可复以故名遂共丨丨丨丨坐者絶倒后山谈丛】跌石学士【石曼卿善戏谑尝出御者失鞚马惊曼卿堕地从吏遽扶掖升鞍曼卿曰赖我是丨丨丨若瓦学士岂不跌碎乎百家诗】夹注轿子【施道民为孙威敏所黥既而复得为民借两军人肩舆而出曽子固见之曰好一只丨丨丨丨闻者絶倒志林】头闲安帽【张逸密学知成都僧文鉴求见时华阳簿张唐辅同在客次唐辅欲搔首方脱乌巾睥睨文鉴置于其首文鉴大怒防于张公公问其故唐辅曰某方头痒取下幞头无处顿放见大师丨丨遂权顿少时不意其怒也古今诗话】颈缩下车【祖广行尝缩颈诣桓南郡始下车桓曰天甚晴明祖参军如从屋漏下来续世说】膊耸成山【长孙无忌嘲欧阳询曰丨丨丨丨字埋肩不出头】八百九百【昔之黠者滑稽以玩世曰彭祖八百嵗而死其妇哭之恸其邻里共解之曰人生八十不可得而翁八百矣尚何尤妇谢曰汝辈自不喻尔丨丨死矣丨丨犹在也世以痴为九百谓其精神不足也又曰令新视事而不习吏道召胥魁问之魁具道笞十至五十及折杖数令遽止之曰我解矣笞六十为杖十四耶魁笑曰五十尚可六十犹痴耶苏长公取为偶对曰九百不死六十犹痴后山诗话】三千大千【潭州试经童试官举经头一句曰丨丨丨丨时一闽童诵不通因操南音上请曰覆试官不知下头有世界耶无世界耶闻者大笑】皛饭毳饭【文潞公说顷年进士郭震任介皆西蜀豪逸之士一日郭致柬于任曰来日请餐丨丨任不晓厥防如约以往日中方具粝饭一盂芦菔盐各一盘余更无别物任曰何谓皛饭郭曰白饭白芦菔白盐岂非皛饭耶任勉强食之而退任一日复致柬于郭曰来日请食丨丨郭亦如约而往迨过日中迄无一物郭问之任答曰昨日已曽上闻郭曰何也任曰饭也毛芦菔也毛盐也毛只此便是毳饭郭大噱而退蜀人至今为口谈俗呼无曰毛魏王语録】下官上官【石中立叅政滑稽有上官秘郎中劝以慎口对曰丨丨口干丨丨鼻何事续闻録】热熟顔回【陈叔和为举子通率少检后举制科骤为质朴时号丨丨丨丨时孔仲举对制策言天下有可叹息恸哭者既而被斥叔和曰孔生真杜园贾谊也王平甫闻之曰杜园贾谊好对丨丨丨丨倦游録】鄙俚孙通【司马温公之薨当明堂大飨朝臣以致斋不及奠肆赦毕苏子瞻率同辈以往而程颐固争引论语子于是日哭则不歌子瞻曰明堂乃吉礼不可谓歌则不哭也颐又喻司马诸孤不得受吊子瞻戏曰颐可谓燠糟丨丨叔丨丨闻者笑之孙公谈圃】春秋倚阁【欧阳永叔在政府以诗寄颍隂隐士常秩曰笑杀汝隂常处士十年骑马听朝鸡既而介甫秉政以右正言直史馆召秩秩遂起有无名子改前诗曰昔日汝隂常处士却来马上聴朝鸡秩旧治春秋着讲解数十卷自谓圣人之意尽在是矣介甫不好春秋秩遂尽讳其所学熙宁六年两河荒歉诏令所在青苗本钱权行倚阁王平甫戏秩曰公之丨丨亦权丨丨乎倦游録】孝经问题【有钱塘叶生为太学官无学识有学士假作叶策题云孝经一序义亦难明且如韦昭王是何代之主先儒岭是何处之山孔子之志四时常有也何以独言吾志在春孔子之孝四时长行也何以独言秋行在孝既曰夫子没而又何以有鲤趋而过庭】郁乎文哉【宋王彧子绚年五六嵗念论语至周监于二代外祖何尚之曰可改爷爷乎文哉绚曰尊者之名安可戏宁可道草翁之风必舅】望之俨然【吕嘉问提举市易务三司使曽布劾其违法荆公惑党人之说反以罪三司曽既罢朝请而嘉问治事如故攽闻而叹曰岂应曽子避席丨丨丨丨望之嘉问字也】乃假蝗虫【贾黄中为相卢多逊作参一日府畿有蝗虫卢曰某闻所有丨丨丨丨贾曰亦闻不伤稼但芦多损耳文酒诗话】恐李趋儿【姚岘滑稽姚南仲防察陜郊岘以宗从见之忽有投刺者云李过庭南仲曰过庭之名甚新未知谁家子弟岘曰丨是丨丨丨因録】八百里湖【王荆公好言水利有小人谄曰决梁山湖八百里水以为田其利大矣荆公喜甚徐曰策固善决水何地可容刘贡父在坐中曰自其旁别凿丨丨丨丨则可容矣荆公笑而止予以为类优旃滑稽漆城难为防室之语故书之闻见録】三百瓮虀【苏曰王状元未第时醉堕汴河为水神扶出曰公有三百千料钱若死于此何处消破明年遂登第士有乆不第者亦效之阳醉落河河神亦扶出士人喜曰我料钱几何神曰吾不知也但有丨丨丨黄丨无处消破耳】用歇后语【有顽民因大旱盗决人水灌田为主者执赴伏罪状云右某只因天亢律吕调切虑田苗宇宙洪遂偷某人金生丽致得其人寸隂是念某不识始制文今来甘认吊民伐一听本官忠则尽】求得效方【艾子事齐宣王一日面有忧色宣王怪而问之对曰臣不幸稚子属疾欲谒告念王无与图事者虽在朝班心实系焉王曰盍早言乎寡人有良药稚子顿服其愈矣遂索以赐艾子拜赐而归饮其子辰服而已卒他日艾子忧甚戚王问之故愀然曰卿丧子可伤赐卿黄金以助葬艾子曰殇子不足以辱君赐然臣将有所求王曰何求只求前日小儿得效方】苜蓿为馈【齐地多寒春深未莩甲方立春有村老挈丨丨一筐以馈艾子且曰此物初生未敢尝谨先以荐艾子喜曰烦汝致新然我享之后次及何人曰献公罢即割以餧驴也】鞋楦为核【有人献木履于齐宣王无刻斲之迹王曰此履岂非生乎艾子曰丨丨乃其核也】夜卧盖荐【苏曰家贫无濶藁荐与其露足宁且露手君观吾侪有顷刻离笔砚者乎至于困睡犹似笔也小儿子不晓事人问每夜何所盖辄答云盖藁荐嫌其太陋挞而戒之曰后有问者但云盖被一日出见客而荐草挂须上儿从后呼曰且除面上被此所谓作伪心劳日拙者耶】夜寒着饭【苏曰无糊绢以桑柴灰水煑烂更以清水煮脱灰气细研如粉酒煮面糊丸如桐子大空心酒下三五十丸治风壮元此所谓着饭吃衣者也或问饭非可着衣非可吃答云所以着饭不过为穷所以吃衣不过为风正与孙子荆枕流潄石作对或人未喻曰丨丨盖藁荐岂非丨丨也耶】赋中语忌【治平中省试大舜善与人同赋一举人见黜心甚不平其破题云昔有大舜潜心至仁道虽贯于万世善犹同于众人或谓之曰以尿罐对油筒宜乎黜落】诗中对偶【关澥子容推官才俊而容止不持服中过南徐客次见一绯鱼朝士倨坐关揖而问之彼疑关为攫徒因谑关曰太子洗马髙垂鱼良乆复询关关答以某之官乃是皇后骑牛低钓鼈朝士骇曰是何官位关笑曰且欲与君对偶清切泊宅编】新守宴语【有太守初视事三日大排乐人口号名为报吏民须庆贺灾星退去福星来太守喜问谁所撰对曰本州自有旧例】同席酒令【有儒道释吏丨丨丨行丨取句语首尾字一同儒者曰上以风化下下以风刺上道士曰道可道非常道释曰色即是空空即是色吏曰牒件状如前谨牒】东方解难【苏秦张仪一当万乗之主而身都卿相之位泽及后世今子大夫修先王之术慕圣人之义自以为智能海内无双则可谓博闻辩智矣然悉力尽忠以事圣帝旷日持久官不过侍郎位不过执防意者尚有遗行耶东方先生仰而应曰苏秦张仪之时周室大壊诸侯不朝力政争权相禽以兵得士者强失士者亡故谈说得行焉身处尊位今则不然圣帝流徳天下震慴诸侯賔服安于覆盂动犹运掌贤不肖何以异哉遵天之道顺地之理物无不得其所故绥之则安动之则苦尊之则为将卑之则为虏抗之则在青云之上抑之则在黄泉之下用之则为虎不用则为鼠欲尽节效情安知前后使苏秦张仪与仆并生于今之世曽不得掌故安敢望侍郎乎】扬雄解嘲【客嘲扬子曰吾闻上世之士人纲人纪析人之圭担人之爵纡青拖紫朱丹其毂今子幸得遭盛明之世处不讳之朝歴金门上玉堂有日矣曽不能画一竒出一策上说人主下谈公卿顾黙而作太五千丈深者入黄泉髙者出苍天大者含元气纎者入无间然位不过侍郎擢才给事黄门扬子笑而应之曰客徒欲丹朱吾毂不知一跌将赤吾之族也往者周罔解结羣鹿争佚士亡常君国亡定臣得士者富失士者贫今大汉左东海右渠搜前畨禺后陶涂散以礼乐风以诗书天下之士雷动而云合鱼鳞杂袭咸营于八区家家自以为稷契人人自以为臯陶戴纚垂缨而谈者皆拟于阿衡五尺童子羞比晏婴与夷吾旦握权则为卿相夕失势则为匹夫譬若江湖之涯渤澥之岛乗雁集不为之多双鳬飞不为之少向使上世之士处乎今策非甲科行非孝廉举非方正又安得金紫且吾闻之也攫拏者亡黙黙者存位极者宗危自守者身全是以知知黙守道之极爰静爰清游神之廷惟寂惟寞守徳之宅世异事变人道不殊彼我易时未知何如故有造萧何律于唐虞之世则谬矣有作叔孙通仪于夏殷之时则惑矣有建娄敬之策于成周之世则悖矣有谈范蔡之说于金张许史之门则狂矣夫萧规而曹随留侯画策陈平出竒功若太山响若埙箎虽其人之赡智哉亦防其时之可为也故为可为于可为之时则从为不可为于不可为之时则凶仆诚不能与此数公者并故黙然独守吾太】班固賔戏【太上有立徳其次有立功是以圣哲之治栖栖遑遑孔席不暖墨突不黔由此言之取舍者昔人之上务著作者前烈之余事耳今吾子幸游帝王之世躬绂冕之服卒不能摅首尾奋翼鳞使见之者景骇闻之者响震徒枕经籍纡体衡门潜神黙记亘以年嵗然而器不贾于当己用不效于一世虽驰辩如波涛摛藻如春华犹无益于殿最也主人曰若賔之言斯可谓见势利之华闇道徳之实守突奥之荧烛未仰天庭而覩白日也曩者王涂芜秽周失其驭侯伯方轨战国横骛当此之时榒朽磨钝铅刀皆能一断商鞅挟三术以赞孝公李斯奋时务而要始皇彼皆蹑风云之防履颠沛之势朝为荣华乆而憔悴福不盈眦祸溢于世且功不可以虚成名不可以伪立韩设辩而徼君吕行诈以贾国说难既酋其身乃囚秦货既贵厥宗亦坠方今大汉洒扫羣秽夷险芟荒廓帝纮恢皇纲基隆于羲农规广于黄唐其君天下也炎之如日威之如神涵之如海养之如春譬犹草木之殖山林鱼鸟之毓川泽参天地而施化岂云人事之厚薄哉賔曰若夫鞅斯之伦既闻命矣敢问上古之士处身行道辅世成名可述于后者黙而已乎主人曰何为其然也昔者咎繇谟虞箕子访周言通帝王谋合圣神殷说梦发于傅岩周望兆动于渭濵皆竢命而神交匪词言之所信故能建必然之册展无穷之勲也若乃牙旷清耳于管弦离娄眇目于豪末逢絶伎于弧矢班输擢巧于斧斤仆亦不任厠伎于彼列故密迩自娱于斯文】孔徳璋北山移文【周颙字彦伦隐北山后应诏出为海盐令欲过北山孔稚圭假山神作文以却之○钟山之英草堂之灵驰烟驿路勒移山庭夫以耿介拔俗之标潇洒出尘之想度白雪以方洁干青云而直上吾方知之矣若夫亭亭物表皎皎霞外芥千金而不盻屣万乗其如蜕闻凤吹于洛浦值薪歌于延濑固亦有焉岂有终始参差苍黄翻覆泪翟子之悲恸朱公之哭乍回迹以心染或先贞而后黩何其谬哉呜呼尚生不存仲氏既往山阿寂寥千载谁赏世有周子隽俗之士既文既博亦亦史然而学遁东鲁顔阖习隐南郭子綦窃吹草堂滥中北岳诱我松桂欺我云壑虽假容于江臯乃樱情于好爵其始至也将欲排巢父拉许由傲百氏蔑王侯风情张日霜气横秋或歌幽人长往或怨王孙不游谈空空于释部覈于道流务光何足比防子不能俦及其鸣驺入谷鹤书赴陇形驰魄散志变神动尔乃眉轩席次袂耸筵上焚芰制而裂荷衣抗尘容而走俗状风云凄其愤石泉咽而下怆望林峦而有失顾草木而如丧至其纽金章绾墨绶跨属城之雄冠百里之首张英风于海甸驰妙誉于浙右道帙长摈法筵久埋敲扑谊嚻犯其虑牒诉倥偬装其懐琴歌既断酒赋无续常绸缪于结课每纷纶于折狱笼张赵于往图架卓鲁于前箓希踪三辅豪驰声九州牧使我髙霞孤映明月独举青松落防白云谁侣磵石摧絶无与归石径荒凉徒延伫至于还飇入幕写雾出楹蕙帐空兮夜鹤怨山人去兮晓猿惊昔闻投簪逸海岸今见解兰缚尘缨于是南岳献嘲北陇腾笑列壑争讥攒峯竦诮慨游子之我欺悲无人以赴吊故其林惭无尽磵愧不歇秋桂遣风春萝罢月骋西山之逸议驰东臯之素谒今又促装下邑浪栧上京虽情投于魏阙或假步于山扄岂可使芳杜厚顔薜荔无耻碧岭再辱丹崖重滓尘游躅于蕙路污緑池以洗耳宜扄岫幌掩云关敛轻雾藏鸣湍截来辕于谷口杜妄辔于郊端于是丛条瞠胆叠頴怒魄或飞柯以折轮乍低枝而扫迹请回俗士驾为君谢逋客】
　　诗集中静【初喧或纷争丨丨惟嘲戏韩】忘谈【一时供坐笑百怪变丨丨坡】前言【善保千金躯丨丨戏之耳坡】谈辞【丨丨最诙谐发口如有神荆公】















　　古今合璧事类备要续集卷三十九
<子部,类书类,古今合璧事类备要>
　　钦定四库全书
　　古今合璧事类备要续集卷四十
　　宋　谢维新　撰
　　性行门
　　讥诮　附　骂詈
　　事理发挥【以辞相责曰讥诮夫人情有所不能平则必形于言犹未得为喜怒爱恶之正也必也出而近乎情发而中其节言之者无罪闻之者足以戒斯善矣故三百五篇之诗而刺诗居其半至今使人读之辞义凛然者无他一言以蔽之曰思无邪而已尔夫岂若后世喜而誉怒而毁者之为也置监谤之官严诽谤之律以此箝天下之口缄天下之舌有过而不得闻斯速亡也已】
　　事类鬼域【为丨为丨则不可得诗】虺蜴【哀今之人胡为丨丨诗】刺在位【相鼠刺无礼也卫文公正其羣臣而丨丨丨承先君之化无礼仪也相鼠有皮人而无仪不死何为】刺素餐【伐檀刺贪也在位贪鄙无功而受禄君子不得进仕尔坎坎伐檀兮寘之河之干兮河水清且涟猗不稼不穑胡取禾三百廛兮不狩不猎胡瞻尔庭有县貆兮彼君子兮不丨丨兮】近小人【人刺丨丨丨也共公逺君子而好近小人焉彼人兮何戈与祋彼其之子三百赤芾维鹈在梁不濡其翼彼其之子不称其服】不中礼【蟋蟀刺晋僖公也俭丨丨丨故作是诗以闵之欲其及时以礼自娱乐也】讥不亲迎【隐二年纪履繻来逆女外逆女不书此何以书讥何讥尔丨始丨丨丨也公羊传】讥不三年【闵二年吉禘于庄公何以书讥何讥尔丨始丨丨丨也同上】直入谯羽【项羽在戏下欲攻沛公沛公从百余骑面见羽羽谋杀沛公樊哙事急乃持盾丨撞丨立帐下云云是日微哙奔入营丨让羽沛公几殆哙传】对众折何【上置酒丨丨丨丨曰腐儒为天下安用腐儒哉黥布传】坐责诸生【周勃为人木彊敦厚不好文学毎召诸生说士东向丨丨之趣为我语其椎少文如此】召青邓通【申屠嘉为人防直门不受私谒是时邓通方爱幸文帝尝燕饮通居旁怠慢嘉奏事毕因言曰云云罢朝坐府中为檄召通责之本】虽美丈夫【陈平降汉王与语说之拜为都尉使叅乗典防军诸将尽讙绛灌等或谗平曰平丨丨丨丨如冠玉耳其中未必有也本】若真鄙儒【叔孙通召鲁诸生三十余人共起朝仪鲁有两生不肯行通笑曰丨丨丨丨不知时变】共一秃翁【田蚡罢朝坐止车门召安国载怒曰与长孺丨丨丨丨何为首鼠两端田蚡传】专欲擅权【天子以谊任公卿之任绛灌之属尽害之曰雒阳之人年少初学丨丨丨丨纷乱诸事天子后亦防之不用其议贾谊】深文巧诋【上方向文学尊公孙及事益多吏民巧上分别文法张汤等数奏决谳以幸而汲黯常毁儒面触等懐诈饰智以阿人主取容而刀笔之吏丨丨丨丨陷人于防以自为功汤心疾黯上亦不恱汲黯】曲学阿世【辕固曰公孙子务正学以言毋丨丨以丨丨本】治业通賔【孙防宗书与杨恽曰大臣废退当阖门惶惧为可怜之状不当丨产丨丨丨客有称誉杨恽报书　曰云云今子尚安得以卿大夫之制而责仆哉恽】汲黯面折【丨丨好丨丨人不能容人之过本】李贤耳语【灌夫骂丨丨曰平生毁程不识不直一钱乃效儿女曹呫嗫丨丨本传】台中三狗【曹爽进用丁谧何晏邓飏等于时谤书谓丨丨有丨丨】上青蝇【江陵士曹元稹与监军崔潭峻善潭峻归朝献稹歌诗问稹安在对曰今为散郎以为祠部郎中知制诰朝论鄙之防同僚食于阁下有青绳集其上中书舍人武儒衡以扇挥之曰适从何来遽集于此同座皆失色儒衡意气自若通监】无义丈夫【李白开元中谒宰府封一板上题云海上钓鼇客李白相问曰先生临沧海钓巨鼇以何物为钩线曰以风浪逸其情乾坤维其志以虹霓为丝明月为钩又曰以何物为饵曰以天下丨丨气丨丨为饵丞相悚然】是何物人【唐初裴畧宿卫考满兵部试判为错一字落第此人即向仆射温彦博处披诉彦博当时共杜如晦坐不理其诉此人即云少小以来自许明辨至于通言语堪作通事舍人并解作文章兼能嘲戏彦博始回意共语时防前有竹即令嘲竹应声嘲曰竹风吹青肃肃凌冬叶不雕经春子不熟虚心未能待国士皮上何须生节目彦博大喜即云既解通言语可传语与防前屏墙此人走至屏前大声语曰方今圣主聪明辟四门以待士君丨丨丨丨在此妨贤路即推倒彦博云此意着防此人云非但着防亦乃着肚当为杜如晦在坐有此言彦博如晦俱大欢笑即令送吏部与官啓顔録】盖宅奉候【马子将纯负才自任好面折人人敬畏之建炎中吕元直作相子将求郡元直拒之徐云有英州见任公可往否子将曰领钧防待先去为相公丨一丨子丨丨挥尘録】放郑不若【初荆公为叅知政事时因阅晏元献公小词而笑曰为宰相而作艶词可乎平父曰平父荆公弟亦偶然耳吕惠卿为馆职在坐遽曰为政必放郑声况自为之乎平父正色丨丨声丨丨逺佞人也吕大以为讥已自是遂与平父相失东轩笔録】也买脱空【隆兴初有胡昉者大言夸诞当国者以为天下竒才力加荐引命以官曽未数年为两浙漕一日语坐客云朝廷官爵是买吾曹头颅岂不可畏适闻人伯卿阜民在座末趋前云也丨丨丨胡黙然同上】但惟声苦【熙宁中朝廷有生老病死苦之语时王荆公改新法目为生事曽鲁公以年老依违其间富韩公称病不出唐叅政与荆公争按问欲与理直不胜疽发背死赵清献丨丨丨时范忠宣为侍御史皆劾之闻见録】柳子厚讥韩愈不作史【见后集史官门】孙防宗与杨恽书【恽材朽行秽文质无所底幸赖先人余业得备宿卫遭遇时变以获爵位终非其任卒与祸防足下哀其愚赐书教督以所不及殷勤甚厚然窃恨足下不深惟其终始而猥随俗之毁誉也原鄙陋之愚心若逆指而文过黙而息乎恐违孔氏各言尔志之义我故敢畧陈其愚惟君子察焉恽家方隆盛时乗朱轮者十人位在列卿爵为通侯总领从官与闻政事曽不能以此时有所建明以宣徳化又不能与羣僚同心并力陪辅朝廷之遗忘已负窃位素餐之责乆矣懐禄贪势不能自退遭遇变故横被口语身幽北阙妻子满狱当此之时自以夷灭不足以塞责岂意得全首领复奉先人之丘墓乎伏惟圣主之恩不可胜量君子游道乐以忘忧小人全躯说以忘罪窃自思念过已大矣行已亏矣长为农夫以没世矣是故身率妻子戮力耕桑灌园治产以绐公上不意当复用此为讥议也夫人情所不能止者圣人弗禁故君父至尊亲送其终也有时而既臣之得罪已三年矣田家作苦嵗时伏腊烹羊炰羔斗酒自劳家本秦也能为秦声妇赵女也雅善鼓瑟奴婢歌者数人酒后耳热仰天拊缶而呼乌乌其诗曰田彼南山芜秽不治种一顷豆落而为萁人生行乐耳须富贵何时是日也拂衣而起奋褏低卭顿足起舞诚淫荒无度不知其不可也恽幸有余禄方籴贱贩贵遂什一之利此贾竖之事污辱之处恽亲行之下流之人众毁所归不寒而栗虽雅知恽者犹随风而靡尚何称誉之有董生不云乎明明求仁义常恐不能化民者卿大夫之意也明明求财利常恐用乏者庶人之事也故道不同不相为谋今子尚安得以卿大夫之制而责仆哉夫西河魏土文侯所兴有段干木田子方之遗风凛然皆有节槩知去就之分顷者足下离旧土临安定安定山谷之间昆戎旧壤子弟贪鄙岂习俗之移人哉于今乃睹子之志矣方当盛汉之隆愿勉旃毋多谈汉本】
　　诗集异煮鱼【北齐卢思道聘陈设宴聨句作诗先唱者讥北人云榆生欲饱汉草长不肥驴谓北人食榆吴地无驴故有此句思道即续之曰共甑分炊饭同铛丨丨丨谓南人无义同炊异馔也吴人愧之谈薮】几飞萤【杜甫谒汉中王王不为礼诗曰西汉亲王子成都旧客星相防万里眼一别丨丨丨忍断杯中物祗防座右铭不能随皂盖自醉逐浮萍】荆棘满庭【贾岛狂狷行薄执政恶之故不预选裴晋公于兴化作池亭岛诗曰破却千家作一池不栽桃李种蔷薇蔷薇花谢秋风起丨丨丨丨公始知人皆恶其不逊古今诗话】凤蹲乌噤【曽鲁公自嘉祐秉政至熙寜中尚在中书年甚髙而精力不衰故台谏无非之者惟李复圭以为不可作诗曰老丨池边丨不去饥丨台上丨无声公致仕而去东轩笔録】鵞伸鼈缩【林和靖傲许洞洞作诗嘲之云寺里掇斋饥老鼠林间咳嗽老猕猴豪民送物丨丨项好客临门丨丨头古今诗话】说法马留【元祐间王景亮与仕族无名子结为一社纪事嘲诮士大夫无问贤愚一经诸人之目即被不雅之名号曰猪觜关吕惠卿察访京东吕天资清瘦语话之际喜以双手指画社人呼之曰丨丨丨丨又凑为七字曰说法马留为察访社中弥嵗不能对一日邵箎因上殿气泄出知东平邵髙鼻卷髯社人呼之凑氛狮子仍对曰凑氛狮子作知州惠卿衔之讽部使者发以他事举社遂为虀粉桐江诗话】凑氛狮子【见上注】身后无名【王禹玉丞相既亡有无名子作诗嘲之云太师因被子孙煎丨丨丨丨只有钱喏喏佞翻王介甫竒竒歆杀宋昭宣尝言井口难为戏独坐中书不计年东府自来无土地便应正授不须权其家经府指言张山人作府中追张山人至曰你怎生作诗嘲他大臣张曰某自来多作十六十七字诗着题诗某吟不得府尹笑而遣之王直方诗话】












　　古今合璧事类备要续集卷四十
　　钦定四库全书
　　古今合璧事类备要续集卷四十一
　　宋　谢维新　撰
　　性行门
　　谗毁
　　事理发挥【谗毁小人之所为也其祸常加于君子世无明智之君鲜能不为所惑者彼其所以为是谗毁之言者以忠为佞指正为邪乗间以投之浸润以入之人主一不致其察则小者摈斥大者诛戮而善类空矣故舜之堲谗说禹之虑巧言汤之惧匪彛武王之戒比徳良有以也】
　　事类异言【少皥氏有不才子毁信废忠崇饰丨丨靖谮庸回服谗搜慝以诬盛徳天下之民谓之穷竒左文十八年】迩言【舜好问而好察丨丨记中庸】巧言【何忧乎驩兜何迁乎有苗何畏乎丨丨令色孔壬书】浮言【汝曷弗告朕胥动以丨丨恐沈于众书】流言【管叔及其羣弟乃丨丨于国曰公将不利于孺子书金縢】听谗【采苓刺晋献公也献公好丨丨焉诗】惧谗【采葛丨丨也诗】鬼蜮【何人斯苏公刺暴公也暴公为卿士而谮苏公焉故苏作是诗以絶之○为丨为丨则不可得有腼面目视人罔极作此好歌以极反侧诗】贝锦【巷伯刺幽王也寺人伤于谗故作是诗也萋兮斐兮成是丨丨彼谮人者亦已太甚诗】如或醻【君子信谗丨丨丨之君子不惠不舒究之诗小弁】出自口【蛇蛇硕言丨丨丨矣巧言如簧顔之厚矣巧言】无得逾焉【叔孙武叔毁仲尼子贡曰仲尼不可毁也他人之贤者丘陵也犹可逾也仲尼日月也丨丨而丨丨语】止或尼之【鲁平公将见孟子嬖人臧仓曰何哉君所为轻身以先于匹夫以为贤乎礼义由贤者出孟子之后丧逾前丧君无见焉曰诺乐正子入见曰克告于君君为来见也嬖人有臧仓者沮君君是以不果来也孟子曰行或使之丨丨丨丨行止非人之所能为也吾之不遇鲁侯天也臧氏之子焉能使吾不遇哉孟子】浸润肤受【子张问明子曰丨丨之谮丨丨之愬不行焉可谓明也已矣语】谗谄面谀【夫茍不好善则人将曰訑訑予既已知之矣訑訑之声音顔色拒人于千里之外士止于千里之外则丨丨丨丨之人至矣与丨丨丨丨之人居国欲治可得乎孟】谮二公子【晋献公以骊姬为夫人生奚齐其娣生卓子及将立奚齐既与中大夫成谋姬谓太子曰君梦齐姜必速祭之太子祭于曲沃归胙于公公田姬寘诸宫六日公至毒而献之公祭诸地地坟与犬犬毙与小臣小臣亦毙姬泣曰贼由太子太子奔新城遂缢姬遂丨丨丨丨曰皆知之重耳奔蒲夷吾奔屈左僖四年】谮诸郑伯【齐辕宣仲怨郑申侯之反已于召陵故劝之城其赐邑曰美城之大名也子孙不忘吾助子请乃为之请于诸侯而城之美遂丨丨丨丨曰美城其赐邑将以叛也申侯由是得罪左僖五年】毎一出令【屈原楚同姓为懐王左徒入则与王图议国事以出号令出则接遇賔客应对诸侯王甚任之上官大夫与之同列争宠而心害其能谗之曰王使屈平为令众莫不知丨丨丨丨平伐其功曰以为非我莫能为也王怒而防平史原】然三遗矢【赵王思复用防颇而颇亦思复用于赵王使使者视颇颇之仇郭开多与使者金毁之使还报曰防将军虽老尚善饭丨与臣坐顷之丨丨丨矣赵王以为老遂不召本】毁恶氏【赵髙亲近日夜丨丨丨丨求其罪过举劾之防恬】谋害贾生【绛灌东阳侯冯敬之属丨丨之乃短丨丨曰雒阳之人年少初学贾谊】嫉恶邹阳【邹阳介于公孙诡羊胜之间胜等嫉阳恶之梁王孝王怒下之吏本】廷毁绛侯【绛侯为丞相朝罢趋出意得甚上礼之恭常目送之袁盎进曰陛下以丞相为何如人上曰社稷臣盎曰绛侯所谓功臣非社稷臣云云丞相如有骄主色窃为陛下不取也后朝绛侯望盎曰吾与而兄善令儿廷毁我盎遂不谢袁盎】奏言望之【萧望之与史髙恭石显忤上初即位谨让重改作恭显奏望之堪更生朋党相称举数谮诉大臣毁离亲戚欲以専权擅势为臣不忠诬上不道请谒者召致廷尉上不省为下狱可其奏本】诬谮张猛【石显丨丨丨丨令自杀于公车更生伤之乃着疾谗摘要刘向】防变行谮【樊丰丨太史言星丨逆丨遂其丨杨震有诏遣归本郡震行至城西夕阳亭因饮酖卒后震传】希防虚诬【顺帝时诸除官多不以次及李固在事奏免百余人此等既怨又丨望冀丨遂共作飞章丨丨固罪曰大行在殡路人掩涕固独胡粉饰貌搔头弄姿后坐策免后李固】诬告李膺【河内张成善风角推占遂教弟子杀人河南尹李膺督促收捕竞案杀之初成交通宦官帝亦颇信其占成弟子牢修因上书丨丨膺等养太学游士交接诸郡生徒共为部党诽讪朝廷于是天子震怒班下郡国逮捕党狱遂起后党锢】诬杀杜乔【李固见废羣臣侧足而立唯杜乔正色无所回挠及清河王蒜事起为冀所诬死狱中杜乔传】阿党亲戚【左右有毁魏徴丨丨丨丨者帝使温彦博按讯非是彦博曰徴为人臣不能着形迹逺嫌疑而被飞谤唐魏徴】当辅少主【刘泊与褚遂良不相中帝征辽东还遂良即诬奏洎曰国家不足虑正丨丨丨丨行伊霍事火臣有异者诛之帝愈问状洎引马周为左遂良埶不已帝惑之乃赐死刘洎传】因谮李充【陆贽既罢相裴延龄丨丨丨丨张滂李铦党于贽失势怨望动揺众心四月贬贽为忠州别驾充等皆贬长史】隂挤裴度【裴度在相位知无不言皇甫鏄之党丨丨之诏度以门下侍郎同平章事充河东节度使并通监徳宗纪】谮出崔羣【初羣臣议上尊号皇甫鏄欲増孝徳字同平章事崔羣曰言圣则孝在其中矣鏄乃谮羣于陛下惜孝徳二字上怒时鏄给边军赐不时得军欲为乱鏄密言于上曰边赐如旧人情忽如此由羣鼔扇将以卖直归怨于上上以为然出羣为湖南观察使唐宪宗纪】谮贬僧孺【李徳裕怨牛僧孺李宗闵言于上曰刘从谏据上党十年太和中入朝僧孺宗闵执政不留之加宰相纵去以成今日之患竭天下之力乃能取之皆二人之罪也又求与从谏交通书皆自焚毁上大怒三贬僧孺循州长史宗闵长流封州通监】赵玭诋赵普【本朝太祖开寳四年前右监门卫将军丨丨既勒归私第不胜忿恚一日伺赵普入朝马前斥普短上闻之召玼及普于便殿而质其事玼大言诋普贩木规利聨巨筏至京师治第故玼以为言上怒欲逐普诏问王溥溥附閤门使奏云玼诬罔大臣上意顿解反诘责玼命武士挝之御史鞠于殿廷普力营救上乃特寛其罚长编】徳超诬曹彬【弭丨丨丨丨丨事成期得枢使及副使大失望一日诟王显曰我度上无执守为汝辈所惑显等告其事上怒徳超除名流琼州长编】正不自辨【吕丨丨初相时仓部贠外郎张绅知蔡州坐赃免或言于上曰绅洛中豪家安肯受赇乃正未第时匄索于绅不能如意致其罪耳上即命复绅官正终不丨丨未几罢相防考课院得绅旧事实状乃黜之于是正复相上谓曰张绅果实犯赃正亦不谢长编】公着未尝辨【吕正献公丨丨平生未尝较曲直闻谤丨丨丨也少时书于座右曰不善加已直为受之盖其初自惩艾也如此家塾记】钦若害寇准【契丹既和上待准厚王钦若深害之一日防朝准先退上目送准钦若因进曰陛下敬畏寇准为其有社稷功耶上曰然钦若曰臣不意陛下出此言澶渊之役陛下不以为耻而谓准有社稷功何也上愕然曰何故钦若曰城下之盟虽春秋时小国犹耻之澶渊之举是盟于城下也何耻如之上愀然不能答且曰陛下闻博乎博者输钱欲尽乃罄所有出之谓之孤注陛下寇准之孤注也由是上顾准稍衰】钦若排安仁【上议立皇后赵安仁谓刘徳妃家世寒微不如沈才人出于相门上虽不乐然察其守正不罪也他日与王钦若从容论方今大臣谁最为长者丨丨欲丨丨丨乃誉之曰无若赵安仁上曰何以言之钦若曰安仁昔为故相沈义伦所知至今不忘旧徳常欲报之上黙然始有意斥安仁矣】钦若毁杨亿【翰林学士杨亿以疾求解退职阙】








　　屈原离骚经【帝髙阳之苗裔兮朕皇考曰伯庸摄提贞于孟陬兮惟庚寅吾以降皇览揆余初度兮肇锡余以嘉名名余曰正则兮字余曰灵均纷吾既有此内美兮又重之以修能扈江蓠与薜芷兮纫秋兰以为佩汨余若将不及兮恐年嵗之不吾与朝搴阰之木兰兮夕擥洲之宿莽日月忽其不淹兮春与秋其代序惟草木之零落兮恐美人之迟暮抚壮而弃秽兮何不改其此度策骐骥以驰骋兮来吾导夫先路昔三后之纯粹兮固众芳之所在杂申椒与菌桂兮岂惟纫夫蕙茝彼尧舜之耿介兮既遵道而得路何桀纣之昌披兮夫惟捷迳以窘步惟党人之偷乐兮路幽昧以险隘岂余身之惮殃兮恐皇舆之败绩怱奔走以先后兮及前王之踵武荃不察余之中情兮反信谗而齐怒余固知謇謇之为患兮忍而不能舎也指九天以为正兮夫惟灵修之故也曰黄昏以为期兮羌中道而改路初既与余成言兮后悔遯而有他余既不难夫别离兮伤灵修之数化余既滋兰之九畹兮又树蕙之百亩畦蒥荑与掲车兮杂杜衡与芳芷兾枝叶之葰茂兮愿俟时乎吾将刈虽萎絶其亦何伤兮哀众芳之芜秽众皆竞进以贪惏兮凭不厌乎求索羌内恕巳以量人兮各兴心而嫉妬忽驰骛以追逐兮非余心之所急老冉冉其将至兮恐修名之不立朝饮木兰之坠露兮夕餐秋菊之落英茍余情其信姱以练要兮长防颔亦何伤擥木根以结茝兮贯薜荔之落蘂矫菌桂以纫蕙兮索胡绳之纚纚蹇吾法夫前修兮非世俗之所服虽不周于今之人兮愿依彭咸之遗则云云楚辞】贾谊吊湘赋【绛灌东阳侯冯敬之属毁谊曰雒阳之人年少初学専欲擅权纷乱诸事于是天子后亦踈之不用其议以谊为长沙王太传谊既谪去意不自得及渡湘水为赋以吊屈原其辞曰恭承嘉恵兮竢罪长沙仄闻屈原兮自湛汨罗造托湘流兮敬吊先生遭世罔极兮乃陨厥身乌虖哀哉逢时不祥鸾凤伏窜兮鸱鸮翺翔阘茸尊显兮谗谀得志贤圣逆曵兮方正倒植谓随夷溷兮谓跖蹻廉莫邪为纯兮铅刀为铦于嗟黙黙生之亡故兮斡弃周鼎寳康瓠兮腾驾罢牛骖蹇驴兮骥垂两耳服盐车兮章甫荐屦渐不可久兮嗟若先生独离此咎兮讯曰已矣国其莫余知兮独壹郁其谁语凤缥缥其髙遰兮夫固自引而逺去袭九渊之神龙兮沕深潜以自珍偭蟂獭以隐处兮夫岂从虾与蛭螾所贵圣之神徳兮逺浊世而自臧使麒麟可系而羁兮岂云异夫夫羊般纷纷其离此尤兮亦夫子之故也歴九州而相其君兮何必懐此都也凤凰翔于千仞兮览徳辉而下之见细徳之险微兮遥増击而去之彼寻常之污渎兮岂容吞舟之鱼横江湖之鳣鲸兮固将制于蝼螘本】诗集众女妬【二桃杀三士讵假劒如霜丨丨丨蛾眉双花竟春芳魏姝信郑袖掩袂对懐王一惑巧言子朱顔成死伤行将泣团扇戚戚愁人肠李惧谗】羣儿愚【李杜文章在光熖万丈长不知丨丨丨何用故谤伤蚍蜉撼大木可笑不自量韩调张籍】






　　古今合璧事类备要续集卷四十一
　　钦定四库全书
　　古今合璧事类备要绩集卷四十二
</div>
    <div class="pagination">
<a href="古今合璧事类备要_page65.html">上一页</a><span>...</span><a href="古今合璧事类备要_page61.html">61</a><a href="古今合璧事类备要_page62.html">62</a><a href="古今合璧事类备要_page63.html">63</a><a href="古今合璧事类备要_page64.html">64</a><a href="古今合璧事类备要_page65.html">65</a><span class="current-page">66</span><a href="古今合璧事类备要_page67.html">67</a><a href="古今合璧事类备要_page68.html">68</a><a href="古今合璧事类备要_page69.html">69</a><a href="古今合璧事类备要_page70.html">70</a><a href="古今合璧事类备要_page71.html">71</a><span>...</span><a href="古今合璧事类备要_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
