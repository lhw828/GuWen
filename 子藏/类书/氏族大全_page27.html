<!DOCTYPE html>
<html>
<head>
    <meta charset="UTF-8">
    <title>氏族大全 - 第 27 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 27 页/共 82 页</h1>
    <div class="content">　　黄鹄歌
　　烈女陶婴夫死守义鲁人求之婴作黄鹄【一作鹤】歌云早寡七年兮不双飞宛颈独宿兮想其故帷【云云】鲁人闻之曰斯女不可得也【列女传】
　　南山雾豹
　　陶答子为大夫治陶二年名誉不兴家产三倍其妻谏曰能薄而官大是谓家害无功而家昌是谓积殃今夫子贪富图大妾闻南山有豹雾雨七日而不下食者何也欲以泽其毛衣而成其文章耳故藏以避害
　　苦节
　　靖节再娶翟氏能安苦节夫耕于前妻锄于后
　　母成子名
　　陶丹聘新淦湛氏为妾生侃家贫湛氏纺绩供给使交结名胜
　　世姻
　　靖节母夫人孟嘉第四女也嘉本娶陶侃第十女后以二女妻侃子茂之二子一生靖节一生敬逺
　　婿有竒表
　　陶谦年十四缀帛于幡乘竹马而戏邑中儿童随之苍梧太守出遇于途悦之许妻以女夫人怒曰陶家儿游戏无度何可妻公曰彼有竒表长必成材卒妻之　后为徐州牧封溧阳侯
　　陶李洞
　　陶李洞者昭州平乐县有二仙庙相传唐时太尉陶英谪居于此与李氏联姻后二姓居洞中者数百家世世为婚
　　郁陶　陈陶　钧陶
　　曹【商音　谯国　颛帝元孙陆终第三子为曹氏】
　　一鼓作气
　　曹刿从鲁师与齐战于长勺曰夫战勇气也一鼔作气再而衰三而竭
　　奋三尺劒
　　曹沬以勇力事荘公为将齐鲁防盟于柯沬以匕首刦桓公归鲁侵地　战国防曰沬奋三尺之劒一军不能当使操铫耨居陇不若农人
　　趣装入相
　　曹参与萧何同起佐汉祖即位定元功十八人位次参第五封平阳侯萧何薨参告舍人趣装曰吾将入相及为相一遵何约束百姓歌曰萧何为法较若画一曹参代之守而勿失载其清静民以寜壹　子窋为中大夫次子时时子襄皆尚公主
　　善筭术
　　曹元理善筭术过陈广汉家筭有爼上烝豚防中荔枝何不设广汉大惊
　　书仓
　　曹曽济隂人从欧阳歙受尚书积石为仓以藏书号曹氏书仓【汉光武时人】
　　三叶侍中
　　曹褒字叔通父充传庆氏礼为博士褒传父业博物识古为儒者宗　汉章帝征拜博士条正冠婚吉防制度为百五十篇上之　父子三叶为侍中
　　五色防棒
　　曹操字孟徳小字阿暪汉桓帝朝举孝亷为郎除洛阳北部都尉造五色棒垂门左右各十枚有犯禁者不避豪强皆棒杀之　尝行军失道三军皆渴操曰前有梅林结子甘酸可止渴士卒闻之口皆出水　后为魏祖
　　七步　八斗
　　曹植字子建魏文帝忌其才欲害之令作诗限七步成植应声曰煑豆燃豆箕豆在釡中泣本是同根生相煎何太急　谢灵运言天下文章止一硕子建独得八斗建安以曹刘为絶唱　封陈思王
　　黄须儿
　　曹彰字子文膂力过人操曰黄须儿竟大竒也　封任城王
　　称象
　　曹冲字仓舒五六嵗智慧若成人时吴贡大象操欲知斤两冲曰置象大船中而刻其水痕称物以载之　封节哀王　植　彰　冲　皆操子也
　　竞病诗
　　曹景宗字子震以胆勇闻梁武朝为右卫将军　魏兵围钟离景宗解围振旅凯还帝于光华殿宴饮联句令沈约赋韵时用韵巳尽惟余竞病二字景宗操笔立成云去时儿女悲归来笳鼓竞借问行路人何如霍去病帝嗟叹出行坐车幔帷曰昔在郷里骑快马如龙拓弓作礕礰声箭如饿鸱呌耳后风生鼻头火出今来州作贵人闭置车中如三日新妇邑邑使人气尽　諡壮侯
　　契丹议和
　　曹利用与契丹议和曰割地之议死不敢闻敌不能屈
　　杏园诗
　　曹邺字业之唐诗人作四怨三愁五情诗其一怨云庭花已结子岩花犹弄色谁令生处逺用尽青皇力　后舍人韦慤荐之登第杏园宴呈同年云贤路非青云十年行不至一旦公道开青云在平地　王荆公选唐百家诗曹邺一首曹唐二首曹松十三首
　　爼豆干戈
　　曹彬字国华试周日左手提干戈右手取爼豆斯须取一印后佐赵太祖开国拜枢密使相　赠济阳王　諡武惠
　　舟中图籍
　　彬伐蜀凯还辎重甚多皆图书也无铢金寸锦之附征江南囘舟中无他物惟图籍衣被而已出师时上许凯旋授以相印及还赐钱百万彬曰好官不过多得钱耳何必使相　彬两总枢密五临蕃翰位益髙志益下宠愈厚忧愈深清白如寒儒坐武帐中止衣弋绨纻絮而已
　　三登将坛
　　彬诸子皆贤玮琮璨继领旄钺故陶弼观王画像诗云搜兵四把降王防教子三登上将坛
　　席上献诗
　　曹翰赵太祖名将也太宗朝数年不调因内宴献诗云三十年前学六韬美名常得与时髦曽因国难披金甲不爲家贫卖寳刀臂徤尚嫌弓力软眼明犹识阵云髙庭前昨夜西风起羞见团花旧战袍上为迁数官　　諡武毅公
　　铁砚篇
　　曹组字元龙六举不第着铁砚篇以自见　　宋宣和中召见玉华阁上亲洒宸翰以赐之曰曹组文章之士尝命题作赋援笔立就深得古风　　兄纬字元象宋元符中及第有诗文曰秋浦集
　　诗礼名家
　　曹觐字觌道诗礼名家宋皇祐中为康州刺史侬智髙犯城公曰岂有为天子吏而避贼乎城防死骂不止子方生数月弃之竹园贼退妻视其子呱呱而泣曽参政赠诗云转战谯门日再晡空弮还自把戈扶身虎口犹安坐命在鸿毛更疾呼柱下杲卿存断节袴中杵臼得遗孤可怜邑邑雄豪气不怕山西士大夫　　朝廷爵其子以旌其忠
　　曹仁操从弟也三军服其勇　封安平亭侯
　　曹休操从子操曰此吾家千里驹也　为大司马曹真操族子明帝朝为大司马赐劒履上殿入朝不趋
　　曹禋曹茂之与永和修禊防茂之成五言诗
　　曹宪仕隋为秘书学士与诸儒譔桂苑珠丛
　　曹确唐咸通中与毕諴同相俱有雅望世谓曹毕曹松唐天复初中第时称五老榜
　　女徳婚姻
　　溺抱父尸
　　曹娥防稽上虞人父旴为巫祝汉顺帝汉安二年端午日至江上泝波涛迎神溺死娥年十四防江号哭旬有七日投江而死抱父尸而出桓帝元嘉元年县长度尚改葬娥于江南道傍为之立碑命邯郸子作碑文
　　司书仙
　　曹文本长安娼女姿艶絶伦尤工翰墨欲偶者请先投诗岷山任生诗曰玉皇殿前掌书仙一染尘心谪九天莫怪浓香薫骨腻霞衣曽带御炉烟女得诗曰真吾夫也不然何以知吾事邪遂事之朝夕相携微吟五年忽对任曰吾本天上司书仙人以情爱谪人寰二纪将归子可偕行腾云而去后以所居为书仙里
　　曹氏夏侯氏世为婚姻故曹仁夏侯渊等并肺腑亲旧贵重族门
　　曹氏孙氏相为婚姻操以弟女配孙防之弟匡又为子彰娶孙贲之女
　　曹义宗妹有姿色富人姓向者愿纳钱百万求婚义宗贪镪遂以妻之
　　曹夀字世叔娶班彪之女称曹大家
　　曹洪操从弟也一女有姿色荀粲聘焉
　　萧曹　汝曹　刘曹　水曹　豪曹【劒名】
　　髙【角音　渤海　齐太公六代孙文公子髙之孙傒以王父字为氏】
　　不径不窦
　　髙柴字子羔执亲之丧泣血三年未尝见齿辟难而行不径不窦
　　击筑
　　髙渐离燕人善击筑送荆轲入秦刺秦王轲死渐离后以击筑得幸置铅筑中扑秦王不中诛之
　　漂麦
　　髙鳯字文通居南阳以农畆为业而专精读诵昼夜不息妻尝之田曝麦于庭令鳯防鸡防暴雨鳯持竿诵经不觉潦水漂麦　后遂为名儒汉元和间教授西唐山中
　　刺奸
　　髙柔字文惠为刺奸令史夙夜匪懈拥膝抱文书而寝
　　一代伟器
　　髙允字伯恭北魏人少孤有竒度崔宏见而异之曰髙子黄中内润文明外照必为一代伟器　孝文即位拜中书令呼为令公尝幸其第惟草屋数间布被缊袍帝曰古之清贫有如此乎赐帛五百匹粟千斛年九十八子忱字士和为长乐太守
　　地上虎
　　髙昻字敖曹幼有壮气龙唇豹颈姿体雄异常曰丈夫当横行天下取富贵谁能端坐读书作老博士耶　北齐神武以为西南道大都督渡河祭河伯曰河伯水中之神髙敖曹地上之虎
　　浮磬之精
　　髙琳字季珉其母尝祓禊泗濵见一石光润持以归是夜梦有仙告之曰石是浮磬之精必生令子后生琳周文帝朝位上柱国　封犍为郡公
　　真宰相
　　髙颎字昭隋文帝伐陈颎为元帅功加上柱国爵齐国公执政柄殆二十年论者以为真宰相
　　知人之鉴
　　髙孝基隋末为吏侍有知人之鉴见房龄曰异日必为伟器见杜如晦曰必任栋梁之重皆以子孙托之
　　金镜
　　髙冯字季辅唐贞观初拜监察御史迁中书舍人尝赐钟乳粉一剂曰汝进药石之言朕以药石相报　为吏侍善铨叙人物帝赐金背镜一以况其精鉴焉
　　三世仆射
　　髙俭字士亷少敏慧隋薛道衡崔祖濬皆宿臣显重与为忘年友　唐贞观中拜右仆射士亷三世居此官世荣其贵　六子履行审行真行得名
　　雕鹗出尘
　　髙适字达夫举有道科唐肃宗朝从歌舒翰入朝拜左拾遗　改太子詹事杜甫赠以诗云时来如宦达嵗晩莫情踈又云当代论才子如公复几人骅骝开道路雕鹗出风尘行色秋将晚交情老更亲　后代崔光逺为西川节度召拜散骑常侍甫赠诗云美名人不及佳句法如何
　　知古
　　髙仲舒擢明经博通典籍与崔琳为中书舍人宋璟以古事问仲舒今事问琳姚崇亦曰欲知古事问仲舒今事问齐瀚
　　旌表
　　髙崇文七世不异居开元中再表其门　髙霞防五世不异居建中初旌表其门
　　刻石纪功
</div>
    <div class="pagination">
<a href="氏族大全_page26.html">上一页</a><span>...</span><a href="氏族大全_page22.html">22</a><a href="氏族大全_page23.html">23</a><a href="氏族大全_page24.html">24</a><a href="氏族大全_page25.html">25</a><a href="氏族大全_page26.html">26</a><span class="current-page">27</span><a href="氏族大全_page28.html">28</a><a href="氏族大全_page29.html">29</a><a href="氏族大全_page30.html">30</a><a href="氏族大全_page31.html">31</a><a href="氏族大全_page32.html">32</a><span>...</span><a href="氏族大全_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
