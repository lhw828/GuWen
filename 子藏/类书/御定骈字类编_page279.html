<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 279 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 279 页/共 1019 页</h1>
    <div class="content">　　板荡【文心雕龙幽厉昏而丨丨怒平王微而黍离哀庾信伤心赋在昔金陵天下防乱王室丨丨生民涂炭】
　　板中【诗捄之陾陾度之薨薨笺捄捊也度犹投也筑墙者捊聚壌土盛之以蔂而投诸丨丨】板里【神仙传王逺字方平东海人也举孝防除郎中稍加中散大夫学通五经尤明天文图防河洛之要逆知天下盛衰之期九州吉凶如观之掌握后弃官入山修道道成汉孝桓皇帝闻之连徴不出使郡国逼载以诣京师逺低头闭口不答诏乃题宫门扇板四百余字皆说方来之事帝恶之使削去外字适去内字复见墨皆彻丨丨削之愈分明】
　　板落【杜牧过大梁闻河亭方防赠孙子端诗丨丨岂縁无罚酒不教客右更添人】
　　板夹【琐言孙揆为李克用所执锯解之不行揆曰死狗奴解人须用丨丨由是施板而锯】
　　板锯【琐言见上】
　　檐【檐同又作櫩】
　　檐宇【南史梁萧修传丁所生徐氏艰葬讫因庐墓次先时山中多猛兽至是絶迹野鸟驯狎栖宿丨丨武帝嘉之以班告宗室　又庾子舆传见庐侧下　何祯许都赋元正大飨坛彼西南旗幕峨峨丨丨深　髙适苦雨寄房四昆季诗滴沥丨丨愁寥寥谈笑疎　元稹遣病诗丨丨夜来旷暗知秋已生　又遣行诗徙倚丨丨下思量去住情　白居易宿东亭晓兴诗负暄丨丨下散步池塘曲】
　　檐戸【齐书刘蚪传建武年诏徴国子博士不就其冬蚪病正昼有白云徘徊丨丨之内又有香气及磬声其日卒年五十八　白居易题山石榴花诗争及此花丨丨下任人来弄尽人看】
　　檐牖【宋昱题石窟寺诗丨丨笼朱旭房廊挹翠微】
　　檐庑【宋史周湛传知防州防人不善陶瓦率为竹屋嵗久侵据官道丨丨相逼火数为害湛至度其所侵悉毁彻之自是无火患　皎然赠乌程李明府伯宜沈兵曹仲昌诗昨夜西溪涨扁舟入丨丨】
　　檐楹【方岳秀锦楼赋伟飞楼之耸翠兮纳风烟于丨丨曹组艮岳赋承乎上则安若榱桷芘于下则覆若丨丨　林景熙賔月堂赋见庭阈下　陈涟嵗寒轩赋惟松与柏近乎丨丨根蟠厚地树荫空庭　李嘉祐咏萤诗犹将流乱影来此傍丨丨　髙适同羣公秋登琴台诗燕雀满丨丨鸿鹄搏扶揺　杜甫西阁望雨诗滂沱朱槛湿万虑傍丨丨　孟郊江邑春霖诗枕席病流湿丨丨若飞津　元稹茅舍诗边縁隄岸斜诘屈丨丨亚　皎然夏日登观农楼诗片雨拂丨丨烦襟四坐清】
　　檐陛【齐书竟陵王子良传中堂云构实惟峻絶丨丨深严事隔凉暑而别为一室如或有疑边带广途讹言孔炽毁立之易过于转圜】
　　檐梁【梁宣帝游七山寺赋夕云生于窗牖朝日照于丨丨】
　　檐瓦【白居易渭村退居诗井栏排菡蓞丨丨鬭鸳鸯】
　　檐牙【杜牧阿房宫赋见廊腰下　陈樵八咏楼赋飞云系乎丨丨芳尘属乎榱题　髙道素上元赋层楼叠观复柱连楹丨丨相向飞翚相婴　徐显卿皇极殿赋见楣额下　黄佐乾清宫赋丨丨翔而阿霤奋絶浮景而翻碧寥】
　　檐荣【陈造波光亭赋面势之孤危丨丨之躧连】
　　檐甍【齐书礼志见房省下　杨宗瑞辟雍赋黉序秩兮奂轮丨丨翊兮翚飞】
　　櫩榱【淮南子见柱梁下】
　　檐日【无可和賔客相国咏雪诗丨丨琼先挂墙风粉旋催】
　　檐月【元稹秋相望诗丨丨惊残梦浮凉满夏衾】
　　檐雨【杜甫陪章留后宴南楼诗野云低渡水丨丨细随风　又秦州杂诗丨丨乱淋幔山云低度墙　白居易天竺寺避暑诗见窗风下】
　　檐雪【元稹独夜伤懐诗竹风吹面冷丨丨坠阶声】
　　檐冰【白居易江州雪诗城栁方缀花丨丨才结穗　李商隐残雪诗见屋瓦下】
　　檐寒【李益赋得早燕送别诗见梁空下】
　　檐霤【元稹景申秋诗见窗雨下】
　　檐峰【岑参髙冠谷口招郑鄠诗门径稀人迹丨丨下鹿羣】
　　檐香【刘禹锡虎丘寺路宴诗见庭暗下】
　　檐沟【籁记余溜雨后丨丨余沥也】
　　檐树【白居易立秋夕凉风忽至即事咏懐诗嫋嫋丨丨动好风西南来】
　　檐松【白居易玩松竹诗窗竹多好风丨丨有嘉色】
　　檐樱【白居易和微之梦游春诗门栁暗全低丨丨红半熟】
　　檐花【李嘏东飞伯劳歌丨丨照月莺对栖空将可怜暗中啼　杜甫醉时歌赠广文馆学士郑防诗清夜沈沈动春酌灯前细雨丨丨落　白居易题清辉楼诗院栁烟婀娜丨丨雪霏微】
　　檐燕【李白宫中行乐词宫莺娇欲醉丨丨语还飞　刘禹锡酬乐天感秋凉见寄诗丨丨归心动鞲鹰俊气生】
　　檐雏【韦应物答李博士诗丨丨已飘飏荷露方萧飒】
　　檐前【唐太宗初夏诗碧鳞惊棹侧元燕舞丨丨　祖咏清明宴刘郎中别业诗丨丨花覆地竹外鸟窥人李嘉祐与从弟正字从兄兵曹宴集诗丨丨花落春深后谷里莺啼日暮时　髙适九日酬顔少府诗丨丨】
　　【白日应可惜篱下黄花为谁有　又宋中遇林虑杨山人诗见灶下下　杜甫六叹庭前甘菊花诗丨丨甘菊移时晚青蕊重阳不堪摘　元稹以州宅夸于乐天诗星河似向丨丨落鼓角惊从地底回　李咸用山中夜坐诗展转丨丨睡不成一牀山月竹风清　司空图重阳诗丨丨减燕菊添芳燕尽庭前菊又荒　广宣独游月磴阁直书其事诗丨丨施饭来飞鸟林下行香踏落花】
　　檐上【皮日休秋晚留题鲁望郊居诗见篱根下】
　　檐下【顔氏家训梁孝元在江州时有人为望蔡县令经刘敬躬乱县廨被焚寄寺中住民将牛酒作礼县令以牛系刹柱屏除形像铺设牀坐于堂上接賔未杀之顷牛解径来至阶而拜县令大笑命左右宰之饮噉醉饱便卧丨丨稍醒而觉体痒爬搔隐疹因尔成癞十许年死　栁宗元清水驿丛竹诗丨丨疎篁十二茎防阳从事寄幽情　白居易和微之自劝诗就暖移盘丨丨食防寒拥被帷中宿　皎然春日陪顔使君真卿皇甫曾西亭重会韵海诸生诗峰翠飘丨丨溪光照座隅】
　　檐外【蔡防慈竹赋日迟留兮丨丨阴移人凄悄兮屏间籁起　髙适陪窦侍御灵云南亭宴诗丨丨长天尽尊前独鸟来　杜甫题新津北桥楼诗见槛前下刘禹锡白侍郎寄示池北新葺水斋即事兼命同作诗丨丨青雀舫坐中鹦鹉杯　司空图雨中诗丨丨莲峰堦下菊碧莲黄菊是吾家】
　　檐边【唐文徳皇后春游曲井上新桃偷面色丨丨嫩栁学身轻　杜甫见萤火诗见屋里下】檐额【杜甫陪柏中丞观宴将士诗绣叚装丨丨金花帖鼓腰】
　　檐际【萧统殿赋雕丹文于丨丨镂华形以列罗　李颀送马録事赴永阳诗野鹤宿丨丨楚云飞面前】檐端【陈涟皆山轩赋空翠飞来几上白云栖于丨丨】
　　檐闲【白居易酬梦得见戏长斋诗丨丨空燕语林静未蝉鸣】
　　檐动【杜甫赠特进汝阳王诗研寒金井水丨丨玉壶冰】
　　檐乱【皮日休临顿为呉中偏胜之地陆鲁望居之不出郛廓旷若郊墅余每相访款然惜去因成五言十首题屋壁诗见篱疎下】
　　檐影【陈造淮海楼赋暝丨丨于空阔兮循雕题而徙倚　杜甫遣意诗丨丨微微落津流脉脉斜】檐溜【玉照新志顷客临安雨中一老妇人蓬首垢面丏于市借丨丨以濯足泣诉于升之曰官人曾闻秦妙观否妾即是也虽掩抑困悴而声音举措固自若也各与之金而遣之去　包何赋得隔帘见春雨诗须移户外屦丨丨夜相侵　白居易雨夜赠元十八诗共听丨丨滴心事两悠然】
　　檐隙【崔颢孟门行黄雀衔黄花翩翩傍丨丨白居易凶宅诗风雨壊丨丨蛇防穿墙墉】
　　檐碍【元稹题翰林东阁小松诗丨丨修鳞亚霜侵簇翠黄】
　　檐晚【陆游游近村诗参差灯火茅丨丨童穉相呼正候门】
　　垣
　　垣墙【书费誓无敢宼攘逾丨丨窃马牛诱臣妾汝则有常刑　礼记月令孟秋之月命百官始收敛完隄防谨壅塞以备水潦修宫室培丨丨补城郭　战国策国之有封疆家之有丨丨所以合好掩恶也　后汉书袁绍传闻瓒破发鞍息马瓒散兵二千余骑卒至围绍数重射矢雨下田丰扶绍使却入空垣绍脱兜鍪抵地曰大丈夫当前鬭死而反逃丨丨间耶促使诸弩竞发多伤瓒骑众不知是绍稍引却麴义来迎乃散退　晋书王鉴传昔齐旅未朞而申侯惧其老况暴甲三年介胄生虮虱而可不深虑者哉江扬本六郡之地一州封域耳若兵不时戢人不堪命三江受敌彭蠡振揺是贼逾我丨丨之内闚我室家之好黩武之众易动惊弓之鸟难安鉴之所甚惧也　唐书百官志内直局内直郎二人丞二人掌符玺衣服繖扇几案笔砚丨丨　庄子且夫二子者又何足以称扬哉是其于辩也将妄凿丨丨而殖蓬蒿也郭注二子谓尧舜　盐铁论民人藏于家诸侯藏于国天子藏于海内故民人以丨丨为藏闭天子以海内为匣匮　说苑楚王问庄辛曰君子之行奈何庄辛对曰居不为丨丨人莫能毁伤行不从周卫人莫能暴害此君子之行也　古今注长安御沟谓之杨沟谓植髙杨于其上也一曰羊沟谓羊喜抵触丨丨故为沟以隔之故曰羊沟也　齐民要术十月培筑丨丨塞向墐户　中论君子诚知心之似目也是以务鉴于人以观得失故视不过丨丨之里而见邦国之表听不过阈之内而闻千里之外因人也　释氏通鉴节度王彦超微时常从晖禅师游欲为沙门晖曰汝世縁深当为我家丨丨　韩愈守戒宅于都者知穿窬之为盗则必峻其丨丨而内固扃鐍以防之　马融围碁赋厌于食兮决壊丨丨　储光羲晚霁中园喜赦诗几悲袵席湿长叹丨丨毁　殷尧藩访许浑诗浅緑丨丨绵薜荔淡红池沼映芙蕖】
　　垣囿【汉书东方朔传斥而营之丨而丨之骑驰东西车骛南北又有深沟大渠夫一日之乐不足以危无隄之舆是其不可三也】
　　垣牖【唐书周寳传寳以壻杨茂实为苏州刺史重敛人不聊田令孜以赵载代之茂实不受命寳表留不听乃残郛署污丨丨去】
　　垣阙【盐铁论见祠堂下】
　　垣墉【书梓材若作室家既勤丨丨惟其涂塈茨传如人为室家已勤立垣墙惟其当涂塈茨盖之　唐书殷盈孙传故庙十一室二十三楹楹十一梁丨丨广袤称之今朝廷多难宜少变礼　文心雕龙周书论士方之梓材盖贵器用而兼文采也是以朴斲成而丹艧施丨丨立而雕墁附而近代词人务华弃实故魏文以为古今文人之类不防细行韦诞所评又歴诋羣才后人雷同混之一贯吁可悲矣】
　　垣闾【张协杂诗环堵自頽毁丨丨不隐形】
　　垣屋【史记萧相国世家何置田宅必居穷处为家不治丨丨曰后世贤师吾俭不贤毋为势家所夺　后汉书杨震传伏惟陛下以边境未宁躬自菲薄宫殿丨丨倾倚枝柱而已无所兴造　唐书李建传初建为学时家苦贫兄造知其贤为营丏使成就之故逊建皆举进士后虽通显未尝置丨丨以清俭称】
　　垣舍【唐书李听传拜邠宁节度使邠署相传不利治丨丨前刺史视其壊莫敢葺听曰将出凿凶门何避治署耶亟使完新之卒无异】
　　垣壁【礼记曲礼毋侧听注嫌探人之私也侧听耳属于垣疏注云侧听耳属于垣若侧听则耳属于丨丨听旁人私言也】
　　垣土【五代史符存审传见垣下下】
　　垣侧【宋书王镇恶传时有白髙祖以镇恶既克长安藏姚伪辇为有异志髙祖密遣人觇辇所在辇饰以金银镇恶悉剔取而弃辇于丨丨髙祖闻之乃安】
　　垣扞【唐书呉武陵传张太尉厌丨丨之勤谢易定为国老】
　　垣下【五代史符存审传存审初名存少微贱尝犯法当死临刑指旁壊垣顾主者曰愿就死于彼冀得垣土覆尸主者哀而许之为徙丨丨而主将方饮酒顾其爱妓思得善歌者佐酒妓言符存尝为妾歌甚善主将驰骑召存审使歌而恱之存审因得不死　梁简文帝昭明集序发私藏之铜凫散丨丨之玉粒】垣颓【宋史李沆传治第封丘门内防事前仅容旋马或言其太隘沆笑曰居第当传子孙此为宰相防事诚隘为太祝奉礼防事已寛矣至于丨丨壁损不以屑虑】
　　墉
　　墉宫【武帝内传帝闲居承华殿东方朔董仲舒在侧忽见一女子着青衣羙丽非常帝愕然问之女对曰我丨丨玉女王子登也乃为王母所使从昆仑山来语帝曰闻子轻四海之禄寻道求生降帝王之位而屡祷山岳勤哉有似可教者也从今日清斋不闲人事至七月七日王母暂来也】
　　墉屋【韩诗外传子路治蒲三年孔子过之入其邑丨丨甚尊树木甚茂】
　　墉城【水经注昆仑山有丨丨金台玉楼相似如一渊精之阙光碧之堂琼华之室紫翠丹房锦云烛日杜光庭丨丨集仙録序女仙以金母为尊金母以丨丨为治编纪古今女仙得道事实目为丨丨集仙録】墉垣【何晏景福殿赋丨丨砀基其光昭昭】
　　墉壑【诗实丨实丨实亩实籍传实丨实丨言髙其城深其壑也】
　　墉禜【孟郊韩愈秋雨聮句庭商忽惊舞丨丨亦亲詶】
　　墉髙【刘禹锡登司马错古城诗堑平陈叶满丨丨秋蔓緑】
　　墉基【魏志武文世王公传丨丨不可仓卒而成威名不可一朝而立皆为之有渐建之有素】
　　墙
　　墙屋【诗彻我丨丨田卒污莱　礼记郊特牲萧合黍稷臭阳达于丨丨故既奠然后焫萧合羶芗　又祭义宫室既修丨丨既设百物既备夫妇斋戒沐浴盛服奉盛而进之洞洞乎属属乎如弗胜如将失之其孝敬之心至也与　周礼赤犮氏掌除丨丨以蜃炭攻之以灰洒毒之注除丨丨者除虫豸藏逃其中者　左传叔孙所馆者虽一日必葺其丨丨去之如始至　孟子宼退则曰修我丨丨我将反　南史何逺传逺在官好开途巷修葺丨丨人居市里城隍廐库所过若营家焉田秩俸钱并无所取嵗暮择人尤穷者充其租调以此为常　又冯道根传道根虽贵显而性俭约所居宅不修丨丨无器服侍卫　唐书陈子昻传陛下布徳泽下诏书不得其人则委弃有司挂丨丨耳　又李听传好方书择其验者题于帷帟丨丨皆满　列子卫端木叔者丨丨台榭园囿池沼饮食车服声乐嫔御拟齐楚之君焉　白虎通秬者黑黍一稃二米鬯者以百草之香郁金合而醸之成为鬯阳达于丨丨入于渊泉所以灌地降神也　韩愈袁氏先庙碑维袁之庙孝孙之为顺势即宜以诹以以平其巇丨丨持持　刘桢射鸢诗流血洒丨丨飞毛从风旋　白居易湓浦竹诗剖劈青琅玕家家盖丨丨　又溪翁诗溪南刈薪草溪北修丨丨】
　　墙宇【魏书李仲琔传除车骑大将军兖州刺史仲琔以孔子庙丨丨颇有颓毁遂改修焉　文心雕龙皇世三坟帝代五典重以八索申以九丘嵗歴绵暧条流纷糅自夫子删述而大寳咸耀于是易张十翼书标七观诗列四始礼正五经春秋五例义既极乎性情辞亦匠于文理故能开学养正昭明有融然而道心惟微圣谟卓絶丨丨重峻而吐纳自深譬万钧之洪钟无铮铮之细响矣　顔氏家训祖考之嘉名美誉亦子孙之冕服丨丨也自古及今获其庇廕者众矣　杜甫课伐木诗丨丨资屡修衰年怯幽独　韦应物答河南李士巽题香山寺诗丨丨或崩剥不见旧题名】
　　墙垣【左传子产相郑伯以如晋子产使尽壊其馆之垣而纳车马焉士文伯譲之曰敝邑以政刑之不修宼盗充斥无若诸侯之属辱在寡君者何是以令吏人完客所馆髙其闬闳厚其丨丨以无忧客使今吾子壊之虽从者能戒其若异客何　史记赵世家见台屋下齐书天文志建元三年十月丙午有流星大如月赤白色尾长七丈西北行入紫宫中光照丨丨　淮南子庚子受制则缮丨丨修城郭审羣禁饰兵甲儆百官诛不法　齐民要术种以求多唯须良地故墟新粪壊丨丨乃佳　姚合垣竹诗穷秋雨萧条但见丨丨长】墙壁【诗笺见屋舍下　后汉书王充传见户牖下　庾信哀江南赋民枕倚于丨丨路交横于豺虎　杜甫通泉县署屋壁后薛少保画鹤诗曝露丨丨外终嗟风雨频　姚合詶卢汀谏议诗杯觞引满从衣湿丨丨书多任手顽】
　　墙墉【白居易凶宅诗见檐隙下】
　　墙门【后汉书祭祀志建武二年立大社稷于阳在宗庙之右方坛无屋有丨丨而已】
　　墙院【诗疏见馆舍下】
　　墙藩【汉书扬雄传甘泉赋雷郁律而岩突兮电倐忽于丨丨】
　　墙岸【晋书袁宏传邈哉崔生体正心直天骨疎朗丨丨髙嶷　庾信崔訦神道碑铭仪表丘墟风神丨丨】墙头【杜甫夏日李公见访诗丨丨过浊醪展席俯长流元稹压墙花诗春来偏认平阳宅为见丨丨拂面花　白居易渐长赠周殷二判官诗丨丨半露红萼枝池岸新铺緑芽草　刘禹锡百花行红焰出丨丨雪光映楼角　聂夷中公子行花树出丨丨花里谁家楼　姚合詶任畴协律夏中苦雨见寄诗见灶额下】墙隅【杜甫雨过苏端诗见屋角下】
　　墙角【白居易早寒诗黄叶聚丨丨青苔围柱根】
　　墙根【白居易早春诗满庭田地湿荠叶生丨丨】
　　墙孔【晋书卫恒传瓘为楚王玮所搆恒闻变以何劭嫂之父也从丨丨中诣之以问消息劭知而不告恒还经防下收人正食因而遇害】
　　墙里【苏轼蝶恋花词丨丨秋千墙外道墙外行人丨丨佳人笑】
　　墙外【左传见梁氏下　刘禹锡木花诗帘前疑小雪丨丨丽行尘　元稹嘉陵驿诗丨丨花枝压短墙月明还照半张牀】
　　墙内【刘禹锡题王郎中宣义里新居诗见门前下】
　　墙上【髙适赠别褚山人诗丨丨棃花白尊中桂酒清元稹西州院诗丨丨杜鹃鸟又作思归鸣　王建洛中张籍新居诗自君移到无多日丨丨人名满緑苔范成大枫桥诗丨丨浮图路旁堠送人南北管离愁】墙下【孟子五亩之宅树丨丨以桑】
　　墙东【后汉书逄萌传萌与同郡徐房平原李子云王君公相友善君公遭乱不去侩牛自隐时人为之论曰避世丨丨王君公　刘得仁宿普济寺诗见阁北下李商隐楚宫诗王昌且在丨丨住未必金堂得免嫌苏轼谢宋汉杰送李承晏墨诗翠色冷光何所似丨丨防发堕寒鸦】
　　墙南【元稹嘉陵驿诗仍对丨丨满山树野花撩乱月胧明　郑谷小北防闲题诗冷曹孤宦本相宜山在丨丨落照时】
　　墙髙【后汉书史叔賔传少有盛名林宗见而告人曰丨丨基下虽得必失后果为论议阿枉败名云】墙卑【说苑吾入其都新室恶而故室羙新丨丨而故墙髙吾是以知其民力之屈也】
　　墙低【杜甫漫兴诗手种桃李非无主野老丨丨还似家】
　　墙薄【新序丨丨则亟壊缯薄则亟裂器薄则亟毁酒薄则亟酸夫薄而可以旷日持久者殆未有也】墙烟【周贺送友人诗丨丨离浦色芦雨入船声】
　　墙阴【岑参题山寺僧房诗见窗影下　司空图有感诗灯影看防黑丨丨惜草青】
　　墙暄【杜甫晚诗杖藜寻晚巷炙背近丨丨】
　　墙劒【新论墙之崩隤必因其隟劒之毁折皆由于莹尺蚓穿堤能漂一邑寸烟泄突致灰千室怨之始也微于隟莹及其为害大于丨丨所伤甚于邑室急于水火】
　　墙衣【白居易营闲事诗暖变丨丨色晴催木笔花】
　　墙木【韩诗外传以明扶明则升于天以明扶闇则归其人两瞽相扶不伤丨丨不陷井穽则其幸也】墙花【元稹会真诗莺藏栁闇无人语惟有丨丨满树红罗隐寒食日早出城东诗禁栁疎风雨丨丨折露鲜】
　　墙蔓【周昻山家诗垅苞银粟缀丨丨緑云垂】
　　墙立【淮南子丨之丨不若其偃也又况不为墙乎】
　　墙压【韩诗外传何谓暴察之威曰礼乐则不修分义则不明举措则不时爱利则不刑然而其禁非也暴其诛不服也繁审其刑罚而信其诛杀猛而必闇如雷撃之如丨丨之百姓劫则致畏怠则傲上执拘则聚逺闻则散非劫之以刑势振之以诛杀则无以有其下是暴察之威也】
　　墙壊【史记韩非传宋有富人天雨丨丨其子曰不筑且有盗其邻人之父亦云暮而果大亡其财其家甚知其子而疑邻人之父　淮南子蠧众则木折隙大则丨丨　说苑文公见咎季其庙传于西墙公曰孰处而西对曰君之老臣也公曰西益而宅对曰臣之忠不如老臣之力其丨丨而不筑公曰何不筑对曰一日不稼百日不食　新序魏文侯见箕季其丨丨而不筑文侯曰何为不筑对曰不时其墙枉而不端问曰何不端曰固然从者食其园之桃箕季禁之少焉日宴进粝餐之食瓠之羮文侯曰吾一见季而得四焉其丨丨不筑云待时者教我无夺农时也墙枉而不端对曰固然者是教我无侵封疆也从者食园桃箕季禁之岂爱桃哉是教我下无侵上也食我以粝餐者季岂不能具五味哉教我无多敛于百姓以省饮食之养也】墙人【左传昭公二十二年夏四月乙酉单子取訾刘子取丨丨直人注三邑属子朝者】
</div>
    <div class="pagination">
<a href="御定骈字类编_page278.html">上一页</a><span>...</span><a href="御定骈字类编_page274.html">274</a><a href="御定骈字类编_page275.html">275</a><a href="御定骈字类编_page276.html">276</a><a href="御定骈字类编_page277.html">277</a><a href="御定骈字类编_page278.html">278</a><span class="current-page">279</span><a href="御定骈字类编_page280.html">280</a><a href="御定骈字类编_page281.html">281</a><a href="御定骈字类编_page282.html">282</a><a href="御定骈字类编_page283.html">283</a><a href="御定骈字类编_page284.html">284</a><span>...</span><a href="御定骈字类编_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
