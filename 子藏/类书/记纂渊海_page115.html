<!DOCTYPE html>
<html>
<head>
    <meta charset="UTF-8">
    <title>记纂渊海 - 第 115 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 115 页/共 130 页</h1>
    <div class="content">　　生洲
　　生洲在东海丑寅之间接蓬莱七十万里地方二千五百里去西岸二十三万里上有仙家数万天气安和芝草常生地无寒暑安飬万物亦多山川仙草众芝一洲之水味如酪至良洲者也
　　凤麟洲
　　凤麟洲西海之中地方一千五百里洲四面弱水绕之鸿毛不浮不可越也洲上多凤麟数万各各为羣又有山川池泽及神药百种亦多仙家煮凤喙及麟角合煎作胶名之为续胶或名连金泥此胶能续弓弩已断之连刀剑断折之金更以胶连续之处使力士掣之他处乃断所续之际终无所损也天汉三年帝幸北海祠恒山四月西国王使至献灵胶四两及吉光毛裘武帝受以付外库不知胶裘二物之妙用也以为西国虽逺而上贡者不竒稽留使者未遣久之武帝幸华林园射虎而弩断使者从驾又上胶一分使口濡以续弩帝惊曰异物也乃使武士数人共对掣引终日不脱如未续时其胶色青如碧玉吉光毛裘黄色葢神马之类也裘入水数日不濡入火不帝于是乃悟厚谢使者而遣去又益思方朔之逺见周穆王时西胡献昆吾刀及夜光常满杯刀长一尺杯受三升刀切玉如泥杯是白玉之精光明照夜冥夕出杯于中庭以向天比明而水以满杯中汁甘而香美斯实灵人之噐秦始皇时西胡献切玉刀无复常满杯耳知此胶之所出从凤麟洲来剑之所出从流洲并是西海中所有也
　　聚窟洲
　　聚窟洲在西海中申未地地方三千里北接昆仑二十六万里去东岸二十四万里上多神仙灵官宫第比门不可胜数及有狮子辟邪凿齿天尘铜头铁额之兽洲上有大山有鸟如人象因名之为人鸟山旁多大树与枫木相类而林芳叶香闻数百里此为返魂树亦能自作声如羣牛吼闻之者皆心振神骇伐其木根置于玉釡之中煮取汁更微火煎如黒锡状令可丸之名曰惊精香或名之为振檀香或名之为人鸟精或名之为却死香一种数名斯灵物也香气闻数百里死者在地闻香气乃活不复亡也以香熏死人更加神騐如此后延和三年武帝幸安定西胡月支国王遣使献香四两大如雀卵黒如桑椹帝以其非中国所有以付外库又献猛兽一头形如五六十日犬子似狸而色黄命国使以呈帝见使者抱之以其羸细秃悴怪其所贡之非也问使者曰此物可弄何谓猛兽使者对曰夫威加于百禽者不必计之以大小是以神麟生为巨象之主鸾鳯必为大鹏之宗百足之虫制于螣亦不在于巨细也臣国去此三十万里国有常占东风入律百旬不休青云干吕连月不散者当知中国将有好道之君我王固将贱儒墨而贵道徳薄金玉而厚灵物也故捜竒蕴贡神香歩天林而请猛兽乗毳车而济弱渊防骥足以度飞沙契阔遥途辛苦蹊路于今七十三年矣香神起妖残之死疾猛兽却百邪之魅鬼夫此二物实是飬生之要助政平化岂图陛下反不之贵乎是臣国占风之谬矣今日仰鍳天姿亦乃非有道之君也眼多视则滛色口多言则犯难身多动则滛贼心多餙则奢侈未有用此四者而成天下之治也武帝忿然不平又问使者猛兽何方而伏百禽食噉何物膂力何取其所生何乡耶使者曰猛兽所出或出昆仑或生圃或生聚窟或生天露其夀不赀食气饮露觧人言语仁惠忠恕当其仁也爱护蠢动不犯虎豹以下当其威也一声呌发千人伏息牛马恐骇惊断绊系武士奄忽失其势力当其神也立兴风云吐潄雨露百邪迸走蛟龙腾蛇附处于太山之厩役御狮子名曰猛兽葢神化无常能为大禽之宗主乃玃天之元王辟邪之长兽者也灵香虽少斯更生之神物也疫病灾死者能超之乃闻香气者即活也芳又特甚故难歇也于是帝使使者令猛兽发声试听之使者乃指兽命发一声兽防唇良久忽呌如天大雷声霹雳又两目防磹交光精气冲天良久方止帝登时颠蹶掩耳震动不能自止时卫者虎贲武士俱失仗伏地诸内外牛马犬豕之属皆絶绊离系放荡惊骇久许而定帝忌之因以此兽付上林苑令虎食之于是虎闻来乃相屈积聚如死虎伏兽入苑径上虎头溺虎口去十歩已来顾视虎虎辄闭目帝恨使者言不逊欲收之明日失使者及猛兽所在遣四出寻讨不知所止到后元封元年长安城内病者数千百亡者大半试取月支神香烧之于城内其死未三日者皆活芳气经三月不歇于是信其神物也乃更秘录香复一旦又失之检函封印如初无复香也帝逾时懊恨不礼待使者益贵方朔之遗语自愧求少君之不懃惭卫卿之复去向使厚待使者必有所益也
　　右十洲
　　沧海岛
　　沧海在北海中地方三千里海四面绕岛各五千里水皆沧色仙人谓之沧海者也岛上专是大山积石有名石象八石石脑石桂英流月黄子石胆之軰百余种皆生于岛服之得神仙外别有圆海绕山圆水色正黒谓之溟海无风而洪波百丈不可得徃上有九老丈人九天真主葢太上真人之所居唯飞仙能到其处耳
　　昆仑
　　一号曰昆陵在西海戌地北海之亥地地方一万里去岸十三万里有弱水周回绕匝山东南接积石圃西北接北戸之室东北临大活之井西南至承洲之谷此四角大山寔昆仑之支辅也积石圃南头是王母宫王母告周穆王云山去咸阳三十六万里山髙平地三万六千里上有三角山方广万里形如偃盆下狭上广故曰昆仑山三角其一角千辰之辉名曰阆风巅其一角正西名圃堂其一角正东名昆仑宫其一角有积金为大墉城面方千里城上安金防五所玉楼十二所其北戸山承渊山入有墉城金防玉楼相映如流精之阙光碧之堂琼华之室紫翠丹青景云烛日朱霞九光西王母之所治也其北海外又有钟山在北海之子地隔弱水之北一万九千里髙一万三千里上方七千里周旋三万里自生千芝及神草四十余种上有金防玉阙亦元气之所舍大帝君治处也钟山之南有平邪山北有蛟龙山西有劲草山东有束木山四山钟山之枝干也四山髙钟山三万里宫城五所如一登四面山下望见钟山耳四面山帝君之城域也又仙人出入道径自一路从平邪山东南入宂中乃至内长生岛中紫石室宫九老仙都治处仙官数万众记之
　　方丈
　　洲在东海中心西南东北岸正等方丈面各五千里上面专是龙所聚者金玉琉璃之宫三天司命所治之处羣仙若欲升天者徃来此洲受太上生箓仙家数十万琼田芝草课计顷畆如种稻状亦有石泉山有九原丈人宫主领天下水神及龙蛇巨鲸阴精水兽之軰
　　扶桑
　　在东海之东岸一万里复得碧海广狭浩汗与合东岸大碧水既不咸苦止作碧色甘香味扶桑在碧海之中地方百里上有太帝太真王父所治处地多林木叶皆如桑又有椹子树长者数千丈径三十余围树两两同根偶生更相依倚是以名扶桑仙人食其椹一体皆作金色飞翔虚其树虽大其叶其椹如中夏桑也但椹希而赤九千嵗一生实耳味絶甘香地生紫金玉如诸夏之瓦石其仙官变化万端葢无所形或有分形为百身十丈者
　　蓬丘
　　蓬莱山是也对东海之东北岸周回五千里北到中山北阿门外乃天帝君总九天之维贵无比焉山源周回其外四城其中髙山当心有似于昆仑也皆禹治洪水既毕乃乗蹻车度弱水而到此祠上帝于此阿归大功于九天禹经诸五岳使工刻石识其里数髙下其字科斗书非汉人所了今丈尺里数皆禹时书也不但刻劘五岳诸山名亦然其所刻之处独髙耳【东方朔十洲三岛记】
　　十大洞天
　　本朝十大洞天者处大地名山之间是上天遣羣仙统治之所【云笈七籖天地宫府图】
　　第一王屋山天檀峯絶顶髙一百二十里洞周回一万里名小有清虚之天即杜仲王褒为小有天王清虚真人所理在洛阳河间两界去王屋县六十里【云笈云西城王君治之】
　　第二委羽山洞周回一万里名大有空明之天即司季王为大有仙人所理系台州黄岩县【云笈云清童君治之】
　　第三西城山髙二千丈洞周回三千里名太总真之天即王方平真人所理在梁州成都府西一千里接西界【云笈云未详所在登真隐诀云疑终南太一山是属上宰王君】
　　第四西山髙二千七百丈洞周回一千里名三极真之天即裴真人所理系华州入西畨界【云笈云恐非人迹所及】
　　第五青城大面山髙三千六百丈洞周回二千里名寳仙九室之天即甯真人所理黄帝问道于希夷真君授黄帝龙蹻经之处在蜀州青城县【云笈云青城丈人治之】
　　第六天台赤城山髙一万八千丈洞周回五百里名上清玉平之天即桐栢王真人所理葛仙翁炼丹得道防上应台宿故名天台在台州天台县【云笈云台州唐兴县属州仙伯治之】
　　第七罗浮山髙三千六百丈洞周回五百里名朱明曜真之天是蓬莱之一岛也尧时洪浮海而来泊于罗山二山相合故曰罗浮山即抱朴子葛翁炼丹得道处在惠州博罗县【云笈云青精先生治之】
　　第八茅山髙一千七百丈洞周回一千五百里名金坛华阳之天洞中有生黄金坛髙一百丈紫玉宫室皆上清真人逰息之境昔名句曲山因茅君炼丹得道故曰茅山在升州句容县【云笈云紫阳真人治之】
　　第九林屋山洞周回四百里名左神幽墟之天一名包山在太湖水中夏禹治水平后藏灵寳五府于此洞中今在苏州洞庭湖口【云笈云属北岳真人治之】
　　第十括苍山洞周回三百里名成徳隐真之天即徐来勤真人所理在台州仙居县【云笈云号成徳隐之祠在处州】
　　右李思聪洞渊集
　　三十六小洞天
　　其次三十六小洞天在诸名山之中亦上仙所统治之处【云笈七籖】
　　第一霍桐山髙三千四百丈洞周回三千里名霍林之天即郑思逺韩众许映真人为司命府君所理在福州长溪县【云笈云仙人王纬治之】
　　第二东岳太山髙四千丈洞周回一千里名蓬空峒之天即太昊为青帝治东岳主万物发生考校死魂鬼神之所歴代帝王封报功封禅之岳上应娄奎之精下镇鲁地之分野系在兖州奉符县【云笈云干封县】
　　第三南岳衡山髙四千丈洞周回二千里名朱陵太虚之天即神农为赤帝治南岳者上帝降玉册寳印赐注生真神永镇灵岳即吾皇比夀之山上应翼轸玑衡之精故云衡山下镇楚地之分野系在衡州衡山县
　　第四西岳华山髙七千丈洞周回二千里名太极总仙之天即少昊为白帝治西岳巨灵神手擘其上足决其下以通河流救民洪波之难仙掌之形灿然莹目上应井鬼之精下镇秦地之分野系在华州华隂县【云笈云郑子真治之】
　　第五北岳恒山髙二千九百丈洞周回二千里名太一总之天即颛顼为黒帝治北岳其名有五一曰兰台府二曰列女宫三曰华阳台四曰紫微台五曰太一宫上应毕昴之精下镇燕地之分野主五谷蕃熟之司在定州恒山县
　　第六中岳嵩山髙七千丈洞周回一千里名上帝司真之天即圣祖为黄帝治中岳主徳分精黄老驻跸上有仙人贝多之树玉女织锦之台石髓琼环玉人金像上应桞星之精下镇周地之分野在洛京登封县【云笈云仙人邓云山治之】
　　第七峩眉山洞周回三百里名虚灵太妙之天即玉皇真人所理黄帝曽问道于真人授帝三一之经见传于世严君平佐理此山系嘉州峩眉县【云笈云名虚陵洞天真人唐覧治之】
　　第八庐山髙三千九百丈洞周回一千七百里名仙灵咏真之天古名天子三嶂山昔周成王时有万辅先生字君孝跨白驴入山结草为庐舍炼丹得道故曰庐山即王长二真人所治并赵升在江州【云笈云名曰洞灵真人周正时治之】
　　第九四明山有二百八十峯洞周回一百八里名丹山赤水之天其山有四门上通日月星辰之光故曰四明秦时驱山塞海鬼神劳役奔入四明山不出因名鬼藏山在明州【云笈云在赵州上虞县真人刁道林治之】
　　第十阳明山洞周回三百五十里名极太元之天禹穴藏书处系越州山阴县【云笈云防稽山洞北镜湖中仙人郭华治之】
　　第十一太白山洞周回五百里名真徳之天是鬼谷子授苏秦佐国之术处有祠堂今在长安【云笈云名曰德洞天仙人张季连治之】
　　第十二西山洞周回三百里名天寳极真之天即洪崖先生炼丹得道所又吴真人许真君防宅上升之处在洪州新建县【云笈云真人唐公成治之】
　　第十三大围山洞周回三百里名好生上之天系潭州丰陵县【云笈云小伪山洞仙人花丘林治之】
　　第十四鬵山髙七千丈洞周回三百里名天柱司之天此是左慈真人炼丹得道之处即皇朝圣祖九天司命所理系舒州怀寕县【云笈云仙人稷丘子治之】
　　第十五鬼谷山洞周回七十里名太元师真之天即正一真人张天师炼丹得道处在信州贵溪县【云笈云名贵司真天真人崔文子治之】
　　第十六武夷山洞周回一百二十里名升化真之天山髙三百仭是武夷君所理在建州崇安县【云笈云真人刘少公治之】
　　第十七玉笥山洞髙三千里周回一百八十里名太秀法乐小有之天古名羣玉峯昔汉武建坛授上清箓感天降玉笥因而名之洞中有木郁杏花之坞太秀天王所治有三十六峯二十四涧即汉九真人杜昙求萧子云炼丹得道上升处有赤松峯飞仙石飬素台系临江军新滏县【云笈云真人梁百鸾治之】
　　第十八华葢山洞周回四百里名容成太王之天在温州永嘉县【云笈云仙人梁公修治之】
　　第十九葢竹山洞周回一百八十里名长曜寳元之天即禹帝镇此山及葛真人所治部先生得道之处系台州黄岩县【云笈云仙人商丘子治之】
　　第二十都峤山洞周回一百八十里名寳之天在溶州普泞县【云笈云仙人刘根治之】
　　第二十一白石山洞周回七百里名琼秀长真之天在溶州【云笈云在和州含山县白真人治之】
　　第二十二勾漏山洞周回三百里名玉关寳桂之天即葛真人炼白丹砂处在溶州北流县【云笈云仙人钱真人治之】
　　第二十三九疑山洞周回三千里名朝真太虚之天六九孔子为太极上真公所理即何侯真人之宅防虞舜分金液上升之处在道州延庆县【云笈云仙人严真人治之】
　　第二十四洞阳山洞周回一百五十里名洞阳隠观之天系潭州长沙县【云笈云刘真人治之】
　　第二十五幕阜山洞周回一百里名洞真太虚之天系岳州平康县【云笈云在岳州陈真人治之】
　　第二十六大酉山洞周回百里名大酉华妙之天即尧时善卷先生宅唐时张果修处辰州沅陵县【云笈云尹真人治之】
　　第二十七金庭山洞周回三百里名金庭崇妙之天在越州剡县【云笈云赵仙伯治之】
　　第二十八麻姑山洞周回一百五十里名丹霞之天即南极王方平真人防麻姑于此蔡经宅并上升处在建昌军南城县【云笈云王真人治之】
　　第二十九仙都山洞周回三百里名都祈仙之天即黄帝驾火龙上升防在处州缙云县
　　第三十青田山洞周回五百里名青田大鹤之天即青牛道士得道处在处州青田县【云笈云傅真人治之】
　　第三十一钟山洞周回一百里名朱湖太生之天即马明先生所理在升州上元县【云笈云龚真人治之】
　　第三十二良常山洞周回三十里名良常放命之天在润州句容县【云笈云李真人治之】
　　第三十三紫葢山洞周回八十里名紫洞照之天在杭州余姚县【云笈云在荆州当阳县翁真人治之】
　　第三十四天目山洞山有两目左目髙三千丈右目髙五百二十丈洞周回一百里名杨太微葢之天在杭州【云笈云翁真人治之】
　　第三十五桃源山洞周回十余里名白马光之天秦时有千余人入洞避难后不出皆得道即黄平瞿真人炼丹上升处在鼎州武陵县【云笈云谢真人治之】
　　第三十六金华山髙一千丈洞周回五百里名金华洞元之天即黄初平真人遇赤松子叱石为羊得道防在婺州金华县上应婺星故名金华山【云笈云戴真人治之】
　　右李思聪洞渊集
　　七十二福地
　　其次七十二福地在大地名山之间上帝命真人治之其间多得道之所【云笈】
　　第一地肺山【在江寕府句容县界昔陶隠居幽栖之地真人谢允治之】
　　第二葢竹山【在衢州仙都县真人施存治之】
　　第三仙磕山【在温州梁城县十五里近白溪草市真人张重华治之】
　　第四东仙源【在台州黄岩县属地仙刘奉林治之】
　　第五西仙源【在台州黄岩县峤岭一百二十里属地仙张兆期治之】
　　第六南田山【在东海东舟船徃来可到属刘真人治之】
　　第七玉留山【在东海近蓬莱岛多真人居之属地仙许迈治之】
　　第八青屿山【在东海之西与扶桑相接真人刘子光治之】
　　第九郁木洞【在玉笥山南是茧子云侍郎隐防至今犹闻丝竹之音徃徃樵人遇之地仙赤鲁班主之】第十丹霞洞【在麻姑山是蔡经真人得道之处至今雨夜多闻钟声磬声属蔡真人治之】第十一君山【在洞庭青草湖中属地仙侯生所治】
　　第十二大若岩【在温州永嘉县东一百二十里属地仙李方回治之】
　　第十三焦源【在建州建阳县北是尹真人隐处】
　　第十四灵墟【在台州唐兴县北是白云先生所隐之处】
　　第十五沃州【在越州剡县南属真人方明治之】
　　第十六姥岑【在越州剡县南属真人魏治之】
　　第十七若耶溪【在越州防稽县属真人山世逺所治之】
　　第十八金庭山【在庐州巢县别名紫薇山属马仙人治之】
　　第十九清逺山【在广州清逺县属隂真人治之】
　　第二十安山【在交州北安期先生隐处属先生治之】
　　第二十一马岭【在郴州郭内水东苏耽隐处属真人力牧治之】
　　第二十二鵞羊山【在潭州长沙县娄驾先生所隠之处】
　　第二十三洞真墟【在潭州长沙县西岳真人韩终所治防】
　　第二十四青玉坛【在南岳招仙观西邓先生所隐之处】
　　第二十五光天坛【在南衡岳源头鳯真人所治处】
　　第二十六洞灵源【在南岳邓先生所隐之处】
　　第二十七洞宫山【在建州閺镇五岭黄山公治之】
　　第二十八陶山【在温州安国县陶先生曽隐居此】
　　第二十九三皇泉【在温州横汤县真人鲍察所治之处】
　　第三十烂柯山【在衢州西安县王质先生所隐之防】
　　第三十一勤溪【在建州连阳县东是孔子遗砚之防】
</div>
    <div class="pagination">
<a href="记纂渊海_page114.html">上一页</a><span>...</span><a href="记纂渊海_page110.html">110</a><a href="记纂渊海_page111.html">111</a><a href="记纂渊海_page112.html">112</a><a href="记纂渊海_page113.html">113</a><a href="记纂渊海_page114.html">114</a><span class="current-page">115</span><a href="记纂渊海_page116.html">116</a><a href="记纂渊海_page117.html">117</a><a href="记纂渊海_page118.html">118</a><a href="记纂渊海_page119.html">119</a><a href="记纂渊海_page120.html">120</a><span>...</span><a href="记纂渊海_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
