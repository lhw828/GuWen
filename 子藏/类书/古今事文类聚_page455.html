<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 455 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 455 页/共 485 页</h1>
    <div class="content">　　汉中宗勅令刘向王褒萧望之周堪之徒以文章德术保训东宫
　　授书还拜
　　汉晁错诣伏生授书还拜太子舍人
　　朝推文士
　　朝推文士选在陆机机起家为太子洗马
　　时号玉人
　　时号玉人擢于卫玠晋卫玠为洗马时人号为玉人
　　宜令英俊
　　山公啓事曰琅琊王第三子皆为国噐宜令四海英俊材德傅于东宫
　　才经文雅
　　荀遽字道拜太子洗马戴若思特见钦重作诗颂之序曰洗马荀道累叶重光才经文雅所以弱冠登朝
　　陆亮忠心
　　晋武帝诏曰太子家令陆亮有忠心可补吏部郎
　　南土秀望
　　吴王入洛唯陆机陆云顾荣而已以南土秀望迁太子舍人【晋中兴书】
　　以五事谏
　　晋江统为太子洗马太子颇好游宴或阙朝侍统以五事而谏
　　防闲以礼
　　邢颙为曹植家丞防闲以礼由是不合庶子刘桢谏曰惧观者将谓君侯采庶子之春华忘家丞之秋实
　　皆取甲族
　　庾于陵梁天监中拜太子洗马旧东宫官属通于清选近代用人皆取甲族有才望者时于陵与周舍并擢充此职武帝曰官以人清岂限甲族时论以为羙
　　文号宫体
　　梁徐摛属文好为新变不拘旧体为皇太子家令兼管书记文体既别春坊尽学宫体之号自斯而起
　　号徐庾体
　　周庾信防而俊迈聪敏絶伦博覧羣书父肩吾为梁太子中庶子东海徐陵父摛为左卫率陵及子俭并为撰学士父子东宫出入禁闼恩礼莫与比陵俭文并绮艶故世号为徐庾体当为后进模范
　　青襟受学
　　觧斯正字士亮精三礼周武帝令皇太子服青襟受学于正号为夫子儒者荣之
　　捜访贤徳
　　唐太宗谓羣臣曰公等为朕搜访贤德以辅储宫
　　妙选人望
　　唐正观初置太子司议郎妙选人望以来济为之兼崇文舘直学士
　　为司议郎
　　正观以还师傅皆宰相兼领其余宫寮亦甚重焉马周以位髙恨不得司议郎【元稹书】又徐浩字季海宗时太子司议郎肃宗即位诏令多出于浩宗传位诰册皆浩为之司议郎之文翰宠遇罕与比
　　改鹤禁衞
　　垂拱中改左右监门率为禁卫
　　严师问道
　　元稹上书愿令皇太子洎诸王齿胄讲业行严师问道之礼辍禽色之娱资游习之善岂不羙防
　　献善谕箴
　　韦承庆迁太子贤司议郎仪鳯中诏皇太子贤监国时太子颇近声色承庆上书谏又为善谕箴以献太子善之
　　是谓儒宗
　　王元感为四门博士诏曰元感性质温敏博闻强记掎前逹之识防先圣之防是谓儒宗可授太子司议郎
　　太子三卿
　　唐东宫官家令率更令及太仆为太子三卿
　　建储即置
　　宋朝太师太傅太保少师少傅少保賔客詹事左右庶子中允中舍谕德賛善洗马家令率更令皆縁旧制除授而无职司惟建储闱即置三少賔客詹事庶子谕德中舍二人并他官兼充其左右春坊并镌印置吏员
　　司马名重
　　神宗谕执政曰延安郡王可出閤当议宫寮乃曰司马光名重宜为宫官乃汉羽翼之谓如吕公着孙觉皆可任之后当择功臣如文贻庆之类是以取重东宫矣
　　晏殊谨厚
　　晏元献公殊为舘职时天下无事许臣寮择胜饮宴公贫甚不能出独家居与昆弟讲习一日选东宫官忽中批除晏殊执政莫谕所因次日进呈上谕曰近闻馆阁臣寮无不嬉游戯赏惟殊杜门与兄弟读书如此谨厚正可为宫官公既受命而面谕除授之意公曰臣非不乐燕游者直以贫无可为之具上益嘉其诚实知事君体眷注日深
　　传经启沃
　　陈俊卿在普安郡王邸每当讲必传经启沃王深噐之一日王习毬鞠公取韩愈谏张建封书以讽王即为诵全文不遗一字公退而喜曰王聪明而乐谏社稷之福也
　　王韩厚徳
　　神宗就邸英宗命韩魏公择宫寮用王陶韩维等皆厚德之士一日侍坐内侍以宫様靴进维曰王安用舞靴神宗亟令毁去尝引疾请郡将去王府采东平乐善之语为賛以献慈圣垂帘谕宰臣曰诸王仁孝日闻皆卿等择宫臣所致召至中书褒谕【言行录】
　　古今文集
　　杂著
　　辞免东宫转官奏状　　　　周必大
　　臣闻古者教世子必以礼乐礼所以修外乐所以修内然后恭敬温文之德僃焉三王有道之长实本诸此陛下稽古垂训日命儒臣讲戴经于东序以助成储德可谓同符三代矣而臣叨尘近列参侍承华慙无寸长可补三善逮逢卒业弥愧横恩且臣寄禄之阶寖崇増秩之宠沓至岂特侥幸频数虑贻身菑亦惟赏或僣差殆将累国伏望陛下推明主爱嚬笑之义念名噐不假人之言母刻賛书防劝功効盖以例而加者上之恩也因辞而辍者臣之幸也授受两得庶其在兹冐渎宸聪臣无任战汗之至
　　乞东宫官进嘉言善行状　　楼钥
　　臣仰惟陛下深惟天下之大本立储宫以安社稷置僚佐以任辅导之职真一代之盛典也臣猥以庸陋备员其间且得执经从容以侍承华千载荣遇非所宜得思欲殚智竭虑以称陛下任使之意补太子聪明之余虽太子天资敏明谦勤好学而臣不过于诵説之间可以少効其愚讲罢而退虽欲陈述古今以资盛德无由以进退而思之实不遑处臣窃闻祖宗时应东宫王府官属每五日必使进嘉言善行一条臣愚欲望睿防申行故事使臣等每五日必以一事进如有己见因而详论其是非当否不问兴衰治乱帝王臣子凡古人言行可以劝可以戒者采于百家择其机要以奉太子则上性愈明辅成储德区区之心得逃尸素之责矣王府僚属亦仿此而行之必有日新之益此故事也
　　承华要略后序　　　　　　吕伯恭
　　臣闻基天下之命必建储后以承圣统飬天下之源必缉典籍以熈圣功古先哲王登崇主鬯以尊宗庙而重社稷罔不镜之以前代之载衡之以六经之言硕师良傅左提右挈吉人正士前导后陪广厦细旃之上洋乎歌讽诵之声发焉焕乎山龙藻火之文具焉能用刚健笃实辉光日新润色鸿业永永无极臣仰惟圣受天命圣圣相传硕大骏伟之治旷百王而辈三五渊谟丕训宏纲懿典不劵契而同不凿枘而合不胶漆而附不衡石而均逾时厯纪若出一日虽老师宿儒欲形容列圣心传之蕴殚精研虑终莫能望其端窃尝问诸太史氏侧闻眞宗皇帝天禧三年八月制立升王为皇子始锡之以元良述继之以六艺箴又申之以学书劝学歌吟之属至于品式备具本末闳阔则复有承华要略之书焉越三年九月召宰辅宗室近臣俾之纵观然后知我宋之重规叠矩万世一辙者亦惟培飬天下之源而已当真宗皇帝之时天清地宁弓弭矢箙覆露生息极炽而豊升中岱岳亲祀汾隂声融金石光溢云汉固可以独观昭旷垂拱视天民之阜矣顾乃防神于垂裕后昆之原豫建太子以定国本爰因乙夜之覧博采载籍搜补青宫要纪之阙遗勒承华要略十巻昈分彪列昭如日星亲发睿藻防以賛述用为辅飬圣功之具想夫书之所载问寝视膳之规齿胄入学之训大纲小纪洪纎钜细无乎不闻厥后仁祖四十二年之治巍巍荡荡洗万古而空之者是书抑有助焉是宜列圣寳之以为成式藏于宗庙副在有司増前星之光源少海之润蓄灵拥休万世永頼诚丕天之大律也臣窃考两汉以来明君良臣属意于邦本者多矣贾谊治安之防言虽忠而道则踈义府承华之箴言虽切而心则诈元稹教本之书言虽华而要则寡用智囊为家令则辅之非其人开博望延賔客则处之非其地飬之无素导之无术无惑乎其治効之卑汚蹇浅也使其获窥我宋承华要略之书殆将兴河伯望洋向若之叹矣惟舜禹执中之训足以拟是书圣学相传之妙惟文王世子之篇足以拟是书圣学色飬之诚世之相后数千载若合符节信矣圣人之无两心也若夫精义入神然出于翰墨之外者顾臣何足以知之
　　规正东宫启　　　　　　　韦承庆
　　臣承庆言伏以殿下国之储贰主噐承祧百姓系心万方延首行一事天下所瞻出一言天下所听动静不可以不慎进退不可以不思固须数引正人询谋得失使忠言日闻于耳善事每关于心所为合度必自知其过如此则正心起邪心息德业日新声闻弥广福禄可以长守荣位可以乆安若謟防在侧忠良不进意有所向则合词称善言未出口则同声称羙有非莫悟有过莫知便自谓神睿聪明超絶今古骄溢之渐常必由之伏愿特防睿情每存规诫闻过必改见善必行朝夕孜孜常恐不及则邦家是頼天下幸甚进德修业大易垂文説礼敦诗春秋所贵尚书云念终始典于学礼云玉不琢不成噐人不学不知道孔子曰吾尝终日不食终夜不寝以思无益不如学也殿下昔在藩邸耽读典坟论道观书匪朝伊夕自升储贰已歴炎凉侍读承言稍以稀简虽睿姿天挺神用生知噐业自然非求外奬然更加研励弥益风猷伏愿数召儒生勤修学艺缣缃不离于左右披阅无舍于光隂使日知所未知月闻所未闻凡在匹夫茍能强学犹可以髙取名誉坐致簮缨况殿下以储后之尊而能留心于学德音之美固无得而称焉畋猎驰骋败德之源必须顺动不可以盘游无度至于从禽逐兽絶野驰原骏足云飞轻弧电举当其适意岂惮艰危无险不陵无深不赴忽然奔马委辔猛兽逸羣致惊骇之忧贻颠坠之患虽有所悔如何可及夫以千金之子犹且坐不垂堂况在万国之贞岂可不思重慎殿下初升储位飬德春闱理宜静默自居文史为务不可数游纵以损德音尚书云内作色荒外作禽荒酣酒嗜音峻宇雕墙有一于此未或不亡伏愿详鍳古今以为鍳诫殿下駈使之人每于北门召入如此等色皆是憸利小人縁得供奉祗承自谓别防恩幸外则妄为威福内则専事謟防巧媚百端以求顔色日为一事时进一言渐积纎微遂成瑕纇此之浸润最难觉察特须斥逺屏黜不宜亲近左右殿下皇储国嗣帝子天孙府库充盈宫室崇防但使不为鄙僻不作奢滛凡所营求有司毕备何籍此等别有祗承今南衙官寮皆是缙绅士子或耆年旧德博识洽闻或雅望英才修身防行莫不防名委质奉事殿下自非陪扈法仗不得一奉宸顔岂有仆舆防而可特承恩眄伏愿一皆杜絶勿许更至宫闱所见者唯端士正人所闻者唯诗礼典诰则邪孽无由而起咎悔无从而生睿德弥髙休声日逺伏见今年六月三十日令书以崇文舘中学士极少令賔客庶子詹事及宫官五品已下各举所知令出已来日月已乆官寮所举咸已进名迄至于今更无进止殿下敦崇学艺广访时英天下四方莫不欣恱文学之士饬躬待问而淹歴时序未有指归朝廷缙绅咸谓殿下徒有其声而无其实私谈窃议颇盈众口但令出惟行理非虚设举能进善其事不轻一降令书终年寂寞天下英髦谁不觧体此乃欲益反损应是更非伏愿与賔客庶子等量宜早为处分事或不可専决非须速以闻奏不可淹延致招诽谤今关陇之外蕃夷防窃国家将申吊伐大兴师旅转输给用糜费日多圣上内恤黎元外忧疆场宵衣旰食惕虑兢懐殿下在国为储君在家为长子事兼国家何以自宁至于居处服翫饮食声乐并请务从省约以助圣上忧劳不可每事豊华自为安逸储副之尊士庶瞻仰虽宫闱务简不资每日坐朝至于朔望之辰诸王賔客咸萃皆欲亲承睿防肃奉宸仪伏见秋冬已来累月不曽一坐恭已之义窃谓有伏愿每至此朝特临法仗则殿下无宴安之逸羣僚有趍奉之欢臣闻体寛裕之徳者在乎纳谏懐忠贞之极者期于尽节是知君以不讳昭其美臣以无隐逹其诚固君臣之大义古今之通道伏惟殿下挺叡研防凝贞毓照处帝王之元子为亿兆之副君当其册命之初天下含齿戴髪童児牧竖莫不欢忻踊跃抃舞讴歌者以殿下至德至仁克忠克孝故能上当天意下应人心虽夏邦建啓周朝立诵不之及也但能行之以道守之以仁居安虑危在满防溢一日三省一事九思知稼穑之艰难省宫苑之游翫正辞雅诰每关心术奸声乱色不防聪明忠谠者引而亲之便侫者屏而逺之则可以长主宗鬯永在国本照黄离以保元吉居苍震而享利贞臣出自胶庠即参藩邸微班再易驰年十变短才弱翰滥防甄奬书记文章特受恩寄泊乎嗣登银榜复得忝侍铜闱俯存簮履之余仰攀鳞羽之末荡荡鸿泽霑濡不已区区浅志答効无阶所以输罄心源沥尽肝血奉刍荛之片议献狂瞽之一言庶轻露驰声薄滋于少海纎尘骤影微助于遥山逆耳傥申触鳞甘罪无任控欵之至
　　上东宫启　　　　　　　　李景伯
　　臣闻书曰惟上帝不常作善降之百祥作不善降之百殃祸福之来由人所召应符影响可不惧哉伏惟殿下禀粹重离摛英若木道光储贰誉表元良扫凶祲而邦家以宁賛寳歴而皇祚方永凡在羣品莫不仰頼语成功则已大矣论盛业则已崇矣唯当飬德青宫问安紫极去恶除本为善务滋纳忠谠于正人杜浮媚于邪径逰心经史引接文儒覧古今之得失为行事之鉴日新其羙岂不盛欤近承谄曲之徒私进女色莫非倡荡秽迹可知将入宫闱以为娯乐伤教败礼岂复是过及其出入矜夸恩幸坊曲之间能无漏泄至如荣忝簮笏迹预朝廷稍渉奸私尚为深累况一国之储副万方所瞻奉焉可不自戒且政之兴衰皆由化下自上所及若草随风理在必然不可不慎窃惟后宫命妇员品稍多兼选良人固为淑防止足之赏讵假旁求此非殿下之本心直被小人之所误臣实庸鄙智识无闻滥齿荣班谬参宫相职在规谏冀申裨补若其嘿而自守何以上答圣恩非直尸素之罪人亦当神祗之所谴敢罄愚直以効涓尘伏愿悔已徃之失知昨非之弊念色荒之诫惩纵败之言勿近小人毋听邪说常恐有失兢惧为心则睿德被于羣方颂声振于甿俗天垂福祐永保无疆傥防采纳幸甚幸甚
　　唐太宗于寝殿侧置太子谏院疏
　　禇遂良
　　臣闻周世问安三至必退汉储视膳五日乃来前贤作法规模宏逺礼曰男子十年出就外傅出宿于外学书计也然则古之逺者岂无慈心减兹私爱欲使成立凡人尚犹如此况君之太子乎自当春诵夏弦亲近师傅知人间之庶事识君臣之大道使翘足延首皆聆善声若献歳之有阳春天之有日月此懿德乃作元良伏惟陛下道育三才功包九叙新树太子莫不欣跃既云废昏立明须称天下瞻望而教成之道实深乖阙不离膝下常居宫内保傅之说无畅经籍之谈蔑如且朋友不可以深交深交必有怨父子不可以滞爱滞爱或生伏愿逺覧殷周近尊汉魏不可顿革事须阶渐恒计旬日半遣还宫専学艺以润身布芳声于天下则微臣虽死犹曰生年
　　太子賔客【以下补詹事之后】
　　歴代防革晋愍懐太子在东宫选人臣子弟有名称者以为賔友唐太子賔客四人正三品掌侍从规谏賛相礼仪宴防则上齿【百官志】正观十八年以宰相兼賔客开元定员四人宋天禧四年叅政任中正枢副钱惟演叅政王防并兼太子賔客执政兼东宫官自此始
　　古今事实
　　名臣左右
　　李固言将作监王堪坐治太庙不谨改太子賔客固言上还制书曰陛下当以名臣左右太子堪以慢官斥居调防地非所宜
　　以安车召
　　唐武攸绪中宗初降封巢国公遣杜谨盈赍书以安车召拜太子賔客苦祈还山诏可
　　东宫授经
　　郑肃开成二年诏拜吏部侍郎以肃尝侍太子言论正典复令兼太子賔客为东宫授经既而太子失宠上有废斥意肃召见详陈天下大本不可轻动意上改容嘉之
　　如师傅礼
　　宋朝至道元年尚书左丞李至礼部侍郎李沆并兼太子賔客见皇太子如师傅之礼上召谓至等曰朕以太子仁孝贤明今立为储贰以为国本当须正人辅之卿等可尽心调防若动皆用礼必须賛成如事稍有未当不可随顺至于礼乐诗书之道可以裨益太子者皆卿等素习不假朕多训也
　　以为宰相
　　李文定公叅知政事时仁皇为太子文定为賔客一日召对滋福殿方相之固辞俄太子出谢防恩以賔客为相真宗顾谓曰尚可辞也乃拜吏部侍郎兼太子太傅同中书门下平章事
　　太子庶子
　　歴代防革古者天子有庶子之官职诸侯卿大夫士之庶子之卒掌其戒令与其教治【庶子犹诸子周礼诸子之官司马属】秦置中庶子员汉庶子为太子少傅属官后汉置五人晋有中庶子庶子各四人宋中庶子与功髙中舍人一人共掌其坊之政令庶子掌侍从左右与功髙通事舍人一人共掌其坊之禁令隋有左右庶子唐龙朔中改左庶子为左中防右庶子为右中防咸亨中复故左庶子掌侍从賛相驳正启奏右庶子掌侍从献纳启奏【通典六典】宋东宫官有左右庶子旧制不常设毎诸闱之建随宜置官以备僚寀多以他官兼领仁宗升储置二人神宗升储置二人钦宗升储置一人【四朝志】乾道中庶子谕德除左不除右【孝宗防要】七年诏庶子谕德轮入宫仍同供故事
　　羣书要语诸子掌国子之倅国有大事则帅国子而致于太子唯所用之【周礼又礼记聘义作庶子】委戈执笏入賔皇储【陆禇碑】储宫命职中庶为重【郭子仪表】宜辍五曹之务俾同三令之班【唐休璟制】巨源诸老仍参翼賛之荣【同上】拜右庶子奉翊储宫修其宫政【栁文栁浑行状】俾尹宫坊【陆集姜公辅制】辅相东禁【常衮制】列位龙楼【宋田锡制】贤哉宫相【李阳氷铭】受命天朝入侍储幄诗句寄言东曹长当知幽独心
　　古今事实
　　肃敬见称
　　汉王商字子威为太子中庶子以肃敬见称
　　清白有节
　　魏鲍勋清白有髙节知名尝为中庶子傅东官正色不挠
　　官最清密
　　呉孙登为太子时太傅张温言于孙权曰中庶子官最清密切问近对宜用隽选于是乃用陈表为中庶子
　　尽言规谏
　　蜀后主立太子璿以霍弋为中庶子太子好骑射出入弋援引右义尽言规谏得切磋之体
　　献侍臣箴
　　晋温峤为中庶子献侍臣箴甚见补益
　　受命天朝
　　郑黙为中庶子朝廷以为太子官属宜称陪臣黙上言皇太子体皇极之尊无私于天下宫臣皆受命天朝不得同之藩国事遂施行
　　一宫要任
　　武帝置中庶子四人一宫要任
　　沈静履素
</div>
    <div class="pagination">
<a href="古今事文类聚_page454.html">上一页</a><span>...</span><a href="古今事文类聚_page450.html">450</a><a href="古今事文类聚_page451.html">451</a><a href="古今事文类聚_page452.html">452</a><a href="古今事文类聚_page453.html">453</a><a href="古今事文类聚_page454.html">454</a><span class="current-page">455</span><a href="古今事文类聚_page456.html">456</a><a href="古今事文类聚_page457.html">457</a><a href="古今事文类聚_page458.html">458</a><a href="古今事文类聚_page459.html">459</a><a href="古今事文类聚_page460.html">460</a><span>...</span><a href="古今事文类聚_page456.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
