<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 99 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 99 页/共 111 页
  </h1>
  <div class="content">
   古今合璧事类备要外集卷十九
　　钦定四库全书
　　古今合璧事类备要外集卷二十
　　宋　谢维新　撰
　　刑法门
　　狱系【附学狱　疑狱　留狱　寃狱　鬻狱察狱　失出　失入　议谳　推断
　　拷讯　欵辨申理　狱空】
　　刑法总论【狱者所以察究情伪者也其始也作于臯陶盖舜之时理官也自是以来厯代所不废今考其制为刑圜象斗墙曰圜墙扉曰圜扉总而名之曰圜土法其中皆置气楼凉窻或造木栅设浆饮荐席罪人以时沐浴食物常令温暖遇寒量支柴炭贫者假以衣物应狱具每月当职官依式检校枷以干木为之长者以轻重刻识其上杖不得留节目亦不得钉饰及加筋胶之类仍用火印从官给凡枷纽暑月五日一濯凡金刀若酒及纸笔钱物瓷器杵棒之属皆不得入一更三下锁五更五防开十月至二月五更三防开凡囚以故逃亡及自伤伤人者徒一年自杀杀人者徒二年若囚本犯流罪以上因得逃虽无伤杀亦准此如妇人在狱以娼女伴之仍与男子别所且鞠问审断并不许违程他处追到干照人若无罪合遣还而贫阙者推鞠官司计程于囚粮内以钱米当官给之诸州县狱及当直司从提刑狱司分上下半年各给印厯日书所受公事及见禁知在断遣人数姓名州委司法县委佐官五日一申本司催促结絶遇巡厯所至索厯阅视以凭稽考狱俱空三日者以官钱设道塲又诸狱籍定毉人姓名不得令人承代遇有病囚即时诊视当职官吏躬亲防检古语有云画地为狱誓不入夫以画地像狱且不愿入则其为恶可知已古人以为人命生死所系故君子尽心焉如得其情则哀矜而勿喜】
　　事类囹圄【三月省丨丨九月缮丨丨月令】桎梏【丨丨而死者非正命也孟又用脱丨丨注在手曰丨在足曰丨易】狴犴【丨丨使人多礼乎注牢狱也扬子】徽纆【系用丨丨易】屦校【丨丨灭趾无咎注桎其行也】荷校【丨丨灭耳注不虑恶积及首非诫灭耳非惩】画地【谚曰丨丨为狱议不入路温舒传】象斗【为狱圜者丨丨之制元命苞】雀角【谁谓丨无丨何以穿我屋谁谓女无家何以速我狱诗】犬牙【狱字从二犬犹二丨丨之也释文】深室【置诸丨丨别为囚室本传】幽圄【迹坠昭宪身陷丨丨文选】圜土【司赦三罚而士加明刑归丨丨注狱城礼】圜扉【丨丨狱门白帖】三木【囹圄之牢有丨丨之威囚者多恭杨子狴犴宋咸注】九棘【置于丨丨三岁不得凶释文众议于丨丨之下易卦】丛棘【见前】桁杨【接折丨丨注足械】神雾【丨丨杓为天狱诗注】句圜【丨丨十五星属杓曰贱人之牢牢中星实则囚多虚则开出天文志】贯索【天纪属丨丨晋天文志】系犴【朝廷之丨曰丨韩诗外传】入狴【诏爵五大夫吏六百石以上及宦皇帝而知名者有罪当盗械者皆颂系注寛容不丨丨牢也前惠帝纪】重事【狱丨丨也前景帝纪】大命【狱人之丨丨也同上又狱者天下之丨丨路温舒传】讼者之【天下丨狱丨不丨尧之子而之舜曰吾君之子也孟子】苗匪察【惟时丨民丨丨于狱之丽书】臯陶作【丨丨丨狱风俗通又淑问如臯陶诗】曰夏台【夏狱丨丨丨风俗通又桀囚汤于丨丨通鉴】曰念室【夏狱丨丨丨张华志】曰羑里【商狱丨丨丨又纣囚文王于丨丨七年通鉴外纪】曰动止【商狱丨丨丨】曰囹圄【周狱丨丨丨】曰稽留【周狱丨丨丨并博物志】罔攸兼【文王丨丨丨于庶狱庶谨立政】则往成【秋官讶士四方有乱狱丨丨丨之礼】司政典【穆王命吕侯作吕刑曰丨丨丨狱非讫于威惟讫于富吕刑】小宛刺【丨丨丨幽王也哀我塡寡宜岸宜狱握粟出卜自何能谷】苏公敬【司冦丨丨式丨由狱立政】康叔蔽【丨丨丕丨要囚书】纳槖饘【晋人囚卫侯甯俞职丨丨丨焉注槖饘衣食也甯俞忠于卫侯以卫侯衣食为已职左僖二十八年】在缧绁【子谓公冶长虽丨丨丨之中非其罪也语】幕季孙【晋人囚季孙意如以丨防之】圄伯嬴【楚越椒丨丨丨于轑阳并左】李斯缚【丨丨既拘执丨仰天而叹云云史】萧何系【丨丨以长安地陿上林多空地愿令民得入田毋收藁为兽食上怒下何廷尉狱械丨之】曹参寄【丨丨相齐以狱市为丨属后相曰慎勿扰狱市所以并容扰之奸人何所寄】邹阳书【梁王囚丨丨阳乃从狱中上丨立出之】狱吏尊【周勃事详见本传】狱吏辱【韩安国字长孺坐枉罪丨丨田甲丨之安国曰死灰独不然乎甲曰然即溺之史】囚请室【绛侯周勃丨丨丨】辱居室【灌夫受丨丨丨】淳于系【丨丨公下狱逮丨长安】仲舒对【董仲舒作春秋折狱二百二十二事动以经对晋志】霸受经【黄丨与夏侯胜俱下狱从胜请丨洪范辞以死在旦夕霸曰朝闻道夕死可矣胜善其言遂授之】笃为诔【后汉杜丨字季雅下狱晋大司马吴汉薨世祖诏诸儒诔之笃于狱中为诔诔辞最髙帝美之赐帛免刑】闗三木【魏其侯衣赭衣丨丨丨注颈及手足史】贯五木【见前文集柳宗元断刑论注】长安狱【尹赏为长安令修治丨丨丨穿地方深各数丈以瓴甓为郭大石覆之名虎穴前本传】冀府寺【后樊准拜天水太守政严猛人犯其禁率不生出狱凉州歌曰宁见乳虎穴不入丨丨丨本传】天子气【宣帝在襁褓中系郡邸狱后元间望气者言长安狱中有丨丨丨武帝遣使者分条中都官狱系无轻重皆杀之内谒者令郭穰夜至郡邸邴吉抵闭使者不得入曽孙赖吉得全本传】宝物精【斗牛之间常有紫气雷焕曰丨丨之丨上彻于天耳华曰在何郡焕曰在豫章丰城即补焕为丰城令焕到县掘狱基得双劒】寒朗讼寃【永平十三年楚王英与方士造作图书有逆谋废徙丹阳英自杀是时穷治楚狱遂至累年其辞语相近自京师亲戚诸侯州郡豪杰及考案吏阿附坐死徙者以千数顔忠王平辞引隧乡侯耿建臧信邓鲤刘建建等辞未尝与忠平相见是时上怒甚吏皆惶恐诸所连及率一切陷入无敢以情恕者侍御史丨丨心伤其寃试以建等物色独问忠平而二人错愕不能对朗知其诈乃上言建等无奸专为忠平所诬欵天下无辜类多如此帝曰即如是忠平何故引之对曰忠平自知所犯不道故多有虚引冀以自明帝曰即如是何不早奏对曰臣恐天下别有发其奸者帝怒曰吏持两端促持下捶之左右方引去朗曰愿一言而死帝曰谁与共为章对曰臣独作之上曰何以不与三府议对曰臣自知当必族灭不敢多污染人上曰何故族灭对曰臣考事一年不能穷尽奸状反为罪人丨丨故知当族灭然臣所以言者诚冀陛下一觉悟而已臣见考囚在事者咸共言妖恶大故臣子所宜同疾今出之不如入之可无后责是以考一连十考十连百又公卿朝防陛下问以得失皆长跪言旧制大罪祸及九族陛下大恩烖止于身天下幸甚及其归舍口虽不言而仰屋窃叹莫不知其多寃无敢悟陛下言者臣今所陈诚死无悔帝意解诏遣朗出后二日车驾自幸洛阳狱囚徒理出千余人时天旱即大雨】郭躬矜恕【章帝以頴川丨丨为廷尉决狱断刑多依丨丨条诸重文可从轻者四十一奏之事皆施行】袁安理出【任城令袁安迁楚郡太守到郡不入府先任案楚王英狱事理其无明验者条上出之府丞掾吏皆叩头争以为阿附反肤法与同罪不可安曰如有不合太守自当坐之不以相及也遂分别具奏帝感悟即报许得出者四百余家】耻不得与【河南张成弟子牢修告李膺等养太学游士交结诸郡生徒更生驱驰共为部党诽讪朝廷疑乱风俗于是天子震怒班下郡国逮捕党人布告天下使同忿疾案经三府太尉陈蕃郤之曰今所案者皆海内人誉忧国忠公之臣此等犹将十世宥也岂有罪名不章而致收掠者乎不肯平署帝愈怒遂下膺等于黄门北寺狱其辞所连及太仆颍川杜密御史中丞陈翔及陈寔范滂之徒一百余人时党人狱所染逮者皆天下名贤度辽将军皇甫规自以为西州豪杰丨丨丨丨乃自上言云云臣宜坐之朝廷知而不问】乃得并解【汉威帝使中常侍王甫就狱讯党人范滂等皆三木囊头暴于阶下甫以次辨诘曰卿等更相拔举迭为唇齿其意如何滂曰仲尼之言见善如不及见恶如探汤滂欲使善善同其清恶恶同其污谓王政之所愿闻不悟更以为党古之修善自求多福今之修善身陷大戮身死之日愿埋滂于首阳山侧上不负皇天下不愧夷齐甫愍然为之改容丨丨丨丨桎梏李膺等又多引宦官子弟宦官惧请帝以天时宜赦六月赦天下改元党人二百余人皆归田里】乃诣考死【李膺废宦官疾恶膺等每下诏书辄申党人之禁侯览怨张俭尤甚览乡人朱并素佞邪为俭所弃承览意防上书告俭与同郡二十四人别相署号共为部党国危社稷而俭为之魁诏刋章捕俭等冬十月大长秋曹节因此讽有司奏诸钩党者故司空虞放及李膺杜密朱防荀翌翟超刘儒范滂等请下州郡考治李膺乃诣诏狱考死门生故吏并被禁锢后黄巾贼起党禁遂解】常有紫气【见前】初置黄沙【晋太康丨丨丨丨狱以典讯囚本纪】怪哉所生【汉武帝幸甘泉驰道中有虫赤色头牙齿耳鼻尽具观者莫识帝乃使东方朔视之还对曰此虫名丨丨昔时拘系无辜众庶愁怨咸仰首叹曰怪哉怪哉盖感动上天愤丨丨也故名怪哉此地必秦之狱处即按地图信如其言上又问何以去虫朔曰凡忧者得酒而解以酒灌之当消于是使人取虫置酒中须防糜散小説】蝼蛄活我【晋厐企自云其祖坐系狱忽见丨丨行其左右因谓曰尔有神能丨丨死否因投饭与之蝼蛄食饭尽而去有顷复来形体稍大意异之复投食与之数日间其大如豚及将刑之夜蝼蛄夜掘壁为大穴破械得从之出亡后遇赦免故企世祀蝼蛄搜神记】狱囚感灵【许杨少好术数为汝南太守邓晨修隙鸿陂豪右因陂役辜较所在杨一无所聴遂共譛杨受赂下狱而械辄自解狱吏遽白晨惊曰果滥矣太守尝闻忠信可以丨丨即夜出杨遣归时天雨隂晦道中若有火光照之时人异之】狱掾亡命【魏囚臧霸父式为丨丨据法不聴太守私杀太守收霸父付府霸将数人要夺与父丨丨】道囚逾狱【魏孙礼荒乱时与母相失马台为求之既得后台坐法当死礼私丨丨令丨丨乃自首主簿温嘉之白太祖罪减一等】脱械救火【晋棠邑丞刘荣坐事当死县有野火所及荣丨丨丨丨毕还自着械】毁械亡去【柳晟河中解人朱泚反从帝至奉天自请入京师説贼党以携阻之帝壮其志得遣泚将郭常张光皆晟雅故晟出密诏陈逆顺常奉诏受命约自拔归要籍朱既昌告其谋泚捕系晟及常外狱晟夜半坎垣丨丨丨丨断髪为浮屠】加兵苛督【髙骈字千里毕师铎出骈囚南第骈出金遗守者师铎知之丨丨丨丨复出囚中子弟十余人同幽之骈久囚拘供亿窘狭羣奴彻延和阁栏楯为薪煮革带以食】挠法贷免【王世充隂结豪杰有系狱者皆丨丨丨丨以植新恩】狱为蚁穴【见续集蚁类注】狱有鹊巢【大理卿徐峤奏今歳天下断死刑五十八大理丨院由来相传杀事大盛鸟雀不栖今丨丨丨其树百官以刑措贺帝归功宰相赐李林甫爵晋国公牛仙客豳国公唐史】以刑措贺【见前刑措注】以狱静告【五代汉臣苏逢吉髙祖生日遣吉疏理狱囚以祈福谓之静狱逢吉入狱中阅囚无轻重曲直悉杀之丨报曰丨丨矣】号曰宿囚【唐武后时大狱以尚书刑部御史大理寺杂按谓之三司共为罗织丨丨丨丨刑法志】号曰罗织【姚崇曰自垂拱以来被告者类自诬当是时以告言为功故天下丨丨丨丨甚于汉之钩党本传】废大理狱【元丰元年上以国初丨丨丨丨非是以问孙洙洙对合防于是中书言开封府左右军巡三院系囚猥多请复置大理狱从之凡十七日而成】置大理狱【自神宗丨丨丨寺着令专一承受内降朝防重密公事及推究内外诸司库务侵盗官物余民事送开封府乾道三年二月诏事涉情理巨蠧及州县推勘畨异者方许取防送寺七年又诏诸处合送寺者并取朝防时曹钦道为户部尚书不以为便是歳五月诣都堂白云六曹所行最计利害若竢取朝防恐事致彰露犯人东西请先次送寺仍申朝廷照防虞丞相出劄子许之自是六曹寺监事无巨细率皆送寺矣淳熙十四年王顺伯少卿为大理寺丞转对言非所以重大丨请复旧典十月丁卯许之先是大理寺官散居僦舍论者以为非宜淳熙中乃创大第聚居之如台谏宅之比】遣吏就狱【胡宿朝廷委公置狱治三司不时计度三司使护吏不肯遣公曰泾卒悖慢诚其罪然折支军情所系积八十五日而不与三司岂得无罪耶陛下以包拯近臣不令置对可谓曲法申恩而拯犹不自省公拒制命臣恐主威不行而纲纪益废矣拯惧立丨丨丨丨行状】以意决狱【劒州民李孝忠集众二百余人私造符牒度人为僧或以谋逆告狱具公不畀法吏丨丨丨之处孝忠以私造符牒余皆得不死喧传京师谓公脱逆党朝廷取具狱阅之卒无以易也】华亭诏狱【初吕惠卿为荆公所知骤引至执政荆公去惠卿遂背之洎荆公再相于是起丨丨丨丨而使徐禧王古蹇周辅三軰按之惠卿情不得练亨甫吕嘉问以邓绾所条惠卿事交鬪其间复为惠卿所中语连荆公子雱雱时已病坐此忧愤而卒荆公忧伤益不堪遂再求罢去名臣言行録】开封诏狱【监在京安上门郑侠以言事得罪诏送丨丨取勘侠言事不已又诏付台推勘后逮赴丨丨狱成侠改送英州编管后哲宗登极恩霈放还用苏轼等荐除泉学教授】司马迁答任安书【少卿足下曩辱赐书教以谨于接物推贤进能为务气意勤恳若望仆不相师而用流俗人之言仆非敢如是也虽罢驽亦尝侧闻长者遗风矣顾自以身处残秽动而见尤欲益反损是以抑郁而与谁语谚曰谁为为之孰令聴之盖钟子期死伯牙终身不复鼓琴何则士为知己者用女为悦己者容若仆大质已亏缺矣虽才怀隋和行若由夷终不可以为荣适足以发笑而自黜耳故祸莫憯于欲利悲莫痛于伤心行莫丑于辱先诟莫大于宫刑刑余之人无足比数非一世也所从来逺矣昔卫灵公与雍渠同载孔子适陈商鞅因景监见赵良寒心同子参乘袁丝变色赵谈自古而耻之夫中材之人事有闗于宦竖莫不伤气况忼慨之士乎如今朝虽乏人奈何令刀锯之余荐天下豪俊哉夫仆与李陵俱居门下素非相善也趋舍异路未尝衔杯酒接殷勤之欢然仆观其人自守奇士常思奋不顾身以徇国家之急仆以为有国士之风夫人臣出万死不顾一生之计斯亦奇矣提步卒不满五千深践戎马之地足厯王庭垂饵虎口横挑强胡卬仰字亿万之师与单于连战十余日矢尽道穷救兵不至后数日陵败明主不深晓以为仆沮贰师而为季陵游説遂下于理拳拳之忠终不能自列卒从吏议家贫货赂不足以自赎交游莫救左右亲近不为一言身非木石与法吏为伍深幽囹圄之中谁可告愬者此真少卿所亲见人固有一死死或重于泰山或轻于鸿毛用之所趋异也太上不辱先其次不辱身其次不辱理色其次其辱辞令其次诎体受辱其次易服受辱其次闗木索被棰楚受辱其次剔毛髪婴金铁受辱其次毁肌肤断支体受辱最下腐刑极矣传曰刑不上大夫此言士节之不可不励也猛虎在深山百兽震恐及其在穽槛之中揺尾而求食积威约之渐也故有画地为牢势不可入削木为吏议不可对定计于鲜也今交手足受木索暴肌肤受榜棰幽于圜墙之中当此之时见狱吏则头抢地视徒则心惕息何者积威约之势也及已至是言不辱者所谓强顔耳且西伯伯也拘羑里李斯相也具五刑淮隂王也受械于陈彭越张敖南乡称孤系狱抵罪绛侯诛诸吕权倾五霸囚于请室魏其大将也衣赭衣闗三木季布为朱家钳奴灌夫受辱居室此人皆身至王侯将相声闻邻国及罪至罔加不能引决自裁古今一体安在其不辱也古者富贵而名磨灭不可胜纪惟倜傥非常之人称焉盖文王拘而演周易仲尼厄而作春秋屈原放逐乃赋离骚左丘失明厥有国语孙子膑脚兵法修列不韦迁蜀世传吕览韩非囚秦説难孤愤诗三百篇大抵圣贤发愤之所为作也近自托于无能之辞网罗天下放失旧闻考其行事稽其成败兴衰之理凡百三十篇亦欲以究天人之际通古今之变成一家之言草创未就会遭此祸惜其不成是以就极刑而无愠色仆诚以着此书则偿前日之辱虽万被戮岂有悔哉此可为智者道难为俗人言也】邹阳狱中上书【阳为人有智略不茍合介于羊胜公孙诡之间胜等疾阳恶之孝王谓谗间孝王下阳吏乃从狱中上书曰臣闻忠无不报信不见疑臣常以为然徒虚语耳昔荆轲慕燕丹之义白虹贯日太子畏之卫先生为秦画长平之防太白食昴昭王疑之夫精变天地而信不谕两主岂不哀哉今臣尽忠竭智毕义愿知左右不明卒使吏讯为世所疑是使荆轲卫先生复起而燕秦不悟也昔玉人献宝楚王诛之李斯竭忠胡亥极刑是以箕子佯狂接舆避世恐遭此患也臣闻比干剖心子胥鸱夷臣始不知乃今知之语曰有白头如新倾葢如故何则知与不知也樊于期逃秦之燕籍荆轲首以奉丹事王奢去齐之魏临城自刎以却齐而存魏夫王奢樊于期非新于齐秦而故于燕魏也行合于志慕义无穷也苏秦相燕人恶之燕王燕王按劒而怒赐以駃騠马也白圭显于中山人恶之魏文侯文侯赐以夜光之璧何则两主二臣剖心析肝相信岂移于浮辞哉故女无美恶入宫见妬士无贤不肖入朝见嫉昔司马喜膑脚于宋卒相中山范睢拉胁折齿于魏卒为应侯此二人者皆信必然之画捐朋党之私挟孤独之交故不能自免于嫉妬之人也是以申徒狄蹈雍之河徐衍负石入海不容于世义不茍取比周于朝以移主上之心故百里奚乞于道路缪公委之以政甯戚饭牛车下桓公任之以国此二人者岂素宦于朝借誉于左右然后二主用之感于心合于行坚如胶漆兄弟不能离岂惑于众口哉故偏聴生奸独任成乱昔鲁聴季孙之説逐孔子宋任子冉之计囚墨翟夫以孔墨之辩不能自免于谀而二国以危何则众口铄金积毁销骨也秦用戎人由余而伯中国齐用越人子臧而强威宣岂系于俗牵于世系竒偏之浮辞哉公聴并观垂明当世故意合则胡越为兄弟由余子臧是矣不合则骨肉为讐敌朱象管蔡是矣今人主诚能用齐秦之明后宋鲁之聴则五伯不足侔而三王易为矣夫晋亲其讐强伯诸侯齐桓用其仇一匡天下何则慈仁殷勤诚加于心不可以虚辞借也秦用商鞅之法东弱韩魏立强天下卒车裂之越用大夫种之谋禽劲吴而伯中国遂诛其身是以孙叔敖三去相而不悔于陵子仲辞三公为灌园今人主诚能去骄傲之心怀可报之意披心腹见情素堕肝胆施徳厚终则桀之犬可使吠尧跖之客可使刺由况因万乘之权假圣王之资乎臣闻明月之珠夜光之璧以暗投人于道众莫不按劒相眄何则无因而至前也蟠木根柢轮囷离奇而为万乘器以左右先为之容也故无因而至前虽出隋珠和璧秪恐怨不见徳有人先谈而枯本朽株树功而不忘今天下布衣穷居之士身在贫羸虽防尧舜之术挟伊管之辩怀龙逢比干之意而素无根柢之容虽竭精神开忠于当世之君则人主必袭按劒相眄之迹是使布衣之士不得为枯木朽株之资也是以圣王制世御俗独化于陶钧之上而不牵于卑乱之语不夺于众多之口秦王用中庶子之言以信荆轲而匕首窃发周文王猎泾渭载吕尚归以王天下秦信左右而亡周用乌集而王以其能越挛拘之语驰城外之议独观乎昭旷之道也今人主沉谄防之辞牵帷廧之制使不羁之士与牛骥同皁此鲍焦所以偾于世也盛饰入朝者不以私污义砥砺名号者不以利伤行故里名胜母曽子不入邑号朝歌墨子回车欲使天下恢廓之士笼于威重之权胁于势位之贵回面污行以事谄防之人而求亲近于左右则士有伏死掘穴岩薮之中安有尽信而趋阙下者哉书奏王出之】张説狱箴【官有决曹掌兹法狱匪惟议罪亦以防欲所贵仁恕非矜窘束吏茍吹毛人安措足古之为主是戒是勗茫茫率土蠢蠢羣生贤愚中杂真伪相倾若鱼之骇若鸟之惊不能无犯宜持以平或大或小时重时轻无以快志期于得情孰曰非重国之政令孰曰非轻民之性命虐则招咎寛则纳庆宜谨宜恤可畏可敬为狱则固为牢则幽晨严管钥夜密更筹寂寂圜土累累系囚求食揺尾见吏垂头自昔立名此为非所逼隘狭室敧倾漏宇冬有祈寒夏多隆暑焉可失入焉可妄处勿谓无妨勿谓无伤匹妇含怨三年亢阳匹夫结愤六月飞霜可以安危可以兴亡敢告司宪无轻国章】皮日休鹿门隐书【古之决狱得其民情也哀今之决狱得其民情也喜哀之者哀其化之不行喜之者喜其赏之必至】柳宗元断刑论【贯五木加连锁而致之狱更大暑者数月痒不得搔痹不得揺痛不得抚摩饥不得时而食渴不得时而饮目不得瞑支不得舒怨号之声闻千里】柳宗元李建书【譬如囚拘圜土一遇和景出负墙搔摩伸展支体当此之时亦以为适然顾地窥天不过寻丈终不得出复能久为舒畅哉】柳宗元荅君巢书【以罪大摈废居小州与囚徒为朋行则若带纆索处则若闗桎梏彳亍而无所趋拳拘而不能肆槁焉若枿隤焉若璞形固若是则其中者可得矣】








　　古今合璧事类备要外集卷二十
&lt;子部,类书类,古今合璧事类备要&gt;
　　钦定四库全书
　　古今合璧事类备要外集卷二十一
　　宋　谢维新　撰
　　刑法门
　　学狱
　　刑法总论【见前卷】
　　事类学断【邾娄定公曰寡人尝丨丨斯狱矣记檀弓】学决【汉张汤父为长安丞出汤为儿守舍还防盗肉父笞汤汤乃掘熏得防及余肉劾防掠治傅爰书讯鞫论报并取防与肉具磔堂下父视文辞如老狱吏遂使书狱注丨丨狱之书乃学为律令也前本传】
　　疑狱疑赦【疑狱泛与众共之众丨丨之记王制】疑谳【诸丨狱虽文致于法而于人心不厌者辄丨之汉景帝诏】论决【髙帝诏御史狱之疑者吏不能决使有罪者久而不丨无罪者久系而不丨自今县道官狱疑者各谳属所二千石官二十石官以罪名当报之注当处也其所不能决者移廷尉廷尉亦报之廷尉不能决者具奏】平亭【张汤决狱欲传古义乃请博士弟子治尚书春秋补廷尉史丨丨疑法注亭均也奏疑谳事必先奏上分别其原上所是受而着谳法廷尉挈令注着谓明书之挈者狱讼之要也书于谳法挈令以为后代式史】按讯【崔善为仕隋调文林郎督工徒五百营仁寿宫摠监杨素索簿阅实善为执板暗唱无一差缪素大惊自是四方疑狱悉令丨丨皆究其情】辨处【杜佑补剡县丞常过润州刺史韦元甫元甫以故人子待之不加礼它日元甫有疑狱不能决试讯佑佑为丨丨契要无不尽元甫竒之署司法参军】叅裁【韦思谦髙宗贤之疑狱剧事多与丨丨】并州贼【唐韩思彦字英远使并州有贼杀人主名不立碎胡怀刀而污讯掠已服思彦疑之晨集童儿数百暮出之如是者三因问儿出亦有问者皆曰有之乃物色推讯遂擒真盗史】卭州盗【崔従字子义摄守丨丨前刺史有以丨系狱辞已具从疑其寃縦不治俄得真盗】讯不承【成汭颇知吏治尝録囚尽其情垫江贼阴杀令其主簿疑小吏导之丨丨丨临刑曰我且讼地下逾月吏暴死汭闻益详于狱】似必诛【韩滉罪渉疑丨丨丨】
　　留狱不留【君子以明谨用刑而丨丨狱易旅卦】无留【仲秋命有司严百刑丨丨有罪记月令】梁山谋逆【宋璟京兆人权丨丨者丨丨勑河南尹王怡驰传往按牢械充满久未决乃命璟为京留守复其狱初丨丨诡称婚集多假贷吏并坐贷人璟曰婚礼借索大同而狂谋率然非所防意使知而不假是与为反弗知何罪之云纵数百人】邓琬负米【唐扶字云翔太和五年为山南宣抚使内乡仓督丨丨丨度支漕丨七千斛吏责偿之系其父子至孙凡二十八年九人死于狱扶奏申释之诏切责塩铁度支二使天下监院偿逋系三年以上者皆原之】千数不决【殷佑初塩铁度支使属官悉得以罪人系在所狱或私置牢院而州县不闻知岁丨百丨丨时丨侑奏许州县纠列所系申本道观察使并具狱上闻许之】三赦不原【白居易字乐天度支有囚系阌乡狱更丨丨丨得丨又奏言父死系其子夫久系妻嫁债无偿期禁无休日请一切免之奏凡十余上益知名】笞死女【至和中陈执中为宰相其嬖人张氏笞女至死台官赵抃范师道极言执中营救张氏故狱久不直】伪冒官戸【刘厰字原父治长安豪猾敛手良民得职大姓范伟积产数百万冒武功县令范祚为其祖持祚为令时黄勑家不徭役盗掘祚墓以己祖母合葬之谩云祚继室也数犯法至徒流辄以赎去长安人皆知伟罔冒不敢言吏受贿辄为蔽匿公因事发之穷治伏罪会大赦未断而公去雍伟因谋变及前状是后连五狱证逮四五百人展转二年朝廷以委御史乃不得变后更大赦杖之而已】
　　寃狱非罪【子谓公冶长虽在缧絏之中丨其丨也语五】无辜【卫侯梦人被髪北面而噪曰予为浑良夫呌天丨丨左】五月霜【邹衍被囚仰天而叹丨丨降丨】三年旱【东海孝妇养姑甚谨夫死不嫁姑女告妇杀母妇自诬服杀姑狱椽于公明之不可竟杀之郡界旱丨丨后太守至祭其冡天乃雨又上虞孝妇事姑以寿终姑女诬告妇鸩之竟结其罪孟尝伯周为戸曹明之不可亦连丨后太守殷丹至明之遂雨】血逆流【晋刘隗大连为司直丞相府斩督运令史淳于伯丨丨丨隗奏曰斩伯着柱遂逆上丝桓末复下流百姓讙哗咸曰寛伯子恵亦诉父不乏军兴】孕不贷【髙骈字千里骈之自将出屯也突将乱乗门以入监军収役夫数百名叛卒籍斩其首乃定骈徐出以金帛厚赏士开府库悉还其民廪然宻籍所给姓名夜遣牙将系杀之夷其族虽丨者丨丨投尸于江有一妇方踞而乳子将就刑媪伤之疑其畏死谓曰以子丐我一诣曹司妇蹶起曰我知之且饱吾子不可使以饥就戮见刑者拜曰渠有节度使夺战士食一日忿怒淫刑以逞国家法令何有也我死当诉于天使此贼阖门如今日寃也逮死神色晏然蜀人闻者为垂泣】吏暴死【成汭颇知吏治事见前疑狱注】宋申锡【丨丨丨既被罪怡然不以为意自中书归私第止于外防素服以俟命其妻出谓之曰公为宰相人臣位极于此何负天子反乎申锡曰吾自书生被厚恩擢相位不能锄去奸乱反为所罗织夫人察申锡岂反者乎因与泣后开成元年李石因延英召对从容言曰陛下之政皆承天心惟申锡之枉久未原雪帝慙曰我当时亦悟其失而诈忠者廹我以社稷计尔使逄汉昭宣时当不坐此因追复右丞】李昭徳【万岁通天二年来俊臣诬以谋逆既而俊臣亦下狱同日诛时雨甚众莫不寃昭徳而快俊臣】报狱静【苏逄吉事见前狱注】闻鬼哭【李锜之诛大雾三日不开或丨丨丨上疑其寃诏収葬南部新书】张齐贤言【本朝太宗朝丨丨丨丨令州县每月具禁放数闻故为淹滞者放黜无寃滞则校其旌赏会要】冯元吉辨【石州判官丨丨丨丨寃狱全活者二人特超一资赐绯章服奬之寳训】梦人来告【胡宿字武平通判宣州有被诬以杀人者狱成议法将抵死公疑之呼囚以讯囚惮棰楚不敢言公正衣冠坐堂上思之俄而假寐梦有人来告曰吴姓也公遽引内辟左右复讯之囚曰旦将之田县吏执以赴官不知其由也公取狱辞穷治乃被殴之妇与吴姓奸奸者杀其夫与妇谋执平人以告之行状】仲孙审狱【姚丨丨为许州司理时有王嗣宗知州事民有被盗杀者其妻诉里胥责贿于其夫不与而恶之此必盗也乃捕系狱将抵死仲孙疑之嗣宗怒曰若非盗耶然亦不敢遽决后数日果得真盗嗣宗喜曰丨丨当如是也改资州转运使檄往富顺监按疑狱全活者数十人】张奎辨囚【丨丨为婺州有滞囚法当死狱成三问辄不伏转运使命奎覆按一视牍而辨之得不死人皆伏其明】唐肃白寃【丨丨为泰州司理有商人夜宿逆旅而同宿者杀人亡去旦视之血汚其衣为吏所执不能明遂自诬服肃为丨其丨而知州马知节趣令具狱肃固持不可后数日果得真杀人者厚徳録】访问非盗【孙观察廉权知沧州有刼盗狱成廉疑之谓其僚属曰我武人也狱辞非吾事试召其邻里而丨丨之皆曰此贫居他不事今以为盗非也既二日果得真盗降诏奬谕厚徳录】释囚得贼【靳宗説尝摄沧州塩山县事有系囚坐杀人法当死宗説疑之会犯者言其母年九十病甚愿一别母而死宗説恻然丨丨防令人与俱至家既而吏获所杀人者厚徳録】
　　鬻狱讫富【典狱非讫于威惟丨于丨注典主也讫絶也絶当谓贿赂不行书】府辜【狱货非寳惟丨丨功注府聚也辜罪也功事也言受狱货非寳惟以聚罪之事同上】纳其女【晋邢侯与雍子争鄐田久而无成士景伯如楚叔鱼摄理韩宣子命断旧狱罪在雍子雍子丨丨丨于叔鱼叔鱼蔽罪邢侯邢侯怒杀叔鱼与雍子于朝左昭公十四年】赂以乐【梗阳人有狱魏戊不能断以狱上其大宗丨丨女丨魏子将受之魏戊谓阎没女寛曰主以不贿闻于诸侯若受梗阳人贿莫甚焉吾子必谏皆许诺退朝待于庭馈入召之比置三叹既食使坐魏子曰吾闻诸伯叔谚曰唯食忘忧吾子置食之间三叹何也同辞而对曰或赐二丨人酒不夕食馈之始至恐其不足是以叹中置自咎曰岂将军食之而有不足是以再叹及馈之毕愿以小人之腹为君子之心属厌而已献子辞梗阳人左昭二十九】钱十万【张延赏闻度支有一寃狱久不决每不平之及判度支期以每日案上有一贴子云奉钱三万乞不问其狱公怒悉収公吏左右讯之明日于洗处云丨丨丨又于寝所云丨丨丨公叹曰丨盥丨丨可以通神乃不问幽闲鼓吹】金五百【裴寛】
　　【先是寛以所善请于裴敦复即欲白发其言林甫趣之敦复未及闻扈幸温泉宫而其下禆将程藏耀曹鍳自以它事系台寛捕案之敦复谓寛求致其罪遽以丨丨丨两赂贵妃姊妹因得事闻于帝由是贬寛睢阳之守】贵幸鬻【裴寛迁刑部员外万骑将军马崇冐杀人而王毛仲方以丨丨将丨其狱寛固执不从】参军鬻【陆肱宣宗时除刺史有録事丨丨颇尚修洁肱召问曰録事丨丨有防对曰有三下等懦政虐刑贪财丨狱即惧失事唐语林】门如沸汤【李义府母与妻诸子皆市狱丨丨丨丨】厉谢中庭【见寃狱详】
　　察色子文动色【魏护军营士窦礼出不还营以为之没事其妻盈及男女诣廷尉髙柔曰为夫不与人交钱财乎妻曰尝出钱与同营焦子文柔察丨丨丨丨应对召至于是扣头首杀礼】李若色动【胡质为常山太守卢显为人所杀质曰此士无雠而有一少妻见其比居年少书吏丨丨丨丨遂穷诘罪人斯得矣】黄门伏罪【吴孙亮事见续集梅子注】冯昌具服【符融字博林善断狱董丰游学三年而反宿妻家妻为贼杀妻兄疑丰融引问汝初行不有怪及卜占否丰曰初发梦乘马渡水自北而南俯见两日在水中马左湿筮者云忧狱讼逺三沐避三枕既至妻具沭夜授丰枕丰忆筮言皆不从妻乃自沭枕枕而寝融曰易坎为水离为马南渡旋北而南从坎至离六爻同变离为中女坎为中男左向湿水也水左有马冯字两日昌字其丨丨杀之昌乃丨丨与妻通期新沐沐者枕枕为验误中妇人】后出真盗【冀州有老母遇刼唱盗人为逐之擒盗反诬行人日暮毋及路人莫知符融曰二人并走先出鳯阳门者非盗既还融正色谓后出者曰汝真盗其发奸擿伏如此】惟有廷椽【后汉周纡字文通为邵陵相廷椽惮纡严明欲损其威乃取死人断手足立寺门纡便往于死人邉若与死人共笑语状阴察口眼中有稻芒乃宻问守者曰谁载藁入城对曰丨丨丨丨耳又钤下云外惟廷椽疑君与死人语乃収廷椽而考问具服不杀人但取道邉死人自后莫敢犯之】令吏追聴【有一人持一疋绢到市责遇雨而披覆后一人求庇廕授一头雨霁当别因争云是我缣太守薛宣呼骑吏断各与半使追聴之后人曰君恩缣主称寃不已宣知其状栲问乃服】令吏防来【陆云为浚仪令人有被杀主名不立云録其妻无所问遣出宻丨丨随之曰有一男与语便丨丨果得之云与妻同谋杀】子长为政【李丨丨丨丨欲知囚情以梧桐为人像囚之形凿地为坎置木囚于其中罪若正木囚不动若有怨木囚即动岂囚之情着木人也】怀素守法【马丨丨字惟白魏元忠谪岭表太仆崔贞谨东宫率独孤祎之祖道张易之怒使上急变告贞谨与元忠谋反武后诏怀素按之使者促廹怀素执不从曰贞谨饯流人当得罪以为谋反则非昔彭越以逆诛栾布奏事尸下汉不坐罪今元忠罪非越比不宜坐饯阁之人且陛下操杀生之柄欲加之罪自当处决圣心既付臣按惟知守陛下法尔后意解】盗劫贡船【钱徽守蔚章贬江州刺史初州有丨丨丨丨捕吏取滨江恶少年二百人系讯徽按其枉悉縦去数日舒州得真盗】闻哭知寃【郑子产晨出闻妇人哭柎仆之手而聴有间使吏执而问之即手杀其夫也其仆问曰夫子何以知之子产曰凡人于所亲爱知病而忧临死而惧已死而哀今哭已死而惧知其奸也王充论衡】挟私杀妻【李景略凉州人阖门读书李怀光为朔方节度使招在幕府五原有偏将张光者丨丨丨丨前后不能断光富于财狱吏不能劾讯得实情以景略验之光伏辜既而亭午有女被髪血身膝行前谢而去谭宾録】女哭不哀【严遵为扬州刺史行部闻道傍丨子丨而丨丨问之夫遭烧死勑吏舆尸令人守曰当有物往吏白有蝇聚头所遵披视鐡锥贯顶考问以滛杀夫耆老传】妇哭不悼【韩滉在润州夜与从事登万岁楼方酣置杯不悦语左右曰汝聴妇人哭乎当近何所或对在某街诘朝命吏捕哭者讯之信宿狱不具吏惧罪守于戸侧有大青蝇集其首因发髻验之果妇私于邻醉其夫而钉杀之吏以为神因问晋公晋公云吾察其哭声疾而不悼若强而惧者酉阳杂爼】辨金化土【李汧公勉镇鳯翔有属邑编甿因耨田得马蹄金一瓮里民送于县县将置府庭邑宰欲以为殊绩虑公藏主守不严因使置于私室信宿与官吏重开视之皆为块土矣莫不惊骇以状闻佥云奸计换之就鞫其案获金里社皆共证邑宰莫能自白遂以易金伏罪拘系仆胁以刑辟结成具狱以案上闻汧公覧之盛怒偶有宴筵语及斯事皆共惊叹以为胠箧穿窬无足讶也时袁相国滋亦在幕中略无词对李公目之曰邑宰者非判官亲乎曰与之无素袁相曰甚疑此事更请详之汧公曰换金之状极明岂别有所见非判官莫能明之袁曰诺因俾移狱于府中案问乃云阅瓮间二百五十余块语其初获者即本质存焉遂于列肄索金镕写与块相等既成始秤其半已三百斤矣询其负担之力乃二农夫以竹舁至县境计其金非二人以竹担可举明其即路之时金已化为土于是羣疑大豁遂获清雪汧公叹服无已每言才智不及其后履渉清途至徳宗朝为宰相剧谈録】





　　古今合璧事类备要外集卷二十一
　　钦定四库全书
　　古今合璧事类备要外集卷二十二
　　宋　谢维新　撰
　　刑法门
　　失入
　　刑法总论【失入法严矣诸官司失入人罪一名为首者当职官勒停吏人阡里编管第二从当职官冲替事理重吏人五百里编管三从当职官官冲替事理稍重吏人邻人编管第四从当职官差替吏人勒停二人各逓加一等谓如第四从依第三从之类为首者当职官追一官勒停吏人二千里编管三人又逓加一等为首者当职官追两官勒停吏人犯阡里以上虽非一案皆通计并不以去官赦降原减未决者各逓减一等谓第三从依第四从三人依二人之类会恩及去官又逓减一等以上本罪仍依律其去官会恩者本罪自依原减法即事渉疑虑若系强盗及杀人正犯各应配或中散大夫以上及武官犯者奏裁诸官司举駮入人死罪不当者杖一百诸官司失出人罪者依因罪人以致罪法诸命官犯赃至死后因理雪改正勘官吏合行収坐者正依犯人所降特防从流罪理为失人】
　　事类刑僣【丨丨则惧及善人左】罚爽【入人之罪丨既丨于躬行】理乖【情匪哀矜丨丨明啓并白氏帖】枉挠【丨丨不当反受其殃注丨丨曲入人罪也记】私曲【察阿党注谓狱官以丨恩丨断记】宋申钖【见前寃狱注】萧龄之【唐临字本道御史大夫丨丨丨任广州都督受赇当死诏羣臣议　曰龄之贪赃狼扈死有余咎陛下以异于它囚故议之有司又令入死非尧舜所以用刑也不可为后世法帝然之】故入死罪【本朝建隆二年五代以来刑典弛废州郡狱吏不明习律令守牧多武人率意用法金州民马从玘子汉恵无頼尝害其从弟从玘与妻及次子共杀汉惠防御使超判官左扶悉按诛从玘妻及次子上怒超等丨丨丨丨令有司劾之并除名徙扶海岛自是人知奉法】失入死刑【雍熈二年九月判刑部张佖上言望自今应断奏丨丨丨丨者不得以官减赎检法官削一任长吏并停见任从之尝有犯大辟者诏特减上谓佖曰朕以小人冒法原其情非巨蠧故贷死流窜亦足以惩艾之也佖对曰先王立法盖为小人君子固不犯矣上以语宰相且叹赏佖以为知言】悮入死罪【至和二年二月广州司理陈仲约丨丨人丨丨有司当仲约公罪应赎帝谓知审刑张揆曰死者不可复生狱吏虽暂废他日复得序官可不重其罚邪】
　　失出宁失【与其杀不辜丨丨不经】宁僣【赏不僣刑不滥不幸而过丨丨毋滥左】容奸【轻典丨丨礼】惠暴【杀人不死伤人不刑是丨丨而寛恶也刑法志】张蕴古【自丨丨丨之死也法官以失出为戒有失入者又不加罪自是吏法稍宻帝以问大理卿刘徳威对曰律失入者减三等失出减五等今失入无辜而失出有罪故吏皆深文帝矍然遂命失出入者皆如律刑法志】徐有功【窦孝谌妻庞谓为其奴怖以妖祟教为夜解因告以厌诅薛季昶鞫之厐当死有功明其枉季昶劾有功党恶逆当弃市有功方视事令吏泣告有功曰岂吾独死诸人长不死邪安步去后诘有功曰公比断狱多失出何邪有功对曰失出臣小过好生陛下大徳后嘿然】卢为臣【丨商字丨丨同平章事大中元年春旱诏商与御史中丞封敖理囚系于尚书省误縦死罪罢为武昌军节度使】
　　议谳缓死【中孚君子议狱丨丨易】平议【谳丨丨也前景帝诏】谳于公【公族有死罪狱成有司丨丨丨公曰宥之及三宥不对走出致刑于甸人记文王世子】谳所属【前疑狱注详】谳不当【前狱类重事注】谳不厌【前疑狱注】惊乘舆【文帝朝张释之为廷尉上行中渭桥有人行从桥下走记惊乗舆释之奏犯跸罚金上怒其轻释之曰法者天下所公共其时上诛之则已既付廷尉廷尉天下之平用法一倾人安所措】盗庙环【又有丨髙丨玉丨者释之奏当弃市上怒令族之释之曰如盗长陵一抔土何以加其法乎】可前奏【廷尉张汤有疑奏已再却倪寛为言其意因使寛为奏成读之喜上寛所奏即得丨上曰丨丨非俗吏所为也汤举寛为奏谳掾谳以古法议决狱】幸宣室【宣帝诏夫决狱不当使有罪兴邪不辜防戳朕甚伤之季秋后请谳时上丨丨丨斋居而决事狱刑号为平】益精明【于定国饮酒数石不乱冬月请治谳饮酒丨丨丨为廷尉】为平处【朱博迁廷尉职当谳平天下狱恐为官属所诬谓椽吏曰本起武吏不通法律然三尺律人事出其中诸君试取吏议难知者来为诸君覆之乃丨丨丨十中八九吏大惊异】传命误【后汉兄弟共杀人帝以兄不训弟报兄重常侍孙章宣诏误言两报重尚书奏矫诏当斩郭躬曰法故误丨丨丨当罚金帝曰疑其故也躬白曰君子不逆诈帝曰善】争死上【张俭元节亡投孔融兄褒褒不在融匿之事发并収褒融争死问母母曰家事当在长妾合当辜一门丨丨郡不能决乃丨谳诏坐褒】法不当坐【张蕴古除大理丞初河内人李好徳素有风疾而语涉妄妖蕴古究其狱称好徳瘨疾有愆丨丨丨丨御史权万纪劾蕴古情在阿縦奏事不实太宗大怒曰小子乃敢乱吾法耳令斩于东市寻悔因发制凡决死者命所司五覆奏自蕴古始】奏不应死【狄仁杰左威卫大将军权善才右监门中郎将范怀义坐误斧昭陵柏罪当免髙宗诏诛之仁杰丨丨丨丨帝怒曰是使我为不孝子必杀之仁杰曰汉有盗髙庙玊环文帝欲寘之族张释之廷诤曰假令取长陵一抔土陛下何以加其法于是罪止弃市陛下之法在象魏固有差等犯不致死而致之死何哉今误伐一柏杀二臣后世谓陛下为何如主帝意解遂免死】仆不去曹【李日知歴同刑丞时法令严吏争为酷日知独平寛无文致尝免一囚死少卿胡元礼执不可曰吾不去曹囚无生理丨丨丨丨囚无死法皆以状谳而后用日知议】法有首从【李岘于东京平陈希烈等数百人待罪议者将悉抵死崔器附致深文岘独曰丨丨丨有重有轻若一切论死非陛下与天下惟新意且羯胡乱常谁不凌污衣冠奔亡各顾其生可尽责邪陛下之亲戚勲旧子若孙一旦皆血鉄砧尚为仁恕哉衣冠更生】法有重轻【魏謩中尉士良辅妖民贺兰进兴及党与治军中反状具帝自临问诏命斩囚以徇御史中丞髙元裕建言狱当与众共之刑部大理法官也决狱不与知律令谓何请归有司未报謩上言事系军即推军中如齐民宜付县令狱不在有司丨丨丨丨何从而知帝停决】岘更生【李岘事见前注详】得戣论正【孔戣字君严改给事中江西观察使李少和坐赃狱寝不下博陵崔易简杀从父兄鞫狱其京兆尹左右之翻其情戣慷慨论正贬少和杀易简夺尹三月俸】牒案填委【严郢字叔敖曰京师天下聚论徒者至广例不覆谳今若悉待报有司断决有程月不啻五十狱正恐丨丨丨丨章程紊挠】科条丛繁【王播进刑部侍郎是时天下多故大理议谳丨丨丨丨播悉置格律坐隅】余庆免死【徐有功时博州刺史王冲责息钱于贵乡遣家奴督敛与尉顔丨丨相闻知奴自市弓矢还会冲坐逆诛魏州人告余庆豫冲谋魏元忠谓余庆为冲督偿通书合谋明甚非曰支党请殊死籍其家诏可有功曰永昌赦令与虺贞同恶魁首已伏诛支党未发者原之余庆赦后被言是为支党今以支为首是以生入死赦而后罪不如勿赦生而复杀不如勿杀窃谓朝廷不当尔后怒曰何谓魁首有功答曰魁者大帅首者元谋后曰余庆安得不为魁首答曰若魁首者虺贞是已既已伏诛余庆今方论死非支党何后意解乃曰公更思之遂丨丨当此时左右卫仗在廷陛数百人皆缩颈不敢息而有功气定言详截然不挠】龄之免死【萧丨丨任广州都督受赇当死诏羣臣议请戮于朝唐临建言羣臣不知陛下议之之意在律王族戮于隐议亲也刑不上大夫议贵也今龄之贪狼扈死有余咎陛下以异于他囚故议之有司又令入死不可为后世法帝然之龄之齐髙帝五世孙由是免之唐临字本徳】例不覆谳【见前注】诏与详谳【韦景吏部员外郎杨虞卿以累下吏丨景丨御史丨丨】置笏在陛【崔元亮右散骑常侍字晦叔郑注诬宋申钖捕逮仓卒内外震骇元亮率谏官叩延英苦诤反覆数百言文宗未谕丨丨丨丨曰孟子有众人皆曰杀之未可也卿大人皆曰杀之未可也天下皆曰杀之然后察之乃寘于法令今杀一凡庶尚稽典律况欲诛宰相乎臣为陛下惜天下法不为申钖言也帝感悟】特从上谳【仁宗天圣五年诏大辟之科丨丨丨丨国史】申严奏谳【绍兴初陈去非在黄门始丨丨丨丨不当之令其后寝寛庆元后东南有因詈人被殴死者而行凶之人作可闵奏裁姚愈次韩为御史上言如此是詈人之罪重于杀人三年三月壬寅诏自今有司奏谳死罪不当者论如律】伪印免死【赵抃为武安军推官有丨造丨者吏皆以为当死公独曰造在赦前用在赦后赦前不用赦后有造法者皆不死遂以疑谳之卒丨丨一府皆服苏内翰撰神道碑】
　　推断致刑【丰卦君子以折狱丨丨】明政【贲卦君子以丨庶丨无敢折狱易】蔽要囚【丕丨丨丨伏念五六日至于旬时注要囚谓审其要辞书康诰】啓刑书【哀敬折狱明丨丨丨胥占咸庶中正书吕刑】决小罪【孟秋天子命有司缮囹圄具桎梧断薄刑丨丨丨】无留罪【仲秋命有司申严百刑斩杀必当丨丨有罪】两剂禁【以丨丨丨人狱入钩金三日致于朝然后聴之注狱相告罪也剂劵书也使各赍劵书又入钩金三日而聴之亦重刑不入金则自服不直不坚也钩三十斤礼】五声聴【以丨丨丨狱讼求人情一曰辞聴二曰色志三曰气聴四曰耳聴五曰目聴同上】协日杀【司冦旬职聴子朝要之羣士司刑皆在各丽其刑以议狱狱成士师受中丨丨刑丨肆之三日】十日断【小司冦以五刑聴万民之狱讼附于用情讯之至于旬乃之注用情理之丨丨乃丨兾有可出也并礼】必以情【鲁庄公曰小大之狱虽不能察丨丨丨】得其情【孟氏使阳肤为士师问于曾子曰如得丨丨则哀矜而勿喜】尝学断【见前学狱详】片言折【子曰丨丨可以丨狱者其由也欤语十三】导囚意【穿封戍囚皇颉公子围与之争之正于伯州犂曰请问于囚乃立囚州犂曰所争君子也其何不知上其手曰夫子为公子围寡君之介弟也下其手曰此子为穿封戍方城外之县尹也谁获子注上下乎以丨丨丨左衰公二十六年】举要辞【王叔陈生与伯舆争政王右伯舆王叔陈生怒而出奔及河王复之杀史狡以説焉不入遂处之晋使士匄平王室王叔与伯舆讼焉王叔之宰与伯舆之大夫瑕禽坐狱于王庭士匄聴之王叔之宰曰荜门圭窦之人而皆陵其上其难为上矣瑕禽曰昔平王东迁吾七姓従王牲用备具王頼之而赐之骍旌之盟因世世无失职若荜门圭窦其能来东底乎且王何頼焉今自王叔之相也政以贿成而刑放于宠官之师旅不胜其富吾能无荜门圭窦乎唯大国图之范宣子曰天子所右寡君亦右之所左亦左之使王叔与伯舆合要王叔氏不能丨其契遂奔晋注丨契之丨】吕步舒【淮南衡山王谋反发觉上思仲竒前言使仲舒弟子丨丨丨持斧钺治淮南狱以春秋义専断于外不请既还上皆是之前五刑志】隽不疑【丨丨丨始元五年有一男子乗黄犊车诣北阙自谓卫太子公车以闻诏使公卿将军中二千石面杂识视莫敢发言不疑叱从吏収防不疑曰昔卫瞆违命出奔卫拒而不纳春秋是之卫太子得罪先帝亡不即死而来自诣此罪人也遂送诏狱天子谓霍光曰公卿大臣当用经术明于大谊者】陈宠奏【后汉丨丨咸之曾孙明家业天下狱讼其所由决平无不厌伏时肃宗诏絶鉆钻惨酷之科人俗和平屡有嘉瑞汉旧事断狱报重常尽三冬之月是时帝始改用十月冬初而已元和年旱贾崇上言断狱不尽三冬故阴气微阳气发泄招致灾旱宠奏冬至阳气始萌令曰诸生荡仲冬日身欲宁事欲静若降盛怒不可谓宁行大刑不可谓静帝纳之为廷尉每附轻典从寛也】鲁恭疏【和帝令麦秋案騐簿刑司徒丨丨上丨谏盛夏召农人拘时上失天时下伤农业一夫吁嗟王道为亏后卒施行】寺中二絶【宋世轨为大理卿苏珍之为大理正寺中语曰定嫌决疑苏珍之视表见里宋世轨时人以为丨丨丨丨北史齐宋世轨传】并令棒杀【梁武帝年老厌于万机又专精佛戒每断重罪则终日弗怿由是王侯骄横转甚或白日杀人于都街刼杀亡命咸于王家自匿薄暮尘起则剥掠行路谓之打稽武帝深知其而难于诛讨及元帝即位惩前政之寛且帝素苛刻及周师至狱中死囚且数千人有司请皆释之以充战士帝不许丨丨丨丨之事未行而城防隋史】单言辄判【李程字表臣调蓝田尉县有滞狱十年程丨丨丨丨】一切待报【严郢字叔敖御史台请天下断狱丨丨丨丨唯杀人许偿死论徒者得悉徙邉郢言罪人徙邉即流也流有三而一用之诚难且杀人外犹有十恶伪造符印强刼放火诸盗今一徙之法太轻不足禁恶】州部审覆【徐浩字季海尚书右丞浩建言故事有司断狱必丨丨丨丨自李林甫杨国忠当国专作威福许有司就宰相府断事尚书以下未省即书垂谨防意请如故诏可】幕府平处【沈传师字子言为宣州吏治明吏不敢罔谨重刑法每断狱召丨丨丨丨轻重尽合乃论决】女厉进谢【李景略为朔方节度监官五原将张光杀其妻以赀市狱前后不能决景略覈实论杀之既而有若丨丨者丨丨庭中如光妻者唐史】道人素狂【薛怀义阴募力少年千人为浮图有逆谋侍御史周矩劾状请治騐太后曰第出朕将使诣狱矩坐台少选怀义怒马造庭直往坐大榻上矩召吏受辞怀义即乗马去矩以闻太后曰是丨丨丨丨不足治力少年聴穷劾】唐卿所断【丨临为大理丨髙宗尝亲録死囚前丨丨丨者悉号呌称寃临所入者独无言帝怪问状囚曰丨丨丨丨既非寃滥所以絶意旧史】张説所按【丨丨字道济睿宗即位迁中书侍郎兼雍州长史景云秋谯王重福于东都横逆而死留守捕系枝党经时不决睿宗令说徃按其狱一宿捕获重福谋主尽得其情状自余枉被系禁一切释之故睿宗劳曰知卿按此狱不枉良善不漏罪人非卿忠正岂能如此】韦君所论【韦仁寿京兆万年人隋大业末为蜀郡司法书佐断狱平得罪者皆自以丨丨丨丨死无恨】元懿寛平【郑恵王丨丨数断大狱务丨丨髙宗嘉之】守真裁恕【裴丨丨天授中为司府丞推覆诏狱多丨丨全免数十姓】仁杰平恕【狄仁杰为大理丞岁中断久狱万七千人时号丨丨本传】吕諲平反【丨丨能以才智润饰吏道至徳中与三司同鞠大狱独引纬文傅会经义而丨丨之当时卒用中兴】













　　古今合璧事类备要外集卷二十二
　　钦定四库全书
　　古今合璧事类备要外集卷二十三
　　宋　谢维新　撰
　　刑法门
　　栲讯
　　刑法总论【栲讯法严矣诸捕盗官获盗应拷讯若过伍拾及以他法者论如考囚法即非应栲讯而栲讯杖壹百栲满二百者徒二年伤重若致死者论如前人不合捶考律元无可疑之状者各不以失减】
　　事类一连十【丨丨丨韩朗】十连百【同上】死有余辜【捶楚之下何求不得虽臯陶聴之犹谓丨者丨丨丨】罪得其实【文选】解械得潭【戴就会稽人仕郡仓曹掾扬州刺史奏太守成公俘赃从事薛安收就笞掠五毒惨至烧煆斧使夹肘腋肉焦堕地乃卧就覆船下以马粪薰之一宿一日谓已死发船就口骂曰何不益火又烧地以大鍼刺指中令爬土爪悉落安曰太守赃罪狼藉君何骨肉抵扞就曰太守剖符大臣奈何诬枉忠良安竒其节操丨丨丨丨解释郡事】破械劝诱【吴陈表文奥为士皆爱附之时有施明盗官物明壮悍収栲极毒虽死无辞孙权以表得健儿心以明付表表丨丨与沐浴饮食劝诱之乃首服兼引支党权竒之遂舍明罪】何故夜栲【常林夜挝吏崔林闻曰君为廷尉邪常曰无崔曰丨丨丨丨囚常慙之】卒从吏讯【邹阳狱中上书曰左右不明丨丨丨丨】栲讯取服【隋炀帝时盗发帝令于士澄捕之少渉疑似皆丨丨丨丨凡二千余人帝悉令斩之大理丞张元济怪其多试寻其状内五人尝为盗余皆平民竟不敢执奏尽杀之】栲掠已死【左台中丞来俊臣罗告狄仁杰谋反下狱仁杰承反后乐思晦男未十岁没入司农上变得召见太后问状对曰臣父已死臣家已破但惜陛下法为俊臣所弄陛下不信臣言乞择朝臣之忠清陛下素所任信者为反状以付俊臣无不承反矣太后意稍寤召见仁杰等问曰卿承反何也对曰不承则已死于栲掠矣于是出此七族流行本嗣真于岭南余皆贬为仓】密牒按讯【苏珦为监察御史武后杀韩鲁诸王付珦丨丨丨丨珦推之无状或言珦助韩鲁者后诘之挺议无所挠后不悦曰卿大雅士此狱不足诱卿即诏监军河西】有司杂讯【朱子奢池阳令崔文康坐事栎阳尉魏礼臣劾治狱成御史言甚枉礼臣诉御史阿党乞下丨丨丨丨不如所言请死鞫报礼臣不实诏如请子奢曰在律上书不实有定罪今抵以死死者不复生虽欲自新弗可得且天下惟知上书获罪欲自言者惧而不敢申矣诏可】宰相同讯【姚绍之武三思烝僭不轨王司皎等谋杀事觉送新开狱诏绍之与左台大夫李承嘉按治初欲原尽其情会勑丨丨李峤等丨丨执政畏祸麤减无所问囚嘑曰宰相有附三思者峤等数附承嘉耳呫嚅绍之飜然不复顾】御史覆讯【宗室臯字子兰授衡州刺史为观察使诏劾之潮州初丨丨丨丨臯惧忧其母出则囚服入乃貌言如平常】日中狱具【吉温李林甫与李适张垍有隙适之领兵部以垍兄均为侍郎林甫宻遣吏摘其余铨吏伪选六十余人帝命与京兆杂治累日情不得京兆尹萧炅使温左讯温分囚左右中収二重囚重讯后舎楚械榜掠皆呻吟不胜曰公幸留死请如牒乃健出诸吏迎其酷及引前不讯皆服丨丨丨丨林甫以为能】一昔狱具【敬羽擢监察御史岐王珍谋反诏羽穷劾力悉支党环以榜具囚惶怖丨丨丨丨珍赐死】惟吏是聴【李邕素轻张説会人告邕赃贷枉法下狱当死邕妻请戍邉自赎曰邕初讯责便系牢戸水不入口者逾五日气息奄奄丨丨丨丨】随问辄承【吉温推事未穷而先计成奏乃引囚问震以裂成丨丨丨丨无敢迕鞭楚未収于壁而狱具矣】钟能辨盗【陈述古知浦城县有人失物捕得莫知的为盗者述古绐之曰某庙有丨至灵丨丨丨为盗者摸之则有声不盗者摸之无声以帷帷之阴使人以墨涂钟良久引囚逐一令引手入帷摸之出騐其手皆有墨唯一囚无墨讯之遂承为盗】徐有功疏【唐季人多逆节鞫讯结断刑惨狱严】桞宗元守道论【惩之以黜远鞭抃楛拳斩杀之惨】
　　欵辨　附　证验
　　刑法总论【欵辨诸狱结正徒以上各呼囚及其家属具告罪名仍取其服辨若不服者聴其自理更为审详达者笞五十死罪杖一百囚辞皆狱官亲聴令自通状不能书者典为书之书讫读示辞已穷尽即官典同以辟状类合成欵惟具要切事情不得漫録出语仍示囚详认书字能书者亲书结欵若重罪大情已明者其余并据招结欵免追究诸鞫狱于证人无罪者日下责状先放其告捕及被侵损人唯照要切情节聴暂追证讫仍不得随司若证徒以上罪犯人未録问者告示不得远出即推盗应被追主认或证对者限当日责状先放有故狱官具情由禀长吏通不得过二日告捕及被侵损人若被主认赃证对各不得鬬留如违许于连不应禁之家越诉】
　　事类明清【丨丨于单辞】师聴【两造具备丨丨五辞并书】置对【丨丨自伏其过庄子】置辞【汉大鸿胪持节移梁王传相曰王阳病抵谰丨丨注抵拒也谰讳也谰力亶反】不能举【见前注详】不足受【公孙贺子敬声代贺为大仆擅用北军钱千九百万发觉下狱是时招捕朱安世不能得贺请捕以赎敬声罪上许之后果得安世安世京师大侠闻之笑曰丞相祸及宗矣南山之竹丨丨丨我师斜谷之木不足为我戒安世遂从狱中上书告敬声使诬祭词诅上下有司案騐贺父子遂死狱中前公孙贺传】不知置【周勃下廷尉丨丨丨辞吏稍侵辱之勃以千金与狱吏乃书牍背以公主为证注置立也丨丨对狱辞读木简】引咏为证【后汉英咏为马贤所辟又为太府厐参椽参贤相诬罪应死各丨丨丨丨理无两直自刎死二人慙悔和解凉州刺史张视祭其墓旌其子孙】引説为证【宋璟张易之诬魏元忠有不臣语丨张丨丨丨将廷辨説惶遽璟谓説曰名义至重不可防正人以来茍免縁此受谪芬芳多矣若有不测吾且扣阍救将与子偕死説感其言以实对元忠免死】乃诏推事【武后元年丨丨法司反丨丨使敢多诈辨状而加者以故入论刑法志】各呼家属【大理烝徒以上丨丨囚与其丨丨告以罪名问其状疑不伏则聴其自理唐通典】




　　古今合璧事类备要外集卷二十三
　　钦定四库全书
　　古今合璧事类备要外集卷二十四
　　宋　谢维新　撰
　　刑法门
　　申理
　　刑法总论【见前卷狱系门】
　　事类命斩仁轨【初陈仓折冲尉鲁宁坐事系狱自恃髙班慢骂陈仓尉刘仁轨仁軓杖杀之州司以闻上怒丨丨之怒犹不解曰何物县尉敢杀吾折冲命追至长安而讼之仁轨曰鲁宁尉之百姓辱臣如此臣实忿而杀之辞色自若魏征侍侧曰陛下知隋之所以亡乎上曰何也征曰隋末百姓彊而凌官吏如鲁宁之比是也上恱擢仁轨为栎阳丞】诏下君集【侯君集之破高昌也私取其珍寳将士知之竞为盗窃为有司所劾丨丨丨丨等狱中书侍郎岑文本上疏以为高昌昏迷陛下命君集等讨而克之不逾旬日并付大理虽君集等自挂网罗恐海内之人疑陛下唯录其过而遗其功也臣闻命将出师主于克敌虽贪可赏若其败续虽廉可诛是以汉之李广利陈汤晋之王濬隋之韩擒虎皆负罪谴人主以其有功咸受封赏黄石公军势曰使智使勇使贪使愚故智者乐立其功勇者好行其志贪者急趍其利愚者不计其死伏愿录其微劳忘其大过上乃释之】与万均对【有告薛万均私通高昌妇女者万均不服内出妇女付大理丨丨丨丨辨魏征谏曰君使臣以礼臣事君以忠今遣大将军与亡国妇女对辨帷箔之私实则所得者轻虚则所失者重若秦穆饮盗马之士楚庄赦絶缨之罪况陛下道高尧舜而曾不三君之逮乎上遽释之本传】下士贵吏【太宗自临兵以部陈不整命大将军张士贵杖中郎将等怒其轻丨丨丨丨魏征谏曰将军之职为国爪牙使之执杖已非后法况以杖轻下吏乎上亟释之】惧元忠寃【魏元忠中宗在东宫为检校左庶子时二张势倾朝廷元忠尝奏曰臣承先帝之顾且受陛下厚思不能徇忠使小人在君侧臣之罪也易之等恨怒因武后不豫即共譛元忠与司礼丞高戬谋挟太子为耐久朋遂下制狱诏皇太子相王及宰相引元忠等辨于庭不能决昌宗乃引张説为证説初伪许之至是迫使言状不应又促之説曰臣不闻也易之等遽曰説与同逆説又曰臣知附易之朝夕可宰相从元忠则族灭今不敢面欺惧元忠之寃后悟其防】白崔宁寃【崔宁为牙将事裴冕冕被谤朝廷疑之遣使者问状宁部兵□耳丨其寃使者以闻】纵囚以还【李元素为御史东都留守杜亚恶大将令狐运会盗刼输绢于洛比运适与其下畋近郊亚疑而讯之掠服之亚请斥运诏监察御史杨宁覆验事皆不雠亚怒劾宁罔上抵罪诏元素驰按亚迎以狱告元素徐察其寃悉丨丨丨丨亚大惊复劾元素失有罪元素还帝已怒元素曰臣以御史按狱知寃不得尽辞是无容复见陛下帝意解即道运寃状帝感悟曰非卿孰能辨之】出狱付外【崔琯字从律京兆尹宋中锡为防所危宦官切齿时人罕敢辨者琯与大理卿王正雅固请丨丨丨丨与众治之天下重其贤】悉平贷之【李方元字景业为江西判官有大狱论死者十余囚方元刺审其寃丨丨丨丨】当不坐死【见寃狱宋申锡注详】临出其寃【唐临持节按狱交州出寃系三千人累迁大理卿】从疑其寃【崔丨摄守卭州前刺史有以盗系狱辞已具从丨丨丨纵不治俄得真盗】上状诉寃【穆赞字相明累侍御史陜虢观察使卢岳妻分赀不及妾子妾诉之中丞卢佋欲重妾辜赞不听佋与宰相窦参共诬赞受金捕送狱弟赏丨寃丨诏三司覆治无之出为桞州刺史】刑耳列寃【张説字道济宇文融恨恚乃与崔隐甫李林甫共劾奏説引术士王庆则夜祠祷解而奏表其闾引僧道岸窥伺时事冒防右职帝怒诏乾曜隐甫刑部尚书韦抗即尚书省鞫之发金吾兵围其第説兄左庶子光诣朝堂丨丨丨丨帝遣高力士徃视见説蓬首垢面席藁家人以瓦器馈脱粟塩疏为自罚忧惧者力士还奏且言説徃纳忠于国冇功帝怃然乃停説中书令诛庆则等坐者犹十余人】师旦妖蛊【李尚隐其先出赵郡徙贯万年擢左台监察御史冯昭泰性挚刻人惮其强尝诬系桐庐令李师旦二百余家为妖蛊有诏御史覆按皆病畏缩不肯徃尚隐曰善良方枉不为申可乎因请行果推雪其寃】部官盗金【袁滋字徳深进詹事府司直丨丨以丨丨下狱滋直其寃】执正其罪【张镒字季权一字公度累殿中侍御史乾元初华元令卢枞以公事谯责邑人齐令诜令诜官人也衘之搆摐罪镒按验当免官有司承风以死论镒不直之乃白其母曰今理枞枞免死而镒坐贬嘿则负官贬则为太夫人忧敢问所安母曰儿无累于道吾所安也遂执正其罪枞得流镒贬抚州司户参军】密疏申理【狄仁杰出为豫州刺史时越王兵败支党余二千人论死仁杰释其械丨丨曰臣欲有所陈似为逆人丨丨不言且累陛下钦恤意表成复毁自不能定然此皆非元恶诖误及此有诏悉谪戍边囚出宁州父老迎劳曰狄使君活汝耶因相与哭碑下囚斋三日乃去至流所亦为立碑】上疏申理【裴度字中立加中书令李训之祸宦官肆威以逞凡训注宗娅賔客悉收逮讯报可惨度丨丨丨丨全活数十姓】多所全活【赵普为苏州判官太祖与语竒之会获盗百余人将就死普意其有寃啓太祖更讯之所全活者十七八】頼以得免【钱若水为同州推官时有富民失女奴其父母讼于州鞠于有司狱吏挟怨劾富民父子数人共杀弃之水中罪皆应死若水疑之宻使人访求女奴得之乃引示其父母皆泣曰是也富民父子丨丨丨丨郡太守欲荐之若水固辞曰朝廷以此为若水功当置狱吏于何地太守叹服】东坡吐舌【王介甫与苏子瞻初无隙吕惠卿忌子瞻才高辄问之中丞李定亦介甫客不服母防子瞻以为不孝作诗诋之定以为恨劾子瞻作诗谤讪遂下御史狱张安道致仕在南京上书救之欲附南京逓府官不敢受乃令其子恕持至登闻鼓院投进恕徘徊不敢投久之丨丨出狱其后东坡见其副本因丨丨色动久之人问其故坡不答其后子由亦见之云宜吾兄之吐舌也此事正得张恕力】欧阳坐降【赵槩除知制诰会欧阳脩甥嫁为脩从子晟妻与人淫乱事觉语连及脩时脩为龙图阁直学士河北都转运使疾韩范者皆欲反致脩罪云与甥乱上怒狱急羣臣无敢言防上书言脩以文学为近臣不可以闺房暧昧之事轻加污蔑所惜者朝廷大体尔书奏上不悦人皆为之惧防亦澹然如平日久之脩终坐降槩亦求去】
　　狱空空虚【周成王时囹圄丨丨四十余年】衰息【汉文帝时狱讼丨丨】頴川狱【前汉黄霸为丨丨百姓向化八年丨无重囚】不其狱【后汉董恢为丨丨令丨连年无囚】全椒狱【刘平为丨丨令有恩惠百姓怀感刺史行县狱无系囚】狱橹生蒿【齐天保初大赦郡无一囚率羣吏拜诏而已狱内丨丨桃木蓬蒿并满每旦牙门虚寂无防讼者谓之神门北宣帝纪】囹圄生草【隋刘广为平郷令七年风教大治狱中无系囚争讼息丨丨皆丨丨庭可张罗】大理院狱【见前鹊巢其庭注】府县寺狱【唐代宗徃仁恕即位五年府县寺狱无重囚】大理狱空【绍兴间丨丨寺奏丨丨上曰大理寺临安府在阙下虽未敢谓刑措然狱讼清简寃抑得伸亦庶几焉惟是诸路宪臣或不得人则吏强官弱民无所诉深恐此弊未革卿等更宜商量】本寺狱空【本朝孝宗淳熈五年闰六月大理寺卿吴交如等劄子丨丨见今丨丨欲依故事称贺诏免上表】三院狱空【元丰五年四月知开封府王安礼言丨丨丨丨安礼事至辄防庭无留讼久系待辨者一切论决于是以狱空揭诸府门辽使过见叹息称为异事上曰昔由余聘秦观政内史瘳軰从容爼豆以夺其谋者秦有人也安礼留意吏事能骇动外夷于古无愧矣】狱以屡空【赵抃知防州地逺而民好讼人谓公不乐公欣然过家上家而去既至遇吏民简易严而不苛悉召诸县令告之为令当自任事勿以事诿人茍事办而民悦吾一无所问令皆喜争尽力处事为少丨丨丨丨神道碑】杜甫南风赋【丛棘坼而狴牢轻】李庾西都赋【吏阁丹笔台收白简司刑无鬼哭之庭大理有乌巢之狱云云】李白万坟词【狱戸春而不草独幽怒而沉迷】
　　诗集蛰户【骢马刑章峻苍鹰狱吏清覆盆徒照日丨丨未惊雷】蚕室【地幽丨丨闭门静雀罗开有气还冲斗无时会凿坏并骆宾王狱中诗】白日囚【朝为青春士暮为丨丨丨韩愈赴江陵途中】楚地囚【悲作丨丨丨何由秦廷哭李太白示息秀才】造化悲伤【燕臣昔恸哭五月飞秋霜庶女号苍天震风系斋堂精神有所感丨丨为丨丨李白古风】死囚来归【丨丨四百丨丨狱唐白乐天七徳舞】敲榜发奸【何况亲犴狱丨丨丨丨偷韩愈赴江陵涂中】愚暗忘身【圣主如天万物春小臣丨丨自丨丨百年未满先偿债十口无归更累人是处青山可埋骨他年夜雨独伤神与君今世为兄弟更结人间未了因东坡狱中寄子由】文字为累【平生丨丨丨吾丨此去声名不厌低塞上纵归他日马城中不鬬少年鸡休官彭泽贫无酒隐凡维摩病有妻堪笑睢阳老从事为余投檄向江西坡出狱】庭栢阴阴【丨丨丨丨尽掩门乌知有赦閙黄昏汉宫自种三生福楚客还招九死魂纵有锄犂及田亩已无面目见丘园尺应圣主如尧舜犹许先生作正言坡己未狱中恭闻　太皇太后不豫有赦】台叶凄凄【柏丨霜丨夜丨丨风雨琅玕月向低梦绕云山心似鹿魂飞汤火命如鸡眼中犀角真吾子身后牛衣媿老妻百岁神游定何处桐郷知浙江西坡狱中寄子由】








　　古今合璧事类备要外集卷二十四
　　钦定四库全书
  </div>
  <div class="pagination">
   <a href="古今合璧事类备要_page98.html">
    上一页
   </a>
   <span>
    ...
   </span>
   <a href="古今合璧事类备要_page94.html">
    94
   </a>
   <a href="古今合璧事类备要_page95.html">
    95
   </a>
   <a href="古今合璧事类备要_page96.html">
    96
   </a>
   <a href="古今合璧事类备要_page97.html">
    97
   </a>
   <a href="古今合璧事类备要_page98.html">
    98
   </a>
   <span class="current-page">
    99
   </span>
   <a href="古今合璧事类备要_page100.html">
    100
   </a>
   <a href="古今合璧事类备要_page101.html">
    101
   </a>
   <a href="古今合璧事类备要_page102.html">
    102
   </a>
   <a href="古今合璧事类备要_page103.html">
    103
   </a>
   <a href="古今合璧事类备要_page104.html">
    104
   </a>
   <span>
    ...
   </span>
   <a href="古今合璧事类备要_page100.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
