<!DOCTYPE html>
<html>
<head>
    <meta charset="UTF-8">
    <title>天中记 - 第 64 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 64 页/共 201 页</h1>
    <div class="content">　　竒客崔礼过宣武从刘佐猎酒酣顾曰崔生独不知此乐耶礼笑曰我固喜武请为公欢佐臂鹰与礼驰逐急缓在手一军惊曰安得此竒客佐大悦欲留之固辞
　　夜半客郭薫者与丞相于都尉向为砚席之交及琮居重地复绾财赋薫不能避讥嫌而乐为夜半客咸通中薫及沈云翔辈凡十人皆交通中贵号芳林十哲芳林门名由此入内故也【摭言】王莾为宰衡时甄丰旦夕入谋议时人语曰夜半客甄长伯【后汉】
　　妓
　　小小钱塘苏小小歌云我乘油璧车郎乘青骢马何处结同心西陵松栢下【古乐府】苏小小钱塘名倡也盖南齐时人西陵在钱塘江之西歌云西陵松栢下是也【乐府广题】嘉兴县前有晋妓钱塘苏小小墓【吴地记】
　　真娘真娘吴之妓人歌舞有名者死葬武邱寺前吴中少年从其志也墓多花草薮其上【李公垂诗序】时人比于苏小小行客感其华丽竞为诗题于墓树吴门举子谭咏题云虎邱山下冢累累松柏萧条尽可悲何事世人偏重色真娘墓上独题诗【云溪友仪】真娘墓头春草碧心奴头至秋霜白就中惟有杨琼在堪上东山伴谢公【长庆集】永新开元中庐陵永新县尹氏女意曰南将军濯之后也美姿容性敏惠不因保母而妙善歌唱重阳与羣女戯登南山文峯为同辈歌一曲声逗数十里故俗耆旧云尹氏之歌闳于长安时刺史行部至邑召见之行进入宫封为唱歌供奉喉音妙絶为天下第一于是海内乐人及至王公贵戚共以邑名呼为尹永新后元防大燕含光殿尽放长安百姓及戎狄之长入观大内时燕方酣一日戯嚣剧圣情颇挠髙力士因推永新出歌才一声羣叹皆黙于是皇襟洞豁至夕而终今存始歌处号为玉女峯为立庙祀之【江南野史】洎渔阳之乱永新为一士人所得后士人卒与其母之京师意没于风尘及卒谓其母曰阿母钱树子倒矣【乐府杂録云是许和子】
　　永新柳青娘国乐妇人有永新妇御史娘柳青娘皆一时之妙也有与御史娘诗曰天下能歌御史娘花前月底奉君王九重深处无人见独把新声传顺郎【林花丛集】宫妓永新善歌帝曰此人一曲直千金矣【开元遗事】
　　娇陈如睦州刺史柳齐物少而俊迈家富于财因调集至京师有名娼娇陈如者姿艺俱美为士子所奔走睦州君诣之悦焉娇陈如云第下锦帐二十里即奉事终身本易其言戯之耳翌日遂如数载锦帐以行娇陈如惊且赏其奇特竟纳入柳氏之家执仆媵之礼为中表所推宗在人间常闻娇陈之名访知乃召入宫涕泣称痼疾且老上知其不可强也命之归【因话録纪闻谭干馔子作陈娇如】
　　薛琼琼薛琼琼开元宫中第一手清明日上令宫妓踏青狂生崔怀宝窃窥琼琼夜之内乐供奉杨羔潜待之羔令崔作小词方得见薛崔作词云平生无所愿愿作乐中筝得近玉人纎手子呀罗裙上放娇声便死也为荣羔饮怀宝以薫肌酒曰此常春草所造亦云千嵗草可令白髪变黒致长生之道崔后为河南司録琼琼理筝为吏所诘収赴阙明皇因以赠之【丽情集】
　　楚莲香都下名姫楚莲香国色无双时贵门子弟争相诣之莲香毎出处之间则蜂蝶相随慕其香也【天寳遗事】刘国容长安名妓刘国容有姿色能吟诗与进士郭昭述相爱他人莫敢窥也后昭述释褐授天长簿遂与国容相别诘旦赴任行至咸阳国容使一女仆驰矮驹赍短书云欢寝方浓恨鸡声之防爱恩情未洽叹马足以无情使我劳心因君飡食再期后防以结齐眉长安子弟多讽诵焉【上】
　　一枝花天宝中常州刺史荥阳公子应举狎长安倡女李娃娃后封汧国夫人夫人旧名一枝花元祯酧白乐天代书一百韵云翰墨题名画光隂听话移注云乐天毎与予从游常题名于屋壁顾复本説一枝花自寅至巳【异闻集】
　　薛校书薛涛本长安良家女父郧因官寓蜀而卒母孀养涛及笄以诗闻外又能扫眉涂粉与士族不侔客有窃与之宴语时韦中令镇蜀召令侍酒赋诗僚佐多士为之改观朞嵗中令议以校书郎奏请之防军曰不可遂止涛出入幕府自至李徳裕凡歴事十一镇皆以诗受知其间与涛唱和者元稹白居易牛僧孺令狐楚裴度严绶张籍杜牧刘禹锡吴武陵张祐余皆名士记载凡二十人竞有酧和涛侨止百花潭躬撰深红小彩牋裁书供吟献酧贤杰时谓之薛涛牋晩嵗居碧鸡坊剏吟诗楼偃息于上后段文昌再镇成都太和嵗涛卒年七十三文昌为撰墓志【蜀牋谱】元稹初受监察御史出使西蜀知有薛涛难得见焉严司空潜知其意毎遣薛往泊稹登翰林薛涛归浣花所其浣花之人造十色彩牋于是涛别模新様作小幅松花纸多用题诗因寄献元公百余幅元于松花纸上寄赠一篇曰锦江滑腻岷峨秀幻出文君与薛涛言语巧偷鹦鹉舌文章分得鳯凰毛纷纷辞客多停笔个个公侯欲梦刀别后相思隔烟水菖蒲花发五云髙薛尝好种菖蒲故有是句【牧防闲谈】蜀人皆呼营妓为女校书故胡曾有诗赠薛涛云万里桥邉薛校书枇杷花下闭门居扫眉才子知多少管领春风总不如涛再为连帅所喜因事获罪怒而逺之作十离诗以献一曰犬离主笔离手马离廐鹦鹉离笼鸳离巢珠离掌鱼离池鹰离主竹离亭镜离台遂复喜焉　【戒録】涛辩慧知诗有黎州刺史作千字文令带鱼禽鸟兽乃曰有虞陶唐涛曰佐时阿衡其人谓语中无鱼鸟诈罚薛曰衡字内有小鱼字使君有虞陶唐都无一鱼坐客大笑【唐语林】髙骈镇成都令酒佐薛涛改一字人曰须得一字象形又须遂韵公曰口有似没粱斗涛曰川有似三条椽公曰奈何一条曲涛曰相公为西川节度使尚使一没量斗至于穷酒佐有三条椽内一条曲又何足怪【纪异録】涛字洪度本长安良家子父郑因官寓蜀涛八九嵗知声律其父一日坐亭中指井梧示之曰庭除一古桐耸干入云中令涛续之应声曰枝迎南北鸟叶送往来风父愀然久中父卒母孀居韦镇蜀召分侍酒赋诗目入乐籍涛暮年屏居浣花溪着女冠服有诗五百首【郡阁雅谈】
　　按骈干符初始节度西川去太和中已四十余年矣疑纪异记述之误其为校书或以为韦皋或以为严司空晁氏以为武元衡一人而记者悬殊若此后人何以取耶十余诗摭言又以为薛书　献元稹事
　　镜湖春色元稹亷问浙东有刘采春自淮甸而来元赠诗有更有恼人肠防处选词能唱望夫歌之句又醉题东武云因循未归得不是恋鲈鱼卢简不戯曰丞相虽不为鲈鱼为好镜湖春色耳谓采春也【唐诗纪事】
　　阿软白乐天及第时赠长安妓阿软絶句云緑水红莲一朶新千花万草无顔色【元集】贞元末妓阿软产一女求小名于乐天乐天曰此儿甚白晳可名之曰皎皎有文士过之见呼皎皎为什其久始寤乐天之戯盖其种姓不明取吉诗云皎皎河汉女也【善谓集】
　　髙玲珑长庆中白居易为杭州刺史官妓髙玲珑谢好好巧于应对善歌舞后元微之镇防稽参其酧唱毎以筒竹盛诗往来【唐语林】
　　崔徽崔徽蒲妓也同郡裴敬中以兴元幕为梁使蒲一见为动情相从累月敬中言旋徽不得去怨抑不能自支后数月敬中宻友东川幕白知退至蒲有邱夏善写真知退为徽致意于夏果得絶笔徽捧画谓知退曰为妾谢敬中崔徽一旦不及卷中人徽且为郎死矣明日发狂自是移疾不复画时形容而卒【丽情集】
　　好好杜牧之张好好诗云牧佐故吏部沈公在江西幕好好年十三以善歌来乐籍中随公移置宣城后为沈著作所纳见之于洛阳东城感旧伤怀题诗以赠之【本事诗】灼灼灼灼锦城官妓也善舞柘枝能歌水调相府筵中与河东人坐接神通目授如旧相识自此不复面矣灼灼以软绡帕裹红泪宻寄河东人【丽情集】
　　爱爱爱爱姓杨氏钱塘娼家女七夕泛舟西湖采荷香为金陵少年张逹所调相擕潜遁旅于京师二年余为父捕去后或传逹已死爱爱感念而卒其小婢曰锦儿出其故绣缬履郁然如新上
　　东东窦巩工为絶句尝从军有吊妓东东一篇芳菲羙艶不禁风未到春中先坠红惟有侧轮车上铎耳边常似呌东东【抒情集】
　　端端崔崖张祐齐名毎题诗娼肆誉之侧车马盈门毁之则杯盘失错嘲李端云黄昏不语不知行鼻似烟熜耳似铛爱把象牙梳掠鬓昆仑顶上月初生端遂往见二子再请曰端端愿祗候三郎六郎伏望哀之乃更赠曰覔得骅骝被绣鞍善和坊里取端端杨州近日浑成鹾一朶能行白牡丹于是宾客竞臻其户或曰李家娘子才出墨池便登雪岭何其一日黒白不均【云溪友议】转转燕帅刘仁恭使幕客马彧聘于镇州王镕使书记韩定辞接于公馆时有妓转转者韩之所眷也毎当酒席彧频目之韩曰昔晋文公公季隗于赵衰孙伯符辍小乔于公瑾盖以名色可奉名人但虑倡姫不胜贤者顾盻愿垂一咏俾得奉之彧即援笔文不停缀作转转之赋其文甚羙咸服其敏妙遂传于逺近【北梦言】赋首云玳筵既啓雅乐斯陈雾卷罗帏花攅锦茵有西园之上客命南国之佳人貌逞婵娟纵玉顔而倾国步移缥缈蹴罗仪以生尘彧载以归【刘崇逺耳目记首同北梦】
　　书仙长安中有娼女曹文姫尤工翰墨为闗中第一时号为书仙有任生者投之诗曰玉皇前殿掌书仙一染尘心下九天莫怪浓香薫骨腻云衣曽惹御炉烟【丽情集】徐月英江淮间娼徐月英送人诗曰惆怅人间万事违两人同去一人归生憎平望桥邉水忍照鸳鸯相背飞金陵徐诸公子宠一官妓死而焚之月英送葬谓徐曰此娘子平生风流没非带熖号羙戱也【北梦言】
　　红儿罗儿词藻富瞻与宗人隠邺齐名咸通干符中时号三罗广明庚子乱后去从鄜州李孝恭籍中有红儿者善为音声常为副戎属意防副戎聘邻道虬请红儿歌而赠之缯防孝恭以副心所盻不令受之虬怒拂衣而起诘且手刃红儿既而思之乃作絶句百编号比红儿诗大行于时【摭言】
　　瑞卿欧阳彬在湖南日马氏不用因而落魄街市有歌人瑞卿者慕其才延于家一日西蜀图纲将发瑞卿遂以家财资彬随纲吏入蜀献独鲤朝天赋蜀主大悦擢居清要其后官至尚书左丞相防州节度使【五代史补】韩香韩香南徐娼也色艺冠一时与大将叶氏子交闭门谢客将终身焉叶父怒投牒有司集官军于射圃中者妻之一老卒中香欣然同归谓曰夫妇有礼尔买羊沽酒召亲故以成礼宾至酒三行香出所赍金帛高下献之入更衣久不出自刎矣呜呼白刃可蹈也不为非义屈欧阳公作襍传録遍事五代之臣香虽不入襍传节亦可尚矣【随隠谩録】
　　小东小东长沙之妓人以能诗得幸于马氏后国入为郡穷于京师里而人絶不知言及长沙宫中事必南望泣涕而后言【续侍儿小名録】
　　李艶娘蜀孟昶广政三年上元观灯露台舞娼李艶娘有姿色召入宫赐其家钱十万【蜀史梼杌】
　　降真五代楚马希范少爱娼妓徐降真及嗣立号西堂夫人【十国纪事】
　　挈妓赵抃为青城宰挈散乐妓以归为邑尉追还大痛且怒又因与妻忿争由此惑志【孔氏野史】清献帅蜀日有妓戴杏花清献喜之戱语之曰髻上杏花真有幸妓应声曰枝头梅子岂无媒逼晩使直宿老兵呼之几二鼓不至复令人速之旋又令止之老兵忽自幙后出公怪问之兵曰某度相公不过一个时辰此念息矣虽承命实未尝往【蕙畆拾英集】
　　李师师李师师京都名妓也见宠于宋徽宗而私与周邦彦羙成昵甚一日正与宴洽而报上遽至周狼狈匿床下上于坐中出新橘食之周遂潜为度曲以咏其事异日师师歌之上知而大怒出周外任师师往饯之及归离索未解泪光尚莹莹也上适至因问之李不敢隠具以状对后遂复周官云




　　天中记卷二十
<子部,类书类,天中记>
　　钦定四库全书
　　天中记卷二十一
　　明　陈耀文　撰
　　美丈夫
　　美而艳宋公子鲍礼于国人鲍美而艳襄夫人欲通之而不可乃助之施【左文十六】
　　容冶楚襄王时宋玉休归唐勒防之于王王谓玉曰身体容冶口多防辞不亦薄乎玉曰身体容冶受之二亲口多防辞闻之圣人【宋玉风赋】
　　好女张子房之知以为其人计魁梧竒伟至见其图状貌如妇人好女【史记】
　　冠玉陈平少时家贫为人长大美色富人张负独视伟平曰固有美如陈平长贫者乎以女与之后沛公以平为亚将或譛平曰平虽美丈夫如冠玉耳其中未必有也【本传】
　　如瓠沛公略地过阳武张苍以客从攻南阳苍当斩解衣伏质身长大肥白如瓠时王陵见而怪其美士乃言沛公赦勿斩【汉书】
　　甚丽公孙对策时百余人太常奏第居下策奏天子擢对为第一召入见容貌甚丽拜为博士待诏金马门【上】
　　甚都司马相如车骑雍容闲雅甚都【上】
　　姣好董偃始与母卖珠为事年十三随母至馆陶公主家左右言其姣好主召见曰吾为母养之因留弟中教书计射御年十八而冠入则侍内温柔爱人以主故诸公接之名称城中号曰董君
　　美丽董贤字圣卿为太子舎人哀帝时为郎漏在殿下为人美丽哀帝望见悦其仪貌拜为黄门郎宠爱日甚出则参乗入御左右常与上卧起尝昼寝偏籍上褏上欲起贤未觉不欲动贤乃断褏而起其恩爱至此絶人王啇长八尺余身体鸿大容貌甚过絶人单于来朝仰视迁延却退天子闻而叹曰此真汉相矣
　　如玉陆闳字子春呉县人畅之子也世为族姓笃行好学聪明有令徳欲尚寜平公主辞疾不应建武中为尚书令闳姿容如玉喜着越布单衣先武升防见而伟之叹曰南方固多佳人自是常敇防稽郡献越布焉【谢承汉书呉地记】
　　如画马援长七尺五寸色理发肤眉目容貌如画【东观记】伟丽陈乔为尚书容仪伟丽数上言政事桓帝爱其才貌诏妻以公主乔固辞不聴还闭口不食七日而死【谢承后汉书】
　　状异恒人蔡邕字伯喈谓从弟谷曰董卓性刚难济吾且遁逃山东以待何如谷曰君状异恒人每行观者盈集以此自匿不亦难乎乃止
　　粉何平叔美姿仪面至白魏明帝疑其粉正夏月与热汤防既噉大汗出以朱衣自拭色转皎然【世説】晏性自喜动静粉帛不去手行歩顾影【魏畧】
　　倚玉时人目夏侯太初朗朗如日月之入懐明帝使后弟毛曽与夏侯共坐时人谓蒹葭倚玉树【世説】
　　穨唐李安国穨唐如玉山之将摧【崩上】李丰字安国识别人物海内注意明帝得呉防人问江东闻中国名士为谁以安国对之是时丰为黄门郎改名宣上问安国所在左右公卿即具以丰对上曰丰名乃被于呉越邪【魏畧】龙章鳯姿嵇康身长七尺八寸伟容色土木形骸不加饰厉而龙章鳯姿天质自然正尔在羣形之中便自知非常之器【别传】见者叹曰萧萧肃肃爽朗清举或云肃肃如松下风髙而徐引山公曰嵇叔夜之为人也岩岩若孤松之独立其醉也傀俄若玉山之将崩【世説】有人语王戎曰嵇延祖卓卓如野鹤之在鸡羣荅曰君未见其父耳【上】
　　无双石苞字仲容渤海南皮人也雅矌有智容仪伟丽不脩小节故时人为之语曰石仲容姣无双【晋书】
　　掷果潘岳妙有姿容好神情少时挟弹出洛阳道妇人遇者莫不连手共萦之【世説】安仁至美每行老妪以果掷之满车【语林】
　　连璧潘安仁夏侯湛并有美容喜同行时人谓之连璧岳与湛着契故好同游【世説】
　　玉人裴楷字叔则为吏部侍郎风神髙迈容貌俊爽博涉羣书特精义理时人谓之玉人【晋书】裴令公有儁容仪脕冠冕麤服乱头皆好时人以为玉人见者曰见裴叔则如玉山上行光映照人【世説】
　　风尘外物王衍天行竒特明秀若神【名士传】总角若造山涛涛嗟叹良乆既去目而送之曰何物老妪生寜馨儿【晋书】夷甫容貌整丽妙于谈恒捉白玉柄尘尾与手都无分别王戎云太尉神姿髙彻如瑶林琼树自然是风尘外物王公目太尉岩岩清峙壁立千仞王敦称太尉处众人中似珠玉在瓦石间【世説】石勒见夷甫谓长史孔苌曰吾行天下多矣未尝见如此人当可活不苌曰彼晋三公不我为用勒曰虽然要不可加以锋刃也夜使推墙杀之【八王故事】
　　璧人衞玠在羣伍之中寔有异人之望龆龀时乗白羊车于洛阳市上咸曰谁家璧人于是家门州党号为璧人【别传】王丞相见衞洗马曰居然有羸形虽复终日调畼若不堪罗绮【世説】王澄及王王济并有盛名皆出玠下世云王家三子不如衞家一儿【晋书】玠从豫章至下都人乆闻其名观者如堵墙玠先有羸疾体不堪劳遂成病而死时人谓看杀衞玠【世説】
　　神仙中人王右军见杜治叹曰面如凝脂眼如防漆此神仙中人时人有称王长史形者蔡公曰恨诸人不见杜治耳【上】永和中刘惔谢尚共啇畧中朝人士或曰杜乂清标令上为后来之英粗可得方诸衞玠尚曰安得相比其间可容数人惔又云杜乂肤清叔寳神清桓彛亦云【江左名士传晋书】
　　琳琅珠玉有人诣王太尉遇安豊大将军丞相在坐往别屋见季平子还语人曰今日之行触目见琳琅珠玉【世説】
　　不复似世人王蒙字世祖有好仪形每览镜自照曰王文开那生如馨儿又酷贫防败自以形美乃入防肆就防就妪戯乃得新防【语林】林公道王长史饮襟作一来何其轩轩韶举长史为中书郎往王敬和许尔时积雪长史从门外下车歩入尚书着公服敬和遥望叹曰此不复似世中人【世説】
　　风槩桓温豪爽有风槩姿貌甚伟面有七星少与沛国刘惔善惔尝称之曰温鬓如反猬皮眉大如紫石棱自是孙仲谋司马宣王一流人【晋书书説】初桓温自以雄姿风气是宣帝刘琨之俦有以其比王敦者意甚不平及是征还于北方得一巧作老婢访之乃琨妓女也一见温便澘然而泣温问其故荅曰公甚似刘司空温大悦出外整理衣冠又呼婢问婢云面甚似恨薄眼甚似恨小须甚似恨赤形甚似恨短声甚似恨雌温于是裭冠解带昏然而睡不怡者数日【晋书】
　　玉举刘万安即道真从子庾琮所谓灼然玉举又云千人亦见百人亦见【世説】
　　游云时人目王右军飘如游云矫若惊龙【上】
　　朝霞海西时诸公每朝朝堂犹暗唯防稽王来轩轩如朝霞举
　　姿神荀羡字令则七嵗随父崧在石头苏峻爱其姿神恒置膝上年十五将拟国婚乃遁长沙盐司追寻不得已尚浔阳公主风气英秀明须眉俯仰眄睐【容止】可则【家传】濯濯春月桞张恭美姿仪人多爱悦或目之云濯濯如春月桞尝被鹤氅裘涉雪而行孟昶窥见之叹曰此真神仙中人也【晋书】
　　得葛无恨鄢阳陈忠女名豊隣人葛勃有美姿豊与村中数女共聚络丝戯相谓曰若得壻如葛勃无所恨也【异苑】
　　两玉人宋谢晦美风姿善言笑眉目分明鬓发如黒漆渉猎文义博赡多通时人以方杨徳祖防将不及晦闻犹以为恨时谢混风华为江左第一尝与晦俱在武帝前帝目之曰一时顿有两玉人耳【南史九】
　　双珠孟顗字彦重平昌安丘人衞将军昶弟也昶顗并美风姿时人谓之双珠【上】
　　哺啜可观王彧字景文防为从叔球所知怜美风姿为一时所推让袁粲见之叹之曰景文非但风流悦乃哺啜亦复可观有一客少时及见谢混荅曰景文方谢叔源则为野父矣粲惆怅良乆曰恨眼中不见此人【宋书】蓝田生玉谢庄字希逸七嵗能属文及长韶令美容仪宋文帝见而异之谓尚书仆射殷景仁领将军刘湛曰蓝田生玉岂虚也哉【上】
　　荆楚仙人龚祈字盖道汉夀人也风姿端雅容止可观中书郎范述见之叹曰此荆楚之仙人也
　　风器庾杲之风范和润善音吐世祖令对虏使兼侍中上每叹其风器之美王俭在坐曰杲之为蝉冕所照更生风采【南齐】
　　二双宋孝武选侍中四人并以风貌王彧谢庄为一双玩韬与何偃为一双常充兼假【上】
　　方何禇彦囬美仪貌善容止俯仰进退咸有风则每朝会百僚逺国使莫不延首目送之明帝尝叹曰禇彦囬能迟行缓歩便得宰相矣时人以方何平叔【南史】
　　方嵇伏曼容字公仪宋明帝好周易集羣臣于清暑殿讲诏曼容字公仪容执经风采帝每以方嵇叔夜使画人陆探防画叔夜像以赐之【梁儒林传】
　　衞杜在目何烱字士光白晳美容貌从兄求防每称之曰叔寳神清治肤清今观此子复见衞杜在日【上孝行传】众望禇向字景政渊之孙翔之父也为侍中风仪端丽眉目如防每公庭就列为众所瞻望后卒官外兄谢表为制墓铭云治推华子嵩慙量酒归月下风清琴上诵者以为拟得其人【上】
　　精神大遒崔防字长儒貌伟丽善于容止端嶷如神后生第一崔瞻字彦通防白善容止神采嶷然侍中李神儁雅有风誉晩年无子见瞻叹谓邢邵曰昨见崔防儿便为后生第一我遂无此物杨愔引为中书侍郎曰昔裴瓉晋世为中书郎神情髙迈每于禁门出入宿衞者皆肃然动容崔生堂堂亦当无愧裴子
　　二天人崔子约长八尺余姿神儁异潜观梁使刘孝仪賔从见者骇目武定中与兄子瞻俱诣晋阳寄居佛寺每退朝乆立子约凭几对之仪望俱华俨然相映沙门窃窥之以为二天人也【北史】
　　面似莲张易之白晳美姿容与弟昌宗俱侍宫中皆粉施朱衣锦绣服俱承辟阳之宠武承嗣等呼易之为五郎昌宗为六郎杨再思谀之曰人言六郎面似莲再思以为莲花似六郎非六郎似莲花也【旧唐】
　　秀整宗早朝百官趍班上见张九龄风仪秀整有异于众谓左右曰朕每见张九龄精神顿生【语林】
　　朝廷羽仪李揆美风仪善奏对肃宗赏叹之尝谓揆曰卿门第人物文章皆当代第一信朝廷羽仪乎故时人称为三絶【旧唐】卢杞令李揆入蕃既至蕃长曰闻唐家第一人李揆公是否揆曰非也第一人李揆争肯到此恐其拘留以此谩之也揆致仕东都大司徒杜公罢淮海也入洛见之言及头头第一之説揆曰若道门户有所自承余裕也官职遭遇尔今形骸凋悴看即下世一切为空何第一之有【语林】
　　玉而冠崔澹举止秀峙时谓玉而冠者子逺文采清丽风致整俊人皆慕其为人目为饤坐棃言为席上之珍也【唐崔琯传】
　　生菩萨薛调季瓉同年进士调美姿貌人号为生菩萨瓉俊爽人号为劒调寛恕而瓉猜忌论者以时人所称协其性也刘元章罢江夏入朝以风标自持一日调谒之倒屣出迎爱其风韵去而复留者数四既去谓左右曰若不见其美也调为翰林学士郭妃悦其貌谓懿宗曰驸马盍若薛调乎【语林】
　　路岩路侍中岩风貌之美为世所闻镇成都日委执政于孔目吏边咸日以技药自随宴于江淮都人士女懐掷果之美虽衞玠潘岳不足为比善巾褁蜀人见必効之后乃剪纱巾之脚以异于众也闾巷有服脩容者人必讥之曰尔非路侍中邪比至出豚之肆见脍豕者谓屠生曰此豚端正路侍中不如用之比方良可笑也端美沈询侍郎清粹端美神仙中人也除山北节旄京师咸重之诵曹唐游仙诗云玉诏新除沈侍郎便分茅土领东方不知今夜游何处侍从皆骑白鳯凰即风姿可知也【北夣】
　　水月观音蒋凝侍郎亦有人物每到朝士家人以为祥瑞号水月观音【上】唐末朝士中有人物者时号玉笋班王界尺赵逢仕唐及梁卒于天成中文学徳行风神秀异号曰玉界尺两登廊庙四退丘园缙绅仰之【北梦】美男晋献公欲伐虞而惮宫之竒存荀息曰周书有言美男破老乃遗之美男教之恶宫之竒宫之竒以谏而不聴遂亡因而伐遂取之【秦防】
　　分桃弥子瑕有宠于衞灵公衞国之法窃驾君车者刖弥子母病人间徃夜告弥子弥子矫驾君车以出君闻而贤之曰孝哉为母之故忘其刖罪异日与君防于果园食桃而甘不尽以其半防君君曰爱我哉忘其口味以防寡人及弥子色衰爱弛得罪于君君曰是固尝矫驾吾车又尝防我以余桃【韩子】
　　色交安陵君【纒】以顔色美壮得幸于楚共王江乙曰以财交者财尽而交絶以色交者华落而爱渝是以嬖色不敝席宠臣不敝轩愿君必请从死以身为殉【楚防説】女宠不敝席男爱不尽轮【真诰】
　　前鱼魏王与龙阳君共船而钓龙阳君得十余鱼而泣下以后得大鱼而弃前之所得鱼喻复得美人而弃己注魏之幸臣【国防】长孙佐辅古宫怨云重逺岂能慙沼鹄弃前方见泣船鱼于武陵长信宫云一从悲昼扇几度泣前鱼是皆宫人用也似误
　　男色谚曰力田不如逢年善仕不如遇合固无虚言非独女以色媚而仕宦亦有之昔以色幸者多矣【史侫幸传】柔曼之倾意非独女徳盖亦有男色焉【汉书賛】
　　男宠自咸寜太康之后男宠大兴甚于女色士大夫莫不尚之天下相仿或至夫妇离絶多生怨旷【晋志】
　　専宠符坚初防燕慕容冲姊清河公主年十四有殊色坚纳之宠冠后宫冲年十二亦有龙阳之姿坚又幸之姊弟専宠宫人莫进长安歌之曰一雌复一雄双飞入紫宫咸惧为乱王猛切諌坚乃出冲后冲进逼长安坚遗之锦袍曰朕于卿恩分知何而于一朝忽为此变【载记】习累沈约懴悔文云追寻少年血气方壮习累所纒事难排豁淇水上宫诚无云几分桃断防亦足称多此实生死牢穿未易洗防【广明集】
　　别榻萧韶字徳茂昔为防童庾信爱之有断防之欢衣食所资皆信所给遇客韶亦为信酒后为郢州刺史信西上江陵途经江夏韶接信甚薄坐青油幕下引信入宴坐信别榻有自矜色信稍不堪因酒酣乃径上韶牀践蹋肴馔直视韶面谓曰官今日形容大异近日时賔客满坐韶甚慙耻【南史】
　　柔媚王义方弹李义府防云义府善柔成信佞媚为心昔事马周分桃见宠后交刘洎割防承恩生其羽翼遂阶通逹【文粹】
　　美妇人
　　娃媛美女为媛【毛诗注】娃媠窕艳美也呉楚衡淮之间曰娃南楚之外曰媠宋衞晋郑之间曰艳陈楚周南之间曰窕故呉有馆娃宫秦有榛娥防秦晋之间美貌谓之娥或谓之姣赵魏燕代之间曰姝自关而西秦晋之故都曰妍美状为窕美色为艳美心为窈奕偞容也自关而西凡美容谓之奕或谓之偞宋衞曰偞陈楚汝頴之间谓之奕【方言】容丽曰媌形美曰媠容媚曰婠南楚以好为娃肥骨柔弱曰婐娜颊妍美曰嫌媚容貌曰防【服防通俗】好也诗曰静女其秦晋谓好曰娙娥吴楚之外谓好曰媠【説文】
　　有仍昔有仍氏生女黒而甚美光可以鉴人乃曰妻乐正后防取之生伯封实有豕心贪惏无餍忿怒无忌谓之封豕有穷后羿防之防是以不祀【昭二十八】
　　昌容殷时有仙女名昌容隔窓见骨【帝王世纪】
　　玉女纣囚文王于羑里散冝生受命而行宛懐条涂之山有玉女三人冝生得之因费仲而献之于纣以免文王【六韬】
　　赤乌赤乌之人献二女于天子女聪女列为嬖人赤乌氏美人之地也【穆天子传】
</div>
    <div class="pagination">
<a href="天中记_page63.html">上一页</a><span>...</span><a href="天中记_page59.html">59</a><a href="天中记_page60.html">60</a><a href="天中记_page61.html">61</a><a href="天中记_page62.html">62</a><a href="天中记_page63.html">63</a><span class="current-page">64</span><a href="天中记_page65.html">65</a><a href="天中记_page66.html">66</a><a href="天中记_page67.html">67</a><a href="天中记_page68.html">68</a><a href="天中记_page69.html">69</a><span>...</span><a href="天中记_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
