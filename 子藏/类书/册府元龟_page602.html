<!DOCTYPE html>
<html>
<head>
    <meta charset="UTF-8">
    <title>册府元龟 - 第 602 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 602 页/共 736 页</h1>
    <div class="content">    王司空冲之第十二子也。沉静有器局美风仪举止蕴藉梁大同中起家秘书郎。
    陆缮为太子中庶子领步兵校尉掌东宫管记缮仪表端丽进退雅世祖使太子诸王咸取则焉其超步蹑履令习缮规矩。
    後魏张济字士度涉猎书传清辨美仪容道武爱之引侍左右与公孙表等俱为行人拜散骑侍郎。
    崔朗美容貌涉猎经史少温厚有风俗以军功起家震威将军。
    毕祖彦涉猎书传风度雅为时所知为光禄大夫王诵字国章融之子学涉有文才神气清隽风流甚美位至给事黄门侍郎。
    李谐字虔和风流润博学有文辨当时才士咸相钦赏终於秘书监。
    刘藻字彦先涉猎群籍美谈笑善与人交为太尉司马。
    裴粲沉重美风仪历正平弘农二郡太守高阳王雍曾以事属粲不从雍甚为恨後因九日马射敕畿内太守皆赴京师雍时为州牧粲往修谒雍含怒待之粲神情迈举止抑扬雍目之不觉解颜及坐定谓粲曰：相爱举动可更为一行粲便下席为行从容而出坐事免官後宣武闻粲善自树置欲观其风度忽令传诏就家急召之须臾之间使者相属合家恐惧不测所以粲更恬然神色不变帝叹异之。
    北齐高乾性明悟俊伟有智略美音容进止都雅为府仪同三司徐州刺史。
    崔陵状貌伟丽善於容止少有名望为当时所知为东兖州刺史。
    杨幼聪敏好学及长能清言美风神俊悟容止可观人士见之莫不敬异有识者多以远大许之後为骠骑大将军开封府王。
    裴让之字士礼为文襄主簿兼中书舍人文襄尝入朝让之导引容仪蕴藉文襄目之曰：士礼佳舍人迁长史兼中书侍郎领舍人。
    王昕北海剧人为银青光禄大夫判祠部尚书事生九子并风流蕴藉世号王氏九龙。
    卢昌衡卫尚书左仆射道虔之子尚书王昕以雅谈获罪诸弟尚守而不坠自兹以後此道浸微昌衡与顿丘李。若彭城刘珉河南陆彦师陇西辛德源太原王循并为後进风流之士。
    沈靖有才识风仪蕴藉容止可观为尚书郎後与柳机少有令誉风仪辞令为当世所推官至华州刺史独孤信武川人美容仪风度弘雅善骑射以北边丧乱避地中山为葛荣所获信既少年好自修饣希服章有殊於众军中号为独孤郎以军功拜安南将军为秦州刺史时因猎日暮驰马入城其帽微侧诘旦而吏人有戴帽者咸慕信而侧帽焉其为众庶所重如此。
    周惠达幼有志操好读书美容貌进退可观见者莫不重之为仪同三司。
    王褒字子渊识量淹通志怀沉静美风仪善谈笑终於宜州刺史。
    柳霞幼而聪迈神采嶷然梁西昌侯琛藻镇雍州霞时年十二以民礼修谒风仪端肃进止详雅琛藻美之试遣左右践霞衣裾欲观其举措霞徐步稍前曾不顾ツ终於霍州刺史。
    杨雄初名惠美姿容器度雍容闲雅进止可观官至江陵总管。
    隋柳謇之字公正身长七尺五寸仪容甚奇风神爽亮进止可观转守庙下士周武帝有事太庙謇之读祝文音韵清雅观者属目帝善之擢为宣纳上士。
    元善雒阳人以风流蕴藉俯仰可观音韵清朗听者忘倦由是为後进所归开皇初拜内史侍郎高祖每望之曰：人伦表仪也。凡有敷奏词气抑扬观者瞩目唐杜如晦少聪悟美风调精彩绝人及长雍容儒雅好谈文史每以风流自命官终尚书左仆射。
    崔日用美容止善谈笑少举进士为并州长史。
    李纾为吏部侍郎厚自奉养马极鲜明以放达蕴藉称於时。
    韦夏卿有风韵善谈宴与人相亲终年而喜愠不形於色为太子少保卒。
    李迥秀为凤阁鸾台平章事雅有文才饮酒斗馀广接宾朋当时称为风流之士。
    权德舆自贞元元和三十年间羽仪朝行性真亮宽恕动作语言一无外饰蕴藉风流为时称乡官终山南西道节度使。
    周和凝字成绩幼而聪敏姿状秀拔神彩射人性好修整自释褐至登台辅车服仆从必加华楚进退容止伟人也。位至太子太傅。
    ●卷八百二十四
    ○总录部　名字
    古称孩而名之冠而字之盖以名者义之制字者名之饰先民之论其亦多矣。故吐情自纪名以示谦均体相称字以为重质文既变单兼并兴要在顺言亦无定义然五废之说虑防大物三复之旨弥昭景行随时损益其说靡记至有兆兴天赋叶应梦受命卜筮以考休吉稽事类以择淑令或避嫌变易或受赐旌别咸有伦理率用论次。《传》曰：人治之大也。可不慎欤。
    唐叔虞者周武王子而成王弟初武王与叔虞母会时（叔虞母曰：邑姜武王后齐太公女）梦天谓武王曰：余命女生子名虞余与之唐及生子文在其手曰：虞故遂因命之曰：虞。
    晋穆侯七年伐条生太子仇十年伐千亩有功生少子名成师晋人师服曰：异哉！君之命子也。太子曰：仇仇者雠也。少子曰：成师成师大号成之者也。名自命也。物自定也。今庶名返逆此後晋其能毋乱乎！成师封于曲沃其後代有晋国。
    鲁桓公子同生公问名於申对曰：名有五有信有义有象有假有类（申鲁大夫）以名生为信（。若唐叔虞鲁公子友）以德命为义（。若文王名昌武王名发）以类命为象（。若孔子首象尼丘）取於物为假（。若伯鱼人有馈之鱼因名之曰：鲤）取於父为类（。若子同生与父同日）不以国（国君之子不自以本国为名也。）不以官不以山川不以隐疾（隐痛疾患避不祥也。）不以畜牲（畜牲六畜）不以器币（币玉帛）周人以讳事神名终将讳之（君父之名固非臣子所斥然礼既卒哭以木铎徇曰：舍故而讳新谓舍亲尽之祖而讳新死者故言以讳事神名终将讳之自父至高祖皆不敢斥言）故以国则废名（国不可易则废名）以官则废职以山川则废主（改其山川之名）以畜牲则废祀（名猪则废猪名羊则废羊）以器币则废礼晋以僖侯废司徒（僖侯名司徒废为中军）宋以武公废司空（武公名司空废为司城）先君献武废二山（二山具敖名也。鲁献公名具武公名敖更以其乡名山）是以大物不可以命公曰：是其生也。与吾同物命之曰：同（物类也。谓同日）。
    季友桓公之季文姜之爱子始震而卜卜人谒之曰：生有嘉闻其名曰：友为公室辅及其生如卜人之言有文在其手曰：友遂以名之。
    毕万毕公高之後也。献公以魏封毕万为大夫卜偃曰：毕万之後必大矣。万满数也。魏大名也。以是始赏天开之矣。天子曰：兆民诸侯曰：万民今命之大以从满数其必有众。
    惠公亡在梁梁伯以其女妻之生一男一女梁伯卜之男为人臣女为人妾故名男为圉女为妾。
    叔孙得臣鲁大夫败狄于咸获长狄侨如（侨如即瞒国之君盖长三丈获侨如不书贼夷人也。）以命宣伯（得臣待事而名其一子因名宣伯曰：侨如以旌其功）苫越生子将待事而名之（苫越苫夷）阳州之役获焉名之曰：阳州（欲比侨如）。
    叔梁纥鲁人与颜氏女野合祷於尼丘鲁襄公二十二年而孔子生生而首上圩顶故名曰：丘云：字仲尼郑武公娶于申曰：武姜生庄公及共叔段庄公寤生惊嘉闻名於世姜氏故名曰：寤生。
    卫侯辟疆朝於周行人问其名答曰：卫侯辟疆周行人还之曰：启疆辟疆天子之号诸侯弗得用卫侯更其名曰：毁然後受之。
    齐恶为卿而卫侯名恶君臣同名也。君子不夺人名不夺人亲之所名重其所以来也。王父名子也。（不夺人名谓亲之所名明臣号欲改君不当听也。君不听臣易名者欲使人重父命也。父受名于王父王父卒则称王父之命名子）。
    若敖楚大夫娶于郧（郧国名）生斗伯比。若敖卒从其母畜於郧（畜养也。）淫於郧子之女生子文焉郧夫人使弃诸梦中（梦泽名湖广安陆县城东南有梦城）虎乳之郧子田见之惧而归夫人以告（告女私通以出）遂使收之楚人谓乳为谓虎为於菟故命之曰：斗於菟以其女妻伯比（伯比所淫者）实为令尹子文其後楚灭。若敖氏其孙箴尹克黄使於齐还王曰：子文无後何以劝善使复其所改命曰：生（易其名也。）。
    郑文公有贱妾曰：燕吉（吉南燕姓）梦天使与已兰（兰草）曰：余为伯余而祖也。（伯南燕祖）以是为而子（以兰为女子名）以兰有国香人服媚之如是（媚爱也。欲令人爱之如兰）既而文公见之与之兰而御之词曰：妾不才幸而有子将不信敢徵兰乎！（惧将不见信故欲计所赐兰为怀子日数）公曰：诺生穆公名之曰：兰汉蒯通本与武帝同讳其後史家追书为通项羽时欲封之通不受。
    赵同文帝时宦者本名谈司马迁避父名改为同赵王当韩王信孙也。信之入モ奴与太子俱及至当城生子因名曰：当。
    司马相如名犬子（父母爱之不为称故为此名也。）相如既学慕蔺相如之为人也。更名相如後为郎。
    谷永本名并以尉氏樊并反更名永後曲阳侯根为骠骑将军荐永为大司农。
    刘向初名更生元帝时为恭显所讠替遂废十馀年成帝即位显等伏辜更生乃复进用更名向位至光禄大夫。
    刘歆哀帝建平元年改名秀字[A13C]叔（。《河图》赤伏符云：刘秀发兵捕不道四夷集龙斗野四七之际火为主故改名几以趣也。）累迁至中垒校尉王莽篡位以为国师。
    後汉刘平本名旷明帝後改为平官至宗正。
    马客卿援子也。幼而岐嶷年六岁能应接诸公专对宾客尝有死罪亡命者来过客卿逃匿不令人知外。若讷而内沉敏援甚奇之以为将相器故以客卿字焉援卒後客卿夭没。
    张霸字伯饶七岁能通春秋复欲进馀经父母曰：汝小未能也。霸曰：我饶为之故字曰：饶焉後为侍中。
    虞诩祖父经为郡县狱吏尝称曰：东海于公高为里门而其子定国卒至丞相吾决狱六十年矣。虽不及于公其，庶几乎！子孙何必不为九卿邪故字诩曰：升卿武平故城有碑云：诩字定安盖诩之别字也。後诩果为尚书令。
    服虔初名重。又名祗後改为虔官至九江太守。
    袁贺字元服祖父京为侍中安帝始加元服百僚会贺临装垂出而孙生喜其嘉会因名字焉。
    傅燮字南容本字初起慕南容三复白圭乃改焉後为汉阳太守。
    郑玄子益恩以孔融为黄巾所围益恩赴难陨身有遗腹子玄以其手文似已名之曰：小同（又云：小同以丁卯日生而玄丁卯岁生故名小同）至魏高贵乡公时为侍中。
    赵岐初名嘉生於御史台因字台卿（以其祖为御史故生於台也。）後避难故自改名字示不忘本土也。後为太常。
    魏杜畿子理字务仲少而机密精要畿奇之故名之曰：理年二十一而卒。
    程昱少时尝梦上泰山两手捧日昱私异之以语荀及兖州反赖昱得完三城，於是以昱梦白太祖太祖曰：卿当终为吾腹心昱本名立太祖乃加其上日更名昱也。文帝践阼为卫尉卿进封安乡侯。
    王为司空尝为其兄子及子作名字皆依谦实以见其意故兄子默字处静沈字处道其子浑字玄冲深字道冲遂为书戒之（事见训子门）。
    邓艾字士载少孤太祖破荆州徙汝南为农民养犊年十二随母至颍川读故太丘长陈实碑文言文为世范行为士则艾遂自名范字士则後宗族有与同者故改焉後以定蜀功为太尉。
    令狐愚字治公本名浚文帝黄初中为和戎护军乌桓校尉田豫讨胡有功小违节度愚以法绳之帝怒械系愚免官治罪诏曰：浚何愚遂以名之正始中为曹爽长史後出为兖州刺史。
    吴孙л景太子帝为л及其弟作名诏曰：人之有名以相纪别长为作字惮其名耳礼名子欲令难犯易避五十称伯仲古或一字今人竞作好名好字。又令相配所行不副此瞽字伯明者也。孤尝哂之或师友父兄所作或自己为师友尚可父兄犹非自为最不谦孤今为四男作名字太子名лл音如湖水湾澳之湾字мм音如迄今之迄次子名оо音如兕觥之觥字{吴}{吴}音如贤首之贤次子名пп音如草莽之莽字рр音如举物之举次子名冠冠音如褒衣下宽大之褒字{称火}{称火}音如有所拥持之拥此都不与世所用者同故钞旧文会合作之夫书八体损益因事而生今造此名字既不相配。又字但一庶易弃避其普告天下使咸闻知。
    顾雍从蔡邕学专一清静敏而易教伯喈贵异之谓曰：卿必成器今以吾名与卿故雍与伯喈同名繇此也。又字元叹言为蔡邕之所叹因以为字焉後进封醴陵侯代孙为丞相平尚书事。
    滕牧本名密避丁密改名牧丁密避牧名改为固（滕牧皇后之父丁固为御史大夫更改名以相回避）。
    晋贾充字公闾父逵魏豫州刺史阳里亭侯晚始生充言後当有充闾之庆故以为名字焉伐吴之役为使持节假黄钺大都督。
    阮孚字遥集其母即胡婢孚之初生其姑取王延寿鲁灵光殿赋曰：胡人遥集其上楹而以字焉。
    石崇字季伦生於青州故小名齐奴官至卫尉邕字。
    赵至字景真年十六游学至邺随嵇康还山阳改名浚字允元幽州三辟部从事。
    庾衮四子忄由蔑泽捃在泽生故名泽生因捃故名捃衮乡党荐之州郡交命皆不降志世遂号之为异行。
    许迈字叔玄少恬静不务仕进後登临安西山茹芝服气有终焉之志乃改名玄字远游与妇书告别自後莫测所终好道者谓之羽化。
    虞预本名茂犯名明穆皇后母讳故改焉後除散骑常侍仍领著作。
    桓温字元子宣城太守彝之子生未期而太原温峤见之曰：此儿有奇骨可试使啼及闻其声曰：真英物也。彝以峤所赏故遂名之曰：温峤笑曰：果尔後将易吾姓也。後为大司马。
    桓豁为征西大将军初闻苻坚国中有谣云：谁谓尔坚石打碎豁有子二十人皆以石为名以应之唯石虔石秀石民石生石缓石康石知名。
    张天锡字纯嘏小名独活初字公纯嘏入朝人笑其三字因自改焉时安定梁景敦煌刘肃并以门胄总角与天锡友昵张邕之诛景肃有勋天锡深德之赐姓张氏。又改其字以为己子天锡诸子皆以大为字故景曰：大奕肃曰：大诚。
    苻洪父怀归部落小帅先是陇右大雨百姓苦之谣曰：雨。若不止洪水必起故因名曰：洪前燕慕容垂字道明之第五子少岐嶷有器度身长七尺四寸手垂过膝甚宠之尝目而谓诸弟曰：此儿阔达好奇终能成家故名霸字道业恩遇逾於世子垂少好畋游因猎坠马折齿慕容俊僭即王位改名外以慕为名内实恶而改之寻以忏记之文乃去以垂为名焉。
    後凉吕光生于枋头夜有神光之异故以光为名。
    宋王懿字仲德父事苻坚至二千石坚败仲德与兄南奔晋太元末徙居彭城兄弟名犯晋宣元二帝讳并以字称字元德懿官至镇北大将军。
    王镇恶北海剧人祖猛仕苻坚任兼将相父休为河东太守镇恶以五月五日生家人以俗忌欲令出继疏宗猛见奇之曰：此非常儿昔孟尝君恶日生而相齐是儿亦将兴吾门矣。故名之为镇恶後位至安西司马征虏将军。
    孙处字季高籍注季高故字行於世位至振武将军刘义宗高祖弟道怜之子幼为高祖所爱字曰：伯奴王裕之字敬弘名与高祖讳同故以字行後为尚书仆射。
    谢景仁名与高祖讳同故称字位至左仆射。
    褚叔度名与高祖讳同故以字行後为征虏将军雍州刺史。
    张茂度名与高祖讳同故称字终於会稽太守。
    孔靖字季恭名与高祖祖讳同故称字後为侍中。
    谢密字弘微继叔峻後名犯所继内讳故以字行位至右卫将军。
    羊玄保二子太祖并赐名其一曰咸二曰粲谓玄保曰：欲令卿二子有林下正始之馀风位至散骑常侍向靖字奉仁小字弥名与高祖祖讳同故称小字终於散骑常侍。
    张景裔为侍中小名查父小名梨文帝戏之曰：查何如梨曰：梨是百果之宗查何敢比。
    范晔母如厕产之额为专所伤故以专为小字官至太子詹事。
    颜竣为丹阳尹未有子而大司马江夏王义恭诸子为元凶所杀後各产男孝武自为制名名义恭子为伯禽以比鲁公伯禽周公旦之子也。名竣子为辟疆以比汉侍中张良之子。
    刘湛负其志气尝慕汲黯崔琰为人故名长子曰：黯字长孺第二子曰：琰字季官至散骑常侍太子詹事。
    萧惠开初名慧开後改慧为惠後为少府加给事中。
    徐爰字长玉本名瑗後以与傅亮父同名改为爰终於中散大夫袁粲父濯早卒祖母哀其幼孤名之曰：愍孙愍孙幼慕荀奉倩之为人白孝武求改名为粲不许。又言於明帝乃改粲字景倩焉累迁中书监司徒侍中。
    董仲舒本名蛮帝谓曰：人名蛮复何容得蕴藉乃改名为仲舒谓曰：今日仲舒如何昔日仲舒曰：昔日仲舒出自私庭今日仲舒降自天地以此言之胜昔远矣。
    王琨父怿不慧侍婢生琨名为昆仑怿後娶南阳乐玄女无子改名琨立以为嗣琨後位至侍中。
    王字景文名与明帝讳同故称字位至中书监领太子太傅常侍扬州刺史。
    张兴世字文德本单名世明帝益为兴世後为通直散骑常侍左卫将军。
    蔡兴宗幼为父廓所重谓有已风与亲故。《书》曰：小儿神气似可不入非类不狎小人故以兴宗为之名兴宗为之字後为散骑常侍中书监。
    刘胡本名扌幼胡以其颜面。又黑故以为名及长以扌幼胡难道单呼为胡。
    谢庄五子フ颢だ瀹世谓庄名子以风月景山水位至中书。
    南齐薛深本名道深避高帝偏讳改焉後为司州刺史右将军。
    薛渊汾阴人本名道渊避高帝偏讳改之终於平北将军。
</div>
    <div class="pagination">
<a href="册府元龟_page601.html">上一页</a><span>...</span><a href="册府元龟_page597.html">597</a><a href="册府元龟_page598.html">598</a><a href="册府元龟_page599.html">599</a><a href="册府元龟_page600.html">600</a><a href="册府元龟_page601.html">601</a><span class="current-page">602</span><a href="册府元龟_page603.html">603</a><a href="册府元龟_page604.html">604</a><a href="册府元龟_page605.html">605</a><a href="册府元龟_page606.html">606</a><a href="册府元龟_page607.html">607</a><span>...</span><a href="册府元龟_page603.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
