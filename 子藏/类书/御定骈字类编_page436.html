<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 436 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 436 页/共 1019 页</h1>
    <div class="content">





　　御定骈字编卷一百十一
<子部,类书类,御定骈字类编>
　　钦定四库全书
　　御定骈字类编卷一百十二
　　数目门三十五
　　只
　　只日【宋史真宗纪天禧四年十一月辛未诏自今羣臣五日于长春殿起居余丨丨视朝于承明殿　又仁宗纪景祐元年九月壬辰百官请丨丨御前殿如先帝故事诏可　又礼志哲宗卽位太皇太后权同听政三省枢宻院按仪注未释服以前遇丨丨皇帝御迎阳门日参官并赴起居依例奏事每五日遇丨丨于迎阳门垂帘皇帝坐于帘内之北　又张洎传见防日下又宋庠传庠为相儒雅练习故事自执政遇事辄分别是非尝从容论及唐入阁仪庠退而上奏曰入阁乃有唐丨丨于紫宸殿受常朝之仪也　又夏国传其人能寒署饥渇出战率用丨丨避晦日赍粮不过一旬　白居易宿西林寺早赴东林满上人之防因寄崔二十二员外诗见防林下　又吴七郎中山人待制班中偶赠絶句金马东门丨丨开汉庭待诏重仙才】只屿【贡师泰海诗丨丨山前放大洋雾气昏昏海上黄】
　　只手【吴莱泰山髙寄陈彦正一心不顾死丨丨捩长烟】
　　只眼【元史河渠志先是嵗庚寅河南北童謡云石人一丨丨挑动黄河天下反及鲁治河果于黄陵冈得石人一眼而汝颍之妖宼乗时而起　王绩碁诗见防阙下】
　　只身【真山民渡江之越宿萧山县诗丨丨千里客孤枕一灯秋】
　　只箸【吴志赵达传达尝过知故知故谓仓卒无酒又无嘉肴如何达乃取盘中丨丨再三纵横之乃言卿东壁下有美酒一斛又有鹿脯三斤何以言无】
　　只履【五灯防元初祖菩提达摩大师魏庄帝永安元年十二月二十八日葬熊耳山起塔于定林寺后三嵗魏宋云奉使西域回遇祖于葱岭见手防丨丨翩翩独逝云问师何徃祖曰西天去云归具说其事及门人啓圹唯空棺一丨革丨存焉举朝为惊叹　牟融送僧诗烟水浮杯渡云山丨丨行　王镕哭赵州和尚诗丨丨乍来留化迹五天何处又逄归　苏轼书黁公诗后诗皆云似达摩丨丨还西竺　张宪送海一沤诗瀴溟此日浮杯去葱岭何年丨丨还】
　　只绮【沈约谢宫赐绢绮烛啓制为美服丨丨易俦】
　　只轮【公羊传秦伯将袭郑百里子与蹇叔子谏曰千里而袭人未有不亡者也秦伯怒曰若尔之年者上之木拱矣尔曷知师出百里子与蹇叔子送其子而戒之子揖师而行百里子与蹇叔子从其子而哭之髙者郑商也遇之殽矫以郑伯之命而犒师焉或曰往矣或曰反矣然而晋人与姜戎要之殽而击之匹马丨丨无反者　宋书谢晦传悲人道词齐轻舟于江曲殄锐敌其皆湮勒陆徒于白水宼无反于丨丨　北史齐髙祖纪王若守诚不贰晏然居北在此虽有百万之众终无图彼之心王脱信邪弃义举旂南指纵无四马丨丨犹欲奋空拳而争死　唐书程元振传自十月朔召诸道兵尽四十日无丨丨入闗者此四方叛陛下也隋遗録帝离都旬日幸宋何妥所进车车前丨丨髙广疎钉为刃后丨丨庳下以柔榆为之使滑劲不滞使牛御焉　江总赋得三五明月满诗丨丨非戏反团扇少歌声　李益塞下曲莫遣丨丨归海窟仍留一箭射天山　苏轼画车诗何人画此丨丨车便是当年欹器圗】
　　只马【唐书萧昕传大歴中持节吊囘纥囘纥恃功廷让昕曰乃中国乱非我无以平奈何市马不时归我直众失色昕徐曰国家龛定宼难功虽丝毫不遗赏况邻国乎仆固懐恩我之叛臣尔与连祸又引吐蕃暴我郊甸天舍其衷吐蕃败北囘纥悔惧叩颡乞和非天子防旧功则丨丨不得出塞下孰为失信者囘纥大慙】只骑【徐陵为防军长史王质移文孤旌不反丨丨无还】
　　只牛【辽史萧韩家奴传见单毂下】
　　只凤【薛士隆坊情赋嗟物之各有偶兮怨丨丨之无凰邓铿月夜闺中诗开闱伤丨丨吹灯惜落花】只劒【汪莘前月赋臣为布衣丨丨孤琴出游四方归憩家林】
　　只鹭【杨万里晨炊玉田闻莺观鹭诗清溪欲下影先翻丨丨还将防鹭看】
　　只鹅【南史何逺传太守王彬廵属县诸皆盛供帐以待焉至武康逺独设糗水而已彬去逺送至境进斗酒丨丨而别彬戏曰乡礼有过陆纳将不为古人所笑乎】
　　只鸡【魏志武帝纪遣使以太牢祀桥元注褒赏令载公祀文曰承从定誓约之言殂逝之后路有经由不以斗酒丨丨过相话酧车过三歩肠痛勿怪　北史齐阳州公永乐传罢豫州家产不立神武问其故对曰裴监为长史辛公正为别驾受王委寄斗酒丨丨不敢入梁简文帝征君何子哲先生墓志铭桥曰丨丨徐称酧素　周昙淳于髠诗穰穣何祷手何赍一呷村浆与丨丨　苏轼纵笔诗明日东家当祭灶丨丨斗酒定膰吾　黄庭坚歳晩书事诗见一迳下　范成大奠唐少梁晋仲兄弟墓下诗见防鲤下】
　　只物【梅尧臣目昏诗窥惊丨丨防书辄下笔误】
　　只事【宋书律志序见八书下】
　　只字【元史欧阳元传海内名山大川释老之宫王公贵人墓隧之碑得元文辞以为荣片言丨丨流传人间咸知寳重文章道徳卓然名世羽仪斯文赞衞治具与有功焉　陆机谢平原内史表与弟云及散骑侍郎袁瑜中书侍郎冯熊尚书右丞崔基廷尉顾荣汝隂太守曹武思所以获免阴蒙避廻﨑岖自列片言丨丨不闗其间事踪笔迹皆可推防而一朝翻然更以为罪】
　　只数【辽志见防数下】
　　只弹【卢谌览古诗见防击下】
　　只立【宋书陶潜传命子诗嗟余寡陋瞻望靡及顾慙华鬓负景丨丨　鲍照字谜诗干之一九丨丨无偶坤之二六宛然防宿】
　　只影【王明清玉照新志丨丨自怜甘心谁亮香炉经卷早修清净之縁歌扇舞衫尚挂平康之籍　却扫编先公旧有小吏曰紫援自言周室之裔颇能诗尝有客舍诗曰丨丨寄空馆萧然饥鹤姿秋风北窗来问我归何时其佳句多此类先公屡欲友之未及而卒世谓诗能穷人此尤其甚者也　鲍照野鹤赋立孤蒲之寒渚托丨丨而为防　陈后主长相思词见防眉下　岑之敬乌栖曲乌藏日暗行人息空栖丨丨长相忆　杜牧寄逺诗丨丨随惊鴈单栖鏁画笼　徐照途中诗丨丨防阳外青山自郁盘　元好问贞燕诗杏园防宿复防飞海国争教丨丨归　杨维桢闻鴈篇楼头闻过鴈丨丨不成防】
　　单
　　单堠【顾瑛饯谢子兰诗前年去年兵蔽野丨丨防堠人举烽】
　　单流【水经注漠水东南合洛汉水又东南迳上禄县故城西脩源濬导引北溪南总两川丨丨纳汉】单宦【吴志陆逊传注羁旅丨丨顿居羣士之右】
　　单将【宋书后废帝纪昱渐自放恣太妃不复能禁丨丨左右弃部位或十里二十里或入市里或徃营署日暮乃归　齐书晋安王子懋传隆昌元年迁子懋为都督江州刺史留西楚部曲助镇防阳丨丨白直侠毂自随　北史陈建传太武讨山胡白龙轻之丨丨骑数十每自登山白龙伏壮士出不意帝坠马几至不测】单师【唐书江夏郡王道宗传贼闻兵且至走嶂山数千里诸将欲止独道宗请追靖曰善君集未从道宗以丨丨进去大军十日及之吐谷浑拒险殊死鬬道宗阴引千骑超山乗其后贼惊遂大溃】
　　单使【陈书萧干传除贞威将军建安太守天嘉二年留异反陈寳应将助之又资周廸兵粮出宼临川因逼建安干丨丨临郡素无士卒力不能守乃弃郡以避唐书李轨传脩仁兄兴贵本在长安自表诣京州招轨帝曰轨据河西连吐谷浑突厥今兴兵讨击尚为难丨丨弄颊可下邪　又刘文静传突厥败髙君雅兵唐公被劾王遣文静寂共说曰公据嫌疑之地势不图全今部将败方以罪见收事急矣尚不为计乎晋阳兵精马彊宫库饶丰大事可举也今闗中空虚代王弱贤豪并兴未有适归愿公引兵西诛暴除乱乃受丨丨囚乎唐公私可　隋唐嘉话今上之诛韦氏沛兄渉为殿中监见杀并令诛沛沛将出就州正名时假在家闻之遽出曰朝廷初有大难同州京之佐辅奈何丨丨一至便害州将请以死守之于是劝令覆奏因送沛于狱曰正名若死使君可忧不然无虑也时方立元勲用事于中竟脱沛于难二公之力】
　　单丁【宋书武帝纪荆雝二州西局蛮府吏及军人年十二以还六十以上及扶养孤幼丨丨大艰悉仰遣之穷独不能存者给其长赈　齐书武帝纪氓俗凋弊于兹永久虽年谷时登而歉乏比室凡丨丨之身及防独而秩养养孤者并蠲今年田租　宋史王安石传免役之法据家赀髙下各令出钱顾人充役下至丨丨女户本来无役者亦一槩输钱谓之助役钱】
　　单介【北史萧寳夤传或充丨丨之使始无汗马之劳或说兴利之规终悬十一之润】
　　单宗【北史许善心传方愿缃素采访门庭记録俯励弱才仰成先志而丨丨少强近虚室类原顔退屏无所交游栖迟不求进益】
　　单身【宋书孙法宗传孙法宗吴兴人也父遇乱被害尸骸不收母兄并饿死法宗年小流迸至年十六方得还丨丨勤苦霜行草宿营辨棺椁造立冢墓葬送母兄俭而有礼　又氐胡传文德宗人杨髙率隂平平武羣氐据唐鲁桥以距文德文德水陆俱攻大破之众竝奔散髙遁走奔羌文德追之至黎邛岭髙丨丨投羌仇阿弱家追斩之　齐书桞世隆传时虏宼寿阳上敕世隆曰歴阳城大恐不可卒治正宜断隔之深为保固处分百姓若不将家守城丨丨亦难可委信也　北史赵隠传从征颍川时引水灌城城雉将没西魏将王思政犹欲死战文襄令彦深丨丨入城告喻卽日降之　又崔辩传楷为刺史加后将军楷将之州人咸劝丨丨述职楷曰丨丨赴任朝廷谓吾有进退之计将士又谁肯固志遂阖家赴州　唐书王孝女传王孝女徐州人字和子元和中父兄皆防秋屯泾州吐蕃宼邉竝战死和子年十七丨丨被发徒跣缞裳扺泾屯日丐贷防二丧还葬于乡植松栢剪发坏容庐墓所　欢闻歌丨丨如萤火持底报郎恩　王建自伤诗四授官资元七品再经婚娶尚丨丨】
　　单少【后汉书南匈奴传单于上言臣素愚浅又兵众丨丨不足以防内外　齐书始安王子遥光传上以亲近丨丨憎忌髙武子孙欲并诛之遥光计画参议当以次施行　唐书温大有传从秦王狥西河将行髙祖曰士马丨丨要须经畧以君叅军事又杜牧传山西兵丨丨可乗虚袭取】
　　单弱【宋书文帝纪诏二千石官长并勤劳王务宜有霑赐登城三战及大将战亡坠没之家老病丨丨者普加赡防　陈书后主纪诏朕日旰夜分矜一物之失所泣辜罪已愧三千之未措望订初下使彊荫兼出如闻贫富均起丨丨重弊斯岂振穷扇暍之意欤是乃下吏箕敛之苛也　唐书韩愈传诸道兵羁旅丨丨不足用而界贼州县百姓习战鬬知贼深浅若募以内军教不三月一切可用　又韩全诲等传帝还京师全忠议尽诛第五可范等八百余人于内侍省哀号之声闻于路留丨丨数十人备宫中洒扫　宋史黄潜善传郓濮相继陷没宿泗屡警右丞许景衡以扈卫丨丨请帝避其锋潜善以为不足虑　又李网传使国家之势丨丨果不足以自振不得已而为此固犹不可况土宇之广犹半天下臣民之心戴宋不忘与有识者谋之尚足以有为岂可忘祖宗之业生灵之属望弗虑弗图遽自屈服冀延旦暮之命哉】
　　单独【诗桃夭序国无鳏民也疏无夫曰寡寡踝也丨丨之名　又苛矣富人哀此惸独传独单也疏苛矣富人犹有财货以供之哀哉此丨丨之民穷而无告为上夭防将致困病故甚可哀也　韩愈送穷文丨丨一身谁为朋俦】
　　单耗【唐书田悦传悦自视兵械之众丨丨惧不知所出复召曹俊与之谋曹俊为整军完垒以振士气羣心复坚】
　　单贫【齐书髙帝纪诏江西北民避难流徙者制遣还本土蠲今年租税丨丨及孤老不能自存者卽听番籍郡县押领　北史石文德传真君初县令黄宣在任丧亡宣丨丨无期亲文德祖父苖以家财殡葬持服三年奉养宣妻三十余载】
　　单孤【宋书礼志元嘉四年二月己邜太祖东廵三月甲戌幸丹徒离宫升京城北顾蠲丹徒县其年租布之半系囚见徒五嵗刑以下悉皆原遣登城三战及先大将军并贵泥闗头败没余口老疾丨丨又诸战亡家不能自存者竝随宜隐恤　又严世期传同县俞阳妻庄年九十庄女兰七十并各老病丨丨无所依世期衣饴之二十余年死并殡葬】
　　单寡【齐书禇渊传盱眙以西戎备丨丨宜更配衣汝隂荆亭竝己围逼安丰又己不守寿春众力止足自保若使游骑扰寿阳则江外危廹　唐书肃宗废后张氏传元宗西幸娣与太子从度渭民鄣道乞留复长安太子不听中人李辅国密啓娣又赞其谋遂定计北趣灵武时军卫丨丨夕次娣必寝前太子曰暮夜可虞且捍贼非妇人事宜少戒对曰方多事若仓卒妾自当之殿下可徐为计　又郭子仪传子仪与光弼率歩骑五万赴行在时朝廷草昧众丨丨军容阙然及是国威大振　又赵宗儒传父骅少嗜学履尚清鲠位省郎衣食窭乏俸丨丨诸子至徒歩人为咨美　又龚坚传歴颍川太守安禄山反南阳节度使鲁炅表坚为长史兼防御副使以薛愿为颍川太守共守颍川时陈留荣阳已陷贼南阳被围而颍川当往来剧贼将阿史那承庆悉锐攻之傅城百里树木皆刊城中士丨丨粮少而愿坚昼夜战诸郡兵无援者】
　　单防【曹植杂诗佳人在逺道妾身丨且丨　郑侠谢太守恵酒诗真江太守真慈明惠施每每先丨丨】单本【北史牛传后魏爰自幽方迁宅伊洛日不暇给经籍阙如周氏创基闗右戎车未息保定之始书止八千后加收集方盈万卷髙氏据有山东初亦采访验其本目残阙犹多及东夏初平获其经史四部重杂三万余卷所益旧书五千而已今御出丨丨合一万五千余卷部帙之间仍有残缺比梁之旧目止有其半】单方【黄庭坚湖南江西道中诗酒与离骚难捏合不如痛饮是丨丨】
　　单环【宋史律歴志阴纬丨丨经阔与阳经防环等外厚二寸五分内厚一寸九分上列十干十二支八卦方位以正地形上有池沼环流转以定平准　又天常丨丨外围二丈四寸六分直径六尺八寸二分阔厚一寸二分上列十干十二支四维时刻之数以测辰刻与阳经隂纬环相固如卵之殻幕然　又赤道丨丨外围一丈九尺六寸八分直径六尺五寸六分阔一寸一分厚六分上列二十八宿距度周天三百六十五度少强附于璇玑之上】
　　单鉢【喻鳬蒋处士宅喜闲公至诗絶杯夏别螺江渡丨丨春过处士斋】
　　单鼗【金史乐志引舞所执旌二纛二牙杖二丨丨二单铎二防铎二金铙二金錞二金钲二相鼓二雅鼓二】
　　单铎【金史乐志见上　元史礼乐志见两铎下】
　　单帻【吴莱夕乘月渡荆门闸诗分凉短衣披习静丨丨岸】
　　单衣【宋书礼志汉制太后入庙祭神服绀上皂下亲蚕青上缥下皆深衣深衣卽丨丨也首饰剪牦帼又孝武崩骠骑将军司马道子命曰今虽权制释服至于朔望诸节自应展情陵所以一周为断于是至陵变服丨丨烦渎无准非礼意也　又其拜陵黑介帻菚丨丨　齐书乐志凯容舞执羽籥郊庙冠委貌服如前朝廷进贤冠黒介帻生黄袍丨丨白合幅袴余如前南史何传梁武帝霸朝建引为军谋祭酒并与书诏不至及帝践阼诏为特进光禄大夫遣领军司马王杲之以手敕谕意并徴谢朏杲之先至所恐朏不出先示以可起乃丨丨鹿皮巾执经卷下牀跪受诏　北史刘兰传兰学徒前后数千成业者众而排毁公羊又非董仲舒为国子助教静坐读书有人叩门兰命引入葛巾丨丨入与兰坐谓曰君自是学士何为每见毁辱理义长短竟在谁而过无礼见陵也今欲相召当与君正之言终而出兰少时患死　五色线宋元白夏则衣绵冬则丨丨卧雪中去身丈余周匝气出为蒸而雪不凝　东宫旧事皇太子初拜有绛纱丨丨　王褒日出东南隅行丨丨火浣布利劒水精珠　张率逺期诗白露怆丨丨秋风息团扇　武元衡津梁寺采新茶与幕中诸公遍赏诗阴窦藏烟湿丨丨染焙香　刘克庄赠徐相师诗袖阔日常笼短刺肩寒春未换丨丨　范成大髙楼曲髙楼人不到小雨怯丨丨　又采莲诗溪头风迅怯丨丨两桨凌波去似飞】
　　单绞【后汉书襧衡传曹操闻衡善击鼓乃召为鼓吏因大防賔客阅试音节诸吏过者皆令脱其故衣更着岑牟丨丨之服次至衡衡方为渔阳参挝蹀而前先解初衣次释余服裸身而立徐取岑牟丨丨着之毕复参挝鼓而去颜色不怍注岑牟鼓角士胄也绞苍黄之色也　皮日休避暑聫句逍遥脱丨丨放旷抛轻防】单裳【云笈七籖青锦披裳佩玉铃注青锦肝之色素灵经云灵耀君衣青锦丨丨皆神仙之服也】单复【大方广圆觉经畧疏序故三观澄明真假俱入诸轮绮互丨丨圎修四相潜神非觉违拒四病出体心华发明　吴均春怨诗象牀易氊簟罗衣变丨丨】
　　单襟【顔延之辞难潮沟诗徘徊春郊甸俯仰引丨丨】
　　单衫【晋西洲曲丨丨杏子红双鬓鸦雏色　沈约琅琊王歌辞阳春二三月丨丨绣裲裆】
　　单袷【朱譲栩春日诗明窗长昼独从容丨丨闲来坐暖风】
　　单帐【邺中记春秋但锦帐表以五色总为夹帐夏用纱罗或綦文丹罗或紫谷文为丨丨】
　　单缞【北史翟普林传太业初父母俱终哀毁殆将灭性庐于墓侧负土成坟盛冬不衣缯絮唯着丨丨而已　隋书徐孝肃传母终孝肃茹蔬饮水盛冬丨丨毁瘠骨立】
　　单纺【后汉书舆服志凡先合丨丨为一系四系为一扶五扶为一首五首为一文文采淳为一圭】单席【南史江革传谢朓革时大寒雪见革敝絮丨丨而耽学不倦嗟叹久之乃脱其所着襦并手割半氊与革充卧具而去】
　　单笥【冯子振十八公赋妇姑丨丨娌妯疎簏】
　　单门【陈书顔晃传晃家世丨丨傍无戚援而介然脩立为当世所知】
　　单戍【梁元帝赴荆州泊三江口诗丛林多故社丨丨有危楼】
　　单椟【北史源贺传贺病笃遗令诸子曰吾终之后所葬时服丨丨足申孝心刍灵明器一无用也】单借【唐书卢怀慎传旣属疾宋璟卢从愿之见敝箦丨丨门不施簿防风雨至举席自鄣日晏设食蒸豆两器菜数柸而已】
　　单较【诗猗重较兮传重较卿士之车疏案大车以子男入为大夫得乗子男车服则此重较谓侯伯之车也但周礼无重较丨丨之文】
　　单刀【魏书萧昭业附传以黄门郎周奉叔为冠军将军青州刺史奉叔谄谀为事昭业甚悦之而专恣跋扈无所忌惮常从丨丨二十口出入禁闼门卫莫敢诃止每与人云周郎刀不识君　陈书华皎传戴僧朔吴郡钱塘人也从征留异侯安都于岩下出战为贼斫伤僧朔丨丨歩援以功除壮武将军北江州刺史　沧浪诗话工夫须从上做下不可从下做上须先熟读楚词以为之本及古诗十九首乐府四篇李陵苏武汉魏五言皆须熟读卽以李杜二集枕籍观之然后博取盛唐名家醖酿胸中久之自然悟入此乃是从顶上做来谓之向上一路谓之直截根源谓之顿门谓之丨丨直入也】
　　单舟【齐书王敬则传以张瓖为平东将军吴郡太守置兵佐密防敬则内外传言当有异处分诸子怖惧第五子幼隆遣正员将军徐岳密以情告徐州行事谢朓为计若同者当徃报敬则朓执岳驰啓之敬则城局叅军徐庶家在京口其子密以报庶庶以告敬则五官王公林公林劝敬则急送啓赐儿死丨丨星夜还都敬则令司马张思祖草啓旣而曰若尔诸郎在都要应有信且忍一夕　唐书独孤怀防传防武周还刘让求罢兵因白发怀恩等奸于时行本举蒲州降懐恩勒兵入城帝方济河而让至具得反状帝召之怀恩不知也丨丨以来卽缚之穷索党与缢死于狱　宋史王光祖传契丹以兵数万压境造浮桥如欲度者光祖在舟中对其众尽彻戸牖或谓契丹方阵而以丨丨临之如不测何光祖曰彼所顾者信誓也其来欲得赵用耳避之则势张吾死不足塞责】
　　单船【宋书武帝纪公闻无忌被害虑京邑失守乃卷甲兼行与数十人至淮上问行旅以朝廷消息人曰贼尚未至刘公若还便无所忧也公大喜丨丨过江迳至京口众乃大安　北史刘权传为南海太守行至鄱阳防羣盗起不得进诏权招募讨之权率兵遇贼不战先乗丨丨诣贼营说以利害羣贼感恱一时降附　陈书孔奂传永定二年除晋陵太守晋陵自宋齐以来旧为大郡虽经宼扰犹为全实前后二千石多行侵暴奂清白自守妻子并不之官唯以丨丨临郡所得秩俸随卽分赡寡郡中大悦号曰神君】
　　单舻【何逊春夕早泊和刘谘议落日望水诗丨丨时向浦独檝乍乗流】
　　单舸【宋书谢晦传晦至江陵无它处分唯愧谢周超而已超其夜舍军丨丨诣到彦之降　南史宋武帝纪大军次左里将战帝麾之麾竿折幡沈于水众咸惧帝笑曰昔覆舟之役亦如此今胜必矣攻其栅循丨丨走众皆降　又吕僧珍传武帝欲遣使至襄阳求梁州问众莫敢行僧珍固请充使卽日丨丨上道及至襄阳督遣援军且获宣武王书而反武帝甚喜之　陈书武帝纪髙祖遣兵徃江寜据要险以断贼路贼水歩不敢进顿江寜浦口髙祖遣安都领水军袭破之嗣徽等乗丨丨脱走　元史世祖纪合州安抚使王立以城降先是立遣间使降安西王相李德辉东川行院与德辉争功德辉丨丨至城下呼立出降川蜀以平　江表传备从鲁肃计进住樊口望见瑜船备遣人慰劳之瑜曰有军任不可委署傥能屈威诚副所望备乃乗丨丨徃见瑜　李商隐文隐之清节无愧于投香江革归资惟闻于丨丨　耶律楚材和抟霄韵代文陆疏文诗两岸清风丨丨稳满江明月一钩沉】
　　单车【史记信陵君传至邺矫魏王令代晋鄙晋鄙合符疑之举手视公子曰今吾拥十万之众屯于境上国之重任今丨丨来代之何如哉欲无听朱亥袖四十斤铁椎椎晋鄙公子遂将晋鄙军　北史序传韶从弟仲遵有器业累迁营州刺史时四方州镇逆叛相续营州城内咸有异心仲遵丨丨赴州及至与大使卢同以恩信懐诱率皆安帖　唐书田頵传頵内怨行密与镠因移书曰侯王守方以奉天子譬百川不朝于海虽狂奔澶漫终为涸土不若顺流无穷也东南扬为大刀布金玉积如阜愿公上天子常赋頵请悉储峙丨丨以从五代史范延光传晋以箭书二百射城中悉赦魏人募能斩延光者然魏城坚难下攻之逾年不克师老粮】
　　【匮宗正丞石昂上书极谏请赦延光愿以丨丨入说而降之髙祖亦悔悟三年九月使谒者入魏赦延光延光乃降　宋史李纲传金人变诈不测贪婪无厌纵使听其诏令奉藩称臣其志犹未已也必继有号令或使亲迎梓宫或使丨丨入觐或使移易将相或改革政事或竭取租赋或朘削土宇从之则无有纪极一不从则前功尽废反为兵端以为权时之宜听其邀求可以无悔者非愚则诬也　又张保续传论保续丨丨出使不辱君命　黄庭坚循梅路口诗传闻老子丨丨至惭愧偷儿让路行】
　　单乗【后汉书郭伋等传賛奋驰丨丨堪驾毁辕】
　　单轨【韦应物经函谷关诗洪河絶山根丨丨出其侧】
　　单毂【辽史萧韩家奴传髙丽未賔选富民防邉自备粮糗道路修阻动淹岁月比至屯所费已过半只牛丨丨鲜有还者】
　　单骑【宋书后废帝纪丨丨逺郊独宿深野　又孟懐玉传髙祖伐广固以龙符为车骑将军加龙骧将军广川太守统歩骑为前锋军达临朐与贼争水龙符丨丨冲兵应手破散卽据水源　齐书张敬儿传主上叡明当璧防县同庆絶域奉防万国通书而盘桓百日始有丨丨事存送往于此可徴　北史史万嵗传配敦煌为戍卒其戍主甚骁武每丨丨深入突厥中辄大克获突厥莫敢当　陈书萧摩诃传侯景之乱髙祖赴援京师路养起兵拒髙祖摩诃时年十三丨丨出战军中莫敢当者　隋书公孙景茂传转道州刺史悉以秩俸买牛犊鸡猪散惠孤弱不自存者好丨丨廵人家至户入阅视百姓产业有脩理者于都防时乃褒扬称述如有过恶随卽训导而不彰也　唐书曹王臯传国良请降然内尚首鼠臯卽日丨丨称使者造国良垒贼延使者入臯大呼其军曰有识曹王者乎乃我也来受良降良今安在一军愕眙不敢动国良迎拜叩头请罪　宋史王恩传迁泾原将尝整军出万惠岭士饥欲食恩倍道兼行众汹汹已而遇敌数万引兵先入壁井灶皆具诸将始服羌扣壁愿见恩丨丨径出遥与语一夕羌引去】
　　单马【公羊传赗者盖以马以乘马束帛疏书传云士乘饰车两马庶人丨丨木车是也　晋书吉挹传车骑将军桓冲上言挹世笃忠孝乃心本朝臣亡兄温昔伐咸阳军次灞水挹携将二弟丨丨来奔録其此诚仍加擢授　又姚载记镇恶夹渭进兵破姚丕于渭桥丨丨还宫　宋书索虏传焘常使昌侍左右常共丨丨逐鹿深入山涧　齐书髙帝纪泰始五年七月戊子帝微行出北湖常丨丨先走羽仪禁卫随后追之于堤塘蹈借　又张敬儿传击湖阳蛮官军引退蛮贼追者数千人敬儿丨丨在后冲突贼军数十合杀数十人箭中左腋贼不能抗　又崔慧景传慧景围城凡十二日军旅散在京师不为营垒及走众于道稍散丨丨至蠏浦为渔父所斩以头内防鱼篮担送至京师　又周盘龙传盘龙子奉叔丨丨率二百余人陷阵虏万余骑张左右翼围绕之一骑走还报奉叔已没盘龙方食弃筯驰马奋矟直奔虏素畏盘龙骁名卽时披靡时奉叔已大杀虏得出在外盘龙不知乃冲东击西奔南突北贼众莫敢当奉叔见其父久不出复跃马入阵父子两匹骑萦搅数万人众虏大败盘龙父子由是名播北国北史薛孝通传孝武帝卽位后神武方得志徴贺防岳为冀州刺史岳惧欲丨丨入朝　又郑述祖传少时在乡丨丨出行忽有骑者数百见述祖皆下马曰公在此行列而拜述祖顾问从人皆不见心甚异之　唐书王忠嗣传吐蕃大出欲取当新城晨压官军阵众不敌举军皆恐忠嗣丨丨进左右驰突独杀数百人陈暄长安道诗张敞车丨丨韩嫣乘副轩】
　　单鹄【范成大西江有丨丨行西江有丨丨托身万里云】
　　单鳬【沈约钓竿诗轻动弱芰微楫起丨丨】
　　单雄【刘孝威望栖乌诗夕乌飞参差丨丨杂寡雌沈约效古诗可怜桂树枝丨丨忆故雌】单栖【梁简文帝乌夜啼羞言独眠枕下泪托道丨丨城上乌】
　　单飞【王襃山池落照诗浴禽时侣窜惊羽忽丨丨　梁简文帝登板桥咏州中独鹤诗逺雾旦氛氲丨丨才可分　庾信秋夜望丨丨雁诗失羣寒雁声可怜夜半丨丨在月邉】
　　单叶【姚燧牡丹序见状元红于长安毛氏园最多将百株然皆丨丨参差不齐无絶奇者】
　　单言【公羊传元年者何注诸据疑问所不知故曰者何疏谓诸据有疑理而问所不知者曰者何卽僖五年秋郑伯逃归不盟之下传云不盟者何注云据上言诸郑伯在其中弟子疑故执不知问成十五年仲婴卒之下传云仲婴齐者何注云疑仲遂后故问之是也若据彼难此卽或言曷为或言何以或丨丨何　唐书睿宗皇后窦氏传初太常加諡后曰大昭成或言法宜引圣贞冠諡而曰大昭成非也以丨丨配之应曰圣昭若睿成以复言配之应曰大圣昭成圣真昭成　又李泌传賛泌之为人也异哉其谋事近忠其轻去近髙其自全近智卒而建上宰近立功立名者观肃宗披榛莾立朝廷丨丨暂谋有所寤合皆付以政当此时泌于献纳为不少　又裴度传昭义监军刘承偕慢刘悟举军哗怒执承偕悟拘以闻帝怒问度何施而可度曰臣素知承偕怙宠悟不能堪尝以书诉臣是时中人赵亮在行营知状欲持悟书以奏陛下亦知之邪帝曰我不及知顾悟诚恶之胡不自闻何哉度曰虽悟得闻恐陛下不必听且臣视天顔不咫尺比尚未能决千里丨丨可悟圣听哉】
　　单议【唐书杨炎传炎兴岭表以丨丨悟天子中外翕然属望为贤相】
　　单称【诗家伯宰笺冢宰掌建邦之六典疏王肃以此宰为小宰郑以为冢宰者以宰夫等经传之中未有丨丨宰处冢宰之丨丨宰犹司徒以下不称大以小司徒小宗伯不得丨丨司徒宗伯要以小配之是小宰亦不得丨丨宰也　北史杨愔传其聪记彊识半面不忘每有所召或丨丨姓或丨丨名无有误者】单文【宋书乐志散骑常侍王肃议曰王者各以其礼制事天地今说者据周官丨丨为经国大体惧其局而不知也】
　　单字【刘克荘跋陈教授杜诗补注丨丨半句必穿穴其所本】
　　单辞【后汉书朱浮传永平中有人丨丨告浮事者显宗大怒赐浮死注丨丨谓无正据也】
　　单究【左思魏都赋若此之属繁富伙够非可丨丨是以抑而未磬也】
　　单对【丸经十数九数为大防八数七数为中防六数五数为小防四数三数为一朋二人为丨丨】单名【诗维天有汉疏星皆在天独汉言维天者以其初言天象故云维天以总之使下诸星皆蒙维天之文也天毕又言天者以其余皆二字为星名维毕丨丨故言天以配之也】
　　单刺【南史王昙首传元嘉四年车驾出北堂使三更竟开广莫门南台云应须白兽幡银字棨不肯开尚书左丞羊元保奏免御史中丞传隆防下昙首曰既无异敕又阙幡棨虽称上防不异丨丨】
　　单传【黄庭坚书事诗学徒谁是丨丨者史藁曽经乙览无】
　　单情【包明月前溪歌独眠抱被叹忆我懐中侬丨丨何时防】
　　单赠【宋史韩琦传故事三省长官惟尚书令为尤重赠者必兼他官至琦乃丨丨后又诏虽当追防不复更加师保盖贵之也】
　　单行【宋史殷琰传初淮南人周伯符说休祐求起义兵休祐不许固请乃遣之杖防丨丨至安丰收得八百余人于淮西为游兵珍奇所置弋阳太守郭确遣将军郭慈孙击伯符于金丘　齐书桓荣祖传元徽末太祖欲渡广陵荣祖谏曰领府去台百歩公走人岂不知若丨丨轻骑广陵人一旦闭门不相受公欲何之公今动足下牀便恐即有扣台门者公事去矣　宋史唐恪传大观中防牱内附召为屯田贠外郎持节招纳夷人夷始恫疑衷甲以逆恪尽去兵衞从数十卒丨丨夷望见懽呼投兵听命　云笈七签元都上品第九篇曰传授盟科悉依经科传授有阙罪同上品有经无符则天魔害人有符无经则思念无感神真不降科云皆不得丨丨罪亦如之】
　　单立【唐书韩愈传臣少多病年才五十发白齿落理不久长加以罪犯至重所处逺恶忧惶惭悸死亡无日丨丨一身朝无亲党居蛮夷之地与魑魅同羣茍非陛下哀而念之谁肯为臣言者】
　　单影【云笈七籖南极尊神本姓星字度明常欲布散大建功德志极山水访及神王知其意乃于宫中踊土作山山髙百丈种植竹林山上作台名曰寻真玉台度明弃宫殿登台栖身遮遏道经人不得通丨丨独宿一十二年积感昊苍天帝君遣朱宫玉女二十四人乘云驾鳯下迎度明】
　　单数【同文算指小者易乘乃以不足数相乘注乘得数于下为丨丨又以不足数与原数上下互减注减余数于其下为进位数即得求大乘数】
</div>
    <div class="pagination">
<a href="御定骈字类编_page435.html">上一页</a><span>...</span><a href="御定骈字类编_page431.html">431</a><a href="御定骈字类编_page432.html">432</a><a href="御定骈字类编_page433.html">433</a><a href="御定骈字类编_page434.html">434</a><a href="御定骈字类编_page435.html">435</a><span class="current-page">436</span><a href="御定骈字类编_page437.html">437</a><a href="御定骈字类编_page438.html">438</a><a href="御定骈字类编_page439.html">439</a><a href="御定骈字类编_page440.html">440</a><a href="御定骈字类编_page441.html">441</a><span>...</span><a href="御定骈字类编_page437.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
