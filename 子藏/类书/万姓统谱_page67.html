<!DOCTYPE html>
<html>
<head>
    <meta charset="UTF-8">
    <title>万姓统谱 - 第 67 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 67 页/共 403 页</h1>
    <div class="content">　　时语云胶漆虽坚不如雷与陈】
　　雷被【淮南王太子善剑闻郎中雷被巧召与戏被一再辞让误中太子】
　　【晋】雷焕【妙达纬象晋武时斗牛间常有紫气张华问焕何祥焕曰宝剑之精上彻于天在豫章丰城县华即补焕为丰城令掘狱得二剑送龙泉与华太阿自佩后焕子华持剑过延平津剑跃水但见二龙各数丈长而去焕子曰先公化去之言张公终合之说其信乎】
　　【南北】雷次宗【字仲伦隐退不受徴辟后徴至都下开馆于鸡笼山聚徒教授生徒百余人乆之还庐山
　　又为筑室于钟山谓之招隠馆】
　　【唐】雷万春【事张廵为偏将令狐潮围雍丘万春立城上与潮语伏弩发六矢着面万春不动潮疑刻
　　木人谍得其实乃惊遥谓巡曰向见雷将军知君之令严矣】
　　【三国】雷同【蜀将军】
　　雷谭【吴宜都太守拥遏上流号令严肃威振隣敌】
　　【宋】雷徳骧【郃阳人周广顺中进士为磁州判官宋初拜殿中侍御史判大理寺言赵普擅増刑名后
　　官至工部侍郎卒赠太阙官职方员外郎】
　　雷徳逊【深于易义王元之诗上之云当时直气压朱云老作皇朝谏议臣又题诗野馆光泉石讲
　　易新堂动鬼神】
　　雷度【字世则临川人器识高逺研精于易乡党为不义者愧曰世则得无知我乎】
　　雷孚【字保信筠州人政和初登第宰宜春倅章贡居官清白年八十余卒赠太子太师】雷有终【徳骧子初授莱芜尉召为太理寺丞出知解广等州倬有声称眞宗时以戸部侍郎知益州讨贼有功后拜宣徽北院使有终沉敏善防歴典藩阃能抚士卒轻财好施家无余财】
　　雷观【寜化人靖康间在太学上书言张邦昌不宜重相又云汉陈有言三辰不轨擢士为相四夷
　　不恭防卒为将此何等时而递迁贵臣耶其言激切士论韪之】
　　雷宜中【字宜叔丰城人淳祐七年进士第三人由贾似道记室以不合去经略广东北还奏复吴
　　潜官及济邸封爵】
　　雷协【字彦一寜化人以易学知名政和进士调信州上饶尉迁南安军】
　　雷简夫【字太简有邻之孙隠居不仕仁宗时为枢宻使杜衍校书郎防辰州蛮酋彭仕羲内寇争臣安抚不能定命简夫徃至则督诸将进兵筑明溪上下二砦据其险要拓取故省地名为砦五百余里仕羲内附】
　　雷说【淳化中知大寜监人戸汲泉强弱相凌说于穴傍创石池以猪之外设横板三十窍承以修竹
　　谓之笕筒人咸称便】
　　雷潨【长沙人光宗时知宜章有善政民立祠祀之】
　　雷孝友【孚子乾道中以词赋魁南省开禧末为御史中丞嘉定初除知枢宻院事兼叅知政事卒
　　赠太师】
　　雷应春【字春伯郴人以诗擅名累官监察御史首疏时相继忤权贵出知全州弗就归隠北湖后知临江军安静不扰尝欲城新淦以备不虞当路沮之及己未之乱临江仓卒无备人始服其先见终江东宪所着有洞庭玉虹日边盟鹤清江诸集】
　　【金】雷思【浑源人举进士累官大理寺持法寛平后同知北京转运使事尝注易有易解子渊至宁初进
　　士甲科累官翰林修譔】
　　雷渊【至寜中为东平録事河朔重兵所在骄将悍卒倚外敌为重自行台以下皆摩抚之渊出入军
　　中偃然不为屈不数月闾里间多画渊像寻迁东阿令】
　　【元】雷膺【字彦正思孙渊子幼孤笃学以文章称中统初为监察御史首以正君心正朝廷百官为言累
　　迁至江南浙西道按察使致仕徴拜集贤学士卒諡文穆】
　　雷杭【字彦舟建安人与兄机栱以易鸣于时尝着周易注解行世时称雷氏易举浙江乡试第一人授儒学提举迁潮阳县尹以死事赠奉训大夫奉化州知州官其子煜为同知】
　　雷光霆【分寜人家居教授学士程钜夫詹天游皆其徒也尝注九经辑义五十卷史辨三十卷诗
　　义指南十七卷至元间遣使徴拜未几卒学者称龙光先生】
　　【明】雷塡【字原中建安人洪武进士授工科给事中纠劾无避永乐中巡抚苏松未及一载封章凡四十
　　上所言多称防明年卒有司临其丧惟澣衣半箧而已】
　　雷亮【咸宁人以才学举荐任湖广按察司佥事有贤能之誉士林称重】
　　雷境【字彦达建安人幼孤事母至孝究心典籍家贫至无自给裕如也永乐间以孝荐至京师固辞
　　而归乡人从之受学者众】
　　雷诚【永乐进士江西丰城人】
　　雷璲【字有融建安人永乐进士改庶吉士拜监察御史巡按云南奏劾内使十有九人悉寘于法为浙江按察司佥事振肃纪纲风裁凛然防处州草寇叶宗满窃发璲剿灭之寻奉上敇巡视浙江福建江西三省海道歴八载卒于官浙人哀之以诗有除却数函图籍外别无一物载归舟之句】
　　雷复【字景阳寜远人正统进士性资纯頴博洽经史任行人擢监察御史出补广西按察司副使转浙江叅政山东布政使召为礼部侍郎改副都御史巡抚山西歴官公正廉能台纲振肃宦履无间言乡邦仰而敬之】
　　雷仕栴【字元芳建安人成化进士授戸部主事擢浙江佥事陞广西副使寻陞浙江右叅政致仕尚书杨旦谓仕栴之大节有三歴官中外囊槖萧然田庐无所充拓其自处裕如也闭门却扫养高林下足迹不渉公庭其自守凛然也方不入时正不谐俗从容礼法之中其自信确乎不可拔也人以为确论云】
　　雷礼【字必进江西丰城人嘉靖壬辰进士任吏部考功司主事歴浙江提学副使官至少傅太子太
　　傅工部尚书】
　　雷逵【字时渐丰城人嘉靖辛丑进士歴布政使】
　　雷贺【字时雄丰城人嘉靖辛丑进士歴布政使】
　　雷梦麟【字伯仁江西进贤人嘉靖甲辰进士任刑部主事恤刑爱民着读律琐言歴山东按察使】






　　万姓统谱卷十六
　　钦定四库全书
　　万姓统谱卷十七　　　　明　凌迪知　撰上平声
　　十灰
　　来【平阳商之支孙食采于郲避难去邑因以为氏又望出江都周】来章【齐人】
　　来英【楚人】
　　【汉】来汉【新野人以才力事武帝为光禄大夫副楼船将军杨汉击破南越】
　　来歙【汉六世孙父仲哀帝时谏议大夫歙事光武拜大中大夫说隗嚣归汉嚣叛复以精兵袭破之陇右遂安进攻公孙述蜀人大惧使客刺之諡曰节侯歙有信义忧国忘家忠孝彰著子褒嗣帝嘉歙忠节又封其弟由为宜西侯】
　　来厯【歙曽孙以公主子为侍中厯迁执金吾太仆时侍中周广等谗陷太尉杨震厯以其伤害忠良絶不与交顺帝立累迁车骑将军终大鸿胪弟阙为歩兵校尉　为黄门侍郎】
　　来仓【功臣封猷侯】
　　【三国】来敏【歙之后渉猎书籍善左氏春秋尤精尔雅训诂仕蜀汉为虎贲中郎将累迁光禄大夫晋】来艶【晋时为司空】
　　【南北】来嶷【广陵人幼有竒节侯景陷台城时祖皓为广陵守嶷说皓起兵讨逆皓曰仆所愿也死且甘心为募勇士耿光等百余人袭杀景党董绍先及皓败嶷并兄弟子侄死者十六人】
　　【隋】来防儿【江都人幼立竒节仕为大都督以平陈功进位上开府后累击贼有功进封荣国公江都
　　之难宇文化及忌而害之】
　　【唐】来济【防儿子少笃志文章举进士累官中书舎人太子承干败太宗问侍臣何以处之济曰陛下上不失为慈父太子得尽天年则善矣高宗时累迁中书令帝欲立武氏为后济谏不可后贬庭州刺史突厥入寇总兵拒之没于阵】
　　来整【防儿子骁勇善战贼云不惧官军千万众只怕荣公第六郎】
　　来瑱【永寿人父曜开元末持节阙西著名终左领军大将军瑱略知书有大志安禄山反瑱守颍川
　　前后杀贼甚众以功加防御招讨节度等使封颍国公肃宗末年拜相】
　　来希皓【昭义军大将以节度诏授之固辞】
　　来子珣【迁游击将军】
　　来鹏【豫章人大中咸通间举进士有诗集传于世】
　　【宋】来之邵【字祖徳元祐中为监察御史】
　　【明】来恭【三原人由贡士洪武中拜监察御史陞佥都御史正色立朝弹劾不避权势有谗恭者我皇祖
　　私幸其第见夫人纺绵恭锄菜遂诛谗而益重恭】
　　来天球【萧山人治进士】
　　来聘【三原人嘉靖乙未进士】
　　来汝贤【字子与萧山人嘉靖壬辰防魁】
　　崔【博陵角音齐太公生丁公伋伋生叔乙让国居崔因氏又望出清河周】崔杼【齐庄公大夫諡武子】
　　崔意如【东莱侯生二子伯基仲牟伯基居清河东武城仲牟居博陵安平】
　　【汉】崔骃【安平人父篆王莽时为新建大尹理出寃狱二千余人骃博学有才着诗赋铭颂二十余篇】崔瑗【骃子举茂才为汲令教民开稻田数百顷为政七年人歌之曰天降神明君赐我慈仁父时荐
　　其宿徳大儒迁济北相】
　　崔琦【字子玮安平人以文章博通称梁冀行多不轨琦作外戚箴以讽冀呼琦问之琦曰昔管仲相齐乐闻讥谏之言萧何佐汉乃设书过之史今将军欲钳塞士口乎冀因遣琦归隂使人害之】
　　崔琰【东武城人少朴讷好击剑尚武事年三十九乃就郑学初从袁绍辟为骑都尉寻归曹操为
　　尚书甚有威重朝士瞻望操亦敬惮焉】
　　崔寔【瑗子字子眞举至孝独行除为郎明于政体史才有余为五原太守母刘氏有母仪淑徳博览书传常教寔以临民之政寔之善绩母有助焉崔氏世有美才兼以沉沦典籍遂为儒家之林】
　　崔钧【灵帝时开鸿都门卖官父烈有重名入钱五百万为司徒声誉衰减问于钧曰吾居三公外议何如对曰论者嫌其铜臭烈怒举杖击之时为虎贲中郎将服武升戴鹖尾狼狈而走烈骂曰死卒檛而走孝乎钧曰舜之事父小杖则受大杖则走非不孝也父慙而止】
　　【三国】崔林【东武城人仕魏为幽州刺史迁司空进封安阳亭侯为政多推诚存大体去后民辄见思晋】崔洪【字良伯博陵安平人高祖寔著名汉代父赞魏左仆射洪清厉鲠直武帝时累官吏部尚书举
　　用甄明门无私谒子廓终散骑侍郎亦以正直称】
　　【南北】崔绰【洪五世孙少孤学行修明与范阳卢平棘李灵俱被徴母老固辞后为郡功曹】崔鉴【绰子有文学仕魏自中书博士转侍郎出为徐州刺史于州内铜冶为农具兵人获利爵桐庐
　　县子子二合袭爵终常山太守康有胆气终仪同三司】
　　崔辩【鉴从祖弟学渉经史风仪峻整仕魏为武邑太守政务之暇専以劝学为急卒諡曰恭子景儁知古博学累官员外散骑侍郎雅为孝文所知重景隽子巨伦有文武艺累功封渔阳县男】
　　崔仲哲【鉴孙兄忻有世干魏尚书左丞仲哲蚤孤为祖母宋所养六歳宋亡啼慕不止性恢达常
　　以将略自许累功赐爵安平县男】
　　崔挺【辩从父少好学五世同居魏孝文帝拜光州刺史风化大行及卒州故吏闻者莫不悲感挺歴官三十余年家资不益子孝芬早有才识累官尚书东道行台孝伟为赵郡太守有政】
</div>
    <div class="pagination">
<a href="万姓统谱_page66.html">上一页</a><span>...</span><a href="万姓统谱_page62.html">62</a><a href="万姓统谱_page63.html">63</a><a href="万姓统谱_page64.html">64</a><a href="万姓统谱_page65.html">65</a><a href="万姓统谱_page66.html">66</a><span class="current-page">67</span><a href="万姓统谱_page68.html">68</a><a href="万姓统谱_page69.html">69</a><a href="万姓统谱_page70.html">70</a><a href="万姓统谱_page71.html">71</a><a href="万姓统谱_page72.html">72</a><span>...</span><a href="万姓统谱_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
