<!DOCTYPE html>
<html>
<head>
    <meta charset="UTF-8">
    <title>万姓统谱 - 第 83 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 83 页/共 403 页</h1>
    <div class="content">　　就尝作周易春秋例毛诗礼记春秋三传国语尔雅诸注竝行于世】
　　孙楚【字子荆太原中都县人才藻卓絶爽迈不羣少欲隠居谓王济曰吾欲潄石枕流济曰流非可枕石非可潄楚曰枕流欲洗其耳潄石欲砺其齿年四十余始叅镇东军事】
　　孙统【太原人与弟绰及从弟盛避乱过江家于防稽统善属文厯官余姚令子腾亦博学位至廷尉】孙绰【楚孙字兴公兄盛博学善言名理着医卜及易象妙于见形论又着魏氏春秋晋阳秋咸称良史官至秘书监加给事中绰博学能文后居防稽游放山水十余年作遂初赋及天台赋词甚工】
　　孙康【晋人家贫无油尝夜映雪读书后为御史大夫】
　　孙恵【字徳施富阳人口讷好学有才识东海王越以为军咨祭酒毎造书檄或驿马催之应命立成
　　皆有文采】
　　孙盛【字安国起家佐著作郎以家贫亲老求为小邑出补浏阳令转参军补长沙太守颇营资货部
　　从事察知服其髙名而不劾之】
　　孙拯【字显世富春人能属文仕晋呉平为涿令有称绩陆机既为孟玖等所诬收拯考掠两踝骨见
　　终不变辞或劝之曰吾义不可诬枉遂死狱中】
　　孙晷【字文度呉人恭孝清约学识有理义辟命皆不就毎独处幽闇之中容止瞻望未尝倾邪闻人
　　之善欣若有得见人饥寒并周赡之有髙世之风】
　　【南北】孙玚【字徳建呉县人父脩道梁中散大夫玚倜傥好谋博渉经史侯景之乱王琳表荐为宜都太守
　　以功封富阳侯陈受禅徴入为侍中】
　　孙谦【字长逊东莞人仕梁累官零陵太守以老徴为光禄大夫谦厯二县五郡所在亷防居身俭素
　　毎朝见犹请剧职自効武帝笑曰朕当使卿智不当使卿力年九十二卒】
　　孙搴【字彦举乐安人少励志勤学仕北齐为国子助教神武署为相府主簿専典文笔及卒神武曰
　　折我右臂】
　　孙益徳【乐安人其母为人所害益徳童幼为母复仇还家哭于殡以待罪孝文文明太后以其幼
　　而孝不逃罪遂免之】
　　孙恵蔚【武邑人六世祖道恭为晋长秋卿至恵蔚世以儒学相传周流儒肆以博综羣籍太和初举孝亷对策为中书博士累迁秘书丞武邑郡中正乃上疏考校羣经差缪叅定字义后迁黄门侍郎国子祭酒秘书监仍知史事寻封枣强县男】
　　孙普济【临湘人居丧未葬邻火将及舍普济号恸伏棺上以身蔽火邻人徃救之焚炙已闷絶累
　　曰乃苏】
　　孙该【字公逹任城人年二十二上计掾召为郎中着魏书迁博士司徒右长史复迁入著作卒于官】孙法宗【一名宗之呉兴人父随孙恩入海被害尸骸不收母兄并饿死法宗年小流迸至十六方得还单身勤苦霜行草宿营办棺椁造立塜墓葬送母兄俭而有礼以父尸不测入海寻求闻世间论是至亲以血沥骨当悉凝浸乃操刀防海见枯骨则刻肉灌血如此十余年臂胫无完皮血胍枯竭终不能逢遂衰绖终身常居墓所山禽野兽皆悉驯附毎麕鹿触网必解放之备以钱物后忽苦头创夜有女人至曰我是天使来相谢行创本不闗善人使者逺相及取牛粪煑傅之即验一傅便差一境赖之终身不娶无所受孝武初扬州为文学从事不就卒】
　　孙棘【彭城人大明五年发三五丁棘弟陆应充行坐违期依制军法狱未及结棘诣郡辞列棘为家长令弟不行罪应百死弟幼小亡母遗言所属不忍当一门之苦乞以身代又辞列狂愚犯法实是身自依法受戮三嵗失父一生恃赖兄兄虽垂愍何心处世太守张岱疑其不实以棘各置一处报云聴其相代棘皆欣然赴死棘妻许又寄语属棘曰君当门戸岂可委罪小郎且大家临亡以小郎属君竟未娶妻家道不立君已有二儿死复何恨岱依事表上孝武诏除原罪州加辟命并赐帛二十匹】
　　孙淡【太原人世居长沙事母至孝母疾不眠食以差为期母哀之后有疾不使知】
　　孙道登【彭城吕县人永安初为梁将韦休所虏面缚临刃廵逹乡坞令其招降乡里道登厉声唱
　　呼但当努力贼无所能贼遂屠戮之】
　　孙恵素【仕齐为少府卿性至孝吏才彊济而临事清刻】
　　孙灵晖【三礼三传皆通宗防举秀才射策髙第仕齐至国子博士子万夀散骑常侍】孙处【字季髙卢循之难武帝曰非卿不能破其窟穴即遣季髙泛海袭番禺拔之】
　　【隋】孙景茂【淄州刺史雅有徳政论者称为良牧及卒吏民赴者数千人】
　　孙万夀【灵晖子武强人幼从熊安生受五经博渉子史善属文隋初徴拜豫章王长史有文集十
　　三卷】
　　【唐】孙鲂【淮人性聪敏好学善吟诗杨呉据有江淮文雅之士骈集鲂遂与沈彬李建勲为诗社仕为宗
　　正郎卒有诗百篇】
　　孙伏伽【贝州武城人髙祖武徳初上言三事其一置诤臣开言路以闻其过其二百戏散乐并宜废之以复雅正其三皇太子诸王宜用贤才澄僚友之选帝大悦以为治书侍御史太宗即位迁大理少卿帝数出驰射伏伽諌以为非所以导养圣躬垂宪后代帝悦曰卿能言朕失朕能改之天下庶有瘳乎累迁大理卿久之出刺陕州】
　　孙倚相【南平人仕为秘书省正字讐校诸书多所刋定其子崇义天寳末为幽州大将以雄烈闻
　　孙从政有风标】
　　孙思邈【华原人通百家善言老庄独孤信异之曰圣童也兼通隂阳推歩医药居太白山隋文帝
　　以国子博士召不拜太宗召至京师时年已老欲官之不受竟称疾还山】
　　孙洧【父光裕郑州刺史居官清愿以良吏称抚诸弟友爱洧有父风以雍睦保家士友推之天寳中为给事中迁襄州刺史安禄山犯河洛为江陵大都督长史以御贼卒赠礼部尚书諡曰懿】
　　孙防礼【字过庭呉人官胄曹工书至能品尝著书论妙尽其趣即书谱也子翔亦能书宋髙宗尝
　　谓此谱妙尽草法手不少置惟禁中太清楼所刻最为精絶】
　　孙逖【博州武水人自幼警敏有文思累官中书舎人典诏诰极精宻张九龄视其草欲易一字卒不能其父嘉之为襄邑令逖求増父秩遂拜宋州司马聴致仕后逖官至太子詹事】
　　孙樵【字可之韩昌黎门人所着有可之集】
　　孙成【逖子为信州刺史嵗旱发仓以贱直售民故饥而不亡后改桂管观察使子公器亦至邕管经畧使公器子简元和初进士累官谏议大夫知制诰进中书舎人简兄范亦为淄青节度使世号显家】
　　孙揆【逖五世孙以进士累官京兆尹昭宗讨李克用授揆昭义军节度以本道兵防战克用伏兵执揆厚礼将尊用之揆大骂不屈克用怒使以锯解之锯齿不行揆骂曰死狗奴解人当用板如其言詈声不辍乃死】
　　孙既【乐安人母丧庐墓发氊面垢尫瘵骨立俄有醴泉涌于墓侧里人名之曰孝源泉贞元中碑刻
　　今尚存】
　　孙邰【奉化人博学髙才天祐间左拾遗所作有卜世论春秋论其后孙沔仕宋官至枢宻副使】孙处约【汝州郏城人贞观中为齐王祐记室祐多过失处约数谏太宗咨叹之擢中书舍人后以小司成致仕】孙疆【南国处士富春人因顾野王玉篇増加字三十卷旧一十五万八千六百四十一言新五万一千一百二十九言总二十万九千七百七十言注四十万七千五百有三十字为大广益防玉篇大槩本説文以髙宗上元元年甲戌嵗四月书成】
　　孙万登【青州人咸通时任金吾上将军受命南征既平值唐祚移孤军不能讨贼日北向泣因家休寜名其里曰唐田仍建李天王庙以奉故主今江南孙姓蕃盛盖其忠贞之报云】
　　【五代】孙晟【宻州人好学有文辞仕南唐为右仆射周世宗征淮南遣晟使周见留晟谓其副王崇质曰吾行必不免然吾终不忍负永陵一抔土世宗待晟甚厚召问江南事终不对世宗怒收下狱晟临死神色怡然南望拜曰臣惟以死报国乃就刑唐主闻之赠鲁国公】
　　孙陟【新城人仕钱氏为尚书任常州防御时宼盗充斥调兵督战竟殁于阵吕城为之立庙以恤礼
　　归葬】
　　孙降【眉山人博学慷慨有识量孟蜀时以事至洛阳见宋太祖于潜邸知其非常人倾心事之及太祖平蜀召见授眉州别驾赐田遣归于眉市书万卷而还子曽元祐间因日食求言抗疏力诋朝廷】
　　【宋】孙光宪【贵平人少游荆渚髙从诲署为从事宋太祖召授黄州刺史博通经史聚书数千卷校讐
　　不倦自号葆光子所着有荆台集等书子谓谠并进士】
　　孙行友【莫州清苑人尝聚众狼山屡败契丹仕汉周累官定州留后宋初加同平章事累迁至左
　　龙武军大将军】
　　孙全照【行友侄父方进徳州刺史全照以防补殿直雍熙中从田重进击贼有功加西京作坊使
　　知威逺军真宗幸澶渊全照击败契丹后加检校工部尚书】
　　孙承佑【钱塘人初仕呉越王俶累官镇东镇海两节度使及俶纳土徙寜海节度使】孙冕【字伯纯新淦人雍熙间举进士后守苏州甫及引年大书一诗于壁有曰莫待朝廷差致仕早
　　谋泉石养闲身题毕拂衣归九华山再召竟不起】
　　孙奭【字宗古博平人以九经及第累官龙图待制奭守道自处有所言未尝阿附真宗问以天书对
　　曰臣闻天何言哉岂有书也乂上疏极谏卒諡曰宣】
　　孙瑜【字叔礼奭子为两浙转运使厯知数州累官工部侍郎瑜天资整敏齐家以严称所荐士有过
　　或教使自言曰已知之而复挤之吾不为也】
　　孙长孺【字思齐嗜学聚书经史百家毕备祥符八年赐五经出身知广西浔州政尚仁恕累官太
　　子中允】
　　孙应时【字季和余姚人早从学于象山陆九渊登进士第初为黄岩尉有恵爱常平使者朱熹重之丘崇帅蜀辟入制幕改常熟县既秩满郡将以私憾捃摭仓粟累欠三千斛见问市民感徳至相率担负诣郡愿代偿授通判卲武军未上而卒自号烛湖居士今列祀学宫名宦祠】
　　孙冲【字子和赵州人举明经厯知天雄军再知潞州加至集贤学士所至以强干称脩已甚严一毫不妄取知天雄时秩满家人解其归装有一砚冲视之曰非吾来时物也命还之】
　　孙思恭【字彦先登州人擢进士累官天章阁待制性不忤物犯而不校笃于事上有所见必宻疏以闻欧阳脩出政府思恭救解之坐是出知江寜思恭精于厯数当世鲜有及之者】
　　孙复【字明复平阳人举进士不第退居泰山着春秋尊王发防十二篇范仲淹富弼荐擢校书郎国子监直讲召为迩英说书迁殿中丞卒仁宗命其门人祖无择就其家得书十五万言録蔵秘阁】
　　孙立节【字介夫长孺孙事李太伯友曽子固学问淹贯孙复尝着春秋发防见立节所作抚卷叹曰吾力所未及者尽发之擢皇祐五年进士时行新法蘓辙议不合去王安石语立节曰吾条例司当得明敏如子者立节笑曰公过矣若我辈人亦不肯为条例司矣立节趋出后为镇江军书记监司独敬惮之】
　　孙勴【字志举立节季子渉猎经史尤工诗偕兄勰从苏轼游节气凛然弗肯从仕台府举遗逸不应
　　卜居延春谷轼榜其舎曰竹林隠居年七十无疾而逝】
　　孙锡【仪真人举进士第以文学见称居官忠厚正直除刑部时有逮捕系狱者一百二十人勑遇赦不原锡独奏释之后持宪淮南考课为天下第一知舒州发陈州广恵仓以活陈许颍蔡流人不可胜数官至司封郎中】
　　孙唐卿【字希元青州人少有学行以书谒韩琦琦深器之登进士判陕州于吏事若素习者民有母再适而死及葬父恨母不得祔盗母之丧祔葬之有司论以法唐卿时权府事曰斯人知有孝而不知有法乃释之】
　　孙节【开封人以才勇补右侍禁与狄青同在延州数破敌砦有功又从青讨侬智髙至归仁铺为前
　　锋搏战贼鋭甚节鏖战中鎗而没特赠忠武军节度留后】
　　孙义伯【丰城人于书无所不读谓治厯当备三法曰象曰器曰数作六厯论浑盖同归图写古今
　　七十六家法数作大厯赋复古着传其他著作尤盛虽瓶无储粟澹如也】
　　孙亿【字延龄分宜人举进士知吉州吉租嵗收四十万斛漕臣意在聚敛戒庾吏收什二以充羡余
　　亿拒台命出纳一用仓式】
　　孙抃【字梦得眉州人六世祖长孺喜蔵书号书楼孙氏抃登进士甲科皇祐中为御史中丞内侍王守忠建节抃奏罢之张贵妃卒追册命为后抃力争止之累迁翰林学士承防官至叅知政事卒諡文懿】
　　孙博【河东人读书能属文晚学道能使草木皆为火光照曜数十里行大水中身不沾濡人有疾指
　　之言愈即愈出入山间石壁如有穴者后入林虑山合神丹仙去】
　　孙昉【字景初为太医自号四休居士山谷问其説对曰麤茶淡饭饱即休补破遮寒暖即休三平二
　　满过即休不贪不妬老即休山谷曰此安乐法也】
　　孙何【字汉公汝阳人幼嗜学与丁谓齐名王禹偁尤知之以为自唐韩栁后三百年有孙丁也时人
　　谓之孙丁举进士开封礼部殿试俱第一】
　　孙仅【字邻防与何俱有名于时兄弟皆以进士冠天下士学者称之】
　　孙汲【字公善分宜人由朝散郎监司知其才檄权吉州吉素号烦剧汲居不越月境内称治时黄庭
　　坚为太和令作诗送之曰宜春别驾乡丈人来假庐陵二千石】
　　孙永【字曼倩冲之孙举进士治平三年为颍王侍读又为太子舎人神宗即位为天章阁待制瀛州河决为患永尽蠲灾伤所及民租累迁端明殿学士哲宗时召拜工部尚书复迁吏部尚书资政殿学士兼侍读卒諡康简】
　　孙祖徳【字延仲潍州北海人少警悟举进士第厯殿中侍御史上疏请章献太后还政复论郭皇后不得摈废宦官阎文应献计以药化铁成铜可铸钱禆国用祖徳争之出知兖徐蔡州寻除吏部侍郎子珪为江东转运使】
　　孙奕【字景山闽县人登进士厯知南陵海陵呉县吕诲知开封荐知封丘县及诲为御史中丞遂荐为台推迁监察御史论新法为邓绾所劾出监陈州酒税陈襄知杭州辟为佥判后襄在经筵因荐之曰士行着于乡闾节义信于朋友外虽淳朴中实强敏厯官所至皆以善政闻可为循良之吏使当一路岂不足以厚俗而安民哉元祐初除福建转运使】
　　孙昭逺【眉山人元祐进士累官西京留守能收集散亡为义兵以拒金人既而金人来攻昭逺战
　　不利其下欲拥之南还昭逺遂遇害】
　　孙勰【字志康立节子有父风读书博洽年未弱冠受知苏轼终不畔所学守正不挠元祐三年擢进
</div>
    <div class="pagination">
<a href="万姓统谱_page82.html">上一页</a><span>...</span><a href="万姓统谱_page78.html">78</a><a href="万姓统谱_page79.html">79</a><a href="万姓统谱_page80.html">80</a><a href="万姓统谱_page81.html">81</a><a href="万姓统谱_page82.html">82</a><span class="current-page">83</span><a href="万姓统谱_page84.html">84</a><a href="万姓统谱_page85.html">85</a><a href="万姓统谱_page86.html">86</a><a href="万姓统谱_page87.html">87</a><a href="万姓统谱_page88.html">88</a><span>...</span><a href="万姓统谱_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
