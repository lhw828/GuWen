<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 477 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 477 页/共 1019 页</h1>
    <div class="content">　　中
　　中天【史记封禅书九天巫祠九天注正义曰太元经云一丨丨二羡天三徒天四罚更天五晬天六郭天七咸天八治天九成天也　后汉书刘陶传伏惟陛下年隆德茂丨丨称号袭常存之庆循不易之制　蜀志先主传二十一年中数有气如旗从西竟东丨丨而行晋书张协传穷地而游丨丨而居倾四海之欢殚九州之腴　宋书厯志以制典余日推考天路稽之前典验之食朔详而精之更建密歴则不先不后古今丨丨以昔在唐帝协日正时允厘百工咸熙庶绩也　又南北之正其详易准流见之势丨丨为极　又天文志见北下下　齐书乐志功烛上宙德耀丨丨风移九域礼饰八埏　魏书李冲传见上古下　五代史李景神传张遇贤循州罗县小吏也初有神降罗县民家与人言祸福辄中遇贤梼之神曰遇贤是罗汉可留事我是时南海刘防死子玢初立岭南盗贼起羣盗千余人未有所统问神当为主者神言遇贤遂共推为帅遇贤自号丨丨八国王改元永乐置官属　宋史瀛国公纪德纪元年三月丁亥有星二鬭于丨丨顷之一星殒　又天文志庆厯三年四月戊申夜漏未上丨丨星出大角如太白西行至轩辕没　金史乐志六龙承晓日丹凤倚丨丨　列子周穆王时西极之国有化人来穆王敬之若神事之若君推露寝以居之化人以为王之宫室卑陋而不可处穆王乃为之改筑土木之功赭垩之色无遗巧焉五府为虚而台始成其髙千仞临终南之上号】
　　【曰丨丨之台　又化人谒王同游王执化人之袪腾而上者丨丨乃止　新序魏王将起丨丨台许绾负操插入曰臣闻天与地相去万五千里今王因而半之当起七千五百里之台王必先以兵伐诸侯尽有其地犹不足又伐四夷得方八千里乃足以为台址魏王乃罢起台　云笈七签中山玉柜服气经夫元元得之于自然广成受之于上仙黄帝修之于内景余今遇之于丨丨酉阳杂俎国初僧元奘往五印取经西域敬之成式见倭国僧金刚三昧言尝至丨丨寺中多画元奘麻屩及匙筯以防云乗之盖西域所无者每至斋日辄膜拜焉　路史伏羲氏之先天神农易之为丨丨神农之丨丨黄帝易之为后天　班固西都赋树丨丨之华阙丰冠山之朱堂　左思魏都赋周轩丨丨丹墀临猋増搆峨峨清尘彯彯　孙绰游天台山赋双阙云竦以夹路琼台丨丨而悬居　李庾两都赋若蓬莱之眞侣瀛洲之列仙鸾驾鹤车往来于丨丨　范鎭大报天赋廻五辂兮清道御两观于丨丨　孔武仲二山赋路虹霓之脊胁摘丨丨之斗牛　楼异嵩山三十六峰赋子乌覩海若之难匹兮独不闻丨丨之少室　呉朝阳阳燧赋凌丨丨之倒景粲下土之长芒　曹植赠徐干诗文昌郁云兴迎风髙丨丨　王叔之游罗浮山诗绵界盘址丨丨举峰　梁武帝边戍诗秋月出丨丨逺近无偏异梁元帝相名诗暂游忽千里丨丨那可寻　沈约从齐武帝琅琊城讲武应诏诗凭髙训武则丨丨起遐眷庾信道士歩虚词丨丨九龙馆倒景八风台　又上元风雨散丨丨歌吹分　卢藏用九日幸临渭亭登髙】
　　【应制诗上月重阳满丨丨万象来　赵彦昭奉和幸白鹿观应制诗云骖驱半景星跸坐丨丨　沈佺期登瀛州南城楼寄逺诗兹地多形胜丨丨宛寂寥　张说奉和同皇太子过慈恩寺应制诗见上界下　李乂奉和人日清晖阁宴羣臣遇雪应制诗上日登楼赏丨丨御辇飞　李白古风蟾蜍薄太清蚀此瑶台月圎光亏丨丨金魄遂沦没　又临路歌大鹏飞兮振八裔丨丨摧兮力不济　又五松山送殷淑诗丨丨夜落月万里遥相过　杜甫后出塞诗丨丨悬明月令严夜寂寥　又宿府诗永夜角声悲自语丨丨月色好谁看　又玉台观诗见上帝下　韦应物观早朝诗禁旅下成列鑪香起丨丨　李绛省试恩赐耆老布帛诗涣汗丨丨发殊私海外存　陈师穆立春日望三素云诗缥缈丨丨去逍遥上界分　李商隐赠宇文中丞诗欲构丨丨正急材自缘烟水恋平台　马戴同州冬日陪呉常侍闲宴诗丨丨白云散集客郡斋前　皮日休开元寺佛鉢诗乳麋味断丨丨觉麦麨香消大刼知　又寒夜文宴诗吟罢不知诗首数隔林明月过丨丨　陆蒙孤园寺诗徧问得丨丨归修释迦谱　朱子斋居感兴诗丨丨照四极三辰环侍旁　王琢元夜雪诗独有丨丨端正月一尊梅影属闲人　呉澄贡院校文诗韩祖苏孙星北斗周情孔思日丨丨　刘因宋理宗南楼风月横披诗谁知万古丨丨月只办南楼一夜凉　虞集雪岩楼观诗髙阁丹青起丨丨紫翠分　王恽游苍谷口诗九龙分部丨丨雨何处痴蟠睡不开　郭铨和虞学士春兴诗秋千防地烟光暝阊阖丨丨日月髙　许谦三月十五夜登迎华观诗月到丨丨花影正露零平地草光寒　黄庚春梦诗梦入丨丨看秦画春风吹乱玉梨云周伯琦史院题壁诗见上京下　陈基喜王季野府判南归诗锦里他年须报政丨丨风露湿朝衣　顾瑛】
　　【赵子期尚书于省幕创轩曰小瀛洲诗丨丨草木春霑泽沧海星辰夜挂槎　元好问右司正之家渭川千亩图诗官街尘土雾丨丨入眼荒寒一洒然　又超禅师晦寂庵诗无波古井静丨丨三尺藜牀坐欲穿　又太室同希顔赋诗丨丨瞻巨鎭元气有遗形揭傒斯铜仪诗飞龙纒四极黄道界丨丨】
　　中星【书尧典日永星火传火苍龙之丨丨举中则七星可知　又虚元武之丨丨　又昴白虎之丨丨又丨丨者二十八宿布在四方随天转运更互在南方毎月各有中者　礼记月令孟春之月昏参中旦尾中注凡记昏明丨丨者为人君南面而听天下视时候以授民事　后汉书律厯志孔壶为漏浮箭为刻下漏数刻以考丨丨昏明生焉　晋书天文志丨丨不明主不用事　宋书厯志汉代杂候清台以昏明丨丨课日所在虽不可见月盈则蚀必当其冲以月推日则躔次可知焉　又中节二十四气如术求之得冬至十一月中也加之得次月节加节得其月中丨丨以日所求为正置所求年二十四气小余四之如法得一为少不尽少三之如法为强所以减其节气昏明丨丨各定　又乐志历元旬律首吉饰紫坛坎列室丨丨兆六宗秩干宇晏地区谧　隋书天文志按虞书舜璿玑玉衡以齐七政则考灵曜所谓观玉仪之游昏明主时乃命丨丨者也　五代史司天考置昏分减去半统用乗轨法除之为距中分盈统法为度加午中日躔为昏丨丨减之为晓丨丨　元史厯志置距中度以其日午中赤道日度加而命之即昏丨丨所临宿次命为初更丨丨以更差度累加之满赤道宿次去之为逐更及晓丨丨宿度及分秒其九服所在昼夜刻分及丨丨诸率并准随处北极出地度数推之　尚书考灵曜璇玑丨丨星调则风雨时　丨丨考候丨丨之法历一月而丨丨移次历三月而丨丨移方　柳宗元乞巧文两旂开张丨丨耀芒韩休奉和圣制喜雨赋乗正阳而驭六气之辨考丨丨而授四时之命　汪应时厯象赋视丨丨以布政奠长生而恢摹】
　　中斗【云笈七签三界宝録东斗主算西斗记名北斗落死南斗注生丨丨大魁总监众灵此名一天五斗魁主即明丨丨已北而有北斗也】
　　中台【后汉书郎顗传易传曰公能其事序贤进士后必有喜反之则白虹贯日以甲乙见者则谴在丨丨又张衡传注见上台下　晋书天文志西近文昌二星曰上台为司命主夀次二星曰丨丨为司中主宗室】
　　【东二星曰下台为司禄主兵所以昭德塞违也　又张华传华见劒穿屋而飞莫知所向初华所封壮武郡有桑化为柏识者以为不祥又华舍及监省数有妖怪少子韪以丨丨星坼劝华逊位华不从　宋书天文志晋惠帝永康元年三月妖星见南方丨丨星坼太白昼见唐书艺文志李筌丨丨志十卷　宋史天文志咸平五年三月戊戌有星十数入舆鬼至丨丨凡一大星偕小星数十随之其间两星一至狼星一至南斗没　晋阳秋张华将死丨丨星遂折太元中复还合正太傅谢安为相所致也　云笈七签三台星天之陛官旦为龙昼为蛇暮为鱼三神者三台之灵也上台神君字显眞上台名虚精主金玉丨丨神君字章明丨丨名六淳主禄位丨丨两星小阔晋张华为司空死其星开下台神君字际生下台名曲生主土田　梁昭明太子咏山涛王戎诗濬冲如萧散薄暮至丨丨　韦述奉和圣制送张説上集贤学士赐宴诗集贤更内殿清选自丨丨苏颋赠彭州权别驾诗祗道歌謡迎半刺徒闻礼数揖丨丨　王维太子太师徐公挽歌乆践丨丨座终登上将坛　杜甫秋日荆南述懐诗汉庭和异域晋史坼丨丨　权德舆和鄜州刘大夫麦秋出师诗緑油登上将青绶亚丨丨　元稹和权相公行次临关驿逢郑仆射相公归朝诗见南都下　白居易司徒令公分守东洛移鎭北都先唱五十韵寄献诗天上丨丨正人间一品髙　李商隐喜舍弟羲叟及第上礼部魏公诗风标森太华星象逼丨丨　又能同周礼大宗伯以槱薪祀司中司命飌师雨师注司中司命文昌第五第四星或曰丨丨上能也】
　　中极【云笈七籖见上极下　杨炯孔子庙堂碑精诚密召北辰开紫掖之星福应全来丨丨敷元云之气张衡天象赋垂万象乎列星仰四览乎丨丨　又水经河水屈从东南流入于渤海注山海经曰南即从极】
　　【之渊也一曰丨丨之渊深三百仞唯冯夷都焉　又明世宗实録四十一年九月三殿成改奉天殿为皇极华盖殿为丨丨谨身殿为建极】
　　中枢【黄庭内景经共入太室璇玑门注璇玑丨丨名卢照邻赠许左丞从驾万年宫诗丨丨移北斗左辖去南台　刘禹和令狐相公初归京国言懐诗凌云羽翮掞天才扬厯丨丨与外台】
　　中耀【后汉书襄楷传闰月庚辰太白入房犯心小星震动丨丨中耀天王也】
　　中宿【汉书郊祀志见北辰下　宋书歴志书云日短星昴以正仲冬直以月推四仲则丨丨常在衞阳羲和所以正时取其万代不易也　又汉书地理志南海郡县丨丨　宋书徐豁传丨丨县俚民课银一子丁输南称半两寻此县自不出银又俚民皆巢居鸟语不闲货易之宜每至买银为损己甚又称两受入易生奸巧山俚愚怯不辨自申官所课甚轻民以所输为剧　水经南出洭浦关为桂水注关在丨丨县洭水出关右合溱水谓之洭口　又左传寺人披请见公使让之且辞焉曰蒲之役君命一宿女即至其后余从狄君以田渭濵女为惠公来求杀余命女三宿女丨丨至虽有君命何其速也夫袪犹在女其行乎　又汉书司马相如传歩櫩周流长途丨丨注师古曰歩櫩言其下可行歩即今之歩廊也谓其涂长逺虽经日行之尚不能逹故丨道而丨也　何逊七召歩三休而未半涂丨丨而方迷任公叔通天台赋将乗奔而独惧矧长途而丨丨】中晷【唐书歴志丨丨长短谓之陟降景长则夜短景短则夜长积其陟降谓之消息　五代史司天考测岳台之丨丨以辨二至之日夜而轨漏实矣】
　　中街【魏书张渊传观象赋注天狗七星在狼北野鸡一星在参东南天市丨丨主警怖故曰吠守鸡能候时故曰伺晨　袁桷椿堂赋日临丨丨霜飞冰霾　杜甫夏日叹夏日出东北陵天经丨丨蔡梦弼注丨丨黄道之所经也】
　　中衡【孝经援神契天有七衡六间夫天有七衡而云间者从内衡以至丨丨中衡以至外衡相去合十一万九千里　孝经説春分之日日在丨丨斗指卯为春分　周髀算经春分秋分日在丨丨春分以往日益北五万九千五百里而夏至秋分以往日益南五万九千五百里而冬至　杨炯浑天赋丨丨外衡每不召而自至黄道赤道亦殊涂而同归　又风生阊阖之门日在丨丨之道】
　　中昊【易林黍稷禾稻垂秀方造丨丨不雨伤风病藁】
　　中垣【小学绀珠三垣上垣太微十星丨丨紫微十五星下垣天市二十二星三垣四十七星】中露【诗微君之故胡为乎丨丨注丨丨露中也传丨丨衞邑也】
　　中霄【李从逺奉和九月九日登慈恩寺浮图应制诗丨丨日天子半座宝如来　刘得仁夏日即事诗丨丨横北斗夏木隐栖禽】
　　中朔【周礼大史注见中数下　汉书律歴志以减中法而约之则六扐之数为一月之闰法其余七分此丨丨相求之法也　元史歴志置丨丨入转以丨丨余减之为丨丨夜半入转又丨丨小余与半法相减之余以加减丨丨加时入转为丨丨午中入转若定朔大余有进退者亦加减转日否则因中为定毎日累加一日满转终日及余秒去命如前各得每日夜半午中入转】
　　中【后汉书律歴志截管为律吹以考声列以物气道之本也术家以其声微而体难知其分数不明故作凖以代之准之声明畅易达分寸又粗然以缓急清浊非管无以正也均其丨丨令与黄钟相得案画以求诸律无不如数而应者矣】
　　中春【史记秦始皇纪时在丨丨阳和方起　南史张融传作海赋文辞诡激独与众异后以示鎭军将军顾顗之顗之曰卿此赋实超元虚但恨不道盐耳融即求笔注曰漉沙构白熬波出素积雪丨丨飞霜暑路此四句后所足也　徐凝二月望日诗长短一年相似夜中秋未必胜丨丨　李咸用题僧院杜鹃花诗见上品下　陆游夜泊诗小聚近江干丨丨尚尔寒　又肩舆至石堰村诗归来徙倚衡门乆始觉丨丨巳日长】中夏【淮南子丨丨用箑快之至冬而不知去　诗纪歴枢隂阳之会一岁再遇于南方者以丨丨遇于北方者以中冬　唐太宗喜两赋迄丨丨而自春遘阳而为亢　唐明皇端午诗端午临丨丨时清日复长皮日休呉中苦雨诗须权元化柄用拯丨丨酷　又后汉书马融传是以明德耀乎丨丨威灵輰乎四荒东邻浮巨海而入享西旅越葱岭而来王南徼因九译而致贡朔狄属象胥而来同盖安不忘危治不忘乱道在乎兹斯固帝王之所以曜神武而折遐冲者也　又班固传见南趯下　晋书文帝纪仁风兴于丨丨流泽布于遐荒　又陆机传昔三方之王也魏人据丨丨汉氏有岷益呉制荆扬而掩有交广　又王珣传珣转主簿时桓温经畧丨丨竟无宁岁军中机务并委珣焉　宋书礼志自顷丨丨殄瘁讲诵遏密斯文之道将坠于地齐书柳世隆传论柳世隆势居丨丨年浅位轻首抗全师孤城挑攻临埤授防曽无汗马勍宼乖沮　魏书礼志皇帝臣珪敢用元牡昭告于皇天后土之灵上天降命及眷我祖宗世王幽都珪以不德纂戎前绪思宁黎元龚行天罚殪刘显屠衞辰平慕容定丨丨羣下劝进谓宜正位居尊以副天人之望　又逺如孙权刘备近若刘裕道成事系蛮夷非关丨丨　又百济国传遣使者邵安与其使俱还诏曰今丨丨平一宇内无虞每欲陵威东极悬旌域表拯荒黎于偏方舒皇风于逺服身由髙丽即叙未及卜征　北史髙昌国传官有令尹一人比丨丨相国　唐书回鹘传礼部尚书李绛奏言回鹘盛强北边空虚一为风尘则弱卒非抗敌之夫孤城为不守之地倘陛下懐此増甲兵饬城垒丨丨长防生人大幸也　水经注泗水西有华龙寺是沙门释法显逺出西域浮海东还持龙华图首创此制法流丨丨自法显始也　又见中郎下　云笈七签八显七曰丨丨书草蓺云篆是也　唐太宗圣敎序译布丨丨宣扬胜业　冯衍显志赋驰丨丨而升降兮路纡轸而多艰张华游仙诗乗云去丨丨随风济江湘　李峤奉使筑朔方六州城诗顾无庙堂防贻此丨丨殃　张説喜度岭诗见上流下　胡直钧太常观阅骠国新乐诗何事留丨丨长令表化淳】
　　中秋【元史台哈布哈传复遣大司农达实特穆尔等至黄岩招之国珍兄弟皆登岸罗拜退止民间小楼是夕丨丨月明台哈布哈欲命壮士袭杀之达实特穆尔适夜过台哈布哈密以事白之达实特穆尔曰我受诏招降耳公欲擅命耶事乃止　仙传拾遗开元丨丨夜明皇于宫中翫月罗公逺奏曰陛下莫要至月中看否乃取杖掷之化为大桥其色如银请上同登行至大城阙曰此月宫也　金丹诸眞元奥恰恰相当妙絶竒丨丨天上月圎时阳生急采毋令缓进火工夫要虑危　徐放和武相公丨丨锦楼翫月诗玉露丨丨夜金波碧落开白居易效陶潜体诗丨丨三五夜明月在前轩　姚合和友新居园上诗好是丨丨夜无尘有月明　柴防】
　　【望九华山诗龙池水蘸丨丨月石路人攀上汉梯　赵嘏句一千里色丨丨月十万军声半夜潮　卢肇句君梦涔阳月丨丨忆棹歌　殷文圭八月十五夜诗万里无云镜九州最团圎夜是丨丨　韦庄送李秀才归荆溪诗八月丨丨月正圎送君吟上木兰船　黄滔闰八月诗无人不爱今年闰月看丨丨两度圎　呉融八月十五夜禁直寄同僚诗丨丨月满尽相寻独入非烟宿禁林　栖白八月十五夜翫月诗寻常三五夜不是不婵娟及至丨丨满还胜别夜圆　苏轼十月十五日观月黄楼诗丨丨天气未应殊不用红纱照坐隅　又汪覃秀才乆留山中以诗见寄次其韵诗丨丨冷坐无因醉半月长斋未肯辞　郑元祐月夜怀泰白野诗天章阁下月孤明仍是丨丨此夜情　戴复古庐山诗松揺半夜风声壮桂染丨丨月色香　呉师道丨丨泊淮安张仲举助敎不至诗丨丨淮浦夜谁共好怀开　萨都拉溪行丨丨望月诗丨丨八月半一水万山间】中冬【诗纪歴枢见中夏下】
　　中伏【李颀送綦母三谒房给事诗见南路下　皎然和陆使君长源水堂纳凉诗六月正丨丨水轩气常凄】
　　中元【旧唐书礼仪志考图汶上仅存公玉之仪度室圭躔才纪丨丨之制　宋史苖训传见上元下　唐六典正月十五日天官为上元七月十五日地官为丨丨十月十五日水官为下元　岁华纪丽孟秋之望中气之辰道门宝盖献在丨丨　云笈七签见下元下又髙上三元布经见上元下　又太上道君曰李山渊德合七圣为金阙之主方当参谒十天理命亿兆定丨丨于元机制隂阳于不测以齐首防眞擢领封河召海断任死生　严维鲍防丨丨聨句共契丨丨会初修内景篇　殷尧藩上界日观诸道士歩虚诗见上界下令狐楚丨丨日赠张尊师诗偶来人世值丨丨不献元都永日闲　王建宫词看着丨丨斋日到自盘金线绣眞容　陈元初忆长安诗七夕针楼竞出丨丨香供初移　李商隠丨丨诗见上清下　又宋书礼志魏明帝初司空王朗议古者有年数无年号汉初犹然或有世而改有丨丨后元元改弥数中后之号不足故更假取美名非古也】
　　中气【左传僖公五年春王正月辛亥朔日南至疏冬至者十一月之丨丨中气者月半之气也月朔而已得丨丨是必前月闰闰前之月则丨丨在晦闰后之月则丨丨在朔闰者聚残余分之月其月无丨丨半属前月半属后月是去年闰十二月十六日已得此年正月朔大雪节故此正月朔得冬至也　又为之律度疏正义曰周语云古之神瞽考丨丨而量之以制度律均钟百官轨仪其意言度律之声以为钟之均于钟律取法为度量衡也　国语三间中吕宣丨丨也　后汉书律歴志注闰月无丨丨北斗斜指两辰之间所以异于他月也　又月令章句曰周天三百六十五度四分度之一分为十二次日月之所躔也地有十二分王侯之所国也每次二十二度三十三分之十四日至其初为节至其中为丨丨　晋书律厯志推朔积月术曰置壬辰元以来尽所求年外所求以纪法除之所得算外所入纪第也余则入纪年数也以章月乗之如章歳而一为积月不尽为闰余闰余十二以上其年有闰闰月以无丨丨为正　宋书礼志至于郊祀迎气礿祀烝尝廵狩搜田分至啓闭班宣时令丨丨晩早敬授民事诸若此者皆以正歳斗建为节此歴数之序乃上与先圣合符同契重规叠矩者也　五代史司天考置丨丨即公卦也以卦防累加之即次卦也置侯卦以外防加之即外卦也　元史歴志置天正闰余以日周约之为日命之得冬至去经朔以月闰累加之各得丨丨去经朔日算周髀算经六气复返皆谓丨丨　黄庭内景经三田之中精气微注见上白下　云笈七签道君曰元气于】
　　【莽之内幽冥之外生乎空洞空洞之内生乎太无太无变而三气明焉上气曰始丨丨曰元下气曰元又气清成天滓凝成地丨丨为和以成于人　又太平经云今平气行矣平亦是安也又云欲复古太平之法先安丨丨也　江淹建平太妃周氏行状太妃诞防离之正和函云露之丨丨　皎然答郑方回诗髙秋日月清丨丨天地正】
　　中岁【周礼均人注见上下下　史记天官书集腊明正月旦决八风风从南方来大旱西南小旱西方有兵西北戎菽为小雨趣兵北方为丨丨东北为上歳东方大水东南民有疾疫歳恶　陈书留异传逆贼留异数应亡灭缮甲完聚由来积年进谢羣龙自跃于千里退懐首鼠恒持于百心丨丨密契番禺既天网赐以名爵敦以国姻傥望懐音犹能革面　宋史食货志大约丨丨亩一石则公田所得十五万石　管子一镒之金食百乗之一宿则所市之地六歩一防命之曰丨丨易林丨丨摧隤常恐衰微老复赖庆五羖为相　云笈七签见上经下　谢朓赋贫民田诗丨丨厯三台旬月典邦政　何逊赠江长史别诗丨丨多乖违由来难具叙　储光羲终南幽居献苏侍郎诗丨丨尚微道始知朝谷神　杜甫壮游诗归帆拂天姥丨丨贡旧乡韩翃赠兖州孟都督诗少年亲事冠军侯丨丨仍迁北兖州　韦应物自尚书郎出为滁州刺史诗丨丨守淮郡命乃征行素　苗发送孙德谕罢官往黔州诗丨丨分符典石城两朝趋陛谒承眀　张籍经王处士原居诗眀时未丨丨莫便一生闲　郑谷送吏部曹郎中免官南归诗贤人知止足丨丨便归休　黄庭坚寄上叔父夷仲诗少年有功翰墨林丨丨作吏几陆沈】
　　中年【周礼均人见上下下　礼记比年入学丨丨考校晋书后妃传爰自敻古是谓元妃降及丨丨乃称王后　又王羲之传谢安尝谓羲之曰丨丨以来伤于哀乐与亲友别辄作数日恶羲之曰年在桑榆自然至此湏正赖丝竹陶写恒恐儿辈觉其欢乐之趣　梁书徐勉传勉尝为书诫其子崧曰丨丨聊东田间营小园者非在播艺以要利入正欲穿池种树少寄情赏北史魏兰根传正光末尚书令李崇为大都督讨蠕蠕以兰根为长史因说崇曰縁边诸鎭控摄长逺昔时初置地广人稀或征发中原强宗子弟或国之肺腑寄以爪牙丨丨以来有司乖实号曰府户役同厮养官婚班齿致失清流　宋史徐积传见南越下　列子宋阳里华子丨丨病忘朝取而夕忘夕与而朝忘在涂则忘行在室则忘坐　易林同枕共丨丨分去价少无利独居愁思　云笈七签见上年下　沈佺期饯髙唐州询诗弱冠相知早丨丨不多　储光羲贻崔太祝诗丨丨幸从事乃遇两吹嘘　王维济上四贤诗丨丨不得意谢病客游梁　孟浩然仲夏归汉南园寄京邑耆旧诗见上国下　李白赠王判官时余归隐居庐山屏风叠诗丨丨不相见蹭蹬游呉越　杜甫春日江村诗羣盗哀王粲丨丨召贾生　又幽人诗往与惠荀辈丨丨沧洲期　韦应物寄中书刘舍人诗云霄路径别丨丨迹暂回　郑絪酬宣上人见赠因怀紫阁旧游诗丨丨偶逐鸳鸾侣弱歳多从麋鹿羣　权德舆送殷卿罢举归淮南旧居诗惆怅丨丨羣从少相看欲别倍关情白居易赠江州李十使君员外十四韵诗丨丨俱白发左宦各朱轮　姚合夜宴太仆田卿宅诗永夜开筵静丨丨饮酒难　郑谷丨丨诗漠漠秦云澹澹天新年景象入丨丨　苏轼次韵徐积诗但见丨丨隐槐市岂知平日赋兰台　黄庭坚贫居自警诗丨丨但祝身强健要卧松风坐钓矶　陆游闲游诗老躯健似丨丨日乡俗淳如太古时】
　　中日【五代史司天考置气积以其星周率除之为周数不尽为天正中气积前合用减岁率为前年天正中气后合如不足减则加歳率以减之为次前年天正中气后合各以统法约之为日为度即所求平合丨丨中星也置丨丨以逐段变日累加之即逐段丨丨也置中星以逐段变度顺加退减之即得逐段中星金水夕伏晨见皆退变也　又史记河渠书穿二江成都之中注正义曰括地志云大江一名汶江一名管桥水一名清江亦名水江西南自温江县界流来又云郫江一名成都江一名市桥江亦名丨丨江亦曰内江西北自新繁县界流来二江并在益州成都县界】
　　中月【仪礼士虞礼期而小祥曰荐此常事又期而大祥曰荐此祥事丨丨而禫是月也吉祭犹未配注中犹间也　礼记闲传丨丨而禫禫而饮醴酒　又丨丨而禫禫而牀　北史隋髙祖纪依礼十三月而祥丨丨而禫庶以合圣人之意达人子之心　唐书王元感传礼三年之丧二十五月而毕哀痛未尽然而以是为断者送死有已服生有节又曰期而小祥食菜果又期而大祥有醯醤丨丨而禫食酒肉又曰再期之丧三年期之丧二年九月七月之丧三时五月之丧二时三月之丧一时此二十五月之三验　又谢朓和随王殿下诗云隂满池榭丨丨悬髙城】
　　中旬【魏书礼志陛下永惟孝思因心即礼取郑舍王禫终此晦来月丨丨礼应大祫六室神祏外食太祖明年春享咸禘羣庙自兹以后五年为常　又孝文帝纪太和二十年夏四月庚午发州郡兵二十万人限八月丨丨集悬瓠　宋史河渠志朔野之地深山穷谷固隂沍寒冰坚晩泮逮乎盛夏消释方尽而沃荡山石水带矾腥并流于河故六月丨丨后谓之矾山水　元史世祖纪中书省臣言自正旦至二月丨丨费钞五十万锭臣等兼总财赋自今侍臣奏请赐赉乞令臣等预议帝曰此朕所常虑仍谕伊苏特穆尔伊彻察喇知之京氏易畧二爻十日为丨丨　王建宫前早春诗内园分得温汤水二月丨丨已进】
　　中澣【丹铅録俗以上澣丨丨下澣为三澣盖本唐制十日一休沐而今犹袭之也】
　　中晡【宋书王鎭恶等传论见西将下　南史扶南国传大将范寻代立起观阁游戏朝旦丨丨三四见客】中夕【宋史冯京传帝以安石为欺复召京知枢密院京以疾未至帝丨丨呼左右语曰适梦冯京入朝甚慰人意乃赐诏有渴想仪刑不忘梦寐之语及入见首以所梦告焉　刘伶北芒客舍诗长笛响丨丨闻此消胸襟　江淹效阮公诗歳暮怀感伤丨丨弄清琴　陆游歳首书事诗丨丨祭余分馎饦黎明人起换钟馗】中夜【书冋命怵惕惟厉丨丨以兴思免厥愆　晋书刘琨传在晋阳尝为胡骑所围数重城中窘廹无计琨乃乗月登楼清啸贼闻之皆凄然长叹丨丨奏胡笳贼又流涕歔欷有怀土之切向晓复吹之贼并弃围而走　宋书歴志按太史注纪元嘉十三年十二月十六日丨丨月蚀尽在鬼四度以衡计之日当在牛六　魏书崔浩传太宗大悦语至丨丨赐浩御缥醪酒十觚水精戎盐一两曰朕味卿言若此盐酒故与卿同其旨也隋书柳庄传髙祖谓庄曰孤昔以开府从役江陵深蒙梁主殊眷今主幼时艰猥蒙顾托丨丨自省实懐慙】
　　【惧梁主奕叶重光委诚朝廷而今已后方见松筠之节君还本国幸申孤此意于梁主也　宋史食货志熙宁二年赐判北京韩琦诏曰河北歳比不登水溢地震方春东作民携老幼弃田庐日流徙于道丨丨以兴惨怛不安其经制之方聼便宜从事　元史世祖纪平滦路昌黎县民生子丨丨有光诏加鞠养或以为非宜帝曰何幸生一好人毋生嫉心也　又刘敏中传敏中平生身不怀币口不论钱义不苟进进必有所匡救援据今古雍容不廹每以时事为忧或郁而弗伸则戚形于色丨丨叹息至泪湿枕席　易林丨丨狗吠盗在庐外神光佐助消散归去　苏轼天庆观乳泉赋吾尝丨丨而起挈缾而东有落月之相随无一人之我同　曹植盘石篇丨丨指参辰欲师当定从　张华杂诗繁霜降当夕悲风丨丨兴　傅元短歌行蟋蟀何感丨丨哀鸣陆机拟青青河畔草诗空房来悲风丨丨起叹息　刘琨赠卢谌诗丨丨抚枕叹祖与数子游　鲍照代鸣鴈行丨丨相失羣离乱留连徘徊不忍散　又王昭君诗霜鞞旦夕惊边笳丨丨咽　沈约青青河畔草诗故人不可忆丨丨常叹息　刘庭琦从军诗萧萧牧马鸣丨丨拔劒起　储光羲秋次霸亭诗薄暮入空亭丨丨不能饭　綦毋潜满公房诗灯王照不尽丨丨寂相传王昌龄东谿玩月诗万木分空霁流隂丨丨攒　李白赠王判官时余归隐居庐山屏风叠诗丨丨天中望忆君思见君　又冬夜醉宿龙门觉起言志诗丨丨忽惊觉起立明灯前　杜甫丨丨诗丨丨江山尽危楼望北辰　又同郭给事汤东灵湫诗丨丨窟宅改移因风雨秋　又宿青溪驿奉怀张员外之绪诗丨丨怀友朋乾坤此深阻　又后苦寒行晚来江门失大木猛风丨丨吹白屋　又水会渡诗山行有常程丨丨尚未安　又自京赴奉先县咏懐诗天衢隂峥嵘客子丨丨发　又乾元中寓居同谷县作歌我生何为在穷谷丨丨起坐万感集　韦应物秋夜诗朔风丨丨起惊鸿千里来又冬夜诗振衣丨丨起河汉尚裴回　又饵黄精诗候火起丨丨馨香满南轩　权德舆杂诗岂比成都人琴心丨丨起　白居易续古诗贫贱多悔尤客子丨丨叹李约城南访裴氏昆季诗相思起丨丨夙驾访柴荆李德裕遥伤茅山县孙尊师诗惟应鲍靓室丨丨识琴声　温庭筠月中宿云居寺上方诗见上方下　王】
　　【武陵宿慧山寺诗丨丨何沈沈但闻松桂香　崔峒客舍书情寄赵中丞诗生涯难自料丨丨问亲情　张乔别李叅军诗岭分丨丨月江隔两乡春　薛能夀安水馆诗惊鸥上树满池水瀺灂一声丨丨闻　皮日休宿报恩寺水阁诗寺鎻双峰寂不开幽人丨丨独裴回罗邺途中寄友人诗相见或因丨丨梦寄来多是隔年书　苏轼次韵定慧钦长老见寄诗譬如已放鹰丨丨时掣绁　范成大晚泊横塘诗遥知丨丨南风转汹汹前村草市声　陆游夜兴诗推枕丨丨起残灯尚余照赵师秀呈蒋薛二友诗丨丨清寒入緼袍一杯山茗当香醪　杨载塞上曲白鴈丨丨飞参差自成行　萨都拉旧劒诗凄然丨丨舞回首暗销魂　朱德润和赵季文觱栗吟泼剌惊鱼度寒湫山空鹤怨丨丨愁王逢无题诗丨丨马羣风北向当年车辙日南驰】中宵【晋书祖逖传与司空刘琨俱为司州主簿情好绸缪并有英气毎语世事或丨丨起坐相谓曰若四海鼎沸豪杰并起吾与足下当相避于中原耳　南史丘仲孚传少好学读书常以丨丨钟鸣为限　旧唐书礼仪志日昃忘疲丨丨辍寝讨论坟籍错综羣言　陆机赠尚书郎顾彦先诗迅雷丨丨激惊电光夜舒　陶潜赴假还江陵夜行涂口作懐役不遑寐丨丨尚孤征又六月中遇火诗丨丨竚遥念一盼周九天　谢惠连喜雨诗羡彼眀月辉离毕经丨丨　王融清楚引乐府清月廻将曙皓露零丨丨　又自君之出矣乐府思君如眀烛丨丨空自煎　王僧达七夕月下诗节气既已孱丨丨振绮罗　马怀素夜宴安乐公主宅诗复道丨丨留宴衎弥令上客想踟蹰　储光羲夜到洛口入黄河诗丨丨大川静解缆逐归流　李白豳歌行丨丨出饮三百杯眀朝归揖二千石　孟浩然夏日南亭怀辛大诗感此懐故人丨丨劳梦想　杜甫丨丨诗见西阁下　又雷诗巫峡丨丨动沧江十月雷】
　　中时【陈书沈洙传漏刻賖促今古不同汉书律厯何承天祖冲之暅之父子漏经并自关鼓至下鼓自晡鼓至关鼓皆十三刻冬夏四时不异若其日有长短分在丨丨前后　云笈七签见上馆下】
　　中古【易系辞传易之兴也其于丨丨乎疏丨丨之时事渐浇浮非象可以为敎又湏系以文辞示其变动吉凶故爻卦之辞起于丨丨　诗正义序丨丨政繁亦讴謌之理切　魏书食货志见上代下　又崔楷传髙下营田因于水陆水种秔稻陆种桑麻必使室有乆储门丰余积其实上叶御灾之方亦为丨丨井田之事北史崔光传时灵太后临朝每于后园亲执弓矢光乃表上丨丨妇人文章因以致谏　唐书列女传序丨丨以前书所载后妃夫人事天下化之后彤史职废妇训姆则不及于家故贤女可纪者千载间寥寥相望　云笈七签太连已前混沌以来名曰丨丨　呉筠元纲论道篇见上古下　辍耕録见上古下】
　　中叶【诗昔在丨丨有震且业笺云中世谓相土也震犹威也相土始有征伐之威以为子孙讨恶之业宋书礼志殿中郎丘景先议修祀川岳道光列代差秩珪璋义昭聨册但业旷丨丨仪漏典文寻姬典事继宗伯汉载持节侍祠血祭霾沈经垂明范酒脯牢具悉有详例　齐书髙帝纪见上代下　魏书李冲传髙祖初依周礼制夫嫔之列以冲女为夫人诏曰昔轩皇诞御垂栋宇之构爰歴三代兴宫观之式然茅茨土阶昭德于上代层台广厦崇威于丨丨良由文质异宜华朴殊礼故也　北史甄琛传臣每观上古爱人之迹时读丨丨骤税之书未尝不叹彼逺大惜此近狭　宋史徽宗纪赞宋丨丨之祸章蔡首恶赵良嗣厉阶　又宋庠传按唐自丨丨以还双日及非时大臣奏事别开延英殿若今假日御崇政延和是也　陆机五等诸侯论迨至丨丨忌其失节　又辨亡论爰及丨丨天人之分既定故百度之缺粗修虽醲化懿纲未齿乎上代抑其体国经邦之具亦足以为政矣　庾肩吾书品序爰泊丨丨舍繁从省　班固幽通赋系髙顼之元胄兮氏丨丨之炳灵　左思蜀都赋考四海以为隽当丨丨而擅名又刚悍生其方风謡尚其武奋之则賔旅翫之则渝舞锐气剽于丨丨蹻容世于乐府　谢朓三日侍华光殿曲水宴诗丨丨连闵副内多违　李逢吉望京楼上寄令狐华州诗丨丨成文敎德威清逺边】
　　中世【书无逸昔在殷王中宗传太戊也殷家丨丨尊其德故称宗　后汉书朱穆传夫丨丨之所敦已为上世之所薄况又薄于此乎注丨丨谓五帝时　又独行传丨丨偏行一介之夫能成名立方者盖亦众也或志刚金石而尅扞于强御或意严冬霜而甘心于小谅亦有结朋协好幽明共心蹈义陵险死生等节虽事非通圆良其风轨有足懐者　又方术传丨丨张衡为隂阳之宗郎顗咎征最密余亦班班名家焉其徒亦有雅才伟德未必体极艺能今盖纠其推变尤长可以补时事因合表之云　晋书江统传雍州之戎常为国患丨丨之宼惟此为大　又赫连勃勃载记姚兴鎭北叅军王买德来奔勃勃谓买德曰朕大禹之后祖宗重晖丨丨不竞受制于人今应运而兴复大禹之业卿以为何如　齐书纪僧眞等传论丨丨已来宰御天下万机碎密不关外司尚书八座五曹各有恒任系以九卿六府事存副职咸皆冠冕搢绅任疏人贵　魏书胡叟传其述前载无违旧美叙丨丨有协时事　宋史瀛国公纪赞丨丨有欲自强以革其敝用乖其方驯致棼扰韩非子见上古下　拾遗记考传闻于前古求佥言于丨丨　韩愈送杨少尹序丨丨士大夫以官为家罢则无所于归　范梈郡中即事诗自从丨丨来贡赋登明堂】
　　中代【晋书会稽王道子传不以家事辞王事阳秋之明义不以私限违公制丨丨之变礼　齐书张融传丨丨之文道体阙变尺寸相资弥缝旧物吾之文章体亦何异何尝顚温凉而错寒暑综哀乐而横歌哭哉政以属辞多出比事不羁不阡不陌非途非路耳　南史谢庄传故楚书以善人为宝虞典以则哲为难而进选之轨既隳丨丨登造之律未闻当今　北史刘芳传今时制置多循丨丨未审四学应从古不求集儒礼官议其定所　又韩麒麟传古先哲王经国立政积储九稔谓之太平故躬借千亩以率百姓用能衣食滋茂礼教兴行逮于丨丨亦崇斯业　梁武帝赎刑诏金作赎刑有闻自昔入缣以免施于丨丨民悦法行莫尚乎此梁简文帝南郊颂序廓寥丨丨合圣与谁】
　　中地【周礼小司徒见上地下　又遂人辨其野之土上地丨丨下地以颁田里上地夫一防田百畮莱五十畮余夫亦如之丨丨夫一防田百畮莱百畮余夫亦如之下地夫一防田百畮莱二百畮余夫亦如之　又大司马见上地下　又县师掌邦国都鄙稍甸郊里之地域而辨其夫家人民田莱之数注郊内谓之易郊外谓之莱疏案大司徒云凡造都鄙制其地或云上地不易丨丨一易下地再易司徒主六乡则六乡之地从易可知不言莱直言易者善言近也　后汉书仲长统传今者土广民稀丨丨未垦虽然犹当限以大家勿令过制　陈后主洛阳道诗建都闻洛汭丨丨乃城阳　又魏书崔浩传太宗曰卿谓先帝如何浩曰小人管窥悬象何能见元穹之广大虽然太祖用漠北醇朴之人南入丨丨变风易俗化洽四海自与羲农齐烈臣岂能仰名　又史记髙祖纪二年汉王东畧地塞王欣翟王翳河南王申阳皆降韩王昌不听使韩信击破之于是置陇西北地上郡渭南河上丨丨郡】
　　中土【汉书毋将隆传王莽少时慕与隆交隆不甚附莽秉政使大司徒孔光奏隆前为冀州牧治中山冯太后狱寃陷无辜不宜处位在丨丨　后汉书伏湛传大军逺渉二千余里士马罢劳转粮难阻今兖豫青冀中国之都而宼贼从横未及从化渔阳以东本备边塞地接外虏贡税微薄安平之时尚资内郡况今荒耗岂足先图而陛下舍近务逺弃易求难四方疑怪百姓怨惧诚臣之所惑也复愿逺览文王重兵博谋近思征伐前后之宜顾问有司使极愚诚采其所长择之圣虑以丨丨为忧念　又西域传论其国则殷乎丨丨玉烛和气灵圣之所降集贤懿之所挺生　魏志钟毓传明帝欲西征毓上疏曰车驾宜鎭守丨丨以为四方威势之援今大军西征虽有百倍之威于关中之费所损非一且盛暑行师诗人所重实非至尊动轫之时也　蜀志姜维传钟防厚待维等出则同轝坐则同席谓长史杜预曰以伯约比丨丨名士公休太初不能胜也　宋书礼志孙权初称尊号于武昌祭南郊告天其后自以居非丨丨不复修设中年羣臣奏议宜修郊祀权曰郊祀当于丨丨今非其所重奏曰普天之下莫非王土王者以天下为家昔周文武郊于酆镐非必丨丨　南史范传甘松苏合安息郁金奈多和罗之属并被珍于外国无取于丨丨　魏书武帝纪天兴元年诏曰昔朕逺祖总御幽都控制遐国虽践王位未定九州逮于朕躬处百代之季天下分裂诸华之主民俗虽殊抚之在德故躬率六军扫平丨丨凶逆荡除遐迩率服宜仍先号以为魏焉布告天下咸知朕意　又礼志秦赵及燕虽非明圣各正位赤县统有丨丨郊天祭地肆类咸秩明刑制礼不失旧章奄岱逾河境被淮汉非若龌龊边方僭拟之属　又释老志释迦虽般涅槃而留影迹爪齿于天竺于今犹在丨丨往来并称见之　北史四夷传序万物之内生灵寡而禽兽多两仪之间丨丨局而殊俗旷　元史兵志元之有国肈基朔漠虽其兵制简畧然自太祖太宗灭夏剪金霆轰风飞奄有丨丨兵力可谓雄劲者矣　管子丨丨曰五怸五怸之状廪焉如壏润湿以处　淮南子轻土多利重土多迟丨丨多圣坚土人刚弱土人肥垆土人大沙土人细息土人美耗土人丑　又何谓九州东南神州曰农土正南次州曰沃土西南戎州曰滔土正西弇州曰并土正中冀州曰丨丨西北台州曰肥土正北济州曰成土东北薄州曰隐土正东阳州曰申土　春秋合诚图大帝之精起三河之州丨丨之腴　水经周书称周公将致政乃作大邑城周于丨丨南系于洛水北因于郏山以为天下之大凑　捜神记丨丨多圣人和气所交也　孙绰諌移都洛阳疏反皇居于丨丨正玉衡于天极　唐明皇西岳碑铭伟哉此鎭峥嵘丨丨　王屮头陀寺碑文乃睠丨丨聿来迦衞　韩愈原道古之时人之害多矣有圣人者立然后敎之以相生相养之道为之君为之师驱其虫蛇禽兽而处之丨丨　郑渎吹笛楼赋当昔开元之时天下无事鸿恩不间于丨丨銮驾尝游于北地　达奚珣华山赋白浆既挹黄玉斯睹隤止如山永康丨丨刘长卿闻王师收二京诗畧地侵丨丨传烽到上京权德舆送杜尹赴东都诗风雨交丨丨簪裾敞别筵】
　　中田【诗丨丨有庐疆埸有笺丨丨田中也　公羊初税亩注见上田下　汉书食货志见上田下　宋书乐志庠序不失仪孝悌处丨丨　唐书田仁防传永徽中为平州刺史歳旱自暴以祈而雨大至谷遂登人歌曰父母育我兮田使君挺精诚兮上天闻丨丨致雨兮山出云仓廪实兮礼义申愿君常在兮不患贫　宋史食货志上田人受百亩丨丨百五十亩下田二百亩并五年后收其租　又见上田下　元史耶律楚材传见上田下　易林丨丨髙黍以享王母　金丹诸眞元奥心为丨丨　束晳广农议理疆甽于原隰勤藨蓘于丨丨　魏文帝登城赋平原博敞丨丨辟除　缪袭喜霁赋忍下民之昏垫兮弃嘉谷于丨丨　孙楚雪赋膏泽偃野普润丨丨　傅亮喜雨赋涸凉泉于井谷委嘉颖于丨丨　曹植豫章行虞舜不逢尧耕耘处丨丨又吁嗟篇惊飇接我出故归彼丨丨　张华游猎篇严驾鸣俦侣揽辔过丨丨　陆云失题诗黍稷方华丨丨多稼　陶潜戊申岁六月中遇火诗仰想东户时余粮宿丨丨　韩愈和李相公摄事南郊诗村树黄复緑丨丨稼何饶】
　　中畴【夏侯湛春可乐赋嘉新田之啓莱恱丨丨之发菑傅亮喜雨赋洒丰浸于丨丨覃余润于嘉蔬】中壤【晋书裴嶷传慕容龙骧将军越在遐表乃心王室慷慨之诚义感天地方扫平丨丨奉迎皇舆故遣使臣万里表诚　魏书崔僧渊传主上惟新丨丨宅临伊域三光起重辉之照庶物蒙再化之始　谢朓登孙权故城诗圣期缺丨丨霸功兴防县　赵冬曦奉和圣制答张说扈从出雀鼠谷诗见上台下】
　　中阡【宋书礼志见西陌下】
　　中野【亦作壄易系辞传葬之丨丨不封不树　史记吕后纪太后召赵王友友以诸吕女为后弗爱爱他姬诸吕女妬怒去谗之于太后诬以罪过太后怒以故召赵王赵王至置邮不见令衞围守之弗与食其羣臣或窃馈辄捕论之赵王饿乃歌曰诸吕用事兮刘氏危迫胁王侯兮彊受我妃我妃既妬兮诬我以恶谗女乱国兮上曽不寤我无忠臣兮何故弃国自决丨丨兮苍天举直于嗟不可悔兮宁早自财为王而饿死兮谁者怜之吕氏絶理兮托天报仇丁丑赵王幽死　汉书贡禹传农夫父子暴露丨丨　后汉书苻融传妻亡贫无殡敛乡人欲为具棺服融不肯受曰古之亡者弃之丨丨唯妻子可以行志但即土埋藏而已　晋书成都王頴传见北树下　唐书席豫传凡四以使者按行江南江东淮南河北南方俗死不葬暴骨丨丨豫敎以埋敛明列科防俗为之改　宋史髙丽传崇尚释敎虽王子弟亦常一人为僧信鬼拘隂阳病不相视敛不抚棺贫者死则露置丨丨　元史博勒呼传尝溃围于克哷太祖失马博勒呼拥帝累骑而驰顿止丨丨防天雨雪失牙帐所在卧草泽中与穆呼哩张氊裘以蔽帝通夕植立足迹不移及旦雪深数尺遂免于难　汲冡周书汤将放桀于丨丨士民闻汤在野皆委货扶老携幼奔国中虚　呉越春秋古者人民朴质饥食鸟兽渴饮雾露死则裹以白茅投于丨丨孝子不忍见父母为禽兽所食故作弹以守之絶鸟兽之害　黄庭外景经灵台通天临丨丨方寸之中间关下　刘向九叹怀兰蕙与蘅芷兮行丨丨而散之　王逸九思见上察下　冯衍显志赋欵子髙于丨丨兮遇伯成而定虑钦眞人之德美兮淹踌躇而弗去　张衡思元赋见东驰下　潘岳登虎牢山赋朝发轫兮帝墉夕结轨兮丨丨　傅元述夏赋朱鸟感于炎荒鹿角解于丨丨　白行简文王葬枯骨赋迁彼古埏葬之丨丨　曹植送应氏诗丨丨何萧条千里无人烟　阮籍咏懐诗捐身弃丨丨乌鸢作患害　沈约咏鹿葱诗既非丨丨花无堪麕防食　李乂奉和幸望春宫送朔方军大总管张仁亶诗玉匣谋丨丨金舆下太微　李白古风夷羊满丨丨菉葹盈髙门温庭筠病中书懐诗见上腴下　许棠寄华隂刘拾遗诗河分丨丨断岳入半天寒　虞集湛湛行牛羊散漫草多露大帐丨丨傍无邻】
　　中郊【北史刘芳传中央令云其数五卢植云丨丨五里之郊也贾逵云中兆黄帝之位并南郊之季故云兆五帝于四郊也郑元云丨丨西南未地去都城五里此又丨丨五里之审据也】
　　中谷【诗葛之覃兮施于丨丨注丨丨谷中也　又丨丨有蓷暵其干矣　山海经南山经又东四百里曰令丘之山无草木多火其南有谷焉曰丨丨条风自是出　谢朓齐敬皇后防文光华沼沚荣曜丨丨　扬雄太元赋岂若师由聃兮执元静于丨丨　成公绥啸赋飞亷鼓于幽隧猛虎应于丨丨　李乂奉和幸礼部尚书窦希玠宅应制诗曵履迎丨丨鸣丝出后堂】
　　中坟【金史礼志见中岳下】
　　中衍【金史礼志见中岳下】
　　中隰【金史礼志见中岳下】
　　中坻【诗溯游从之宛在水丨丨　杨宗瑞辟雍赋翫芹藻兮澄碧俯菁莪兮丨丨】
　　中原【诗瞻彼丨丨祁祁孔有　又丨丨有菽庶民采之左传见左执下　越语王兴师伐呉至于五湖呉人闻之出挑战一日五反王弗忍欲许之范蠡进谏曰谋之廊庙失之丨丨其可乎王姑弗许也　汉书司马相如传彼岂乐死恶生非编列之民而与巴蜀异主哉计深虑逺急国家之难而乐尽人臣之道也故有剖符之封析圭而爵位为通侯居列东第终则遗显号于后世传土地于子孙事行甚忠敬居位甚安佚名声施于无穷功烈着而不灭是以贤人君子肝脑涂丨丨膏液润野草而不辞也　后汉书皇甫规传军士劳怨困于滑吏进不得快战以徼功退不得温饱以全命饿死沟渠暴骨丨丨　晋书刘毅传尝云恨不遇刘项与之争丨丨　宋书武帝纪或说元曰刘裕龙行虎歩视瞻不凡恐不为人下宜早为其所元曰我方欲平荡丨丨非刘裕莫可以付大事关陇平定然后当别议之耳南史王等传论晋自丨丨沸腾介居江左以一隅之地抗衡上国年移三百盖有凭焉　魏书礼志臣闻居尊据极允应明命者莫不以丨丨为正统神州为帝宅又贺讷传讷弟卢亦从平丨丨以功赐爵辽西公又司马叡传丨丨呼江东之人皆为貉子　又萧衍传】
　　【自晋政多僻金行沦荡丨丨作战鬭之塲生民为鸟兽之饵　北史任城王澄传崤函帝宅河洛王里因兹大举光宅丨丨　宋史李纲传言自古中兴之主起于西北则足以据丨丨而有东南起于东南则不能以复丨丨而有西北盖天下精兵健马皆在西北一旦委丨丨而弃之岂惟金人将乗间以扰内地盗贼亦将蠭起为乱　金史礼志见中岳下　易林丨丨有菽以待饔食饮御诸友所求大得　王逸九思便旋兮丨丨仰天兮増叹　曹植七啓游观丨丨逍遥闲宫　吕温凌烟阁勲臣颂李公矫矫从此奋迹跃于丨丨王者则获　陆机文赋彼琼敷与玉藻若丨丨之有菽　陆云喜霁赋夷丨丨之多潦兮反髙岸于嵩岑　王棨凉风至赋冷遍丨丨隂生兑位　王粲杂诗方轨防良马竝驱厉丨丨　嵇康酒防诗猗猗兰蔼殖彼丨丨　又赠秀才入军诗凌厉丨丨顾盻生姿　卢谌赠崔温诗丨丨厉迅飇山阿起云雾　李白书情赠蔡舍人雄诗泰阶得防龙桃李满丨丨　杜甫村夜诗丨丨有兄弟万里正含情　又谒先主庙诗复汉留长防丨丨仗老臣　又防府书怀诗四渎楼船泛丨丨鼓角悲　又劒门诗珠玉走丨丨岷峨气凄怆　又哭台州郑司户苏少监诗白首丨丨上清秋大海隅　李华咏史诗蜀主相诸葛功髙名亦尊驰驱千万众怒目瞰丨丨　温庭筠过五丈原诗下国卧龙空悟主丨丨逐鹿不由人　皮日休李太尉晟诗吾爱李太尉崛起定丨丨　王安石金陵懐古诗兵纒四海英雄得圣出丨丨次第降　苏轼山诗地隔丨丨劳北望潮连沧海欲东游　秦观田居诗鸡号四邻起结束赴丨丨　李俊民关将军庙诗曹呉不是丨丨手天下英雄有使君　又读五代史诗丨丨山岳河分断塞上牛羊草引来　周昂宋文贞公庙诗开元四荒不动尘柱石丨丨有老臣　赵秉文拂云坪诗翠华指日东廵狩回望丨丨第一州　又连云岛望海诗我从析木西南境囘首丨丨四百州　元好问石勒问道圗诗丨丨果有刘文叔肯说铃声替戾冈　又过晋阳故城书事诗见北门下　刘秉忠过天津关诗九州占絶丨丨地一堑拦廻左界山　刘因遂城道中诗眼西风犹有物太行依旧压丨丨　又逺山笔架诗掌上三峰看太华人间一髪是丨丨　程钜夫寅夫示再登鼓山四诗次韵奉谢诗江淮巨浪千堆雪榆柳丨丨万里烟　周伯琦过太行山诗见南北下　贡师泰晚泊邳州诗烟迷两岸疑无地日落丨丨喜有山张昱明皇击毬图诗九龄老去无人谏不破丨丨不肯休　又法苑珠林秘要经云人身三分脐为丨丨头为殿堂额为天门】
　　中岳【亦作岳尔雅泰山为东岳华山为西岳霍山为南岳恒山为北岳嵩髙为丨丨　史记武帝纪三月遂东幸缑氏礼登丨丨从官在山下闻若有言万歳云汉书地理志颍川郡县崈髙武帝置以奉太室山是为丨丨古文以崈髙为外方山　又郊祀志昔三代之居皆河洛之间故嵩髙为丨丨而四岳各如其方四渎咸在山东至秦称帝都咸阳则五岳四渎皆并在东方又见西岳下　又司马相如传夫修德以符奉符以行事不为进越也故圣王弗替而修德以祗谒欵天神勒功丨丨以章至尊舒盛德发号荣受厚福以浸黎民皇皇哉斯事天下之壮观王者之卒业不可贬也又相如既卒五歳上始祭后土八年而遂礼丨丨封于太山至梁甫禅肃然　后汉书明帝纪帝幸阳城遣使者祠丨丨　又隗嚣传今山东之兵二百余万已平齐楚下蜀汉定宛洛据敖仓守函谷威命四布宣风丨丨北史郑述祖传初述祖父为兖州于郑城南小山起斋亭刻石为记述祖时年九歳及为刺史往寻旧迹得一破石有铭云丨丨先生郑道昭之白云堂述祖对之呜咽悲动羣僚　唐书艺文志樊文深丨丨颍州志五卷　金史礼志方丘仪午陛之西土神后土丨丨中鎭于坛之第二等中山中林中川中泽于内壝内中丘中陵中坟中衍中原中隰于内壝内皆为一列以南为上又岳鎭海渎季夏土王日祭丨丨于河南府中鎭霍山于平阳府　又仪衞志丨丨旗一三人　元史祭祀】
　　【志见西岳下　又至元二十八年加上丨丨中天大宁崇圣帝　又舆服志丨丨旗黄质赤火焰脚绘神人冠七梁冠皂襴黄袍緑裳白中单朱蔽膝执圭　白虎通丨央之丨独加髙字者何中央四方之中又髙故曰嵩髙山　十道山川考嵩山在河南府登封县北八里一曰太室山是为丨丨晋司马侯曰太室九州之险也汉武帝礼登太室郡县志东曰太室西曰少室嵩总名山髙二十里周廻一百三十里少室山在县西十里　明一统志嵩山在河南府登封县北十里五岳之丨丨也其山三尖峰东曰太室西曰少室嵩其总名谓之室者以其下各有石室丨丨居四方之中而髙故名嵩髙山诗曰嵩髙维岳是也上有丨丨庙　云笈七签丨丨道士前有天师次称潘先生　张率舞马赋饰丨丨之絶轨营奉髙之旧墟　谢观上阳宫望幸赋丨丨为内四岳为藩　无名氏洛川晴望赋望丨丨之林岭兮似天台之翠屏　傅元饮马长城窟行河洛自用固不如丨丨安　李绅庆云见诗礼成丨丨陈金册祥报卿云冠玉峰　顾非熊天津桥晩望诗云收丨丨近钟出后宫微　陈陶悲哉行丨丨仇先生遗余饵松方服之一千日肢体生异香　又黄庭内景经天丨之丨精谨修注天丨之丨谓鼻也溉灌丨丨名书帝録　又外应丨丨鼻齐位】
　　中鎭【金史礼志见上　元史祭祀志成宗大德二年加封丨丨霍山为崇德应灵王　明一统志丨丨庙在平阳府霍山麓祀丨丨霍山之神　又旧唐书职官志见上鎭下】
　　中山【左传晋荀寅求货于蔡侯弗得言于范献子曰国家方危诸侯方贰将以袭敌不亦难乎水潦方降疾疟方起丨丨不服弃盟取怨无损于楚而失丨丨不如辞蔡侯吾自方城以来楚未可以得志祗取勤焉乃辞蔡侯注丨丨鲜虞　又昔匄之先自虞以上为陶唐氏疏正义曰张晏云尧为唐侯国于丨丨唐县然则唐是丨丨县名非晋阳也　周礼酒正辨三酒之物一曰事酒二曰昔酒三曰清酒注清酒今丨丨冬酿接夏而成疏丨丨郡名故魏都赋云醇酎丨丨沉湎千日　战国防丨丨君飨都士大夫司马子期在焉羊羮不遍子期怒而走于楚说楚王伐丨丨中山君亡有二人挈戈而随其后者丨丨君顾谓二人子奚为者也二人对曰臣有父尝饿且死君下壶餐臣父臣父且死曰丨丨有事汝必死之故来死也丨丨君喟然而叹曰我以一杯羊羮亡国以一壶餐得士二人　史记秦本纪十一年齐韩魏赵宋丨丨五国共攻秦至盐氏而还注正义曰丨丨此时属赵故云五国　又景帝纪立皇子端为胶西王子胜为丨丨王　又武帝纪夏六月中汾隂巫锦为民祠魏脽后土营旁见地如钩状掊视得鼎鼎大异于众鼎文镂无欵识怪之言吏吏告河东太守胜胜以闻天子使使验问巫锦得鼎无奸诈乃以礼祠迎鼎至甘泉从行上荐之至丨丨晏温有黄云盖焉　又赵世家六年丨丨筑长城　又六国年表赵献侯十年丨丨武公初立注徐广曰定王之孙西周桓公之子　汉书司马迁传自司马氏去周边晋分散或在衞或在赵或在秦其在衞者相丨丨注张晏曰司马喜为丨丨相又邹阳传苏秦不信于天下为燕尾生白圭战亡六城为魏取丨丨何则诚有以相知也　又昔司马喜膑脚于宋卒相丨丨范雎拉胁折齿于魏卒为应侯此二人者皆信必然之画捐朋党之私挟孤独之交故不能自免于嫉妬之人也　后汉书章帝纪元和三年二月戊辰进幸丨丨遣使者祠北岳出长城　又光武子十王传光武皇帝十一子郭皇后生东海恭王彊沛献王辅济南安王康阜陵质王延丨丨简王焉　又东平宪王苍传昔萧相国加以不名优忠贤也况兼亲尊者乎其沛济南东平丨丨四王赞皆勿名　又邳彤传引兵击破白奢贼于丨丨　又郭伋传世祖即位拜雍州牧再转为尚书令数纳忠谏争建武四年出为丨丨太守又南匈奴传永初四年春檀遣千余骑宼常山丨丨以西域校尉梁慬行度辽将军与辽东太守耿防击破之魏志武帝纪建安十八年五月丙申天子使御史大夫郗虑以冀州之河东河内魏郡赵国丨丨常山钜鹿】
　　【安平甘陵平原凡十郡封君为魏公　蜀志刘先主传汉景帝子丨丨靖王胜之后也　宋书符瑞志光武平定河北还至丨丨将军万修得赤伏符言光武当受命羣臣上尊号光武辞　魏书孝文帝纪太和五年春正月己卯车驾南廵丁亥至丨丨亲见髙年问民疾苦又礼志见南廵下　又释老志昙曜以复佛法之明年自丨丨被命赴京值帝出见于路御马前衔曜衣时以为马识善人帝后奉以师礼　宋史徽宗纪政和三年四月丙午升定州为丨丨府　金史太宗纪天防四年八月癸丑宗望发保州是日耶律铎破宋兵于雄州纳延等败宋兵于丨丨　又地理志丨丨府宋府天会七年降为定州博陵郡定武军节度使后复为府　又礼志见中岳下　元史太祖纪十四年己卯春张柔败武仙降祁阳曲阳丨丨等城　又地理志丨丨府唐定州宋为丨丨郡金为丨丨府元初因之旧领祈完二州太宗十一年割二州隶顺天府后为散府隶眞定　又百官志丨丨局秩从七品大使一员副使一员国初以招收随路漏籍不当差人户立局管领敎习织造至元十二年以赐东宫遂定置局官如上　竹书纪年眞定王十二年荀瑶伐丨丨取穷鱼之丘　易林仓皇奉使丨丨以孝文侯悦喜击子征召　盐铁论赵丨丨带大河纂四通神衢当天下之蹊商贾错于路诸侯交于道然民滛好末侈靡而不务本田畴不修男女矜饰家无斗筲鸣琴在室是以楚赵之民均贫而寡富　説苑乐羊为魏将以攻丨丨其子在丨丨中山县其子示乐羊乐羊不为衰志攻之愈急丨丨因烹其子而遗之乐羊食之尽一杯丨丨见其诚也不忍与其战果下之　九域志定州定武军有丨丨城　博物志刘元石于丨丨酒家酤酒酒家与千日酒忘言其节度归至家大醉而家人不知以为死也权葬之酒家计千日满乃忆元石往视之云亡三年已葬于是开棺醉始醒俗云元石饮酒一醉千日　捜神记狄希丨丨人也能造千日酒饮之亦千日醉　水经注易水东左与子庄溪水合水北出子庄关南流迳五公城西屈迳其城南五公犹王兴之五子也光武即位封为五侯元才北平侯益才安喜侯显才蒲隂侯仲才新市侯季才为唐侯所谓丨丨之五王也　又晋地自朝歌以北至丨丨为东阳朝歌以南至轵为南阳　元和郡国志定州春秋时鲜虞白狄之国战国时为丨丨国与六国并称王后为赵武灵王所灭丨丨之地方五百里秦赵郡钜鹿二郡之地汉髙帝分置常山丨丨二郡城中有山故曰丨丨景帝改为丨丨国　云笈七签夏禹于阳明洞天感太上命绣衣使者降授灵宝五符以理水檄召万神后得道为太极紫庭眞人演出大小劫经丨丨神咒八威召龙等经今行于世　又上清眞人总仙大司马长生法师主三天君姓柏成讳歘生字芝髙乃中皇时人歳在东维之际诞于北水丨丨柏林之下　明一统志丨丨在江宁府溧水县东南十五里出毫为笔精妙山前有水源号浊水　又丨丨在西安府富平县汉武获宝鼎于汾隂荐之甘泉鼎至丨丨氤氲有黄气盖焉　骈字凭霄丨丨盈脂太乙余粮也　邢邵冀州刺史封隆之碑委质丨丨并充衮阙　韩愈毛頴传秦始皇时蒙将军恬南伐楚次丨丨将大猎以惧楚注丨丨在秦东北非伐楚所当次也此固寓言然亦不为无失　魏文帝马瑙勒赋有奇章之珍物寄丨丨之崇冈　陆云歳暮赋舒逺怀于千载兮怅同感乎丨丨　庾信灯赋见上兰下　冯翼翁科斗文字赋夸斯文之伟绩序丨丨之旧谱　石珤登封龙山赋其北则古之丨丨曲阳也陵阜迤逦达于代边隧通穷漠谷带长川　阮籍咏怀诗赵如媚丨丨谦柔愈见欺　王融齐明王歌辞散曲轻裙丨丨丽长袖邯郸妍　呉均行路难已入丨丨冯后帐复上皇帝班姬牀　孔稚珪旦发青林诗寄懐丨丨旧举酒莫相忘　周兴嗣答呉均诗但酌丨丨酒唯甘江浦橘丘迟听邻妓诗遗情悲近世丨丨安在哉　骆賔王咏云酒诗无复丨丨赏空吟呉会篇　髙适有同羣公题丨丨寺诗　李白丨丨孺子妾歌丨丨孺子妾特以色见珍　又草书歌见北溟下　白居易春深诗丨丨一沉醉千度日西斜　赵嘏赠曹处士幽居诗丨丨暂醉一千日南苑往来三百年　鲍溶范眞传侍御累有寄因奉酬诗闻道丨丨酒一杯千日醒　周昙乐羊诗盈箧谤书能寝黙丨丨不是乐羊功　徐夤贡余秘色茶盏诗丨丨竹叶醅初发多病那堪中十分　陆蒙酒泉诗味既敌丨丨饮宁拘一斛　皮日休煑茶诗尚把沥丨丨必无千日醉　徐铉赠陶使君求梨诗今旦丨丨方酒渴唯应此物最相宜　苏轼上元夜诗去年丨丨府老病亦宵兴　蒲道源将至丨丨诗丨丨何处是隐隠望孤城】
　　中条【旧唐书司空图传图有先人别墅在丨丨山之王官谷泉石林亭颇称幽栖之趣自考槃髙卧日与名僧髙士游咏其中　唐书地理志注仪凤二年诏引丨丨山水于南城下西流经十六里溉涑隂田　又阳城传及进士第乃去隐丨丨山　元史穆呼哩传时丨丨山贼侯七等聚众十余万伺大兵既西谋袭河中石天应遣别将呉权府引兵五百夜出东门伏两谷间戒之曰侯贼过半急击之我出其前尔攻其后可克也呉权府醉酒失期天应战死城陷贼烧燬庐舍杀掠人民退走丨丨先锋元帅安扎尔邀击败之斩数万级侯七复遁去　唐顺宗实録阳城字亢宗北平人代为官旋好学贫不能得书求入集贤为书写吏窃官书读之昼夜不出经六年遂无所不通乃去沧州丨丨山下逺近慕其德行来学者相继于道　括地志蒲州河东县雷首山一名丨丨山亦名首阳山　卢纶题伯夷庙诗丨丨山下黄礓石垒作夷齐庙里神　李逢吉酬致政杨祭酒见寄诗应将半俸霑闾里料入丨丨访洞天　许浑秋日赴阙题潼关驿楼诗残云归太华疎雨过丨丨顾非熊题平陆县亭诗山与丨丨合河逢一曲回郑遨题丨丨静观诗松顶留衣上玉霄永传异迹在丨】
　　【丨　司空图退栖诗宦游萧索为无能移住丨丨最上层　徐夤西华诗叠嶂出关分二陜残冈过水作丨丨唐彦谦望丨丨诗虞乡县西郭改观揖丨丨　齐已寄栖白上人诗内殿承恩乆丨丨进表还　又书导汧】
　　【及岐至于荆山疏马融王肃皆为三条导汧北条西倾丨丨嶓冢南条　呉莱去歳留杭德兴傅子建梦得句云鼋鼍沧海赋龙马赤文书间以语予及其乡人董与几山空歳晚恍然有怀为续此诗却寄董诗丨丨分雍豫四序出堪舆　又礼记王制疏见上条下】
　　中峰【郝经泰山赋大哉乎聮延九重郁如深宫岿其丨丨见天子之雍容　邵宝观泉赋龙池之上丨丨凌霄双泉下垂名曰瀑布　庾信陪驾幸终南山诗鼋桥浮少海鹄盖上丨丨　王裦云居寺髙顶诗丨丨云已合絶顶日犹晴　杜审言蓬莱三殿侍宴奉敕咏终南山应制诗半岭通佳气丨丨绕瑞烟　沈佺期扈从出西岳诗诸岭皆峻秀丨丨特美好　髙适宴韦司户山亭院诗入门见丨丨携手如万里　李白望黄鹤楼诗四面生白云丨丨倚红日　刘长卿寄许尊师诗世人知在丨丨里遥礼青山恨不归　卢纶夜投丰德寺诗半夜丨丨有磬声偶逢樵者问山名　李端云际丨丨居喜见苖发诗自得丨丨住深林亦闭关　包佶朝拜元陵诗宫前石马对丨丨云里金铺闭几重　权德舆戏赠天竺灵隐二寺寺主诗山僧半在丨丨住共占青峦与白云　又答韦秀才诗丨丨云暗雨霏霏水涨花塘未得归　费冠卿题丨丨诗丨丨髙拄泬寥天上有茅庵与石泉　朱湾同达奚宰游窦子明仙坛诗松桧隂深一径微丨丨石室到人稀　朱景元丨丨亭诗丨丨上翠微窗晓早霞飞　崔峒送眞上人还兰若诗半偈初传法丨丨又掩扉　章孝标送无相禅师入关诗暂舍丨丨雪应看内殿春　郑谷次韵和秀上人游南五台诗丨丨曽到处题记没苍苔　马戴赠别空公诗后夜丨丨月空林百衲身　又寄西岳白石僧诗挂钖丨丨上经行踏石梯　张蠙宿山寺诗丨丨半夜起忽觉有青冥　罗邺夏日宿灵岩寺宗公院诗卧听半夜杉坛雨转觉丨丨枕簟凉　陆蒙和袭美怀华阳润卿博士诗见下泊下　又送人罢官归茅山诗又凿丨丨石重修醮月坛　齐已宜春江上寄仰山长老诗清泉白石丨丨上落日半空栖鸟还　皎然宿山寺寄李中丞洪诗偶来丨丨宿闲坐见眞境　林逋丨丨诗丨丨一径分盘折上幽云　范成大上沙遇雨快凉诗云头龙挂如垂筯雨在丨丨白塔西】
　　中岩【明一统志丨丨在延中府治东北五里髙耸众山之上有瀑布自岩中飞下　又丨丨在睂州去上岩五里许即诺距罗尊者道塲　谢朓杜若赋嗟丨丨之纤草厠金芝于芳丛　王绩游仙诗上月芝兰径丨丨紫翠房　许浑贻终南山隐者诗丨丨多少隐提榼抱琴游　张祜游天台山诗傍洞窟神仙丨丨宅龙虎夏寳松诗孤猨叫落丨丨月野客吟残半夜灯　范成大次韵陆务观慈姆岩酌别诗不辞更宿丨丨下投】
　　【老余年岂再来　袁士元题慈隐庵诗不见丨丨老荒村独杖藜　元好问游天坛杂诗青山可是堪人恨藏着丨丨十里花　柳贯游五泄山诗丨丨不与乱峰羣翠气横飘接瘴氛】
　　中峦【张衡温泉赋序阳春之月百草萋萋余在逺行顾望有怀遂适骊山观温泉浴神井风丨丨壮厥类之独美思在化之所原感洪泽之普施乃为赋云】
　　中岱【谢庄上封禅仪注奏升文丨丨登牒天关】
　　中岭【崔翘奉和圣制答张説南出雀鼠谷诗笳吟丨丨树仗入半峰云　孟浩然别清逺道士诗丨丨分双树廻峦絶四邻】
　　中峨【明一统志丨丨山在嘉定州峩睂县南二十里又名覆逢山】
　　中隋【明一统志丨丨山在成都府大隋山后峰峦特秀其上积雪三四月始销下视白鹿葛山诸山眞培塿也】
　　中冈【明一统志丨丨在汝宁府城南六十里】
　　中洞【明一统志丨丨岩在靖州城西一百里来威寨中云笈七签紫微夫人云三元八会之书太极髙眞所有本者始也根也是经敎之始文字之根又为得理之元万法之本文者分也理也既能分辨二仪又能分别法相既能理于万事又能表诠至理如木有文亦名为理也不名眞文者十二义通三乗直文教主丨丨非通义也　储光羲贻王侍御出台掾丹阳诗丨丨松栝新东臯阡陌故】
　　中阪【史记封禅书始皇之上泰山丨丨遇暴风雨休于大树下　王褎九怀骥垂两耳兮丨丨蹉跎】中阿【诗菁菁者莪在彼丨丨传丨丨阿中也君子能长育人材如阿之长莪菁菁然　左思蜀都赋蘼芜布濩于丨丨　张九龄和黄门卢监望秦始皇陵诗上宰议扬贤丨丨感恒速】
　　中丘【春秋隐公七年夏城丨丨注丨丨在琅邪县东北又十年春王正月公防齐侯郑伯于丨丨　汉书地理志常山郡县丨丨　后汉书赵孝王良传赵相奏干居父丧私聘小妻又白衣出司马门坐削丨丨县注东观记曰干私出国到魏郡邺易阳上宿亭令奴金盗取亭席金与亭佐孟常争言以刃伤常部吏追逐干藏逃金绞杀之悬其尸道边树相国举奏诏书削丨丨县属赵国故城在今荆州内丘县西隋室讳忠故改为内焉　卞伯玉荠赋有萋萋之緑荠方湿繁于丨丨叶向髙万宝告成赋遵原隰兮夷犹遡帝泽兮丨丨】中陵【诗菁菁者莪在彼丨丨　又鴥彼飞隼率彼丨丨金史礼志见中岳下　陆云南征赋临川屯于广陆武骑被乎丨丨　又汉书地理志鴈门郡县丨丨水经河水又南树頽水注之注水出东山西南流右合丨丨川水水出丨丨县南山下　又女仙传酒母遇师呼子先者毎加敬礼忽来谓曰急装束与汝共应丨丨王去是夜果有异人来持二茅狗一与子先一与酒妇俱令骑之乃龙也相随上华山　又战国防张仪説秦王曰秦与荆人战大破荆袭郢取洞庭五都江南荆王亡走东伏于陈当是之时随荆以兵则荆可举举荆则其民足贪也地足利也东以强齐燕丨丨三晋然则是一举而霸王之名可成也四邻诸侯可朝也】中水【左传共工以水纪疏见东水下　呉语呉王起师军于江北越王军于江南越王乃令左军衔枚泝江五里以须亦令右军衔枚逾江五里以须夜中乃令左军右军渉江鸣鼓丨丨以须　史记项羽纪封吕马童为丨丨侯　汉书地理志涿郡县丨丨注在易滱二水之间故曰丨丨　后汉书李忠传建武二年更封丨丨侯食邑三千户　水经注颍水有三源竒发右水出阳干山之颍谷其水东流丨丨导源少室通阜东南流迳负黍亭亦或谓是水为防水东与右水合左水出少室南溪东合颍水故作者乃举二三言水所发也　又中去声周礼考工记舆人衡者丨丨疏作车之法横者丨于丨无髙下也】
　　中江【书禹贡见北江下　又三江既入苏氏传见南江下　禹贡汇疏呉幼清曰江与彭蠡合流之后凡千四百里入海江之入于海也必曰为丨丨何也盖禹贡以江汉共为一渎汉分江之半为北江故江不得专江之名汉为北江则江当为南江然循南江西岸有彭蠡湖水若曰南江恐疑为指湖水而言以江水行于湖水汉水之中故曰为丨丨也　又曽氏曰南江乃江之故迹非禹所导禹导汉水入焉与旧江合流而水之派分为南北故汉为北江又导岷山之江入焉其流介乎二江之中故为丨丨南江乃故道故经不志　又张吉曰江水濬发前在上流其次则汉水自北岸而入又其次则彭蠡之水自南岸而入三水并持东下则江为丨丨汉为北江而彭蠡之水入江并流为南江者不言可知非谓分支各派判然殊途为二江也　汉书地理志注岷江为大江至九江为丨丨至秣陵为北江盖一源而三目　宋书符瑞志大明七年十一月车驾南廵隶水师于梁山丨丨白雀二集华盖　齐书张敬儿传敬儿乗舴艋过江诣晋熙王燮丨丨遇风船覆敬儿两腋挟之随船覆仰行数十里方得迎接　宋史地理志潼川府有丨丨县　水经丨丨在丹阳芜湖县南东至防稽阳羡县入于海　又注岷山东百四十里曰崃山丨丨所出东注于大江　明一统志丨丨在江宁府溧阳县北即禹贡之三江也今名永阳江下流入宜兴县界又丨丨在成都府内江县西五里源出旧盘石县又丨丨在潼川州丨丨县东南夹流有二源南江来自绵州旧神泉县东江来自涪成县至元武山下合南江法苑珠林宋沙门惠庆将入庐山船至小而暴风忽起飘飏丨丨庆正心端念观世音一舫全济　王安石】
　　【赠彭器资诗丨丨秋浸两崖间溯洄与我相往还　范梈送呉直人持诏迎亲诗明月落丨丨倒景射斗牛郭钰赠刘明道诗隔岸人烟邻虎穴丨丨雪浪送龙舟】
　　中河【诗泛彼柏舟在彼丨丨传丨丨河中疏正义曰言泛泛然者彼柏木之舟在彼丨丨是其常处以兴妇人在夫家亦是其常处　吕览孟贲过于河先其五船人怒而以楫虓其头顾不知其孟贲也丨丨孟贲瞠目而视舟中之人尽扬播入于海　淮南子使人无度河可丨丨使无度不可　张华轻薄篇元鹤降浮云鱏鱼跃丨丨】
　　中淮【魏书冯诞传时崔慧景裴叔业军在丨丨去所次不过百里髙祖乃轻驾西还从者数千人夜至诞薨所抚尸哀恸】
　　中湖【水经注杨水又东北路曰湖水注之湖在大港北巷南曰丨丨南堤下曰昏官湖三湖合为一水】中川【周礼川衡每大川下士十有二人丨丨下士六人小川下士二人　魏书寇臻传显祖末为丨丨太守　旧唐书职官志江河自西极逹于东溟中国之大川也其余百三十五水是为丨丨其又千二百五十二水斯为小川也　水经注济水又东北与丨丨水合谢朓临楚江赋云沉四岫风荡丨丨　张缵南征赋忽丨丨而反顾怀旧乡而延伫　谢灵运登江中孤屿诗乱流趋正絶孤屿媚丨丨　张正见浦狭村烟度诗茅兰夹两岸野燎烛丨丨　王勃上已浮江宴韵得遥字诗见上已下　柳宗元游南亭夜还叙志诗丨丨恣超忽漫若翔且翺　张又新孤屿诗不知谁与名孤屿其实丨丨是一双　朱子六月十五日诣水公庵雨作诗云起欲为雨丨丨分晦明　方澜丨丨龙翔兴庆寺诗孤屿浮丨丨昼夜泊潮汐】
　　中泽【诗鸿鴈于飞集于丨丨　周礼泽虞大薮中士四人下士八人丨丨中薮如中川之衡小泽小薮如小川之衡注泽水所钟也水希曰薮　金史礼志见中岳下　闵鸿羽扇赋产九华之丨丨迈雍喈之天聪】中浦【陈造泊慈湖北岸诗舟中告风横因循宿丨丨】
　　中泜【晁补之北渚亭赋鲿鲤窘乎深塘兮鸿鴈起于丨丨】
　　中沱【虞集题宋诚甫侍郎垂纶亭诗援藟引楫至于丨丨防树以休悠悠永歌】
　　中浔【沈约登元畅楼诗落晖映长浦焕景烛丨丨】
　　中渚【晋书马隆传子咸嗣亦骁勇成都王颖攻长沙王乂以咸为鹰扬将军率兵屯河桥丨丨为乂将王瑚所败没于阵　水经河水又东迳洛阳县北注旧有河平侯祠祠前有碑今不知所在郭颁世语曰晋文王之世大鱼见孟津长数百歩髙五丈头在南岸尾在丨丨河平侯祠即斯祠也　诚齐杂记王彦伯善鼓琴至呉邮亭维舟丨丨秉烛理琴　苏辙初发嘉州诗俄顷已不见乌牛在丨丨】
　　中渠【明一统志丨丨在宁夏中衞城南五里溉田百余顷】
　　中濑【郭璞江赋芦人渔子摈落江山衣则羽褐食则蔬鱻洊淀为涔夹众罗筌筒洒连锋罾防比船或挥轮于悬碕或丨丨而横旋】
　　中汀【白居易秋日与张賔客舒著作同游龙门醉中狂歌见西岸下】
　　中涎【明一统志丨丨泽在曲靖军民府丘雄山下源自南盘江经府东南合潇湘江至是汇焉十八泉与南涧皆注其中】
　　中津【明一统志丨丨桥在台州府城南跨江上宋守唐仲友建】
　　中泠【水録陆羽品天下二十水扬子丨丨水第七　明一统志丨丨泉在鎭江府金山寺内唐李德裕尝使人取此水杂以他水辄能辨之水经品第天下水味此为第一　周伯琦游金山寺诗钟声两岸占昏晓海眼丨丨湛夏冬　又作陆游将至京口诗铜瓶愁汲丨丨水不见茶山九十翁自注顷至京口尝取丨丨水寄曽文清公】
　　中谿【水经注芒于水又南西迳云中城北白道丨丨水注之】
　　中沚【诗菁菁者莪在彼丨丨　晋书张协传尔乃浮三翼戏丨丨潜鳃骇惊翰起沉丝结飞矰理挂归翮于赤霄之表出华鳞于紫潭之里　画继李甲字景元晁无咎题甲画雁云网罗无限稻粱肥怜尔冥冥亦庶几戏鸭眠鸥满丨丨衡阳无意更南飞　曹植七啓觌游女于水濵燿神景于丨丨　傅亮芙蓉赋表丽观于丨丨播郁烈于兰堂　李长民广汴赋采芑新田育莪丨丨】
　　中浒【李颙渉湖诗轻禽翔云汉游鳞憩丨丨】
　　中港【明一统志丨丨在宁国府南陵县西南七里其流过籍山桥下合西港及漳淮水入小淮河】中潭【汉书地理志郁林郡县潭中注莽曰丨丨】
　　中薮【周礼泽虞见中泽下】
　　中瀑【谢翺三瀑记可为桥者二跨丨丨曰玉峡居两瀑合流曰双谼】
　　中渡【五代史桑维翰传契丹屯丨丨破栾城杜重威等大军隔絶维翰曰事急矣乃见冯玉等计事而谋不合又来见帝帝方调鹰于苑中不暇见维翰退而叹曰晋不血食矣　又杜重威传见西趋下　又皇甫遇传以重威为都招讨使遇为马军右厢都指挥使屯于丨丨　宋史食货志乾道元年襄阳邓城鎭夀春花靥鎭光州光山县丨丨市皆置塲　金史宣宗纪兴定元年冬十月息州帅府献破宋人于丨丨之捷】中潮【明一统志丨丨守御千户所在黎平府洪州泊里长官司西南　王粲浮淮赋泛洪橹于丨丨兮飞轻舟乎濵济】
　　中波【陆机招隐诗清泉荡玉渚文鱼跃丨丨又櫂歌行乗风飞仙景逍遥戏丨丨】
</div>
    <div class="pagination">
<a href="御定骈字类编_page476.html">上一页</a><span>...</span><a href="御定骈字类编_page472.html">472</a><a href="御定骈字类编_page473.html">473</a><a href="御定骈字类编_page474.html">474</a><a href="御定骈字类编_page475.html">475</a><a href="御定骈字类编_page476.html">476</a><span class="current-page">477</span><a href="御定骈字类编_page478.html">478</a><a href="御定骈字类编_page479.html">479</a><a href="御定骈字类编_page480.html">480</a><a href="御定骈字类编_page481.html">481</a><a href="御定骈字类编_page482.html">482</a><span>...</span><a href="御定骈字类编_page478.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
