<!DOCTYPE html>
<html>
 <head>
  <meta charset="utf-8"/>
  <title>
   古今类传 - 第 11 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今类传 - 第 11 页/共 20 页
  </h1>
  <div class="content">
   [史]幸节度第 【[宋史]太祖开宝元年是日使赵彦徽视疾】 [集]七佛寺 【[异苑]宋文帝元嘉十四年是日东阳有一物出头如鹿有道人追觅气若云雾亦无孔穴有声若雷】 青衣白马 【[太平广记]杨师掺雍州醴泉人也唐贞观中任蓝田尉后以老还家喜论人过是夜忽见一骑来云东阳太监追汝须臾不见师掺身仆似到东阳都过一曹见有几案囚人不可算数又东行见一处有孔甚小孔中小星流出臭气袭人傍一人曰是大地狱中闻师操喜论人过特置于此其家为师掺身死施斋数日放归前追青衣云汝归其修善乎后师操礼十方佛勤心悔过】 [杂]三斗降 【[道经]是日南斗北斗西斗帝君下降】 [诗]枝旟如织 【[康德涵是日雨中同文浮山坐作]来牟生意佳望】 青雀绿烟 【[董志林是日至南昌适大人游景德志怀]西州远色飞南浦清晴散】 
[丽句]通用 【七佛寺雾幔云衣离兽依稀逐鹿蓝田尉魂山梦海宵人髣佛骑驹】 
　　　初八
[史]坠地行七步 【[南史]老子于是日夜半剖右腋而生即于是佛道兴焉据史纂二月十五日生】 金镜灌像 【[又]刘敬宣八岁丧母是日见众人灌佛乃披头上为母不成悲泣不胜】 舍宅 【[又]沈道虔吴兴武康人少仁爱好老易县北石山下为精庐与孤兄子共釜庾之资困不改节太祖闻之遣使存问赐钱因累世事佛是日旧为寺请像举家感动焉】 魏州狗 【[隋书]文帝时是日立舍利塔有一黑耽耳白胸于塔前舒左股屈右脚随人行道持斋非时不食惟饮净水至解斋吃粥寺内猛狗见之悉低头掉尾】 木雕太子 【[辽史]是日京府诸州以悉达城上舁行放僧尼道士庶民行城一日为乐】 [集]卫源庙 【[天下一统志]在卫辉府北门泉上泉乃卫河之源隋唐以来已封威惠王元加封洪济威惠王以水之本名称之每岁是日有司致祭元张恒诗云上国风帆快转输石林香霭护神居龙吟别浦泉声细鸟拂空潭树影虚】 洞庭庙 【[长沙志]在磊石山封洞庭湖龙神每岁是日致祭】 乞儿 【[时镜新书]长沙巿肆无子者供寺阁下羊肉薄饼往往有验】 布金 【[宣府志]是日佛生僧尼各建道场男妇无算虽衣食匮竭亦不暇顾】 赠槟榔 【[风土记]王高丽在鼓城佛寺谢混见而之王执手谓曰王郎谢叔源可与周施否】 观廊庑 【[洛阳伽蓝记]魏时京师士女多至河间寺绮丽无不叹息以比蓬壶入其后园见沟渎蹇产石磴礁峣朱荷出池绿萍浮水飞梁跨阁方之兔苑有加】 溺金像 【[世说]孙皓是日曰浴佛后病乃悔】 百金衬 【[又]王子鸾是日建斋灌佛张融独以为】 玉盘盂 【[东坡集]东武是日大会于资福寺芍药七十余朵中有白花上圆如覆盂甚奇因名】 青龙（虫?） 【[宛署记]燕京西潭柘寺二蛇每年是日来见寺中僧人函盛传玩以为施钱手摩免厄】 高梁桥 【[又]是日燕京娘娘庙以为神降倾城妇女拜乞生子榼酒音乐杂沓至晚】 花棚铙鼓 【[遵生八笺]杭城是日诸寺院僧尼竞以小盆贮佛浸以糖果香水覆以郊迎遍往富室邸第以小杓浇像求施利】 放禽鱼 【[通考]钱塘西湖天禧中王钦若奏请为放生池每岁是日用释氏法称家有无随愿买诵圣】 九光扇 【[杜阳编]上崇奉释氏新罗国献万佛山上置于岩间是日召两街僧入内道场礼万佛山睹九色佛光于殿中】 黑黍饭 【[神隐]西域有神名曰佛是日以及不落角祀之中国奉教者率相仿效】 富贵坊 【[溪蛮藂笑]蛮乡竞渡预以是日饮燕江岸舟子各招他客盛馔相夸士女如云一年盛事名】 赶秋坡 【[宛记]燕京是日各寺院僧会最盛商贾辏集群耍西湖景玉泉山游碧云香山又其傍有地名秋坡倾国伎女竞往逐焉名】 续生 【[广古今五行记]濮阳郡异人者莫知其来身长七尺许肥而黑发余二三寸不着裨裤破衫齐膝而已人遗财帛转施贫者每岁是日巿场皆有郡人张孝恭往所在对一遣诸奴往诸所在俱见以此异之】 无尾鱼 【[楚志]湘阴县东六十里晋时里人刘倩赘陶淡家是日脍鱼于桥上方斫鱼尾或报曰汝家举宅上升倩弃之今每岁八日见送水上至桥而退】 御女 【[新书]见前】 [杂]启寿斋 【[灵宝经]是日宜修】 善恶童子 【[三]元延寿书是日降犯者血死】 万神善化 【[道书]是日犯房事者失瘖】 葛孝先 【[群仙录]是日真人生】 尹虚鉴 【[又]是日真人升仙】 乘白象 【[藏经]菩萨以四月八日化因母昼寝示梦从右胁入夫人寤自知身重天献饮食自然而至不复乐人间味菩萨在胎母无妨碍晨朝为色界天说法日中为欲界天说法晡时为诸儿说法于夜三时亦复如是成熟利益无量众生于是兜率天众念言菩萨已托净饭王宫我等亦当下生人间菩萨成佛我得闻法即更托于诸国王臣或婆罗门长者居士等家凡九十九亿菩萨住胎十月满足四月八日夫人将诸彩女游蓝毗尼园攀无忧树于时树下忽出莲花菩萨化从夫人右胁而生堕彼华上自行七步举其右手作狮子吼天上天下惟我独尊三十二相八十种好放大光明普照三千大千世界天龙八部满虚空中作天伎乐雨妙香花璎珞天衣不可称数同日八大国王皆生太子诸释种姓生五百男国中居士长者亦悉生男及八万四千厩马生驹即名太子为悉达多云云】 铃鸣 【[高僧传]佛图澄西域人本姓白氏少出家以晋怀帝永嘉四年适洛阳能使鬼神千里外事皆彻见石勒诸幼子多在佛寺养之每至是日勒诣诸寺观佛至建晋四年是日寺中无风而塔上一独澄谓众曰不出今年国有大丧是年石勒死太子弘袭位】 五香水 【[又]是日以都梁香为青色水郁金香为赤色水丘隆香为白色水附子香为黄色水安息香为黑色水浴佛共作龙华会】 九龙七莲 【[平运统纪]大慧禅师浴佛上堂语云今朝正是四月八净梵王宫生悉达吐水天外来捧足从地发】 这个那个 【[印语录]药山是日见遵布衲洗佛云汝只洗得还洗得那个遵云请将那人来山遂默然归方丈密印禅师曰药山无风起浪被遵布衲一靠直得锋铓结舌罗么一场】 [诗]璚骨雪肌 【[杨万里是日尝新荔枝]紫骼丁香瘦白肤午暑凉】 燕寝香凝 【[党怀英是日左君锡生子]佳梦兆与佛同生佛亲抱】 洗儿钱 【[杨显祖是日永安禅院期超无]解是雨花新浴佛诸天谁供】 含桃豆荚 【[汪文桢是日暑贤有娄东之行口占]山客寄野人投】 [词]蜜犀钗 【[顾贞观临江仙是日作]髻香单插】 缕金緺 【[又]法云低映一朿】 小参牌 【[又]帘傍谁挂】 碧霞旛底 【[又]添对合欢鞋】 
[丽句]通用 【蛮乡竞渡龙舟豫擢于三九辰前燕地赶秋凤带蚤扬于百千人外设浴而九渊吐水婆罗可有洗儿钱凭虚而七步超尘混元出自乖龙树】 
　　　初九
[史]请修太和宫 【[唐书]太宗贞观二十一年是日公卿上言厥地清凉可以避暑诏从之】 干会节 【[宋史]度宗讳（衽去壬改基）嘉熙四年是日生先母梦日光照东室又梦神人采衣拥一龙纳怀中已而有娠及生室有赤光资识内慧七岁言言合度理宗奇之】 [集]宴射 【[王海]宋真宗祥符九年是日幸琼林苑帝作七言诗赐从臣】 书阁 【[又]宋孝宗淳熙十一年是日明良庆会之赐史浩】 梦作童赞 【[宋学士集]吴莱字立夫元至元六年疾作忽汪踦觉谓人曰汪踦殇者也予疾若此殆不起耶四月九日卒遗命治丧母用浮屠先生以精深玄懿之学发沈潜奇绝之文阖阴辟阳出神入鬼著述甚多及门私谥曰渊颖先生】 益寿 【[广义]是日沐浴】 [诗]翠微绿雾 【[杨万里戊申是日得请补外初出国门宿释迦寺]出却金宫入梵宫染衣浓】 园翁溪友 【[又]藏室蓬山真昨戏得今从】 岩僧山鬼 【[僧守仁是日与斯公衍公登虎丘赋]扫月千峰净吟风万壑哀】 
[丽句]通用 【一服清凉散太和宫玉浸冰涵千秋庆会书淳熙画鸾蹲虎踞龙赭霓赪入梦帝降会稽七岁而言言合度鲸呿鳌掷成文人称渊颖九蓂而字字惊神】 
　　　初十
[史]黄巢夜走 【[旧唐书]先一日李克用合忠武骑将庞从遇贼于渭南决战三捷大败贼军是贼巢散】 鼠吐五云 【[宋史]庆历八年是日神宗生于濮王宫群色气成治平四年即位宰臣等表曰当正阳统月之辰乃甲观袭祥之日庆由运会道与天同请以生之日为同天节[武尼志]神宗之未生也武尼道士吴怀玉有道术指武尼君像曰岁在戊子降为人主又指魏王像曰三十有八载当继世御极抚平四海后其语皆验[方舆胜览]宋建守陈觉民过武尼山诗升真洞口接天门灵草丹桃日日春听说列仙来瑞世三朝德业在斯民盖真宗神宗哲宗皆武尼仙真应世故有三朝德业之句】 [集]鹄奔亭 【[还冤记]汉时何敞为交州剌史行部苍梧郡高要县暮宿夜犹未半有女从楼下出自云苏娥字珠娘早失父母兄弟有缯百二十疋与婢致福往县卖乃以前年四月十日到此亭时日暮行人绝不敢前致福暴得腹痛因往亭长舍乞浆取火亭长龚寿掺刀问曰缯从何处得怖惧不能言寿利其缯以刀刺胁立死又杀致福楼下敢告于明使君敞曰今欲发汝尸骸何以为验女曰白衣青履犹未朽掘之果然即遣使捕寿问与珠娘语同遂斩之】 御女 【[新书]见前】 [诗]熟麦骚骚 【[范成大是日出郊]涨江混混无声绿有意黄】 丹砂琥珀 【[胡翰儿子来凤翔令归营居殳山下]泉深出地冷多】 
[丽句]通用 【丹桃九曲春开三世神仙御世文鼠五云色吐千秋甲观同天平桥翠半篙涨江衮衮惊心绿秀埜金千顷熟麦骚骚撷眼黄】 
　　　十一
[史]谒太庙 【[唐书]太宗贞观十七年是日亲谢承干之过】 名中兔 【[又]武承嗣使人诬益州长史李孝逸自云有兔月中物当有天分谓有分为天子则天垂拱二年是日诛】 敕建祠宇 【[又]文宗开成二年是日敕曰闻京师旧说终南山兴云即雨若晴霁虽密云他至竟不沾濡况兹山北面阙庭日当顾瞩修其望祀宠数宜及闻无祀宇宜令中书门下差官设奠择立庙处】 [集]地破 【[登真隐诀]是日日不可开山动土】 [诗]海山仙人 【[苏轼是日食荔枝]绛罗襦红纱中单白玉肤】 
[丽句]通用 【赤霜袍肃肃雍雍西鲽东鹣告承干之不媿青凤敕皇皇矞矞南茅北黍封配岳于无强杨梅卢橘让芳鲜羡吞珠而吐玉冰天桂海当遭破毋撼地而惊山】 
　　　十二
[史]诣德寿宫 【[宋史]孝宗淳熙元年是日请太上皇同幸聚景园】 [集]彩楼 【[景龙文馆记]唐睿宗景云元年是日幸隆庆池结为宴侍臣泛舟戏象以厌之】 双燕蜡丸 【[中州集]金宣抚使田琢字器之从军塞外合卤里山野舍春末有双燕为巢士人不识屡欲捕之田曲为全护此燕昼出夜归田必开户待之忽一日飞止坐隅无所惊畏巧语移时不去田思明日秋社燕当归矣此殆为（上□下田）别语也因作诗赠云几年塞外历奇危谁谓乌衣亦此飞朝向芦陂知有为暮投茅舍重相依君怜我处频迎语我忆君时不掩扉明日秋风悲鼓角君应先去我何归遂细书为蜡丸系其足上后八年太和甲子田为潞州观察四月十二坐含翠堂忽至谛观即前燕也尚在田请同年庞铸画为图自作序求赵阅作诗】 苍龙新宫 【[集异记]蔡少霞者陈（上□下田）人幼而奉道早岁明经得第一日沿溪独行忽得美荫因就憩焉不觉成寐因为褐衣鹿帻人梦中召去乃至一城郭处碧天虚旷见一玉人当轩独立玉人谓少霞曰愍子虔心今宜领事少霞不知所谓复为鹿帻人引至东廊止于石碑之侧谓少霞曰召君书此少霞素不工书即极辞让鹿帻人曰按文而录胡乃拒违以笔砚即付少霞曰法此而写少霞凝神搦管顷刻而毕因览读之已记于心矣题曰溪铭紫阳真人山玄卿撰良常西麓源泽东澨新宫宏宏崇轩（车献）（车献）雕玳盘础镂檀竦棨璧瓦鳞差瑶阶昉截阁凝瑞雾楼横祥霓驺虞巡徼昌明捧闑珠树规连玉泉矩泄灵飙遐集圣日俯晰太上游储无极便阙百神守护诸真班列仙翁鹄驾道师冰洁饮玉成浆馔璚为屑桂旗不动兰屋互设妙乐竟臻流钤间发天籁虚徐风箫冷澈凤歌谐律鹤舞会节三变玄云九成绛阙易迁虚语童初浪说如毁乾坤自有日月清宁二百三十一年四月十二日建于是少霞方更周视遂为鹿帻人促之而返醒然遂寤急命纸笔登即纪录】 游戒坛 【[宛署记]是日燕都士女繁华靡丽宛然图画】 [杂]元中仙 【[道书]是日大法师升】 [诗]雪浪舞砌 【[苏轼是日卜筑白鹤峰上新居告成]长江在北户吾】 青山云髻 【[又]满墙头（上髟下妾）鬌几】 暝雾金鸦 【[顾清是日定庵先生过访诵东坡过清虚堂诗用韵奉谢]高轩何自忽戾止豁若腾】 列缺卷焰 【[又]雷停挝】 
[丽句]通用 【隆庆池缯疏绣戺戏白暗而泛清流观察署香户砚屏绘乌衣而图蜡简雕玳横梁镂檀竦棨少霞旧梦写苍龙雪浪舞砌云髻蟠山坡老新居颜白鹤】 
　　　十三
[史]飨庙 【[唐书]肃宗干元元年是日亲】 升龙輴 【[宋史]太祖开宝十年四月上崩是日发引太宗衰服奠哭群臣梓宫于】 祀赤帝 【[又]真宗景德三年是日立夏迎南郊】 [集]干龙节 【[天中记]宋钦宗生靖康元年太宰徐处仁等请以是日为百官诣龙德宫上寿】 [杂]三皇降 【[道经]是日帝君】 [诗]鸣鹤斗鸡 【[张说是日诏宴宁王亭子]绿嫩洲阴浓道】 琉璃水晶 【[杨万里是日渡番阳湖湖心一山曰康郎其状如蛭浮水上]天如钟下覆碗】 金汁银柱 【[又]波光舄日影贯】 杯中蛭 【[又]康山庐阜帆前幔】 垂角故人 【[顾清送友]霜两鬓关心岐路草连空】 
[丽句]通用 【庙列鸡彝雁鼎赪瑛盘里荐荆桃辰丁火伞璊衣朱骆马前迎赤帝云衣开而帆腹饱宕胸新水镜连天山幔卷而花靥红垂角故人霜满鬓】 
　　　十四
[史]白鹤入帐 【[史纂]吕岩字洞宾曾祖延之终浙东节度使祖渭终礼部侍郎父让海州刺史贞元十四年是日巳时生母就蓐时异香满室天乐浮空一自天飞下竟中不见生而金形木质道骨仙风鹤顶?背虎体龙腮颈修颧露额阔身圆鼻梁耸直面色黄白左梅角一黑子左眼下一黑子少聪敏日记万言矢口成文既长身五尺二寸喜顶华阳巾衣黄白襕衫系大皁绦状类张子房二十不娶始在襁褓马祖见之曰此儿骨相不凡】 无角火龙 【[又]陈楠字南木号翠虚惠州博罗县白水岩人以盘栊箍桶为生人无有知者作盘栊颂曰终日盘栊圆又圆中间一位土为尊（石靡）来（石靡）去知多少个里全无斧凿痕箍桶颂曰有漏教无漏如何水泄通既能圆密了内外一真空其言超悟如此后得太乙刀圭金丹法诀于毘陵禅师人有求符水者翠虚捻土付之病多辄愈故人呼之为炼泥丸宋宁宗嘉定六年是日在潭州与会主云我来尸解会主不以为事遂（上□下田）四句曰顶上雷声霹雳混沌落地无踪今朝得路便行骑个即日尸解翠虚度弟子三人鞠九思沙蛰虚白玉蟾】 二帐 【[又]丘处机号长春子金世宗设于御幄之东约长春子是日居之及期有山贼之报改十十月望日】 [集]幸龙潜宅 【[玉海]唐高祖武德六年是日改为通义宫置酒高会诏曰爰择良辰言遵邑里礼同过沛事等归谯故老咸臻族姻斯会肃恭笃享咸庆兼集】 继天诞圣乐 【[又]德宗是日降诞节节度使王虔休作侯嘉献寿文】 古燧人 【[元符宫石刻]宋仁宗生宰臣丁谓等上表曰玉瑶诞祥式契贯星之兆璇枢纪历爰标出震之期陛下清宁毓粹聪哲凝华协离德之融辉仰荣河之启瑞请以四月十四日为干元节从之先是母李氏梦一羽衣之士跣足从空而下云来为汝子时上未有嗣是夕召幸有娠明年生幼年每穿履袜即亟令脱去常徒步禁中皆呼为赤脚仙人盖古之得道李君也一云仁宗以祥符三年生章懿梦二日在天其一忽堕以裙承之干兴元年帝即位又真宗未有嗣时尝遣左珰诣茅山求嗣遇王异人言王真人已降生于宋朝珰问王真人本是何人曰章懿亦梦羽衣数百人从一仙官自空而下曰此托生于夫人及生宫中火光烛天始行步常持槐木简以箸钻之真宗问何用曰试钻火耳帝顾后妃曰异人之言信不虚矣】 有利无利 【[占侯书]晴主岁稔得东南风尤吉谚云只看四月十四又占候书云黄?时日月对照主夏秋旱】 
[丽句]通用 【事异归谯礼同过沛飞龙再过潜螭邸炎律承干融辉出震新帝重钻古燧人形成顶鹄腮虬飞下入帷白鹤颂就盘栊箍桶骑个无角火龙】 
　　　十五
[经]哉生霸 【[书]四月庚戌朔十五日甲子成王有疾不豫[注]死霸朔也生霸望也哉始也】 [集]樱笋厨 【[岁时记]是日自堂厨至百司厨通谓之诗云春事无多樱笋来】 游林 【[酉阳杂俎]焉耆国东高昌西?兹南尉犁北乌孙俗尚娱游二月朏出野祀至是日】 火蜕 【[泸州志]刘珍广汉什方人居安乐山忽取道经钟磬村于石室中曰后六十年当有圣君取之吾功行已成某月某日吾当升天至期自以隋文帝遣使至山访其事令建三观唐高宗遣使取丹经钟磬以进】 青幕障 【[明道集]元和二年是日程正叔进讲迩英殿文公以下预焉殿上朱漆钓窗日殊宽凉矣】 澄心堂纸 【[长公外纪]绍圣元年是日东坡过韦城吴傅正之甥欧阳思仲在焉相与谈傅正高风东坡尝作洞庭春色赋傅正独爱重之又作中山松醪赋不减前作东坡独恨傅正未见乃取杭州程奕鼠须笔傅正所赠易水供堂墨录以授思仲使面授傅正且祝深藏之】 法王禁足 【[荆楚岁时记]僧尼是日就禅剎挂塔谓之结夏又谓之结制结夏者盖夏乃长养之节在外行则恐伤草木虫类故释苑宗规云祝融在候炎帝司方当之辰是释子护生之日至七月十五日应禅寺挂塔僧尼尽皆散去谓之解夏又谓之解制禅苑宗规云金风渐渐玉露瀼瀼当觉皇解制之辰是法岁周圆之日大藏经云四月十五日僧尼坐草为一岁谓之法岁】 御女 【[新书]见前】 [杂]云房生 【[道书]锺离讳权其字也是日降仕汉为将军因失机入终南山得少阳帝君之术仙去】 洞宾 【[又]是日升仙】 张仙 【[又]是日法乐成】 [诏]宗人之法 【[元佑二年是日苏轼代赐彰化军节度使开府仪同三司判大宗正事宗晟上表乞还职事不允诏]书云孝乎惟孝友于兄弟施于有政是亦为政卿以膝下之养为古之为政孰大于此而欲以亲辞职耶其益修厥官以称吾意】 刑于中外 【[又前人是日代赐宗晟第二诏]古者庶子之官设而邦国有伦所治虽简而所寄甚重卿为宗室祭酒德度之美朕方庆瓜瓞之茂而欲观麟趾之应益励厥职无弃尔成】 [诗]甘露肉芝 【[皮日休是日和陆?蒙道室书事]竹叶饮为色莲花鲊作香】 松膏丹粉 【[又]比雨凝云磴经年染石床】 一苇千滩 【[朱松是日上元道中]横斜风叶度赑屃雪成堆】 儿女香 【[张明弼是日怀家]乱中新句干戈气梦里红云】 虎拜龙飞 【[李燧是日　车驾临雍恭纪]桥门千骑拥璧沼五云迎】 雨零三五 【[尤侗是日　圣驾祷雨立降喜成]今朝灵】 
[丽句]通用 【?兹西乌孙北焉耆可汗游林护生日禁足辰鹿苑沙弥结制靺鞨丸霞（虫觜）蠵玉版曲江樱笋厨开澄心妙纸票尾香毫坡老松醪赋就】 
　　　　望日立夏
[诗]蛙鼓螾笙 【[华应昌作]旗迎南野喧月满西楼拂】 [词]冰碗 【[茅启光孤鸾]冰轮满冰丸光烂】 
[丽句]通用 【赤（马□）迎玉鉴慢裁蝉翼新衫朱辂引金球忙拂蛛丝旧扇伞圆靺鞨千寻火水吞六癸六壬月满枇杷一树金晷抒四尺四寸】 
　　　十六
[史]张灯 【[宋史]真宗祥符六年是日先天降圣节听京城一昼夜】 [集]铜龙铁凤 【[玉海]唐太宗贞观六年四月避暑九成宫是日上及中宫历览台观闲步西城王勃进颂曰扃牖六合奔走八神梯霄架极考遗基于汶上稽故典于淹中阳灵开避暑之宫景福致追凉之殿对溜连甍】 加设牙盘 【[事物纪原]唐玄宗天宝五载是日诏飨太庙每室常食一五代遂废飨庙之设牙盘自唐始】 天仓开 【[月令]是日宜入山修道】 日月对照 【[农谚]月上早低田收好稻月上迟高田剩者稀若黄昏时主夏秋旱月上迟有白色主大水有云主草多云黑主有蟹谚又云有谷无谷且看四月十六】 竿影 【[通书]是日夜立一丈竿量月影如影过竿主雨水多没田夏旱人饥长九尺主三时雨水八尺主六月雨水七尺低田大熟高田半收五尺主夏旱四尺蝗三尺人饥】 [杂]节欲 【[孙真人传]是日宜犯之夭寿】 [文]卷舒呼吸 【[苏轼元佑九年是日知定州军州及管内劝农使祭北岳安天元圣帝前祈雨祝文]仰止乔岳食于朔方云霓雨霁云云】 [诗]两部三更 【[李令哲是日夜东柯雨宿作]官私蛙唱和鸟】 
[丽句]通用 【铜龙对溜铁凤连甍最爱九成避暑翠釜烹驼牙盘炙豹独传天宝加笾汴水张灯翠缕金釭销玉夜恒山祈雨冰丝银竹换缯天】 
　　　十七
[史]赤龙据案 【[逸史]玄宗微时常至洛阳令崔日知宅崔设馔未熟因寝庭前藤花初开日知见巨蛇食花逡巡不见上觉曰饥甚梦中食藤花甚美日知乃知他日启圣之验也后景龙二年是日在厅事假寐白鹤观道士宋大辨等三十人同见】 裹坐 【[又]吴清妻杨氏号监真君头痛自春及夏静坐忽不见是日夜见杨氏屋上称先日有同行伴煎茶汤相待汴州姓吕名德真同州姓张名仙真益州姓马名辨真宋州姓王名信真及还有一女冠赋诗相别云道启真心觉渐清天教绝粒应精诚云外歌声笙管合花间风引步虚声时唐元和十二年】 册皇后 【[宋史]绍兴十二年是日贵妃吴氏为】 [集]犯银台门 【[玉海]是日张韶于紫草车中载兵器共三十七人入大内对食于清思殿即日禁兵诛之】 御集英殿 【[七修类稿]是日帝赐状元王佐以下及第出身同出身是科朱晦庵同榜共二百三十人】 谏新法 【[明道集]熙宁三年是日程明道再上疏疏中外人情交谓不可设令由此侥幸事小有成而兴利之臣日进尚德之风浸衰云云】 [集]翊圣降 【[道经]】 [诏]附民定国 【[苏轼元佑二年是日代赐故夏国主嗣主干顺进奉谢恩马驼回诏]向遣行人往赙襄事继陈方物来奉谢章惟忠可以惟礼可以勉终诚节以副眷怀】 近烟火 【[董说是日夜焙茶]亦略】 
[丽句]通用 【梦蛇饱啖紫藤花白鹤观赤龙据案明驼远伴金狮子玉虬孙翠凤宣麻花间风引步虚声四女乘鸾此夜天外云飘迷迭气九龙浴佛经旬】 
　　　十八
[经]己丑 【[左]鲁哀公十六年夏四月孔丘卒司马遵之诸儒又遵之是孔子所卒之年当从左氏然十六年乃壬戌之岁也是岁四月戊申朔有乙丑而无己丑乃在五月之十二己与乙文亦相近故误书也所谓乙丑则四月十八日自壬戌岁上溯己酉孔子之年有七十四谓七十三者非也孔子卒亦载于二月十八日】 [集]逍遥壁字 【[蜀志]成都府山上有汉安元年四月十八日会仙友逍遥山在简县宋景德间有杨用悔者隐居此山山北有层崖崖有东西二室后有二丹灶又有石窟】 士女络绎 【[都梁记]旴（日台）县碧霞元君瑞岩庵宋宗室女尼开林赐赉甚盛后以南渡割据事金于泗每岁南使驻节旴（日台）其庵遂为游观之所旧迹碣文满山至今道场仍旧每岁是日为元女诞辰远近持香供弥月】 天仓开 【[月令]见前】 拔白 【[又]是日须发吉】 御女 【[新书]见前】 [杂]紫微生 【[道书]是日北极大帝辰】 岳神诞 【[又]是日顶上娘娘日】 
[丽句]通用 【逍遥壁上鸿书仙会千龄犹似去年今日洙泗坛边麟绂神游一梦不知此夕何辰】 
　　　十九
[史]御明凤楼 【[唐书]肃宗上元元年以星文变异是日大赦改干元为上元追封周太公望为武成王依文宣王例置庙以历代良将为十哲白起韩信诸葛亮李靖李绩列于左张良田穰苴孙武吴起乐毅列于右】 却金佛 【[又]天宝元年是日德宗生群臣上寿不置节名不纳中外之贡驸马高怡献金佛像上曰有何功德非吾所为退还之】 [集]祀周庙 【[玉海]武王伐商是日于】 百花潭 【[蜀志]冀国夫人姓任汉上小家女任媪尝祷于神祠梦神人授以大珠觉而有娠明年四月十九日生及长宗释教甚谨有僧过其家疮疥满体衣服垢敝见者心恶女独敬事之一日僧持衣从以求浣女欣然濯之溪边每一漂衣莲花辄应手出里人惊异求僧不知所在因识其处为后为唐宁节度西川微服行民间见而悦之纳以为妾妻死遂为继室封冀国夫人每生日置酒江上泛舟徘徊访漂衣故处故后人以是日士女游浣花溪之百花潭谓之浣花遨头宴于杜子美草堂沧浪亭倾城皆出锦绣夹道府尹亦至潭上置酒高会设木戏尽乐而返】 宋州厅记 【[事文类聚]贞元五年是日顾况作刺史记曰商丘之地辰火之宿孟诸之湄阏伯所迁微子所奉之国也仲尼之伐树子罕之弃车皆此地焉梁孝王时四方游士邹生枚叟相如之徒朝夕宴处更唱迭和天寒水冻酒作诗滴是有文雅之台清泠之地云云】 [杂]张仙 【[群仙录]是日重华升】 郑仙 【[又]是日景世升】 [状]度越流辈 【[苏轼元佑二年是日同傅尧俞孙觉状奏]伏见徐州布衣陈师道文词高古安贫守道若将终身苟非其人义不往见过壮未仕实为遗才欲望圣慈特赐录用以奖士类云云】 [诗]雷车彭彭 【[于立至元戊寅是日风雨大作村民以为龙王嫁女诗纪之]西方龙君嫁龙女载风雨】 鸾裾行烟 【[又]鲛人献绡珠泪泣翠痕湿】 臙脂紫土 【[又]吹海腥阳侯击浪玻璃声】 不减分司 【[康德涵是日宴东侍御园亭]风流兴唤出红妆劝玉釭】 玉面瑶筝 【[又]未从花里出先向月中开】 面面花 【[又]小小亭台】 
[丽句]通用 【明凤楼五夜占星配非（丽?）于十哲金（?西国）象千秋却献谢译雉于万方七宝宫中龙女催妆而鸾袂行烟雷辇当空飞暂雨百花潭上珠娘漂衣而莲花应手钿车夹道喜长晴】 
　　　二十
[集]矫制废后 【[广古今五行志]先大风飞沙张华舍风飘起永康元年是日赵王伦贾害张华等】 捕鱼图 【[晁补之集]王右丞草也元佑元年是日李希孝欲模写无善工】 应诏 【[宋文鉴]是日诏言过失与朝廷政事之阙司马光言曰臣以驽下之材自仁宗皇帝蒙擢侍从服事三朝恩隆德厚陨身丧元不足为报况圣意采纳之勤如此敢不为陛下别白当今之切务少补万分之一云云】 柏林伏马 【[续玄怪录]张质猗氏人以明经授亳州临涣尉到任月余日暮见数人持符来约质去质乘马随之至县门县吏列坐略无起者质怒曰吏敢无礼县吏亦不顾出数十里至一柏林下马遂行百余步见一大府门随使者入上有美须衣绯者据案而坐责曰为官何曲以推事质曰到任月余未尝推事绯衣人召冤人出对冤人自西房出疾视质曰此非推某者乃前临涣尉张质贞元十一年四月二十日推某者若此质是贞元十七年到任尚未久判官曰名姓偶同放归归时已七日矣仍在中于上有樵人见而惊之曰县失官人此非耶就问质质不能对数日后方能言】 小分龙 【[占候书]是日为五月二十日为大分龙分懒龙大晴主旱分健龙雨主西北风分白龙主大水东北风分青龙主小水】 [状]有古人风 【[苏轼元佑二年是日同李常王存邓温伯孙觉胡宗愈状奏]窃见给事中顾临资性方正学有根本慷慨中立无所阿挠供职以来封驳论议凛然侥幸之流侧目畏惮近闻除河北都转运使远去朝廷众所嗟惜方今二圣临御肃正纪纲如临辈正当置之左右以补阙遗云云】 
[丽句]通用 【捕鱼图百尺鹅溪一千载风流欲画伏马尉柏林獾隧十七年玄怪疑仙】 
　　　二十一
[史]妖星见 【[唐书]肃宗上元元年闰月是日西方长数丈至五月灭】 [集]太和宫 【[玉海]唐高祖武德八年是日造于终南山后贞观十年废】 蓬莱宫 【[又]唐高宗龙朔二年造成是日徙居之】 宴崇政殿 【[又]宋真宗景德二年是日幸龙图阁阅太宗御书于帝作五言诗】 赴执政堂 【[朝野杂记]宋神宗元丰七年给事中讳忠彦言门下省得旨举驳事依中书舍人封还词头例是日中书奉旨给事中驳正事禀议】 诏求遗书 【[玉海]宋高宗绍兴二年是日四方】 [杂]题化书 【[道书]谭景升终南山着化书因游三茅经历建康见齐丘有仙风道骨虽溺于机智而异乎黄埃稠人遂引此篇云稚子弄影不知为影所弄狂夫侮像不知为像所侮化家者不知为家所化化国者不知为国所化醉者负醉疥者疗疥其势弥颠其病弥笃而无反者也齐丘终不悟景升乃出化书授齐丘碧虚子至嘉佑五年是日后序】 [杂]普贤生 【[佛书]是日菩萨辰】 
[丽句]通用 【石室漆船标地胏琼宫襟带巃嵷殊庭浪驾抃鳌鬐贝阙翚飞缥缈舍人裂麻而毁艹青琐郎封门下词头樨子弄影而御风碧虚君题化书序后】 
　　　二十二
[史]真草屏风 【[实录]唐太宗贞观十四年是日自为书以示群臣笔力遒劲为一时之绝太宗谓魏征曰世南没后无一人可与论书征曰褚遂良】 明堂门 【[礼志]宋孝宗淳熙七年是日御书三字书毕积雨骤霁星月灿然可喜少傅史浩等三十四人进明堂庆成诗忠州文学程宏繇进明堂赋太常丞胡南逢等三人进明堂颂】 [集]御女 【[新书]见前】 [杂]广月现 【[佛经]是日南无宫中千手千眼观世音菩萨示】 [诗]木衰火滥 【[张耒己未是日大雨雹]气浮泄激此阴沴成冰坚】 深绿圆紫 【[刘基是日郊外游得水字]繁林溺清池散】 鸟啼帆过 【[又]树有风烟生水】 
[丽句]通用 【怒猊渴骥返鹊扬蝉真草屏帷忆贞观老雨雏晴流云飞月君臣诗赋咏淳熙】 
　　　二十三
[史]御宇 【[南史]齐高帝是日登位】 群仙约我 【[史纂]王处一宁海东牟人号玉阳是日语门人曰已矣言讫沐浴冠带焚香朝礼十方乃辞而上升居恒冬寒跣足单衣颜色不变传道则有山鸟谷吼之应书符则有鬼怪潜出之灵有不可枚举者】 [集]甘露降 【[玉海]唐高祖武德九年是日于中华殿之桐木泫如冰雪上以示群臣】 赐犀带牙简 【[又]宋高宗绍兴二十五年是日讲易终萹上宰相侍读以下金鞍勒马】 风幻 【[居东录]万历庚子是日缁川县大风雨雹城堞铲落二百余丈砖石皆在城上无漂城下者官民庐舍发扬一空有王氏屋三间自西院移置东院门窗户牖衣服笔记宛然如初南街国氏巷屋脊上有桌一张平欹上面肴（上竹下敕）布列杯中酒满不溢物色之乃近地人家筵上物也此又不测者耳】 [状]谷养白鹇 【[苏轼元佑元年是日同朝请大夫范百禄勘知兖州状奏]臣等勘会陈绎知广州日州宅元供檀木观音一尊绎别造纱木胎者货易入已计亏官钱二贯文系自盗赃又以公使系窃盗自守不尽赃罪杖其余罪犯难以悉陈云云】 [诗]换夹衣 【[黄鲁直以绍圣二年谪黔州是日至摩围作]东县闻铜臭江陵】 
[丽句]通用 【神浆天酒暖流桐展也玉垂珠湛象简犀（革呈）酬讲易申之金勒银鞯衣换涪翁青壁无梯闻谢豹状陈坡老玉粳有粒饱文鹇】 
　　　二十四
[史]十倍曹丕 【[三国志]汉章武三年是日先主忽榻前烛灭复明隐隐见二人侍立起而观之乃云长翼德也二人相向曰因生平不失信义玉帝敕为神忽不见先主知不可起乃泣语孔明曰君才必安国而成大事若嗣子可辅则辅之如不可自为成都主孔明泣曰臣以肝脑涂地安能补报知遇之恩又命赵云曰朕与卿今别矣云泣曰臣效犬马之劳以扶社稷言毕驾崩寿六十三】 敕饰鱼袋 【[实录]唐睿宗景云二年是日敕鱼袋着紫者金装着绯者银装按高祖给随身鱼三品以上其饰金五品以上其饰银故名鱼袋至宋朝神宗元丰末亲王赐玉鱼以副金带金鱼以副玉带唐礼也韩文公诗云不知官高卑玉带悬金鱼是也】 天雨玉玺 【[南史]齐高帝四月二十二日登位是日荥阳郡人尹于于嵩山东南见石开之有在其中有文曰戊丁之人与道俱肃然入草应天符扫平河洛清魏都宋禅位于齐此其符验也】 六科举士 【[宋史]高宗绍兴二十六日是日置一曰文章典雅可备制诰二曰节掺方正可备台谏三曰才识该通可备刑谳四曰节用爱民可备理财五曰慈祥恺悌可备监司郡守六曰智勇绝伦可备将帅令侍从岁举之如元佑司马光所请】 [集]除礼部 【[合璧事类]宋神宗元丰五年是日户部侍郎谢景温为侍郎】 宝积献盖偈 【[张公外纪]国通禅院老泉旧游处东坡是日宿焉明日老泉忌日也乃手写颂佛一以赠长老仙公仙公拊掌笑曰昨夜梦宝盖飞下着处辄出火岂此祥乎东坡于是作诗曰石耳峰头路接天梵音堂下月临泉此生初饮庐山水上日徒参雪窦禅袖里宝书犹未出梦中飞盖已先传何人更识嵇中散野鹤昂藏未是仙】 引水灌畦 【[玉海]宋高宗绍兴二年是日谓侍臣曰朕闻祖宗时禁中有打麦殿今于后圃令人种之亦欲知稼穑之艰难】 
[丽句]通用 【石雨空而玺现肃然入草应天符麦打殿而圃开猝尔灌畦传帝语户外紫衣陛前绯服绶垂鱼袋别金银梦中孔盖袖里琅书练曳晶帘认珠玉】 
　　　二十五
[史]御制雅乐 【[宋史]仁宗景佑二年是日曲及乐章凡六十八】 [集]西域十二 【[玉海]唐玄宗天宝二年是日问诸蕃诸国远近鸿胪卿王忠嗣上言曰谨按图自陀拔恩单国至史国凡有】 上绘象图 【[又]宋高宗绍兴九年是日李德光五帝功臣】 [诗]濯足哦诗 【[朱槔是日夜梦至一处流水被道色清绝若有栏槛而无屋宇有笔砚皆浸水中余惊问何地旁有应者曰此王栏堂也梦中欲取水中笔砚作诗诗未成而觉鸡已一再鸣矣因赋此]千寻衣裳冷六字笔砚香】 
[丽句]通用 【西域纪陀拔恩单图陈十二之国东京（口十）呼豨盘舞乐奏六八之章黄农虞昊入图中夔龙狸豹璚玉漪澜来梦里笔研疏棂】 
　　　二十六
[集]风伯雨师坛 【[玉海]宋贞宗祥符二年泽州是日请建庙命礼官考其仪有司言唐制诸郡置坛于社坛东于社坛西】 贤良方正 【[又]哲宗元佑二年是日复置直言极谏科】 三十六册 【[又]孝宗淳熙十二年知潭州林栗是日进经传集解三十二卷系辞上下二卷文言说卦序杂本文共为一卷河图洛书八卦九畴大衍总绘图六十四卦立成图大衍揲蓍解共为一卷总诏付秘省敕书奖谕】 赐钱 【[七修类稿]王佐与朱文公同科是日状元王佐以下各一千七百贯】 嘉佑王 【[明杂记]永乐年进封蒋忠烈武顺昭灵是日生辰加一祭】 
[丽句]通用 【坛壝分社于东西少女风轻而中男雨润士子置科于南北彤墀鹄立而青琐鸾停林栗守湘阴书呈三十六册王佐登鳌首钱赐千七百缗】 
　　　二十七
[史]白太后 【[汉书]先祥云如狗赤色长尾三枚夹汉西行占曰天文以东行为顺西行为送主人臣运柄祥云为乱此大臣欲行权以安社稷也时昌邑王贺立行淫辟是日大将军霍光皇废之】 双光 【[南齐书]齐高帝建元元年浩陵郡蜑民田健所住岩间常流云气有声响若龙吟求之积岁莫有见者是日夜岩数里忽有至明往获古钟一枚又有古器名淳于蜑人以为神物奉祀云】 [子]晏驾 【[草木子]元至正庚子长淮以北尚皆宴然山东则王信陕西则李思齐陇西则思道太原则王保保汴梁则太子开抚军司以总之既而诸将共谗保保欲叛诏削军权台兵北行处处皆望风崩溃是日顺帝以疾皇太子独脱身走去而皇孙就擒】 [集]老不生事 【[长公外纪]元丰二年是日东坡到湖州谢表云臣荷先帝之误恩擢置三馆蒙陛下之过听付以两州陛下知其愚不适时难以追陪新进察其或能牧养小民】 观麦 【[玉海]宋哲宗绍圣元年是日上于后苑】 [状]天下歌舞 【[苏轼元佑七年八月五日乞罢税务岁终赏格状]窃见今年四月二十七日敕废罢诸路人户买扑土产税场命下之日以致深山穷谷之民皆免虐害臣既亲被诏旨辄敢仰缘德音推广圣意云云】 [诗]倒冠落佩 【[梅尧臣是日与王正仲饮]醉忆曩同吾永叔来西都】 拥鼻学 【[又]高吟特去雅阕付唱纤腰姝】 山东洛下 【[又]腐儒漫侧目才子争归趋】 潮落平沙 【[朱曰藩是日行田杂歌]更怜村妇多新饷蛤蚌鲜】 雨过青坪 【[又]不见人剪茸新鹿白如银】 千队鸳鸯 【[又]田田荷叶太湖西掠水低】 
[丽句]通用 【麦宫观玉浪金波吐绶山鸡红胜锦秧墅行青针翠线翦茸新鹿白如银双光流出两金声浩陵郡龙吟蜺现念载诗怀三益友屯田郎佩落冠欹】 
　　　二十八
[史]面放五明 【[史纂]尹喜拜老君曰幸闻至道欣庆难言愿赐著书阐扬道旨以语后世老君曰善以道德五千言授之喜拜受持诵次年是日老君于喜宅南山阜上升天喜悲恋请（上□下田）老君告喜以除垢止念静心守一之旨言讫耸身空中坐云华之上身见金光洞照十方冉冉升空光烛馆舍五色玄黄良久乃没喜目断云霄涕泣攀恋其日江河泛山川震动有五色光贯大微】 立感生坛 【[郊祀实录]宋徽宗大观四年是日议礼局请于南郊别帝依赤帝高广之制从之】 [集]书荔枝赋 【[玉海]宋孝宗隆兴九年是日御赐舍人张延年】 御女 【[新书]见前】 [杂]天休节 【[道书]是日上元星官下降为】 药王生 【[佛书]是日佛】 [状]十万水面 【[苏轼元佑五年五月五日申三省起请开西湖六条状]今有钱米一万贯石度所雇得十万工每工约开葑一丈亦可添得丈不为小补轼寻以钱唐县尉许敦仁策参考众议皆谓允当已一面牒本州岛依敦仁擘画支上件钱米雇人仍差捍江船务楼店务兵士共五百人般载葑草于四月二十八日兴工去讫云云】 [诗]白玉黄金 【[张咏至道元年是日悼蜀游女珰骄马络]】 春惭怍 【[又]花巿】 紫泥青箬 【[程敏政是日起屡赐鲜笋青梅鲥鱼枇杷杨梅雪梨鲜藕]缄发（上□下田）榼筥香生带冰盐】 
[丽句]通用 【七九感生七麟光连于九凤五千道德五明身彻乎千方荔枝赋赐延年赪虬珠现于字里紫泥缄颁敏政青箬筥歌出诗中】 
 【[注]感生帝王者所尚五德之帝九华七始汉乐章名祭时以飨帝者】 
　　　二十九
[集]给鱼袋 【[事文纪原]唐高宗永徽二年是日五品以上随身以防召命之诈鱼袋三代以韦为之算袋魏易之为?唐高宗给随身鱼三品以上饰金五品以上饰银天后改为?后复曰鱼神龙初赐紫给金鱼赐绯给银鱼不限品也】 改黄帝坛 【[玉海]唐玄宗天宝九年是日谓侍臣曰每祀黄帝乃就南郊礼亦非便宜于皇城内西南置朕当亲祀以昭诚敬】 赴经筵 【[又]宋孝宗淳熙八年是日召丞相赵雄等听讲正说终篇浩等言陛下孳孳典训愈久愈明岁时甫浃篇帙再周请付史馆】 朝谢 【[七修类稿]是日状元王佐以下】 [状]如人（□目）目 【[苏轼元佑五年是日杭州乞度牒开西湖状]杭州之有西湖之有盖有不可废者五云云】 
[丽句]通用 【陶匏茧栗轩辕更位于坤维绯紫金银卿士防奸乎巽命经筵独崇正说浃时归帙于鸾台策士偏贵廷元三日陈情于凤阙】 
　　　三十
[史]奏遣就国 【[汉纪]和帝永元十五年是日日食时帝遵肃宗孝章帝故事兄弟皆（上□下田）京师有司以日食阴盛诸王诏曰甲子之异责由一人诸王幼稚早离顾复弱冠相育常有蓼莪凯风之哀选懦之恩知非国典且复宿（上□下田）云云】 [集]日同孝昭 【[白孔六帖]汉成帝河平元年是日日食诏公卿百僚陈过失无有所讳大赦天下光禄大夫刘向对曰四月交于五月月同孝惠其占恐害继嗣是时许皇后专宠后宫中外皆忧上无继嗣故杜陵谷永及刘向所对皆及之上于是减省椒房掖庭用度四月己亥晦而日食故曰四月交于五月月同孝惠孝昭元年七月己亥晦日食故曰二帝寻皆晏驾而无嗣】 拈枕抛地 【[楚通志]道悟荆州天皇寺僧神仪挺异幼而生知年十四求出家父母不听遂损减饮膳日止一食形体羸瘁父母不得已而许之依明州大德披削二十五诣杭州竹林寺具戒精修梵行推为勇猛一日游余杭首谒径山国师受心法服勤五载后参马祖祖重印前解法无异说以宪宗元和年是日蓦召典座座近前师曰会么曰不会师子于上即便告寂】 限奏水旱 【[贻谋录]宋民间诉水旱旧无限制往往欺（言罔）无以核实淳化二年诏诉水旱夏以四月三十日为定制】 [诗]千苍万辀 【[孔武仲是日送子敦都运待制赴河北]君能安辑之与】 百药三闾 【[董说是日作]花事阑珊看感怀将次到】 吴郎 【[又]衣折莼条阔诸葛皮肤骨干疏[注]吴道子画释像衣折如莼条诸葛孔明手肤疏如松柏纹】 
[丽句]通用 【熬波出素炙水飞银送都运之煮海较两占星量晴问月限主粟之明农】 
　　五月日次
　　　初一
[史]载白剌史 【[范晔后汉书]任文公巴郡人时天大旱白剌史曰五月一日当有大水其变卒至不可防救宜令民吏预为之备剌史不听文公独诣大船百姓颇有信而防者至是日旱烈文公急命从刺史不信至日中云起须臾至晡时湔水涌起十余丈突坏庐舍所害数千人】 御宣政殿 【[唐书]德宗敕每年五月一日与文武百寮相见京师九品以上外官因朝奏在京者并听就列】 怀金钱 【[宋史]真宗祥符二年是日皇太子生后宫李氏所出知开封府周起方奏事帝曰朕始生子即入禁中出以赐起据元符宫石刻仁宗四月十四日生故两日并载李氏杭州人庄重寡言有娠从帝临砌台玉钗坠帝私卜钗完当生子左右取钗以进殊不毁帝喜已而果生子刘修仪攘为己子李不言中外亦不知】 登坛受命 【[又]钦宗靖康二年康王即位于应天府先是二帝北去元佑太后命太常少卿汪（艼去丁改渗）草手书告中外俾王嗣统其略曰乃眷贤王越居近服汉家之厄十世宜光武之中兴献公之子九人惟重耳之尚在兹乃天意夫岂人谋遂以五月庚寅朔即位是夕元佑皇后在东京撤帘康王名构即高宗】 [集]端一 【[岁时记]京师人以是日为】 作醢 【[崔寔四民月令]是日可】 东方朔生 【[洞冥记]东方朔母田氏寡梦太白星有娠田氏叹曰无夫而孕人得弃之遂移居里是月一日故以所居为姓以朔为名据诸类书方朔母先死父后死不知此何考朔生未几而田氏死邻母收养之朔生五岁忽失经年乃归母问之朔曰儿至紫泥海紫水污衣乃过虞渊湔浣明发中还何言经年乎】 会朝 【[欧阳公帖]唐时有五月一日之礼略记其始本出于道家是日君臣集会其仪甚盛不知起自何帝】 五花山 【[泉州志胜]德化县有端午泉每五月一日泉水溢至澜凡五日为度】 牡丹诗 【[玉海]宋孝宗淳熙元年御书唐元稹以赐吴琚】 女儿节 【[宛署记]燕都自五月一日至五日饰小闺女尽态极妍已出嫁之女亦各归宁俗呼是日为】 钱财日 【[神枢]此日属钱财宜进财勿出财[家塾事亲书]是日不宜出钱财】 风带人 【[邸抄]康熙十五年是日午时日丽中天皎洁异常忽中有大风黑气自西而东莫知起止沙石瓦苇等物飞扬蔽天有人从西山王姑寺等处带至前门大街堕下者有前三门大街集上之人竟不知去向者】 御女 【[幼幼新书]是日宜一日二日三日四日九日十二二十二十四二十九三十等日】 [杂]游东井 【[道书]是日天帝】 三天正法 【[又]是日太上老君传付汉代张天师】 王仲节 【[群仙录]是日升仙】 [状]文德殿 【[苏轼元佑三年是日转对条上三事状]准御史台牒五月一日视朝臣次当转对虽愚无知备位禁林怀有所见不敢不尽谨条上三事】 [诗]手栽兰菊 【[前人是日和戴主薄]与侑我清宴终】 五日朝 【[苏轼是日作]晋阳岂为一门事宣政聊同】 一生怕热 【[杨万里是日过贵溪舟中苦热]长逢热千里还家未到家】 雪乳璚花 【[陶安是日与黄仲珍雷景阳酌于维扬抵暮出城有怀友人寄拳拳之意]泉甘醒午醉雾散与客过】 冬青苦楝 【[程嘉燧是日雨中过东林轩惜别]香满花堆雪风多径糁苔】 梅雨蒲风 【[曹勋是日作]黄未足绿有余】 野艇村航 【[汪文桢是日半山看龙舟]游人画舸坝难越次第来[注]往半山路隔西湖武林德胜诸坝大舸不能越故游者皆乘小舟以至】 
[丽句]通用 【芙蓉裙衩翡翠钗梁燕地作女儿之节蒿艾风人菖蒲烟剑黄河生蓍蔓之波筹催绛帻鸡人端一群趋宣政殿笺洒绀毫兔翰无双独赐牡丹诗】 
　　　　朔日夏至
[词]绮箑珠囊 【[董思沁园春是日夏至作]看女儿节始风迎黄梅雨过香润】 
[丽句]通用 【端一甘蕉吐白莲九首天吴渐发姤初卢橘垂金弹一声伯赵先鸣一日南风化蟪蛄又值蝉开嫩翼十团金粉飞蝴蝶更遭鹿解新茸】 
　　　初二
[史]罢为分司 【[唐书]僖宗干符五年郑畋卢携议蛮事携欲与之和亲畋固争以为不可携怒拂衣起袂带砚坠地破之上闻之曰大臣相诟何以仪刑四海是日畋携皆太子宾客】 观稼观渔 【[宋史]太宗兴国九年是日出南史门召从官列坐田中令民刈麦咸赐以钱帛回幸玉津园张乐习射既宴而归】 浮白饮满 【[金史]承晖字维明好学淹贯经史是日承晖与师安石谓之曰承晖于五经皆经师授谨守而力行之不为虚文醉后取笔与安石诀最后倒写二字投笔叹曰遽尔谬误得非神志乱耶谓安石曰子行矣安石出门闻哭声复还问之已薨】 [集]平章事 【[渊海]宝应二年是日豆参为中书侍郎度支使】 叙同年 【[七修类稿]是日状元王佐等以下共二百三十人就法慧等拜黄甲谒庙】 端二 【[岁时记]京师以是日为】 御女 【[新书]见前】 [诗]解飞不飞 【[杨万里是日苦热]吾曹避暑自无处飞蝇投吾求避暑吾不解飞且此住飞蝇去】 
[丽句]通用 【绛鬣缃鬐孔盖凌波张玉律红绒碧浪翠华照野赐金钱二相拂衣带破三灾宝石一元序谱花飞千佛名经】 
　　　初三
[史]与桓泌书 【[晋史]习凿齿与桓泌以才气相推习罢荣阳郡归曰吾以五月三日来达襄阳触目悲感略无顾情西望隆中想卧龙之吟东眺白沙思凤雏之声北临樊墟存邓老之高南睠城邑怀羊公之风纵目檀溪念崔徐之友肆睇鱼梁追二陆之远未尝不徘徊移日抚景踌躇若乃魏武之所置酒孙坚之所陨毙裴杜之故居繁王之旧宅遗事犹存星列满目琐士常流碌碌凡士焉足感其方寸哉】 彗扫帝座 【[宋书]晋安帝义熙十一年是夜星出天巿其芒天巿在房心之北宋之分野得彗柄者兴此除旧布新之征】 雷电风雨 【[史纂]赵元阳名宜真吉之安福人也是日启关漱浴更衣趺坐呼弟子于前即书偈曰遁世和光了幻缘缘消幻梦独超然清风遍界无遮障赫日当空照大千书毕交飞晦冥师乃翛然而逝明年是日其徒刘渊然设祀方行奠礼白昼如其化时】 [集]赤雀巢 【[玉海]唐高祖武德八年于殿门宴五品以上上颂者十余人】 虎取 【[异苑]会稽钱佑以元嘉四年是日为所后乃自还记初时至一官府入重门见一人凭几而坐形貌伟壮左右侍者三十余人谓曰吾欲使汝知术数之法故令虎迎汝无惧也??田十五昼夜语诸小术佑受法毕令还家大知卜占无幽不验】 诣选德殿 【[玉海]宋孝宗是日诏执政每日入东华门奏事此盖上欲从容论治之意】 扇巿 【[岁时记]是日谓之在东巿车马特盛】 试龙舟 【[又]是日游人始盛】 端三 【[又]京师是日为】 御女 【[新书]见前】 [杂]北斗降 【[道经]】 天竺现 【[佛经]是日南无藏王庆信观世音菩萨示】 [诗]西崦北窗 【[陆游是日病体觉愈轻偶书]乘雨旋因药（上□下田）灯自覆棋】 
[丽句]通用 【丹凤门南诗颂嘉宾靺鞨白鸡城北卜占乙字琉璃鸳鸯戢羽蛱蝶画罗宫样先开扇巿鹦鹉飞桡（鱼?）鲵荡枻天然早试龙舟】 
　　　初四
[史]首上圩顶 【[史记世家]孔子生鲁昌平乡陬邑其先宋人也叔梁纥与颜氏女野合而生孔子祷于尼丘得孔子鲁襄公二十二年孔子生而故因名曰丘字仲尼[注]圩音乌圩顶顶中低而四傍高也[家语]梁纥娶鲁之施氏生九女其妾生孟皮孟皮病足乃求昏于颜氏征在从父命为婚其父甚明今此云野合者盖谓梁纥老而征在少非当壮室初笄之礼故云野合[搜神记]宣圣生于鲁襄公二十二年十月庚子】 [集]嗢没斯 【[一品集]唐武宗年是日帅其国特勒宰相等二千二百余人来降上降状】 旋刻菖蒲 【[山堂肆考]是日王沂公曾上帖子明朝知是天中节要辟邪】 莲花馆 【[稽神录]有使过南康县令胡侃置酒于县南忽有暴风吹沙从南来以手掩目盘中器物有声若有物过良久开目见食器皆覆时一里外皆闻馆中迅雷而馆中不闻侃亦无恙】 赐绯鱼 【[玉海]宋高宗绍兴七年是日尹焞入见讲卫灵公末章遂给笔札校论语以进称旨】 端四 【[岁时记]是日京师人以为】 重四节 【[温州府志]平阳江南是日做节谓之】 御女 【[新书]见前】 [诗]西看一点 【[岑参是日送杨少府归华阴]仙掌分明引马头是关头】 醉杀儿郎 【[杨万里是日阻风番阳湖观竞渡]棹翻波浪山如雪喜欲颠】 诗意画图 【[董谷士集沙盆潭观竞渡]折榴悬艾皆斗草分丝自】 [词]明朝端午 【[佟世南鹊桥仙是日饮顾向中园]菖蒲绿映酒杯红早知是】 
[丽句]通用 【相公呈宝帖旋刻昌阳待辟邪处士赐绯鱼兼攽栗尾荣和靖嗢没斯三千重译风牛与雪雉偕朝莲花馆一邑双星雌电共雄雷无恙】 
　　　初五
[经]龙蛇歌 【[佐]介之推五日作之】 浴兰 【[大戴礼]五日蓄兰为沐浴[楚辞]汤兮沐芳华[本草]兰乃泽兰香草非今之勾兰花也】 [史]孟尝生 【[史记]是日父令勿举母私举焉及长问父曰不举五月子何也父曰不举五月子者人皆曰生及户损父对曰受命于天岂受命于户若受命于户何不高其户谁能至其户耶父贤之后封孟尝君】 贡物千万 【[汉书]端午四方至者加以恩泽而诸邑尚侈丽以自媚】 桃印 【[又]本汉制以止恶气今端午以彩缯篆符相问遗亦以置屏帐门户】 枭羹 【[又]令郡国捕以是日为赐百官因恶鸟故食之又云止妒羹庄子见弹思鸮炙谓此】 守宫 【[又]武帝以端午取蜥蝪饲以丹砂捣之以涂宫中处女臂即有文章洗濯不去有犯男事则没故名】 水纹裤 【[又]章帝尝以午日赐百官绫】 泝涛迎伍君 【[烈女传]孝女曹娥会稽上虞人父旰能弦歌为巫祝午日县江溺死不得尸娥年十四乃沿江号哭投江死后与父尸俱出】 生藏葫芦 【[汉书]胡广本姓黄于午日父母恶之之弃于河流居人收养及长有盛名父母欲取之广以为背所生则害义背所义则忘恩两无所归托葫芦而生也乃姓胡名广后登三司有中庸之号】 蝇虎豆 【[又]淮南王安五日取制豆自踊起击青蝇】 小童舞 【[又]苍梧郡陈临为太守推诚而理导人以孝弟征去本郡以是日祠东门城外令以洁服之】 五色刚卵 【[续汉书]仲夏之月阴气萌作恐物不茂以朱索连荤以施门户[注]汉以五日用朱索络为门户饰止恶祲也】 王凤 【[晋书]五日生其父欲不举其叔谕而举之】 王镇恶 【[又]以五日生家人欲弃之其祖猛曰昔孟尝君以此日生卒相齐此儿必兴吾宗以镇恶名之镇恶仕安帝朝司马】 续命 【南北史齐后主冯淑妃名小怜太穆后从婢也能弹琵琶善歌舞穆后爱衰以五月五日进之号曰】 海上玉盘 【[又]后主纬字仁纲武成皇帝之长子母曰胡皇后梦于坐日入裙下遂有娠至天保七年五日生于并州邸少美仪容武成特所宠爱拜世子】 玳瑁钗 【[隋书]炀帝五日赐百官】 妓衣 【[史约]唐高祖时万年县法曹孙伏伽上表曰近太常于民间借妇女裙襦以充以五月五日玄武门游戏此非所以为子孙法也帝大悦擢为治书侍御史】 飞白鸾凤字 【[唐书]太宗五日等扇子谓长孙无忌等曰五日旧俗必用服玩相贺今朕各遗卿扇二枚庶动清风以增美德】 赐锺乳 【[又]玄宗五日宰臣宋璟既拜赐命医炼之请将归家子弟谏曰此乳珍异将归恐招欺换璟诫曰自隐尔心然疑他心耶仗信示诚犹恐不至特有猜责岂可得乎】 荐衣扇 【[又]天宝二年诸陵常以五日】 五色雀 【[又]崔信明五日生时有数头身形甚小集于庭以鸣太史古曰午火离为文彩日中文之盛也此儿必以文章显雀形既小禄位殆不高及长有文名而位果不崇】 上书 【[又]张嘉以儒术节义自负与李泌为友禄山叛是日诣阙上书补参军有功年二十三卒】 拥幼女 【[又]肃宗废后张氏午日召见山人李唐帝方顾唐曰我念之勿怪也唐曰太上皇今日亦当念陛下帝潸然涕下而内制于后卒不敢谒西宫】 献身 【[又]代宗时五日群臣各献服玩上谓李泌曰先生何独无献泌曰臣自巾至履皆陛下所赐所余独一身耳上曰朕所求正在此既献其身当惟朕所用不为卿有矣】 紫服金鱼 【[又]五日宴群臣武成殿赐予甚厚及】 百索粽 【[又]午日有子】 射粉团 【[又]宫中五日造粉团角黍饤金盘中纤妙可爱以小角弓架箭竞中者得食盖粉团腻滑难射故都人效之盛行此戏】 青团扇 【[又]时翰林初选者试制书批答三首内库给青绮披紫丝履之类五日赐】 百福索 【[又]五日赐】 百寿索 【[又]五日赐】 太原会 【[宋史]太宗征太原行次澶渊寺丞宋捷迎合太宗喜其姓名以为必胜语诸将曰次日端午当置酒高会于太原城中至癸未继先降乃五日也】 角黍扇 【[又]光美闻开封府尹刘温叟为御史中丞清介遣府吏赍钱遗温叟不敢却贮厅事西舍令府吏封识乃去明年五日复送所遣吏即前送钱者视西舍封识宛然】 衣纱公服 【[又]一朝士五日起居为台司所纠三司使包拯亦阁使请易之拯诘之曰有何条例答曰不见旧例只见至尊御此耳拯乃易之】 田五儿 【[金史]特秀五日生大定十九年进士仕至太原转运使喜作诗为周德卿李之纯所赏所居里名半十行第五小字二十五岁乡府省御四试俱中第五年五十五八月十五日卒】 [子]赤灵符 【[抱朴子]午日朱书着心前以辟兵疫百病】 云阳 【[又]山中树能语者非树语也其精名曰呼之则吉山中午日称仙人者老树也】 万岁蟾蜍 【[又]蟾蜍头上有角谓之是日取之阴干百日以其足画地即为流水能辟五兵若敌人射已者弓矢皆反还自向也】 [集]禁火 【[琴操]介子绥割腓股以啖重耳复国子绥独无所得歌以感之终不肯出文公令燔山求之遂抱木而死于是令每年是日不得举火】 栋叶彩丝 【[楚记]屈原以五日投汨罗江死楚人哀之每至此日以竹筒贮米投水祭之后长沙欧回白日见三闾大夫曰君常见祭甚善但所遗苦蛟龙所窃今若有惠可以树塞其上仍以五缚之此二物蛟龙所惮故也】 掷彩夺标 【[岁时记]五日竞渡起于越王句践后以为拯屈原世人遂以为戏刻舟为龙服具彩缯一色极其华侈横江跳浪便捷如龙传流盛事】 送殟会 【[神隐]溪河之间午日大会挝鼓以送殟鬼】 揭门符 【[便民图纂]五日祀五瘟鬼祛邪】 五色新柈 【[杂志]并州俗以介之推五日死故不举饷食非也北方五日自作饮食饷神及五色缕相问遗】 五时图 【[酉阳杂俎]北朝妇人五日进五时花施帐之上】 宛转绳 【[又]北朝妇人是日又进长命缕皆结为人像带之】 金花器 【[六典]午日赐臣墨诏并三事衣一幅彩丝一轴大将衣四副彩丝五轴】 奉圣巾 【[古今注]女人披帛古无其制开元中诏令二十七世妇及宝林御女良人等寻常宴参令披帛至今然矣午日宫人相传谓之亦曰续寿巾续圣巾盖非参从见之服】 宫宴 【[一统志]午日赐并扇】 彩条达 【[初学记]北人五日以杂彩缠臂一名又名彩条脱织组杂物以相赠遗及日月星辰鸟兽之状文绣金缕帖画贡献于所尊】 合欢索 【[燕志]北人五日结缠臂】 续命丝 【[风俗通]五日赐五色】 五色符 【[汉仪]五日朱索为门户饰】 花花扇 【[唐宋遗纪]都人五日争造巧百索文花银样鼓儿】 豆娘 【[又]江淮南北五日钗头彩胜之制备极奇巧凡以缯绡翦制艾叶或攒绣仙佛禽鸟虫鱼百兽之形八宝群花之类绉纱蜘蛛绮縠麟凤茧虎绒蛇排草蜥蜴又螳螂蝉蝎及葫芦蓍果色色逼真加以旛幢宝盖绣球繁缨钟铃百状或贯为串名曰不可胜纪】 蒲人艾虎 【[金门记]午日刻为结如小如豆大以戴之】 朮羹兰酒 【[洛阳记]午日造相赠】 辟瘟箑 【[又]五日造】 九子粽 【[岁时记]五日粽子名品甚多形制不一唐时岁节有百索粽又有角粽锥粽茭粽筒粽秤锤粽[事物纪原]食粽一名角黍一曰因屈原也[异苑]粽屈原姊所作】 烹罗鹜 【[周处风土记]午日进角黍[岁时记]闽人午日必海上罗鹜充节馔无鹜以鹅代烹故贵家以得鹜为喜】 葅? 【[又]午日?者骨表肉里内阴外阳所以赞时也】 萱花葅 【[风土记]五日采作利胸膈】 葵花酒 【[集验方]午日取赤白葵花阴干治妇人赤带用红者白带用白者为末以酒下一钱日再服不旬日效故名又名赤白酒】 青蒿丸 【[又]午日收捣和石灰午时收治金疮立效】 芣苡散 【[长生略]五日采车前子阴干为末酒下久服轻身能跳越岸谷耐老长生车前一名芣苡】 蘩蒌草 【[经验方]午日采为末一名鸡肠草凡齿痛热肿擦之立效】 莴苣窠 【[月令]五日收菜原或叶置橱柜内不生蛀虫置毛衣内亦可】 苍耳酝 【[救急方]一切风症以午日午时采心叶酿饮之大效】 桃仁丹 【[博济方]午日取桃仁百个去皮尖研细入黄丹三钱以黄蜡丸桐子大疟发日面北用井花水或酒吞下五丸大人或用十丸修时忌妇人鸡犬】 榴花绢 【[又]病目者午日以盛红中拭目弃之谓代其病也】 稀莶球 【[救民易方]五日采稀莶草去根花并子净用茎叶九蒸九晒层层洒酒与蜜水制之至极香捣罗为末蜜丸如皂角子大名每服二十个随增减以米汤下治周身瘫痪疯痰诸症口眼喎斜久卧不起并皆治之又明目黑发强健筋力效不尽述或六月六日七月七日八月八日九月九日修合俱可[本草]稀莶草有二种南北不同南方一种名曰花菜】 银杏汤 【[事宜]五日以叶煎洗眼明目桑叶汤效同】 艾绵衣 【[说海]契丹五日午时采揉制七事国主着之番汉臣僚各服艾衣三事国主及臣僚欲宴渤海厨人进艾糕呼为讨赛离又以杂彩缠臂】 朱砂醑 【[广义]午日用辟邪解毒各以余酒指染额胸手足心无虫虺之患又以洒墙壁门窗处远毒虫】 笼娇鞁 【[岁节录]见元旦】 花丝楼阁 【[又]见元旦】 麝香团 【[广义]午日作又制水团一名白团或杂五色人兽花果之状又滴粉团加料物又有干团不入水者或浸沙糖各味精食】 天子镜 【[异闻录]唐天宝中扬州进水心镜一面清莹耀目背有盘龙势如飞动玄宗异之进宫曰铸镜时有老人自称护镜须发皓白眉垂至肩衣白衣有小童衣黑衣呼为玄冥谓镜匠曰为汝造真龙镜遂入炉所扃户三日及开已失但遗素书一纸云开元皇帝圣通神灵吾遂降祉斯镜鉴万物辟众邪秦皇之镜无以加歌曰盘龙盘龙隐于镜中分野有象变化无穷兴云吐雾行雨生风上清仙子分献圣聪镜匠吕晖以五日移炉于江心铸之后大旱不雨叶法善祠镜龙于凝阴殿须臾云气满殿澍雨大注[白乐天诗]江心波上中舟铸五月五日午时镜背有九天飞天龙人人呼为[王禹玉诗]何时又进江心镜试与君王却众邪[李邦直诗]江心新得镜龙瑞护仙居】 艾须蒜拳天师 【[燕志]都人午日泥塑天师以艾为须以蒜为拳鬻买争取以辟邪又悬天师像祀之】 辛柈 【[月令]五日饷遗】 益智续命 【[又]卢循午日遗刘豫以粽豫报循以汤】 躤柳 【[文昌杂录]五日走马谓之今天下营门材士五日笼鸟于旗竿走马用射亦曰扎柳[焦氏类林]躤音扎故曰扎】 斗草 【[月令]五日踏青百为戏】 辟兵护身 【[嵛嵝书]五日用丹砂雄黄等分研书符于绛帛上独行万里可辟虎狼盗贼凶鬼蛇虫凡欲行时先取一铁板横道中又取炭二枚如枣核大曾经火者系着衣履佩符践铁而行[广义]凡大将逐年五日午时以朱砂雄黄纸书符向日顶礼向天罡祖气勿令鸡犬妇人见之符缝衣内照前后心佩带鎗箭不伤至来年午日再换】 饵天罡 【[丁甲钤]五日午时宜修合药以此时正塞鬼户[斗柄诀]月月常加戌谓五月每日戌时指午亥时指未自未轮转五日午时正指艮宫为鬼户也用此时甚灵又天罡时不同当于昼夜令每月令中并看之也】 游光 【[荆楚记]五日口内常称厉鬼四字知其名则鬼远避】 仪方 【[广义]午日午时朱书二字倒贴柱脚上辟蚊蛾诸虫书荼字倒贴辟蛇蝎书白字倒贴柱墙亦辟蚊蚋】 蜻蝏珠 【[埤雅]午日取首正中门埋之皆成青[又博物志]午日埋头于西向户下埋到三日不食则化成青真】 螽蚓带 【[证类本草]（追?）虫螽蚯蚓二物异类同穴为雌雄令人相爱五日候交时将取夫妇带之各相怜爱】 鸲鹆语 【[交广志]干睪一名雊鹆俗名八哥性慧如鹦鹉五日午时断舌尖可使语[师旷禽经]以竹刀刮舌本教之[幽明录]晋司空柏豁在荆有参军剪五日舌教令学已成司空大会吏佐令效四座语无不绝似有生雝鼻难学因头向瓮中以效焉主典人盗物鸲鹆窃白之参军衔而未发后白复盗牛肉参军问其验曰以荷叶里着屏风后检之果获痛加法治后盗者以热汤灌杀之参军为之悲伤累日】 鲤枕 【[月令]五日取鱼骨烧灰服治久痢大效】 蚊香 【[又]五日收藏浮萍干为末和雄黄作纸缠香焚之辟蚊效】 凫车 【[又]南方竞渡治其使轻利谓之又曰水车又曰水马士女于五日悉临水观之盖越以舟为车楫为马】 鱼鹿 【[图经]阳江县海中有每五月五日夜悉登岸化为】 蟾墨 【[广义]午日取癞蛤（虫麻）将墨一块噙其口内埋于天牢上七七日取墨收藏动用有灵凡搽小儿口疮及写符治疟止毒之类皆验又夏将此墨涂葫芦形于壁则蚊皆聚于内不蜇人至早拂去夜复聚集】 蛾散 【[集验方]午日取晚蚕蛾入竹筒塞之自死干遇竹木等刺入肉以此研末津涂立出】 龙会 【[月令避忌]是月五日十一日二十九日天帝朝玉皇主有大风又云五日十一日十九日天帝释朝玉皇逢九曜申酉时恶风忌行舟渡水】 重人穴 【[宛委余编]鄩溪水侧中僵尸不知年载记云人以五月五日生者尸不腐】 三山矶 【[翰府名谈]陈尧咨泊有老叟曰午日午后舟行必覆宜慎之来日公不解舟同行舟皆溺公见前叟曰某江之游奕将也公当位相故奉告】 辛女崖 【[一统志]在辰州府城西十里左右壁高峻上有石屹立如人相传高辛氏女于此化为石崖下有庙每岁五日土人致祭】 怀蛟水 【[又]在饶州府城南江中有蛟五日乡人竞渡俗号为】 马步庙 【[武昌府志]周礼校人冬祭马步注云马步神之为灾害马者武昌县人以五日竞渡祭享于庙盖吴之故俗云】 瓜圃 【[古文巢语]初刑史子臣谓宋景公从今以往五月五日臣死后五年五月丁巳五祀八月辛巳君薨刑史子臣将至死日朝见景公夕死景公惧思刑史子臣之言将至死日乃逃于遂死之】 万人敌 【[桃园记]张飞字翼德五日生称为世虎将】 纪迈生 【[孝子录]五日母弃之纪淳妻养之年六岁本父母云汝是我儿迈涕泣佣所得辄上母】 裳飞 【[还冤记]晋河涧国兵张粗经旷二人相善太元十四年是日共登锺岭坐于山椒酒酣失性拔刀斩旷旷托梦于母曰为粗所杀尸在涧中脱裳覆之觅时视处即尸所也旷母明晨追捕一如其言粗知事露将欲出门旷手执刀刺其面遂不得脱母报官粗伏其罪】 席曝 【[异苑]新野庾实家是日将日中忽有小儿死席下俄失所在其后实女子遂亡因以为忌】 屋盖 【[风俗通]是日将时令人头秃】 天鸣 【[农桑要览]天宝十四年五日午时烈日中空中若雷群臣震恐其年禄山反】 被底鸳鸯 【[妆楼记]明皇五日避暑兴庆池与妃子昼寝于水殿中宫嫔辈凭栏倚槛争看雌雄鸂鶒帝时拥贵妃绡帐内谓宫嫔曰尔等爱水中鸂鶒争如我】 驰驿翦须 【[青缃杂记]晋谢灵运须美临刑因施为南海祇洹寺维摩诘像须唐中宗朝安乐公主以是日斗百草欲广其物令灵运又恐为他人得之因翦弃其余】 似人 【[荆楚岁时记]宗测字文度尝以午日未鸡鸣时采艾见处揽而取之用炙有验】 改生 【[癸辛杂记]宋徽宗以是日生俗忌因作十月十日为天宁节】 五色蛇 【[郦元水经注]正光元年是日天气清爽闻池中鎗鎗若钲鼓声须臾雷电晦冥有自池上属于天久乃灭波上水定惟见一鱼变为龙】 东行蝼蝈 【[崔实月令]是日取治妇人产难蝼蝈即虾蟆】 神水 【[金门岁节记]午日午时有雨则急斫一竿竹竹节中必有沥取獭肝为丸治心腹积滞】 二龙字 【[广义]五日遇雨则取天落水磨朱砂写一龙字如钱大明年若又雨更取天落水磨墨写一龙字二字合作一小团妇人难产以乳香汤吞之生出男左女右手中握字团即下如次年无雨前字无用矣每年须写百字以济人】 玉仪 【[习凿齿与褚常侍书]想往日与足下及江州五月五日共浴戏追寻旧约髣佛云云】 一团玉 【[西域记]于阗国玉池每以午日王亲往取玉自王而下至庶人皆取每取以一团石投之】 无风独摇草 【[樵书]本草拾遗云生大秦国及岭南五日采诸山野亦往往有之头若弹子尾若鸟尾两片开合见人自动故曰独摇陈藏器曰带之令夫妇相爱李时珍曰羌活天麻鬼臼蘼衔四者皆名而物不同】 一线火 【[西溪丛话]台州杜渎监之北安圣院僧师肇午日昼与僧对坐忽闻屋瓦有声光至地少顷大如车轮先燎僧之左臂次及右臂忽入于背不见久之复为飞去出屋即震雷一声其僧仅有气举衣视之背后袈裟一圆孔如钱中单圆孔如碗脊中烧一圆疮楚甚皆曰天火不可治予以汤火药涂之月余遂无事此火不焚石焚金而直入人身中又何解也】 冰天屑 【[救民方]中风牙关紧闭者五日午时以冰片天南星合研细屑遇病以指蘸擦大牙左右二三十擦口自能开】 熨斗枣 【[月令]午日以烧一于床下辟蚤】 咒灯草 【[又]午日午时将灯草浸油内望太阳咒曰天上金鸡啄蚊子脑髓液念七遍吸太阳气吹于灯草上夜点灯草蚊即远去】 伏翼香 【[本草]五日取倒悬晒干和桂熏陆为末烧之蚊悉飞避】 向空扇 【[事亲书]五日五更使一人堂中一人问云扇甚的答云扇蚊子凡七问七答乃已则一夏竟无蚊子】 夜合枕 【[津逮秘书]杜羔妻赵氏每岁午日午时取花置中羔稍不乐辄取少许入酒令婢送饮羔即欢然当时妇人争效之】 端午泉 【[泉州志]唐咸通间蜀僧无晦至五花山凿石筑室与虎同居穴土得泉深数十丈味甚甘冽端午指井语曰此泉万古及此日则溢而至栏吾化后以此为证今朔日则泉洊至五日盈坎院挹注以办千人斋翼日如故号】 大奚洞 【[文昌杂录]广州山端午开土人以纸墨手摸壁覆纸刷之得咒语药方之类见自然方药条下】 念佛岩 【[方舆胜览]雍之洋县下有潭如碧镜每岁午日己午间忽有泡光出色艳异常时则无】 虾蟆喑 【[樵书]徐云林云是日伏水草】 [杂]地腊 【[道经]端午为五帝校定生人官爵血肉盛衰外滋万类内延年寿纪录长生是日可谢罪求福移易官爵祭祀先祖】 续命斋 【[灵宝经]午日宜修】 玄天降 【[道书]是日午时上帝下】 温帅生 【[又]】 午时复来 【[又]陈澹然性慕道延云水士多年竟无所遇洞宾诡为佣者治圃岁余工役过常陈爱之然止以佣者目之而已一日与一友讲阴符经至天发杀机未晓厥旨洞宾从旁抗声曰生者不生死者不死已生而杀生未死而学死则长生矣陈大惊曰汝非佣者耶既而诘之则复缪悠其辞友曰村夫偶窃此语非实通晓也未几忽辞曰吾将远行明年五日既去寂然有乡人客巴陵遇之曰为我寄语陈公我吕洞宾也始意其可授道徐察之则不然吾不复来矣言讫走入吕仙亭竹林中不复见】 万回 【[高僧传]是日和尚生】 [状]瑚琏（木巳）梓 【[苏轼元佑七年是日荐宗室承议郎佥书颖州节度判官令畤状]令畤事亲笃孝内行纯备文采俊丽志节端亮臣尝见其著述笔力雅健博贯子史盖清庙之明堂之也云云】 致[词]香菰粘米 【[欧阳修端午皇帝阁]着嘉名】 灵日 【[又]宝典标明离正午方】 香黍灵苖 【[前人温成皇后合]筒为粽艾作人】 仙杏海榴 【[前人夫人阁]黄金粉赤玉房】 黄龙翠釜 【[玉禹玉皇帝合]金缕扇兰芽汤】 [诗]鬼字灵文 【[魏收午日]辟兵书神印题】 公主騃 【[黄朝英午日]因笑唐家预令驰驿翦祇洹】 穴枕 【[唐玄宗午日宴群臣]通灵气长丝命续人】 黍彘?鱼 【[张说午日三殿侍宴应制]助阳尝顺节进】 绢纨脂粉 【[王筠午日]既妍媚亦香新】 成人结子 【[李邦直午日]艾叶后榴花初】 百炼五时 【[傅墨卿午日]鉴从江上铸花向帐前施】 仙香帝缕 【[王禹玉午日]夕然辟恶度朝结延年成】 七端午 【[苏轼午日游真如迟适远从子由在酒局赋此]一与子由别却数】 水饼饭筒 【[又]既怀乡仍愍楚】 梁罗阿虎 【[又]高谈付诗律到】 蔟火堆饧 【[林逋铜]陵县午日寄兄弟]丹杏饤盘深碧醪倾琖酽】 雪肤玉骨 【[又]粽剥明席上酒倾映杯中】 称道陵 【[陆游五日]萧艾着冠】 十分千壮 【[范成大午日]已孤菖渌劝却要艾黄医】 蜜粽冰团 【[又]为谁好丹符彩索聊自欺】 赤口红船 【[杨万里午日独酌]子兰禳何益正则看不妨】 非鬼非仙 【[薛季宣二女篇序云天圣中韩魏公居忧从其兄琚守齐安即安国寺西庑为书室以居恒有二女子夜至容装丽甚公恬不为怪及去二女告曰妾非人也亦非仙人鬼魅游处再岁而言不及乱公德士也行矣即推此泽天下矣读齐安记屈原之死二女孝慈亦以此投江故郡人以五日迎神云]且世士凭谁侦】 报龙 【[岁华纪丽状元卢肇宫船诗]道是刚不信果然夺得锦标归】 辟愁符 【[党怀英午日日照道中]三岁已无平老艾一杯聊作】 一帘葵锦 【[虞堪午日访沈元圭席上]烂晴霞五色丝虹映臂纱】 镇胆 【[高启午日咏美人钗符]从今能不怯睡空房】 七宝球 【[王直午日观打球射柳应制]玉勒千金马琱文】 金泥宝绘 【[于慎行午日赐画面川扇]云影黄帕解花开玉函空】 仙人织女 【[唐顺之午日庭宴]冰柈错出掌金缕遥分丝】 焚林当户 【[周亮工午日有感]不分寻介子颇憎长孟尝】 水马雕龙 【[陆世楷珠江午日歌]银甲开时腾锦标动处舞】 吉花簪帽 【[又]蛮部诸儿结束新腰红巾】 缯槛粽亭 【[又]巧制成轻桡柔桨随波转】 亭亭故故 【[又]桃花照水倩燕语临风低】 千寻四尺 【[又]王家步阵紫石氏珊瑚红】 丝补艾期 【[钱升午日]为民续命何循职储材可】 春星锦浪 【[孙自式午夜秦淮灯船]歌起联士女舟回散鼋鼍】 汉缕秦灰 【[钱谦益五日钓台舟中]五日缠丝仍三年灼艾有】 晶帘薤簟 【[叶襄午日]石榴红刺影茉莉香分清】 清酒悬裳 【[叶映榴午日虔州官舍]丹砂添红泪彩缕愧白须】 酬左徒 【[前人五日集金鱼池]杯酒独醒世所诟】 缠彩踏青 【[潘尔夔午日]听夸续命教看斗宜男试】 红豆绒翻 【[汪文桢夏五杂述]彩丝五毒绣香罗斗闹蛾】 风绵水剑 【[沈尔璜午日]素影垂柳岸绿光泛蒲池】 夜合枕 【[又]中知意远鸳鸯被底笑情痴】 逢时卫足 【[董闻京午日同弟相枋松林植小酌]存吾道闭户穷经养尔才】 榴花珀酒 【[董谷士午日家宴时演石榴花纪事]却演龙舟胜遄飞端午殊】 柈堆沉虎 【[董师植午日上洋观海歌]拟绘天峦醢石帆斫潜鹿】 噎鸠麦畔 【[前人午日]怀高凤卫足花前吊鲍庄】 烟粘风损 【[释智舷午日过就公]阶瞑草篱疏葵】 操舟作赋 【[妓景翩翩五日泛舟]临雒水吊湘潭】 [词]戎葵凝笑 【[陈去非临江仙端午]万事一身伤老矣墙东】 灵均标致 【[刘克庄贺新郎五日]高如许忆生平既纫兰佩更怀椒醑】 蛟馋龙怒 【[又]谁说骚魂千载后波底垂涎角黍又说是】 独醒人去 【[卢祖皋水龙吟淮西重午]念离骚恨远】 歌鼓 【[又]艳时川绮罗】 红玉绿云 【[苏轼浣溪纱午日]彩线轻缠臂小符斜挂鬟】 十分酒十分歌 【[前人少年游五日赠黄守徐君猷]好将沉醉酬佳节】 艾虎衫儿 【[侯寘杏花天昼章重午]彩丝皓腕宜清豫更新就】 故意红添皱 【[又]榴花映得人来越廋】 一洗（上此下夕）魂 【[张矩念奴娇重午]谁挽汨罗千丈雪离别】 闺门铺设 【[又]菖蒲桃柳忆】 悲愤嬉悦 【[又]堪笑儿童浮昌歜翻为】 脆绳挂井 【[史达祖凤来朝午日感事]梦蒲香葵冷堕银瓶】 结璚纫璐 【[蒋捷女冠]子午日竞渡料贝阙隐隐骑鲸烟雾】 扑粉唤风 【[周邦彦齐天乐午日]香绵绫扇小窗午】 諠韵缺 【[又]卧听江头画船】 人汹汹 【[杨无咎蓦山溪端午有怀新淦]崇仙岸左争看竞龙舟鼓冬冬不觉金乌坠】 香帕彩舟 【[前人南歌子午日]罗绮纷鱼龙漾】 簪秋雪 【[吴文英满江红盘门外寓居过重午]梅子未黄愁夜雨榴花不见】 金罗红字 【[又]又写香词年时节】 菰叶怨 【[又]湘水离魂扬州无梦铜华阙】 一星星 【[吴伟业浪淘沙五日]缠臂彩丝绳妙手心灵真珠嵌就】 半黍金铃 【[又]旁系累银扇子】 胜景宋 【[王岱望湘人五日吊三闾]看汨罗竞渡争先九招如许】 含唇张翼 【[前人千秋岁引午日遣闷]篱前石措谩柴门艾虎空】 愁红柔绿 【[严绳孙满江红竞渡]一蔟空极浦于湖浮归艇】 朱果雕蒲 【[李雯念奴娇端午蓝溪即事]粉盘绣虎长缕飘香细】 故里笳箫 【[归允肃贺新郎追和茌平夫子午日燕集]人唤渡动兰桡一霎飞香雨】 杯炙臛醑 【[蒋景祁前调午日]陡然儡磈浇如许笑何为受人恋人】 雪幔冰丸 【[丁（火阜）澡兰香秦淮午日灯船同黄俞邰征君龚蘅圃主事家观察兄赋]船张灯翦好趁浴兰佳候】 羞不点 【[王（日卓）醉红妆午日]制得守宫明日验怕全销】 谁非谁是 【[沈谦鹊桥仙五日对酒]茂弘喻布孔群胔毕竟】 只合醉死 【[又]一尊无处酹灵均也当年】 漾水梢云 【[佟世南华胥引午日述怀]短蒲新竹暖风正好】 画鹢黄鱼 【[陈维崧忆江南宛城五日追次旧游漫成]红板闸諠停翠花磁湿贮】 蟋蟀鹌鹑 【[又]庙巿花盆笼门摊锦袋养】 蛾子茧儿 【[又]麝粉细调绿虎钗新破黄】 蜗牛鸠妇 【[又]墙脚行艾叶檐牙话榴房】 萱花小字 【[前人虞美人午日]一生多子是红榴更爱号忘忧】 玄绡半捻 【[又]守宫蜥蜴粉蟾蜍还剩里蜘蛛】 骑虎非难事 【[前人蝶恋花五日作]五毒罗囊裙带系始信人生】 衬口香 【[尤侗菩萨蛮午日]酌酒劝檀郎蒲花】 半夏丸 【[前人河传闺中五日]阑珊乞郎】 芗潮玉雪 【[龚鼎孳齐天乐湖上午日同吴修蟾和周美成韵]屏枕扇摇同赋采兰新句】 大苏苏小 【[前人贺新郎湖上午日]唤深情对浇芳醑】 粟玉泥金 【[曹溶一萼红忆辛卯岁湖上五日事]纤环双带娇小浑不胜风】 十二灯船 【[赵吉士绮罗香秦淮午日]过两边丝竹】 掷凫 【[沈雄浣溪沙午日]远注横波看】 茧白麦黄 【[又]新缲双臂缕重擘小钗符】 人斗虬龙 【[姜垚法曲献仙音娥江观竞渡]龙节移旌节共吊孝娥千古】 一部钲鼓 【[又]怪杀汉中郎幼妇词妆点如许不若今朝撼贝阙】 语石卧游 【[郑侠如满江红午日休园]自挥高士麈焉用仙人仗】 一片鲛人泪 【[成德摸鱼儿午日雨眺]滴成也似汨罗投赋愁难谱】 九子佳名 【[李天馥归自谣五日]爱缠粽郎同梦怕还说到兰汤共】 丝声竹韵 【[吴震念奴娇午日]蒲绿榴红休得今朝错】 曲中莺燕 【[董汉策浣溪纱午日外父申青门先生斋头作]巧幻语宜嗔宜喜似神仙此情如欣汨罗冤】 虎绣龙雕 【[董谷士沁园春午日]看女儿节丽佳人五时图灿才子】 水夏波秋 【[董志林八声甘州午日]眼媚眉娇也】 分香擎扇 【[董炳文踏莎行重午畹香小饮追和吴梦窗韵]丛蕙么荷迎阶萱蕊黄而浅】 弓悬腕 【[又]鱼响成钟雉惊流箭粉团争射】 如颿似箭 【[前人前调午日拟泛洞庭观龙舟不果前韵]前队后群彩旗摇扬擎纤腕】 双靥横秋 【[闺秀叶小鸾午日]酒泛菖蒲香玉碎嫩红】 
[丽句]通用 【合欢续命并游僊万岁蟾蜍万岁缕卫足束心双进酒五时图画五时花龙舸螭艒蔽烟江渡竞怀蛟之水蒲剑艾符张火令香分浴蕙之汤一年蜥蜴饱丹砂守定玉盘丹的两部池塘喧鼓吹和来银样鼓儿汨罗舟楫认飞凫一以为水车欤一以为水马绵上龙蛇歌重耳倏见其燔树也倏见其燔山】 藩王 【粽解包金扇开飞白浪传温叟新恩碔砆换璧瑜瑾偷玟竞纪于阗故事欲验淮南僊术更取丹砂试守宫谁吟渭北清歌争封绛缕看缠臂】 衍圣公 【后圣合符先圣彩缯笑指赤灵符元公分印孤公绣篆闲飞五色印赐衮映生红一色杏花坛畔云孙锡圭袭阗玉成团凫绎宫中元子】 宰相 【蒲风梅润交蒸汝为霖雨桂楫兰桡竞渡若济巨川镜铸邗江水镜争如金镜羹调商鼎雉羹何似枭羹】 翰林 【日影榴红过八砖猫睛一线马行蒲绿嘲三昧鸲舌双尖金马庐深水马讵如天马迅红兰省峻林兰敢媲畹兰馨】 吏部 【五时明扇播仁风人誉光庭之手一片高山推丽玉佥称令则之仪铨五雀于衡端日逢重五照千鸾于镜内缕祝三千】 户部 【祝鸠版部今朝荐馔玉枭羹主粟天仓此日进包金角黍井田鳞次蝉笙蛙鼓羡蠩丹疆场绮分艾虎蒲人骄石措】 礼部 【粉红石首上冰鲜映冰厅而比洁云翠纱囊蟠锦丽腾锦署而飞光五色长丝命续人凭仗丝纶协帝九华片羽风生扇指挥羽翼冲天】 兵部 【破獍风高九伐何烦于司马分枭气劲五兵不藉乎睢鸠蒲剑葵枪看折冲于尊俎桃符艾旆看拔帜于几筵】 刑部 【贯索星空彩缕虹明缠寿索纪云白耀丹砂印丽乎灵云出九死而入九生粽开九子服五章而刑五用花贡五时】 工部 【都水神清神映江心之镜屯田韵远韵瞻塘上之蒲殚鸟翚飞革之华先粲五明翠扇辨川泽纵横之势目摇千尾龙舟】 都察院 【乌府上卿苍佩新加艾佩柏台亚相皁囊今带葵囊铁柱惊看獬豸冠威增艾虎绣衣爱进圭虫馔香溢银蟾】 各道 【萧艾芝兰均归御史本草夔龙鸳鹭应入重于清言乌府客砖立五花但矢析肝宁须卫足鹭车臣台悬八印正期照胆岂藉护身】 各科 【具撄龙鸣凤之才适际龙绡凤箑擅斡地回天之力还丁地腊天中柳箧笺飞不藉青骢躤柳符函书上底须金虎衔符】 通政 【龙作纳言龙艒披鳞还抗角云能攀槛云罗迭雪更含风特通彤陛堂廉那许蜘蛛结网独筦银台喉舌不矜鸲鹆能言】 大理 【倾赤心以撼木卫足何须笑鲍庄矢素节而委珠（上□下田）香正要追荀令言泉心石宁劳双角延年结袜宥环讵藉五丝续命】 太常 【挹贺循冰玉之掺好佩霜蒲银艾纪和洽谷帛之赐方供角黍纱囊皁衣肃三礼之司细葛轻罗分瑞锦介帻压九卿之首朮羹兰醑裛宫香】 太仆 【[良牧通用]周书命冏卿使船何如驭驾汉仪推仆正竞渡敢似前驱飞笔箴舆应待蒲舆之照耀以策数马争知秧马之稀稠】 光禄 【玉食掌于饱卿九子届天中而解粽彯缨飞于冷寺五丝丁炎节而流苏葵酒萱葅强进一杯喷麦饭?寒（上敖下鸟）馔漫看二雅拜枭羹】 鸿胪 【五礼胪傅五色印金泥之印九宾引赞九灵符彩胜之符两隽作仪堂七彩索悬双福索二难为主客百城图画五时图】 国子监 【槐巿悬榴虎座不惊于九虎璧池折艾鳣堂试舞于三鳣化（虫?）鲤作蛟龙佩儒名兮三十载教鸲鹆为鹦鹉喻诸生者五千人】 中书 【小笏书思扬清风于鸾扇右垣草制耀明月于玳钗鸡树集神鸡千缕丝缠千寿索凤窠栖小凤五花笔判五时图】 行人 【秧马蒲人草斗江南乌昧绒蛇茧虎使看冀北明驼破镜分羹迓天使于天中之节攽衣赐扇饰五马于五时之图】 京兆 【玉麟符威清辇毂辟兵何假朱符铜虎节声重朝廷握法恰当蒲节羡尹京之有郢麟袍带杏火增辉知弄印之授尧鹊锦共榴丹吐焰】 上林苑 【蒲葅葵酒凝霞牧正方迎火正艾虎豆蝇散绮虞官恰值炎官枇杷橘栗桃李梅花绘五时于禁御芣苡蒲荷萧艾葛草图九节于华林】 銮仪卫 【穿杨箭射白团天驷光摇照夜白采艾风扬青扇海东羽撼擘波青绿（虫?）紫燕车驰钗佩丝（虫?）联茧燕翼虎飞鱼旗飐绶悬玉虎并金鱼】 总督 【葵挺绿沉之枪花映柳营黄钺蒲插青锋之剑烟分柏府朱旗隐然南国之金汤铸镜何如会镜展矣北门之锁钥掌丝争似牵丝】 巡抚 【半天簉羽百千官龙舸昼摇碧海一色生红三十里蜂旗朝展晴霞建牙吹角不闻諠禁断林塘蛤吠卧鼓櫜弓无伏莽潜销铃阁鸦鸣】 学院 【丝明五日彩丝遥映才子色丝之句虎视千门艾虎遐助文坛绣虎之威倚丽日以飞符世重玉符清彻溯清江而铸镜人归水镜铨衡】 总漕 【水马万艘飞玉雪光腾银艾金蒲祝鸠千庾接青黄影烂丹砂绛缕母仓采玉零香分雕俎晶团天府粟红余粒散金盘茭粽】 总河 【分切玉于菖蒲沉玉回澜飞玉节解包金之角黍摐金砥柱巩金堤河口竞??几车突驾鹳军鹅阵江心铸龙镜潜销鳄浪（鱼?）涛】 盐院 【煮海镕银宛似香蒲浮玉熬波出素何如丸粉飞霜丹蟾曳练斗银蟾千场烹雪破镜飞香莹古镜万灶流珠】 织造 【山龙藻火织鲛丝日丽舟龙榴火粉米华虫盘凤杼风飘菰米缯虫五丝纫出针神鸾裾凤带行烟重九采绘成机绝细葛香罗迭雪轻】 布政 【虎符威振于牙幢更值朱符佩虎龙节恩宣于银印还看蒲节游龙六纛双旌拥盖扬鬐万翅左垣右翰分麾卫足千花】 按察 【皎然秦镜停空明胜铜龙之镜烂矣豸衣行部威生艾虎之衣总宪十三州曲盖高擎鸾尾扇祥刑四九郡幨帷新进麝香团】 太守 【猛虎渡河恰见奁蚕成（纟见）虎妖蛟鼓浪更当龙棹竞怀蛟苇飘黄殿绛囊香犀印应思苇杖蒲拂彤蟾烟剑矗鹿辕还颂蒲鞭】 同知 【翩翩贰府步袁侯缯扇先驱蚊蚋业业副车追蔡守飞桡蚤镇蛟螭淮海镜盘龙司马望槐龙之舞江阳鱼化鹿参军征毂鹿之随】 通判 【佩虔刀而拂蒲剑使君于此不凡看度镜而倚屏星天子使来监事葵葅朮酒只须无蟹有监州纹扇纱囊共羡题舆分半刺】 知州 【缄题一纸之书如面一轮镜皎叱驺九折之阪朅来九节蒲香宴设隼旟艾葅旧馔宜男艹尊开熊轼兰酒新斟待女花】 知县 【双舄飞凫与凫车而竞捷三言咒虎较虎艾而逾神花摇蒲碧榴丹揜映沈桑莱柏屏绘蜘蛛蟾玉辉煌李鹊杨鸾】 天师 【蒲（上?下立）珠坛之剑明珠峰下瑶珠葵飞柱国之符天柱岩前玉柱龙虎山前龙虎卫龙绡虎练亦狰狞?（虫?）旗下?（虫?）朝?艾蛇榴并缭绕】 武职 【角弓射金柈之黍乐事胜于夺标灵符敞桃印之扉壮猷藏于斗草旟旐蔽丹霄之影艾摇钤阁旗光锋铓闪清汉之辉蒲射斋坛剑气】 男寿 【玄鹿输茸鹤龄已过三松鹿玉蟾生角鲐背还同万岁蟾蒲吞九节之花酒斟辟恶丝绾五纹之索缯佩延年】 女寿 【翠鸾歌九子铃中九子香分玉粽红药绣万年枝上万年光射银蟾缑岭仙妃九节泛九霞之酒西池阿母五花绘五岳之图】 男姻 【扇揜飞璚翠绡新绘乘鸾字丝缠弄玉绛缕还封系臂纱钗簪茧蜨绒蜂已闻佩响知腰细衫罥豆娘艾虎更觉衣香识梦轻】 女姻 【雀中彩屏青扇更来双雀丝牵绣幕绛囊还系五丝镜铸菱花已看丹鸾卜镜裙飘石措还教紫凤描裙】 生子 【水上仙匏何似郑兰入梦庭中异雀恰如张燕投怀龙门特产犹龙荀淑人龙龙竞爽虎子应传笔虎贾彪绣虎虎争锋】 生孙 【子抱榴房天妹已歌夫麟定祖看竹醉仙鸾蚤报乎桐孙兰池新试洗儿钱已见甘罗出甘茂葵酒争看汤饼会更占元伯绍元方】 
　　　　端午夏至
[诗]蕤宾鱼 【闵南仲是日夏至鶗鴃声中萧艾香汨罗祠冷吊残阳荒池空跃铁不见神照夜光】 
[丽句]通用 【菰蒲鱼子苖温掣电轰雷龙舸竞莞簟狸奴鼻暖唾茸镂茧虎钗摇伯赵初鸣萧艾椒兰犹未歇小冯始进粉脂囊箑正争新】 
　　　　闰端午
[词]斗草浮天 【[董谷士沁园春是日赋]问宫娃重驰驿否水马再夺标么】 
[丽句]通用 【天亦再中采艾浴兰欣再会地应重腊丝（虫?）缯虎快重经石醋（上□下田）丹两度含丹春蝘蜓昌阳剩玉双看抱玉拭蟾蜍驰驿翦祗洹又笑唐家公主騃进姬为续命重思齐室小怜妖金闺更爇兰汤锦（纟朋）难觅双王凤绣浪迭浮水马玉粽仍供一屈平】
  </div>
  <div class="pagination">
   <a href="古今类传_page10.html">
    上一页
   </a>
   <span>
    ...
   </span>
   <a href="古今类传_page6.html">
    6
   </a>
   <a href="古今类传_page7.html">
    7
   </a>
   <a href="古今类传_page8.html">
    8
   </a>
   <a href="古今类传_page9.html">
    9
   </a>
   <a href="古今类传_page10.html">
    10
   </a>
   <span class="current-page">
    11
   </span>
   <a href="古今类传_page12.html">
    12
   </a>
   <a href="古今类传_page13.html">
    13
   </a>
   <a href="古今类传_page14.html">
    14
   </a>
   <a href="古今类传_page15.html">
    15
   </a>
   <a href="古今类传_page16.html">
    16
   </a>
   <span>
    ...
   </span>
   <a href="古今类传_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
