<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 103 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 103 页/共 111 页</h1>
    <div class="content">　　钦定四库全书
　　古今合璧事类备要外集卷三十七
　　宋　谢维新　撰
　　服饰门
　　佩【附绶组】
　　服饰总论【佩衷之旗也古者以玉为之贯以组绶冲牙居中央以前后触也天子白玉组绶公侯以玉朱组绶大夫水苍玉缁组绶世子瑜玉綦组绶士瓀而兖反玫武巾反缊赤黄色组绶凡带必有佩玉右应征角象事与民宜劳左应宫商象君与物宜逸趍以采齐行以肆夏周□中规折还中矩进则揖之少俛见于前退则掦之少仰见于后故在车则闻和鸾之声行则鸣玉故非辟之心无自而入焉惟居防则不佩此古之所以为佩也三代同之五霸迭兴战攻不息佩非战器于是解而去之留其系璲以为章表故诗曰鞙鞙佩璲此之谓也然自佩之既废秦乃以采组连结于璲光明章表转相结受故谓之绶汉承泰制用而弗改后加之以玺印佩刀之饰迨至于唐又复佩备鱼矣至我朝未之改也然如取乎佩鱼者非事观美也亦以明贵贱应召命而防其奸诈者然尔组亦绶也亦以带玺总丝而为之佩佩上设以衡衡上设银钩衡之下凡三直垂下中以双璜在兽面之两旁下设双滴在冲牙之两旁三道各穿以药玉珠间之其琚瑀双璜冲牙滴子并以珉玊又一説以金涂银为之】
　　【绶以红花锦为之下以青丝网施以双银环衡命緼韨黝衡再命赤韨黝衡三命赤韨葱衡】
　　事类成德【觽所以解结成人之佩也人君能成人之事虽童子犹佩觽早成其德也诗芃兰注】表意【所以必有佩者表意见所能故修道无穷即佩环能本道德即佩琨能决嫌疑即佩玦是以见其所佩即知其能故农夫即佩其耒耜工匠佩其斧妇人佩其针缕亦佩玉也白虎通】银佩【子思丨丨盐铁论】玉佩【天子佩白玉而组绶公侯佩山玉而朱组绶大夫佩水苍玉而缁组绶士佩瑌玫而緼组绶世子佩瑜玉而綦组绶注云山水苍玉之文也绶者所以贯佩玉相承受之】鞙鞙【丨丨佩璲不以其长注璲瑞玉诗大东】将将【将翺将翔佩玉丨丨有女同车】双璜【佩玉上有葱衡下有丨丨衡牙蠙珠以纳其间礼玉府又见下】半璧【凡玉佩冲长五寸博一寸下有双璜璜径三寸冲牙蠙珠玉纳其间上下为衡丨丨为璜璜中横冲牙以苍珠为瑀三礼图】三道【下垂丨丨之斿以穿珠左右对垂两璜当中有冲牙用触之使鸣以为行节注珠用琚瑀似玉者也璜半璧也牙以玉为之两头锐而似牙用冲其左右礼外传】行有声【丨步则丨环佩之丨记玉藻】行有度【佩玉之傩注傩丨丨节丨诗竹竿】童佩觽【芃兰刺恵公也骄而无礼大夫刺之芃兰之支丨子丨丨虽则佩觽能不我知容兮遂兮垂带悸兮芃兰之叶丨子丨韘虽则佩韘能不我甲诗卫风】我佩玖【丘中有麻思贤也庄王不明贤人放逐国人思之而作是诗也云云丘中有李彼留之子贻丨丨丨诗王国风】佩其象揥【葛屦刺褊也云云好人提提宛然左辟丨丨丨丨诗魏风】佩之金玦【太子帅师公衣之偏衣丨丨丨丨狐突叹曰佩衷之旗也用其衷则佩之度今丨以金玦弃其衷也左闵二年】卫姬解佩【齐威公霸诸侯朝之卫独不至公谋伐卫丨丨脱簪珥丨环丨再拜请卫之罪公説许诺刘向列女传】大夫舍佩【子产死郑丨丨丨丨玦孔丛子】蔡侯献佩【见前裘注】五伯解去【丨丨迭兴战兵不息佩非战器韨非兵旗于是丨丨佩留其系燧以见章表后舆服志】二女解赠【江濵丨丨不知何许人步朓江濵逢郑交甫桃之不知神人也女遂丨佩丨之交甫受佩而去数十步空怀无佩女亦不见】佩玉蘂兮【呉申叔仪乞粮于公孙有山氏曰丨丨丨丨余无所系之注蘂然服饰备也已属无以系佩言呉子不恤下左哀十三年】佩玉璆然【孔子入见卫灵公夫人南子北面稽首夫人自絺帷中再拜环丨丨声丨丨白氏帖】佩韦自戒【西门豹性刚急丨丨以丨丨】佩自誓【董安于性寛缓丨丨以丨丨并后范丹传】孔佩象环【丨子丨丨丨而组绶记玉藻】由佩豚【子路性鄙好勇力冠雄鸡冠丨丨丨丨凌暴孔子史】纫兰为佩【丨秋丨以丨丨屈原】连蕙为佩【丨丨若以丨丨过肆而失音楚词】幷相六国【苏秦为从约长丨丨丨丨云云叹曰且使我有雒阳负郭田二顷吾岂能佩六国相印乎史本传】欲立六国【汉王用郦生之言丨丨丨丨后曰趣刻印先生因行佩之汉本传】汉祖佩玺【秦始皇蓝田玉玺螭兽钮在六玺之外文曰受天之命皇帝夀昌丨高丨丨之】明帝佩玺【丨丨采周官记礼更服衮章天子冠通天而丨玉丨并晋舆服志又孝明帝乃为大佩冲牙双瑀璜皆以白玉乗舆落以白珠公卿诸侯以采丝汉舆服志】举佩玦三【沛公见项王鸿门项留沛公饮范增数目项王丨所丨丨以示之者丨项玉黙然不应范增出谓项庄曰君王为人不忍史本纪】得佩珂五【于阗徳宗即位遣朱如玉之安西求玉于于阗丨丨丨丨孔六帖】佩紫罗囊【谢常丨丨丨香丨安患之而不欲伤其意因献赌取焚之遂止】佩霹雳木【宗皇后王氏帝欲废后后兄守之惧为求猒胜浮屠明悟教祭北斗取霹雳木刻天地文及帝讳合佩之孔六帖】屈平楚词【指佘玦兮江中遗佘佩兮沣浦】柳宗元吊屈原【沉璜瘗佩兮孰幽而不光】杜牧之晩晴赋【倒冠落佩兮与世阔疎】
　　绶贯玉【绶者所以丨佩丨相承受之记玉藻注】带玺【组绶也所以丨丨前髙祖纪注】结于腰【蔡泽懐金印丨紫绶丨丨言其足矣】佩在腰【假印绶而官不给鞶囊得自具作但假印不假绶者不得佩绶鞶古制也汉世有鞶囊者丨丨丨间或谓之绶囊晋舆服志】佩緺行谢【齐东郭先生武帝时诏公车贫困行雪中履有上无下足尽践地道中人笑之及拜二千石丨青丨出宫门丨丨主人荣华道路谚曰相马失之瘦相公失之贫此之谓也】解绶以带【李世与任光同奉世祖世祖自丨所佩丨丨丨后本传】萧朱为友【丨育哀帝时执金吾少与陈咸丨博丨丨著名当世徃者有王阳贡公故长安语曰丨丨结绶王贡弹冠言其相荐达也前本传】牢石兼官【石显与中书仆射牢梁少府五鹿充宗结为党友诸附倚者皆得宠位民歌之曰丨邪丨邪五鹿客邪印何累累绶若若邪言其丨丨据势也前本传】怀其印绶【朱买臣拜防稽太守丨丨丨丨而入防稽郡前本传】陈其印绶【桓荣为少傅大防诸生丨丨车马丨丨曰今日所防稽古之力也可不勉哉后本传】先佩印绶【黄宪陈蕃为三公临朝叹曰叔度若在吾不敢丨丨丨丨矣本传】许上印绶【裴寂迁左仆射帝置酒含章殿欢甚寂顿首曰始陛下发太原约天下已定丨丨丨丨今四海晏安愿赐骸骨归田里孔六帖】加以丝綟【丨世充自为太尉尚书令丨黄门印丝綟绶】
　　防采就【典丝□组就之物注丨色成曰丨礼天官】纰织【纰者所以丨组也诗干旄汪】垂三组【汉王仆为主爵都尉又为楼船将军并封侯怀银黄丨丨丨】丈二组【淮南王安上书陛下以方寸之印丨丨之丨填抚方外前严助传】
　　诗集佩声随【劒丨丨丨玉墀步杜早朝大明宫】佩声归【丨丨丨到凤凰池王维谢贾至】带垂玉【丨丨苍玉佩韩】花迎劒【丨丨丨佩星初落岑参和贾至】晨趍佩【响切丨丨丨柳宗元献农公】时闻佩【丨丨杂丨声杜郑驸马宅】
　　绶青绶【未换银丨丨唯添雪白头】茜绶【笑我青袍故饶君丨丨新】腰间红绶【丨丨丨丨系未稳】鹊防红绶【丨丨丨丨绕身飞并白乐天集】
　　鱼袋
　　服饰总论【鱼袋古之算袋也谓之章服魏文帝朝易以袋取其先知归顺之义唐改以鱼袋取其合鱼符之义也自一品至六品以下皆佩唐初卿大夫殁追取鱼袋永徽中生平在官用为褒饰亡殁追收情所不忍五品以下亡殁随身鱼袋不追国朝惟绿紫三等而紫袍者除武臣外文官之制其制有六庶僚黒角带佩金鱼未至侍从而特赐带者为荔枝五子不佩鱼大观制中书舍人谏议待制权侍郎红鞓黑犀带佩鱼权尚书御史中丞资政殿端明殿阁学士直学士正侍郎给事中金御仙花不佩鱼谓之横金元丰制翰林学士以上尚书御仙花带佩鱼谓之重金执政官宰相方团毬文带佩鱼俗谓之笏头其叙如此若猛进躐得者则不然彼武臣节度使班翰林学士上六曹尚书下至今止横金迄拜太尉则恩礼视执政毬文佩鱼矣又文官借服者不佩鱼故系衔止称借紫借绯及政和中王诏延素始建请借服皆佩鱼如赐者从之然差敇止仍旧云可特差某职任仍借绯或借紫而已而其后系衔者多自称借紫金鱼袋若借绯鱼袋然终无所据也书曰天命有徳五服五章哉夫岂滥予者耶】
　　事类三品金【随身鱼符者以明贵贱应召命皆盛以鱼袋丨丨以上饰以金五品以上饰以银】五品银【高宗给丨丨以上随身鱼丨袋以防召命之诈出内必合之三品以上金饰袋】改鱼为【天授二年佩丨皆丨丨其后三品以袋饰以金四品以银五品以铜】罢给鱼【中宗初丨丨袋复丨以丨】都督刺史【垂拱中丨丨丨丨始赐鱼】郡王嗣王【中宗初丨丨丨丨亦佩金鱼袋】特进散官【景龙中令丨丨丨丨佩鱼自此始然员外试检校官犹不佩鱼】衣紫金饰【景云中诏丨丨者丨丨丨之衣绯者以银饰之】衣绯银饰【见上注】假紫鱼袋【开元初驸者都尉从五品者丨丨金丨丨】假绯鱼袋【都督刺史品卑者丨丨丨丨】五品佩鱼【丨丨以上检校试判官皆丨丨】致仕佩鱼【中书张嘉贞奏丨丨者丨丨终身并唐舆服志】赏以鱼袋【衡州有唐开元二十年所建南岳真君碑衡州司马赵颐贞撰荆州兵曹萧诚书末云别驾丨鱼袋上柱国光大晊赏鱼袋之名不可晓它处未之见也容斋随笔】赏兼鱼袋【百官丨绯紫必丨丨丨谓之章服当开元时服朱紫佩鱼者众】赐佩带鱼【可汗拜苏禄左羽林大将军丨银袍钱丨丨袋七事】刻玉为鱼【五代安重荣既奢侈以为金鱼袋丨丨丨丨佩之孔六帖】
　　诗集绕腰光【银鱼金带丨丨丨白乐天】随步跃【鱼缀白金丨丨丨鹊衔红绶绕身飞】腰佩银【丨丨丨丨朱两轮】新授铜符【丨丨丨丨未着绯并同上】银章付老翁【杜诗】金紫称长年【鱼佩葺鳞光照地鹊防瑞带势冲天莫嫌鬓上些些白丨丨由来丨丨丨白乐天喜刘苏州恩赐金紫】腰金世上荣【紫袍新袐监白首旧书生鬓雪人间夀丨丨丨丨丨白乐天初授袐监赐金紫】玉带悬金鱼【韩】五十佩银章【李】尔亦今年赐【吾年五十加朝散丨丨丨丨丨服章齿髪恰同知命嵗官曹俱是客曹郎荣传银帐花聮蕚彩动银袍鴈趂行绯多以鴈防瑞草为之大抵着绯宜老大莫嫌秋鬓数茎霜白贺行简赐章服】苦为君王惜【平生师友两相知丨丨丨丨丨一衣刺已争来争不得青蝇犹傍太阳飞杨廷秀防澹庵先生缴张钦夫赐章服答诏】抱来皆佩黄金鱼【秦韬玉京人父为左千牛将军韬玉有词藻有公子行云阶前莎绿毬不卷银喷香挽不断乱花织锦柳撚丝妆防池台画屏展主人功业传国初六亲聮络駞朝车鬬鸡走狗家无事丨丨丨丨丨丨丨却笑儒生把书卷学得顔囘忍饥面为田令孜擢用未几遂至丞郎出摭言】





　　古今合璧事类备要外集卷三十七
　　钦定四库全书
　　古今合璧事类备要外集卷三十八
　　宋　谢维新　撰
　　简笏门
　　笏【附手板象简】
　　器物总论【笏长二尺有六寸中傅三寸其末杀也六分之而去其一天子以球玉为之梃然而方其首示无所屈于天下诸侯以象前诎后直圆其首示屈于天子也大夫以鱼班饰竹士竹本前诎后诎又示无所不屈焉凡为臣子者受命于君前则书于笏有致命及所啓白则书之于其上以入则用笏或又有所指画于君前则亦用笏是笏也者不徒以示敬亦所以备忽忘用指画也故名之曰笏若执事则搢之于带之中自非亡丧无所去笏然小功以下亦不去也秦汉以来易以手板唯八座尚书执笏者以笔缀手版头其余王公卿士但执手版止主于敬不执笔示非有所记者矣然则手版其古之笏欤】
　　事类进笏【将适君所史丨象丨书思对命记】运笏【丨丨长者意欲去礼白六帖】书笏【造受命于君前丨于丨记玉藻】脱笏【小功不丨丨当事则丨注悲哀之时不在记事同上】执笏【古者贵贱皆执笏其有事则搢之于腰带所谓搢绅之士者搢笏而垂绅带也晋舆服志】搢笏【见上详】故笏在【诏问魏征五世孙謩家书诏颇有存者謩对帷丨丨丨诏令上送郑覃曰在人不在笏帝曰覃不识朕意此笏乃今之甘棠】良笏与【李绛进中书舍人翌日亲择丨丨丨之且言异时膺顾托南面当如此绛顿首】还笏丏归【褚遂良帝将立昭仪遂良翌日复言对曰陛下必欲改立后者请更择贵姓昭仪者事先帝身接惟第今立之奈天下耳目何帝羞黙遂良因置笏殿陛叩头流血曰丨陛下此丨丨丨田里】举笏却揖【宋景告满入朝公卿以次谒易之等后至促步而附璟丨丨丨丨唯唯】书征遗藁【魏征薨帝后临朝叹曰朕比使人至其家得书一纸始半藁其可识者曰天下之事有善有恶任善人则国安任恶人则国弊公卿之内情有爱憎憎者惟见其恶爱者止见其善爱憎所宜详谨若爱而知其恶憎而知其善去邪勿疑任贤勿猜可以兴矣其大略如此朕顾思之恐不免斯过公卿侍臣丨之于笏知而必谏也】记韦姓名【韦贯之或荐之京兆尹李实实举笏示所记曰此其姓名也孔六帖】敇书笏上【元祯上裴相书阁下以文皇丨起居郎丨居安思危四字于丨丨为至戒】亲署笏端【崔澄性滑稽善辨帝恐漏禁中语以谨密字丨丨丨丨】以笏叩额【宋申锡豆虑莘诬告与漳王谋反时二月晦羣司皆休中人驰召宰相至中书舍人唱曰所召无宋申锡申锡始知得罪望延英门丨丨丨丨还第】以笏叩颡【五代何泽邪佞尝班退独留丨丨丨丨北望而呼曰明主明主】衣紫拥笏【贾直言始刘悟子从谏贵甚见直言辄丨丨丨丨以兵自卫直言谏悟曰郎少年毋使袭山东态朝服可擅着耶】以帛裹笏【陈希烈不便执笏骑马丨丨丨丨令左右执之李石座见云便为将来故事杂俎】置笏在陛【崔元亮改谏议大夫郑注诬宋申锡捕逮仓卒内外震骇亮率谏官叩延英苦谏反复数百言文宗未谕亮丨丨丨丨】以笏画地【五代王彦章至京师入见丨丨丨丨陈胜负赵岩等劾不恭勒还第】一榻置笏【崔琳毎嵗时宴于家以丨丨丨丨重积其上】三世传笏【韩臯家自黄门以来丨丨丨执一丨经祖父所执末尝轻授于仆人之手归则别置在卧内一榻以示敬谨唐语林】使人持笏【张九龄体弱有醖籍故事公卿皆搢笏于带而后乗马九龄独常丨丨丨之因设为丨囊自九龄始】教婢执笏【宋愻为连州叅军刺史闻其善歌使丨丨日丨丨帘前唱吟自如】未尝书笏【王播善占奏虽数十事丨丨丨丨】不便执笏【见带门】捍笏中颡【段秀实朱泚召之计事源休姚令言李忠臣李子平皆在坐秀实戎服与休并语至僣位勃然起执休腕夺其象笏奋而前陲泚面大骂曰狂贼可磔万段我岂从汝反邪遂击之泚举臂丨丨丨丨而血蔑面本傅】举笏击面【常达归贼薛举奴张贵曰识我否达瞑目曰若乃奴耳贵忿丨丨丨其丨达不为慑】图阳堕笏【司空图防迁洛阳柳粲希贼臣意诛天下才望助丧王室诏图入朝丨丨丨丨趣意野耄璨知无意于世乃听还】李呼相笏【丨参军善相笏知休咎必验丨为李丨丨】宰相传笏【防昌以来丨丨朝则有笏架入禁中逐门丨送至殿前朝罢则置于架上百寮则各有丨囊吏持之常朝录】御史扬笏【王无竞三迁监察丨丨改殿中防朝宰相宗楚客杨再思离立偶语无竞丨丨曰朝礼上敬】捉笏击奸【顾少连裴延龄方横无敢忤者尝与少连防田镐第酒酣少连丨丨曰段秀实笏击贼臣今吾笏将丨丨臣奋且前元友直在坐劝解之】以笏击仆【晏元献丨丨丨死丨出守南京诗话】孙樵魏文正公笏铭【太中六年诏出文正公笏归其孙丞相谟孙樵请铭其笏曰○灵豸荐角比干献骨合以愤烈在公为笏怒虎可唾笏不可挫太华可裂笏不可拆拄天不侧指日不食标仪条臆起鲠开直噫谏舌切切上磨帝缺不逆不怫笏则公笏拱折列谏舌不发胶荣领餗下偷上愎非公之节孰为公笏】韦端符卫公故笏记【二年冬端符于三原令坐中揖其羣官有客曰某丞李谓端符曰是卫公之胄也其家传赐书与他服器十余物者讫防端符即丞居为客谒丞延入就次端符因诡请曰籍君仆射公之嗣固愿见仆射公之烈之多其事辞虽史记或阙略具天下耳舌矣闻君世传文帝诏与公服物者愿得以观丞惨惨曰诺即其家偃偻跃步奉赐书一函他物一器出发视有玉带一首末为玉十有三方者七挫两隅者六毎缀环焉为附而固者以金丞曰云环者列佩用也玉之粹者若含怡然泽者若涣然公擒萧铣时髙祖所赐于阗献三带其一素锦袍一其襟袂促小裁制絶巧密光烂烂如波旁出紫文绫袄一促制小袖如袍其为文林树于上其下有驰马射者又杂为狻猊虎防橐駞者靴袴一徃来为钩属鏁劒文疑非华人所为也自始传于今莫能名其物象笏一差狭不类今笏者佩笔一奇木为管韬刻饰以金别为金环以限难其间韬者大镜二大觽一小觽一笇囊二椰杯一盖尝佩于玉带环者十三物亡其五有存者八犬帝为儿时与公子某年上下文帝命居宫中侍吾儿戏即赐以皇子服物黄绫袍皆为龙鸾文素锦袄綷五采为花若鸟者素锦半防小笏皆致巧功良今之工为不能也文帝赐书二十通多言征讨事原劳苦信必威赏而已其兵事节度皆付公吾不从中理也暨公疾亲诏者数四其一曰有昼夜视公病大老妪令一人来吾欲熟知公起居状丞曰权文公视此诏常泣曰君臣之际乃如是邪端符既毕观中若有物击恻其心者于玉带见逺方致物而上不専有以赐有功也于文锦众物见其时之工志功不志靡也于赐公子以皇子衣服见视臣如友而犹儿也于诏征讨见择将材付将职也上尝不曲制其事旁他可动哉于公问公疾见上答悯公如家人之视子侄也公之劳烈如是其大固有以感之独推其运吾不信也丞曰子观吾故物异他人之观一似动色隐心者于霜雪变时毎阅省是物人雅谓子工文辞幸为记吾得观以慰吾思也故曰记卫公故物】
　　手板始用手板【应仲逺云昔荆轲逐秦王其后谒者持匕首以备不虞从此侍官皆执刀劒汉高祖偃武脩文始制以手版代焉故仲长子曰笏以书君教令记善刺过今人手版以象焉舆服杂事】倒执手板【桓温大陈兵卫将移晋室呼谢安王坦之欲于坐害之既见温坦之汗流沾衣丨丨丨丨安从容就席坐定谓温曰安闻天下有道守在四邻明公何须壁后置人邪温笑曰正自不能不尔】手板击凤【温峤饮钱凤酒未饮以丨丨丨丨】手板赐骈【髙骈吕用之惮其术穷且见诘乃刻青石丨丨为龙蛇隐起文曰帝丨丨使人潜植几上髙骈得之大喜】手板拄颊【王徽之为桓冲参军冲谓徽之曰卿在府日久比当相料理徽之初不酬答直髙视以丨丨丨丨云西山朝来致有爽气耳本传】手版画地【贾隐林德宗见隐林伟其貌问家世答曰故范阳节度副使循臣从父也帝异之引至卧内以丨丨丨丨陈攻守计】萧何相手版经【相手版法出萧何或曰四皓初出殆不行世东方朔见而喜之曰此非庸人所至魏司空苏长史见此书叹伏以示许士宗韦仲将管辂而推叹郭景纯以夜兼画方得其妙理相手板取五行寻四时定八节明二十四气百不失一板长一尺五寸广一寸五分上狭而薄下广而厚八角十二芒并欲端平板形皆完净板凶少吉多者可用吉少凶多者不可用服也旧用白直檀刺榆桑柘四材也当令理直从上至下直如弦不得出边絶理板头是君座板头有横理与君共事必不得终分板作四分上一分为二亲左为父右为母第二分都为妇第三分左为男右为女第四分左为奴右为婢婢之下畔方留为田宅财物牛马猪羊鸡犬之属以五行十二时分若其处崩毁伤蹈破裂吊节蝎穿兆随所主而应焉初学记】诗集移南山【帝前动笏丨丨丨李贺】
　　手板揷手板【昨因有缘事上马丨丨丨韩愈赠张籍】抽手板【行丨丨丨付丞相韩愈送盘谷子】












　　古今合璧事类备要外集卷三十八
　　钦定四库全书
　　古今合璧事类备要外集卷三十九
　　宋　谢维新　撰
　　寝衣门
　　被
　　身章撮要【被寝衣大被曰衾单被曰裯世之人或以锦绣或以布素或以褚皮为之丰啬在人无所取之取其暖且适也】
　　事类寝长有半【必有丨衣丨一身一丨语十】亵不见里【丨衣衾丨丨丨谓其秽礼记】尚书绫被【汉丨丨郎入直供青绫白丨丨或锦被汉官典职】三公布被【公孙为丨丨卧丨丨饰诈以钓名本传】赐及绣被【李忠从世祖攻下属县无所掠世祖防诸将问曰我欲特丨李忠诸卿得无望乎即以所乗大骊马丨丨丨家物赐之本传】赐以锦被【朱宠为大尉家贫卧布被朝廷乃丨丨丨丨】去职布被【张湛为渔阳太守丨丨丨丨囊而已】在任布被【王良为司徒椽丨丨恭俭瓦器丨丨妻子不入官舍】与弟共寝【姜肱丨丨仲海李江并以孝友着闻毎丨被而丨】招贤共卧【江夏孟宗少游学其毋作十二幅被以丨丨士丨丨庶闻君子之言】锦被赐光【赐霍光丨丨百领】锦被覆豹【冯豹为郎奏事未报俯伏省闼从昏至明肃宗使期门郎丨丨丨丨令勿惊】无被编麻【王章为诸生与妻居病丨丨卧牛衣中丨乱丨为衾俗呼之为龙且】败裪糊纸【羊续为南阳太守以清率下唯卧布丨丨则丨丨】锦被蒙上【陈元方遭父丧哀恸骨立其母窃以丨丨丨其上郭林宗吊之曰卿海内隽才如何当丧丨丨丨丨孔子曰衣夫锦食夫稻于汝安乎奋衣而去世説】幞被径出【晋魏舒为尚书郎或有非其人论者欲沙汰之舒乃曰吾即其人也丨丨丨丨】诏给帷被【药松尝直南宫家贫无被枕祉爼几帝闻而嘉之丨太官赐尚书郎以下朝夕食并丨丨丨】何惜一被【晋光逸为小史县令更送客冒寒雨遇令不在解衣入令被曰丨丨丨丨一人】王绍画腹【丨丨素工草尝与人书曰闻虞被中丨丨与余正同虞即世南】王勃覆面【丨丨属文则酣饮引被丨丨卧】冰蚕丝织【元和八年大轸国贡神锦被丨丨丨所丨也方二丈厚一寸其文龙文凤彩殆非人工】灵粟珠珞【同昌公主堂中设神丝綉被间以奇花异叶其精巧华丽绝比其上络以丨丨之丨如粟粒五色辉映】宛然尘积【郑愚津阳门诗象牀尘埃罨靸被注上在华清日罨靸公主尝与上晨听按新水调爱王起晩遽自真珠被而出及冦至仓皇随驾出宫后不之省及上归南宫一旦入此中而当时罨画之被丨丨丨丨并孔六帖】范尧夫布衾铭【藜藿之甘绨布之温名教之乐徳义之尊求之孔易享之常安锦绣之奢膏梁之珍权宠之盛利欲之繁若难其得危辱旋臻舍难取易去危就安至愚且智士寜不然顔乐箪瓢万世师模纣居琼台死为独夫君子以俭为徳小人以侈防躯然则斯衾之陋其可怱诸】范淳夫布衾铭记【温国文正公所服之布衾书百有十字曰景仁恵者端明殿学士范公之所赠也曰尧夫铭者右仆射髙平公所作也元丰中公在洛蜀公自许往访之赠以是衾先是高平公作布衾铭以戒学者公爱其文义取而书于衾之首及寝疾东府治命敛以深衣而覆以是衾公于物澹无所好唯于德义若利欲其清如水而澄之不已其直如矢而端之不止故其居处必有法动作必有礼其被服如陋巷之士一室萧然图书盈几经日静坐泊如也又以圆木为警枕小睡则枕转而觉乃起读书盖恭俭勤礼出于天性自以为适不勉而能与二范公为心交以直道相与以忠告相益凡皆如此其诚心终始如一将殁而犹不忘祖禹观公大节与其细行虽不可遽数然本于至诚无欲天下信之故能奋然有为超绝古今居洛十五年若将终身焉一起而功被天下内之婴童妇女外之蛮夷戎狄莫不敬其徳服其名唯至诚故也公兄子宏得公手泽纸本于家属祖禹序其本末俾后世师公之俭云】张文濳书布衾铭后【司马公之俭徳盖望其眉宇闻其语言而使奢逸之意销不必考其服器而后知也公薨于东府某往哭之见其覆尸以布衾上有铭焉盖此铭也张某汝州东斋记】陆务观司马公布被铭【公孙丞相布被人曰诈司焉丞相亦布被人曰俭布被可能也使人曰俭不曰诈不可能也】
　　诗集寒知薄【天丨丨被丨古诗】夕忆重【丨息丨丨衾陆士衡】着以长相思【客从逺方来遗我一端绮相去万里余故人心尚尔文彩双鸳鸯裁为合欢被着以长相思缘以结不解以胶投漆中谁能别离此古乐府】乍卷潮无迹【寒声移晚林残腊无几日髙人拥楮眠脔倦事自适素风含混沌春煦囘呼吸余温偶见分来自芝兰室乍舒魄流辉丨丨丨丨丨未能澡予心愧此一衾白尝闻盱江藤苍崖走虬屈斩之霜露秋沤以沧浪色粉身从辟絖蜕骨齐丽密乃知莹然姿故自渐陶出治身犹贵精治心岂宜逸平生感交逰耳剽非无得利神随事分内省殊未力寸隂捐已多老矣将何及自从得此衾梦觉当惕惕清如夷齐邻粹若渊骞觌独警发铿鍧邪思戢毫怱勿谓絶知闻虚闱百灵集鼎鬴或存戒韦亦规失则知君子恵所以励防塞刘子晕答吕君仁恵建昌纸被】白于狐腋煗于绵【纸被围身度雪天丨丨丨丨丨丨丨放翁用处君知否不是蒲团夜坐禅】卧防飞雪入窻櫺【大抵藜牀席见经丨丨丨丨丨丨丨布衾纸被元相似只欠髙人为作铭陆务观寄谢待制朱文纸被之况】











　　古今合璧事类备要外集卷三十九
　　钦定四库全书
　　古今合璧事类备要外集卷四十
　　宋　谢维新　撰
　　衣服门
　　履【附舄　屦　屣　鞋　屧屩　靸　屐　靴】
　　身章撮要【履礼也饰足以为礼用绯罗表皮里头饰以絇缝中紃且纯且缘不带口两旁各着带用以缚足或以为单底舄以木置履下取干腊不畏泥湿故名曰舄屦用麻为之亦曰屝然朝服谓履祭服谓舄燕服谓屦亦各视其囊之色屣又舞人所服之履不蹑跟鞋亦履属屧履中荐屩又草履轻便出行着之小儿履曰靸靴胡履自赵武灵王好胡服裳短以黄皮为之后渐以长靿军戎通服及后来加饰始许着入殿省屐底下有齿】
　　事类草履【履礼也饰足以为礼屦拘也所以拘足丨丨曰屝释名】麻履【丨丨谓之不借言贱易有宜各自蓄不假借也方言】苴履【履虽鲜不加于首冠至敝不以丨丨汉书】补履【干将丨丨不如两钱之锥庄子】因自结【晋文公与楚人战至凤凰之陆丝履堕丨丨丨之韩子】复旋取【楚昭王与吴人战楚军走而履失之行三十歩丨丨丨王曰楚国虽贫岂爱一骑履乎恶与履出而弗与入也贾谊新书】陈仲织【丨丨适楚楚王欲以为相妻曰子丨履以为食恬淡以无为乐在其中矣乃谢使者史】啸父补【丨丨在冀州市中丨履数十年奇而不老列仙传】东郭履【丨丨先生衣敝丨不完行雪中履有上无下足践地路人笑之史记】春申履【楚丨丨君賔客三千人皆蹑珠丨】仲子织【陆仲子丨履以为食乐在其中高士传】张良取【黄石公堕履令张良取之良跪授之】履上殿【萧何劒丨丨丨】履为业【先主少孤织丨丨丨曹公骂曰卖履舍长】识履声【郑崇为尚书数上书谏上笑曰我丨郑尚书丨丨】请履度【江州刺史王造渊明无履从人脱履以给之语左右为彭泽作履左右请丨丨渊明于众坐伸脚及履至着而不疑续阳秋】履抵面【滕王元婴尝为典籖崔简妻郑嫚骂以丨丨元婴丨血流乃免】履高头【文宗时吴越间织丨丨草丨如绫縠前代所无履下物也织草为之又非正服而被以文饰盖阴邪阘茸侈泰之象唐五行志】婢制履【崔彦昭与王凝外昆弟也凝大中初先显而彦昭未仕尝见凝倨不冠带嫚言曰不若从明经举彦昭为憾至是凝为兵部侍郎母闻彦昭相勑丨多丨丨韈曰王氏妹必与子皆逐吾将共行彦昭闻之泣且拜不敢为怨】家惟履【元德秀丨丨枕丨】染以香【白乐天烧丹于庐山草堂作飞云履绫为质四面以素绡作云朶丨丨四选丨振履则如烟雾乐天着示山中道友曰吾足下生云计不久上升朱府矣樵人直说】穿如新【公燕居正色危坐未尝不冠出入歩履皆有常衣稍华者不服不逾年不易衣亦无垢汚履虽丨丨丨皆一于自然未尝有意如此言行录】
　　舄赤舄【丨丨几几】金舄【赤芾丨丨诗】豹舄【楚子次于干谿雨雪王皮冠秦复陶翠被丨丨注以丨皮为履左昭十二年】革舄【汉文帝足履丨丨】飞舄【王乔事见县令门注】堕舄【宗贵妃杨氏每乗月帝幸华清宫五宅车骑皆从圆忠导以劒南旗节遗钿丨丨狼籍于道】
　　屦命屦【屦人为赤舄黒舄赤繶青絇素屦葛屦注赤繶赤丝为缘也丨丨命夫妇履也功屦去饰士及妻屦散屦及素屦大祥时履礼】功屦【见上注】跪迁屦【向长者而屦丨而丨丨俯而纳屦记】坐取屦【君子之饮酒也三爵而退则丨丨丨隐辟而后屦礼】不上堂【礼侍坐于长者屦丨丨于丨解屦不敢当阶就屦跪而举之屏于侧记】不为蒉【不知足而为屦我知其丨丨丨也孟】可履霜【纠二葛屦丨以丨丨诗】户外二【丨丨有丨履记】户外满【无几何而往则丨丨之屦丨矣庄列御冠篇】织而食【公弟叔肹与之财则曰我足丨屦丨丨谷宣十九年】捆以食【有为神农之言者许行自宋之滕愿受一防而为氓其徒数十人皆衣褐丨屦织席丨为丨孟文公下】供其屦【郑申侯见齐侯曰若师出于陈郑之间丨丨资粮扉丨其可也注扉屦草屦也左】反诛屦【齐侯坠于车伤足防屦丨丨丨于徒人费不得鞭之左】乐在其中【陈仲子齐人适楚楚王欲以为相妻曰子织屦以为食恬淡无为丨丨丨丨乃谢使者髙士传】求之弗得【孟子之滕馆于上宫有业屦于牖上馆人丨丨丨丨或问之曰若是乎从者之也曰子以是窃屦来与曰殆非也夫子之设科也往者不追来者不拒茍以是心至斯受之而已矣孟尽心】
　　屣弃屣【舜视弃天下如丨敝丨也孟】倒屣【魏王粲皇甫规事见前迎送门注】
　　鞋守鞋【郑仁凯性贪猥尝为密州刺史家奴告以鞋敝即呼公吏鞋新者令上树采果俾奴窃其鞋而去吏诉之仁凯曰刺史不是守鞋人朝野佥载】窃鞋【李泌未相时宿内院旦起丨泌丨送帝所帝曰鞋者谐也当为弼谐事且谐矣家传】麻鞋一屋【邺下有一领军贪积已甚家童八百后坐事伏法籍其家产丨丨丨丨弊衣数库其余财宝不可胜言顔氏家训】桃丝相纒【青齐间桃花有一种盛开时垂丝二三尺者采之练以松脂递相纒织成鞋履寄往都下人皆不辨何物青州杂记】
　　屧斫屧为业【江泌少贫好学昼则丨丨丨丨夜则随月读书】
　　屩以草为【夏商丨丨丨屩】菲丝为【左氏曰丨丨丨屩官中妃嫔皆着并炙毂子】释蹻享梁【伊尹勤于鼎俎太公困于鼓刀百里自鬻寗子饭牛离此患也反其遇明君遭圣主也云云离疏丨丨而丨膏丨晋贤臣颂】蹑屩担簦【赵相虞卿丨丨丨丨来説孝成王赐白璧一双黄金百镒拜为上卿】着屩牧羊【汉卜式为郎在上林中布衣丨丨而丨丨注蹻草屦也南方谓之蹻本传】卖屩籴米【后汉江夏刘勤家贫作屩供食尝作一量屦断勤置不丨出行妻丨以籴米勤责妻欺取其直因弃不食】芒屩祖别【古今图画多矣如画羣公祖二疏而有曳丨丨者夫芒屩出于水乡非京华所有岂可图画遂以为故实唐舆服志】芒屩习行【齐褚彦回父湛之宋元嘉末为丹阳尹魏军至步甚之使子弟者丨丨斋前丨丨彦回年十余嵗甚有慙色】芒屩争蹑【唐朱桃椎结庐山中尝织十丨丨置道上见者曰居士侨也为鬻米茗易之置其处輙取去终不与人接其为屩草柔细环结促密人丨丨之】防屩垂钓【张志和筑室越州东郭茨以生草椽栋不施斤斧豹芾丨丨毎丨丨不设饵志不在鱼也本传】赐以屩遣【侯骑获觇人帝解其防丨丨丨丨高丽传】
　　靸蒲靸【江南李升常履丨丨九国志】
　　屐半寸碓【禹治水山行乗檋丘还反履不丨丨如丨】着几量【晋阮孚字遥集厯常侍寺中初祖约性好财孚性好屐同是累而未判得大有诣约者见正料财物客至屏当不尽余两小簏以着背后倾身障之意未能富或有诣孚正见自蜡屐因叹曰一生未知当丨丨丨屐神色甚闲畅于是胜负使分】折屐齿【谢安闻侄破符坚过户限不觉屐齿之折】去屐齿【宋谢灵运寻山陟岭必造幽峻岩障数十重莫不备尽登蹑常着木屐上山丨其前齿下山去其后齿】取新者偿【宋疑之尝为人认其所着障笑曰仆莫已败家中丨丨丨丨君此人后于田中得所失屐送还不肯复取】送前者还【齐沈麟士尝行洛邻人认其所着屐邻士曰是卿屐邪即跣而反邻人得屐丨丨丨丨麟士曰非卿屐邪笑受之】玩之蹑履【齐虞玩之为少府髙帝镇东府朝廷致敬唯丨丨丨丨造蓆帝取屐视之讹黒叙鋭蒵断以芒接之玩之曰初释褐拜征也行估买之着以三十年帝赐新屐玩之不受曰着簪弊席复不可遗所以不敢当】刘又穿屐【丨丨常丨丨破衣闻韩愈接天下士步归之唐本传】
　　短靿【靴胡履赵武灵王好胡服常丨丨以黄皮为之实录】长靿【北齐全用胡服丨丨靴笔谈】皂靴【隋焬帝数出幸因今百官以戎服从一品紫次朱次青丨丨乃马也后世循袭遂为朝服朱语录】氊靴【唐马周以麻为靴杀其靿加以靴丨丨纪原】羊靴【开元中裴叔通以丨为丨隐麖加以带子装束同上】麂【朱桃椎益州成都人长史窦轨遗以衣服鹿帻丨丨委之地不肯服本传】抱持取靴【崔戎出为华州刺史徒衮海沂密观察使民拥留于道不得行乃休传舎民至丨丨丨其丨并孔帖】醉使脱【唐李白供奉翰林当侍宗丨丨高力士丨丨力士取之摘其诗激杨贵妃帝欲白輙为妃沮止】
　　诗集纳履【田不丨丨古诗】整履【丨丨步青芜】听履【丨丨上星辰】步履【丨丨宜轻过又丨丨过东篱】丝履【细软青丨丨】珠履【欲问何时飒丨丨并杜】劒履【初官恵文读城旦晩入奉常陪丨丨】生素尘【足下逺游履凌波丨丨丨李白送人游南岳】梦丝絇【帝庭无复丨丨丨张安国】任履穿【频游丨丨丨杜春日江春】
　　舄暄晨蹑【丨丨丨露舄】上方赐【丨丨丨尚书舄】家庙藏【丨丨丨赤舄坡】一双几几【泰阶歴尽郎归来赤舄丨丨应丨丨张安国】
　　屦泥土满【丨丨丨履】草露湿【丨丨丨芒屦并坡】税驾喜【丨丨丨中履山谷】
　　屣负薪蹑【哀哉练裙子丨丨丨破屣】
　　鞋岂辞眠【丨丨青鞋丨杜】从此始【编织蒲绳作底轻凉坚密稳称趾帝底无复梦丝絇上客还同贶珠履我家江南山水窟日日行山劳屐齿感君投赠欲别时布青鞋丨丨丨亨衢知子方着脚直上云霄三万里泰阶厯尽即归来赤舄一双应几几张安国】见天子【麻鞋丨丨丨衣神露两肘杜甫述怀】
　　屧步春风【丨屧随丨丨】步深林【丨屧丨丨晚】花残步【丨丨丨屧迟并杜】屐上足【屐丨丨如霜不着鵶头韈】金齿【一双丨丨屣两足白如霜并李白】无遗迹【山河昔留赏屐齿丨丨丨欧】卧听响【丨丨墙东人丨屐】行山劳屐齿【我家江南山水窟日日丨丨丨丨丨张安国】
　　韈出门厌【丨丨丨靴山谷】泥土满【丨丨丨靴屦坡】
　　韈
　　身章撮要【韈足衣自三代有之以绯罗为表绯绢为里着以穿履有带与今之制者不同】
　　事类袜系带【文王伐崇丨丨丨则其物色已见于商代实录曰自三代有之谓之角袜前后相承中心系带炙谷子】袜系絶【武王罢朝丨丨丨左右无可使结者详见后】不敢解【卫侯为灵台于借圃与诸大夫饮酒禇师声子韈而登席公怒辞曰臣有疾异于人若见之君将觳之是以丨丨公愈怒大夫辞之不可禇师出公防其手曰必断而足闻之禇师与司冠亥乗曰令日幸而后亡注古者见君解袜足有创侯丨丨丨韈左哀二十五年】为我结【张释之以赀为散骑常侍事文帝十年不得调后为廷尉有王生者善黄老言常召居廷中王生曰韈解顾谓廷尉曰丨丨丨袜释之乃跪而结之人言于王生独奈何辱廷尉王生曰余老且贱自度无益于廷尉廷尉方今名臣余故使结袜欲以重之诸公闻之贤王生而重张廷尉焉本传】绫罗袜【魏文帝呉妃乃裁缝丨丨防绢为丨炙谷子】锦袎袜【妃子死之日马嵬媪得丨丨丨一只每遇过客一翫百钱前后获钱无数太真外传】龙缟韈【已卭人家橘园有两大橘如三斗盎剖开每橘有二老叟皆相对象戯一叟曰我输阿母女态盈娘子路虚龙缟袜八緉幽恠录】或韈而骑【李石中人自邉还走马入金光门道路妄言兵至百官丨丨丨丨白氏帖】不袜而鞋【五代唐臣李仁矩董璋置酒召仁矩仁矩辞醉不往于舍与娼妓饮璋怒率衙兵露刃之舍仁矩惶恐丨丨丨丨走廷中璋责之孔六帖】常进履韈【近古丨以冬至丨丨丨于舅姑崔浩女仪】多制履袜【见前履注详】如折韈线【伪蜀吏部尚书韩昭多能而皆不精朝士李白云韩八座事业丨丨丨丨无一条长北梦锁言】秽韈塞口【元载赐死主者以丨丨丨其丨而终刘禹锡嘉话】陆杂记【传曰武王罢朝而袜系絶左右无可使结者卫禇师呼声子结韈而登席汉廷尉为王生者袜二有带尚矣今独亡古之制亡者十八九矣奚袜带之足云】
　　诗集蕖艳【罗袜红丨丨杜甫千秋节有感诗】雅头【履上足如霜不着丨丨袜李白】凌波步【盈盈汉水若可越可惜丨丨丨罗袜李白寄逺】香尘动【绿水不沾衣丨丨丨罗袜陈子昻感兴诗】白足傲【呉风谢安屐丨丨丨履袜李白】私手结【不见岩畔人空见凌波袜邮墨爱踪迹丨丨解槃结传防千万眼缕絶香不歇刘禹锡马嵬行】垢不袜【丨腻脚丨丨杜甫北征】诡制袜【丨丨巾丨韩】出画裙【钿尺裁量咸四分纎纎玉笋裹轻云五陵年少欺他醉笑把花前丨丨丨杜牧诛】




　　古今合璧事类备要外集卷四十
<子部,类书类,古今合璧事类备要>
　　钦定四库全书
　　古今合璧事类备要外集卷四十一
　　宋　谢维新　撰
</div>
    <div class="pagination">
<a href="古今合璧事类备要_page102.html">上一页</a><span>...</span><a href="古今合璧事类备要_page98.html">98</a><a href="古今合璧事类备要_page99.html">99</a><a href="古今合璧事类备要_page100.html">100</a><a href="古今合璧事类备要_page101.html">101</a><a href="古今合璧事类备要_page102.html">102</a><span class="current-page">103</span><a href="古今合璧事类备要_page104.html">104</a><a href="古今合璧事类备要_page105.html">105</a><a href="古今合璧事类备要_page106.html">106</a><a href="古今合璧事类备要_page107.html">107</a><a href="古今合璧事类备要_page108.html">108</a><span>...</span><a href="古今合璧事类备要_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
