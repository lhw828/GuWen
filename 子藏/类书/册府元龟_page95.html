<!DOCTYPE html>
<html>
<head>
    <meta charset="UTF-8">
    <title>册府元龟 - 第 95 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 95 页/共 736 页</h1>
    <div class="content">十一月十六日亲祀神农於东郊以后稷配亲执耒耜而九推焉（臣钦。若等曰：据会要是一年
肃宗乾元元年十二月癸亥敕来年正月十月拜九宫坛十一日藉田。
二年正月丁丑帝将有事於九宫之神兼行藉田之礼自明凤门出至通化门释而之坛所宿齐于宫戊寅礼毕将耕藉田先至於先农之坛因耒耜有雕刻文饰者谓左右曰：田器农人执之在于朴素岂贵文饰乎！乃命彻之下诏曰：古之圣王临御天下莫不务农敦本保俭为先盖用勤身率下也。属东耕启候爰事藉田将欲劝彼蒸人所以执兹耒耜如闻有司所造农器妄加雕饰殊非典章况组辕缥轨前王有制崇奢尚靡谅为所疵静言思之良用叹息岂朕法尧舜重茅茨之意耶其所造雕饰者宜停仍令有司依农用常式即别改造庶万方黎献知朕意焉翌日己卯致祭神农氏以后稷配享帝冕而朱躬秉耜而九推焉礼官奏陛下合三推今过礼帝曰：朕以身率下自当过之恨不终於千亩耳既而伫立会之观公卿诸侯王公已下耕毕然後自春明门入至东阳门起居圣皇乃还大明宫自前年旱冬。又无雪礼毕降雪礼尺司天台奏初藉田乐作有南风应律以协时令年丰之兆昼则黄捧日夜则紫气抱枢。
宪宗元和五年十月丁亥制来年正月十四日朝献太清宫十五日谒太庙十六日藉田于东郊司准式十一月丙午制曰：朕以东郊藉田礼之重者爰择吉亥用祀先农上以供粢盛下以劝稼穑式展三推之义敢辞四体之勤亦既草仪方将肃事载思理本旁采众词以江淮水旱之馀河朔师旅之後宜宽物力以济元元况当三农休息之时百司供具之费道涂洒扫暴露勤劳惕然在怀是用中止虽前有成命皆已施行而重烦吾民则无固必其来年正月十六日藉田礼宜停於戏夫圣人无心以徇百姓朕亦虚已用图大中苟事有未宜则改而求当凡百卿士期悉予怀是时太常修撰韦公肃奏曰：伏惟元和五年十一月敕将行藉田令有司详定仪注伏缘藉田礼废已五十馀年有司案牍无可检寻今据礼经兼采开元乾元故事并徵前代氵公革参酌详定敕付所司未及施行而罢。
○帝王部　狩
夫春夏苗秋冬狩是谓礼之大者非徒顺四时之令除五之害盖所以为宗庙而习军旅焉其事歌於诗列於书载於易著於戴记载於左氏论於公而取详於《周礼》王者奉而行之简车徒卒伍命肆师以表貉俾田仆而驭路然後三驱乎！中轨尘马候蹄既戒其驰骋不合围不殚物。又禁其暴殄。故曰：以战则克以祭则受福此其义也。然而太康无度五子之怨兴文王以时驺虞之咏作去彼取此乃可以为万代法。
周文王出猎遇太公于渭之阳。
成王归自奄大於岐山之阳（岐山在扶风美阳县西北）。
宣王内修政事外攘夷狄复文武之境土车马备。
器械复会诸侯於东都因田猎而选车徒。
汉武帝建元三年南猎长杨。
元帝永光五年冬幸长杨射熊馆布车骑大猎。
成帝元延二年冬行幸长杨宫从胡客大校猎（校谓以木自相贯穿为兰校耳校人职云：六厩既校则以遮栏为义也。校猎者大为兰校以遮禽兽而猎取也。军之幡旗虽有校名本因部校此无豫也。）宿阳宫赐从官（扬雄称成帝将大夸胡人以多禽命右扶风发民入南山西自褒斜东至弘农南驱汉中张网罗置罘捕熊罴回猪虎豹狐ㄑ兔麋鹿载以槛车输长扬射熊馆以网为周去纵禽兽其中令胡人手搏之自取其获上亲临观焉）。
後汉明帝永平十五年冬车骑校猎上林苑。
安帝延光二年十一月甲辰校猎上林苑。
顺帝永和四年十月戊午校猎上林苑历函谷关而还。
桓帝永兴二年十一月甲辰校猎上林苑遂至函谷关而还赐所过道旁年九十以上钱各有差。
延熹元年十月校猎广成遂幸上林苑。
六年十月丙辰校猎广成遂幸函谷关上林苑。
灵帝光和五年十月校猎上林苑历函谷关遂巡狩于广成苑十二月还宫。
魏文帝黄初二年正月甲戌校猎至原陵。
四年八月辛未校猎于荥阳。
後魏道武皇始元年春正月大于定襄之虎山因东幸善无北陂。
天兴六年七月戊子北巡筑离宫于山纵士校猎东北逾岭出合代谷。
天赐三年正月甲申北巡幸山宫校猎至孤山。
明帝永兴四年七月东巡己卯大于石会山戊子临去畿陂观渔庚寅至于濡源西巡幸北部诸落赐以缯帛八月庚戌还宫壬子幸西宫临版殿大飨群臣将吏以田猎所获赐之。
五年六月西幸五原校猎于骨罗山获兽十万。
神瑞二年四月北巡五月丁亥次於参合东幸大甯丁未田于四碑山六月戊午幸去畿陂观渔于濡源筑立蚌台射白熊於颓牛山获之。
泰常元年六月北巡七月自白鹿陂西行大於牛川。
二年五月西巡至於中遂济河田於大漠十二月庚申田於西山癸亥还宫。
四年正月壬辰朔临河大于犊渚癸卯还宫四月庚寅朔观渔于氵垒水己亥还宫复一年租赋十二月癸亥西巡至中逾白道北猎野马於辱孤山至于黄河从君子津西渡大狩於薛林山。
六年七月西巡猎于柞山亲射虎获之遂至於河八月庚子大于犊渚。
大武神元年四月壬子西巡戊午田於河西大赦。
十一月行幸河西大校猎十有二月甲申还宫二年十一月西巡田于河西至柞山而还。
三年八月行幸南宫猎于南山。
四年十月幸漠南十一月丙辰北部敕勒莫弗库。若于率其部数万骑驱鹿数百万诣行在所帝因而大狩以赐从者勒石漠南以记功德十二月丁丑还宫太延元年七月田稠阳十一月乙丑行幸冀州己巳校猎於广州。
二年八月校猎於河西。
三年春正月庚子还宫。
太平真君五年八月田於河西。
九年二月幸长安存问父老丁亥幸昆明池遂田於岐山之阳。
十年三月于河西庚寅还宫。
十一年二月大於梁川六月北巡阴山八月辛丑田于河西。
文成太安元年六月戊寅畋於犊倪山甲申还宫三年正月壬戌畋於崞山戊辰还宫五月庚申畋於松山己巳还宫。
四年二月幸信都畋游於广川三月丁未观马射於中山六月丙申畋於松山八月丙寅遂畋于河西。
献文皇兴元年十月田于舟阝男池。
二年二月癸未田于西山亲射虎豹五月乙卯田于崞山遂幸繁辛酉还宫十月田於冷泉。
三年四月丁酉田于崞山。
後周武帝保定元年十一月丁巳狩于岐阳十二月壬午至自岐阳。
建德五年正月癸未幸同州辛卯行幸河东氵У川集关河东诸军校猎甲午还同州。
隋炀帝大业三年六月辛巳猎於连谷（隋制军人每年孟秋阅戎具仲冬教战法是年冬炀帝在榆林突厥启民及西域东胡军长并来朝贡帝欲夸以兵甲之盛乃命有司陈冬狩之礼诏虞部近出南北周围二百里并立表记前狩二日兵部建旗于表所五里一旗分为四十军军万人骑五千匹前一日诸将各率其军集旗下鸣鼓後至者斩诏四十道并扬旌建节分号申令即留军所监猎布围围厥南西方行而前帝服紫褶黑介帻乘猪车其饰如木辂重辋绳轮蚪龙绕毂汉东京卤簿所谓猎车者也。驾六黑骝太常陈鼓笳铙箫角于帝左右各百二十官戎服骑从鼓行入围诸军并鼓行赴围乃设驱逆骑千有二百猪停轫有司敛大绥王公以下皆整弓矢陈于驾前有司。又敛小绥乃驱兽出过帝前初驱过有司整御弓矢以前待诏再驱过备身将军奉进弓矢三驱过帝乃从禽鼓吹皆振左而射之每驱必三兽以帝发抗大绥次王公发则抗小绥次诸将发射之无鼓驱逆之骑乃止然後三军四夷百姓皆猎凡射兽自左而射之达于右脾为上等达右耳本为次等自左脾达于右髓为下群兽相从不得尽杀已伤之兽不得重射。又逆向人者不射其面出表者不逐之田将止虞部建旗于围内从驾之鼓及诸军鼓俱振卒徒皆噪诸获禽者出献于旗所致其左耳大兽公之以供宗庙使归荐腊于京师小兽私之）。
五年四月己亥大猎於陇西。
唐高祖武德元年十二月乙酉幸周氏陂过故庄丙戌校猎置酒高弘极欢而罢赐钱绢各有差。
二年十月幸华阴十二月狩於华山。
三年正月校猎於渭十二月甲辰腊校（猎於）渭北即日还宫。
四年闰十月壬戌校猎於好乙丑校猎於九山丁卯校猎於仲山戊辰校猎於清水谷遂达三原十二月丙辰腊校猎於杜陵原即日还宫。
五年十一月癸卯校猎於富平之北原十二月丙辰校猎於华池之万寿原白鹿见帝亲御弧矢射而获之。
六年二月戊午校猎於骊山获白鹿十月己未幸华阴庚申校猎於白鹿原十一月丁亥校猎於华山之阴十二月甲寅至自华阴。
七年十二月丁卯幸跃龙宫戊辰校猎於高陵。
八年四月甲申幸县猎於甘谷丙戌至自县十月辛巳如周氏陂校猎於北原壬午幸跃龙宫十一月辛卯幸宜州校猎於西原癸未校猎於华池之北原十二月庚辰腊帝曰：腊猎以供宗庙朕当躬其事以申孝享之诚，於是车驾出巡狩於鸣犊泉之野是日宴从官赉物采帛各有差。
太宗贞观四年十月辛丑校猎於贵泉谷赐将士帛有差甲辰校猎於鱼龙川亲自射鹿献於太安宫十二月甲辰腊狩於鹿苑见野人多蓝缕遣侍中王赈赐贫人焉乙巳至自鹿苑。
五年正月癸酉大於昆明池蕃夷君长咸从帝谓吕王麴文泰曰：丈夫在世乐事有三耳天下太平家给人足一乐也。草浅兽肥以礼田狩弓不虚发箭不妄中二乐也。六合大同万方咸庆张乐高宴上下欢洽三乐也。今日王可从禽明当欢宴耳丙子至自昆明池亲献禽于太安宫十二月幸温汤癸夕卩校猎於骊山。
七年十一月丙辰狩於少陵原戊午至自少陵原。
十一年二月壬午校猎於鹿台岭三月辛亥大于广成泽十一月乙未狩於济源之山亲御弧矢帝曰：古者先驱以供宗庙今所获鹿宜令有司造脯醢以充荐享。
十二年十月狩于始平。
十三年二月幸长春宫乙亥于河滨十二月壬辰腊狩於咸阳癸巳至自咸阳。
十四年闰十月乙未幸同州甲辰狩於尧山庚戌舆驾还宫十二月壬辰腊校猎於樊川遇大雪其夜解围乙巳舆驾还宫。
十五年十月辛卯校猎於伊阙辛丑舆驾还宫。
十六年十一月丙辰舆驾西狩于武功壬戌大校猎于岐山之阳十二月甲辰狩于骊山帝登山顶见围断顾谓从官曰：此山险绝马蹄不通缘危越涧人亦劳止。若依军令阙围有罪朕为万乘主不可登高就下察人之过乃回马避之。
十八年十月甲寅舆驾幸雒阳宫己巳狩于渑池县天池十一月壬申至雒阳宫。
二十二年二月己卯于华原。
高宗显庆二年十一月幸许州狩於氵蚩水之南行三驱之礼设次於尚书台以观之许州长史封道弘奏言尚书台本因汉南郡太守马融讲尚书於此因以为名今陛下亲降此台以观较习请改为讲武台从之五年十一月甲寅幸许州十二月辛未校猎於长社之安乐川。
龙朔元年冬十月狩于陆浑县戊辰校猎於非山上自射禽兽获鹿及雉兔数十令代官厨应烹之羊尽放令长生焉。
总章二年九月己亥幸九成宫壬寅停华林顿大于岐。
咸亨二年十二月车驾幸许州癸酉陈冬狩之礼因校猎于许州华县昆水之阳。
五年十一月丙午朔车驾发京师幸东都己酉畋于华山之曲武原。
中宗神龙元年十月乙丑幸新安畋游而还。
玄宗先天元年十月癸卯太上皇幸新丰猎於骊山之下命从官宴设樗υ焉赐帛各有差十二月辛卯帝幸新丰之温汤便猎於渭川。
二年十月甲辰畋于渭川。
开元三年十月制曰：昔周有岐阳之汉有扶风之命或讲师习武跨胡曜威故王者狩必以时虞人招之以礼时则远矣。朕自祗膺图于今四年每巡幸郊畿不出百里。且爱力而节用岂盘游而好乐间者四方无事百有成因孟冬之月临右辅之地戒兹五校爰备三驱非谓获多庶以除害一昨长围已合大绥未举而夜间朔风天降微雪狐裘。且御未免祁寒鹑衣不充宁堪冻露朕便截狡兽要轻禽以此游娱孰云：矜恤况为之父母育彼黎元中宵耿然明发增惕其围兵并放散各赐布一端绵一屯围将赐物三十副使二十押官十岐州兵马於此给付馀兵马至京请受。
八年十月辛巳幸长春宫壬午畋于下わ。
十年冬十月甲寅幸寿安之故兴泰宫畋于宣州庚申至自故兴泰宫。
十四年幸寿安十二月丁巳猎于方秀川。
十七年十二月乙丑校猎渭滨。
代宗大历七年冬十月壬子畋于禁苑一发连中二兔遣使出示宰臣仍赐之宰臣等拜舞称庆。
德宗贞元八年十二月甲辰腊畋于城南。
十年十二月腊令诸卫将军畋于南城。
十一年十二月戊辰腊畋於苑中止多杀行三驱之礼军士无不知感毕事幸左神策军营劳军飨士而还。
穆宗元和十五年十二月庚辰腊畋于城南左右中尉策六军等使并扈驾。
长庆二年十月己卯帝繇衤复道出城狩于咸阳即日还宫十一月癸酉幸华清宫遂狩于骊山即日还宫武帝会昌六年十一月幸泾阳校猎白鹿原。
後唐庄宗天十一年平燕蓟还正月至衡唐己亥帝与赵王王畋於衡唐之西至界而别。
同光元年十月庚子帝畋於汴水之阳际夜还宫。
二年八月庚午车驾幸西苑试鹰以畋甲申畋於西苑九月癸卯畋於西北近畿癸亥畋於石桥十一月癸亥畋於石桥戊申畋於西北近甸至暝还宫十二月戊辰幸西苑校猎庚申舆驾出开化门校猎至夕还宫己丑舆驾幸龙门校猎於彭婆店癸卯大畋於伊阙侍卫金抢马万馀骑从帝一发中大鹿从臣称庆是夜驻跸於张全义之别墅甲辰涉历山川六军卫士获禽者众帝皆劳以缯帛或锦袍银会是夜驻跸伊阙县乙巳自伊阙分环卫诸军骑士驰鹿山谷间暮未合围夜二鼓驻御营於湛涧是夜骑士有颠坠崖谷而毙及折伤手足者甚众丙午复分卫兵分猎杀获数万计是夜二鼓一筹归京城街市火炬如昼丁未百官赴中兴殿问起居赐群臣鹿肉。
三年车驾在邺辛酉帝出崇明门试鹰犬日暮还宫癸亥帝出北门至王莽河射雁日晚还宫丁亥帝出北门校猎至夜还宫乙亥驾出北门至王莽河射雁乙酉帝出北门射鸭於郭洎至夜还宫庚寅帝出北门射雁九月丁巳帝出师子门射雁於尖山至晚还宫十二月庚辰大雪帝以腊辰狩於白沙。
四年二月帝出西师子门至冷泉校猎至晚还宫明宗天成元年十二月壬辰帝出畋自定鼎门供顿於甘水亭晡晚还宫腊辰也。
二年十二月甲辰腊狩於东郊围合万骑赐宰臣学弓矢为从禽之乐迨暮归内。
三年十二月甲辰腊狩於近郊一鼓归内。
四年十一月甲戌车驾出近郊试夏州所进白鹰十二月甲辰车驾畋於龙门南至夜还宫腊辰故也。
长兴元年十月车驾出师子门畋於近郊十二月丙辰车驾出金耀门猎於西山下腊辰故也。至晚还宫二年十二月乙卯帝出金耀门猎于西郊。
三年十二月戊辰帝猎于京西南围合亲射中走鹿从臣皆贺宴於梁村申时还宫。
晋少帝天福八年十二月腊诏陕府节度使畋於近郊。
</div>
    <div class="pagination">
<a href="册府元龟_page94.html">上一页</a><span>...</span><a href="册府元龟_page90.html">90</a><a href="册府元龟_page91.html">91</a><a href="册府元龟_page92.html">92</a><a href="册府元龟_page93.html">93</a><a href="册府元龟_page94.html">94</a><span class="current-page">95</span><a href="册府元龟_page96.html">96</a><a href="册府元龟_page97.html">97</a><a href="册府元龟_page98.html">98</a><a href="册府元龟_page99.html">99</a><a href="册府元龟_page100.html">100</a><span>...</span><a href="册府元龟_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
