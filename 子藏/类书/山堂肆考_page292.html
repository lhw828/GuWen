<!DOCTYPE html>
<html>
<head>
    <meta charset="UTF-8">
    <title>山堂肆考 - 第 292 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 292 页/共 632 页</h1>
    <div class="content">　　南北朝齐主委任和士开以爲尚书令威权益盛太尉赵郡王叡娄定远等请出之防胡太后觞朝贵于前殿叡面数士开受纳货赂秽乱宫掖之罪
　　倾危朝廷
　　唐周利贞贬涪州刺史未防复授黔州都督黄门侍郎张廷珪奏还制书曰利贞险薄小人附防三思倾危朝廷何往日罚之而今日又赏之耶宗乃止
　　候拜贾谧
　　晋石崇与潘岳谄事贾谧每其出輙望尘下拜
　　营救伯仁
　　世説周伯仁为吏部尚书在省内夜疾危急时刁亮为尚书令营救备亲好之至良乆小损明旦报仲知仲知狼狈来始入户刁下牀对之大泣説伯仁昨危急之状仲知手批之刁为辟易于户侧既前都不问病直云君在中朝与和长舆齐名那与佞人刁协有情迳便出
　　呼为赵鬼
　　齐后宫火时嬖幸之徒皆号为鬼有赵鬼者能读西京赋言于齐王曰柏梁既灾建章是营齐王乃大起芳乐王夀等殿皆赵鬼赞成之也
　　呼为郭尖
　　后魏郭景让迁太尉从事中郎善事权贵时呼为郭尖
　　揺头转目
　　唐中宗景龙四年上宴近臣国子祭酒祝钦明自请作八风舞揺头转目备诸丑态卢藏用曰祝公五经扫地尽矣
　　柔性佞心
　　唐王义方弹李义府疏善柔成性佞媚爲心昔事马周分桃见宠后交刘洎割袖承恩生其羽翼长其光价
　　善养君欲
　　唐宗深居燕适沉蛊袵席主德衰矣李林甫善养君欲每有奏请必先饷遗左右审伺微防以固恩信至饔夫御婢皆所欵厚故天子动静必具得之
　　巧中帝意
　　唐韦渠牟特用险巧以中帝意非有嘉谟正辞感悟上心也
　　假子
　　齐和士开威权日盛朝士不知亷耻或爲之假子一日士开伤寒医云应服黄龙汤开有难色有之者请先尝之一举而尽
　　乞儿
　　天寳遗事张九龄见朝士趋附杨国忠以求官语人曰此曹皆向火乞儿一旦火尽灰冷当冻裂肌肤暴骨沟中矣
　　笑刀
　　唐永徽中以中书侍郎李义府参知政事义府容貌温恭与人语必嬉怡防笑而狡险忌刻人谓其笑中有刀又以其柔而害物谓之李猫
　　腹剑
　　时人皆谓李林甫甘言如蜜又谓其面有笑容而肚中铸剑也故曰口蜜腹剑
　　祈福代牺
　　易斋笑林武后有疾诏徧祭神庙以祈福消灾给事中阎朝隐亲撰祝文以身代牺沐浴伏于俎盘令僧道迎至神所观者如堵会后疾愈特加赏赉郎中张元一画代牺图以进后大笑虽加厚赐然亦鄙其为人
　　省疾放雀
　　唐成敬竒与姚崇有姻亲崇寝疾敬竒造宅省焉对崇涕泪怀中置生雀数头持出放之祝云愿令公速愈崇忿其防媚自兹不复接遇
　　蠖屈鼠伏
　　唐文宗时郑注倚王守澄权势熏灼左军中尉韦元素恶注军将李楚説元素召而杀之因见上请罪元素从之召注至蠖屈鼠伏佞辞泉涌元素不觉执手欵曲以金帛厚遗而遣之
　　蝇营狗茍
　　韩文公送穷文蝇营狗茍驱去复还
　　宇文誉树
　　唐太宗尝止树下爱之宇文士及从而誉之上正色曰魏徴尝劝我远佞人意疑是汝今果不谬士及叩首谢
　　国忠进禾
　　唐宗时大雨败稼帝忧之杨国忠择美禾以进曰雨不爲灾
　　海市
　　唐张昌仪兄弟恃易之昌宗之宠请托如市甲第奢侈李湛曰此海市蜃楼比耳岂长久计耶
　　冰山
　　杨国忠权倾天下时进士张彖者力学有大志或劝其谒国忠以速荣显彖曰尔辈谓杨公之势可倚如泰山耶吾所见乃冰山耳皎日大明误人必矣后果如其言
　　足恭全躯
　　唐杨再思居相位十余年畏谨足恭未尝忤物或曰公位尊何自屈折答曰世路孔艰直者先祸不尔岂全吾躯
　　献佞叩颡
　　五代何泽外虽直言内实邪佞尝于内殿起居班退独留以笏叩颡北望而呼曰明主明主闻者哂之
　　善爲周旋
　　晋王导字茂只周旋人过一日尝有坐客二十许人逐一称讃独不及一胡僧并一台州临海人二人疑其不悦导徐顾临海人曰自公之来临海不复有人矣又谓胡僧曰兰奢兰奢乃胡语之褒誉者羣胡皆笑四座并欢
　　请视便液
　　唐郭霸再迁右台侍御史中丞魏元忠病僚属省霸独后入忧见于顔色请视便液即染指尝验疾轻重因贺曰甘者病不瘳今味苦当自愈元忠大恶之
　　为奉溺器
　　张易之有宠宋之问与阎朝隠沈佺期刘允济倾心媚附易之所赋诗篇尽之问与朝隠所为甚至为易之奉溺器
　　抱吮靴鼻
　　朝野佥载唐张説谄事王毛仲其拜相王有力焉説往谢抱其靴鼻而吮之
　　褫服挽车
　　唐赵履温谄事安乐公主尝褫朝服以项挽车
　　反袍为舞
　　唐司礼少卿张同休易之之兄尝因宴集戏杨再思曰杨内史面似高丽再思欣然剪縠缀巾上反披紫袍为高丽舞举动合节满座鄙笑
　　纳贿改官
　　唐代宗朝陈少游善结权贵以是得进除桂管观察使恶其道逺多瘴疠时宦官董秀掌枢宻少游请岁献五万缗又纳贿于元载子仲武内外引荐遂改宣歙
　　邀功卖友
　　唐中宗景龙四年崔日用与薛稷争事于上前稷曰日用倾侧附武三思非忠臣卖友邀功非义士日用曰稷附张易之宗楚客非倾侧而何上两罢之
　　引用吉温
　　唐吉温性阴诡尝曰若遇知己南山白额虎不足缚李林甫引用之与罗希奭椎锻诏狱相勉为虐时号罗钳吉网公卿见者不敢耦语
　　附防辅国
　　唐肃宗乾元中凤翔马坊押官为刼天兴尉谢夷甫捕杀之其妻讼寃李辅国素出飞龙廏勅御史孙蓥中丞崔伯阳等鞫之俱无寃又使御史毛若虚鞫之若虚希辅国意归罪夷甫伯阳怒召若虚诘责上匿若虚于帘下伯阳等至言若虚附防中人鞫狱不眞上怒叱之贬伯阳岭南尉蓥贬播州
　　呼为圣米
　　唐杜佑鎭淮南时方旱道路流亡籍籍民至漉漕渠遗米自给佑乃呼为圣米
　　上言瑞盐
　　唐韩滉上言河中盐池生瑞盐上以为秋霖稍多水潦为患不宜生瑞命蒋镇驰驿检验之镇奏与滉同请置神祠锡其嘉号曰寳庆灵应池时池盐为潦水所入其味多苦镇庇滉为之饰诈罔上识者丑之
　　两足狐
　　唐中宗嗣圣中以张易之张昌宗作威福勅左右台同鞫之昌宗法应免官昌宗诉有功无罪太后问宰相云昌宗有功乎杨再思曰昌宗合神圣丹圣躬服之有验此莫大之功也太后悦赦之左补阙戴令言作两足狐赋以讥再思出为长社令
　　九尾狐
　　宋陈彭年敏给强记尤好刑名性奸谄人号九尾狐
　　货赂贵幸
　　唐宣宗时王宰入朝以货赂贵幸求使相领宣武周墀上疏论之宰遂还镇
　　财结权豪
　　外史梼杌孟蜀时潘左廷以财结权豪或戒之乃曰非是求援不欲其以冷语冰人耳
　　虎出县境
　　唐大厯中荆州冯希乐善佞见人家鼠穴亦佞尝到长林谒县令留宴语令云仁风所感猛虎出境昨初入县界见虎狼衔尾而去有顷村吏报昨夜大虫食人令戏诘冯冯遽曰是必掠食便过
　　犬嗥山庄
　　见庄
　　媚桧改州
　　宋髙宗绍兴中或言岳州乃岳飞驻军之地又与其姓同乞改之葢以媚秦桧也岳州人谓飞驻军乃鄂州于我州何与而改之
　　交亶起狱
　　宋哲宗元祐中谏官王觌御史吕陶上官均等连疏言张璪奸邪便佞善窥上意随势所在而依附之往往以危机陷人深交舒亶数起大狱天下共知其为大奸小人而在髙位徳之贼也
　　姑事赵巫
　　见宗族
　　舅事仁浦
　　故相魏仁浦在中书时陶仆射谷自言出于魏氏遂拜仁浦爲舅每见仁浦望尘輙拜
　　杨志哭妃
　　南宋孝武殷贵妃薨与羣臣上墓令医术杨志哭之志甚为呜咽人问卿那得此副急泪志曰我自哭亡妻耳
　　程松献妾
　　见枢宻院又侂胄有爱妾张谭王陈四人皆封郡夫人其有名位者又十人或献北珠冠四枚于侂胄侂胄以遗四夫人其十人亦欲之未有以应也赵师闻之亟市北珠制十冠以献十人者喜为求迁官拜工部侍郎
　　为太尉濯足
　　仇池墨记太尉李宪用事士夫奴事之彭孙气凌公卿亦尝为宪濯足曰太尉足何香也宪以足踏其头曰奴谄不太甚乎
　　为宰相拂须
　　宋冦莱公为相丁谓参知政事尝防食都堂羮染公须谓起拂之公正色曰身为执政而亲为宰相拂须耶谓大慙恨
　　无异厮仆
</div>
    <div class="pagination">
<a href="山堂肆考_page291.html">上一页</a><span>...</span><a href="山堂肆考_page287.html">287</a><a href="山堂肆考_page288.html">288</a><a href="山堂肆考_page289.html">289</a><a href="山堂肆考_page290.html">290</a><a href="山堂肆考_page291.html">291</a><span class="current-page">292</span><a href="山堂肆考_page293.html">293</a><a href="山堂肆考_page294.html">294</a><a href="山堂肆考_page295.html">295</a><a href="山堂肆考_page296.html">296</a><a href="山堂肆考_page297.html">297</a><span>...</span><a href="山堂肆考_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
