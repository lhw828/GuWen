<!DOCTYPE html>
<html>
<head>
    <meta charset="UTF-8">
    <title>山堂肆考 - 第 364 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 364 页/共 632 页</h1>
    <div class="content">　　禅伯
　　僧善权诗诸宫禅伯唐齐已淮甸诗豪宋惠崇
　　幸民
　　五代汉司勲员外郎李钦明上言古语曰一夫不耕一妇不织必有受饥寒者矣圣化之内且约十万僧尼每日人食二升十万人日费二千石以日计月其数可知每一僧歳中须绢五匹绵五两十万僧计绢五千万匹绵五千万两此軰不耕不蚕实斁大伦臣谓聚僧不如聚兵僧富不如民富经曰圣人在上国无幸民民之多幸国之不幸
　　说客
　　开元修造记会昌之诏不过曰人其人火其书庐其居若夫毗卢遮那宫殿充满十方书入三世于诸境界无所分别彼又安能庐吾庐有大经卷量等三千大千世界藏在一防尘中彼又安能火吾书无我无人无众生彼又安能人吾人黄庭坚曰此上人者如来藏中之说客菩萨藏中之游侠耶
　　不住子
　　僧曰不住子唐诗精庐不住子
　　善宿男
　　秦言僧为善宿男唐言近事男亦云清信士
　　赐紫
　　汉魏之世出家者多着赤布僧迦梨及秣陵诸僧衣色仿西竺皆着黑后周忌闻黑衣之防悉屏去黑色着黄色衣至唐武后以僧法朗译大云经命赐紫袈裟则僧之赐紫自天后始也一说忌黑乃北齐非后周也
　　赐黄
　　僧旧着黑衣元文宗宠爱僧欣笑隐赐以黄衣其徒后皆衣黄故欧阳原元题僧墨菊诗苾刍元是黑衣郎当代深仁始赐黄今日黄花翻泼墨本来面目见馨香按今制禅僧衣褐讲僧衣红瑜伽僧衣葱白瑜伽今应赴僧也
　　给牒
　　唐会要天寳六年五月制僧尼令祠部给牒则僧尼给牒自唐明皇始也
　　纳钱
　　唐食货志肃宗凤翔间郑叔清议以天下用度不充请得召人纳钱给空名度僧道则空名度牒自唐肃宗始也
　　命官
　　事物纪原隋文帝以沙门彦琮为翻经馆学士命僧以官自此始唐以不空为开府仪同三司试鸿胪卿宋太祖加僧元霭朝散大夫阶太宗加法贤试光卿阶朝散大夫
　　赐諡
　　后魏太祖时僧法果卒諡赵胡灵公此僧赐諡之始唐代宗大厯中兴善寺胡僧不空卒諡大慈正广智不空三藏和尚宋咸平中赐法贤諡慧辩法天諡元觉施护諡明悟祥符中又诏志公眞觉大师宜加为道林眞觉太师诏泗州僧伽大师宜加为普照明觉大师
　　僧録
　　洪明集后魏太祖皇始中以沙门法果为僧綂管摄僧徒隋文帝以师贤为僧綂又叅语録后秦姚苌立道防为僧正秩同侍郎元魏以沙门僧显为京师綂隋分置十綂唐罢綂立两録司于京邑谓之僧録
　　僧
　　唐武后延载元年勅天下僧尼祠部此祠部辖僧之始
　　僧封
　　洪明集元魏封法果辅国宜城子加忠信侯安国公唐封不空肃国公僧之得封自后魏太祖始也
　　僧赠
　　元魏法果卒赠老寿将军唐不空卒赠开府仪同三司司空
　　僧译经
　　唐世译经有笔受官以朝臣为之佛陀多罗译圆觉经也房融为笔受是矣宋太宗译经院成始命梵僧译经用梵学笔受二人译经缀文二人证义八人其后以惟净为笔受
　　僧綂兵
　　唐武后以僧怀义为新平道大总管讨突厥以僧统兵仅见于此
　　尼僧
　　事物纪原汉明帝旣听刘峻出家又听洛阳妇女阿潘出家此中国为尼之始也
　　邬婆斯迦
　　释氏要览梵语云邬婆斯迦又云优婆夷夷即女声字也又云优婆尼
　　式义摩那
　　梵语云式义摩那此云学法女似今之尼长髪也
　　何充舍宅
　　事物纪原东晋何充舍宅安尼此尼寺之始也
　　王缙造寺
　　南部新书王缙为相乃为妾起感应寺宏丽无比当时颇为识者所笑
　　爱姬为尼
　　郭代公爱姬薛氏防尝为尼白乐天尝赠以诗
　　乳母为尼
　　纪异録杨凝式性滑稽有精舍老尼即王令公家乳母也杨至精舍乳母不为礼杨乃书壁云暇日游老比丘院延待甚厚尼甚感之后悟老比丘之言立圬墁之
　　祠部给牒
　　唐会要天寳六年五月制令祠部给僧尼度牒
　　上帝赐宝
　　唐肃宗上元中楚州尼眞如恍惚登天见上帝赐以寳玉十三枚云中国有灾以此鎭之羣臣表贺
　　武后为尼
　　武后名瞾一名媚娘太原士彠之女为太宗才人太宗崩放宫女武氏出为尼
　　全后为尼
　　宋朝全太后子嬴国公避大元之乱母为尼子为僧及大元得天下宣政院大臣奏曰宋全太后母子皆为僧尼有地三百六十顷乞赐例免徴其租税诏曰可
　　命僧为状
　　柳文大明和尚卒弟子尼无染命僧灵屿为行状凡塟大浮图未尝有比丘尼立碑事今无染实涕泪以求
　　慿鬼言事
　　温公日録于尼者尝适人生子后为二鬼所慿言事或有验遂为尼名惠普士庶远近辐辏以佛事之
　　在寺讲说
　　东晋废帝太和三年洛阳东寺尼道馨通法华维摩研穷理味为一方宗师此尼讲说之始也
　　居室焚诵
　　宋吕伯可慈竺院记歙尼祖证防即茹蔬诵经潇然有物外意尝往师能仁寺尼如通旋返其家静居一室日以焚诵为事或问之曰出家儿当如是耶证曰此吾七敎中所谓优婆夷师道林所谓在家菩萨而金色女所谓名出家者不必在阿兰若处也
　　受戒
　　薛婆多师资宋元嘉十一年师子国尼铁索罗等于建康南林寺坛上为景福寺尼恵果净音等受戒法事此尼方受戒之始
　　立坛
　　僧史略初僧尼受戒本同坛自宋太祖不许尼往僧寺中开寳五年二月诏尼有合度者只许于本寺起坛受戒盖自此始别立尼受戒坛也




　　山堂肆考卷一百四十七
　　钦定四库全书
　　山堂肆考卷一百四十八　明　彭大翼　撰道敎
　　道士
　　大霄琅书经人行大道号曰道士又曰链师曰羽客又曰黄冠子宋太祖禁道士不得畜妻孥前此皆有妻室至是始与僧同禁
　　幽逸
　　楼观本记周穆王尚神僊因尹真人轨草制楼观遂召幽逸之人置为道士
　　髙
　　三洞道科道士有五一天真道士髙真人之流也二神僊道士杜冲尹轨之例也三山居道士许由巢父之比也四出家道士宋伦彭谌之匹也五在家道士黄琼籛铿之伦也
　　玉局
　　成都有玉局观东汉永夀元年李老君与张道陵至此有局脚玉床自地而出老君升坐为道陵说南北斗经既去而座隐洞中因成洞穴故以玉局名之
　　金门
　　南唐保大中宠泉州道士谭紫霄得以出入金门号金门羽客又宋永嘉人林灵素以方术得幸徽宗亦赐号金门羽客一日侍宴太清楼下见元祐党碑灵素稽首上恠问之对曰碑上姓名皆天上星宿臣敢不稽首为诗云苏黄不作文章客童蔡翻为社稷臣三十年来无定论不知奸党是何人
　　署位
　　太上丹简墨录经凡道士受法位至眞一太一素劵之号可署先生之位
　　练符
　　灵寳五练经昔赤明天中道士郑仁安功德未满于长桑北戎之阿和先生于此五练生尸之符郁然而起为上宫南帝老君
　　服气錬形
　　白氏六帖斋心受箓服气錬形暑不流汗冬不挟纩肤体顔色氷清玉温未识者望之疑为神僊中人也
　　杜祸兴福
　　陆法师曰凡道士以道德为父神明为母清浄为师太和为友大戒三百以杜未兆之祸威仪三千以兴自然之福
　　守庚申
　　洛中记道士程紫霄有朝士夜会终南太乙观拉师共守庚申师作诗云不守庚申亦不疑此心良与道相依玉皇已自知行止任汝三彭说是非酉阳襍俎凡庚申日三尸言人过于天帝七守庚申三尸防三守庚申三尸伏按三彭者三尸之姓谓彭质彭矫彭居也凡学僊者先絶三尸故柳子有骂三尸文
　　醮星宿
　　谭紫霄有道术能醮星宿踏歩魁罡禁沮鬼魅南唐主至建康赐之道号阶以金紫皆不受金陵既下紫霄无疾而卒人谓之尸解
　　赠鹅
　　僊拾遗道士管霄霞笼红鹅一双遗王羲之请书黄庭经曰此鹅乃僊鹅也后果飞升去按埤雅鹅善转旋其项古之学书者法以动腕故羲之好鵞
　　索象
</div>
    <div class="pagination">
<a href="山堂肆考_page363.html">上一页</a><span>...</span><a href="山堂肆考_page359.html">359</a><a href="山堂肆考_page360.html">360</a><a href="山堂肆考_page361.html">361</a><a href="山堂肆考_page362.html">362</a><a href="山堂肆考_page363.html">363</a><span class="current-page">364</span><a href="山堂肆考_page365.html">365</a><a href="山堂肆考_page366.html">366</a><a href="山堂肆考_page367.html">367</a><a href="山堂肆考_page368.html">368</a><a href="山堂肆考_page369.html">369</a><span>...</span><a href="山堂肆考_page365.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
