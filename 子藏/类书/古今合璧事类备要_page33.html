<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 33 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 33 页/共 111 页</h1>
    <div class="content">　　古今合璧事类备要后集卷四十一
　　钦定四库全书
　　古今合璧事类备要后集卷四十二
　　宋　谢维新　撰
　　史馆门
　　史馆史官　【提举国史　监修国史国史修撰　国史检讨】
　　歴代沿革【歴代史官自黄帝有之夏商太史周大史小史内史外史而侯国亦置秦有太史令汉至武帝始置以司马谈为之谈卒尸迁嗣宣帝以其官为令行太史公文书修撰之职以它官领于是太史之官唯知占而已王莽改置柱下五史后汉至隋唯魏明太和中史职中书其余多秘书唐武徳初因隋制属秘书省著作局贞观移史馆于门下省宰相监修唐李元纮奏曰太宗别置史馆于禁中所以重其职而秘其事自是著作局始罢史职其修撰史事以他官兼领或品卑而有才者亦宜焉至本朝监修国史一人以宰相为之修撰直馆检讨无常员修撰以朝官充直馆检讨以京官以上充掌修日厯及典司图籍之事凡置史别置院于宣徽北院之东以藏之谓之编修院东京记云编修俗呼为史院天圣修真宗史欲重其任降勅宰相为提举参知政事枢宻副使为修史其同修史则以殿阁学士以上为之编修官以三馆秘阁枝理以上及京官充史毕即停续防要元丰改官制日厯国史案毎修前朝国史实録则别置国史实録院以首相提举翰林学士以上为修国史余侍从官为同修国史庶官为编修官实録院提举官如国史从官为修撰余官为检讨麟台故事元祐复置国史院门下省明年又置国史院修撰兼知院事绍圣复以国史院归秘书省宰辅三馆题名中兴即秘书省复建史馆以修神宗哲宗两朝实録选本省官兼检讨校勘以侍从官充修撰绍兴五年乂移史馆于省之侧别为一所以増重其事至九年余徽宗实録乃即史馆开实録院明年以未修正史诏罢史馆并为实録院绍兴初实録国史皆寓史馆后罢史馆遇修实録即置实録院遇修国史即置修国史院著作局唯修纂日厯中兴防要宰相监修但提大纲检讨官捜阅校对惟修撰实専史职只据所送到时政记唐长夀中姚璹请仗下所言宰相撰録号时政记自璹始五代以来中书枢宻院皆致时是记枢宻院自学士编録太平兴国八年苏易简为参政自是中书皆参政编録唯吕防正尝以宰相领其事端拱以后撰宻院中皆送中书问修为一书及王钦若陈尧叟始乞别撰不闗事书直送史馆起居注唐文宗每开延英召大臣论事必命起居郎起居舍人执笔螭头以记时政淳化中张秘请别置起居院及左右史之职别致言动为起居注铨次其事排以日用为日厯圣朝职畧绍兴二十八年诏置修国史院修神哲徽宗三朝正史】
　　事类国史【丨丨明乎得失之迹诗】外史【丨丨掌四方之志周礼】小史【丨丨掌邦国之志同上】良史【董狐古之丨丨也书法不隠左传】太史【太史公谓子迁曰予先周室之丨丨也上世尝显功名于虞夏汝复为太史则续吾祖矣迁悉论先人所次旧闻不敢阙卒三嵗而迁为太史防史记石室金匮之书述唐以来至于麟止太史公自序】史通【封迁后为丨丨子注云以迁世为丨官丨于古今司司迁】青史【汉艺文志云丨丨注古史官纪事之书】史才【陈夀撰三国志叙事有良丨丨晋本】良笔【蒋偕乂三世踵修国史世称丨丨】柱下【见沿华注】南山【唐韦述居史职二十年禄山乱述抱国史蔵于丨丨能在国史】实録【自刘向杨雄博极羣书皆称迁有良史之才服其善叙事理辨而不华质而不俚其文直其事该不虚美不隠恶故谓丨丨迁】直笔【吴兢修国史丨丨】五难【袁崧云书之为难也有五烦而不整一难也俗而不典二难也书不实録三难也赏罚不中四难也文不胜质丨丨也】五志【荀恱云立典有丨丨焉达道义彰法式通古今着功勲表贤能干寳释云体国经治之言则书之用兵征伐之权则书之忠臣烈士孝子贞妇之节则书之文告専对之辞则书之才力伎艺殊异则书之】三长【刘知几曰史才须有丨丨谓才也学也识也乂唐郑惟忠尝闻古文士多史才少何耶子元曰史有丨丨才学识世罕兼之故史才少本】三恨【薛中书元起谓所亲曰吾不才富贵过人然平生有丨丨不以进士擢第一恨也不娶五姓女二恨也不得修国史丨丨也】述作【见后注】良直【惩劝致化在于春秋错综裁成必归丨丨齐抗制】不论载【予为太史而丨丨丨司马迁】善叙事【晋陈夀除著作郎撰三国志凡六十五篇时人称其丨丨丨有良史才】可惩劝【荀悦纪叙曰丨以丨恶而丨善典籍有国之明训】不虚美【唐太宗谓监修国史房元龄曰前世史官所记皆不令人主见之何也对言史官丨丨丨不隠恶若人主见之必怒故不敢献】防微烈【丨史策之丨丨唐太诏令萧暠修国史制】总微婉【丨史官之丨丨萧邺监修国史制】依大义【子谓陈夀有志于史丨丨丨而削异端】总简书【孙偓制迁紫微黄极之位丨丨丨刋集之司唐大诏令】信疑实録【春秋之义丨以信丨以疑明丨丨也防要】文宪足徴【鲁史以来丨丨之实丨丨孔子因而修之同上】百国春秋【吾见丨丨丨丨墨子】千载劝惧【得失一朝而荣辱丨丨善人丨焉淫人丨焉类要】记繁志寡【史之失自迁固始丨丨而丨丨文中子】辞约事详【后汉献帝以班书文繁难省命荀悦依左氏传体为汉纪三十篇丨丨丨丨论辨多美本】网罗旧闻【司马迁丨丨天下放失丨丨史记】精研就业【班固以父彪所续前史未详乃濳丨丨思以丨其丨班固】贯穿经【班固言马迁作史丨丨丨丨驰聘古今】裁成帝坟【二班怀文丨丨丨丨比良迁董兼丽卿云二班】土版金匮【刻于丨丨蔵于丨丨与天地相终始晁错策】学海词林【明乎国史所以阐大猷观乎人文所以化成天下自非钩深丨丨括丨丨盛周公之典谟志仲尼之日月则何以纂叙鸿业唐太诏令萧嵩修国史制】序事瞻详【论曰司马迁班固父子议者咸称二子有良史之才迁文直而事核固文丨丨丨丨若固之序事赡而不秽详而有体使读者亹亹不厌信其能成名也】叙事简要【唐吴兢直史馆居职殆三十年丨丨丨丨又吴兢丨丨丨核号良史】一代之典【晋温峤表国史之兴将明得失丨丨丨丨焕然可观】一家之言【唐长安三年令左吏刘知几直史馆吴兢等修唐史采四方之志成丨丨丨丨】父子史籍【晋华峤谢秘书监表刘向丨丨世典丨丨】父子史官【唐刘知几父子三人更涖丨丨】直笔东观【魏收曰愿得丨丨丨丨早出魏书北齐本传】权重宰相【朱敬则兼修国史乃请髙史官选以求名才韦安石阅其藁叹曰董狐何以加世人不知中官丨丨丨丨宰相能制生人史官兼制生死本传】相视含毫【刘知几字子元领史事时宰相韦臣源任至忠等皆领监修子元奏记求罢因为至忠言五不可曰古之国史皆出一家未闻籍功于众今史司取士滋多人自为荀袁家自为政骏毎记事载言则阁笔丨丨丨丨不防头白可期汗青无日本】宜置座右【子元着史通内外四十九篇徐坚读之叹曰为史氏者丨丨此丨丨也同上】兾为帝典【晋天福四年史馆奏职居刋削爰举旧章丨丨丨丨续通典】莹奏歴览【天福六年兼修国史赵丨丨丨丨故事文册之重委在正人编修之官择诸毛事同上】典籍渊林【丨丨有国之明训丨丨荀悦序】善恶轨范【唐刘元济修国史尝曰史官丨丨必书言成丨丨使骄主贼臣惧此权顾轻哉而班生受金陈夀求米仆乃视如浮云尔本】允资荩臣【王猷以穆在于宰政君举必书所愿史馆典领重者丨丨丨丨】委在正人【见前莹奏歴览注】在于春秋【王道之端人事之纪惩戒教化丨丨丨丨错综必归良直以中枢之余力得东观之全材】比良迁董【丨丨丨丨萧　邺监修国史制】圣朝大典【唐至徳一年史馆于休烈奏国史实録丨丨丨丨】东观阳秋【掌丨丨丨丨之重萧邺监修国史制】皆出一家【刘知几以监修者多为国史之奏记于萧至忠曰古之国国史丨丨自丨丨如鲁汉之丘明子长之董狐南史】皆本起居【史官掌修国史凡天地日月之祥山川封域之分昭穆继代之序礼乐师旅之事殊赏兴废之政丨丨于丨丨六典】为公作佳【丁仪丁廙有盛名于魏夀谓其子曰可觅千斛米见与当丨尊丨丨丨丨丁不与之竟不为立又北齐魏收修国史得杨休之助因曰无以谢徳当为卿作佳】众口号秽史【尔朱荣于魏为贼魏收以髙氏出自尔朱旦纳荣子金故减其恶而増其善于是丨丨喧然丨为丨丨北齐史本】撰武徳国史【韦述丨丨丨以来丨丨文纳事详萧颖士以为谯周陈夀之流本】撰建中实録【沈既济丨丨丨丨丨体裁精髙本】迁固而下纷乎【吾观丨丨丨丨述作何其纷丨丨文中子】子谓荀悦史矣【丨丨丨丨史乎丨丨同上】召禹偁直史馆【王丨丨字元之端拱初年太宗闻其名丨丨丨丨献端拱箴东都事畧】荐刘邠拟校勘【丨丨字戅父赵槩丨攽可备史馆召试入优等当除直史馆与言者有憾执政乃丨丨丨同上】召试秘阁入三等【苏轼字子瞻学通经史属文日数干言丨丨丨丨丨丨丨得直史馆】召试史馆入优等【刘攽事见上】召至试皆直史馆【罗处约与王禹偁丨丨京师太宗自定显以丨之以禹偁为右拾遗处约为著作郎丨丨丨丨】以近臣荐充史馆【呉俶字正仪丨丨丨丨丨丨丨编修太平御览太平广记】授著作除直史馆【呉育字春卿丨丨丨郎丨丨丨丨文词雅正天下推之】治详州入为史馆【杨徽之字仲猷丨丨丨丨丨丨丨脩撰时太宗谓宰相曰徽之儒雅之士也宜置之馆殿遂判集贤院】父修通鉴为检阅【司马康字公休丨光丨资治丨丨奏丨丨丨文字并同上】二十年不能赞述【范蜀公镇字景仁少与栁耆卿同年爱其才美闻作乐尝嗟曰缪其用心谢事之后亲旧闻盛唱栁词后叹曰当仁庿四十二年太平吾身为史官丨丨丨丨丨丨丨而耆卿能尽形容之】汉太史公自序【昔在颛顼命南正重司天北正黎司地唐虞之际绍重黎之后史复典之至于夏商故重黎氏世序天地谈为太史公太史公父子天官于唐都太史公既掌天官不治民有子曰迁迁生龙门仕为郎中奉使西征还报命是嵗天子始建汉家之封太史公留滞周南不得与从事发愤且卒而子迁适使返见父于河雒之间太史公执迁手而泣曰予先周室之太史也自上世尝显功名虞夏典天官事后世中衰絶于予乎有复为太史则续吾祖矣予死尔必为太史为太史毋忘吾所论者且夫自获麟以来四百有余嵗而诸侯相兼史记放絶今汉兴海内一统明主贤君忠臣死义之士予为太史而不论载废天下之史文予甚惧焉迁曰小子不敏请悉论先人所次旧闻弗敢阙卒亡而迁为太史今防史记石室金匮之书五年而当太初元年十一月甲子朔旦冬至天厯始改建于明堂诸神受纪太史公曰先人有言自周公卒五百嵗而有孔子孔子至于今五百嵗有能经而明之正易博记春秋本诗书礼乐之际意在斯乎小子何敢让焉于是论次其文十年而遭李陵之祸退而深惟欲遂其志卒述陶唐以来至于麟止天下遗文古事靡不毕集太史公仍父子相继纂其职罔罗天下放失旧闻王迹所兴原始察终见盛观衰论考之行事畧惟三代録秦纪汉上纪轩辕下至于兹着本纪十二十表八书三十世家七十列凡百三十篇五十二万六千五百字为太史公书序畧以拾遗补艺成一家书藏之名山副在京师以俟后世君子】韩愈答刘秀才书【凡史氏褒贬大法春秋已备之矣后之作者在据事迹实録实録则善恶自见矣然此非浅陋偷惰者所能就况褒贬耶孔子作春秋卒不遇而死齐太史兄弟几尽左丘明纪春秋时事以失明司马迁作史记刑殊班固庾死陈夀起乂废王隠谤退死家习凿齿无一足崔浩范晔赤于诛魏收天絶宋孝王诛死足下所称吴兢亦不闻身贵而后有闻也夫为史者不有人祸则有天刑岂可不畏惧而轻为之哉唐有天下二百年矣圣君贤相相踵其余文武之士立功名跨越前后者不可胜数岂一人卒能纪而传之耶仆年志已衰退不可自宰相知其无它才能不足用衰其老穷龃龉无所合不欲令四海内有戚戚者猥言之上茍加一职荣之耳非必督责迫蹙令就其功役也夫唐钜迹及贤士大夫事皆磊磊掀天地决必不沉没今馆中非无人将必有作者勒而纂之足下亦宜勉之】栁子厚与韩愈书【退之以为纪録者有刑祸避不肯就尤非也史以名为褒贬犹且恐惧不敢为设使退之为御史中丞大夫其褒贬成败人愈益显其宜恐惧尤大也在御史犹尔设使退之为宰相生杀出入升黜天下士其敌益众则又将入政事堂美食安坐行呼唱于内庭外衢而已耶何以异不为史而荣其号利其禄也又言不有人祸必有天刑若以罪夫前古之为史者然亦甚惑凡居其位思直其道道茍直虽死不可回也如回之莫若亟去其位退之宜守中道不忘其直无以他事自恐退之之恐惟在不直不得中道刑祸非所恐也学如退之辞如退之好言论如退之慷慨自谓正直行行焉如退之犹所云若是则唐之史述其卒无可托乎明天子贤宰相得史才如此而又不果甚可痛哉今当为而不为不勉己而欲勉人难矣哉】
　　诗集有齿能欺【无金可寄东门传丨丨丨丨杜下苍陈莹中送立之南归诗】鸿宝羞进【枕中丨丨丨于丨柱后恵文今乃寛何斯立次韵蔡提举诗】右史春秋笔【早辞丨丨丨丨丨归种东陵子母尧汉尧伯父舍人挽诗】先书未絶笔【史局逾年别重来已涕零丨丨丨丨丨又欲汗新青范景仁再至史局诗】诗书白虎观【孙侯腹载天有书崔嵬岂啻重百车伏羲以来可悉数孰若自作何有余归来已絶褒贬笔进用秖调敖仓储合持丨丨丨丨丨东护日月金华居曽子固寄孙之翰书】笔削少能干【丽藻髙郑卫専学毎齐韩容喻难有属丨丨丨丨丨邢子才冬复酬媿少侍直史馆诗】金马掞天才【玉阶良史笔丨丨丨丨丨扬师道简褚起居上官学士诗】
　　提举国史
　　歴代沿革【本朝朝兴元年命司徒监修国史冯拯専切提举监修天圣五年王曽提举监修真宗实録修两朝史时王旦未领监修故特受诏曽已监修而无再授勅为提举盖一时乏制也防要监修国史国朝旧以宰相为之修日厯也故常带入防若修先朝正史则别置编修院宰相为提举四朝志隆兴二年诏右仆射汤思退提领修三朝国史父名举辞免故改为提领孝宗防要权提举国史乃自乾道元年虞并甫始时以阙相故与钱处和分领两史其后魏南老李秀叔施圣与皆以执政官暂权阙相故也南老入相落权字秀叔圣与皆以命相免兼盖监修国史者指日厯也提举国史院者指正史也绍兴中秦防之以监修兼提举二十六年并命沈守约万俟元忠二相始分领焉朝野杂记】
　　事类综班纪【为朕宝臣丨覈丨丨唐太诏令见监修门】资通博【东观属词更丨丨丨宜辍鳯凰之省俾缉麒麟之署王方庆制】欧阳脩论日厯劄子【见国史修撰门】
　　诗集山藏【灵馆接天居霓裳侍玉除洞有百年箓丨丨太史书君恩深汉帝且莫上穹虚王维和尹谏议史馆诗】
　　监修国史
　　歴代沿革【北史诏魏收撰史又诏平原王髙隆之总监之书名而已分纪唐太宗以宰相监修国史及其他官兼领注房元龄为监修给事中许敬宗唐制宰相四人内一人带监修国史职职畧国朝从唐制史馆有监修皆宰相监领故事宰相兼职皆内降制处分干徳初以赵普兼监修止用勅非旧典也开宝中薛居正以参知政事监修自后参知政事亦有管勾修国史者不直置麟台故事至道三年修太宗实録宰臣吕端虽带监修国史而不预焉其后重修太祖实録遂诏吕端与钱若水等同修端罢相季沉继成焉景徳二年监修国史毕士安卒遂命参知政事王旦权领史馆事实为监修国史之职庆厯三年吕夷简罢相带监修国史优延老臣也并防要国朝有三馆首相领昭文次相领集贤杂监修国史有职见职畧监修国史修日厯也故常带入衔四朝志自元丰王珪后宰辅皆不及衘中兴之六年命吕颐浩兼提举监脩国史当时国史但指日厯颐浩引元祐故事并及正史自是首相即兼监修监修之名废于元丰而复于绍兴绍兴二十六年沈该万士卨并为左右仆射始分监修提学为二至今因之宰卿未至故名权监修国史自钱处和始时汤进之去位陈卿未至因即以执政领之淳熙五年赵温叔为右丞相陞兼提举国史院钱景魏为监修国史不带权字景魏辞免周益公在翰林荅诏乞援故事仍带权字许之自后率带权字朝野杂记】
　　事类监综【唐丨丨史氏润色大猷唐太诏令李固监修国史制】总领【郑郎监修国史制主张惩劝丨丨典坟使书法弥精动契春秋之防】百卷史【龙朔中许敬宗以太子少师増前作唐史成丨丨类要】五不可【刘知几字子元以他职兼修国史时宰相韦巨源纯处讷杨再思宗楚客皆领监修子元病长官各意尚不一而萧至忠数责论次无功乃求罢去因为至忠言丨丨丨曰古之国史皆出一家惟汉东观集羣儒纂述无主条章不建今史司取士滋多人自为荀袁家自为政骏毎记一事载一言阁笔相视含毫不防头白可期汗青无日一不可汉郡国计书先上太史副上丞相后汉公卿所撰先集公府乃上兰台故史官载事为广今恂恂采二史不注起居百官弗通行状二不可史局深籍禁门所以杜顔面防请谒今作者如林褒贬曽未几日而朝野咸知孙盛取嫉权门王邵见讐贵族常人之情未能无畏三不可古者史氏各有指归故司马迁退处士进奸雄班固抑忠臣饰主阙今史官注记类禀监修或须直辞或当隠恶十羊九牧其令难行四不可今监者不肯指授修者又不遵奉务相推避以延嵗月丨丨丨】兼刋综【丨丨丨之荣萧邺制】总刋修【践黄枢之峻级丨青简之丨丨丁博制】秘监总知【史通曰太宗以梁陈齐周隋并未有书乃命学士份修使丨书丨魏证丨丨其务凡有赞论证多预焉】相臣总统【史阁要重近以代以来率丨丨丨丨其务唐太诏令令狐绹监修国史制】重臣兼领【古之良史实难其人掌邦国之事明惩劝之道是以淑骖简茂先博物爰自丨丨式膺丨丨唐大诏令宋璟苏颋修国史制】良辅综覈【古之王者代有史官以日系月属辞比事举而必书用存有法书而不法是谓空言盖褒贬之重谨也自非经术文雅进修徳业出忠入孝匡俗佐时为朕宝臣有邦丨丨者孰可丨丨班纪挥苍籕苏颋行张説等监修制】欧阳修论日厯劄子【详见国史修撰门】
　　诗集天厯上【褒贬唐书丨丨丨奉持尧日庆云间子建上武元衡诗】
　　国史脩撰
　　歴代防革【唐初令狐徳棻请修近代史遂命修撰名始于此职畧唐史馆修撰四人掌修国史正观以宰相涖修撰天宝后它官兼史职者曰史馆修撰初入为直馆元和宰相裴垍建议登朝官领史职者为修撰以官髙一人判馆事未登朝官皆为直馆太中废直馆二员増修撰四人分掌四季分纪国朝从唐制史馆有修撰以他官领取最上一员判馆事分纪故事史馆毎月撰日厯皆判官与修撰官直馆分季撰録其后止修撰官及判官撰次大中祥符九年以刑部郎中髙绅为史馆修撰绅即枢宻使士钦若所引不令修纂止今权判吏部铨自是领修撰者须两省五品以上方掌修撰天圣元年石中立以戸部郎中充史馆修撰有司引绅例亦不修日歴干兴元年判馆李淮修撰宋绶言修撰官旧四人今只二人望择馆阁官二员充编修官遂诏集贤校理王举正馆阁校勘李淑同共编修并防要又职官分纪云太平兴国八年以杨文举为国子监丞史馆编修岂编修官始此乎当考元丰官制行国史秘书省元祐中就门下省置局号国史院绍圣初复还秘书省旧有修撰官至是改为修国史以列曹尚书翰林学士充同修国史以侍郎以下充四朝志绍兴初实録国史皆寓史馆后罢史馆遇修实録即置实録院遇修国史即置国史院二十八年以修神宗哲宗防宗正史置院修史一人同修史一人编修官二人中兴防要同修国史故事未有以庶官为之者隆兴胡邦衡以起居即兼权中舍始特命焉乾道洪景卢亦以起居舍人兼同修盖用此例嘉防后吕务观李季章皆踵为之近制修撰同修撰通止四员朝野杂记】
　　事类执简【左传齐崔杼弑庄公太史书曰崔杼弑其君崔子弑之其弟嗣书而死者一人其弟乃舍之南史氏闻太史尽死丨丨以往闻既书矣乃退左传】记事【古今注云牛亨问彤管何也荅曰史官载事用彤管以丨丨】博采【丘明之传丨丨众记类要】再典【马融三入东观汉代称荣张华丨丨史官晋朝推美史记】秉笔【唐李翺转史馆修撰以史官记事不实奏曰臣得丨丨秉笔以记注为职夫劝善惩恶正言直笔史官之任今善恶皆职行状諡议盖行状多虚美今请但指事实直载事功】执笔【魏博先庙碑云臣适丨丨太史时退之为史馆修撰韩文】论撰【长庆二年勅宪宗实録未修切资丨丨路随韦处厚宜充史馆修撰续通典】纪録【元和十四年史馆修撰李翺奏臣谬得秉笔史馆以丨丨为职夫劝善惩恶正言直笔纪圣朝功徳述忠臣贤士事业载奸臣佞人丑行以无穷者史官之职也同上】指事实【元和十四年李翺奏曰臣得秉笔以记注为职今但请丨丨丨直载事功详见前】裁义类【窜定阙文丨成丨丨此仲尼春秋之职业也其可上下心手于爱恶是非乎元徽之行独孤郎制】综羣籍【蒋乂外祖吴兢位史官幼从外家二史得其书该丨丨丨有史才】堪修史【近日以来但知此职即知修撰恐漏泄史事宜于史笔内简择丨任丨丨人録名进内唐太诏令详见前】书有赏音【范论撰书之意也吾文之杰思殆无一字空设此丨行应丨丨丨者自古体正而思精未有此也】事无所拘【可使执简为史管则记丨书法必丨丨丨白集韩愈除史馆修撰制】宜充脩撰【长庆二年刺宪宗实録未修路隋韦处厚丨丨史馆丨丨续通典】宜属英髦【晋天福六年诏曰眷言笔削丨丨丨丨并同上】髙选才名【唐朱敬则兼修国史乃请丨史官丨以求丨丨详见史官门】宜迁秘监【贞元十一年史馆修撰张荐为左諌议大夫修撰如故裴延龄言于上曰谏议大夫论朝廷得失之官史臣修撰书朝廷得失之事则领史职者不为谏议丨丨书丨丨续通典】四人并命【太和六年以王彦威杨汉公苏涤裴休并充史馆修撰故事史官不过两贠三贠至是丨丨丨丨时论深以为非】三世踵修【唐蒋乂迁起居舍人兼史任子伸大中二首为史馆修撰皆歴史馆修撰初柳芳作唐厯大厯以后阙而不録宣宗诏偕等分年撰次尽元和以续云丨丨丨丨国史世称直笔咸云蒋氏日厯】才堪论譔【吴兢丨丨丨丨诏直史馆修国史】义在典实【唐太宗令精择史臣诏修撰国史丨丨丨丨自非操履纯白业量该通谠正有闻方堪此任所以承前纵居史官必就中简择灼然为众所推者方令著述近日以来但知此职即知修撰非惟编缉踈舛亦恐漏泄史事今后宜于史官内简择堪任修史人録名进内】愿得秉笔【详见前秉笔下注】愿兼直笔【本朝范果正言家世史言丨得丨丨丨成国朝大典以为史馆修撰】操履无玷【淳化二年史馆修撰扬徽之次对上言徽之州县非所长置之馆殿正得其宜】冲澹刻意【天圣中国史王安简谢阳夏黄唐卿李邯郸为编修官安简神清丨丨唐卿丨丨篇什谢李成为句曰王貌闲如鹤黄吟苦似猿】父子继掌【宋绶字公垂于仁宗朝同修国史后其子数求为史馆修撰丨丨丨世丨史世以为荣焉东都事畧又圣朝职畧云苏颂以为五朝正国史二圣编年皆出宋敏求父子手笔亦儒者成事】父子同典【李巽严夀权同修国史先是子垕兼国史编修实録检讨迁校书著作丨丨丨丨史笔搢绅荣之言行録】独付一人【曽巩字子固天下察公贤一日手诏中书门下曰曽巩以史学见称士类宜典五朝史事遂以为修撰近世修史必众选文士以大臣监总未有以五朝大典丨丨丨丨如公者言行録】无以易藻【汪显谟藻字彦章公言自元符以来并无日厯此国史重事愿留圣心上纳之既而宰执请择所付上曰丨丨丨丨矣出知湖州诏领日厯如故辟官属二员且赐史馆修撰餐钱言行録】访求事迹【李益能撰綦宗礼行状重修神仁哲宗两朝正史公奏仁宗实録墨本元祐所修已是成书朱本蔡卞重修多所増损而元祐史官语言不无过失实乞将朱墨本参照修定哲宗实録蔡京提举编修多是増饰语言变易是非殆非实録之体乞于旧臣之家丨丨当时文字丨丨参照上悉如所请】参较得失【徐勣字元功为中书舍人修神宗正史上言宜取当时辅相字记録以丨丨丨丨则一代大畧可信矣东都事畧】祁独秉笔【宋祁字子京贾昌朝建议修唐书命祁与王尧臣杨察张方平为修撰又命范镇邵必宋敏求吕夏卿为编修而以昌朝提举后相继出外丨遂独丨史丨东都事畧】首独委重【綦北海宗礼行状云主上采议臣之言肇置史官时绍兴三年为史官修撰以复承平之旧笔削之任丨丨丨丨士絶其荣】集官重修【太祖语宰相曰太祖朝事耳目相接今实録中多有漏畧可集史官重加修撰】命琳追修【程琳宗天球举服勤词学科中选仁宗时修真宗实録而起居注阙丨丨丨丨书成遂修起居注东都事畧】摭实爱憎【太史曰史才甚难在乎善恶必书务丨丨而去丨丨斯为良史】讨论善恶【丨丨一代之丨丨而撰次之荆公行范镇制】有良史才【国中淳化元年以左司諌梁周翰为史馆修撰从翰林学士宋白荐丨丨丨之丨】记歴代史【吕夏卿字缙叔博览强丨而于丨丨丨尤该洽与修仁宗实録同修起居注东都事畧】中丞令修撰【哲宗实録学士王珪奏丨丨贾黯前以学士修仁宗实録自领台宪不复及院望令依旧供职从之黯乞以实録就台修撰有议事即赴院诏丨丨三五日一赴院丨丨丨】谏议充修撰【范祖禹字淳甫命丨丨大夫丨实録院丨丨时申公已薨遂就职言行録】修太宗实録【杨忆真宗即位拜右正言丨丨丨丨丨凡八十篇独成五十六卷东都事畧】上长编举要【李文简公焘号巽岩时权同修国史得防长编或有増损依熙宁修三经义法至是丨四千四百五十余条又以一百六十八年事散在丨丨乙览难周别为丨丨六十八卷总日五卷修换事目十卷上曰卿宿徳耆儒宜在左右任史职言行録】擢史馆修撰【李若谷子淑献臣天圣中丨丨丨丨丨东都事畧】充史馆修撰【范镇字景仁英宗即位迁翰林学士丨丨丨丨丨论濮安懿王称号出知陈州】属刋集国典【丨丨丨于丨丨杨亿表】欧阳修论日厯劄子【臣伏以史者国家之典法也自君臣善恶功过与其百事之废置可以垂劝戒示后世皆得直书而不隠故自前世有国者莫不以史职为重臣伏见国朝之史以宰相监修学士修撰乂以两史之大臣撰时政记选三馆之士当陞擢者乃命修起居注如此不为不重矣近年以来员具而职废其所撰述简畧而不存以至于事闗大体者皆没而不书此实史官之罪而臣之责也然其在于修撰之官惟据诸司供报而不敢言所见闻故也今时政记虽是两府臣僚修纂然圣君言动有所宣谕臣下奏议事闗得失者皆不备録惟书除目辞见之类至于起居注亦然与诸司供报公文无异修撰官只防此铨次系以日月谓之日厯而已是以朝廷之事史官虽欲书而不得书也自古人君皆不自阅史今撰述既成必録本进呈则事有讳避虽欲书而又不敢书也加以日厯时政记起居注例皆承前积带相因故纂録者常务追修累年前事而嵗月既逺遗失莫存至于事在日前可以详于见闻者又以追修积滞不暇及之若不革其则前后相因史官永无举职之时使圣朝典法遂几于废坠矣臣切闻赵元夷自初僣叛至复称臣终始一宗事节皆不曽书亦闻修撰官甚欲纪述以修撰后时追求莫得故也其于他事又可知焉臣今欲乞特诏修时政起居注之官并以徳音宣谕臣下奏对之语书之其修撰官不得依前只据诸司供报编次除目辞见并须考验事实至于其他大事并许史院据所闻见书之如闻见未详者直牒诸处防问及臣寮奏议异同朝廷裁置处分并书之并令修撰官逐时旋据所得録为草卷标题月分于史院躬亲入柜封锁诸司供报齐足修为日厯仍乞毎嵗令监修宰相亲至史院检防修撰官纪録事迹内有不勤其事隳官失职者请罢其日厯时政记起居注并乞更不进本所贵少修史职上存圣朝典法此乃臣之职事不敢不言】诗集窥金匮【逺取南明贵公子重修东观帝王书当时载笔丨丨丨暇日登临到石渠刘禹锡送分司陈郎中只召直史馆诗】似六经【丁语初与孙何齐名翰林学士王禹偁尝与诗曰二百年来六不振直从韩栁到孙丁而今更合教修史二子之才丨丨丨】成鸿业【宸殿丨丨丨猿岩题凤赋张説修书学士奉勅宴梁王宅诗】诛奸彊【十年闲坐乐忧独百金购书收散亡朅来东观弄丹墨聊借旧史丨丨丨东坡送刘道原】
　　国史院检讨官
　　歴代沿革【本朝淳化二年以殿中丞敦延泽人子右賛善大夫董元亨并为史馆检讨绍兴九年诏史馆见修徽宗实録以实録院为名检讨官无定员今提举秦桧辟墓近制检讨官六员嘉定二年曽君钖自起居郎兼检讨官除权侍郎当陞带修撰而员数已溢乃降防权以检讨官系衔俟将来有阙日陞带以从官为检讨官盖自曽君锡始也朝野杂记】
　　事类子垕同典【见修撰门】李焘首命【丨丨乞刋定徽宗实録疎舛言臣方修进治平后长编若就加讨论它时可助正史诏开实録院丨丨公为检讨官言行録】不得试馆职【至秋二年诏令后检讨更丨丨举丨丨丨分纪】诏并兼检讨【嘉祐八年监修国史韩琦奏史记日厯未修者积十余年今将修先朝实録而日厯未备检讨阙官请以直秘阁吕夏卿秘阁校理韩维兼职丨夏维卿丨丨史馆丨丨防要】

　　古今合璧事类备要后集卷四十二
　　钦定四库全书
　　古今合璧事类备要后集卷四十三
　　宋　谢维新　撰
　　史馆门
　　国史编修官【实録编修官玉牒所】
　　【日厯所　勅令所　防要所删定所　国史校勘】
　　歴代防革【本朝太平兴国八年以杨文学为国子监丞史馆编修职官分纪干兴元年判官李淮修撰宋授言修撰官只二人望驿馆阁官二员充编修官遂诏集贤校理王举正馆阁校勘李馆同共编修防要绍兴二十八年修神宗哲宗徽宗三朝正史差吏部郎叶谦亨胡沂校书注彻兼编修官乾道四年诏国史院添置编修二员五年诏更添编修二员孝宗防要】
　　事类清职【范文穆公成大除礼部员外郎兼崇政殿説书上今更加丨丨遂兼国史院编修官周益公集】良史【袁枢字杋仲为编修官分成列传故相章子厚家以同里宛转求释其事公曰吾为史官书法不隠宁可负乡人不可负天下后世公议时丞相赵雄总史事见子厚叹曰无愧古之丨丨游洚撰袁枢行状】名唐鉴【范氏家祖禹在书局分撰唐史考其成败治乱得失之迹撮其机要论次成书丨曰丨丨元祐元年上表进其书】修唐书【吕夏卿字缙叔丨丨丨以夏卿为编修官夏卿博览强记于厯代史尤该洽于新书用力居多东都事畧】刻意篇什【天圣中修国又王安简谢阳夏黄唐卿李邯郸为编修官安简神清冲澹唐卿丨丨丨丨详见前修撰门】记览史学【刘恕恕为人强丨于书无所不丨有丨丨司马光修资治通鉴奏请同编修东都事畧】子厚宁可负【见前良史事注】荆公未尝谒【范氏家范祖禹子淳甫司马文正公修厯代君臣事迹辟公同编修供职秘省时王荆公当国公丨丨往丨王安国与公善尝谕以荆公意公竟不往见】兼国史迁著作【见修撰门】进国初至治平【李文简公焘长编卷帙渐成蜀帅汪应辰乞下临安府给笔札缮写藏阁公遂丨丨丨丨丨丨言行録】
　　诗集图书史【闻望簪绅旧恩华雨露重丨丨周内丨汾防晋全封东坡送史馆任祠部颛河东潽诗】斥辞费【大意晩有属先生拔书彚是非原正始简古丨丨丨褒善伤获麟疾邪记有蜚处心必至公拨乱岂多讳何必蔵名山如避罗蔚刘原父寄永叔五代史诗】藏名山【故人青云客出入承明庐传闻播六经絶笔获麟初必复丨丨丨尚能访隠居刘原父寄永叔修唐书诗】烂霆雷【结绳去淳古文章被事业续纷南山竹牋贼困简牒大贤乃独乐逸轨谁复蹑丨然丨丨光四海俱晔晔刘改请观永叔五代史诗】謟骨羞【碑文命遣贞魂谢史笔应令丨丨丨王建上韩愈侍郎诗】延阁书【端笏朝光殿厯稔朝云陛诏升丨丨丨髙议平津邸王维别綦毋潜诗】
　　提举实録院【编修官附】
　　歴代防革【治平元年以宰臣韩琦提举修仁宗实録熙宁元年以宰臣曽公亮提举修英宗实録后皆准此见防要续防要绍兴初实録国史皆寓史馆后罢史馆遇修实録即置实録院遇修国史即置国史院九年二月以修神宗哲宗徽宗实録始置院以宰臣一员提举修撰检讨官无定员检讨官以本省官或它官兼而修撰官如史馆例诏将史馆前防充实録院作角门通过史馆并秘书省十二年诏史馆提举诸司承受等并官吏并并归实録院以罢史馆也中兴防要】
　　事类朝大典【于休烈奏国史实録圣丨丨丨续通典】今董狐【呉兢与刘子元撰定武侯实録叙张昌宗诱张说诬魏元忠事颇言説已然可赖宋璟等激励苦切故转祸为忠后説读之知兢所为屡以情靳改辞曰狥公之情何名实録卒不改世谓丨丨丨唐吴兢】
　　玉牒所　【提举官附检讨官同】
　　歴代防革【厯代玉牒官无定贠修掌皇帝玉牒凡编年以帝纪帝系而载其厯数及朝廷政令之因革者为之防要唐太宗正之职开成后始别置修玉牒官及本朝淳化六年始设局置官仿唐制也诏以皇宋玉牒为文建玉牒殿于新寺九年以知制诰刘筠夏竦为修玉牒官自后置一员或二员朱胜非秀水闲居録本朝国书严奉生藏未有如玉牒者月金花红罗缥黄金轴至神宗庙以轴大难于披阅诏为黄金梵夹又以黄金为匣锁钥皆金也进呈毕安奉于宗正寺玉牒殿士大夫罕有知其制度者予须在朝廷日宗正丞汲白本寺事论及玉牒问宰执诸公制度赵元鼎曰不过刻如玉册耳予曰国家宗支之蕃自古无之毎朝为一牒宗室官称名行女与其夫皆録之以玉刋不其难乎○又中兴系年録注毎朝为一牒乃载人主系序及歴年行事如帝纪而差记其后附以皇后事迹亲王宗室子女则有宗蕃庆系録仙源类谱仙源积庆图二书详焉非同为一牒也玉殿则奉安于玉牒殿类谱则安于属借堂胜非亦少误景祐元年宗正寺修玉牒官李淑申请诏以编修院防西阁子充修纂玉牒之所李淑言前修玉牒官冯允亦是兼编修防要盖縁国史玉牒事节须要照防所以只就编修院修纂熙宁二年玉牒于三班院置局后徙编修院皇帝玉牒十年一进修玉牒于三班学士典领自元丰行官制分宗正寺官六年诏宗正寺修玉牒照用日厯所文字并指定所书事令本所节録元符二年宗正寺丞陈觉民乞将先帝玉牒内圣政令本守修玉牒官抄写封送国史院从之绍兴十二年袭旧制始建以宰臣一人提举修玉牒官一人以待从兼凡宗正卿少而下悉与纂修二十九年诏玉牒官并入宗正寺更不置修玉牒官检讨官以本寺少卿及丞同领编修事诏玉牒所宰臣提举依旧修书官一员同宗正卿丞修纂更不置检讨官中兴防要绍兴三十二年诏尚书左仆射陈康伯提举编修玉牒后或以参知政事签书枢宻院事兼权提举乾道元年钱端礼以防政兼权蒋芾以签检权见玉牒所题所题名故事玉牒以首相领之自后相府有阙则以首防兼领仍带权字淳熙十五年王丞相淮去位周益公以右揆兼领时勅令所才罢而首参　仲至无兼局益公乃奏乞以仲至权提举玉牒宰相在位而执政权领宝训玉领自此始也朝野杂记】
　　事类辉华名【七命生必丨丨丨于玉牒文选】光帝籍【开成二年修玉牒官李衢奏圣唐玉牒与史册并驱立号立号建名期于不朽伏乞臣商量于玉牒之上特创嘉名以丨丨丨敇防定以皇唐玉牒为名续通典】依唐室故事【赵安仁重修玉牒属籍请丨丨丨丨丨修玉牒官奏刘筠夏竦宋绶等为之真宗实録】为仙源庆图【初梁周翰始创其制而未备赵安仁重加裁定又丨丨丨积丨丨皆统列精简焉】张于湖代进玉牒表【帝系勒鸿灿科条于属籍圣谟啓佑严训典于宝储御岩廊以观成拱朝班而称庆臣切以尧统汉绪肇别于天潢周诰商盘丽光躔于东璧惟昭穆亲踈之有序与文章号令之常厯时浸阙于编摩甫嵗悉加于纂缉必亲经财率稽春秋简牍之文故并建殊尤若河洛图书之出皇帝陛下庆緜景祚志遹光猷世茂本支袭生民之尊祖道昭嗣服成下武之继文考仙宗皆聚此书述遗烈永为大训臣等猥蒙际遇快覩休嘉麟趾振振其仰宗盟之益茂虞书浑浑更瞻圣作之相辉】
　　日厯所
　　歴代防革【唐正元初魏执谊奏撰私家纪録非是望令各撰日厯月终馆中详定从之此日厯所从起也堇伯益宏词编题国朝旧以宰相兼监修国史修撰直馆检讨无常贠掌修日厯以时政记起居注防集修撰为一代之典旧于门下省置编修院事掌国史实録修纂日厯元丰四年废编修院归史馆官制行属秘书省国史案六年诏秘书省长贰毋得预著作修纂日厯事进书即系衔以防漏泄如着编修院法焉八年诏吏部郎中曽肇礼部郎中林希兼著作职事官兼职自此始元祐五年移国史案置局専掌国史实録编脩日厯以国史院为名门下省更不秘书省绍圣二年诏日厯还秘书省宣和二年诏罢在京修书诸局惟秘书省日厯所系元丰国史案除著作官専管修纂日歴之事无定贠外其元丰分案编修日厯书库官吏并依元丰法四朝志绍兴元年以修日厯所为名又诏秘书长贰通行修纂日厯以少监程俱言长二于条不与修纂欲准元丰故事著作官阙后本省时暂牒校书郎或正字兼权所贵不废编修故有是命三年诏左仆射吕颐浩兼提举修国史时修日厯张纲言秘书省权轻难以取防又孙近言景徳二年王旦为相领史职乞宰府提举故有是命诏修日厯令侍从官带史馆修撰余官带直史馆史馆检讨若著作郎佐郎阙依元丰例差郎官兼领时以祠部郎虞澐兼大着礼部郎舒国清兼本着日厯所以修国史日厯所为名四年诏修国史日厯所以史馆为名依旧制置编修校勘官十年秦桧请下有司讨论史馆建并之礼部看详于元丰旧制并归秘书省国史案以著作郎佐郎修纂日厯遇修正史即置国史院遇修实録即置实録院见今修渊圣及今上日厯令宰相提举以监修国史系修实録院以提举实録院编修中兴防要】
　　事类直笔蒋氏【见修撰门】无以易藻【同上】陈莹中移书【阙阙　　私史而压宗庙縁边费而壊先政二者阁下之也某作日録下与国用湏知阁下试一读之二阙　　下者王安石熈宁初罢政归金陵作日録七十臣及当时名士不附己者皆被毁斥安石临终戒其家焚之悔其作也婿蔡卞留之至绍圣间为尚书右丞编入俗陵国史中或为诗云训释诗书日月明纷纷法令下朝廷不知心本縁何事苦劝君王用肉刑】张于湖修日厯劄【臣闻神宗皇帝相王安石用私意作日録一时政事美则归已陈瓘以死争之着为尊尧集日録辨等书忠臣义士感激増气恭惟陛下躬履艰难济登休治宝慈与俭仁民爱物圣徳之盛固已聿追先烈而故相信任之専礼遇之隆又非特如安石受知于神祖也臣切谓政事举措号令设施一皆蔽自圣防故相或能将顺赞襄而已臣惧其作时政记亦如安石専用己意掠美自归揜陛下之圣明私羣臣之褒贬日厯之官因取其说着之简策殆非尊戴君父信万世之义臣仰惟陛下既遴选史臣付以论撰欲望骏发明诏再取去嵗以前臣寮修过日厯详加是正审订事实贬黜私说明圣徳庶几作宋一经袭六为七垂之无穷天下幸甚】
　　防要所
　　歴代防革【唐徳宗正元渭苏冕始为唐防要四十卷武宗时崔又续四十卷至本朝建隆初王溥取宣宗以后故事并苏崔所録共为一百卷本朝防要自建隆止庆厯四年成一百五十卷章得象上王洙编修王珪续以庆厯止熙宁十年通旧増损成三百卷总二十一类八百五十五门国朝防要序乾道四年诏尚书左仆射陈俊卿兼提举编修国朝防要五年秘书少监汪太猷等言蔡攸所修国朝防要除将熙宁十年以前章得象王珪所修重加删润外其自元丰至政和止修得帝系后妃吉礼三门攸所修吉礼縁当时议论好恶不同妄有删改以迎时好乞令本省再加删定兼今来续修防自神宗其五朝防要内有熙宁十年内事亦合重行编入以续修国朝防要为名从之六年中书门下省言国朝防要已修至靖康诏今自建炎元年接续至乾道五年九年秘书少监陈骙言编类建炎以后防要至绍兴三十二年六月十一日成书以中兴防要为名从之孝宗防要】
　　事类苏冕始　崔续【并见防革内】
　　勅令所　【提举修刺合同详宗官附】
　　歴代防革【本朝天圣庆厯嘉祐熙宁编钗及元符敇令格式名差宰臣提举此事见续防要何郭中奏而四朝志乃云自熙宁初编修三司令式命宰臣王安石提举如志所言是自熙宁始也修天圣既有提举之则不应自熙寜始今姑存之以俟考究详定官以待从之充法令者充政和元年差左仆射何执中提举重修教令执中上章力辞于是不带提举以监领为名续防要建炎四年命宰臣范宗尹提举重修详定敇令至是始设官置局伦大理寺及见在敇局官兼详定删定官中兴防要绍兴三十二年孝宗已即位未改元六月权吏部侍郎徐庆等言近措置衰集建炎绍兴已来诏防専一置局今来所名取自朝廷防挥诏依旧以合所为名防要绍兴中改为详定一司敇令所自建炎四年以前昔为诏兴新法以后续降几二万余条前后抵吾职源乾道四年诏差刑部侍郎汪大猷兼详定官理少王彦洪韩元吉兼同详定官刑部蔡洗莺芮吏部郑伯熊戸部曽逮理丞潘景兼删定官限一年了半六年汪大猷奏合行事件请行删削于是复置勅令所提举官御系兼详定一司勅令详定官衔系兼详定一司勅令并依旧例施行孙孝宗防非修入自此后淳熙庆元嘉泰及今上淳祐各有颁修令格式国朝修军马司敇则属枢宻仁宗时命田况提举熙宁八年权知审刑院崔台符言奉诏修军马司刺縁军政事重故事以权臣揔领于是命枢宻使陈升之提率管勾续防要绍圣元年又营勾详定删定军营司救勾】
　　事类钧金束矢【李延年论刑法第二表周礼丨丨丨丨慎之至也】前律后令【杜周为廷尉客有周曰君曰君为天下决平循三天法周曰丨主所是着为丨丨生所是防为令当时为是何古之法乎汉本】金科玉条【刑法曰丨丨丨丨剧秦美新】牙章竹简【丨丨丨丨之中因于法吏类要】
　　删定官
　　歴代防革【国朝旧删定无常员大观三年诏六曹删定官并入详定一司勅令所为一局四朝志后省绍兴十二年徐度申请裒集建炎绍兴诏防令専置一局乞权行复置删定官以三员为额于行在职事官内差兼诏休旧以勅令所为名后省乾道元年复置勅令所汪大猷申请正差删定官乞系衔充详定一司勅今所删定官兼删定官系衔兼详定一司勅令所删定官淳熙十五年材票巾请废勅令局删定官并照淳熙二年复置局差删修官三员勅令所题名】
　　事类赐三品朋【钱象元知津令屡为刑法官预修庆厯嘉祐编勅及州县堵路条贯常以犯勅者重犯令者轻请将勅文入令者甚众又尝议告捕法以为罪有可告捕者皆许捕则奸民得依法以害善良因省去许捕之条百余其持法近厚如此勅成例进勲爵仁宗以其母老有以慰之乃独丨公丨丨丨神宗实録】为宣教郎【文林郎删定官郑刚中字亨仲引对愿下诏不得以虚名文具欺防朝廷翌日进呈上曰近所引刘多是人材朕虽得珠玉珍玩不足为宝但冀得十数人物乃足为宝也今学士院降诏出榜庙堂以刚中丨左丨丨丨充枢宻院编修官中兴系年録】好古识竒字【李公麟用陆佃荐为删定官公麟博学丨丨多丨丨丨东都事畧】入对上三字【勅令所删定官金安节丨丨丨丨丨曰人才当长养成就之取其第二奏行下旬日以为司农丞中兴系年録】推举明练之士【汪大猷乞重修法令上极以为己任丨丨详丨通丨丨丨以自佐防求旧史网罗故牍年余书成孝宗取进本列于选徳殿之左右朝以观览楼攻媿集】参陞刋约之局【丨丨丨丨丨丨文恭行范仲模制】
　　史馆校勘
　　歴代防革【两京杂记省内本统经史及大史厯象之职后并为列曹惟主写书校勘而已自是门可设罗会要】
　　事类以文召试【欧阳修丨丨章冠天下景祐初丨丨为馆阁校勘东都事畧】释褐召试【范镇字景仁成都人举进士为礼部第一丨丨用参知政事主举正荐丨丨举士院除馆阁校勘同上】张于湖史警序【余自荆州还湖隂东至黄州二十里扁舟遡浪来迎者故人谈献可也握手问无恙命酒相劳苦畧赤壁泊黄冈望武昌西山献可又出所作史警十余篇相示纯正剀切得古人论议所未到余三复击节之因书以冠诸策首献可蕲水人名也字去否】
　　诗集勘青编【儒家无事外招客丨丨丨笔墨东西置朱黄次第研频忧伤防窜细恐误流改是文辞正増加字数全端坐穷今古披襟见圣贤得兴忘昏晓题名记嵗年栖毫思确论废卷为忘篇鱼鲁皆删定谁人敢哄然孙仅勘书诗】飞云牋【铜门初下辟石馆始沉研游雾千金字丨丨五色丨杨烱和郑讐校诗】




　　古今合璧事类备要后集卷四十三
<子部,类书类,古今合璧事类备要>
　　钦定四库全书
　　古今合璧事类备要后集卷四十四
　　宋　谢维新　撰
　　东宫官
　　总东宫官
　　歴代沿革【各载于后逐类下】
　　事类德傅【晋悼公问于司马侯曰何谓丨义在君侧以善行以恶戒公曰孰能曰羊舌肸习于春秋乃召使丨太子】智囊【汉文帝拜晁错太子家令以其辩得幸太子太子家号曰丨丨】才学【汉贾谊上书曰王者于太子皆选天下端士孝悌博闻有丨丨者以衞翼之使与太子居处出入故其生则见正事闻正言行正道左右前后皆正人也汉书】英俊【地节中许伯使其弟中郎将舜监防太子家防广曰太子国储副君师友必天下丨丨不宜独亲外家许史同上】先马【汉洗马员十六人秩如谒者如淳注曰前駈也国语曰勾践为夫差丨丨先或作洗】置驿【汉郑当时为太子舍人五日休沐尝丨丨马迎宾客】保训【汉中宗赤令刘向王褒萧望之周堪之徒以文章儒术丨丨中宫】调防【望优四皓然后能丨丨春闱白居易除赵昌制】审谕【邓禹名臣方居丨丨之任于志宁书】辅导【防受宿望始除丨丨之官同上】还拜【汉晁错诣伏生授书丨丨太子舍人】高选【保辅不可不丨天下之丨山谷望事】储闱【晏类要】宫邸【同上】储闱【升宷丨丨亦居清显文选】储幄【陛华丨丨本朝戚表】甲观【太子宫有丨丨三辅黄图又文词高于丨丨晏类要】铜川【同上】推文士【朝丨丨丨选一在陆机二起家为太子洗马白六帖】号玉人【时丨丨丨擢于卫玠六帖晋衞玠为洗马时人丨为丨丨】为国器【琅琊王第三子皆丨丨丨宜令四海英俊材徳傅于东宫山涛啓事】作诗颂【荀遽字道拜太子洗马戴若思特见钦重丨丨丨之序曰洗马荀道累叶重光才经文雅所以弱冠登朝荀氏家】陆亮忠心【晋武帝诏曰太子家令丨丨有丨丨可补吏部郎】机云秀望【晋中兴书吴王入洛唯陆丨陆丨顾荣而已以南上丨丨迁太子舍人记室新书】崇敬尊教【晋武帝时有司奏东宫二傅礼仪不同帝曰丨丨师傅所以丨丨化此前世之令典也】保相择贤【晋齐王攸为太子太傅太子曰丨丨之材必丨丨】防闲以礼【邢颙为曹植家丞丨丨丨丨由是不合庶子刘桢谏曰惧观者将谓君侯采庶子之春华忘家丞之秋实魏志】以五事諌【晋江统为太子洗马太子颇好游宴或阙朝侍统丨丨丨而丨】搜访贤德【唐太宗谓羣臣曰公等丨丨丨丨以辅储宫】妙选人望【唐正观初置太子司议郎丨丨丨丨以来济为之兼崇文舘直学士】兼领宫寮【正观以还师傅皆宰相兼领其余宫寮亦甚重焉马周以位高恨不得司议郎元箱教太子书】兼授学士【唐王元感为四门博士诏曰元感性质温敏博闻强记掎前达之识究先圣之防是谓儒宗可授太子司议郎兼崇文舘学士】辅相东禁【丨丨丨丨唐常衮庻子制】擢授储寀【寳歴三年诏长庆以来两河用兵唐元和后偏裨立功丨丨丨丨又浏洎防宫宷】齿胄讲业【愿令皇太子洎诸王丨丨丨丨严师问道辍禽色之娱资逰习之善岂不美哉唐元稹书】书諌善谕【韦承庆迁太子贤司议郎仪鳯中诏皇太子贤监国时太子颇近声色承庆上丨丨又为丨丨箴以献太子善之】为承华箴【唐李义府承华箴思皇茂则敬询端辅】献善谕箴【注见前书谏善谕下】为司议郎【唐徐浩宗季海元宗时太子司议郎肃宗即位诏令多出于浩元宗位诰册皆浩为之司议郎之文翰宠遇罕与比本】改鹤禁卫【唐垂拱中丨左右监门率为丨丨丨】皆取甲族【庾于陵梁天监中拜太子洗马旧求宫官属通为清选近代用人丨丨丨丨有才望者时于陵与周舍并擢充此职武帝曰官以人清岂限甲族时论以为美南史】尽学宫体【梁徐庾属文好为新变不拘旧体为皇太子家令兼管书记文体既别春坊丨丨丨丨之号自斯而起】号徐庾体【梁徐庾幼而俊迈聪敏絶伦博览羣书父肩吾为梁太子中庶子东海徐陵父摛为左卫率陵及子俭并为抄撰学士父子东宫出入禁闼恩礼莫与比陵俭文并绮艶故世丨为丨丨丨当为后进模范】服青襟学【斛斯正字士亮精三礼周武帝太皇太子丨丨丨受丨于正号为夫子儒者荣之】太子三卿【家令率更令及太仆为丨丨丨丨】储闱三少【太师太傅太保少师少傅少保宾客詹事左右庻子中允中舍谕徳赞善洗马家令率更令皆縁旧制除授而无职司惟建丨丨即置丨丨宾客詹事庻子谕徳中舍二人并它官兼充其左右春坊并镌印置吏员防要】宫寮羽翼【仁宗谕执政曰延安郡王出閤当议丨并乃曰司马光名重宜为丨丨乃汉羽翼之谓如吕公着孙觉皆可任之后当择功臣子弟如文贻庆之类是以取重东宫矣闻见録】缙绅羽翼【以丨丨之望有丨丨之勤本朝戚表】晏殊谨厚【丨元献公丨为舘职时天下无事许臣寮择胜饮晏公贫甚不能出独家居与昆弟讲习一曰选东宫官忽中批除晏殊执政莫谕所因次日进呈上谕曰近闻舘阁臣寮无不嬉游戯赏惟殊杜门与兄弟读书如此丨丨臣可为宫官公既受命上面谕除授之意公曰臣非不乐燕游者直以贫无可为之具上益嘉其诚实知事君体眷注日深】俊卿诵讽【陈俊卿在普安郡王邸每当讲必经啓沃王深器之一日王习毬鞠公取韩愈諌封建书以讽王即为讽全文不遗一宗公退而喜曰王聪明而乐谏社稷之福也言行録】王韩厚徳【神宗就邸英宗命韩魏公择宫寮用王陶韩魏等皆厚徳之士一日侍坐内侍以宫様靴进维曰王安用舞靴神宗亟令毁法尝引侯请郡去王府采东平乐善之语为赞以献慈圣垂帘谕宰臣曰诸王仁孝日闻皆卿等择宫臣所置召至中书褒谕同上】范朱极选【一曰上语鼎曰欲令孝宗御讳出閤选官教之且就禁中置学舘便建资善堂庻几正当鼎乃与同列议选丨冲丨震为翊善朝论以二人为天下之丨丨上谓鼎曰台谏语及资善之建皆曰如朱震范冲天生此二人为今日资善之用可谓得人矣赵鼎事】诞日勉进学【黄裳为嘉王府翊善因王丨丨乃作浑天仪以献为歌诗丨王丨丨如天而不息楼攻媿集】封王命赞读【资善堂翊善賛读绍兴五年六月初置命宋子开范元长孝宗以建国公就傅故也其后孝宗出阁就第信王幼亦命近臣踵为之开禧元年皇子初封荣王命陈少逸兼读少逸以祖讳辞乃命赵赞子中兼领不称王府而以资善系衘盖以未出阁之故】唐杨烱庭菊赋序【庭菊美贞芳也天子幸于东都皇储监守于武徳之殿以门下内省为左春坊今庻子斐公所居即黄门侍郎之防事也其庭有菊焉中令薛公昔拜闼此焉游处令兼左庻子止干东防甍宇连接洞门相向毎罢朝之后未尝不游于斯咏于斯覧丛菊于斯是日也薛觊以亲贤为洗马田岩以幽贞为学士高元思张师徳以至孝托后车顔强学沈遵行以博闻兼侍读周琮李宪王祖英曹叔文以儒术进崔融徐彦伯刘知柔石抱忠以文章显徳行则许子豊耆旧则权无二骆演则诂训之前论张相则老荘之后兴并承髙命咸穷体物小子托于吹竿之末遂作赋云】程伊川论经筵劄【自古人君守成而致盛治者莫如周成王成王之所以成徳由周公之辅养皇帝陛下春秋之富睿圣之资得于天禀而辅养之道不可不至所谓辅养之道非调告诏言过而后諌也在涵养薫陶而已大率一日之中接贤士大夫之时多亲寺人宫女之时少则自然气质变化徳器成就臣欲乞朝廷谨选贤徳之士以待劝讲讲读既罢幸留二人直日夜则一人直宿以备访问皇帝读习之暇游息之间时于内殿召见从容宴语不独渐摩道义至于人情物态稼穑艰难积久自然通达俾之常在深宫之中为益岂不甚大伊川文集】
　　诗集玷铜门【属叨金马署又丨丨龙丨文选】妨储【三丨丨丨五尘朝黻顔延年应诏曲水】富词藻【之子摛文章纵横丨丨丨舒錊悲先丽握珠谢竒寳唐王筠赠萧洗马】奉储明【薄官丨丨丨唐褚亮诗】托承辇【丨身丨丨侧舞劒遵铜车注铜辇太子车也陆机赴漕诗】
　　太子太师
　　歴代沿革【见总门】
　　事类师范【丨丨国储唐陆集李勉太子太师制】师保【賛翼皇储允归师保曲阜行歧王范太子太师制】宫师【丨丨之尊曲阜行蒋之竒赠殳制】春闱【辅翼丨丨是资教导陆宣公集李勉太师制】忠蹇【唐太子承干与魏王秦交恶帝曰当今丨丨无逾魏证我遣太子一天下之望羽翼固矣即拜太子太师证以疾辞诏荅曰汉太子以四皓为助我赖公其义也公虽卧可拥全之唐书】推美【冯定为太子詹事时宰臣郑覃兼太子太师欲于尚书省上事定奏曰据六典太师居詹事府不合于都省礼上乃诏于本司上事人丨丨之同上】同三品【唐长孙无忌为太子太师同中书门下三品丨丨丨自此始唐职林】长庻僚【道元子帅丨丨丨逊逖行信安王祎太子太师制】作训元储【丨丨丨丨许敬宗除太子太师制】来仪博望【丨丨丨丨曲阜行歧王范太子太师制】银印青绶【晋官令云太子太师丨丨丨丨】金墀银棨【晨询丨丨事切于忠蹇夜随丨丨义先于调防许敬宗除太子太师制】诣崇贤门【皇太子丨丨丨丨迎师傅晋东宫故事】极宫臣位【俾丨丨丨之丨唐孙逖行信安王祎太子太师制】年八十守节【唐顔真卿改太子太师李希烈防汝州卢杞乃建遣真卿四方所信若往谕之可不劳师而定诏可公卿皆失色李勉以为失一元老贻朝廷羞密表固留至河南府南尹郑叔则以希烈反状明劝不行荅曰君命可避乎既见希烈时朱滔王武俊田悦李纳使者皆在坐谓希烈曰闻太师名徳乆矣公欲建大号而太师至求宰相孰先太师者真卿叱曰若等闻顔常正否吾兄也禄山反首举几师后虽被执诟贼不絶于口吾丨且丨丨官太师吾丨吾丨死而后已岂受若等胁邪诸贼失色唐本】年八十如仪【唐卢钧守太子太师帝元曰大飨含元殿钧丨丨丨升降丨丨音吐鸿畅举朝叹】
　　太子太傅
　　歴代防革【详见总门】
　　事类审道【太傅丨父子君臣之丨以示之汉贾谊防】掌礼【后汉太子太傅一人职丨辅导太子丨如师不领官属】恭谨【石奋孝文时丨丨举朝无与比太子太傅缺选可傅者皆推奋遂为太子太傅】孝谨【石奋子庆循行丨丨元狩元年立太子选郡臣可傅者庆自沛守为太子太傅】贤才【显宗始立为皇太子诏问谁可傅太子者群臣皆言隂识可愽士张佚曰今陛下立太子为隂氏乎为天下乎即为隂氏则隂侯可为天下则固宜用天下之丨丨帝曰欲置傅者以辅太子也今博士不难正朕况太子乎即拜佚为太子太傅而以荣为少傅后桓荣】名儒【三国吴程秉事郑元避乱交州与刘熈考论大义遂博通五经孙权闻其丨丨以礼召既到拜太子太傅】奉觞【踈广字仲翁为太子太傅广兄子受为少傅宣帝置酒太子躬丨丨以为夀上甚嘉之】亲拜【晋贺循字彦先为世儒宗除太子太傅命皇太子丨往丨之】献箴【晋齐王脩为太子太傅丨丨曰保相之材必择贤明】让田【唐于志宁兼太子少师俄迁少傅丨丨】嗜鲍鱼【丈王使太公望太子生丨丨丨望曰鲍不登于爼安有非礼之物养太子哉】乞骸骨【防广为太子太傅上防丨丨丨详见三师三少】不称臣【魏太傅于太子丨丨丨】礼如师【后汉太子太傅一人职掌辅导太子丨丨丨不领官属】正法服【何防字叔龙为太子太傅每月朔太傅入见太子太子丨丨丨而礼焉魏志】访政理【唐赵宗儒太和初进太子太傅文宗诏丨丨丨对曰尧舜之化慈俭而已愿陛下守之帝纳其言】諌易太子【前汉叔孙通为太子太傅高帝以赵王如意易太子通曰太子天下之本本一摇天下震动奈何以天下为戯髙帝曰吾听公】躬训储宫【晋贺循为太子太傅诏曰循清真履道居身以中约为本立徳以仁逊为行丨丨丨丨黙而化成中兴书】琢磨以道【太子太傅日就月将琢磨王质言太子有王之质丨丨丨丨也唐卲汉官仪】立草为训【傅畅晋公卿礼祑太傅丨丨少傅书真以丨储丨】父子为荣【汉防广地节中为太子太傅兄子受拜少傅丨丨并为师傅朝廷以丨丨】师傅为荣【汉夏侯胜为太子太傅受诏撰论语年九十卒太后为胜朞服报丨丨之恩儒者以丨丨】汉择名儒【丨丨丨丨任先防广事见前】晋崇硕徳【丨丨丨丨选在山涛同上】以名臣拜【后汉明帝邓禹先朝名臣拜太傅】以骠骑充【晋王充丨丨丨丨大将军拜太子太保】当今无辈【吴张温少修节操孙权闻之问曰温当今与谁为比顾雍曰丨丨丨丨召见占对观者倾悚权改容加礼拜议郎选曹尚书寻太子太傅】一时儒宗【贺循为太子太傅时朝廷初建动有疑义宗庙制度皆循所定朝野以为丨丨丨丨】诣崇贤门【张勃晋东旧事皇太子于二傅执弟子礼入见太子丨丨丨丨太子为傅拜合答拜入坐对坐】讲宣武堂【晋山涛为太傅丨于丨丨丨东步辇导太子】梁冠黒帻【晋一将进贤两丨丨丨介丨五时朝服佩水苍玉晋官令品】银章青绶【太子太保太傅丨丨丨丨佩苍玉舆服志】宠极腰银【丨丨丨丨】荣深佩玉【丨丨丨丨同上】升傅储宫【丨丨丨丨曲阜行姚福太子太傅制】保傅承华【丨丨丨丨郑政制】东朝二品【丨丨丨丨曲阜行蒋九臯赠太子太傅制】前将军等傅【鲁论语二十篇太子太傅夏侯胜丨丨丨萧望之丞相韦贤及子成丨丨之论语序】位视尚书令【梁太傅一人丨丨丨丨丨隋百官志】
　　诗集英台【灼灼丨丨沈约诗】徳傅【峩峩丨丨同上】
　　太子太保
　　歴代沿革【详见总门】
　　事类直臣【后魏显祖将禅位于京兆王子推陆馥抗言皇太子圣徳承基四海属望臣请刎颈殿廷有死无二久之帝意解语曰馥丨丨也其能保吾子乎遂以为太保】徳导【萧瑀为太子太保太宗曰三师以丨丨太子者也礼不尊则无所取法】保其身【见总类】归诸道【保也者谨其身以辅翼之而丨丨丨者也文王世子】开府加【刘寔字子真以特进丨丨丨太子太保王隠晋书】特进行【懐帝以荀组为侍中丨丨丨太子太保】召公为保【丨丨丨丨书君奭】世子有保【凡三王教丨丨入则丨丨记详见总门】加兼太保【唐张茂昭宪宗元和二年诣朝五奏乃听愿留不许丨丨丨子丨丨】春官保氏【丨丨丨丨曲阜除文金制】旧相当宠异【本朝王漙干徳二年罢为太子太保故事一品班于台省之后太祖因见漙曰漙丨丨丨丨丨之即令分台省班于东西国史】春宫秩甚尊【丨丨三太名丨丨丨曲阜行苏颂太子太保制】





　　古今合璧事类备要后集卷四十四
　　钦定四库全书
　　古今合璧事类备要后集卷四十五
　　宋　谢维新　撰
　　东宫官门【总三太三少见卷末】
　　太子少师
　　厯代沿革【见总类】
　　事类慷慨【唐李纲为太子太保为陈父子君臣之道问寝视膳之方聴者忘倦太子尝商确古来君臣孝忠尽节之事纲凛然曰托六尺之孤寄百里之命古以为难纲以为易每吐论言正色丨丨有不可夺之志太子未尝不耸然礼待】卑损【房元龄为太子少师时皇太子将行礼拜备礼以侍之元龄厚目丨丨不敢修谒识者重其崇议又曰姚崇事】持黄防【后魏郭祚领太子少师祚从世宗幸东宫明帝幼弱丨一丨丨出奉之时谤祚者号为黄防少师】乘小马【许敬宗为太子少师干封初以年老不能行步特令朝日丨丨丨入禁门至内省】选旧徳【唐文宗丨丨丨保防东宫乃以太子少师召萧俛俛字思谦职林】难其选【正观中房元龄为太子少师元龄逊位诏不许太宗因为侍臣曰太子师保古丨丨丨】太子为拜【李纲诣东宫丨丨承干丨丨】宰相有别【元和以来丨丨丨两李少师故以所居丨之一曰情安少师一曰永宁少师职林】至禁中问政【唐李纲拜太子少师纲素有脚疾太宗特赐步舆令乗丨閤下数引丨丨丨以丨道】益僊韶院钱【王起改太子少师起治生无检所得禄赐为僮婢盗有贫不能自存帝诏曰丨丨丨丨丨议者谓与玩臣分给可耻也起赖其入不克逊】以观三师之徳【梁三少各一人掌奉皇太子丨丨丨丨丨丨】必择九徳之师【先王之建太子丨丨丨丨丨丨六行之符北堂书抄薛综让少师表】
　　太子少傅
　　歴代沿革【见总类】
　　事类审谕【少傅奉世子以观太傅之徳行而丨丨之记】卧傅【汉上谓张良曰子房虽疾彊丨丨太子时叔孙通已为太傅良行少傅事】称臣【见总防革】参傅【周伯仁辞太子少傅防外丨丨训】赐辎车【汉桓荣之丨丨丨详见后】乘小辇【晋山涛之丨丨丨并记室新书涛为少傅拜太子求退帝赐小辇乘之以训太子白氏帖】三世傅【晋丹阳薛兼祖综父荣兼迁尚书领太子少傅丨丨丨东宫】三杰诗【唐源乾曜为少傅与左右丞相宋璟张説赐宴尚书省帝赋丨丨丨以赐】不朝朔望【汉故事太傅少傅并丨丨丨丨】准古不拜【晋何曽议少傅丨丨丨丨】防乞骸骨【汉防受为少傅上丨丨丨丨丨】以老乞身【唐张行成拜左仆射太子少傅永徽四年三月不雨至五月行成惧丨丨丨丨制荅曰古者防免乖罪已之义朕寡徳非宰相咎乃赐宫女黄金器勑勿后辞行成固请云】稽古之力【桓荣为少傅诏以辎车乘马荣大会诸生陈其车马印绶曰今日所防丨丨丨丨也后汉书】有古之风【晋书山涛转少傅诏曰秉徳冲素心思潜通清虚履道丨丨人丨丨】辞礼闲雅【防受丨丨丨丨】徳重当时【王丹为少傅名丨丨于丨丨并续汉书又东观汉记丹为少傅蹇蹇】尅己复礼【晋山涛啓事少傅羊祐秉徳尚义丨丨丨丨】清静少欲【甄宇丨丨丨丨】
　　【又年尚少可济于其事也】辅道之义【华廙迁少傅得丨丨丨丨晋书】不言之益【晋周顗拜少傅诏云有丨丨丨丨北堂书抄】宾友之礼【王俭拜太子少傅朝议太子接少傅以丨丨丨丨南史】调防是职【萧圆为少傅以丨丨丨丨乃作少箴爱惜日力寸隂母弃亲膳再饭寝门三年小心翼翼大孝烝烝询谋计虑问对疑丞安乐必敬毋忘战兢后汉】汉用名儒【丨丨丨丨任先踈受白六帖】晋推硕徳【丨丨丨丨选在羊公同上】徳义盈堂【传立为太子少傅箴曰正人在侧丨丨丨丨鲍肆先入兰台不芳傅臣司计敢告君王】保傅承华【丨丨丨丨唐太诏令郑畋太子少傅制】调防之任【可领丨丨丨丨白集行严绶制】宫傅之亚【丨丨丨丨洪水制】升副储宫【丨丨丨丨曲阜除福进制】俾登储副【丨丨丨丨之荣本朝牋末】资六傅之贤【实丨丨丨丨丨白集严绶制】三善之益【用丨丨丨丨丨同上】以庶代宗之戒【邢颙初太子未定而临菑侯植有宠下仪并賛翼其美太祖问颙对曰丨丨丨丨先世丨丨也愿殿下深察之太祖识其意以为太子少魏志】
　　太子少保
　　歴代防革【见总类】
　　事类直士【唐李纲兼太子詹事频乞骸骨髙祖慢骂之曰建成在东宫遣卿辅导何为屡致辞乎纲顿首陈谢曰云云陛下功成业秦颇自矜伐臣事太子所懐鄙见复不采纳髙祖谢曰知公丨丨勉弼我儿于是擢拜太子少保】效愚【纲拜太子少保上书太子曰纲备位保傅兾得丨丨鄙曰殿下饮酒过量非养生道凡为太子务孝谨以慰上心不宜聴受邪説与朝廷生惎间太子不择】优礼【李纲为太子少保髙祖以其情氏名臣甚加丨丨手勑未尝不称名其见重如此】尊崇【东朝保傅歴代丨丨白集行严绶制】兼领东宫【国朝天禧四年以资政殿大学士王钦若为司空职如故钦若丨丨丨丨三少品序非便表换秩故有是命】亚保春坊【丨丨丨丨洪水制】
</div>
    <div class="pagination">
<a href="古今合璧事类备要_page32.html">上一页</a><span>...</span><a href="古今合璧事类备要_page28.html">28</a><a href="古今合璧事类备要_page29.html">29</a><a href="古今合璧事类备要_page30.html">30</a><a href="古今合璧事类备要_page31.html">31</a><a href="古今合璧事类备要_page32.html">32</a><span class="current-page">33</span><a href="古今合璧事类备要_page34.html">34</a><a href="古今合璧事类备要_page35.html">35</a><a href="古今合璧事类备要_page36.html">36</a><a href="古今合璧事类备要_page37.html">37</a><a href="古今合璧事类备要_page38.html">38</a><span>...</span><a href="古今合璧事类备要_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
