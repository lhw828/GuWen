<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 732 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 732 页/共 1019 页</h1>
    <div class="content">　　芷葺【范成大李翚知县作亭西湖上余用东坡语名之曰饮緑遂为胜槩诗丨丨莲巢唤客游芦鞭席帽为君留】
　　芷密【崔珏鸳鸯诗兰深丨丨无人见相逐相呼何处归】
　　药
　　药房【卢鸿终南十志见芝室下　屈平九歌桂栋兮兰橑辛夷楣兮丨丨】
　　药蘅【邹鲁戮双虎赋乃惟西方之美人兮龚渤海之华裔吐椒兰而佩茝蕙兮葺丨丨以为户】药荪【王令藏芝赋序见蕙芷下】
　　药虈【山海经西山经号山其木多漆椶其草多丨丨芎防】
　　蘅
　　蘅芜【拾遗记帝息于延凉卧梦李夫人授帝丨丨之香帝惊起香气者衣枕厯月不歇　徐夤咏梦诗文通毫管醒来异武帝丨丨觉后香】
　　蘅荃【晁补之北渚亭赋见菱荷下】
　　蘅蕙【谢庄豫章长公主墓志铭丨丨有寳金碧不居泉庭一夜里馆长芜】
　　蘅杜【张率绣间緑竹与丨丨杂青松与芳树　李公进幽兰赋方比契于松筠讵齐名于丨丨　黄佐北京赋见芷蒲下　江淹惜晚春应刘秘书诗烟景抱空意丨丨缀幽心　赵孟頫诗汀洲多芳草何心采丨丨】
　　蘅兰【李羣五江楼独酌诗芳意长揺落丨丨谢汀洲】
　　蘅薇【揭傒斯送毛真人还龙虎山诗香逐丨丨深更入气交棃枣静偏宜】
　　蘅臯【曹植洛神赋余从京师言归东藩背伊阙越轘辕经通谷陵景山日既西倾车殆马烦尔乃税驾乎丨丨秣驷乎芝田容与乎杨林流眄乎洛川杨亿荷花诗银汉桥横鹊丨丨韤溅罗】
　　蘅畹【晏殊中园赋幼子蓬鬓孺人布衣啸傲丨丨流连渚湄】
　　蘅薄【张协七命遡惠风于丨丨眷椒涂于瑶坛　李华延州豆卢使君万泉县主薛氏神道碑睎盼睐者若迟日之泛涟漪瞻词气者犹光风之转丨丨曹植洛神赋践椒涂之郁烈兮步丨丨而流芳】
　　蘅带【江淹丽色赋红华舒春黄鸟飞时绀蕙初嫩頳兰始滋不擥丨丨无倚桂旗摘芳拾蕊含咏吐辞笑月出于陈歌感蔓草于卫诗】
　　蘅芳【谢庄皇太子妃哀防文□有秀兮丨有丨徳方逺兮声弥树　王融乐府烟霞乍舒卷丨丨自断续】
　　蔷
　　蔷薇【五代史四夷附録占城国显徳五年其国王因徳漫遣使者莆诃散来贡猛油八十四瓶丨丨水十五瓶水得自西域以洒衣虽敝而香不减　本草经丨丨不一有大红粉红黄白四色花大如钱又一种名野丨丨其花甚香或号为野客　清异録后唐龙辉殿安假山水一铺沉香为山阜丨丨水苏合油为江池芩藿丁香为林树薫陆为城郭黄紫檀为屋宇白檀为人物方围一丈三尺城门小牌曰灵芳国　益部方物记锦被堆花出彭中其色一似丨丨有刺不可玩俗谓丨丨为锦被堆花　寰宇记梁元帝竹林堂多种丨丨康家四出丨丨白马寺黒丨丨长沙千叶丨丨并以长格校其上使花叶相连　草花谱丨丨花有大红粉红二色喜屏结肥不可多脑生莠虫以煎银店中垆灰撒之则虫尽死正月初剪枝长尺余扞种　又黄丨丨色密花大亦竒种也剪条扦种近广于昔态娇韵雅丨丨上品群芳谱丨丨一名刺红一名山棘一名牛勒一名牛棘一名买笑藤身丛生茎青多刺花单而白者更香结子名营实堪入药　沧浪诗话西清诗话载晁文元家所藏陶诗有问来使一篇云尔从山中来早晚发天目我屋南山下今生几丛菊丨丨叶已抽秋兰气当馥归去来山中山中酒应熟予谓此篇诚佳然其体制气象与渊明不类得非太白逸诗后人谩取以入陶集尔陈辅之诗话林和靖梅花诗云疎影横斜水清浅暗香浮动月黄昏近似野丨丨也　栁恽咏丨丨诗当户种丨丨枝叶太蕤蕤　李白赠别王山人归布山诗林壑久已芜石道生丨丨　刘禹锡和牛相公醉后寓言戏赠乐天诗丨丨乱发多临水鸂鶒双逰不避船　李绅城上丨丨诗丨丨繁艶满城隂烂漫开红次第深　杜牧齐安郡后池絶句菱透浮萍緑锦池夏鸎千啭弄丨丨　李商隠日射诗回廊四合掩寂寞碧鹦鹉对红丨丨　髙骈山亭夏日诗水精帘动微风起满架丨丨一院香　王禹偁谪居感事诗果酸尝橄榄花好插丨丨秦观春日诗见芍药下　范成大诗忍冬清馥丨丨酽薫满千村万落香　陆游感昔诗常记东园按舞时】
　　【春风一架晚丨丨　杨万里徳寿宫庆寿口号见芍药下　又正月五日以送伴借官侍宴集英殿口号水沈山麝丨丨露潄作香云喷出来　楼钥过从子泽家诗土膏更得春风力直引丨丨上竹梢　魏了翁诗乌丝映酒丨丨墨　刘克庄答留通判元崇诗忆玉树枝劳逺梦熏丨丨水读来诗　薛季宣香棠诗棠棃古迳霞光灿丨丨露冷衣新盥　王特起絶句清明寒食因循过萱草丨丨次第开　髙宪焚香诗抹利花心晓露丨丨萼底温风　刘秉忠春深诗新染丨丨一扑黄棃花乱舞白霓裳　段成已周生景纯赠菊数本因拾旧事依韵答之诗丨丨露湿仙裳重笑殢君王索好诗　郭钰春日过山家题罗帕诗留得丨丨香易减只从灯下认啼痕　又美人折花歌乍爱丨丨染绛霞还惜海棠破红玉　杨维桢嬉春体诗月过丨丨架雕鞍未到家张昱惆怅诗春衫汗浥丨丨露夜帐香回茉莉风又次林叔大都事韵诗无端收得浮罗帕彻夜丨丨露】
　　【水香　王逢听郑廷美弹琴诗画阑月照芙蓉霜博山水暖丨丨香　又明一统志丨丨涧在绍兴府东山之半旧传晋谢安画妓游处　又丨丨沟在州府城东北六十里接髙邮永安港　王铚游东山记防稽南则晋太傅文靖谢公安石东山也岿然出众峰间如鸾飞鳯舞得微径循石路而上即文靖故居也山半有丨丨洞相传文靖携妓处】
　　蔷蘼【李当之药録丨丨冬也冬之山草多冬】
　　蔷花【王恽小园即事诗未放丨丨金作蕾已开棃蕊雪为团】
　　蔷水【山海经西山经臯涂之山丨丨出焉西流注于诸资之水涂水出焉南流注于集获之水】
　　芎
　　芎防【左传麦麴山鞠穷疏见药草下　尔雅疏见蘪芜下　山海经西山经见药虈下　又北山经见芍药下　淮南子见藁本下　急就篇丨丨厚朴桂枯楼注丨丨一名胡防一名香果其叶名蘪芜　本草丨丨释名胡防川芎香果山鞠穷集解别録曰丨丨名蘼芜生武功川谷斜谷西岭三月四月采根干　杨雄甘泉赋排玉户而飏金铺兮发兰蕙与丨丨　韩琦有中书防丨丨诗　苏轼和子由记园中草木诗丨丨生蜀道白芷来江南】
　　芎苗【苏轼诗穿林闲觅野丨丨　陆游徂嵗诗甑香炊薏米泉洁煮丨丨】
　　蕳
　　蕳根【本草防风释名铜芸回芸回草屏风丨丨百枝百蜚时珍曰曰芸曰茴曰蕳者其花如茴香其气如芸蒿蕳兰也】
　　蕳兰【本草释名见上】
　　蕳苓【王令藏芝赋序见薇蕨下】
　　荍
　　荍华【诗视尔如荍疏我视女顔色之美如丨之丨】
　　荍□【皎然寄万芳夔诗风揺苍琅根霜剪丨丨心】







　　御定骈字类编卷一百八十四
<子部,类书类,御定骈字类编>
　　钦定四库全书
　　御定骈字类编卷一百八十五
　　草木门十
　　莲
　　莲华【花同诗有蒲与荷疏释草云荷芙蕖其茎茄其叶蕸其本蔤其华菡萏其实莲其根藕其中的的中薏李廵曰皆分别莲茎叶实之名菡萏丨丨也的莲实也薏中心也　汉书隽不疑传注见木首下　晋书五行志元帝太兴四年王敦在武昌铃閤下仪仗生花如丨丨五六日而萎落此木失其性干宝以为狂华生枯木又在铃閤之间言威仪之富荣华之盛皆如狂华之发不可久也　南火齐东昏侯纪凿金为丨丨以帖地令潘妃行其上曰此歩歩生丨丨也　又齐晋安王子懋传年七岁时母阮淑媛尝病危笃请僧行道有献丨丨供佛者众僧以铜甖盛水渍其茎欲华不萎子懋流涕礼佛曰若使阿姨因此和胜愿诸佛令华竟斋不萎七日斋毕华更鲜红视甖中稍有根防当时称其孝感又庾杲之传王俭谓人曰昔袁公作衞军欲用我为长史虽不获就要是意向如此今亦应须如我辈人也乃用杲之为卫将军长史安陆侯萧缅与俭书曰盛府元僚实难其选庾景行泛绿水依芙蓉何其丽也时人以俭府为丨丨池故缅书美之　北史杨休之传初休之在洛将仕夜梦见黄河北驿道上行从东向西道南有一极高大休之歩登头见一铜柱趺为丨丨形休之从西北登一柱础上以手捉一柱柱遂右转休之咒曰柱转三匝吾至三公柱遂三匝而止休之寻寤意如在邺城东南者其梦竟騐云　旧唐书杨再思传张昌宗以姿貌见宠幸再思防之曰人言六郎面似丨丨】
　　【再思以为丨丨似六郎非六郎似丨丨也　唐书礼乐志文宗制云韶乐登歌四人分立堂上下童子五人绣衣执金丨丨以导舞者三百人　又岑文本传父之象仕隋为邯郸令坐为人讼不得申文本年十四诣司隶理冤辩对哀畅无所诎众属目命作丨丨赋文成合台嗟赏遂得直　宋史髙宗纪绍兴三年九月己夘吴胜克丨丨城　又五行志绍兴二十一年番阳县石门民家篱竹生重萼牡丹又民家灶鼎生金色丨丨　又礼志注辇三佛齐使者至以真珠龙脑金丨丨等登陛跪散之谓之撒殿　又仪衞志祥瑞旗绍兴二十五年制是歳适当郊祀南安军进双丨丨礼部侍郎王珉等请绘之华旗以纪盛美也　又河渠志东南起保安军西北雄州合百水淀黒羊淀小丨丨淀为一水衡广六十里纵二十五里或十里其深八尺或九尺　又冯元传元初七岁方读易母夜梦异人以绀丨丨与元吞之且曰善读此后必贵显　又日本国传就三藏而禀学廵数寺而优游遂使丨丨廻文神笔出于北阙之北贝叶印字佛诏传于东海之东　辽史太祖纪七年十二月戊子燔柴于丨丨泺　金史厯志张行简为礼部尚书提防司天监时甞制丨丨星丸二漏以进章宗命置丨丨漏于禁中星丸漏遇车驾廵幸则用之　元史舆服志太平旗赤质青火焰脚金描丨丨四上金书天下太平字　又香毬制以银为座上插丨丨炉炉上罩以圆毬镂絪緼旋转文于上黄金涂之　后赵录蜀锦流苏斗帐用明光锦以白缣为里名曰复帐帐之四角安纯金银凿镂香炉爇以百和安金丨丨以冠帐顶　华严经一一丨丨各有不可说不可说妙宝华防一一华防各有宝师子座一一座上各有如来结跏趺坐　又尔时世尊知诸菩萨心之所念即如其像现神通力现神力已东方过十佛刹微尘数国有世界名金名佛号不动智有菩萨字文殊师利与十佛土尘数菩萨来诣佛所恭敬供养头面礼足即于东方化作丨丨藏师子之座结跏趺坐南方过十佛刹微尘数国有世界名乐色佛号大智有菩萨字觉首与十佛土尘数菩萨来诣佛所恭敬供养头面礼足即于南方化作丨丨藏师子之座结跏趺坐西方过十佛刹微尘数国有世界名华色佛号习智菩萨字财首与十佛土尘数菩萨来诣佛所恭敬供养头面礼足即于西方化作丨丨藏师子之座结跏趺坐北方过十佛刹微尘数国有世界名薝卜华色佛号行智菩萨字宝首与十佛土尘数菩萨来诣佛所恭敬供养头面礼足即于北方化作丨丨藏师子之座结跏趺坐　又浄妙阶道七宝成诸栏楯上植丨丨又次此东南方有四天下名曰喜乐彼称如来或名丨丨或名慧火或名智人或名密教或名解脱或名自】
　　【然安住或名妙行成就或名清浄眼王或名上勇或名精进力又复有一丨丨生以众宝为茎一切宝王为荘严藏其叶遍覆一切法界一切宝香庄严其防阎浮檀金以为其台此华生已如来眉间有一大菩萨出名曰一切诸佛胜音与世界海尘数菩萨众俱右绕世尊无量帀已退坐丨丨台上眷属菩萨坐丨丨防一切诸佛胜音菩萨成就无量法界欢喜随顺诸佛境界深智度不可思议佛海光明悉能往诣一切佛所　又彼香水海中有大丨丨名香幢光明荘严持此丨丨藏庄严世界　阿弥陀经佛言十方无央数世界诸天人民以至蜎飞蝡动之类往生阿弥陀佛刹者皆于七宝池丨丨中化生自然长大亦无乳养之者皆食自然之食其容貌形色端正静好固非世人可比亦非天人可比皆受自然清虚之身无极之夀　又佛说阿弥陀佛刹中众宝丨丨周徧世界一一宝花百千万叶其华光明无量杂色青色青光白色白光黄朱紫之色其光亦然一一花中出三十六百千亿光一一光中出三十六百千亿佛其身皆紫金佛相好特殊一一诸佛又放百千光普为十方众生说凝妙法　佛说观无量夀佛经行者命欲终时见阿弥陀佛与诸眷属放金色光持七宝丨丨至行者前行者自闻空中有声讃言善男子如汝善人随顺三世诸佛敎故我来迎汝行者自见坐丨丨上丨丨即合生于西方极乐世界在宝池中经于七日丨丨乃敷华既敷已开目合掌讃叹世尊闻法欢喜得须陁洹经半劫已成阿罗汉　观弥勒上生兜率经二天子手中化生无量亿万七宝丨丨二丨丨上有无量亿光其光明中具诸乐器　宝云经尔时东方过无量恒河沙世界有国名丨丨自在彼世界有佛名丨丨眼如来　观自在随心陀罗尼经于其座前甞观有大丨丨华上有有覩龙字其字变成青丨丨　佛说随求即得大自在陀罗尼神咒经于时罗防罗在母胎中忆念此咒其大火坑寻即变成丨丨之池　佛说普贤曼拏罗经自心成圆月轮于月轮中想伽字得字了了分明现已复想月轮外有一迦字如星旋绕得现前已复想迦字心月轮中生一金刚丨丨又于此丨丨中心出丨丨印于此印上观一憾字得字了了分明现已复观自身等同金刚萨埵无异无别不动不揺　摩诃般若经以诸天华天缨络天泽香天末香天青丨丨赤丨丨白丨丨红丨丨天树叶香持诣佛所是诸天华乃至天树叶香以散佛上所散宝华于此三千大千世界上在虚空中化成大台　楞严经纵观如来青丨丨眼　大寳积经犹如丨丨生于汚泥行无增损　又其中多有陂泉池沼清冷盈满生杂丨丨青黄赤白红紫玻璃金火等色大如车轮香气普熏　又彼佛国中有七宝丨丨一一丨丨有无量百千亿叶其叶有无量百千珍竒异色以百千摩尼妙宝庄严覆以宝网转相映饰　又不动如来行住有千叶丨丨自然承足是华金色世无可比彼佛世尊若入村坊舍宅其千叶华即随而现若有善男子善女人作如是念若如来降尊入此室者足下丨丨应聚一处随其所念华则为聚若后有人愿华住空即如彼念在空中住由彼如来威神力故彼承足丨丨与诸人等为塔供养彼佛世尊为演法故徧游三千大千世界随所行处其华即现以佛力故三千大千世界皆以金色千叶丨丨荘严其上　诸佛经复有佛名丨丨眼出现于世后复有佛名最上丨丨出现于世后复有佛名大丨丨出现于世后复有佛名曰丨丨　佛图澄传澄以鉢盖水烧香咒之须防生青丨丨　本草丨丨释名芙蓉芙蕖水华气味苦甘温无毒　洞冥记元封三年大秦国贡花蹄牛蹄如丨丨善走多力帝使辇铜石以起望仙宫迹在石上皆如花形　顔氏家训投壶之伎近世益精惟欲其骁益多益善乃有倚竿狼壶豹尾龙首之名其尤妙者有丨丨骁汝南周璝会稽贺徽并能一箭四十余骁　六朝事迹升元寺即瓦棺寺也长兴年中长沙城阿陆地生青莲两朶掘得一瓦棺开见一僧形貌俨然花从舌根顶颅生出父老曰昔一僧平生诵法华经万余部死此地所司具奏赐建丨丨寺　锦书丨丨泛水艶如越女之腮苹叶漂风影乱秦台之镜　丽情集严尚书宇镇豫章以陈陶操行清洁欲挠之遣小妓丨丨者徃侍焉陶殊不采妓为诗求去云丨丨为号玉为腮珍重尚书遣妾来处士不生巫峡梦空劳神女下阳台　神仙感遇传太上大道君侍二真人二天帝在座之上道君五色丨丨二真二帝立侍马　摭言崔橹丨丨诗曰无人解把无尘袖盛取残香尽日怜　东观奏记上将命令狐绹为相夜半幸含春亭召对尽蜡烛一炬方许归学士院乃赐金丨丨烛送之院吏忽见惊报院中曰驾来俄而赵公至吏谓赵公曰金丨丨乃引驾烛学士用之莫折是否顷刻而闻傅说之命　柘枝谱用二女童帽施金铃抃转有声其来也于二丨丨中藏之花折而后见对舞相呈名丨丨舞　北梦琐言段相文昌富贵后打金丨丨盆盛水濯足徐相商致书规之邹平曰人生几何要酬平生不足也　清异录郭进家能作丨丨饼馅有十五隔者每隔有一折枝丨丨作十五色自云周世宗有故宫婢流落因受顾于家婢言宫中人号蕊押班　杜阳杂编沧浪洲有金丨丨研之如泥以间防绘光辉焕烂与真金无异但其不能入火而已　吴兴名园记丨丨荘在月河之西四面咸水荷花盛开时锦云百顷亦城中之所无也　名山记北髙峰前有飞来峰又有石笋灵鹫稽留月桂丨丨诸峰龙青林玉乳射旭呼猿诸洞三台石冷泉亭　太湖泉志雪窦演法时有天衣禅者汲水供众忽蹉跌而化桶涌丨丨遂成泉　花疏丨丨种最多唯苏州府学前种叶如伞盖茎长丈许花大而红结房曰百子莲　三余帖丨丨一名玉环　瓶史丨丨以碧台锦边为上　东京梦华录入炉细项丨丨鸭签继古丛编韩昌黎古意诗太华峰头玉井丨开丨十丈藕如船始意退之自为豪伟之辞后见真人闗令尹】
　　【喜传老子曰真人游时各坐丨丨之上花輙径十丈有迎香生莲逆水闻三千里　叩头录房夀六月捣丨丨制碧芳酒　韵语阳秋蔡君谟娶余祖姑清源君已而赴漳南幕余曽祖通议赠之诗曰藻思旧传青管梦哲科新试碧鸡才且依仲宝丨丨幕更下温郎玉镜台耕余博览昔天台黄岩寺畜一鸲鹆常随僧念佛不待僧敎亦自念得一日立死笼中僧之生紫色丨丨穿土而出大智律师为之颂曰笼中立死浑闲事化紫丨丨也大竒　瀛涯胜览降真香甚妙曰丨丨降真　桂丛谈越僧灵彻得丨丨漏于卢山传江西廉使丹以惠逺山中不知刻漏乃得铜叶制器状如丨丨置盆水之上厎孔漏水半之则沉每昼夜十二沉之节虽冬夏云阴月黒无所差矣　慎蒙山栖志王元仲欲登丨丨峰约寺僧到峰顶当起烟为信翌日持火而登僧候至午果有烟起留二旬乃下僧问之云峰顶有池菡萏盛开可爱其中又有破铁舟焉　名画录杜子瓌成都人擅于赋采拂淡偏长唯工佛像王蜀时于龙华泉东禅院画毘卢佛据红日轮乗碧丨丨座每夸同辈云某糚此圆光如日初出浅深莹然无笔玷之迹　又辛澄者不知何许人也建中元年大圣慈寺南畔创立僧伽和尚堂请澄画焉蜀城士女瞻仰仪容者侧足普贤阁下五如来同坐一丨丨及邻壁小佛九身阁里内如意轮菩萨澄之笔见存　演繁露洛阳无白丨丨白乐天自吴中种归乃始有之有白莲池泛舟诗曰白藕新花照水开红窗小舫信风廻谨敎一片江南兴逐我殷勤万里来　云林遗事丨丨茶就池沼中早饭前日初出时择丨丨蕊略破者以手指拨开入茶满其中用麻丝防扎定经一宿明早摘之取茶纸包晒如此三次锡灌盛扎口收藏　明一统志丨丨山在庐州府城西一百里絶顶有凿成石丨丨故名　又丨丨山在广南府城东北二十里　又丨丨山在雅州名山县北十五里山有五峰耸列如丨丨　又丨丨峰在九江府城北三十里望之如芙蓉因名下有杏林晋董奉隠此　又丨丨岛在金州衞东三十里又有金线岛杏园岛共七十二岛环列于海滨　又丨丨石在汀州府上杭县南屹立大溪中状如丨丨石壁间有山障隠然如妇人逐一鹅又丨丨垜在扬州府兴化县安仁乡旧传有姑嫂共刈稻姑忽坠深沟中嫂急救之俱溺死于沟旁忽生】
　　【丨丨数朶里人惊异啓棺视之丨丨皆从口出人称为丨丨垜今双冢尚存　又丨丨潭在临江府新淦县南三十里潭畔有巨石状如丨丨　又丨丨泊在都司城北九十里　又丨丨池在临安府治西广二里清彻如鉴每夏莲开如锦　又丨丨池在大同府蔚州东北又丨丨洲在南康府建昌县西江心五里谚云丨丨到县前建昌出状元　又丨丨寨在广州府増城县北一百里　又丨丨楼在开封府城西郑门外宋时士大夫于此饯别　又丨丨寺在雅州城北十五里　薛应旂桐柏山志桐柏山在天台县西北三十里周围九峰曰紫霄曰翠微曰玉泉曰卧龙曰丨丨曰华林曰玉女曰玉霄曰华顶直立霄汉逺近相向　云笈七籖日中有城郭人民七宝浴池池生青黄赤白丨丨　禅宗颂古聮珠通集随州智门光祚禅师先往复州北塔嗣香林逺僧问丨丨未出水时如何师曰丨丨曰出水后如何师曰荷叶颂曰荷叶团团擎翠盖丨丨灼灼鬭红糚馨香越格无人荐又逐薫风过野塘　又天台丨丨峰祥庵主嗣奉先深示寂日拈拄杖示众曰古人到这里为甚麽不肯住众无对师乃曰为它途路不得力复曰毕竟如何以杖横肩曰楖栗横担不顾人直入千峰万峰去言毕而逝颂曰住不住兮日卓午丨丨庵主谁相许楖栗横担不顾人千峰万峰是何处　又大梅老子舌无骨腊月丨丨火里栽　又腊月丨丨菡萏香三回赏手不寻常直饶防得防眉落早是龟毛数丈长　梁元帝与刘智藏书常欲登却月之岭荫偃盖之松挹璇玉之源解丨丨之剑藩维有限脱屣无由　王韶之神境记九疑山过半路皆行竹松下夹路有青涧涧中有黄色丨丨芳气盈谷　庾信周车骑大将军贺娄公神道碑角端在手必无齐鲁之侵丨丨插腰甚得蛟龙之气王维六祖能禅师碑铭丨丨承足杨枝生肘　李白改九子山为九华山诗序青阳县南有九子山山髙数千丈上有九峰如丨丨　张礼游城南记癸丑诣张思道循原而东诣丨丨洞经裴相旧居越幽州上道安洞抵炭谷既行小雨而还复寻防景堂清谈终日注思道唐学士鷟之后居潏水之隂好读书善属文雅丽有祖风自思道之居东行五六里直樊川之上倚神禾原有洞曰丨丨旧为村人郑氏之业　彭簪方广寺碑余素有山水之僻澹于进取得宰衡山据南岳之胜既三年遂自号七十二峰主者又三年七十二峰游且徧始以祷雨徒步过丨丨峰方广寺正在丨丨心也　髙崶游南岳衡山记方广寺寺在丨丨峰先儒朱张二子游此论学谓之方广　江瓘游黄山记自广胜东北十里有洪岭岭侧有虎跑泉东三里为丨丨庵前有清水潭上有丨丨峰峰顶有古松一本甚奇胜　吴古梅黄山纪游上丹崖万仞之颠夜宿丨丨峯顶霜月洗空一碧万里　王履宿玉女峯记寻穿松林度壑而去相与立隒端因指西峯东面窊隆如丨丨谓余曰此正西岳丨丨峯也　释道宣妙法丨丨经序妙法丨丨经者统诸佛降灵之本致也蕴结大夏出彼千龄东传震旦三百余载西晋惠帝永康年中长安青门炖煌菩萨竺法护者初翻此经名正法华东晋安帝隆安年中后秦始龟兹沙门鸠摩罗什次翻此经名妙法丨丨　大宝积经序龙持贝叶函传摩朅之城象负丨丨遂满真丹之境李纲丨丨赋序释氏以丨丨喻性盖以其植根淤泥而能不染发生清浄殊妙香色非他草木之华可比故以为喻　王穉登中秋马伏沙看月记养和者复一王君也寳界是其家山治楼船载酒浮五里湖以湖中双桡扬防而行既至鱼梁当门曰丨丨渡青叶田田花髙于叶如红糚美人立翠盘中舞　陈文烛太和山记佛子岩顶有丨丨池水旱不干　宋濂游荆涂二山记闻有草生石上髙一尺其花可玩不假土力人取悬檐间呼为石丨丨　江淹丨丨赋序余有丨丨一池爱之如金宇宙之丽气难息絶聊书竹素傥不灭焉　梁元帝采莲赋丨丨乱脸色荷叶杂衣香　庾信竹杖赋开木而未落养丨丨而不萎　骆賔王荡子从军赋屏风宛转丨丨帐牕月玲珑翡翠帷　乔潭裴将军剑舞赋合桑林之容以尽其意照丨丨之彩以宣其利　阎随侯西岳望幸赋桃林之野伫天马而来游丨丨之峰翼华盖而髙履　闗图巨灵擘太华赋竹箭波中路竟深于导达丨丨峯外迹终寄于跻攀　汉无名氏诗日暮秋云阴江水清且深何用通音信丨丨玳瑁簪　晋西洲曲采莲南塘秋丨丨过人头　传莲歌渡江南采丨丨　吴均古意丨丨穿剑锷　庾信奉和法筵应诏诗千柱丨丨塔由旬紫绀园　王勃采莲曲采丨丨渠今那必尽娼家官道城南把桑叶何如江上采丨丨莲花复丨丨花叶何稠叠叶翠本羞眉花红强如颊　李峤井诗见李树下　李适奉和幸安乐公主山庄应制诗前池锦石丨丨艶后岭香鑪桂蕊秋　岑参寄西岳山人李冈诗君隐处当一星丨丨峯头饭黄精仙人掌上演丹经　又田使君美人如丨丨舞北旋歌美人舞如丨丨旋世人有眼应未见　王维苑舍人能书梵字兼梵音诗丨丨法藏心悬悟贝叶经文手自书　又胡居士卧病遗米诗徒言丨丨目岂恶杨枝肘　又詶黎居士浙川作着处是丨丨无心变杨柳　杜甫青阳峡诗东笑丨丨卑北知崆峒薄　孟浩然题大禹寺义公禅房诗看取丨丨浄应知不染心　又宴崔明府宅夜观妓诗烛吐丨丨艶糚成桃李春　李白西岳云台歌白帝精金运元气石作丨丨云作台　又送梁公昌从信安北征诗起舞丨丨剑行歌明月弓　李颀送綦母三谒房给事诗手持丨丨经目送飞鸟余　王季友九华山謡九华峥嵘占南陆丨丨擢本山半腹　李嘉祐奉詶路郎中院长新除工部员外诗问绢丨丨府旗细柳营　卢纶逢姚校书诗若问玉人殊易识丨丨府里最清羸　刘长卿题魏万成江亭诗不是丨丨府冥冥不可求　钱起山斋独坐喜元上人夕至诗心莹丨丨水言忘緑茗杯　元稹桐花诗满院青苔地一树丨丨簪　又三兄以白角巾寄遗诗见蓬髪下　刘禹和乐天斋戒月满诗案上香烟铺贝叶佛前灯焰透丨丨　栁宗元戏题石门长老东轩诗坐来念念非昔人万徧丨丨为谁用　孟郊送淡公诗燕本氷雪骨越淡丨丨风　又詶友人见寄新文诗我无饥冻忧身托丨丨宫　卢仝月蚀诗初疑白丨丨浮出龙王宫　又懐金鹅山沈山人诗太上道君丨丨台九门隔阔安在哉张籍题故僧影堂诗日暮松烟寒漠漠秋风吹破纸丨丨　李商隠华山题王母祠诗丨丨峯下鏁雕梁此去瑶池地共长　来鹏诗合掌白丨丨未开　皮日休道室书事诗竹叶饮为甘露色丨丨鲊作肉芝香　又和鲁望同游北禅院诗吟多几转丨丨漏坐久重焚柏子香　又夜防问答诗丨丨烛亭亭嫩蕊生红玉　罗虬比红儿诗当时若遇东昏主金叶丨丨是此人　韩偓寄恨诗死恨物情难防处丨丨不肯嫁春风　徐夤赠月君诗出水丨丨比性灵三生尘梦一时醒　王安石再次前吴氏女子韵诗能了诸缘如幻梦世间惟有妙丨丨　苏轼题冯通直明月湖诗后诗请君多酿丨丨酒准拟王乔下履鳬　又盐官僧爽白鸡诗还须却置丨丨漏老怯风霜恐不惊　秦观次韵朱李二君见寄诗十丈丨丨开处逺三年楮叶刻成迟　杨万里瓶中红白二莲诗红白丨丨共玉瓶红莲韵絶白莲清史肃方丈座中诗平生习气丨丨社一炷香前结后缘丁鹤年寄武昌南山白云老人诗芝草遥赓黄绮歌丨丨近入宗雷社　周伯琦答复见心长老见寄诗柏子树阴浮碧砌丨丨漏水响铜壶　李存送徐典史归四明诗冉冉丨丨幕青青桂子林　周权采莲曲丨丨莫折茎有刺藕丝易断针难度　杨维桢修月匠歌须防蹋破丨丨瓣十二山河影碎中　又杨妃袜诗月生帘影初夜水浸丨丨一瓣秋　又丨丨防歌楝花风残啼鴂舌丨丨防上春三月　又璚花珠诗老子围红先防笔诗成勉饮玉丨丨　倪瓉重送初上人诗丨丨台近多罗树中有人谈不二门　陈基织锦篇何时头戴丨丨巾相伴双成礼白云】
　　莲叶【史记龟防传余至江南观其行事问其长老云龟千岁乃游丨丨之上　宋书乐志江南可采莲丨丨何田田　南史齐东昏侯纪帝于殿内骑马于凤庄门入徽明门马被银丨丨具装铠杂羽孔翠寄生逐马左右衞从昼眠夜起如平常　周书韦夐传香动秋兰佩风飘丨丨衣　佛说普贤曼拏罗经诵此密言已复观前心月轮变成赤色中有本尊如来相好殊异目如丨丨作微笑容慈悲欢喜安详而住　酉阳杂俎西域书中有驴唇书丨丨书牸牛书树叶书等六十四种又望舒草出扶支国草红色叶如丨丨月出则舒月没则卷　砚史有人收古铜砚如丨丨两足龟腹圎墨水不可出以笔头就之则出　北山录徐陵浴佛以丨丨露　啸余谱华表之鹤未久还来丨丨之龟于时屡见王泠然新潭赋骑影攅临变作桃花之浪衣香乱入翻为丨丨之津　梁简文帝采菱曲桂櫂浮新艇徘徊丨丨南　梁元帝乌栖曲沙棠作船桂为楫夜渡江南采丨丨　王筠北寺寅上人房望岫翫前池诗丨丨蔓田田菱花动摇漾　庾信正旦上司宪府诗方垂丨丨剑未用竹根丹　朱超采莲曲摘除丨上丨拕出藕中丝　薛道衡梅夏应敎诗集凤桐花散胜龟丨丨开殷英童采莲曲藕丝牵作缕丨丨捧成杯　刘方平乌栖曲画舸双艚锦为防芙蓉花发丨丨暗　王维纳凉诗贪饵凡几许徒思丨丨东　郭受寄子美诗松醪酒熟傍看醉丨丨舟轻自学操　萧頴士仰答韦司业垂访诗游止丨丨上歳时嘉树林　杨巨源皇夀无疆诗丨丨看龟上桐花识凤过　元稹詶孝甫见赠诗卷舒丨丨终难湿去住云心一种闲　又放言诗玉英惟向火中冷丨丨元来水上干　孟郊戏赠陆大夫诗丨丨未开时苦心终日卷　张籍送朱庆余及第归越诗湖声丨丨雨野气稻花风　又逺别离诗丨丨团团杏花折长江鲤鱼鬐鬛赤　又春别曲长江春水绿堪染丨丨出水大如钱　李贺緑水词东湖采丨丨南湖防蒲根　李商隠栁枝诗栁枝井上蟠丨丨浦中干　方干东溪别业诗凉随丨丨雨暑避栁条风　张端诗丨丨吹香到骨清　皮日休和新夏东郊闲泛见懐次韵诗丨丨蘸波初转櫂鱼儿簇饵未谙钩　黄庭坚奉和王子弼寄上七兄先生诗宫槐弄黄黄丨丨绿婉婉　杨万里太平寺水诗是身飘然在中流夺得太一丨丨舟叶适送陈漫翁诗君从丨丨畔亲领末后语　元好问太一莲舟图诗六合空明一丨丨更须遮眼要文书耶律楚材和武川严亚之见寄诗丨丨飘香思晚浦梅花飞雪梦春城　刘因明河秋夕圗诗办我一舟丨】
　　【丨轻浩歌中流击明月　萨都刺马翰林寒江钓雪图诗一丝天地栁花春万顷烟波丨丨晚　顾瑛来龟轩诗曳尾泥涂来逺道负书丨丨出重光　李玮诗水云寛窄疑楼望丨丨东西空櫂歌　陈基懐彦成诗醉乗丨丨春波阔梦落檐花夜雨飘】
　　莲萼【髙盖花萼楼赋飞梁廻绕于红光藻井倒垂乎丨丨　尹枢华山仙掌赋丨丨髙生如将褰撷桂枝傍倚状欲攀援　卢纶奉陪侍中游石笋溪十二韵诗双璧防天河一峯吐丨丨　刘禹白侍郎大尹自河南寄示池北新葺水斋即事招賔诗见蒲根下】
　　莲蕊【萧頴士丨丨散赋序予同生继天憯戚所萃己未歳夏六月旅寄韦城忧伤感疾肿生于左脇之下弥旬不愈楚痛备至友生于逖张南容在大梁闻之以言于方牧李公公子之旧知也俯垂惊嗟逺致是散题曰丨丨合之以苏用附肿上又覆以油帛以羃之其瘳如洗一夕复故感恩叹异于以赋焉　温庭筠莲花诗应为洛神波上袜至今丨丨有香尘余阙兰亭诗红丨凋绮丨微澜见跃鱼】
　　莲朶【白居易木莲花图诗花房腻似红丨丨艶色鲜如紫牡丹　薛能省试夜诗白丨千丨照廊明一片承平雅颂声　皮日休宿报恩寺水阁诗池文月铺金簟丨丨含风动玉杯　王周西山晚景诗见蔗竿下】莲芽【章孝标思越州山水寄朱庆余诗见茗眼下】
　　莲根【隋遗录帝御龙舟萧妃乗凤舸舟前为舞台台上垂蔽日帘帘即蒲泽国所进以负山蛟睫纫丨丨丝贯小珠间睫编成虽晓日激射而光不能透　周霆震氷盘藕雪诗文园近日真消渴莫种丨丨引恨长袁桷次韵瑾子过梁山泺诗丨丨涨新圩蒲芽护荒坻】
　　莲干【宋书符瑞志元嘉二十一年六月丙午华林园天渊池二丨同丨园丞陈袭祖以闻】
　　莲柄【顾况临平湖诗船影入荷香莫冲丨丨折】
　　莲枝【清异录予尝以鸭卵及丨丨一捻红饷符昭逺女红余志苟奉倩将别其妻曹洪女割丨丨以相赠后人分钗即此意】
　　莲茎【诗疏见莲华下　孟迟莲塘诗丨丨有刺不成折尽日岸傍空看花　张昱次林叔大都事韵诗烧残蜡烛浑成泪折断丨丨却是丝】
　　莲蔕【宋书符瑞志太始二年八月己未豫州刺史山阳王休祐献丨二花一丨　邢邵新宫赋布菱华之与丨丨咸反植而倒施】
　　莲衣【庾信和宇文内史入重阳阁诗竹泪垂秋笋丨丨落夏蕖　阎朝隠采莲女诗丨丨承玉钏莲刺罥银钩　王维莲花坞诗弄篙莫溅水畏湿红丨丨　顾况芙蓉榭诗风摆丨丨干月背鸟巢寒　皮日休寂上人院聨句诗见莎彩下】
　　莲子【本草丨丨草一名旱莲草一名金陵草一名墨烟草一名墨头草一名猪牙草　西溪丛语予监台州杜渎盐塲日以丨丨试卤择丨丨重者用之卤浮三莲四莲味重五莲尤重丨丨取其浮而直若二莲直或一直一横即味差薄若卤更薄即莲沉于厎而煎盐不成　内观日疏六月念四日为观莲节晁采与其夫各以丨丨馈遗为欢　古乐府子夜歌玉藕金芙蓉无称我丨丨　又金铜作芙蓉丨丨何由实　又夏歌泛舟芙蓉湖散思丨丨间　又子夜夏歌乗月采芙蓉夜夜得丨丨　又秋歌处处种芙蓉婉转得丨丨　又青驺白马借问湖中采菱妇丨丨青荷可得否　又杨叛儿芙蓉绕牀生眠卧抱丨丨　又读曲歌见芙蓉下　又色分都未获空中染丨丨　又种莲长江边藕生黄蘗浦必得丨丨时流离经辛苦　李康成采莲诗翠钿红袖水中央青荷丨丨杂衣香　庾信奉和赵王春日诗香烟龙口出丨丨帐心垂　张潮江南行见茨菰下白居易诗酒钩送盏推丨丨　孟郊戏赠陆大夫诗丨丨不可得荷花生水中　张籍采莲曲秋江岸边丨丨多采莲女儿凭船歌　李贺梁公子诗南塘丨丨熟洗马走江沙　徐凝侍郎宅泛池诗见兰舟下　皇甫松采丨丨诗无端隔水抛丨丨遥被人知半日羞　又竹枝词斜江风起动横波劈开丨丨苦心多　苏轼席上代人赠别诗丨丨劈开须见忆楸枰着尽更无期　徐照自君之出矣诗丨丨种成荷曷时可成藕　马祖常湖北驿中诗见稻花下】
　　莲实【诗有蒲与荷疏见莲华下　尔雅荷芙蕖其中的疏的丨丨也　又的薂疏的又一名薂即上释荷云其实莲其中的也故郭云即丨丨　宋史五行志大观二年十月乙巳龚丘县桧生花萼如丨丨　本草丨丨即莲子八九月采黒坚如石者干搏破之　稽神录临川人岑氏尝游山溪水中见二白石大如丨丨自相驰逐捕而获之归置巾箱中其夕梦二白衣美女自言姊妹来侍左右既寤益知二石之异也恒结于衣带中清异录北戎丨丨状长少味出藕颇佳然止三孔黄庭坚贑上食莲诗丨丨大如指分甘念母慈　陈造】
　　【次韵杨宰食莲诗平时丨丨吾羊枣日饫甘寒不自疑　陈基君住耶溪南诗君爱莲有花我爱丨有丨】莲薏【本草丨丨释名苦薏气味苦寒无毒藏器曰食莲子不去心令人作吐】
　　莲苞【张袩句夏雨丨丨破秋风桂子凋】
　　莲的【菂同种树书以丨丨投靛瓮中经年移种发碧花无名氏清露防荷珠赋映翠带状丨丨之剖开对青霄仰星文之乱防　宋旡妾薄命词不食丨丨不知妾心　陈髙食莲词见藕甘下　郯九成诗解箨尚萌丨丨苦泼醅新盎蜜脾甜】
　　莲颗【刘诜词瓶浸双头丨丨緑画阑闲却青奴竹】
　　莲房【洞天清录见蔗滓下　王世懋蔬疏丨丨之大者名百子莲藕则白莲单瓣者乃生髙邮宝应第一吴中亦佳吾土仅供玩耳　平泉草木记跋鴈翅桧珠子柏丨丨玉藻等仅有存焉　王勃采莲赋昔闻七泽今过五湖听菱歌兮几曲视丨丨兮几株　王仲旉南都赋见芡实下　庾信咏画屏风诗锦石平砧面丨丨接杵腰　杨炯和石侍御山庄诗丨丨若个实竹节几竿虚　杜甫秋兴诗波漂菰米沉云黒露冷丨丨坠粉红　苏轼书艾宣画诗半脱丨丨露压攲緑荷深处有游龟　陈造再次杨宰韵诗颇思菱角问鸡头且放丨丨擅早秋　孙觌洞庭善庆堂置酒小诗寄之诗丨丨骈百子橘圃聚千奴　陆游记梦诗丨丨芡嘴采无主渔歌蔆唱声满川　郝经橄榄诗见枣滑下　许有孚睡起偶成诗起课山童笑多事饲鱼踏藕摘丨丨马祖常寄隠士诗见藤蔓下】
　　莲櫜【秇林伐山周礼地官臯物注臯当为櫜丨芡实有丨韬也】
　　莲须【不空羂索神变真言经世尊龙罥索三昧邪其龙等分取七宝黄丹雄黄丨华丨龙华甘草华浄治精末杜仲木汁如法和治　王安石再用前韵寄蔡天啓诗黄寻逺丨丨红阅邻杏靥】
　　莲刺【阎朝隠采莲女诗见莲衣下】
　　莲瓤【不空羂索神变真言经若热风病者以牛酥乌麻油干莲华防叶丨实丨煎以为膏真言加持一百八遍服及涂摩并数灌鼻则得除差】
　　莲心【宋读曲歌杀荷不断藕丨丨已复生　李羣玉寄人诗莫嫌一防苦便拟弃丨丨　孙光宪竹枝词杨柳在身垂意绪藕花落尽见丨丨　黄庭坚贑上食莲诗丨丨政自苦食苦何能甘　丁鹤年竹枝词见藕芽下】
　　莲掌【周墀詶常侍立秋日奉诏祭岳诗丨丨月髙珪币列金天雨露鬼神陪　顾瑛与杨铁崖书画舫聨句劝君更覆金丨丨莫放春情似漆黏　杨维桢续诗十六天魔敎已成背反丨丨苦嫌生　朱有炖元宫词背番丨丨舞天魔二八娇娃赛月娥】
　　莲影【贾餗太阿如秋水赋丨丨如植龟文若游　窦紃五色笔赋戴帛惊缬文渐出临池讶丨丨长新唐太宗小池赋见菱花下　吴均采莲曲荷香带风逺丨丨向根生　李山甫送王郎中刘员外诗丨丨一时空俭府兰香同处扑尧衣】
　　莲香【王世懋花疏余以牡丹天香国色而不能无防云易散之恨因复剏一亭周遭悉种芍药名其亭曰续芳芍药本出州故南都极佳一种丨丨白初淡红后纯白香独如莲华故以名　刘孝威采莲曲丨丨隔浦渡荷叶满江鲜　陈后主采莲曲低荷乱翠影采袖新丨丨　白居易池上清晨候皇甫郎中诗池幽緑苹合霜给白丨丨　崔钰有赠诗莫道糚成断客肠粉胸绵手白丨丨　韦庄秋日早行诗半山残月露华冷一岸野风丨萼丨　唐彦谦黄子陂荷花诗世间花气皆愁絶恰是丨丨更恼人　韩琦诗酒阑何物醒魂梦万柄丨丨一枕山　又开元天宝遗事都中名姬楚丨丨国色无双每出则蜂蝶相随盖慕其香也】莲光【不空羂索神变真言经敎以淡泊以慈悲眼睛睑不瞬观观世音面目凝寂形色圆白端身敎虑结跏趺坐白丨丨座】
　　莲藕【史记司马相如传其高燥则生葴防苞荔薛莎青薠其卑湿则生藏莨蒹葭东蔷雕胡丨丨菰芦庵防轩芋　宋史食货志建隆初诏除沧德棣淄齐郓干渡三十九处算钱水涨听民置渡勿收其算自是有类此者多因恩宥蠲除其余橘园鱼池水硙社酒丨丨鹅鸭螺蚌柴薪地铺枮牛骨溉田水利等名皆因诸国旧制前后屡诏废省　元史食货志近水之家许凿池养鱼并鹅鸭之数及种莳丨丨鸡头菱芡蒲苇等以助衣食　雄蜀都赋芋叶丨丨茱华菱根　王仲旉南都赋鱼鼈鳬雁之盛西有陂兮万顷菱芡丨丨之美东沿堤兮百里　陈造谢张德恭送糟蚶诗压倒淤泥白丨丨半捐介甲露秾纎】
　　莲荷【元史舆服志角宿旗画神人为女子形露髪朱袍黒襴立云气中持丨丨　水经注滱水又东迳唐县故城城西又有一水导源卢奴县之西北东流至唐城西北隅堨而为湖俗谓之唐池丨丨被水胜游多萃其上　东京梦华录御沟水两道宣和间尽植丨丨近岸植桃李棃杏杂花相间春夏之间望之如绣　又见菰蒲下　明一统志丨丨山在饶州府彭蠡湖中望之荷叶浮水上　叶适水心集事诗虽有丨丨浸屋东暑烦睡过一陂红】
　　莲芡【水经注见楸竹下　苏轼灵璧张氏园亭记蒲苇丨丨有江湖之思椅桐桧柏有山林之气　白珽西湖赋菘葍取种于苕霅丨丨移根于檇李　苏轼七月一日出城舟中苦热诗香风过丨丨惊枕裂鲂鲤袁桷滦河诗丨丨充糇粮鱼鰕足租赋陈基上乐诗丨丨亦时丰足以御饥馑】
　　莲荇【洛阳名园记苗帅园有水自伊水派来可浮十石舟今剏亭压其溪有大松七今引水绕之有池宜丨丨今剏水轩板出水上对轩有桥亭】
　　莲葭【周邦彦汴都赋其中则有菰蒻萑苇防萏丨丨薲苹蘮茹】
　　莲蒲【郝经甲子歳后园秋色诗窞池丨丨短久旱余浅淤】
　　莲藻【杨炯公卿以下冤服议夫茄者莲也藻者饰也盖以莲饰水也非谓藻为莲若以丨代丨变古从今既不知草木之名亦未达文章之则此不经之甚也】
　　莲菊【洛阳名园记见花木下】
　　莲雨【台哈布哈题柯敬仲竹诗堤栁拂烟疎翠叶池丨过丨落红衣】
　　莲风【苏轼墨花诗丨丨起颠倒杏雨半摧残】
　　莲秋【阴铿奉送始兴王诗见桂晚下　刘逖秋朝野望诗见菊寒下　元好问游龙山诗百花冈头借草坐潇洒正直金丨丨】
　　莲岳【齐已寄普明大师可准诗丨丨三征者论诗旧与君　曹之谦宿云台观诗丨丨三峯对松林一迳通　完顔璹题潘阆夜归图诗驴背倒骑丨丨下牛腰穏跨竹林前】
　　莲峰【华山志华山顶上有丨华丨山有千叶莲花服之羽化　明一统志丨花丨在处州府遂昌县西四十五里秀异耸特状类莲花宋待制周绾居之号丨丨居士　颂古聨珠通集牛头未生梅子熟也玩步人间池成月下凤书三到嬾开眸白丨丨顶光相射　王棨芙蓉峰赋亦可以献君王之夀助山河之壮夸蛾二子胡不移来与丨丨而相向　喻餗仙掌赋霁雨飞尽见毛女同掌上之人岚岫丛分封丨丨为握中之色　郑絪初日照露盘赋仙掌斜分若丨丨之曙景宸心廻想如昆岫之晴霜　田羣玉峰赋歴落排空有处类巫山十二崖峩倚汉有处如丨丨五千　又倚天剑赋夜吼半空比雄风之九万朝披廻汉陋丨丨之五千　李白送温处士归黄山诗黄山四千仞三十二丨丨　岑参潼闗使院懐王七季友诗忽觉丨花丨别来更如长吕温和周郎中等望白水山诗玉嶂拥清气丨丨开白花　李潜和主司王起诗见兰署下　张道符和主】
　　【司王起诗丨丨对处朱轮贵金榜传时玉韵成　李商隠和刘评事永乐闲居见寄诗丨耸碧丨闗路近荷翻翠扇水堂虚　郑谷诗莲府对丨丨　司空图寄十四舍人诗几年汶上约同游拟为丨丨别置楼　吴融奉和御制诗苇岸萦仙棹丨丨倒玉杯　罗隠送杨链师却归真诰岩诗见竹盖下　皎然送珍上人还天竺诗春帆依栁浦轻履上丨丨　吕岩诗闲寻渭曲渔翁引醉上丨丨道士扶　段成已仙掌擎月诗瑞光冷射三千丈絶胜碧丨丨下看】
　　莲石【卢纶送夏侯校书归华阴诗乳氷悬暗井丨丨照晴轩　白居易有丨丨诗】
　　莲陂【李益广宣红楼下聨句松韵风初过丨丨浪欲倾】
　　莲崖【惠标咏山诗鳌岫含烟耸丨丨照日开】
　　莲界【韦应物同德寺雨后寄元侍御李博士诗岧嶤青丨丨萧条孤兴发】
　　莲境【杨巨源和郑相公寻宣上人不遇诗方寻丨丨去又值竹房空】
　　莲衢【唐防要开元十二年上至华阴亲制岳庙文命勒石于华岳祠南之丨丨】
</div>
    <div class="pagination">
<a href="御定骈字类编_page731.html">上一页</a><span>...</span><a href="御定骈字类编_page727.html">727</a><a href="御定骈字类编_page728.html">728</a><a href="御定骈字类编_page729.html">729</a><a href="御定骈字类编_page730.html">730</a><a href="御定骈字类编_page731.html">731</a><span class="current-page">732</span><a href="御定骈字类编_page733.html">733</a><a href="御定骈字类编_page734.html">734</a><a href="御定骈字类编_page735.html">735</a><a href="御定骈字类编_page736.html">736</a><a href="御定骈字类编_page737.html">737</a><span>...</span><a href="御定骈字类编_page733.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
