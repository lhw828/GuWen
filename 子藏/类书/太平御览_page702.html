<!DOCTYPE html>
<html>
<head>
    <meta charset="UTF-8">
    <title>太平御览 - 第 702 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 702 页/共 737 页</h1>
    <div class="content">《吴录□地理志》曰：朱光禄为建安郡，中庭有橘，冬月树上复裹之。至明年春夏，色变青黑，味尤绝美。《上林赋》曰：“卢橘夏熟。”卢，黑也，盖近是也。
《吴历》曰：吴王馈魏文帝大橘，魏文帝诏群臣曰：“南方有橘，酢正裂人牙，时有迢狞。”
《建武故事》曰：咸和六年，平西将军庾亮送橘，十二实共同一柢，以为瑞异，百官毕贺。（《中兴书》曰：王者德盛，则嘉禾生。橘亦嘉味之流。）
《晋宫阁名》曰：华林园，橘十一株。
《宋书》曰：孝武大明中，芳香琴堂东西，有双橘连理，改芳香琴堂为连理堂。
《齐书》曰：豫章王嶷薨，忽见形於第後园，乘腰舆指麾处分，呼直兵。直兵无手板，左右授一玉手板与之，曰：“橘树一株死，可觅补之！”因出後园阁，直兵倒地，仍失手板。
《南史》曰：虞愿始数岁，家中橘树冬熟，诸儿竞来取之，愿独不取，家人皆异之。
《三国典略》曰：梁侯景未平，王刹电献嘉橘一蒂二十五子于湘东王。王答之曰：“昔文康献橘，十有二子，用今方古，彼有惭色。今景之凶恶既稔，凯歌之声已及，嘉瑞远臻，但增鲠慰”
《晏子》曰：胩子使楚，楚王谓其左右曰：“晏婴，习盖者也，吾欲伤之。”坐定而缚一人至，问“何为”，曰：“齐人，坐盗。”王视晏子曰：“齐人善盗乎？”晏子对曰：“婴闻橘生於淮北则为枳，枝叶徒似，其实味不同，水土异也。今民生於齐不盗，入楚，得无效楚民善盗耶？”王笑曰：“寡人取病焉。”
又曰：胩子使楚，楚王进橘置削。晏子并食不剖，王曰：“橘当云剖。”对曰：“臣闻之，赐人主前者，瓜桃不削，橘柚不剖。今者万乘无教，故不敢剖，臣非不知也。”
《庄子》曰：三王五帝之礼义法度，譬犹樗沔橘柚，其味相反，而皆可於口。
《淮南子》曰：夫橘树之江北，化而为橙。
《吕氏春秋》曰：常山之北，投渊之上，有百果焉，群鸟所食。箕山之东，青马之所，有甘栌焉。（箕山，许由隐所。青马，昆仑山东。）江浦之橘，□梦之柚，汉上之卷，所以致之。（{艹卷}，{艹卷}耳也。音卷。）
《山海经》曰：洞庭之山，其木多橘。
《正论》曰：橘柚之贡，尧舜不常；山龙华虫，帝王不以为亵服。而命臣馀黄甘厌文绣者，盖以万数者也。
《盐铁论》曰：孝武皇帝平百越，以为园圃，而贸苍厌橘柚。
宋躬《孝子传》曰：王灵之，庐陵西昌人。丧父母，二十年盐酢不入其口。所住屋，夜有光。廷中橘树，隆冬三实。
《会稽先贤传》曰：严遵从光武，遇蜀郡献橘、栗，上持付公卿，遵独不取。（已具甘中。）
《水经》曰：刘备时，巴兢结舫水居者五百家。县有甘橘官荔枝园，夏至则熟。二千石常设厨膳，命士大夫共会树下食之。县北有稻田，出御米也。
《南夷志》曰：甘橘，大厘城有之，其味甚酸。穹有橘，大如复杯。
《湘州记》曰：泉陵县有焦山，山上多橘。
裴渊《广州记》曰：罗浮山有橘，夏熟，实大如李。
《□南记》曰：□南出甘、橘、甘蔗、橙、柚、梨、蒲桃、桃李、梅杏，糖酪之类悉有。
《魏王花木志》曰：卢橘：蜀生有给客橙，似橘而非，若柚而香，冬夏华实相继，或如弹丸，或如拳，通岁食之。亦名卢橘。
《异物志》曰：橘为树，白华而赤实，皮既馨香，又有善味。江南则有之，不生他所。交有橘，置长官一人，秩三百石，主岁贡御橘。
《续搜神记》曰：晋孝武帝世，宣城秦精常入武昌山中彩茗，忽见一人，身长一丈，通体皆毛，从山北来。乃探怀中二十枚橘与精，甘美异常。（具茗中。）
《异苑》曰：南康归美山石城有橘，就食任意取足。脱持归者，便道遇大虺。（具甘部。）
任《述异记》曰：越多橘柚园，越人岁多橘税，谓之橘籍。（吴阚泽表云“请除臣之橘籍”是也。）越中有王氏橘园、胡氏梅山、贺氏之瓜。
《广五行记》曰：陈後主梦黄衣人围城，绕城橘树尽伐去之。及隋兵至，上下通服黄衣，未几为隋攻围之应。
《岭表录异》曰：山橘子，大者冬熟，如土瓜；次者如弹丸。其实金色而叶绿，皮薄而味酸，偏能破气。客广之人，带枝叶藏之。入脍醋，尤加香美。
《楚辞》曰：皇后嘉树，橘来服。（皇，天也。后，土也。服，忽也。言皇天后土，生美橘树，异於众也。）受命不迁，生南国。深固难从，更其壹志。绿叶素荣，分其可喜。
又曰：斩伐橘柚，列树苦桃。
司马相如《子虚赋》曰：橘柚芬芳。
又《上林赋》曰：卢橘夏熟。（郭璞注曰：蜀中有给客橙，即橘也。冬夏华宾相继也。）
扬雄《蜀都赋》曰：於西则盐泉铁冶，橘林铜陵。
张衡《南都赋》曰：游女弄珠於汉皋之曲。（注曰：游女，汉女也。郑大夫交甫於汉见之，而赠以橘柚。）
曹植《橘赋》曰：播万里而遥植，列铜雀之园廷。背汉洲之暖气，处玄朔之肃清。
孙楚《大杖赋》曰：朱橘甘美，紫梨甜脆。
傅玄《菊赋》曰：诗人睹王雎而咏后妃之德，屈平见朱橘而申贞臣掷昃焉。
繁休伯《三胡赋》曰：额似鼬皮，色像葳べ。
左思《蜀都赋》曰：家有盐泉之井，户有橘卤之园。
《柏梁台诗》太官令曰：樗沔橘栗桃李梅。
《古诗》曰：橘柚垂华实，乃在深山侧。闻君好我甘，窃独自灯セ希。
崔琦《七蠲》曰：于斯江皋，实产橘柚。孟冬之月，於时可食。抚以玉手，永用华饰。
王褒《僮约》曰：南安拾栗彩橘。（南安，县名，出好栗、橘。）
卷九百六十七　果部四
桃
《易通卦验》曰：惊蛰大壮，初九，候桃始华。桃不华，仓库多火。
焦赣《易林□师之坤》曰：春桃生华，季女宜家。
《毛诗□周南□桃夭》曰：《桃夭》，后妃之德也。桃之夭夭，灼灼其华。
又曰：何彼矣，华如桃李。平王之孙，齐侯之子。
又曰：投我以木桃，报之以琼瑶。
又曰：投我以桃，报之以李。
《大戴礼□夏小正》曰：六月煮桃，以为豆实。
崔实《四民月令》曰：三月桃花盛，农人候时而种也。
《礼记□月令》曰：惊蛰之日，桃始华。
《春秋运斗枢》曰：玉衡星散为桃。
《尔雅》曰：桃、李鬼核。桃曰胆之。（孙炎注曰：桃李之类，实皆有核。胆，择取其美者。）
又曰：旄，冬桃。（子冬熟。）桃，山桃。（音斯。实如桃而小，不解核。）
《周礼》曰：夏食郁律桃李杏梅。
《汉书》曰：文帝六年十月，桃李华。
《续汉书□礼仪志》曰：仲夏之月，阴气萌作，以朱索施门户，各以所尚为饰。周人木德，以桃为梗，言气相更也。
范晔《後汉书》曰：杜林奏曰：“果桃菜茹之馈，集以成赃。小事无妨於义，以为大戮。故国无廉士，家无完行。”（具菜门中。）
《唐书》曰：唐国，贞观十一年献金桃、银桃，诏令植之於苑圃。
《後唐书》曰：潞州长柳巷田家有桃树，伐已经年，旧坎仍在，其仆木一朝屹然而起，行数十步，复於旧坎。其家骇异，仓黄散走。
又曰：庄宗年迈多疾，冯道因奏事言於帝曰：“臣愿陛下寝膳之间动留调卫。”道因指御前果实曰：“如食桃不康，翊日见桃而思戒可也；如食李不康，翊日见李而思戒可也。陛下幸思而戒之矣！”
《管子》曰：五沃之土，其果宜桃。
《韩子》曰：昔弥子瑕有宠於卫君，与君游於果园，食桃而甘，以其半啖君。君曰：“爱我哉！忘其口而啖寡人。”及弥子瑕色衰爱弛，得罪於君，曰：“是固常啖我以馀桃！”
又曰：孔子侍坐於鲁哀公，哀公赐之桃与黍，仲尼先饭黍而後食桃。公曰：“以黍雪桃也。”对曰：“黍，五之长，果六而桃为下。君子不以贵雪贱。”
《梅子》曰：王莽畏汉高神灵，乃令虎贲拔剑四面斫高庙，以桃汤赤鞭洒屋。
《淮南子》曰：王子庆忌死於剑，羿死於桃。（，大杖，以桃木为之，以系杀羿。犹是已来，鬼畏桃也。）
《抱朴子》曰：桃胶，以桑木灰渍服之，百病愈。久服身有光，在徊之地，如月出也。多服之则可以断矣。
又《内篇》曰：五原蔡诞入山而还，欺家云：“到昆仑山，有玉桃，形如世间桃，但光明洞彻而坚，须玉井水洗之，便软而可食。”
《金楼子》曰：东南有桃都山，山上有树，树上有鸡。日初出，照此桃，天鸡即鸣，天下之鸡感之而鸣。树下有两鬼，对持苇索，取不祥之鬼食之。今人正朝作两桃人，法乎此也。
《说苑》曰：公孙侨相郑，路不拾遗，桃李垂街，人不敢取。
又曰：孟常君将入西秦，宾客谏之，百通则不听也，曰：“以人事谏我，我尽知之；若以鬼道，则杀之！”谒者入曰：“有客以鬼道闻。”客曰：“臣之来也，过於淄死戤上，见一土耦人，方与木梗人语。木梗人谓土耦人曰：‘子，先土也，持子以为耦人，遇天大雨，水潦并至，子必沮坏！’应曰：‘我沮乃反吾真耳。今子，东园之桃也。刻子以为梗，遇天大雨，水潦并至，必浮子，泛泛乎不知所止！’今秦，四塞之国也，有虎狼之心，恐有木梗之患！”於是孟常君逡巡而退，而以应，卒不敢西向秦。
《晏子春秋》曰：公孙接、田开强、古冶钟事景公，勇而无礼。晏子言於公，顾恪之二桃，曰：“三子计功而食。”公孙接、田开强先言功，援桃而起。古冶子又言其功，令二子反桃，二子惭而自杀。古冶钟曰：“耻人以言，夸其声，不义也！”亦反其桃，契领而死。
《山海经》曰：夸父山北，有林名曰桃林，广圆三百里，其中多马。（桃林，今在弘农阌乡南，饶野马。）
《盐铁论》曰：夫桃李实多者，来年为之穰。
《新序》曰：魏文侯见箕季，从者食其园桃，箕季禁之，文侯曰：“箕季岂爱桃哉？是教我下无犯上也！”
《典术》曰：桃者，五木之精也，故厌伏邪气者也。桃之精，生在鬼门，制百鬼。故令作桃梗人着门，以厌邪，此仙木也。
《梦书》曰：桃为守御，辟不祥。梦见桃者，守御官。
《神农经》曰：玉桃，服之长生不世。若不得早服之，临死日服之，其尸毕天地不朽。
王肃《丧服要记》曰：昔者鲁哀公祖载其父，孔子问曰：“宁设三桃汤乎？”答曰：“不也。桃者，起於卫灵公。有女嫁梦，乳母送新妇就夫家。道闻夫死，乳母欲将新妇返。新妇曰：‘女有三从，今属於人，死当咒哀。’因驾素车白马，进到夫家，治三桃汤，以沐死者。出东北隅，礼三终，使死者不恨。吾父无所恨，何用三桃汤焉？”
《汉旧仪》曰：《山海经》称：东海掷晷度朔山，山上有大桃，屈蟠三千里。东北间，百鬼所出入也。上有二神人，一曰神荼，二曰郁垒，主领万鬼。恶害之鬼，执以苇索，以食虎。黄帝乃立大桃人於门户。画神荼、郁垒与虎、苇索，以御鬼。
《四王起事》曰：惠帝征成都王，於安阳城北军败，日已向中，而太官未暇进食。左右有赍秋桃十枚，便以献帝。帝食三枚，石超使人擘手夺三枚。
《汉武故事》曰：东郡献短人，帝呼东方朔。朔至，短人指朔谓上曰：“王母种三千年桃结子，此儿不良，已三过偷之矣！”後西王母下，出桃七枚，母自啖二，以五枚与帝。帝留核着前，王母问曰：“用此何为？”上曰：“杆桃美，欲种之。”母叹曰：“杆桃三千年一着子，非下土所植也！”後上杀诸道士妖妄者百馀人，西王母遣使谓上曰：“求仙信邪，欲见神人而杀戮，吾与帝绝矣！”又致三桃，曰：“食此，可得极寿。”
《汉武内传》曰：西王母以七月七日降於帝宫，命侍女索桃。须臾，以玉盘盛桃七枚，大如鸡卵，形圆诗青，以呈王母。王母以以五枚与帝，自食二枚。
《西京杂记》曰：上林苑有奉桃、樱桃、缃核桃、霜桃、金城桃、胡桃、绮叶桃、含桃、紫文桃。
《妒记》曰：武阳女嫁阮宣武，妒忌。家有一株桃树，华叶灼耀。宣叹美之，即便大怒，使婢取刀斫树，摧折其华。
《关令尹喜内传》曰：喜从老子西游，省太真、王母，共食碧桃。
《列仙传》曰：师门者，啸父弟子也，亦能使火，食桃李葩。夏孔甲为不能顺其心意，杀而埋之外野。一日风雨迎之，讫则山木皆焚。孔甲祠而祷之，未还而道死。
又曰：葛由，蜀羌人。周成王世，好刻木作羊卖之。一旦骑半入蜀中，王侯贵人追之，上绥山，皆得仙。故里谚曰：“得绥山一桃，虽不能得仙，亦足以豪！”
又曰：阳都女，随犊子出种桃李，一兽而返。後数十年，见在潘山下，冬卖桃果。
《神仙传》曰：樊夫人，与夫刘纲，俱有道术，各自言胜。中庭有两大桃树，夫妻各咒其一，桃便斗。纲所咒桃，走出篱外。
又曰：张陵，沛人也。有天沙驳之，遂服丹，能变化。有赵升，就陵受学，陵以七事试者。陵与诸弟子登□台山，绝岩上有一桃树，大如臂，旁生石壁，下临不测。去上三四丈，桃大有实。陵谓诸弟子曰：“得此桃者，当告以道要。”弟子皆流汗，无敢视者。升曰：“神人所护，何险之有？”乃从上自掷，正投桃树，取桃满怀，而石璧峻峭不得还，乃掷桃地上，得二百枚。陵分桃赐诸弟子，馀二枚，陵自食一，留一以待升。陵乃伸手引升，升忽见返，以向一桃与升。
又曰：高丘公，服桃胶得仙。
《锺离意别传》曰：《周书》言：秦吏赵凯以私恨告园民吴旦生盗食宗庙御桃，旦生对曰：“民不敢食也！”王曰：“剖其腹，出其桃！”史记恶而书之，曰：“桃，食之当有遗核。王不知此，而割人腹以求桃，非理也！”
《风俗通》曰：《黄帝书》称：上古之时，兄弟二人，曰荼与、郁律，度朔山上桃树下简百鬼。鬼妄人，则援以苇索，执以食虎。于是县官以腊除夕饰桃人，垂苇索，交画虎于门，效前事也。
《玄中记》曰：木子之大者，有积石山之桃实焉，大如十斛笼。
</div>
    <div class="pagination">
<a href="太平御览_page701.html">上一页</a><span>...</span><a href="太平御览_page697.html">697</a><a href="太平御览_page698.html">698</a><a href="太平御览_page699.html">699</a><a href="太平御览_page700.html">700</a><a href="太平御览_page701.html">701</a><span class="current-page">702</span><a href="太平御览_page703.html">703</a><a href="太平御览_page704.html">704</a><a href="太平御览_page705.html">705</a><a href="太平御览_page706.html">706</a><a href="太平御览_page707.html">707</a><span>...</span><a href="太平御览_page703.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
