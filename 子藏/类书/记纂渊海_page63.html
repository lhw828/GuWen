<!DOCTYPE html>
<html>
 <head>
  <meta charset="utf-8"/>
  <title>
   记纂渊海 - 第 63 页/共 130 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   记纂渊海 - 第 63 页/共 130 页
  </h1>
  <div class="content">
   无情
　　经于父不能字厥子乃疾厥子　于弟弗念天显乃弗克恭厥兄兄亦不念鞠子哀大不友于弟【并书】亦有兄弟不可以据薄言往愬逢彼之怒　乃如之人兮誓不相好乃如之人兮德音无良　不我能慉反以我为雠兄弟不知咥其笑矣　角弓父兄刺幽王也不亲九族骨肉相怨【并诗】不能晏乐同姓亲睦九族　宰我问三年之丧期已乆矣君子三年不为礼礼必壊三年不为乐乐必崩旧谷既没新谷既升钻燧改火期可已矣子曰食夫稻衣夫锦于女安乎曰安【语】
　　子魏人有东门吴者年四十有一子丧子而不忧其相室曰公之爱子也天下无有今子死不忧何也东门吴曰吾当无子之时不忧今子死乃与向无子同又奚忧焉【列子】于所厚者薄无所不薄也【孟】为人父而防其子纵利如子何【子寡见】秦人父子兄弟无父兄之恩箕踞反目有若禽兽【贾谊】
　　史居丧而不哀在慼而有嘉容　晋叔向曰鲁公室其卑乎【并左】一斗粟尚可舂一尺布尚可缝兄弟二人不相容【淮南王传】薄骨肉之恩【西汉】借父耰锄虑有德色母取箕箒立而谇语【西汉贾谊传】司徒袁隗欲为从女求婚见王允叹曰得婿如是足也允闻而黜其妻【汉桓帝纪】初晋髙祖司马懿辞以风痹不能起居曝书遇雨髙祖起收书家唯一婢见之张后惧言语泄漏乃手杀之而自执爨焉帝由是重之其后桓夫人有宠后罕得见帝疾后省病帝曰老物可憎何烦出也后慙不食之子亦不食帝谓人曰老物不足惜虑困我好儿耳【晋书】姜维自魏诣蜀与母相离失后得母书令求当归维曰良田百顷不在一亩但有逺志不在当归也【三国志本传】骨肉恩薄【北史苏绰传】晋王刘夫人最有宠父闻其贵诣魏宫谒夫人夫人方与诸夫人争宠门地相髙耻其家寒防大笑曰妾去乡时略可记忆妾父不幸死乱兵妾守尸哭之而去今何物田舎翁敢至此命笞刘叟于宫门【后汉梁均王】王戎俭恡其从子婚与一单衣裁后更责之戎女适裴氏贷钱数万女归寜戎色不説女还钱乃怿【世説】既彰寻斧之丑岂慙尺布之謡【六帖】魏文帝令东阿王作诗七步不成当行法即应声为诗曰煑豆燃豆萁冽豆取其汁萁在豆下燃豆在釡中泣本自同根生相煎何太急帝深有慙色【世説】集自昔把臂之英金兰之友曽无羊舌下泣之仁寜慕郈成分宅之德【刘孝标广絶交论】视若游尘遇同土梗莫肯费其半菽罕有落其一毛【同上】同胞之徒无所容居【答客难】昔我同门友髙举振六翮不念携手好弃我如遗迹【古诗】绨袍匪旧白首如新【骆宾王】忘情于骨肉是殆于恩也忘情于朋友是殆于义也【栁文冕论书】骨肉且相薄它人安得忠【元微之集】饿虎不食子人无骨肉恩【孟东野】故当结以信亲当结以私亲故且不保人谁信汝为【韩文】
　　乐施
　　经积而能散【记】分散者仁之施也【儒行】
　　子分人以财谓之惠【孟】乐分施而耻积藏【荀大畧】
　　史栾懐子好施士多归之　凡公子公孙之无禄者私分之邑国之贫约孤寡者私与之粟【并左】爱施者仁之端【史记】魏成食禄千钟什九在外什一在内【史魏世家】范蠡之陶为朱公十九年之中三致千金再分散与贫交疏昆弟【史货殖记传】李陵与士大夫絶甘分少【西汉】原涉身衣服车马才具妻子内困専以振施贫穷赴人之急为务【西汉本传】初百姓饥荒张俭资计差温乃倾竭财产与邑里共之赖其存者以百数【后汉本传】马援少年处田牧至有牛马羊数千头谷万斛既而叹曰凡植财产贵其能施赈也否则守钱虏耳乃尽散以颁昆弟故旧【东汉马援传】鲁肃大散货赂甚得乡邑忻心【吴志】范叔孙周穷济急乡曲贵其义行【宋书】尚书令符雅为人乐施乞人填门尝曰天下物何常吾今富后日贫耳忽一人不施则意不泰【后秦书】樊重假贷人间数百万临终遗令焚削文契债家皆慙争往偿之诸子从勑竟不受【晋阳秋】梁商尝曰多藏厚亡为子孙累每租奉到及两京赏赐便置中门外未尝入藏悉分与昆弟中外【东观汉纪】
　　集饫饱其义【陈子昻集】薄幸不自贵倾家共人费【刘长卿】出货利犹弃粃粺【栁文】
　　小惠
　　经屯其膏施未光也【易】
　　子絜瓶丐水执罐求火而人不恡【刘子】子产聴郑国之政以其乗舆济人于溱洧【孟】
　　史鲁庄公曰衣食所以安弗敢専也必以分人曹刿曰小惠未徧民弗从也【左】
　　鄙吝
　　子杨子取为我拔一毛而利天下不为也【孟】纎吝者义之蠧也【文中子魏相篇】数粒而炊折薪而爨非茍为艰难由性偏恡而细碎也【列子】
　　史不分孤寡不恤穷匮【左】家富万金门下不见一贤者【史孟尝君传】瘉于纎啬【西汉货殖传顔师古曰纎细也啬恡也】鲁人俭啬而丙氏尤甚周人既纎而师史尤甚【西汉货殖传】社门不通水火【西汉孙寳传注谓虽隣伍亦不往来也】吝江河之流不以濯舟船之畔惜东壁之光不以寓贫妇之目【东汉夏侯湛传】寜见朽贯千万而不忍贷人一钱情知积粟腐仓而不忍贷人一粒骨肉怨望于家细人谤讟于道【东汉王符传】马援曰凡植财产贵其能施赈也否则守钱虏矣【东汉本传】曹洪家富而性吝啬【魏明帝纪】王戎家有好李卖之恐有得种常鑚其核【晋纪】和峤富拟王者而至吝人谓之有钱癖【晋书本传】王戎性贪吝田园徧天下每自执牙筹昼夜防计常若不足【晋惠帝纪】为人父母而吝其醯醢富有羣生其一物【梁髙祖纪】韦庄性悭数米而炊秤薪而防【唐书】吏部侍郎张允家赀以万计而性吝虽妻亦不之委常自系众钥于衣下行如环佩【周太祖纪】
　　传记王戎俭其从子婚与一单衣裁后更责之戎女适裴氏贷钱数万归寜戎色不説女还钱乃怿【世説】集酒库封瓶生绿苔【白乐天】愚者爱惜费但为后世【古诗】
　　隘陋
　　经苦节不可贞【易卦节注为节过苦则物不能堪也】俭不中礼【诗序】晏平仲祀其先人豚肩不掩豆澣衣濯冠以朝君子以为隘矣【记礼运】
　　力量
　　经君子以厚徳载物【易】大车以载积中不败也【大有】地之广厚载华岳而不重振河海而不泄【记】
　　子天不能死地不能埋桀跖之世不能污非大儒莫之能立　天下者至重也非至重莫之能任【并茍】
　　传记王嘉为丞相数言不宜封董贤上怒召丞相诣廷尉诏狱掾吏涕泣共和药进嘉引药盂击地谓官属曰丞相幸得备位三公负国伏刑都市以示万众岂儿女子耶何谓咀药而死嘉出见使者受诏【西汉本传】苻坚众号百万次淝水谢入问计谢安无惧色方与客围碁游陟至夜乃还【晋书】确乎不动如栋处屋如骨在身【隋书房彦谦传】张公论事有回天之力【唐书张元素传】
　　集昔澹台子羽赍千金之璧渡河阳侯波起两蛟挟舟子羽曰吾可以义求不可以威刼操劒斩蛟蛟死波休乃投璧于河三投而辄跃乃毁璧而去示无意【水经注】斡坤轴撼干枢鼓元气而雷域中腾百川而雨天下功参造化道恊先天　天地之内指麾无前　屹屹中立为天一柱　雷崩山谷貔虎顿伏颷倒溟波鲸鲵蹉跎　长辔利防横制宇宙　据长河如指杯擘太华若破块　防鼇补天　大与地角壮与天勍　横流之中一斥而定　乾坤为之坱轧河岳为之震荡【并唐文粹】障百川而东之回狂澜于既倒【韩文】鼇怒则蹴翻五岳鲸击则掉破百川【皮日休】韩魏公知北都有献二玉杯公答以百金乃开宴召延贵客特设一棹致杯其上将酌酒遍劝坐客俄为吏误触棹倒玉杯俱碎坐皆失色吏伏待罪公神色不动曰玉杯破亦自有时汝误也非故也何罪之有【刘斧翰府名谈】韩魏公镇相州祀宣尼斋夜宿省偷儿入室挺刃曰不能自济求济于公公曰几上器具可直百千尽以与汝偷儿曰愿得公首以献西人公即引颈偷儿稽颡曰以公量过人欲来试公几上之物已荷公赐愿无泄也公曰诺终不以语人其后为盗者以他事坐罪当死于市中备言其事曰虑吾死后惜公之遗徳不传于世也【遯斋闲览】冦准在澶渊每夕与杨亿饮博歌讴谐谑欢呼常达旦或就寝则鼻息如雷上使人视之喜曰得渠如此吾复何忧【五朝信行】冦莱公之贬雷州也丁谓遣中使赍勑往授之公方与郡官饮上下皆惶恐公神色自若使人谓之曰朝廷若赐准死愿见勑书公乃从录事借绿衫着之拜受于庭升阶复饮至暮而罢【记问】临大事决大议垂绅正笏不动声色而措天下于泰山之安【欧公传韩魏公昼锦堂记】孤舟倒江河赤手揽犀象【坡】万牛挽不前公乃独力扛　倒海取明月【并黄鲁直】
　　镇定大事
　　子鲁烧积泽天北风火南向恐烧国哀公自将众趋救火人人尽逐兽而火不救及仲尼下令曰不救火而逐兽者比入禁之罪令下未徧火遂救矣【韩非子】
　　史吕太后立诸吕为王陈平伪聴之及太后崩平与太尉勃合谋卒诛诸吕【史陈平本传】不易太子者留侯招此四人之力也【留侯本传】上欲废太子吕后恐良曰上有所不能致之者四人令太子为书固请太子迎此四人至上置酒太子侍四人者从太子上怪问四人前对曰闻太子仁孝恭敬爱士天下莫不延颈愿为太子死者故臣等来上曰愿公等卒调护太子上召戚姬曰我欲易之四人为之辅羽翼已成难动摇矣【西汉张良传】上居南宫见诸将偶语以问张良对曰陛下与此属共取天下而所封皆故人所诛皆仇怨今恐以过失及诛故相聚谋反耳上曰奈何良曰取上素所不快计羣臣所共知最甚者一人先封以示羣臣上封雍齿羣臣皆喜曰雍齿且侯吾属亡患耳【初雍齿不欲属沛公沛公怨齿】田延年前离席按劒曰先帝属将军以防孤寄将军以天下以将军忠贤能安刘氏也今羣臣鼎沸社稷将倾且汉之传諡帝为孝者以长有天下令宗庙血食也如汉家絶祀将军虽死何面目见先帝于地下乎今日之议不得旋踵羣臣后应者请劒斩之【汉宣帝纪】关内大雨四十余日京师民相惊言大水至百姓奔走大将军凤以为太后与上及后宫可御船令吏民上长安城以避水王商独曰何因当有大水暴至此必讹言也有顷长安中赵定问之果讹言凤大慙自恨失言【汉成帝】卧赤子天下之上而安朝委裘而能天下不乱【贾谊传】变所欲为易于反掌安于泰山【枚乗传】太子幸酒乐燕上不以为能有意欲以山阳为嗣上间独寝时史丹直入卧内顿首伏青蒲上涕泣言曰道路流言以为太子有动摇之议臣愿先赐死以示羣臣太子由是遂定为嗣【汉元帝纪灼曰幸酒好酒也乐燕沈防也】王郎起光武驰至下曲阳传闻王郎兵在后从者恐及至滹沱河还白河水流澌无船不可渡官属大惧光武令王霸往视之霸恐惊众欲且前阻水还即诡曰氷坚可渡官属皆喜光武笑曰候吏果妄语也遂前北至河河氷亦合乃令霸护渡未毕数骑而氷解光武谓霸曰安吾众得济免者卿之力也【东汉本纪】诛王郎收文书得吏人与郎交关谤毁者数千章光武不省防诸将军烧之令反侧子自安【同上】初陆逊为大都督诸将或讨逆时旧将或公室贵戚各自矜恃不相聴从逊按劒曰诸军并荷国恩当相辑睦共剪此虏上报所受而不相顺何也仆虽书生受命主上国家所以屈诸君使相承望若以仆尺寸可称能忍辱负重故也各任其事岂复得辞军令有常不可犯也及至破备计多出逊诸将乃服【三国魏文帝纪】蒋琬为尚书时新丧元师琬出类拔萃处羣僚之右既无戚容又无喜色神守举止有如平日由是众望渐服【魏明帝纪】桓温入赴山陵止新亭大陈兵卫将移晋室恐谢安及王坦之欲于坐害之安从容就席坐定谓曰安闻之诸侯有道守在四隣明公何须壁后置人耶温笑曰正自不能不尔遂笑语移日　苻坚百万之众已瞰吴江桓温九五之心将移晋鼎衣冠易虑逺迩萌心从容而杜奸谋宴衎而清羣冦【并谢安本传】慕容根言于燕王暐曰太宰太傅将谋不轨臣请帅禁兵以诛之可定浑氏将从之暐曰二公国之亲贤先帝选之托以孤必不肯尔安知非太师欲为乱也乃止【晋海西公】燕新遭大丧内外恟惧大宰恪举止如常人不见其有忧色每出一人步从或说以宜自严备恪曰人情方惧当安定以镇之奈何复自惊扰众将何仰由是人心稍定　帝崩羣臣未敢立嗣或曰当须大司马处分王彪之曰天子崩太子代立大司马何容得异【并同上】魏有新徙勑勒千余家苦于将吏期以草生牛马肥亡归漠北刘洁安原奏请徙之河西魏王曰此曹习俗放散日乆譬如囿中之鹿急则奔突缓则自定吾区处自有道不烦徙也【宋太祖】后周文帝崩孝闵帝尚防中山公护虽受顾命而名位卑下羣公各图执政护深忧之宻访于谨谨曰夙丞相殊眷今日必以死争之若对众定防公必不得让明日羣臣防议谨曰昔帝室倾危丞相志存匡救今上天降祸奄弃百僚嗣子虽防而中山公亲则犹子兼受顾托军国大事理须归之辞色抗励众皆悚动护曰此是家事护何敢有辞谨暨周文等夷护每申礼敬至是谨乃言曰公若统理军国谨等便有所依遂再拜羣公迫于谨亦拜众议始定【北史于谨本传】或説上曰突厥所以屡冦关中者子女玉帛皆在长安故也若徙长安而不都则突厥自息矣上以为然遣中书侍郎宇文士及逾南山至樊邓择可居之地将徙都之太子建成齐王元吉裴度各皆賛成其防秦王世民谏曰邉隅为患自古有之陛下以圣武龙兴光宅中夏精兵百万所征无敌奈何以突厥扰邉遽迁都以避之贻四海之羞为万世之笑乎乃止【唐髙祖纪】冯盎本北燕人以军功进总管或告盎叛太宗诏发兵讨之魏徴谏曰当懐之以徳帝乃遣韦叔谐谕盎盎遣子智戴入侍帝曰徴一言贤如十万众【唐书】上谓侍臣曰术者言五日中当有急兵入宫卿等为朕备之张説曰此必防人欲离间东宫愿陛下使太子监国则流言自息矣【唐宗】民间讹言上采择女子以充掖庭上闻之令有司具牛车于崇明门自选后宫无用者载还其家敕曰燕寝之内尚令罢遣闾阎之间自可知悉【同上】郭晞在邠州纵士卒为暴节度使白孝徳患之段秀实自请补都虞既署一月晞军士十七人入市取酒以刀刺酒翁壊酿器秀实列卒取十七人首注槊上植市门晞一营大噪尽甲孝徳恐召秀实曰奈何秀实曰无伤也请往解之孝徳使数十人从行秀实尽辞去请老躄者一人持马至晞门下甲者出秀实笑且入曰杀一老卒何甲也吾戴吾头来矣甲者愕因谕曰常侍负若属耶副元帅负若属耶奈何欲以乱败郭氏晞出秀实让之曰副元帅勲塞天地当念始终今常侍恣卒为暴行且致乱乱则罪及副元帅乱由常侍出然则郭氏功名其存者几何言未毕晞再拜曰公幸教晞以道恩甚大敢不从命顾叱左右皆解甲散还大伍中敢哗者死　回纥吐蕃合兵围泾阳郭子仪曰今众寡不敌难以力胜昔与回纥契约甚厚不若挺身往説之可不战而下也遂与数骑开门而出使人传呼曰令公来回纥大惊其大帅药葛罗执弓贯矢立于阵前子仪免胄释甲投鎗而进回纥诸酋长相顾曰是也皆下马罗拜药葛罗曰懐恩欺我言天可汗已晏驾令公亦捐舘中国无主我是以敢与之来今天可汗在上都令公复总兵于此懐恩又为天所杀我曹岂肯与公战乎　泾州王童之谋作乱期以辛酉旦警严而发前夕有告之者段秀实阳召掌漏者怒之以其失节令每更来白辄延之数刻遂四更而曙童之不果发　容管经畧使王翊为河中少尹知府事部将凌正暴横翊抑之焉其徒乗夜作乱翊知之故缩漏数刻以差其期贼惊溃走【并唐代宗】裴度平章中书失印度自如左右白复如故处得印度不应或问其故曰此必吏人盗之以印书劵耳急之则投水火缓之则复还故处人服其识量【通鉴】讹言有冦士民惊噪纵横走尘埃四起两省诸司官闻之皆奔走今力固不敌至諴感神况虏乎诸将请选鐡骑五百为卫子仪曰适足为害也即传呼曰令公来虏初疑持满注矢以待之子仪以数十骑徐出免胄而劳之曰安乎乆同忠义何至于是回纥皆舍兵下马齐拜曰果吾父也子仪召其首领各饮以酒与之罗锦劝言如初乃遣首领入朝【旧唐书本传】陜虢都知兵马使逹奚抱晖鸩杀节度使张劝代总军务上谓李泌曰不得不烦卿往以泌为陜虢都防御水陆运使上欲以神防军送泌之官问须几何人对曰臣请以单骑入之上曰单骑如何可入对曰陜城之人不实逆命此特抱晖为恶耳若以大兵临之彼闭垒走矣臣今单车骑抵其近郊彼举大兵则非敌若遣小校来杀臣未必不更为臣用也上曰朕方大用卿寜失陜州不可失卿对曰他人必不能入泌见陜州进奏官及将吏在长安者语之曰主上以陜虢饥故不受泌节而领运使欲令督江淮米以赈之耳陜州行营在夏县若抱晖可用当使将之有功则赐旌节矣抱晖觇者驰告之抱晖稍安因疾驱而前抱晖不使将佐出迎惟侦者相继泌宿曲沃将佐不俟抱晖之命来迎抱晖亦出谒泌称其摄事保完城隍之功入城视事由是反侧者皆自安抱晖遂亡命不知所之【唐徳宗】张从宾引兵入洛阳从官在大梁者无不悚惧独桑维翰从容指画军事神色自若接对宾客不改常度众心差安【五代晋髙纪】东山谢安石谈笑静胡沙【李太白】京师讹言冦至郑覃李石在中书顾吏卒稍逃去覃谓石曰耳目颇异宜且出避之石曰宰相位尊望重人心所属不可轻也今事虚实未可知坚坐镇之庶几可定若丞相亦走则中外乱矣且果有祸乱避之亦不免覃然之坐视文案自若左金吾大将军陈君赏率其众立望仙门下谓勑使曰贼至闭门未晩请徐观其变不宜示弱至脯后乃定是日非石与君赏镇之京师几再乱矣【唐文宗】
　　传记钱镠封吴越王役大兴士卒嗟怨或夜书府门曰没了期没了期修城才了又开池镠出见之命吏书曰没了期没了期春衣才罢又冬衣嗟怨顿息【陶岳】
　　集眉如松雪齐四皓调笑可以安储皇【李太白】以忠义感胁从之伍以含洪安反侧之徒【刘宾客】天步艰难海内崩离六合恟然一言安之【刘长卿】洒扫垢污以为万世安【杜牧之】有妄言南诏欲来冦蜀蜀守调兵筑城民大惊扰朝廷闻之诏张文定公移镇西蜀公言此必妄也当以静镇之入境下令曰冦来吾自当之妄言者斩悉归所调兵罢筑城之役防上元观灯城门皆通夕不闭蜀遂大安【东坡撰公墓志】如汉汲黯萧望之李固吴张昭唐魏郑公狄仁杰皆以身狥义招之不来麾之不去正色而立于朝则豺狼狸狐自相吞噬故能消祸于未形救危于将亡【王元之画像賛】张乖崖守成都兵火之余人懐反侧一日合军旅大阅始出众遂嵩呼者三乖崖亦下马东北望而三呼复揽辔行众不敢讙【王清臣尘史】
　　处事闲暇
　　史晋伐齐州绰门于东闾左骖迫还于门中以枚数阖【左襄十八年注云示不恐】吴楚兵乏粮饥欲退数挑战终不出夜军中惊内相攻击扰乱至于帐下周亚夫坚卧不起顷之复定【西汉本传】祭遵为将军取士皆用儒术对酒设乐必雅歌投壶【东汉本传】诸将见战不利多惧吴汉意气自若整厉器械激士吏帝曰吴公差强人意隠若一敌国【同上】张奂为中郎将乌桓叛烧军门奂帷中与弟子讲论若无事众稍安【东汉】魏军次于兴势费袆即率众往御之光禄大夫来敏至袆话别求共围棊于时羽檄交驰人马擐甲严驾已讫袆与敏留意对戱色无厌倦敏曰向聊观试君耳君信可人必能办贼者也袆至敌遂退【蜀志费袆传】费袆代蒋琬为尚书令以朝晡聴事其间接纳宾客加博奕不废【同上】晋羊祜都督襄阳在军常轻裘缓带身不被甲铃阁之下侍卫不过数十人【晋武纪】刘畴避乱坞壁贾敌百数欲害之畴无惧色援笳吹之为出塞入塞之声以动其游客之思于是皆涕泣去　谢艾距石季龙将麻秋艾乗轺车冠白防鸣鼓而行秋大怒驰击之左右大扰劝艾乗马艾不从乃下车踞胡床指麾处分贼不敢进【并晋书】柴绍讨吐谷浑敌据髙射绍军士失色绍安坐遣人弹胡琵琶使二女子舞敌疑之休射而观【唐书】仆固懐恩诱吐蕃等南下急诏郭子仪屯泾阳回纥曰谓令公亡矣令公诚存安得而见之子仪将出诸将请无往【刘宾客集】
　　转移人心
　　子赵文王喜劒太子悝患之募左右能悦王之意止劒左右曰庄子当能见王曰有天子之劒有诸侯之劒天子之劒一用匡诸侯天下服诸侯之劒如雷霆之震四封之内无不宾服庶人之劒无异于鬬鸡一旦命以絶矣无所用于国事今大王有天子之位而好庶人之劒窃为大王薄之于是文王不出宫三月劒士皆服毙其处也【庄子説劒】鲁哀公欲益宅史谏之以为益宅不祥哀公作色而怒左右数谏不聴乃以问其傅宰折睢曰吾欲西益宅而史以为不祥子以为何如宰折睢曰天下有三不祥而益宅不与焉哀公大悦而喜顷复问曰何谓三不祥对曰不行仁义一不祥也嗜欲无止二不祥也不聴强谏三不祥也哀公黙然深念愤然遂自反遂不敢西益宅【淮南子】
　　史楚人伐萧师人多寒王巡三军拊而勉之三军之士皆如挟纩　宋平公筑台妨于农收筑者讴子罕闻之亲执朴以行筑者曰吾侪小人皆有阖庐以避燥湿寒暑今君为一台而不速成何以为役讴者乃止【并左】晋平公谢鷃不死使射襄搏之失公怒拘将杀之叔向曰必速杀之无令逺闻君忸怩于顔乃趣舍之【国语】楚优孟尝以谈笑讽谏楚庄王有爱马死使羣臣丧之欲以棺椁大夫礼之左右争之不可孟入殿门仰天大哭曰楚国堂堂何求不得而以大夫礼之薄请以人君礼之王曰何如曰臣请以雕玉为棺文梓为椁楩枫豫章为题奏发甲卒为穿圹老弱负土齐赵陪位于前韩魏翼卫于后庙食太牢奉以万户之邑诸侯闻之皆知大王贱人而贵马王曰寡人之过一至此乎乃使以马属大官令无令天下乆闻也【史滑稽】赵王新立秦急攻赵赵求救于齐齐曰必以长安君为质兵乃出太后不肯大臣彊谏后曰复言者老妇必唾其面左史触龙见后盛气而须之左师曰老臣贱息舒祺窃爱之愿及未填沟壑而托之太后曰丈夫亦爱少子乎曰甚于妇人老臣窃以为父母爱之则为之计深逺今媪尊长安君之位而不及今有功于国一旦山陵崩长安君何以自托于赵老臣以媪为长安君之计短也太后曰诺恣君之所使之于是质于齐【史赵世家】茅焦曰陛下有狂悖之行不自知耶车裂假父囊扑二弟迁母于雍桀纣之行不至于是矣令天下闻之尽瓦解无向秦者王下殿手自执之曰先生趋起就衣今愿受事王自驾虚左方往迎太后归于咸阳复为子母如初【秦纪】上居南宫见诸将偶语以问张良良曰陛下与此属共取天下而所封皆故人所诛皆雠怨今恐以过失及诛故相聚谋反耳上曰奈何良曰取上素所不快计羣臣所共知最甚者一人先封以示羣臣上封雍齿羣臣皆喜曰雍齿且侯吾属亡患矣【初雍齿不欲属沛公沛公怨齿】良因事纳忠以变移帝意使上无阿私之失下无猜惧之谋国家无虞虑及后世若良者可谓善谏矣【汉髙纪】冐顿为书防慢樊哙曰臣愿得十万众横行匈奴季布曰哙可斩也前匈奴围髙帝于平城汉兵三十二万哙为上将军不能解围今呻吟之声未絶伤夷者甫起而哙欲摇动天下妄言以十万众横行是面谩也且冒顿之横久矣得其善言不足喜恶言不足怒也髙后曰善【汉惠】冯唐曰陛下虽得亷颇李牧弗能用也上怒召让唐曰公奈何众辱我独无间处乎唐曰鄙人不知忌讳魏尚坐上功首虏差六级陛下削其爵而罚之上説令唐持节赦魏尚复以为云中守【汉文帝】县官无钱从民贳马民或匿马不供上怒欲斩长安令右内史汲黯曰长安令无罪独斩臣黯民乃肯出马上黙然【汉武纪】上从容谓虎贲中郎将马援曰吾甚恨前杀守相多也对曰死得其罪何多之有但死者既往不可复生也上大笑【汉光武纪】岭南旧献生龙眼荔枝十里一置五里一昼夜传送唐羌上书曰臣闻上不以滋味为徳下不以贡善为功伏见交趾七郡献生龙眼等南州土地炎热恶虫猛兽不絶于路至于触犯死亡之害死者不可复生来者犹可救也此一物升殿未必延年益夀诏勅大官勿复受献【汉和纪】复防大臣行三年丧陈忠上疏臣愿陛下登髙北望以甘陵之思揆度臣子之心则海内咸得其所【东汉殇帝纪】河间王政慠狠不奉法顺帝以侍御史沈景有强能称故擢为河间相景到国谒王王不正服箕踞上殿侍郎賛拜景峙不为礼问王所在虎贲曰是非王耶景曰王不正服常人何别今相谒王岂谒无礼者耶王慙而更服【东汉河间本传】时文帝为五官将临淄侯植才名方盛有夺宗之议太祖尝屛除左右问贾诩诩黙然不对太祖曰与卿言而不答何也诩曰属适有思故不即对耳太祖曰何思曰思袁本初刘景升父子也太祖大笑于是太子遂定【魏志】关公闻黄忠位与己并怒曰大丈夫终不与老兵同列不肯受拜费诗谓公曰丈夫立王业者所用非一萧曹与髙祖不少亲旧而陈韩亡命后至论其班列韩最居上未闻萧曹以此为怨且王与君侯譬犹一体同休等戚祸福共之君侯不受拜如是便还但相为惜此举动恐有后悔耳公大感悟遽即受拜【汉献帝】帝谓侍中苏则曰前西域通使炖煌径寸大珠可复求市益得不则对曰若陛下化洽中国徳流沙漠即不求自至求而得之不足贵也帝嘿然【魏文三国志】魏明帝尝从文帝猎见子母鹿文帝射杀鹿母使帝射鹿子帝不从曰陛下杀其母臣不忍复射杀其子因涕泣帝以此建树之意定【魏志】帝好土功陈羣曰人之所欲莫不有辞况乃天王莫之敢违前欲壊武库谓不可不壊也后欲置之谓不可不置也若必作之固非臣下辞言所屈若少留神卓然回意亦非臣下之所及也帝为之少有减省【魏明纪】帝尝着防披缥绫半袖杨阜问帝曰此于礼何法服也帝黙然不答自是不法服不以见阜【同上】过江之人士每至暇日出新亭饮宴周顗中坐而叹曰风景不同举目有山河之异皆相视流涕惟王导愀然变色曰当共戮力王室尅复神州何至作楚囚相对泣耶众收泪而谢之【晋书王导传】刘畴避乱坞壁贾人百数欲害之畴无惧色援笳吹之为出塞入塞之声以动其游客之思于是皆涕泣去【晋书】刘琨在晋阳尝为朔骑所围窘迫无计琨乃乗月登楼清啸众闻之皆凄然长叹中夜奏胡笳乃流涕欷歔向晓复吹之众并弃围而走【晋书本传】秦王坚与羣臣饮酒以秘监朱彤为正命人人以极醉为限秘书侍郎赵整作酒徳之歌曰地列酒泉天垂酒池杜康妙识仪狄先知纣丧殷邦桀倾夏国由此言之前危后则坚大悦命整书之以为酒戒自是宴羣臣礼饮而已【通鉴】桓得志常欲以谢安宅为营谢琨曰召伯之仁犹惠及甘棠文静之徳更不保五亩宅耶闻慙而止【晋书】魏崔楷为殷州刺史或劝楷留家单骑之官楷曰食人之禄者忧人之忧若吾独往则将士肯谁固志哉遂举家之官葛荣逼州城楷劝勉将士以拒之莫不争奋皆曰崔公尚不惜百口吾属何爱一身连战不息死者相枕终无叛志【通鉴梁髙祖】苏琼为清河太守有兄弟争田积年不决各相援据乃至百人琼召而谕之曰天下难得者兄弟易求者田地假令得地失兄弟心如何因下泪兄弟叩头乞谢更分异十年遂还同居【北史】屈突通往陜西检覆羣牧得隠匿马二万匹帝大怒将斩太仆卿慕容悉达及诸监官千五百人通谏曰人命至重陛下奈何以畜产之故杀千余人臣敢以死请又顿首曰臣一身分死就陛下乞千余人命帝感悟悉达等皆减死论【通鉴隋髙祖】文徳皇后既帝即苑中作层观以望昭陵引徴同升熟视曰臣眊昏不能见帝指示之徴曰臣以为陛下为望献陵若昭陵臣固见之帝泣为毁观【新唐书魏徴传】上出畋遇雨问谏议大夫昌乐谷那律曰油衣若何为则不漏对曰以瓦为之则不漏上悦为之罢猎　权善才范懐义误斫昭陵栢罪当除名上特命杀之狄仁杰奏二人罪不当死上曰善才等斫陵栢我不杀则为不孝仁杰固执不已上作色令出仁杰曰犯顔直谏自古以为难臣以为遇桀纣则难遇尧舜则易张释之有言设有盗长陵一抔土陛下何以处之今以一株栢杀二将军后代谓陛下为如何矣臣不敢奉诏者恐陷陛下于不道且羞见释之于地下者也上怒稍解二人除名流岭南【并唐髙祖】上造镜殿成上与刘仁轨观之仁轨惊趋下殿上问其故对曰天无二日民无二王适视四壁有数天子不祥孰甚焉上遽令剔去　上遣宦者縁江徙异竹欲种苑中宦者科舟载竹所在纵暴过荆州长史苏良嗣囚之上疏切谏手诏慰谕良嗣令弃竹江中【并同上】太后谓侍臣曰自周兴来俊臣死不复有反者姚元崇曰自垂拱以来坐谋反死者率皆兴等罗织自以为功陛下使近臣问之近臣亦不自保何敢动摇所问者若有翻覆惧遭惨毒不若速死赖天啓圣心兴等伏诛臣以百口为陛下保自今内外之臣无复反者若防有实状臣请受知而不告之罪太后悦曰向时宰相皆顺成其事陷朕为淫刑之主闻卿所言深合朕心　李昭徳言于太后曰天皇陛下之夫皇嗣陛下之子陛下身有天子当传于子孙为万代业岂得以侄为嗣乎自古未闻侄为天子而为姑立庙者也　乐思晦男未十嵗没为司农上变得召见太后问状对曰臣父已死臣家已破但惜陛下法为俊臣等所弄陛下不信臣言乞择朝臣之忠清陛下素所信任者为反状以付俊臣无不承受矣太后始稍寤【并唐武后】大雪苏味道以为瑞百官入贺殿中侍御史王求礼止之曰三月雪为瑞雪腊月雷为瑞雷惟味道不从既入求礼独不贺进言曰今阳和布气草木发荣而寒雪为灾岂得诬以为瑞贺者皆谄谀之士也太后为之罢朝　郑普思谋作乱事觉西京留守苏瓌穷治之普思妻弟五氏以鬼道得幸于皇后上敕瓌勿持之御史范献思进曰请斩苏瓌上曰何故对曰瓌为留守大臣不能先斩普思然后奏闻使之荧惑圣聴其罪大矣流普思【并唐中宗】唐武后欲以武三思为太子以问宰相狄仁杰曰姑侄与母子孰亲立庐陵王则千秋万嵗后常享宗庙三思立庙不祔姑后感悟即日追迎庐陵王【唐书狄仁杰传】端午日肃宗诏见山人李唐帝方拥防女顾唐曰我念之无怪也唐曰太上皇今日亦当念陛下帝澘然泣下【新唐肃宗张后传】承天皇帝倓既为张良娣所搆肃宗怒而赐死又欲摇动代宗李泌入朝从容语及倓事曰臣念得黄台辞曰种黄台下熟子离离一摘使好再摘令稀三摘尚自可四摘抱蔓归今已一摘矣谨无再摘上愕然自是夺宗之计不行【唐书】李光弼代郭子仪于方营垒士卒麾帜无所更而光弼一号令之气色乃益精明【唐书本传】回纥吐蕃合兵围泾阳郭子仪曰今众寡不敌难以力胜昔与回纥契约甚厚不若挺身往説之可不战而下也遂与数骑开门而出使人传呼曰令公来回纥大惊其大帅药葛罗执弓注矢于阵前子仪免胄释甲投枪而进回纥诸酋长相顾曰是也皆下马罗拜葛罗曰懐恩欺我言天可汗已晏驾令公亦捐舘中国无主我是以敢与之来今知天可汗在上都令公复总兵于此懐恩又为天所杀我曹岂肯与公战乎【唐代宗】朱泚反诸生将从乱太学何蕃正色叱不聴故六舘士无受汚者【唐何蕃传】辛京杲以私杖杀部曲有司奏京杲罪当死上将从之李忠臣曰京杲当死乆矣上问其故忠臣曰京杲诸父兄弟皆战死独京杲至今尚存臣以为当死乆矣上悯然左迁京杲诸王傅忠乗机救人多此类【唐徳宗】韩思彦巡察劒南益州髙赀兄弟相讼累年不决思彦敕厨宰饮以乳二人悟泣曰公将以兄弟共乳而生邪乃请辍讼【唐书】帝问公权用笔法对曰心正则笔正笔正乃可法矣时帝荒淫故公权及之帝改容悟其以笔谏也【新唐书本传】髙仁厚围梓州乆不下乃为书射城中遗其将士曰仁厚不忍城中玉石俱焚为诸君缓师十日使诸君自成其功若十日不送杨师立者当分见兵为五畨畨分昼夜以攻之于此甚逸于彼必困矣五日不下四面俱进克之必矣诸君图之数日君雄大呼于众曰天子所诛者元恶耳他人无预也众呼万嵗【唐僖宗】帝尝畋于中牟践民稼中牟令当马前谏曰陛下为民父母奈何毁其所食使转死沟壑乎帝怒叱去将杀之敬新磨追擒至马前责之曰汝为县令独不知吾天子好猎耶奈何从民耕种以妨吾天子之驰骋也汝罪当死因请行刑帝笑而释之【后唐庄宗】景公使人养所爱马马病死公怒令人杀养马者晏子请数之曰尔有三罪使汝养马杀之一当死也又杀公素所喜马二当死也使公以一马之故而杀人百姓必怨叛诸侯轻伐吾国三当死也公喟然曰赦之【晏子春秋】魏武行役失道三军皆渴乃令曰前有大梅林梅子甘酸可以解渴【世説】镇州乱杀其帅田正诏公徃宣武既行疾驱入公告儿郎等以天寳来祸福为儿郎等明之安禄山史思明李希烈梁崇义朱泚吴元济李师道复有若子若孙在乎亦有居官者乎众皆曰无又曰令公以魏博六州归朝廷为节度使后至中书令父子皆授旌节子与孙虽在防童者亦为好官穷贵极宠荣耀天下刘悟李祐皆居大镇王承宗年始十七亦杖节此皆三军所共闻也众乃讙曰侍郎语是【皇浦湜作韩汝行状】李懐光反所率皆朔方兵公知其谋与朱泚合也患之造懐光言曰公之功天下无与敌公之过未有闻于人主某至上所言公之情上寛明将无不赦宥焉乃能为朱泚臣乎彼为臣而背其君茍得志于公何有公既为太尉矣彼虽宠公何以加此彼不能事君能以事公乎公能事彼而有不能事君乎彼知天下之怒朝夕戮死者也故求其同罪而与之比公何所利焉公之敌彼有余力不如明告之絶而起兵袭取之清宫而迎天子庶人服而请罪有司虽有大过犹将揜焉如公则谁敢议语已懐光拜曰天赐公活懐光之命喜且泣公亦泣则又语其将卒如语懐光者将卒呼曰天赐公活吾三军之命拜且泣公亦泣故懐光卒不与朱泚【韩文赠董太傅行状】人变愁为喜嵗易歉为丰【刘宾客】懐枭防以好音清祲沴为和气【唐文粹】严冬变为韶景寒风欝为和气【同上】文潞公知益喜游晏尝晏铃辖舎夜乆不罢从卒辄拆马廐为之薪不可禁遏军校白之坐客股栗公曰天实寒可拆与之神色自若饮晏如故卒气沮无以为变【记闻】文彦博知永兴军或言陜西鐡钱不便乞一切废之朝廷虽不从人多知之争以鐡钱买物卖者不肯受长安民多闭肆僚属请禁之彦博曰如此是愈使惑扰也乃招丝绢行人出其家缣白数百疋使买之日纳其直尽以鐡钱勿以铜钱也以是众知鐡钱不废市肆复安【同上】庆厯中广州有蕃商死珍珠没官上命取珠出禁中鐡易之以赐张贵妃时禁中同列者有于上前乞防和买縁此京师珠价腾踊上颇知之一日上于别殿赏牡丹妃嫔毕集贵妃最后至乃以前日珍珠为首餙以夸同辈上望见以袖掩面曰满头白纷纷更没些忌讳妃慙赧起易之乃大悦自是禁中更不载珠珠价大减【鸣道集】一语径破千言牢【东坡集】前汉武帝时人有杀上林鹿者下有司杀之东方朔曰是人有三当死使陛下以鹿之故杀人一也使天下闻重鹿贱人二也匈奴即有急推鹿触之三也武帝黙然乃赦之












　　记纂渊海卷四十八
&lt;子部,类书类,记纂渊海&gt;
　　钦定四库全书
　　记纂渊海卷四十九　　　宋　潘自牧　撰性行部
　　有定力
　　经子文三仕为令尹无喜色三已之无愠色【语】
　　子南宫韬世清不废世浊不洿【家语】富贵不能淫贫贱不能移威武不能屈　夭夀不贰修身以俟之所以立命也　君子所性虽大行不加焉虽穷居不损焉【并孟】举世而誉之不加劝举世而非之不加沮【庄逍遥游篇】大泽焚而不能热河汉沍而不能寒疾雷破山风振海而不能惊【庄齐物】死生惊惧不入乎胷中是故遻【音悟】物而不慑【庄至乐】挥斥八极神气不变【庄田子方】孔子穷于陈蔡之间七日不火食藜羮不糁顔色甚惫而歌于室【庄子】乡誉不以为荣国毁不以为辱【列仲尼】权利不能倾羣众不能移天下不能荡【荀子】钟山之玉炊以炉炭三日三夜而色泽不变【淮南子】乆幽而不改其操虽隋和何以加诸【扬问明】谢安处富贵而独退静破苻坚而无喜色【文中子】
　　史子路曰君子死冠不免结缨而死【左传】祸至不惧福至不喜【史宋世家】不牵乎卑乱之语不夺乎众多之口【史记邹阳传】项王使武涉徃説齐王信信谢曰夫人深亲信我我背之不祥虽死不易幸为谢项王【汉髙纪】于定国饮酒至数石不乱【西汉本传】苏茂周建复聚兵挑战王霸坚卧不出方飨士作倡乐茂两射营中中霸前酒樽霸安坐不动【汉光武纪】刺客刺来歙未死驰召盖延延见歙因作悲哀不能仰视歙叱延曰今使者中刺客无以报国故呼巨卿欲相属以军事而反効儿女子涕泣乎刃虽在身不能勒兵斩公邪歙自书表曰臣夜人定后为何人所伤贼中臣要害臣不敢自惜恨奉职不称以为朝廷羞抽刃而絶【汉光武纪】凡人富贵当使可贱【马援传】不屑毁誉【东汉马廖传】窦宪将征匈奴三公九卿诣朝堂上书谏辄寝宋由惧遂不敢复署议而诸卿稍自引止唯袁安任隗守正不移至免冠朝堂固争前后且十上众皆为之危惧安隗正色自若【汉和纪】卢植事马融融外戚豪家多列女倡歌舞于前植侍讲积年未尝转盼【东汉本传】李固死于狱中临命与胡广赵戒书曰固受国厚恩是以竭其股肱不顾死亡志欲扶持王室比隆文宣何图一朝梁氏迷谬公等曲从以吉为凶成事为败乎汉家衰防从此始矣公等受主厚禄颠而不扶倾覆大事后之良史岂有所私固身已矣于义得矣夫复何言广戒得书悲慙皆长叹流涕而已【汉质纪】梁冀使人胁杜乔曰早宜从妻子可得全乔不肯明日冀遣骑至门不闻哭者遂白太后收系之死狱中【同上】太尉杨秉薨秉为人清白寡欲尝称我有三不惑酒色财也【汉桓纪】范滂至狱狱吏谓曰凡坐系者皆祭臯陶滂曰臯陶古之直臣知滂无罪将理之于帝如有罪祭之何益【同上】宦者张让以事中王允遂传下狱防赦还为刺史旬日间复以它罪被捕赐不欲使更楚辱遣客谢之曰君以张让之事故一月再狱凶慝难量幸为深计诸从事好气节者共流涕奉药而进之允厉声曰吾为人臣获罪于君当伏大辟以谢天下岂有乳药求死乎投杯而起出就槛车既至廷尉得减死论【汉灵纪】晏婴不降志于白刃南史不曲笔以求存【东汉臧洪传】袁闳投迹深林潜身十八年黄巾贼起攻没郡县百姓惊散闳诵经不移【东汉】怒不变容喜不失节故最为难【汉献帝】蹈海之节千金莫移其情【东汉逸民传论】宜僚临白刃而色正【东汉孔融传】孔融被诛二子方奕棋被收而不动左右曰父执而不起何也答曰安有巢毁而卵不破乎【同上】虽遇履虎神气帖然【三国名臣赞】先主入益州刘璋张飞诸葛亮分定郡县破璋将严顔生获顔曰大军至何不降顔曰我州但有防头将军无降将军飞怒令斫头顔色不变曰斫头便斫头何为怒耶飞壮而释之【蜀志】陆逊遣亲人韩扁奉表诣吴主逻者得之诸葛瑾闻之甚惧书与逊云大驾已还贼得韩扁具知吾阔狭且水干宜当急去逊未答方催人种葑豆与诸将奕棋射戱如常【魏明纪】智者不为小利移目不为意似改步【魏元纪】贾充见夏侯统令妓绕其船三匝统若无闻充曰此吴儿木人石心也【晋书】诸葛瞻以气励称常倚柱读书雷震其柱读书自若【曹家之晋纪】孔坦将卒庾氷省之流涕坦慨然曰大丈夫将终不问以济国安民之术乃为儿女子相泣耶氷深谢之【晋纪】桓温来朝或云欲诛王谢谢安神色不变【同上】殷浩被黜谈咏不辍虽家人不见其有流放之慼【晋书本传】谢安尝与孙绰泛海风起浪涌诸人并惧安吟啸自若【同上】陶侃疾笃上表逊位遣右长史殷羡奉送所假节麾幢曲盖侍中貂蝉大尉章荆淮雍梁交广益寜八州刺史印传棨防军资器仗牛马舟船皆有定簿尉印仓库侃自管钥以后事付右司马王愆期【晋成纪】魏冉闵使常炜使燕燕主隽使封裕诘之积柴其旁使裕以其私诱之曰君更熟思无为徒取灰灭炜正色曰吾闻死者骨肉下于土精魄升于天君之惠速益薪纵火使仆得上诉于帝足矣吾结发以来尚不欺布衣况人主乎曲意茍合性所不能直情尽言虽沈东海不敢避也【晋穆纪】秘书监太原孙盛作晋春秋直书时事大司马温见之怒谓盛子曰枋头诚为失利何至乃如尊君所言若此史遂行自是关君门户事其子遽拜谢请改之时盛年老家居性方严有轨度诸子乃共号泣稽颡请为百口计盛大怒不许诸子遂私改之盛先已冩别本传之外国【晋海西公纪】张融为封溪令路经嶂崄獠贼执融将杀之融神色不动方作洛生咏贼异之而不害浮海至交州于海中遇风终无惧色方咏曰干鱼自可还其本乡肉脯复何为者哉【宋书】山隂公主淫恣悦褚彦回以白帝帝召彦回西上阁宿十日公主夜就之备见逼迫彦回整身而立从夕至晓不为移志公主谓曰君须髯如防何无丈夫意彦回曰虽不敏何敢首为乱阶【宋书本传】魏宗爱用事威振四海尝倨见百官于都坐王公已上皆趋庭望拜髙允独升阶长揖【宋武】栁元景知祸至入辞其母整朝服乗车应召弟鱼骑司马叔仁戎服帅左右壮士欲拒命元景苦禁之既出巷军士大至元景下车受戮【宋太祖】王景文赐死勅至景文正与客棊叩函看已复置局下神色不变乃与客更行争刼局竟劒子纳奁毕徐曰奉敕见赐以死方以勅示客【宋明纪】王惠尝临曲水风雨暴至坐者皆驰散恵徐起不异常日不以霑濡而改【南史】帝召允谓曰国书皆浩作不允曰太祖记前著作郎邓彦海所撰先帝记及今记臣与浩同作然而臣多于浩帝大怒曰此甚于浩安有生意景穆曰天威严重允迷乱失次耳臣向问皆云浩作帝问如东宫不允曰臣罪灭族不敢虚妄殿下以臣侍讲日乆哀臣乞命实不问臣不敢迷乱帝谓景穆曰直哉此亦人情所难而能临死不移且对君以实贞臣也寜失一有罪宜宥之【北史髙允传】魏徴每犯顔进谏虽逢帝甚怒神色不移议者以为贲育不能过【唐书魏徴传】卢承庆典选考内外官有一官督漕运遭风失米考之曰监运损粮考中下其人容色自若无言而退承庆重其雅量改注曰非力所及考中中既无喜色又无愧词又改曰宠辱不惊考中上【唐髙宗纪】徐公当雷霆之震而能全仁恕虽千载未见其比【唐书徐有功传有功武后时为廷尉后多杀人】刘袆之窃谓贾大隠曰太后既废昏立明安用临朝称制不如返政大隠宻奏之太后命王本立推之本立宣勅案之袆之曰不经凤阁鸾台何名为勅太后大怒赐死袆之初下狱睿宗为之上疏申理中表皆贺之袆之曰此乃所以速吾死也临刑沐浴神色自若自草谢表立成数纸【唐武后】张楚金魏元忠并免死流岭南临刑太后使鳯阁舎人王隠客驰骑传声赦之声达于市当刑者皆喜跃讙呼宛转不已元忠独安坐自如或使之起元忠曰虚实未知隠客至人使起元忠曰俟宣勅已既宣勅乃徐起舞蹈再拜竟无忧喜之色【同上】李朝隠前后执破斜封官一千四百余人怨谤纷然朝隠一无所顾【唐睿宗】杨国忠专国权势薰炙或劝张巡一见且显用答曰是方为国怪祥朝官不可为也【唐书张巡传】令狐楚为太原掌书记郑儋在镇暴卒不及指授后事军中喧哗将夜忽数十骑持刃进楚至军门诸将环之令草遗表楚在白刃之中搦管立成读示三军无不感泣由是名重【唐书】李希烈留顔真卿不遣朱滔王武俊田悦李纳各遣使诣希烈上表称臣召顔真卿示之真卿叱之曰汝知有骂安禄山死者顔杲卿乎乃吾兄也吾年八十知守节死耳希烈乃使甲士十人守真卿于馆舎掘坎于庭云欲坑之真卿怡然见希烈曰死生已定何必多端亟以一劒相与岂不快公心事邪希烈乃谢之【唐徳宗纪】苏检数为韩偓经营入相且遣清吏告偓偓曰乃欲以此相污【唐昭宗纪】
　　传记刘裕次山阳闻何无忌败绩卷甲兼行将渡而风急众咸难之裕曰若有天命风当自息若其天不助舟覆溺何足为怪即令登舟舟移而风自息【三十国春秋】居磨涅之中无缁磷之损【世説中注】嵇康临死顔色不变谓其兄曰以琴来不兄曰已至康取调之为太平引曲成叹曰太平引絶于今日矣【文王传】夏侯尝倚柱作书霹雳其柱神色不变作书如故【世説】
　　集吞纵之强不能反蹈海之志漂卤之威不能降西山之节【陆士衡连珠】烈火流金不能焚景沈寒凝海不能结风迅风凌雨不谬晨禽之察劲隂杀节不凋寒木之心
　　【并同上】举世非之力行而不惑者千百年一人而已【韩退之伯夷颂】金可镕不可使为汚腐水可浊不可使为尘粪【元次山】势去未须悲时来何足喜【白侍郎】波涛喧众口藜藿静吾庐【刘长卿】飞语霜动明诚山立【李义山文】常经磨涅不改坚白【杜牧之】俾吾为秋毫之杪吾亦自足不见其小俾吾为泰山之阿吾亦无余不见其多【唐文粹】践危机不易心处横溃不忘国奋身拔迹于豺狼之口道不污而磨灭【同上】劒淬愈利玉烧不燃【孙可之文】灵豸亷角比干献骨合此偾烈在公为笏怒虎可唾笏不可挫峭华可拔笏不可折柱天不仄指日不蚀【同上】
　　本朝召端使髙丽遇风涛樯折舟人大恐公恬然读书若在斋閤时【玉壶清话】举世皆寃而语言未尝以自及以穷至死而妻子不见其悲忻【欧公祭尹师鲁文】死生之间既已能通于性命忧患之至宜其不累于心胷【同上】泰山覆于前而色不变麋鹿兴于左而目不瞬【老泉文】司马温公尝曰并驰万马中能驻足者其王存乎【王存墓志】得志遂茂而不骄不得志瘁而不辱羣居不倚独立不惧【东坡墨君堂记】毁誉几至于万端夷险常持于一意【临川集】确然金石心不畏蚊蚋触【苏子由集】金石不随波【黄鲁直诗】千重浪里平安过百尺竿头穏下来【陈从易作王文穆罢相诗】处士不生巫峡梦虚劳云雨下阳台【陈希夷诗见青琐】
　　无定力
　　子性犹湍水也决诸东方则东流决诸西方则西流【孟子】史子夏入闻夫子之道而乐出见纷华盛丽而悦【史记孔子弟子列传】王莽诛甄丰辞所连及便收不请时雄校书天禄阁上治狱使者来欲收雄雄恐不能免乃従阁上自投下几死【西汉本传】或谓谠是复虑为非不知所定【汉章纪】帝问侍中爰延朕何如主也曰陛下为汉中主帝曰何以言之曰尚书令陈蕃任事则治中常侍黄门与政则乱是以知陛下可与为善可与为非【汉桓纪】髯参军短主簿能令公喜能令公怒【晋书郄超传】帝尝问乐运曰卿言太子何如人对曰中人问中人状对曰齐桓公是也管仲相之则霸竪貂辅之则乱可与为善可与为恶【陈宣纪】一回一惑在于瞬息之间自可自否变于帷房之所【唐太宗】传记有与曽子同名族者而杀人人告曽子母曰曾参杀人曾子之母曰吾子不杀人织自若有顷焉人又曰曾参杀人其母尚织自若也顷之又一人告之曰曾参杀人其母惧投杼逾墙而走【战国防】
　　集依稀似曲才堪聴又被风吹别调中【北梦琐言戱唐人书】
　　坚忍不防
　　经之死矢靡它之死矢靡慝【诗】我心匪石不可转也我心匪席不可卷也【同上】君子虽贫不粥祭器虽寒不衣祭服【记曲礼】君子固穷【语】
　　子良农不为水旱辍耕良贾不为折阅不市士君子不为贫穷怠乎道【荀】北山愚公年九十欲平太行王屋二山或笑之愚公曰我死有子子又生孙孙又生子子子孙孙无穷匮也而山不加増何若而不平操蛇之神闻之惧惧不已告之于帝帝命夸娥氏二子负二山一厝朔东一厝雍南【列】不以物挫志之谓全【庄】
　　史司马崛节以死　晋文公曰困兽犹鬬　楚伐宋华元夜入楚师曰敝邑易子而食析骸而爨虽然城下之盟有以国毙不能从也　请收合余烬背城借一战晋文亡十九年守志弥笃【并左】伍子胥窘于江上道乞食志岂尝须臾忘郢耶故隠忍就功名非烈丈夫孰能致此哉【史记子胥传】豫让事智伯智伯灭让挟匕首刺襄子襄子释之顷之漆身为癞吞炭为哑行乞于市曰所以为此者将以愧天下后世之为人臣懐二心以事其君者也顷之襄子出让伏桥下马惊襄子乃数让让曰臣固伏诛愿请君之衣而击之以致报讐之意则死不恨襄子持衣与让拔劒三跃而击之曰吾可以下报智伯矣【史本传】蔺相如奉赵璧于秦秦王喜传示左右相如视秦王无意偿赵城乃曰璧有瑕请指示王王授璧相如持璧却立倚柱怒发冲冠曰臣观大王无意偿赵王城故取璧大王必欲急臣臣头与璧俱碎于柱矣相如持其璧睨柱欲以击柱秦王乃辞谢相如懐其璧从径道归璧于赵【同上】屈原曰谁能以身之察察受物之汶汶者乎寜赴湘流而于江鱼腹中耳又安能以皓皓之白而世之尘埃乎【同上】张仪谓其妻曰视吾舌尚在不其妻曰舌在也仪曰足矣【史张仪传】髙皇帝诛项籍举兵围鲁鲁中诸儒尚讲诵习礼乐弦歌之声不絶【史记儒林】所以隠忍茍活幽粪土之中而不辞者恨私心有所不尽鄙没世而文采不表于后也【西汉司马迁传】马援曰丈夫为志穷当益坚老当益壮【东汉本传】梁谢举兄子侨素贵尝一朝无食其子啓欲以班史质钱答曰寜饿死岂可以此充食乎【南史】张巡许逺可谓烈丈夫矣以疲卒数万婴孤墉抗方张不制之虏鲠其喉牙使不得搏食牵掣首尾豗溃梁宋间大小数百战力尽乃死【唐书本传】
　　集亦余心之所善兮虽九死其犹未悔【楚辞】寜溘死而流亡兮余不忍为此态也【同上】当其围守时外无蚍蜉蚁子之援所欲忠者国与主耳【韩文】但存舌在口当冀身遂心【贾浪仙】无伤禽哀鸣之意有困兽犹鬬之心【李文钱】手张空拳力殚气雄【刘长卿】
　　本朝金百死而不化水万折而东流【陈莹中】
　　望风而靡
　　史吴伐鲁防虎欲攻王舎私属徒七百人三踊于幕庭吴子闻之一夕三迁【左】从风而靡【西汉韩信传】养由睇而猿号【西汉班固叔传】范滂按部守吏自知賍污望风解印绶去【后汉本传】苻坚败于淝水余众奔溃闻风声鹤唳皆以为王师至【晋书谢传】应而倒【北史李彪传】望风辄奔【新唐书房龄传】河北二十四郡无一忠臣耶【唐书顔真卿传】
　　集命使西征随流而攘风之所被罔不披靡【选】
　　传记乡邑望烟而奔城郭观尘而溃【典论】
　　本朝马尾所向无不望风奔溃【司马温公魏元论】猛虎处于深山则百兽震恐而不敢出非吾则尔拒而尔则不吾抗也【苏子由文】
　　自负
　　子子路曰由愿得白羽若月赤羽若日钟鼓之音上震于天旗旍缤纷下蟠于地由当一队而敌之必也攘地千里搴旗执馘唯由能之【家语】管仲曾西之所不为也而子为我愿之乎　夫天未欲平治天下也如欲平治天下当今之世舎我其谁也　以位则子君也我臣也何敢与君友也以徳则子事我者也奚可与我友千乗之君求与之友而不可得也而况可召与【并孟】鬻子年九十见文王文王曰嘻老矣鬻子曰若使臣捕虎逐鹿则老矣使臣防国事则臣年尚少因立为师【鬻子】在山泽而有廊庙之志【文中】
　　史栾武子曰不可以当吾世而失诸侯【左】毛遂曰使遂早得处囊中乃颖脱而出非特其末见而已【史记平原君传】蔡泽从唐举相曰富贵吾所自有不知者夀也【史记】赵王思复得防颇防颇亦思复用于赵王使使召亷颇亷颇见使者一饭斗米肉十斤被甲上马以示可用【秦纪】先从隗始【周纪】韩信家贫母行营髙敞地令旁可置万家堵【西汉本传】韩信曰臣多多益善【前汉本传】里中社陈平为宰分肉甚均曰嗟乎使平得宰天下亦如此肉矣【汉髙纪】蒯通自序其説号曰隽永【西汉本传隽字兖反肥肉也永长也以其所论甚善】韩安国曰死灰独不复燃乎　终军自愿受长缨羁南越王致之阙下终军歩入关关吏与繻问何为吏曰为复传还当合
　　符军曰丈夫西游终不复传还弃繻而去【并同上】士病不明经术经术茍明取青紫如俛拾地芥【西汉夏侯胜传】郭丹曰丹不乗使者车终不出关去家十有一年果乗髙车出关【东汉本传】梁竦自负其才曰大丈夫居世生当封侯死当庙食州县之职徒劳人耳【同上】虞诩笑曰不遇盘根错节无以别利器此乃吾立功之秋也【汉殇纪】祢衡唯善孔融杨脩常称曰大儿孔文举小儿杨徳祖余子碌碌不足数【东汉本传】曹操从容谓徳曰今天下英雄惟使君与操耳本初之徒不足数也【汉献纪】韩遂请与操相见时秦胡观者前后重沓操笑谓之曰尔欲观曹公耶亦犹人也非有四目两口但多智耳【同上】徳曰孔北海知世间有徳耶【吴志】廖化欲与宗预诣诸葛瞻预曰吾等年逾七十但少一死何求于年少辈而屑屑造其门耶遂不徃【蜀志宗预传】王濬恢廓有大志尝起宅开门前路广十步曰吾欲使容长防幡旗数万【晋书本传】山涛布衣家贫谓妻韩氏曰忍饥寒我后当作三公　孙绰作天台赋示友人范荣期云卿试掷地当作金石声也　谢琨曰一丘一壑自谓过之【过庾亮也】祖逖渡江击楫而誓曰祖逖不能清中原而复济者有如大江【并同上】石勒曰若遇光武当并驱中原未知鹿死谁手【晋书载记】周顗曰今年杀诸贼奴取金印如斗大系肘【本传】谢安妻见家门富贵而安独静退乃谓曰丈夫不如此也安掩鼻曰恐不免耳【晋书本传】谢安甚敬王献之因问曰吾书何如家君曰固不同安曰外论不尔曰人那得知【同上】凉张邕骄矜淫纵国人患之张天锡所亲刘肃谓天锡曰正当速除之耳天锡曰安得其人肃曰肃即其人也肃年时未二十天锡曰汝年少更求其助肃曰赵白驹与肃二人足矣【晋海西公传】燕主垂议伐西燕垂曰吾比老叩囊底智足以取之终不复留此贼以累子孙【晋武纪】王羲之自称我书比钟繇当抗行比张芝草犹当雁行也【晋书本传】胡藩曰刘毅一谈一咏自许以为雄豪【晋纪】崔浩纎妍洁白如美妇人常自谓才比张良而稽古过之【宋纪】王俭曰江左风流宰相唯有谢安盖自况也【王俭传】裴子野曰为文人皆得于手我独得于心【南史本传】胷中贮千卷书使人那得不畏服【北史崔陵传】王侃不交游亲朋劝其出仕侃曰茍有良田何忧晩嵗但恨无其才尔【北史】周武谓杨素曰善自勉之勿忧不富贵应声答曰臣但恐富贵来逼臣臣无心图富贵【隋书】隋王罴曰老罴当道卧貛子安得过【同上】激浊清疾恶好善臣于数子有一日之长【唐书王珪传】李靖常曰丈夫遭遇要当以功名取富贵何至作章句儒【唐书本传】李晟谓所亲曰吾生长西陲备谙虏情【同上】裴度辟皇甫湜为判官度修福先寺将立碑求文于白居易湜怒曰近舍湜而逺取居易请从此辞【唐书韩愈传】韩愈自视迁雄至固以下不论也【唐书賛】自比孟轲以荀况雄为未醇【唐书韩愈传】李懐逺宗人欲籍以髙防懐逺曰因人之势髙士耻之假防而官岂吾心耶擢四科第　郑人表常自曰天瑞有五色云人瑞有郑人表【并唐书本传】
　　传记娄敬过洛阳曰臣之防能不血刃坐羁匈奴头着陛下前【三辅故事】李元礼髙自摽持欲以天下名教是非为己任【世説新语】张宾自谓昆弟曰吾言智防鉴识不后张子房但不遇髙祖耳【崔鸿后赵录】僧支遁曰既有凌霄之姿何肯为人耳目玩乎【世説】后魏杨大眼曰若使旗鼓相望瞠眸奋发足以使君亡魄丧胆【谈薮】猛虎不处卑势劲鹰不立垂枝【蒋子方机论】司马相如徃京师过蜀郡升僊桥题其柱曰不乗驷马不复过此【白氏六帖】楚丘先生见孟尝君曰先生老矣春秋髙矣多遗忘矣何以教文先生曰使我投石斥距追车赴马逐麋鹿将虎豹吾则老矣使我操计谋杀精神决嫌疑出正辞尚诸侯吾乃始壮耳何老之有孟尝君勃然汗出至踵曰文过耳【韩诗外传】刘长卿每题诗不言姓但曰长卿【云溪友议】皮日休傲诞自号间气布衣　沙门贯休风骚之外精于笔札成中令问其笔法休曰此事须登坛而授安可草草而言【北梦琐言】钟子期死伯牙子屛琴絶弦终身不鼓以为时无足为鼓琴者【刘向説苑】
　　集知我者希则我贵矣【雄解嘲】鳯凰集南岳羞与燕雀羣【刘公干】虽逍遥于广厦实击厉于中原【选傅鹰赋】生必耀华名于玉牒没则勒洪伐于金防【张景阳七命】懐纪燕山石思开函谷关【徐敬业琅琊城作】排朱门而独逺升青云而自致匪偷光于隣壁寜假辉于阳燧终狥已以致能靡因人以成事　虽不能纵逸韵于霜臯唳野致九天之响颇亦蓄苛芬于露薄垂薰有十步之芳【骆宾王】安能与尺鷃决起但抢榆【孟浩然】人生若不能帅表朝廷即当老死山谷彼区区于财货之末局局于权势之门纵得钟鼎亦胡顔受纳【元次山】杜陵有布衣老大意转拙许身一何愚自比稷与契居然成濩落白首甘契阔盖棺事则已此志常觊豁穷年忧黎元叹息肠内热非无江海志潇洒送日月　虎气必腾上龙身寜乆藏【并杜诗】心藏风云世莫知　騄骥本天马素非伏枥驹　韩信羞将绛灌比祢衡耻逐屠沽儿　青云当自致何以求知音　李太白上裴长史书曰他人之文犹山无烟霞春无草树白之文光明洞彻句句动人【并李白】自矜当无对【韩文猛虎行】当今盲于心者皆是若籍自谓独盲于目尔【韩文代张籍书】使其道由愈而粗传虽灭死万万无恨【韩愈答孟简书】承先人后者在孙惟汝在子惟吾【韩文】自度若世无孔子不当在弟子列【韩文与吕山人书】固余异于牛马兮寜止乎饮水而求刍　羣雌孤雄意态横出　谁为倾国媒自许连城价　懐竒负气不随人后　冲天鹏翅阔报国劒铓寒　天不欲使兹人有知乎则吾之命不可期如使兹人有知乎非我其谁哉其行道其为书其化今其传逺必有在矣【并韩文】铺张对天之闳休厉无前之伟绩编之乎诗书之防而无愧措之乎天地之间而无亏虽使古人复生臣亦未肯多让【韩文潮州谢上表】配圭璋而为贵岂泥滓而为俦【栁文波沙拣金赋】金之为寳耻居下流【同上】低回且向笼间宿奋迅终湏天外飞　崔杜鞭齐下元常辔共驱　若不佩金印即合翳玉芝【白乐天】振臂犹堪呼一掷争知常下不成卢【刘宾客】云霄坐应致【刘长卿】老虎终开眼儿虫防叩头但令吾舌在何畏不封侯【张家吉文】肯与夫斗筲者决得失于一夫之目　砥名砺节易地改辙冀桑榆之未晩得雌雄之一决【唐文粹】将携健笔干明主【杜牧之】
　　本朝万里秋风天外意　谁言一身穷自待九鼎重【欧文】枯朽犹能出菌芝【坡诗】海底鲲鱼防化鹏【苏子由诗】吾文如万斛泉源不择地而出在平地滔滔汨汨虽一日千里无难【东坡】
　　自期逺到
　　经士不可以不毅任重而道逺仁以为己任不亦重乎死而后已不亦逺乎【语】
　　史鄙没世而文采不表于后【汉司马迁书】舒吾陵云羽奋此千里足超迈絶尘驱倐忽谁能逐　脩翼无卑栖逺趾不步局【东汉郦炎传】
　　集逸翮思拂霄骏足羡逺游【郭景纯游仙诗】指蓬壶而播翰望昆阆而音【鲍照鹤赋】非刻金石列图象懿崇耿光则颙然众情孰克慰满【陈子昻集】鸾陞鸿渐期紫氛兮【同上】逸翮方翥脩途兹始冀颉颃乎九霄将翺翔乎万里【李文山】老骥思千里饥鹰待一呼【杜诗】愿言成羽翼奋趐凌丹梯【元微之集】窃攀屈宋宜方驾恐与齐梁作后尘【杜诗】九霄排直上万里整前期【元微之集】那得作牛后更拟助鸿飞　迅阪防鹏举髙音待鹤鸣所期人拭目焉肯自佯盲　鹏翼张风期万里【并同上】骏足思长阪【陆韩卿诗】溪涧岂能留得住终归大海作波涛【唐宣东瀑布诗】谁谓青云髙鹏飞终背负【刘宾客集】吾将奋鳞于太空兮奚独慕此江湖吾将发荣于蟠桃兮奚独守此蒿蒌吾将荡其魄兮骖风轫与车轨谒帝于防防之天兮秉其生杀之枢【皮日休集】
　　本朝刘瑀曰骐骥一蹙自造青云何至与驽马争路【续説】庶几垂后世不黙死刍豢【欧公集】世间万事皆尘土留取功名乆逺防【蔡君谟诗】欲为天下屠龙手肯读人间非圣书【邵尧天诗集】
　　自信
　　经孔子曰我战则克祭则受福【记】考诸三王而不谬建诸天地而不悖质诸鬼神而无疑百世以俟圣人而不惑【记】孔子曰十室之邑必有忠信如丘者焉不如丘之好学也　子曰丘之祷乆矣　子曰天生徳于予桓魋其如予何　子畏于匡曰文王既没文不在兹乎天之未丧斯文也匡人其如予何【并语】
　　子圣人复起必从吾言矣　有王者起必来取法　知我者其惟春秋乎罪我者其惟春秋乎【并孟】宋桓魋欲害孔子孔子称天生徳于予鲁臧仓毁孟子孟子曰臧氏之子焉能使予不遇哉【孟子序】
　　史郑子产曰礼义之不愆何恤人之言　晋叔向曰祁大夫外举不弃雠内举不失亲其独遗我乎【并左】三得相而不喜知其才自得之也三去相而不悔知非己之罪也【史孙叔敖传】参闻何薨告舎人趋治行吾将入相居无何使者果召参始参防时与萧何善及为将相有隙至何且死所推贤唯参【汉惠纪】朱邑且死嘱其子曰我故为桐乡啬夫其民吏爱我必我桐乡后世子孙奉我不如桐乡民及死其子之桐乡民果共为邑起冢立祠祭至今不絶【西汉本传】王贺为绣衣御史逐捕魏郡盗多所纵舍以奉使不称免叹曰吾闻活人子孙有封吾所活者万余人后世其兴乎【汉武纪】邓禹尝谓人曰吾将百万之众未尝妄杀一人后世必有兴者叔父陔曰尝闻活千人者子孙有封兄训为谒者使修石田河嵗活数千人天道可信家必福【汉和纪】陆元方为宰相每有迁除宻封以进未尝漏露临终曰吾于人多隂徳子孙其未衰乎【通鉴】
　　传记于公筑治庐舎谓匠人曰为我髙门我治狱未尝有所冤我后世必有封者【説苑贵徳篇】
　　集履乗石而周公不以为疑【文选注乗石王所登车石也】自保曾参不杀人【元微之】文书自传道奚待史笔垂【韩集】昔子云着太人皆笑之子云言曰世不我信无害也后世复有子云必好之矣【韩集与冯宿论文书】作者不祈人之知也明矣直百世以俟圣人而不惑质鬼神而不疑耳　人以为拙臣行不疑【并韩集】武王周公圣人也率天下之贤士与天下之诸侯而徃攻之未尝闻有非之者也彼伯夷叔齐乃独以为不可殷既灭矣天下宗周彼二子乃独耻食其粟饿死而不顾繇是而言夫岂有为而为哉信道笃而自知明者也【韩集伯夷颂】人不易物钟离委珠而徒为心茍无瑕伯夷饮泉而何爽　事直皇天在【并白乐天】茍吾道之无爽又何陋于斯土顾言行之有常虽蛮貊兮可处【皇甫湜】但教方寸无诸毒狼虎丛中也立身【冯道诗见青箱杂记】本朝平生仗忠信今日任风波【唐子方诗】人之情讳有而不讳无离娄之明人谓之瞽不愠矣栁下惠之清人谓之汚不怍矣【涑水迂书】故晋国王公尝手植三槐于庭曰吾子孙必有为三公者已而其子文正公相真宗于祥符景徳之间　夫寓物于人明日而取之有得有否而晋公修徳于身责报于天取必于数十年之后如持左契交手相付吾是以知天之果可必也【并东坡三槐堂记】
　　不能自信
　　史王莽诛刘棻时雄校书天禄阁上治使者来欲收雄雄恐不能免乃从阁上自投下几死【西汉本传】
　　传记鲁人有与曾子同名族者而杀人人告曾子母曰曾参杀人曽子之母曰吾子不杀人织自若有顷焉人又曰曾参杀人其母尚织自若顷之又一人告之曰曾参杀人其母惧投杼逾墙而走【战国防】
　　自暴
　　经小人以小善为无益而弗为也【易】力不足者中道而废今汝画　困而不学民斯为下矣【并语】
　　子一羽之不举为不用力焉舆薪之不见为不用明焉为长者折枝语人曰我不能是不为也非不能也
　　以为无益而舍之者不耘苗者也　有是四端而自谓不能者自贼者也　饱食暖衣逸居而无教则近于禽兽　自暴者不可与有言也自弃者不可与有为也言非礼义谓之自暴也吾身不能居仁由义谓之自弃也旷安宅而弗居舎正路而弗由哀哉　徐行者岂人
　　所不能哉所不为也　于不可已而已者无所不已不耻不若人何若人有【并孟】
　　集如彼梓材弗勤丹漆虽劳朴斵终负素质【张茂先励志诗】人非生而知之者孰能无惑惑而不从师其为惑也终不解矣【韩文师説】
　　本朝班固论剧孟郭解之流皆有絶异之姿而惜其不入于道徳茍放纵于末流【东坡集】
  </div>
  <div class="pagination">
   <a href="记纂渊海_page62.html">
    上一页
   </a>
   <span>
    ...
   </span>
   <a href="记纂渊海_page58.html">
    58
   </a>
   <a href="记纂渊海_page59.html">
    59
   </a>
   <a href="记纂渊海_page60.html">
    60
   </a>
   <a href="记纂渊海_page61.html">
    61
   </a>
   <a href="记纂渊海_page62.html">
    62
   </a>
   <span class="current-page">
    63
   </span>
   <a href="记纂渊海_page64.html">
    64
   </a>
   <a href="记纂渊海_page65.html">
    65
   </a>
   <a href="记纂渊海_page66.html">
    66
   </a>
   <a href="记纂渊海_page67.html">
    67
   </a>
   <a href="记纂渊海_page68.html">
    68
   </a>
   <span>
    ...
   </span>
   <a href="记纂渊海_page64.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
