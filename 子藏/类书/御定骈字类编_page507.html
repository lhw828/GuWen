<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 507 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 507 页/共 1019 页
  </h1>
  <div class="content">
   右便【诗戢其左翼朱注张子曰禽鸟并栖一正一倒戢其左翼以相依于内舒其右翼以防患于外盖左不用而丨丨故也】
　　右伪【左传齐侯登巫山以望晋师晋人使司马斥山泽之险虽所不至必斾而疏陈之使乗车者左实丨丨以斾先舆曵柴而从之齐侯见之畏其众也乃脱归　徐晋卿春秋经传类对赋见左实下】右疾【宋书厯志见左交下】
　　右虚【智果心成颂潜虚半腹注画稍麤于左右亦须着远近均匀递相覆葢放令丨丨用见冈月字是】右狭【谢灵运登上戍石鼓山诗见左阔下】
　　右缩【智果心成颂变换垂缩注谓両竪画一垂一缩并字丨丨左垂斤字右垂左缩上下亦然】右垂【智果心成颂见上】
　　右短【书法三昧作行左短而右长于佳丨丨而左长】
　　右长【欧阳询八法心眼准绳疎密欹正筋骨精神随其大小不可头轻尾重无令左短丨丨】







　　御定骈字类编卷一百三十
&lt;子部,类书类,御定骈字类编&gt;
　　钦定四库全书
　　御定骈字类编卷一百三十一
　　方隅门十九
　　内
　　内地【史记汉兴以来诸侯年表自雁门太原以东至辽阳为燕代国常山以南太行左转度河济阿甄以东薄海为齐赵国自陈以西南至九疑东带江淮谷泗薄防稽为梁楚吴淮南长沙国皆外接于胡越而丨丨北距山以东尽诸侯地　后汉书南匈奴传论见南虏下　又西羌傅论先零侵境赵充国迁之丨丨当煎作宼马文渊徙之三辅　宋书萧惠开传惠开素有大意至蜀欲广树经略善于述事对賔僚及士人説収防牱越嶲以为丨丨绥讨蛮濮辟地征租闻其言者以为大功可立　又张邵传分荆州立湘州以邵为刺史将署府邵以为长沙丨丨非用武之国置署妨人乖为政要帝从之　齐书王敬则传敬则自以髙武旧臣心懐忧恐帝虽外厚其礼而内相疑备数访问敬则饮食体干堪宜闻其衰老且以居丨丨故得少安　北史魏孝文帝纪巡幸淮南如在丨丨　唐书李吉甫传及元济擅立吉甫以丨丨无唇齿援因时可取不当用河朔故事与帝意合　又王晙传悉其部落置丨丨获精兵之实闭黠虏之患此上防也　五代史李景初传茍不能恢复丨丨申画边疆便议班旋真同戏剧　宋史食货志知太原府吕惠卿尝上营田疏曰今葭芦米脂里外良田不啻一二万顷夏人名为真珠山七寳山言其多出禾粟也若耕其半则两路新砦兵费已不尽资丨丨况能尽辟之乎　元史地理志岭北辽阳与甘肃四川云南湖广之边唐所谓覊縻之州徃徃在是今皆赋役之】
　　【比于丨丨而髙丽守东藩执臣礼惟谨亦古所未见萧子良谏敛塘役钱啓伏寻三吴丨丨国之关辅百度所资　梁昭眀太子止三郡民丁就役疏吴兴未受其益丨丨已罹其弊　杜牧贺平党项表党羌为西戎所蹙举种来降国家纳之置于丨丨　贾至燕歌行彤弓黄钺授元帅垦耕大漠为丨丨　薛能柘枝词悬军征拓羯丨丨隔萧关】
　　内山【左传表里山河注晋国外河而丨丨】
　　内方【书禹贡丨丨至于大别传丨丨大别二山名在荆州汉所经疏章山在江夏竟陵县东北古文以为丨丨山　又诗抑抑威仪维徳之隅疏见外占下】
　　内水【宋书朱龄石传髙祖与龄石密谋进取曰刘敬宣徃年出黄虎无功而退贼谓我今应从丨丨往而料我当出其不意犹从丨丨来也如此必以重兵守涪城以备内道若向黄虎正堕其计今以大众自外水取成都疑兵出丨丨此制敌之竒也】
　　内江【史记河渠书穿二江成都之中注见中日下　唐书地理志资州贤阳郡县丨丨中有盐　元史河渠志北江三石洞之东为外应颜上五斗诸堰外应颜上之水皆东北流入于外江五斗之水南入马灞渠皆丨丨之支流也　眀一统志丨丨县在成都府城东四百三十里】
　　内泽【宋书礼志并角即音栖翔禁籞衮甲霜咮翾舞川肆荣泉流镜后昭河源故以波沸相关云蒸丨丨】内池【周存瑞游宫沼赋序王者嘉瑞曰四灵其一也皇帝握图御宇十有一年秋七月旬有一日雌雄各一游于丨丨甲耀金毛文滋緑彩帝乃出示百官以议其瑞佥曰至徳之应也少司成命文士赋以美焉敢布下才同夫体物】
　　内晋【春秋荘公二十八年齐人伐衞衞人及齐人战疏正义曰既言齐人伐衞不言齐及衞战而言衞人及齐人战者公羊传以为伐人者为客被伐者为主以主及客故使衞人主齐寻案经传令狐河曲大棘彭衙长岸韩之属皆以主及客也干时升陉及鞌皆齐与鲁人战以鲁为主城濮鄢陵及邲外楚而丨丨也柏举内蔡而外楚也被伐为主或如公羊之説】
　　内蔡【春秋疏见上】
　　内郑【谷梁传襄公二年若言中国焉丨丨也注虎牢郑邑郑服罪内之故为之城不系于郑者如中国之邑也疏中国犹国中也】
　　内乡【唐书地理志邓州南阳郡丨丨本淅阳郡治武徳二年曰淅州并置黙水县贞观二年州废省黙水入丨丨来属有岵山　眀一统志丨丨县在南阳府邓州西北一百二十里】
　　内丘【唐书地理志邢州钜鹿郡县丨丨武徳四年赵州五年来属　五代史附録汉干祐元年兀欲率万骑攻邢州陷丨丨　宋史地理志信徳府县丨丨　元史地理志顺徳路县丨丨】
　　内黄【史记列国分埜赵地昴毕之分埜赵分晋得赵国北有信都真定常山又得涿郡之髙阳莫州乡东有广乎钜鹿清河河间又得渤海郡之东平舒中邑文安东州成平章武河以北也南至浮水繁阳丨丨斥丘西有太原定襄云中五原上党　汉书地理志魏郡县丨丨　魏志武帝纪太祖要击眭固又击匈奴于夫罗于丨丨皆大破之　宋书符瑞志灵帝熹平五年黄龙见谯光禄大夫乔元问太史令单飏曰此何祥也飏曰其国后当有王者兴不及五十年亦当复见天事恒象此其征也丨丨殷登嘿记之其后曹操起于谯是为魏武帝　唐书刘仁恭传罗绍威求救于朱全忠全忠使李思安葛从周赴之屯丨丨从周兴邢洺兵与魏将贺徳伦等出舘陶门夜击仁恭破八屯　元史地理志滑州县丨丨　水经注地理志曰清河水出丨丨县南无清水可来所有者唯钟是水耳　崔公度感山赋衡而为垒缺而为关有朝歌丨丨黎阳之支离有五原髙平广民之依攀】
　　内道【宋书朱龄石传见内水下　元史百官志丨丨八御史台山东东西道济南路置司河东山西道冀宁路置司燕南河北道真定路置司江北河南道汴梁路置司江南江北道中兴路置司淮西江北道庐州路置司江北淮东道扬州路置司山北辽东道大宁路置司　又宋书厯志见西北下　隋书张胄元传月经黄道谓之交朔望去交前后各十五度以下即为当蚀若月行丨丨则在黄道之北蚀多有验月行外道在黄道之南也虽遇正交无由掩映蚀多不验　又云笈七签见外儒下】
　　内翼【宋史贾昌朝传汉唐都雍置三辅丨丨京师朝廷都汴而近京诸郡皆属他道制度不称王畿请析京东之曹州京西之陈许滑郑皆开封府以四十二县为京畿帝纳之】
　　内奉【宋书孝武帝纪诏王畿丨丨京师外表众夏民殷务广宜思简惠】
　　内京【陶安孔庙赋剖符丨丨守土南纪】
　　内都【魏书尉元传太和初征为丨丨大官　北史陆俟传迁丨丨大官】
　　内服【书酒诰越在外服侯甸男衞邦伯越在丨丨百僚庶尹惟亚惟服宗工越百姓里居罔敢湎于酒不惟不敢亦不暇】
　　内国【隋书靺鞨传见下情下】
　　内邑【公羊夏城中丘传中丘者何丨之丨也　又师及齐师围成成降于齐师传成者何疏成为丨丨孟氏所有而与齐围之故执不知问】
　　内郡【汉书王莽传粟米之内曰丨丨其外曰近郡有鄣徼者曰边郡　后汉书伏湛传见中土下　又南匈奴传五原太守陈代为中郎将以单于不能制下逼迫之单于及其弟左贤王皆自杀单于休利立十三年又欲徙单于近亲于丨丨而降者遂更狐疑坐下狱死　魏书食货志乃令番戍之兵营起屯田又収丨丨兵资与民和籴积为边备　五代史袁象先传子正辞出帝时献钱三万缗银万两出帝怜之欲与一丨丨未及而卒　宋史徽宗纪建中靖国元年秋七月辛巳丨丨置添差宗室阙　又食货志支移本以便边饷丨丨罕用焉间有移用则赁民以所费多寡自择元史食货志元之取民大率以唐为法其取于丨丨者曰丁税曰地税此仿唐之租庸调也取于江南者曰秋税曰夏税此仿唐之两税也　苏轼上神宗皇帝书今世之强兵莫如沿边之土人而今世之惰兵莫如丨丨之禁旅】
　　内镇【齐书州郡志南徐州镇京口吴置幽州牧屯兵在焉丹徒水道入通吴防孙权初镇之尔雅曰絶髙为京今京城因山为垒望海临江縁江为境似河内郡丨丨优重宋氏以来桑梓帝宅江左流寓多出膏腴唐书刘悟传悟卒子从谏知留后持金币赂当权者朝议谓上党丨丨与河朔异不可许　又周礼考工记玉人大琮十有二寸射四寸厚寸是谓丨丨宗后守之】
　　内藩【魏书氏传始光四年世祖遣大鸿胪公孙轨拜元为征南大将军都督梁州刺史南秦王元上表请比丨丨许之】
　　内隍【元史张柔传又遣张信据其丨丨诸军齐进】
　　内城【公羊僖公十有四年春诸侯城縁陵疏解云按上二年春王正月城楚丘传云孰城之彼注云据丨丨不月故问之然彼经书月故得此解此经不月传云孰城之漫道诸侯无所指据縁陵之号由来未有故怪而问之　齐书垣崇祖传建元二年虏遣伪梁王郁豆眷及刘昶马歩号二十万宼寿春崇祖召文武议曰贼众我寡当用竒以制之当修外城以待敌城既广阔非水不固今欲堰肥水却淹为三面之险诸君意如何众曰昔佛狸侵境宋南平王士卒完盛以郭大难守退保丨丨今日之事十倍于前古来相承不筑肥堰皆以地形不便积水无用故也若必行之恐非事宜　陈书孙玚传王琳入宼以玚为使持节散骑常侍都督郢荆巴武湘五州诸军事安西将军郢州刺史总留府之任周遣大将史宁率众四万乘虚掩至玚助防张世责举外城以应之周军又起土山髙梯日夜攻逼因风纵火烧其丨丨南面五十余楼　魏书孝文帝纪太和十五年十有二月壬辰迁社于丨丨之西】
　　内朝【礼记玉藻诸侯元端以祭裨冕以朝皮弁以聼朔于太庙朝服以日视于丨丨　书召诰厥既得卜传经营规度城郭郊庙朝市之位处疏丨丨二者其一在路门外王每日所视谓之治朝其一在路门内路寝之朝王每日视讫退适路寝谓之燕朝　公羊传使诸大夫皆丨丨　汉书翟方进传诏举方正直言之士红阳侯立举咸对防拜为光禄大夫给事中方进复奏咸前为九卿坐为贪邪免自知罪恶暴陈依托红阳侯立徼幸有司莫敢举奏冐浊茍容不顾耻辱不当方正举备丨丨臣并劾红阳侯立选举故不以实有诏免咸勿劾立　又孔光传拜为光禄大夫秩中二千石给事中位次丞相诏光举可尚书令者封上光谢曰臣以朽材前比歴位典大职卒无尺寸之效幸免罪诛全保首领今复拔擢备丨丨臣与闱政事臣光智谋浅短犬马齿臷诚恐一旦颠仆无以报称　后汉书邓皇后纪皇太后膺大圣之姿体乾坤之徳齐踪虞妃比迹任姒孝悌慈仁允恭简约杜絶奢淫之源防抑逸欲之兆正位丨丨流化四海　晋书天文志亢四星天子之丨丨也总摄天下奏事聼讼理狱録功者也一曰疏庙主疾疫星眀大辅纳忠天下寜　齐书武帝纪论见外表下魏书礼志天赐二年夏四月复祀天于西郊祭之日帝御大驾百官及賔国诸部大人毕从至郊所帝立青门内近南坛西丨丨臣皆位于帝北外朝臣及大人咸位于青门之外后率六宫从黒门入列于青门内近北并西面　又崔浩传见北上下　宋史礼志常朝之仪唐以宣政为前殿谓之正衙即古之丨丨也　三礼义宗天子诸侯皆有三朝一曰外朝二曰中朝三曰丨丨　苏轼诗寛诏随春出丨丨】
　　内殿【后汉书灵帝纪中平四年正月己亥南宫丨丨罘罳自壊　宋书五行志吴孙亮建兴元年十二月武昌端门灾改作端门又灾丨丨　齐书和帝纪中兴二年春正月戊戌宣徳太后临朝入居丨丨　陈书徐陵传见西还下　魏书司马昌眀传初昌眀耽于酒色末年始为长夜之饮醒治既少外人罕得接见故多居丨丨流连于尊俎之间以嬖姬张氏为贵人宠冠后宫威行阃内　唐书髙宗纪显庆五年三月丙午皇后宴亲族邻里于朝堂防命妇于丨丨　又张嘉贞传武后召嘉贞见丨丨以帘自鄣嘉贞仪止秀伟奏对侃侃后异之因请曰臣草茅之人未覩朝廷仪陛下过聼引对禁近今天威咫尺若隔云雾恐君臣之道有未尽也后曰善诏上帘引拜监察御史　元史约苏特穆尔传侍宴丨丨约苏特穆尔起行酒诏诸王妃皆为答礼　梁肃过旧园赋谬试言于丨丨俾典校乎承华　沈佺期再入道场纪事诗见南方下　韦述奉和圣制送张説上集贤学士赐宴诗见中台下　常衮集贤院即事诗金铺深丨丨石甃净寒渠　姚合喜马戴冬夜见过诗丨丨臣相命开尊话旧时　章孝标送无相禅师入关诗见中下　李商隐思贤顿诗丨丨张管中原絶鼓鼙　李洞赠入内供奉僧诗丨丨谈经惬帝懐沃州归隠计全乖　李频题荐福寺僧栖白上人院诗丨丨频征入孤久作期　曹松广州贻匡绪法师诗祗待外方縁了日争防丨丨诏来时　齐已寄栖白上人诗见中条下】
　　内禁【齐书栁世隆传见西牧下】
　　内宫【周礼天官女史逆丨丨注钩考六宫之计　左传齐为庆氏之难故甲申晦齐侯使士华免以戈杀国佐于丨丨之朝师逃于夫人之宫注前年国佐杀庆克　史记秦始皇纪公子将闾昆弟三人囚于丨丨宋书天文志永初三年十一月戊午有星孛于室壁营室丨丨象也　又太始五年九月有星孛于紫宫紫宫天子丨丨　隋书薛道衡传正位辨方揆景于日月丨丨外座取法于辰象　宋史乐志象服之文鹊巢之风化之妇道觐于丨丨】
　　内寝【魏书孝文帝纪见中寝下】
　　内邸【常衮信王墓志乃命中贵人襄事于丨丨宗室置籍哭于外次】
　　内庭【宋史乐志鱼轩鼎来象服是宜班于丨丨率礼惟祗　又河渠志金水河干徳三年引贯皇城歴后苑丨丨池沼水皆至焉　元史礼乐志十一年秋八月制丨丨曲舞中书以上皇帝册寳下太常太乐署编运无射宫大寜等曲及上夀曲谱　李绅悲善才诗序顷在丨丨日别承恩顾赐宴曲江敕善才等二十人备乐自余经播迁善才已殁因追感前事为悲善才　李庾两都赋抗鳯楼于丨丨矗端门于天街　权徳舆奉和圣制中春麟徳殿防百僚观新乐诗仲春蔼芳景丨丨宴羣臣　易重寄宜阳兄弟诗丨丨再考称文异圣主宣名奬艺竒　贯休贺雨上王使君诗应须早勒南山石黄霸清风满丨丨】
　　内閤【陈书侯安都传髙祖谋袭王僧辩使安都率水军自京口趋石头安都至石头北弃舟登岸僧辩弗之觉也石头城北接冈阜雉堞不甚危峻安都被甲带长刀军人捧之投于女垣内众随而入进逼僧辩卧室髙祖大军亦至与僧辩战于防事前安都自丨丨出腹背击之遂擒僧辩　北齐书邢邵传邵与妇甚疎未尝内宿自云尝昼入丨丨为狗所吠　唐书百官志起居郎掌録天子起居法度毎议政事秉笔随宰相入殿若仗在紫宸丨丨则夹香案分立殿下直第二螭首　刘长卿观李凑所画美人障子诗华堂翠幕春风来丨丨金屛曙色开　许棠送刘校书游东鲁诗见东邦下韩驹次韵翁监再来馆中诗重来丨丨人谁健惯踏天街马不惊】
　　内藏【臧通公羊虞师晋师灭夏阳传献公曰吾欲攻虢则虞救之攻虞则虢救之如之何愿与子虑之荀息对曰君若用臣之谋则今日取虢而眀日取虞尔君何忧焉献公曰然则奈何荀息曰请以屈产之乗与垂棘之白璧往必可得也则寳出之丨丨藏之外府马出之内廏系之外廏尔君何丧焉献公曰诺　汉书谷永传见后起下　宋史征宗纪崇宁三年二月庚申令天下坑冶金银复尽输丨丨　又髙宗纪绍兴二十七年九月癸酉蠲淮南京西湖北积欠丨丨钱帛　又食货志以发运使薛向领均输平准事赐丨丨钱五百万缗上供米三百万石　隋众经目录丨丨百室经后汉灵帝世支防译　又如字徐几鸡子赋外固丨丨兮刚柔以宣　吕岩七言诗金阙丨丨元谷子玉池中坐太和官】
　　内库【魏书孝文帝纪太和十一年诏罢上方锦绣绫罗之工四民欲造任之无禁其御府衣服金银珠玉绫罗锦绣太官杂器大仆乗具丨丨弓矢出其大半班赉百官及京师士庶下至工商皂逮于六镇戍士各有差　又薛虎子传徐州左右水陆壤沃清汴通流足盈激灌其中良田十万余顷若以兵绢市牛分减戍卒计其牛数足得万头兴力公田必当大获粟稲一岁之中且给官食半兵植余兵尚众且耕且守不妨捍边一年之収过于十倍之绢暂时之获足充数载之食于后兵资唯须丨丨五稔之后谷帛俱溢匪直戍士有丰饱之资于国有吞敌之势　旧唐书经籍志褚无量侍宴言及经籍眀皇曰丨丨皆是太宗髙宗先代旧书常令宫人主掌所有残缺未遑补葺卿试为朕整比之唐书艺文志贞观中魏征虞世南颜师古继为秘书监请购天下书选五品以上子孙工书者为书手缮冩藏于丨丨以宫人掌之　五代史唐荘宗敬皇后刘氏传荘宗东幸汴州从驾兵二万五千及至万胜军士离散所失大半至罂子谷荘宗见从官执兵仗者皆以好言劳之曰适报魏王平蜀得蜀金银五十万当悉给尔等对曰陛下与之太晚得者亦不感恩荘宗泣下因顾丨丨使张容哥索袍带以赐之容哥对曰尽矣军士叱容哥曰致吾君至此皆由尔辈因抽刀逐之左右救之而免　又张彦泽传迫迁出帝遂辇丨丨输之私第因纵军士大掠京师　宋史孝宗纪金人犯边以久雨出丨丨白金四十万两籴米赈贫民　又食货志太祖以帑藏盈溢于讲武殿后别为丨丨尝谓军旅饥馑当预为之备不可临事敛民　司马光奏真宗欲与章穆皇后游丨丨后辞曰府库者国家所以飬六军备非常也今耗散之于妇人非所以重社稷也　刘桢遂志赋戢干戈于丨丨我马絷而不行　李商隐行次西郊诗万国困杼轴丨丨无金钱】
　　内帑【宋史髙宗纪绍兴五年十一月乙未出丨丨绵绢赐宗室　又食货志庆元三年复神泉监以所括铜器铸当三大钱工部旧额丨丨岁収新钱一百五万　又河渠志陜西提举常平杨蟠议修郑白渠诏都水丞周良孺相视乃自石门堰泾水开新渠至三限口以合白渠王安石请捐常平息钱助民兴作帝曰纵用丨丨钱亦何惜也】
　　内苑【晋书吕光载记光僭即三河王位防羣臣于丨丨新堂　唐书李轨传曹珍曰我闻防书李氏当王今轨贤非天啓乎遂共降拜以聼命修仁夜率诸胡入丨丨城建旗大呼轨集众应之执虎贲郎将谢统师郡丞韦士政遂自称河西大凉王署官属准开皇故事又薛収传时太子射猎诏得入禁御故太子稍怠政事元超谏曰丨丨之地缭丛薄冐翳荟絶磴险涂殿下截轻禽逐狡兔衘橜之变讵无可虞　宋史姚传淳化五年直史馆侍宴丨丨应制赋赏花钓鱼诗特被嘉赏元史百官志大都留守司秩正二品掌守衞宫阙都城调度本路供亿诸务兼理营缮内府诸邸都宫原庙尚方车服殿庑供帐丨丨花木及行幸汤沐宴游之所门禁关钥启闭之事　无名氏燕山八景赋飞顿为京丨丨之桢石骨镇璧棱削琼　李商隐茂陵诗丨丨只知含鳯觜属车无复插鸡翘　王恽周文矩勘书图诗丨丨近来游宴少太平天子要传经　顾瑛天寳宫词见西凉下】
　　内府【周礼天官冢宰丨丨中士二人府一人史二人徒十人注丨丨主良货贿藏在内者　又典妇功凡授嫔妇功及秋献功辨其苦良比其小大而贾之物书而楬之以共王及后之用颁之于丨丨　后汉书南蛮西南夷传论其賨幪火毳驯禽封兽之赋軨积于丨丨夷歌巴舞殊音节异之技列倡于外门　陈书废帝纪见中藏下　唐书褚无量传初丨丨旧书自髙宗时藏宫中甲乙丛倒无量建请缮録补第以广秘籍　又宦者传序见中藏下　宋史太祖纪南唐主畏太祖威名用间于世宗遣使贻太祖书餽白金三千两太祖输之丨丨间乃不行　又理宗纪开庆元年九月壬戌诏出丨丨缗钱千万银五万两帛五万疋给宣司缗钱五百万银三万两帛三万疋给沿江副司犒师　又食货志咸平中尝出丨丨绫罗锦绮计直缗钱百八十万银三十万两付河北转运使籴粟实边继而诏凡边州积谷可给三岁则止　元史百官志常湖等处茶园都提举司秩正四品掌常湖二路茶园户二万三千有竒采摘茶芽以贡丨丨至元十三年置司统提领所凡十有三处　陆机辨亡论巨象逸骏扰于外闲眀珠玮寳耀于丨丨　鲍照河清颂序冀马南金填委丨丨驯象西爵充罗外囿　周邦彦汴都赋帛防罽兰千细布水精琉璃轲虫蚌珠寳鉴洞胆神犀照浦山经所不记齐谐所不覩者如粪如壤軨积乎丨丨　汪克寛宣文阁赋丨丨颁竒珍于翠釡上方泻甘醴于玉巵　杜甫韦讽録事宅观曹将军画马图诗丨丨殷红马脑盌偼伃传诏才人索　郑嵎津阳门诗大开丨丨资供给玉缶金筐银簸箕　张翥送刘贞廷诗丨丨声华着专城控制雄】
　　内省【后汉书和熹邓皇后纪后有疾特令后母兄弟入视医药不限以日数后言于帝曰宫禁至重而使外舍久在丨丨上令陛下有幸私之讥下使贱妾获不知足之谤上下交损诚不愿也　魏书官氏志天兴四年九月罢外兰台御史总属丨丨　南史梁武帝纪时扬州刺史始安王遥光尚书令徐孝嗣右仆射江祏右将军萧坦之侍中江祀衞尉刘暄更直丨丨分日帖敕世所谓六贵　隋书李徳林传朝士有先为祖孝征所待遇者间徳林云是彦深党与不可仍掌机密孝征曰徳林久滞绛衣我常恨彦深待贤未足丨丨文翰方以委之寻当有佳处分不宜妄説寻除中书侍郎仍诏修国史　唐书王珪传隋开皇十三年召入秘书丨丨讐定羣书　宋史徽宗纪政和三年五月丁未诏尚书丨丨分六司以掌外省六曹所上之事置内宰副宰内史治中等官及都事以下吏员　又仪衞志见前导下又沈畸传进殿中侍御史尝经国子监门有小内侍从数骑絶道突过驺卒追问不为止台檄诸司捕之不获畸曰风宪之地可但已乎入言之徽宗下丨丨迹治竟抵罪　又惺上声论语丨丨不疚夫何忧何惧】
　　内署【后汉书孝殇帝纪延平元年六月雨水诏曰岁节未和其减太官导官尚方丨丨诸服御珍膳靡丽难成之物　魏书官氏志第四品中丨丨令　唐书李绛传数论宦官横肆方鎭进献等事自知言切且斥去悉取丨丨所上疏稾焚之以俟命　又韦澳传罢改京兆尹帝舅郑光主墅吏豪肆积年不输官赋澳逮系之他日延英帝问其故澳具道奸状且言必寘以法帝曰可贷否答曰陛下自丨丨擢臣尹京邑安可使画一法独行于贫下乎帝入白太后曰是不可犯后为输租乃免　又孟浩然传游京师王维私邀入丨丨俄而眀皇至浩然匿牀下维以实对帝诏浩然出问其诗浩然自诵所为至不才眀主弃之句帝曰卿不求仕朕未尝弃卿因放还　宋史李昉传周显徳四年加史馆修撰判馆事是年冬世宗南征从至髙邮防陶谷出使丨丨书诏填委乃命为屯田郎中翰林学士　王禹偁滁州谢上表今春召自西垣入叩丨丨既在深严之地仍当繁剧之权　刘禹锡送李侍郎自河南尹再除本官归阙诗昔年丨丨振雄词今日东都结去思　李商隐喜舍弟羲叟及第上礼部魏公诗国以斯文重公仍丨丨来吴融病中宜茯苓寄李谏议诗南宫已借徴诗客丨丨今还托諌臣　皮日休李翰林诗失恩出丨丨海岳甘自适　又白太傅诗清望逸丨丨直声惊谏垣】内院【张籍赠道宜师诗旧住红楼通丨丨新承墨诏赐斋钱　贯休闻大愿和尚顺世诗古容图得否丨丨去无疑】
　　内衙【北史长孙晟传炀帝引晟委以丨丨宿衞知门禁事　五代史赵鳯传衔士周元豹以相法言人事多中眀宗为丨丨指挥使安重诲使他人与眀宗易服而坐眀宗于下坐召元豹相之元豹曰丨丨贵也此不足以当之乃指眀宗曰此是也　宋史宋庠传见上閤下】
　　内寺【唐书仪衞志太皇太后皇太后皇后出丨丨伯二人领寺人六人执御刀服如内给使夹重翟车】内台【齐书王思逺传建武中迁吏部郎思逺以从兄晏为尚书令不欲并居丨丨权要之职上表固让元史百官志江南诸道行御史台设官品秩同丨丨至元十四年始置江南行御史台于扬州寻徙杭州又徙江州二十三年迁于延康以监临东南诸省统制各道宪司而总诸丨丨　汲冢周书王防解丨丨西面者正北方应侯曹叔伯舅中舅比服次之要服次之荒服次之】
　　内坊【宋书五行志见前庑下　唐书百官志太子丨丨局令二人从五品下丞二人从七品下掌东宫阁内事　又车服志皇太子及妃玺皆金为之藏而不用封令书皇太子以左春坊印妃以丨丨印】内斋【南史王慈传年八岁外祖宋太宰江夏王义恭迎之丨丨施寳物资所取慈取素琴石砚及孝子图而已义恭善之　唐书柳仲郢传每私居丨丨束带正色服用简素　宋史陈洪进传一日洪进袖置大鎻从二子常服安歩入府中直兵数百人皆叱去之汉思方处丨丨洪进即鎻其门使人叩门谓汉思曰郡中军吏请洪进知留务众情不可违当以印见授汉思惶惧不知所为即自门间出印与之　又洪进在泉州日方昼有苍鹤翔集丨丨前引吭向洪进洪进视之有鱼鲠其喉即以手探取之鱼犹活鹤驯扰斋中数日而后去人皆异之　卢纶题苗员外竹间亭诗还同丨丨暇登赏及诸姻　杨于陵郡斋双本紫薇诗丨丨有嘉树双植分庭隅　张蠙赠栖白大师诗长因丨丨出多客叩禅扃】
　　内房【宋史良吏传序晋世诸帝多处丨丨朝宴所临东西二堂而已　马融围碁赋攻寛击虚兮跄跭丨丨】
　　内屋【李贺秦宫诗桐英永巷骑新马丨丨深屏生色画】
　　内室【隋书宇文恺传眀堂议礼图云于丨丨之上起通天之观观八十一尺得宫之数其声浊君之象也云笈七签见上愿下】
　　内宅【唐书懿宗淑妃郭氏传以妃为美人进拜淑妃女为同昌公主下嫁韦保衡处丨丨　又张垍传垍尚宁亲公主元宗眷垍厚即禁中置丨丨侍为文章珍赐不可数　又髙力士传帝斋大同殿力士侍帝曰我不出长安且十年海内无事朕将吐纳导引以天下事付林甫若何力士对曰天子顺动古制也税入有常则人不告劳今赋粟充漕臣恐国无旬月蓄和籴不止则私藏竭逐末者众又天下柄不可假人威权既振孰敢议者帝不悦力士顿首自陈心狂易语谬当死帝为置酒左右呼万岁由是还丨丨不复事】
　　内局【齐书孔稚珪传今若其爵赏开其劝慕课业宦流班习胄子拔其精究使处丨丨简其才良以居外仕方岳咸选其能邑长并擢其术则臯繇之谋指掌可致杜郑之业郁焉何逺】
　　内舍【宋史神宗纪元丰二年八月甲寅诏增太学生舍为八十斋斋三十人外舍生二千丨丨生三百人月一私试岁一公试补丨丨生间岁一舍试补上舍生又选举志见上舍下　韩翃送客还江东诗遥怜丨丨着新衣复向邻家醉落晖】
　　内园【唐书田令孜传令孜语丨丨小儿尹希复王士成等劝帝籍京师两市蕃旅华商寳货举送内库使者监閟柜坊茶閤有来诉者皆杖死京兆府　又蒋元晖传全忠知帝有谋遣寇彦卿趣迫天子不得已遂行抵谷水全忠尽杀左右黄门丨丨小儿五百人悉以汴兵为衞　五代史唐荘宗纪同光二年夏五月壬寅教坊使陈俊为景州刺史丨丨栽接使　宋史地理志西京拱宸门内西偏有保宁门门内有讲武殿北又有殿相对丨丨有长春殿淑景亭十字亭九江池砌台娑罗亭　又张永徳传卒年七十三遣丨丨使冯守规防柩还京师　王建宫前早春诗见中旬下】
　　内籞【桯史徽祖居端邸时艺文之暇颇好驯养禽兽及即位貂珰奉承罗致稍广江公望在諌省闻之亟諌上大悦即日诏丨丨尽纵勿复留】
　　内门【宋史李觏传且路寝之前则名路门其次有应门眀堂非路寝乃变其丨丨之名为东门南门而次有应门何害于义】
　　内闼【宋史王旦传真宗幸其第赐白金五千两旦作奏辞之藁末自益四句云益惧多藏况无所用见欲散施以息咎殃即舁至丨丨诏不许还至门旦已薨】
　　内廊【唐书仪衞志凡朝防之仗三衞番上分为五仗号衙内五衞毎月以四十六人立丨丨閤外号曰内仗以左右金吾将军当上中郎将一人押之】
　　内冓【诗中冓之言传见中冓下　又笺丨丨之言谓宫中所冓成】
　　内霤【礼记檀弓渉丨丨卿大夫皆辟位公降一等而揖之注丨丨门屋后檐也　刘诜栖深赋鸣机隐于丨丨藏籍矗于西偏】
　　内除【储光羲贻崔太祝诗春山照前屏髙槐防丨丨又礼记杂记亲丧外除兄弟之丧丨丨集説外除日月已竟而哀未忘丨丨日月未竟而哀已杀】
　　内阶【后汉书延笃传见南轩下　宋史天文志眀道元年九月丙子星出北辰西北速行至丨丨没　星经丨丨六经在文昌北阶为眀堂头　张衡天象赋见内厨下】
　　内屏【礼记郊特牲台门而旅树集説屏树也天子丨丨诸侯外屏大夫以帘士以帷　宋史天文志丨丨四星在端门内近右执法屏者所以拥蔽帝庭也　又熙宁十年三月己酉星出太微垣丨丨南如太白西南慢流至翼南没　张随蟋蟀鸣西堂赋见前除下　刘禹锡和令狐相公竹诗见前戺下】
　　内座【星经五帝丨丨在华盖下覆帝座也　张衡天象赋钩陈分司丨丨齐饰　元稹奉和权相公行次临阙驿逢郑仆射相公归朝俄顷分途因以奉赠诗中台归丨丨太乙直南都】
　　内防【晋书天文志西南角外二星曰丨丨六宫之内饮食主后妃夫人与太子宴饮　宋史天文志元祐五年八月庚子星出丨丨如太白急流至文昌北没元史祭祀志天一太一丨丨荧惑鹑尾势星天理位于已天一太一居前行其数七西上　张衡天象赋天枪天棓以相指丨丨内阶而分据　张渊观象赋六甲大帝之所须丨丨进御膳于皇躬　又隋书王劭今温酒及炙肉用石炭柴火竹火草火麻荄火气味各不同以此推之新火旧火理应有异伏愿逺遵先圣于五时取五木以变火用功甚少救益方大纵使百姓习久未能顿同尚食丨丨及东宫诸主食防不可不依古法唐书常衮传故事日出丨丨食赐宰相家可十人具衮奏罢之】
　　内栈【顔延之赭白马赋序乘舆赭白特禀逸异之姿妙简帝心用锡圣皁服御顺志驰骤合度齿歴虽衰而艺美不忒袭养兼年恩隐周渥岁老气殚毙于丨丨少尽其力有恻上仁乃诏陪侍奉述中防末臣庸蔽敢同献赋　杜牧代裴相公谢告身鞍马状奉告令之诏书丹霄之雨露犹湿赐代劳之骏马丨丨之风云尚随】内廏【公羊虞师晋师灭夏阳传见内藏下　吴志孙防传防骑士有罪逃入术营隐于丨丨策指使人就斩之讫诣术谢术曰兵人好叛当共疾之何为谢也由是军中益畏惮之　唐书陆贽传今朔方太原众已屯山东而神防六军悉戍关外将不能尽敌则请济师陛下为之辍边军缺环衞竭丨丨之马武库之兵占将家子以益师赋私畜以増骑又告乏财则为算室庐贷商人设诸之科日日以甚　又裴延龄传见右偏下杜甫痩马行士卒多乗丨丨马惆怅恐是病乗黄　白居易东南行入视中枢草归乘丨丨驹　苏轼申王画马图诗两坊岐薛寜与申冯陵丨丨多清新　杨维桢滚马图诗唐家丨丨三万匹画史缣缃都熟识】内营【宋史陈执中传陜西地险非如河北惟泾州镇戎军势稍平易若不责外守而劳丨丨非策之上也宜修并边城池】
　　内列【周礼师氏凡祭祀賔客防同丧纪军旅王举则从聼治亦如之使其属帅四夷之各以其兵服守王之门外且跸朝在野外则守丨丨注丨丨蕃营之在内者也】
　　内坛【宋史礼志南郊坛制梁及后唐郊坛皆在洛阳宋初始作坛于东都南薫门外四成十二陛三壝设燎坛于丨丨之外丙地髙一丈二尺设皇帝更衣大次于东壝东门之内道北南向】
　　内壝【隋书礼仪志正月上辛南郊为坛于国南广轮三十六尺髙九尺四面各一陛为三壝丨丨去坛二十五歩中壝外壝相去如丨丨四面各通一门　又其神州位在青陛之北甲寅地社位赤陛之西未地稷位白陛之南庚地自余并丨丨之内内向各如其方合用牲十二仪同圆丘　宋史礼志三壝第一壝去坛二十五歩中壝去丨丨外壝去中壝各半之　元史祭祀志外设二壝丨丨去坛二十五歩外壝去丨丨五十四歩壝各四门坛设于丙巳之地以就阳位　又监察御史二位一位在丨丨西门之外道北东向一位在丨丨东门之外道北西向】
　　内次【礼记男不入改服于外次女入改服于丨丨然后即位而哭】
　　内圣【宋史邵雍传河南程颢初侍其父识雍论议终日退而叹曰尧夫丨丨外王之学也　荘子见外王下　鹖冠子丨丨者精神之原也】
　　内皇【黄庭内景经子存丨丨与我游身披鳯衣衔虎符】
　　内辅【后汉书和帝纪守文之际必有丨丨以参聼断侍中宪朕之元兄行能兼备忠孝尤笃先帝所器亲受遗诏当以旧典辅斯职焉　晋书桓冲桓豁传论冲逡巡于丨丨豁陵厉于上游　陆云丞相陆公诔乃干中军入作丨丨　又史记乐书乐所以丨丨正心而外异贵贱也上以事宗庙下以变化黎庶也　唐昭徳皇后庙乐章进贤勤丨丨扈跸清多难】
　　内宰【周礼天官冢宰丨丨下大夫二人上士四人中士八人府四人史八人胥八人徒八十人注丨丨宫中官之长疏名丨丨者对大宰治百官丨丨治妇人之事故名丨丨然则大宰不称外者为兼统内也　又丨丨掌书版图之法以治王内之政令　宋史徽宗纪见内省下　元史百官志丨丨司秩三品至元三十一年既立徽政院改家令为丨丨司泰定元年复为家令司天厯元年罢未几复立二年罢复改丨丨司　李铣孙武试敎妇人战赋召丨丨出丽嫔下髙台授武臣皇皇兮其令己申肃肃兮其气益振今日宠不可恃法有所尊当秉心以受敎勿怙色而骄人】
　　内相【唐书陆贽传贽入翰林年尚少以材幸天子尝以辈行呼而不名虽外有宰相主大议而贽常居中参裁可否时号丨丨　欧阳修谢宣召入翰林表窃以文章之任自古非轻待遇宠荣至有私人之目询谋献纳因加丨丨之名】
　　内録【晋书桓温传温城赭圻固让丨丨遥领扬州牧云笈七签谨按云台治中丨丨言太上老君传授云台正治官图治山鼎灶等得四十一代相承】
　　内主【左传齐桓衞姬之子也有宠于僖有鲍叔牙賔须无隰朋以为辅佐有莒衞以为外主有国髙以为丨丨从善如流下善齐肃不藏贿不从欲施舍不倦求善不厌是以有国不亦宜乎】
　　内臣【春秋隐公元年冬十有二月祭伯来注祭伯诸侯为王卿士疏荘公二十三年祭叔来聘注以祭叔为祭公来聘鲁天子丨丨不得外交是祭于此时为畿内之国仍有封爵故言诸侯为王卿士也　又荘公二十有三年春祭叔来聘注谷梁以祭叔为祭公来聘鲁天子丨丨不得外交故不言使不与其得使聘疏正义曰诸言聘者皆言某侯使某来聘此不言使左氏无传故取谷梁为説谷梁传云其不言使何也天子之丨丨也不正其外交故不与使也　左传郑伯使大子华聼命于防言于齐侯曰泄氏孔氏子人氏三族实违君命若君去之以为成我以郑为丨丨君亦无所不利焉林注若齐君去此三族以与郑国为平我以郑事齐如齐封丨之丨郑既内属不侵不叛齐亦无所不得其利公羊尹氏卒传尹氏者何疏欲言诸侯不言国爵欲言外臣而书其卒欲言丨丨内无尹氏故执不知问　又春王正月溺防齐师伐衞传溺者何疏欲言丨丨经不书氏欲言外臣复不系国故执不知问　又单伯逆王姬传单伯者何疏若言丨丨而逆王女若言王臣又无王使故执不知问　史记司马相如传邛筰冉駹斯榆之君皆请为丨丨　汉书五行志永光四年六月甲戌孝宣杜陵园东阙南方灾刘向以为先是上复徴用周堪为光禄勲及堪弟子张猛为太中大夫石显等复谮毁之皆出外迁是岁上复徴堪领尚书猛给事中石显等终欲害之园陵小于朝廷阙在司马门中丨丨石显之象也孝宣亲而贵门阙法令所从出也天戒若曰去法令丨丨亲而贵者必为国害后堪希得进见因显言事事决显口堪病不能言显诬告张猛自杀于公车成帝即位显伏辜　五代史王朴传得吴则桂广皆为丨丨岷蜀可飞书而召之如不至则四面并进席卷而蜀平矣　宋史仪衞志嘉祐六年先是幸睦亲宅抱驾头丨丨坠马壊驾头太常礼院閤门及整肃禁衞所请自今车驾出以閤门祗候并丨丨各二员分驾头左右扇筤后编拦仍以皇城司亲从官二十人随之　权徳舆送黔中裴中丞阁老赴任诗丨丨持鳯诏天廏锡龙媒】内师【左传大子痤美而狠合左师畏而恶之寺人惠墙伊戾为大子丨丨而无宠】
　　内史【书酒诰予惟曰汝劼毖殷献臣侯甸男衞矧太史友丨丨友传侯甸男衞之国当慎接之况太史丨丨掌国典法所賔友乎　诗棸子丨丨　左传庄公三十二年秋七月有神降于莘惠王问诸丨丨过曰是何故也注丨丨过周大夫　史记秦始皇纪十七年丨丨腾攻韩得韩王安尽纳其地以其地为郡命曰颍川又赵世家列侯使使为相国曰歌者之田且止官牛蓄为师荀欣为中尉徐赵为丨丨赐相国衣二袭　又蒙恬传始皇二十六年蒙恬因家世得为秦将攻齐大破之拜为丨丨　又赞蒙氏秦将丨丨忠贤长城首筑万里安边　又申公传弟子为博士者十余人孔安国至临淮太守周霸至胶西丨丨夏寛至城阳丨丨砀鲁赐至东海太守兰陵缪生至长沙丨丨徐偃为胶西中尉邹人阙门庆忌为胶东丨丨　汉书鼂错传见南出下又灌夫传主爵都尉汲黯是魏其丨丨郑当时是魏其后不坚余皆莫敢对上怒丨丨曰公平生数言魏其】
　　【武安长短今日廷论局趣效辕下驹吾并斩若属矣又韩安国传安国坐法抵罪蒙狱吏田甲辱安国安国曰死灰独不复然乎甲曰然即溺之居无几梁丨丨缺汉使使者拜安国为梁丨丨起徒中为二千石田甲亡安国曰甲不就官我灭而宗甲肉袒谢安国笑曰公等足与治乎卒善遇之　又张汤传汤给事丨丨为甯成掾以汤为无害言大府调茂陵尉　又王嘉传武帝擢韩安国于徒中拜为梁丨丨骨肉以安　又何武传武为人仁厚好进士奨称人之善为楚丨丨厚两龚在沛郡厚两唐及为公卿荐之朝廷此人显于世者何侯力也世以此多焉　又及为御史大夫司空与丞相方进共奏言往者诸侯王断狱治政丨丨典狱事相总纲纪辅王中尉备盗贼今王不断狱与政中尉官罢职并丨丨郡国守相委任所以一统信安百姓也今丨丨位卑而权重威职相逾不统尊者难以为治臣请相如太守丨丨如都尉以顺尊卑之序平轻重之权制曰可以丨丨为中尉　宋书文帝纪以始兴丨丨檀和之为交州刺史　魏书卢尚之传太和中拜议郎转赵郡王征东谘议参军母忧去官后为太尉主簿司徒属范阳太守章武丨丨　又房伯祖传伯祖袭例降为伯歴齐郡丨丨　又司马徳宗传徳宗既立以道子为太傅扬州牧中书监加殊礼道子以王绪为辅国将军琅邪丨丨宋史徽宗纪见内省下　元史百官志丨丨府秩正二品丨丨九员正二品中尉六员正三品司马四员正四品谘议二员从五品记室二员从六品照磨兼管勾承发架阁库从八品　竹书纪年共王九年春正月丁亥王使丨丨良锡毛伯迁命　陆机谢平原丨丨表魏郡太守遣兼丞张含赍板诏书印绶假臣为平原丨丨拜受祗竦不知所裁　苏颋春晚紫薇省直寄内诗见中人下　孟浩然岘潭诗因谢陆丨丨莼羮何足传　刘长卿将赴岭外留题萧寺逺公院诗丨丨旧山空日暮南朝古木向人秋　钱起京兆尹防前甘棠树降甘露诗丨丨用尧意理京宣惠慈　皇甫冉韦中丞西防海榴诗梅花争让候榴花犯雪先开丨丨家　鲍防上已寄孟中丞诗今日防稽王丨丨好将賔客醉兰亭　温庭筠赠李将军诗曽以能书称丨丨又因眀易号将军又法云寺双桧诗题处尚寻王丨丨画时应是顾将军　又病中书懐诗丨丨书千军画一防　皎然】
　　【寄常上人诗何因请住嘉祥寺丨丨新修湖上亭　又汉书地理志本秦京师为丨丨注师古曰京师天子所都畿内也秦并天下改立郡县而京畿所统特号丨丨言其在内以别于诸郡守也　又左冯翊注故秦丨丨髙帝元年属塞国二年更名河上郡九年罢复为丨丨武帝建元六年分为左丨丨太初元年更名左冯翊又右扶风注故秦丨丨髙帝元年属雍国二年更为中地郡九年罢复为丨丨武帝建元六年分为右丨丨太初元年更名主爵都尉为右扶风师古曰主爵都尉本秦之主爵中尉掌列侯至太初元年更名右扶风而治于丨丨右地故此志追书建元六年分为右丨丨又云更名主爵都尉为右扶风　晋书地理志汉祖龙兴革秦之弊分丨丨为三部更置郡国二十有三】
　　内郎【隋书李徳林传进授丞相府从事丨丨禅代之际其相国总百揆九锡殊礼诏策牋表玺书皆徳林之辞也】
　　内翰【宋史王旦传翰林学士陈彭年呈政府科场条目旦投之地曰丨丨得官几日乃欲隔絶天下进士耶彭年惶恐而退　古今诗话王元之丨丨五岁已能诗因太守赏白莲倅言于太守召而吟一絶云佳人方素面对镜理新妆守曰天授也　鹤林玉露东坡知贡举得一卷颇竒时山谷亦预校文曰可贺丨丨得人徐夤辇下赠屯田何员外诗丨丨好才兼好古秋来应数到君家　刘克荘丰湖诗丨丨翻身脱犀带黄门劝妇助金钱】
　　内允【通典永徽三年改中允为丨丨避皇太子讳也】
  </div>
  <div class="pagination">
   <a href="御定骈字类编_page506.html">
    上一页
   </a>
   <span>
    ...
   </span>
   <a href="御定骈字类编_page502.html">
    502
   </a>
   <a href="御定骈字类编_page503.html">
    503
   </a>
   <a href="御定骈字类编_page504.html">
    504
   </a>
   <a href="御定骈字类编_page505.html">
    505
   </a>
   <a href="御定骈字类编_page506.html">
    506
   </a>
   <span class="current-page">
    507
   </span>
   <a href="御定骈字类编_page508.html">
    508
   </a>
   <a href="御定骈字类编_page509.html">
    509
   </a>
   <a href="御定骈字类编_page510.html">
    510
   </a>
   <a href="御定骈字类编_page511.html">
    511
   </a>
   <a href="御定骈字类编_page512.html">
    512
   </a>
   <span>
    ...
   </span>
   <a href="御定骈字类编_page508.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
