<!DOCTYPE html>
<html>
<head>
    <meta charset="UTF-8">
    <title>山堂肆考 - 第 155 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 155 页/共 632 页</h1>
    <div class="content">　　唐萧頴士字茂挺天寳中为秘书正字时裴耀卿席豫张均宋遥韦述皆先进器其才与之钧礼由是名播天下
　　文采绮丽
　　唐吴通父道瓘为诸王太子授经通兄弟出入禁掖侍太子游通与兄通防俱学善属文文采绮丽通应神童举释褐秘书正字
　　占对慷慨
　　唐陈子昻字伯玉初举进士上书武后召见金华殿子昻貎柔雅少威仪而占对慷慨擢兰台正字为感遇诗三十八章王适见之曰是必海内文宗
　　不干秦熺
　　宋洪文公遵除正字阁下前軰皆以畏友待公秦熺为秘书郎势熖赫赫公守道安恬留滞不干
　　不附安石
　　宋范祖禹字淳父与司马光同修资治通鉴书成光上章称荐而祖禹安恬静黙若将终身除秘书正字时王荆公当国人皆奔竞公未尝往谒王安国与公善尝谕意公执不肯亲附
　　校经
　　唐裴耀卿少聪敏数歳解属文应童子举除正字长兴三年校经籍亥豕之差鲁鱼之弊
　　试赋
　　宋晏元献公殊年三十真宗面试诗赋疑其宿搆明日再试文采愈美即除正字令于龙图阁读书
　　布衣上书
　　宋韩驹字子苍自布衣有诗名前軰称许之政和初诣阙上书召试中书除正字言者论其不由科举谪为筦库
　　童子召对
　　宋杨亿字大年以童子召对试诗赋五篇下笔立成太宗嗟异以为秘书正字制云汝方髫龄不烦师训精爽神文学生知越景絶尘一日千里予有望于汝也
　　对防见竒
　　宋寥正一字明略元祐中苏轼在翰林试馆职士得正一对防竒之除正字
　　奏篇见许
　　宋周益公必大字子充召试馆职髙宗见其奏篇甚见称许谕宰相曰他日可令刋正文字遂除正字









　　山堂肆考卷五十八
　　钦定四库全书
　　山堂肆考卷五十九　　　明　彭大翼　撰臣职
　　史官
　　歴代沿革史官自黄帝有之夏商有太史周有太史小史内史外史而侯国亦置焉秦有太史令汉武帝始以司马谈为之谈卒子迁嗣宣帝以其官为令行太史公文书其修撰之职以他官领于是太史之官惟知占而已王莽改置柱下五史后汉至隋惟魏明帝太和中史职中书省其余多秘书省唐武徳初因隋制属秘书省著作局贞观中移史馆于门下省以宰相监修自是著作局始罢史职其修撰史事以他官兼领宋朝监修国史一人以宰相为之修撰直馆检讨无常员皆掌修日歴及典司图籍之事凢国史则别置院于宣徽院之东以藏之谓之编修院天圣中修真宗史欲重其任降勅宰相为提举叅知政事枢宻副使为修史官其同修史则以殿阁学士已上为之编修官以三馆秘阁校理以上及京官充史事毕即停之元丰改官制每修前朝国史实录则别置国史实录院元祐中复以国史院门下省绍圣中以国史院归秘书省中兴中即秘书省复建史馆以修神哲两朝实録绍兴五年又移史馆于秘省之侧别为一所以増重其事至九年修徽宗实录乃即史馆开实录院明年以正史未修诏罢史馆并为实録院其著作局惟修纂曰歴宰相提其大纲检讨官搜阅校对惟修撰实专史职只防所送到时政记起居注铨次其事排以日月谓之日厯绍兴十八年诏置修国史院修神宗哲宗徽宗三朝正史书法不隐
　　左宣二年孔子曰董狐古之良史也书法不隐按狐晋史官
　　文献足徴
　　防要鲁史以来文献之实足徴孔子因而修之
　　执简以往
　　左襄二十五年齐太史书崔杼弑其君崔子杀之其弟嗣书而死者二人其弟又书乃舎之南史氏闻太史尽死执简以往闻既书矣乃还注云南史齐史之在外者
　　执书以奏
　　唐魏謩字申之徴五世孙文宗诏遣中使取謩起居注欲视之謩执书奏曰自古置史官书事以明鍳戒陛下但为善事勿畏臣书如陛下所行错悮臣纵不书天下之人亦书之
　　司马继为
　　汉司马迁继父谈为太史公采左氏国语删世本战国防防楚汉列时事上自黄帝下讫麟趾作十二本纪十表八书三十世家七十列传谓之史记藏诸名山副在京师至宣帝时迁外孙杨恽祖述其书遂宣布焉而十书未成有录而已元成之间防稽禇先生更补其阙作武帝纪三王世家防日者列传刘向扬雄博极羣书皆穪迁有良史之才服其善叙事理辩而不华质而不俚其文直其事核不虗美不隐恶故谓实录然班固则谓其采经摭传甚多防略又谓其是非颇谬于圣人论大道则先黄老而后六经叙游侠则退处士而进奸雄述货殖则崇势利而羞贫贱此其所蔽也
　　张华再典
　　六帖马融三入东观汉代称雄张华再典史官晋朝推美
　　西汉书
　　汉司徒掾班彪以太初后史记未善采旧事徴异闻作后传六十五篇未成而卒帝命其子固续之固以迁史所记附汉于百王之末非其体也故又独立一史上自髙祖下终王莾十有二世二百三十年为十二纪八表十志七十列传其事未毕防有讼其私作史记者有诏收系固弟超诣阙自陈固续父旧书明帝意解乃诏固诣校书卒业至章帝建初中乃成其书共一百卷后坐窦宪事卒于狱书颇散乱其妺曹大家奉诏缉校又选髙才郎马融等十人从大家授读其八表天文志或云是待诏马续所作而古今人物表颇不类本书云
　　东汉书
　　刘宋宣城太守范字蔚宗穷览旧集删烦补略作十纪十志八十传书共一百三十卷防以罪收十志未成而卒梁刘昭因旧本补注三十卷
　　三国志
　　晋著作郎陈寿字承祚集三国史撰为国志凢六十五篇时人穪其善叙事有良史才宋文帝命中书郎裴松补注
　　五代史
　　宋欧阳修撰五代史七十五卷其法甚精书减旧史之半而事比旧史増数倍议者谓功不下司马迁又谓其笔力驰骋上下无驳杂之説至于纪传精宻则迁不及也公亦尝自谓伶官传岂下滑稽耶按五代梁唐晋汉周也
　　晋书
　　晋书一百三十卷纪十志二十列传七十载记三十序例一目录一唐房龄等奉勅修时太宗亦与焉故又总之曰御撰云
　　宋书
　　宋书一百卷纪十志三十列传六十梁沈约撰河东裴子野又删为略二十卷赵宋治平中南丰曽巩等奉诏校定
　　南齐书
　　梁萧子显撰南齐书五十九卷纪八志十一列传四十赵宋曽巩等校定
　　北齐书
　　唐李百药撰书五十卷其本纪八列传四十二初李徳林在齐尝撰著纪传至贞观初百药续成父书献之又齐魏收撰后魏书一百三十卷其本纪十二列传十二志十赵宋刘恕等校正
　　梁书
　　唐姚思亷撰梁书五十六卷本纪六列传五十思亷名简以字行梁史官察之子
　　陈书
　　陈书三十六卷姚思亷撰本纪六列传三十察在陈尝删撰梁陈事未成而卒属思亷继其事唐贞观中与梁书同时上之赵宋曽巩等校定
　　周书
　　周书五十卷唐令狐徳芬等撰本纪八列传四十二宋仁宗时出太清楼本合史馆秘阁本又取夏竦李巽家本校定之其后林希王安国上其书
　　隋书
　　隋书八十五卷创于唐顔师古孔頴达而成于魏徴于志宁本纪五列传五十长孙无忌等又撰志三十
　　南史
　　唐李延寿撰南史八十卷起于宋尽于陈共一百七十年
　　北史
　　同前人起于魏尽于隋共二百四十二年
　　旧唐书
　　旧唐书一百三十卷贞观政要出于吴兢顺宗实録出于韩愈唐歴出于桞芳而全书则刘煦成之也一説是韦述撰桞芳冕之父芳字仲敷冕字敬叔父子世为史官居集贤院
　　新唐书
　　新唐书二百二十五卷宋嘉祐中曽公亮等奉诏删定方镇百官表出于梅尧臣律歴五行志出刘义史列传出于宋祁而纪志则欧阳修成之也自今观之李义甫许敬宗之奸邪而与长孙无忌同传桞宗元刘禹锡之阿附而与韩愈同传此旧史之失也新史改之非所以先君子而后小人乎刘蕡之切直而槩之于文苑吴叔之忠义而槩之于外戚阳城之卓异而槩之于隐逸孙思邈之髙尚而槩之于方技此旧史之失也新史改之非所以存大节而弃小目乎
　　宋史
　　宋史本纪四十七卷志一百六十二卷表三十二卷列传世家二百五十五卷
　　辽史
　　辽史本纪三十卷志三十一卷表八卷列传四十六卷金史本纪十九卷志三十九卷表四卷列传七十三卷已上三史皆元顺帝至正间中书右丞相托克托等奉命修又按元世祖立国史院首命修辽金二史宋亡又命史臣通修辽金宋三史以义例未定竟不能成至至正三年命托克托为都总裁特穆尔达实张起岩欧阳揭徯斯等为总裁修之或欲如晋书例以宋为世纪而辽金为载纪或谓辽立国先于宋五十年宋南渡后尝穪臣于金以为不可待制王理着三史正统论欲以辽金为北史宋祖至靖康为宋史建炎以后为南宋史一时士论非不知宋为正统然终以元承金金承辽之故疑之各持论不决诏辽金宋各为史发凢举例论賛表奏多欧阳属笔焉至明朝洪武二年翰林学士宋濓等奉勅修元史本纪三十七卷志五十二卷表六卷列传六十三卷
　　彤管记事
　　崔豹古今注牛亨问彤管何也答曰彤赤漆耳史官载事用赤管言以赤心记事也
　　石铭载书
　　北魏崔浩字伯深与弟览等共叅著作叙成国书三十卷令史闵堪请立石铭载国书以彰直笔北人忿毒相与防浩于大武帝帝大怒按法诛之尽夷其族
　　玉版金柜
　　汉晁错防刻于玉版藏于金柜与天地相终始
　　学海词林
　　唐大诏令萧嵩修国史制明乎国史所以阐大猷观乎人文所以化成天下自非钩深学海嚢括词林盛周公之典谟志仲尼之日月则何以纂叙鸿业
　　五难
　　袁崧曰史之为难也有五烦而不整一难也俗而不典二难也书不实录三难也赏罚不中四难也文不胜质五难也
　　五志
　　汉荀悦曰立典有五志焉达道义彰法式通古今着功勲表贤能干寳释云体国经治之言则书之用兵征伐之权则书之忠臣烈士孝子贞妇之节则书之文告专对之辞则书之才力伎艺殊异则书之
　　三长
　　唐郑惟忠问刘知几曰自古文士多史才少何耶曰史有三长才学识世罕兼之故史才少有学无才犹愚贾怀金不能殖货有才无学犹巧匠无楩楠弗能成室
　　三恨
　　唐薛中书元超谓所亲曰吾不才富贵过人然平生有三恨不以进士及第一恨也不娶五姓女二恨也不得修国史三恨也
　　记繁志寡
　　文忠子曰史之失自迁固始记繁而志寡春秋之失自歆向始弃经而任传然张辅曰迁叙三千年事唯五万言固叙二百年事乃八十万言是知班不如马也
</div>
    <div class="pagination">
<a href="山堂肆考_page154.html">上一页</a><span>...</span><a href="山堂肆考_page150.html">150</a><a href="山堂肆考_page151.html">151</a><a href="山堂肆考_page152.html">152</a><a href="山堂肆考_page153.html">153</a><a href="山堂肆考_page154.html">154</a><span class="current-page">155</span><a href="山堂肆考_page156.html">156</a><a href="山堂肆考_page157.html">157</a><a href="山堂肆考_page158.html">158</a><a href="山堂肆考_page159.html">159</a><a href="山堂肆考_page160.html">160</a><span>...</span><a href="山堂肆考_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
