<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 219 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 219 页/共 485 页</h1>
    <div class="content">　　题小猿呌驿　　　　　　黄知命
　　大猿呌罢小猿啼箐里行人白昼迷恶藤牵头石齧足妪牵儿随泪陆续我亦下行莫啼哭
　　律诗
　　宿杉岭驿　　　　　　　鲍照
　　溪驿名杉烟光满翠岚须知今夜好宿处是江南
　　宿洞口驿　　　　　　　钱起
　　野竹通溪冷泉声入戸鸣往来人不到寒草上阶生
　　馆　　　　　　　　　　杜甫
　　南国昼多雾北风天正寒路危行木杪身逺宿云端山鬼吹灯灭厨人语夜防鸡鸣问前馆世乱敢求安
　　登大庾岭北驿　　　　　宋之问
　　阳月南飞雁传闻至此廻我行殊未已何日复归来江静潮初落林昏瘴不开眀朝望乡处应见岭头梅
　　永嘉上浦馆逢张客卿　　孟浩然
　　逆旅相逢处江村日暮时众山遥对酒孤屿共题诗廨宇隣蛟室人烟接岛夷郷关万余里失路一相悲
　　题宛溪馆　　　　　　　李白
　　吾怜宛溪好百尺照山眀何谢新安水千寻见底清白沙留月色緑竹助秋声却笑严湍上于今独擅名
　　岳阳馆中望洞庭湖　　　刘长卿
　　万古巴丘戍平湖北望长问人何淼淼愁莫更苍苍叠浪浮元气中流没太阳孤舟有归客早晩达潇湘
　　题褒城驿　　　　　　　元稹
　　严秦脩此驿兼涨驿前池已种万竿竹又栽千树棃四年三月半新笋晩花时怅望东山去等闲题作诗
　　宿山驿　　　　　　　　张濵
　　驿在千峯里寒宵独此身古坟时见火荒壁悄无隣月白翻惊鸟云闲欲就人祗应眀日更与老相亲
　　邯郸驿冬至夜思家　　　白居易
　　邯郸驿里逢冬至抱膝灯前影伴身想得家中夜深坐还应说着逺行人
　　元和甲午嵗诏书尽徴江湘逐客余自武陵祗召赴亰宿于都亭有懐续来诸君子
　　刘禹锡
　　云雨江湖起卧龙武陵樵客蹑仙踪十年楚水枫林下今夜初闻长乐钟
　　题驿舎　　　　　　　　卢秉
　　青山白发病叅军旋籴黄粱买酒尊但用有钱留客醉也胜骑马傍人门
　　元丰七年有诏亰东淮南筑髙丽亭馆密海二州骚然有逃亡者眀年轼过之叹其壮丽
　　留一絶云　　　　　　　苏子瞻
　　檐楹飞舞垣墙外桑柘萧条斤斧余尽赐昆阳作奴婢不知赏得此人无
　　汲黯传云得匈奴皆以为奴婢赐従军死者家以谢天下
　　宿皂口驿　　　　　　　杨廷秀
　　暂投破驿歇征骖喜见山光政蔚蓝不奈东风无检束乱吹花片防征衫
　　题湘中邮亭壁　　　　　左鄯【渔隠】
　　叠叠山腰系冷云踈踈雨脚弄黄昏松声更带溪声急不是行人也防魂
　　友人适越路过桐庐寄题江驿
　　李郢
　　桐庐县前洲渚平桐庐江上晩潮生莫言独有山川秀过日仍闻官长清麦陇荒凉当水店鲈鱼鲜美称莼王孙客棹残春去相送河桥羡此行
　　宿黄花馆　　　　　　　杨发【文鉴】
　　孤馆萧条槐叶稀暮蝉声隔水声微年年为客路无尽日日送人身未归
　　诗话
　　空馆女歌
　　竟陵椽刘讽夜投空馆有三女郎至歌曰眀月清风良宵防同星河易翻欢娱不终緑尊翠杓为君斟酌今夕不饮何时欢乐忽有黄衣人曰婆提王屈娘子速来女郎皆起眀旦拾得翠钗数只【幽恠録】
　　鬼诗题驿
　　刘元方尝宿湖岸驿中夜闻歌声朝阅楹间有题云爷娘送我青枫根不记青枫防回落当时手刺衣上花今日为灰不堪着
　　损名驿妇
　　陶谷使江南以假书为名寔使觇之丞相李献以书抵韩熈载曰五栁公骄甚其善待之谷至则果如李所言熈载谓所亲曰陶委实非端介者其守可隳当使诸君一笑因令宿驿舎竢誊六朝书半年乃毕熈载使歌姫秦蒻兰衣敝为驿卒女谷见之而喜遂犯谨独之戒作长短句赠之云好因縁恶因縁奈何天祗得邮亭一夜眠别神仙琵琶拨尽相思调知音少待得鸾胶续防是何年眀日中主燕客谷凛然不可犯中主持觥立使蒻兰出歌续防弦之曲侑觞谷大惭而罢【冷斋夜语】
　　第宅
　　羣书要语宅择也言择吉处而营之也【释名】室有东西厢曰庙无东西厢有室曰寝无室曰榭【尔雅】东北隅谓之穾【尔雅】欂栌注梁也【说文】筑室百堵西南其戸爰居爰处风雨攸除鸟防攸去【斯干】如跂斯翼如矢斯棘如鸟斯革如翚斯飞【同上】如彼筑室于道谋是用不溃于成【诗】伊蝛在室蟏蛸在戸町疃鹿场熠燿宵行亦可畏也伊可懐也【东山】若作室家既勤垣墉惟其涂暨茨若作梓材既勤朴斵惟其涂丹雘【梓材】君子将营宫室宗庙为先廐库为次居室为后【曲礼】正中曰栋次曰楣【仪礼注】具馔于西塾注西门外也【同上】设洗直于东荣注屋翼也室东南隅谓之突室西南隅谓之奥七尺曰仭八尺曰寻【同上】儒有一亩之宫环堵之室注堵长一丈髙一丈面环一堵为方丈故曰环堵之室【髙诱注礼记】荜门圭窦蓬戸瓮牖【礼记】圭窦者墙上凿门上鋭下方如圭之状瓮牖者以败瓮安于室之东西为赤白牋糊之象日月也【程泰之演繁露】国宅无征注城中宅无税也【曲礼】楚子成章华之台与诸侯落之注宫室始成祭之为落【左】髙其闬闳【左】使营菟裘吾将老焉【左】子罕曰吾侪小人皆有阖庐以避燥湿寒暑【左】子曰吾恐季孙之忧不在颛防而在萧墙之内也【注】萧言肃也墙谓屏也君臣相见之礼至屏而加肃恭焉谓之萧墙大厦成而燕雀相贺【淮南子】今三公有司或由穷巷起白屋裂地而封师古曰白屋以白茅覆屋【吾丘夀王传】髙祖诏列侯食邑者皆赐大第室更二千石受小第室【注】有甲乙次第故曰第【汉书】爵虽列侯食邑不满万戸不得作第其舎在里中皆不称第【初学记】髙眀之居鬼瞰其室【雄觧嘲】温房承其东序凉室处其西偏【何晏赋】大厦眈眈【文选】厚栋大厦夷庭髙门【桞文】庀徒楑日各有司存【文选】霜斤沐楹玉沙础【庐肇】陈圭置臬【正永】瞻星揆地【日阖铭】编霜菼缉寒茅构鸣噪之所集筑町畦之所交因犯檐而刋树由妨基而剪巢决渟洿之汀濚塞井甃之沦织宿楚以成门借竹扉而为户既取防于庭樾又因篱于房杜【沈约郊居赋】厚货居甿移于间壤伐恶木刜奥草前指后画心舒目行忽焉若飘浮上腾以临云气万山面内重江束隘常所未覩倐然互见【桞文】因髙丘之阻以面势无欂栌节棁之华不斵椽不剪茅不列墙以白云为藩篱碧山为屏风昭其俭也【桞茅亭记】苍翠诡状绮绾绣错【同上】堂既成蘘以白茅为取省费也时无良草且不能弥缝其上大雨沟下如注焉天方晴乌攫拏不少置爵取乳童儿阶而取之纷纷借借焉汛扫罢于奔命于是议易以瓦【洪迈东堂记】蛛都于檐蜂牖于房螘国于垤蒲卢宫于窓是四物者麽类也一不当其居知整芘焉人而不能如惑矣【洪泌葺轩记】余家贫数亩之宫有二十楹兄弟环而居之而又有附庸其间者大房所得财丈五瓶罂巾桁庋置鹤列妇子挥汗成雨左足下榻右屦已及寝门之外矣方春雨滛漏无干所寒防之下水可渉也髙风一下惴乎其将压焉【洪草堂记】
　　诗句归身蓬荜屋【选】茅茨寄短椽【杜】茅檐古木齐【王】华屋艶神仙【杜】当与持斧翁前溪伐云木【李】见桐犹识井看桞尚知门【左总宅】蜗涎蠧画梁【杜牧】潭潭广厦居咳唾生余响【屏山】一林痩竹吾莵裘【坡】幽居地僻经过少【杜】古今事实
　　孔宅闻丝竹
　　鲁共王好治宫室壊孔子旧宅以广其居王又升孔子堂闻金石丝竹之音乃不坏宅
　　美哉轮奂
　　晋献文子成室晋大夫发【贺也】焉张老曰美哉轮焉美哉奂焉歌于斯哭于斯聚国族于斯文子曰武也得歌于斯哭于斯聚国族于斯是全要领以従先大夫于九原也君子谓之善颂善祷【檀弓下】
　　买宅自汚
　　髙祖数使使问萧相国何为客说曰胡不多买田地贱贳贷以自汚上心必安何従其计
　　视如传舎
　　平恩许伯入第盖寛饶贺之酒酣仰屋而叹曰美哉富贵无常忽则易人此如传舎所阅多矣惟谨慎为能久
　　田宅分人
　　吴汉尝出征妻子在后买田业汉还让之曰军师在外吏士不足何多买田宅乎遂尽分以与昆弟外家【续汉书】
　　起自白屋
　　吾丘夀王传今三公有司或由穷巷起白屋裂地而封师古曰白屋以白茅覆屋
　　以泥谢客
　　曹操于谯东筑精舎求低下之地以泥水自蔽絶賔客往来之望
　　借屋得罪
　　丁谧为人亢毅常于邺借人空屋居其中而诸王亦欲借之不知谧已得直开门入谧望见王交脚卧不起而呼其奴客曰此等人促呵使去王怒其无礼还具上闻眀帝收系邺狱以其功臣子原之【魏畧】
　　求田问舎
　　刘备谓许汜曰今天下大乱帝王失所君忧国忘家有救世之意而求田问舎言无可采
　　逊宅与兄
　　裴楷营新宅基宇甚丽当移住兄心甚愿之而口不言楷知其意便使兄住【别传】
　　角巾东第
　　羊祜与従弟琇书曰既定边事当角巾东第为容棺之
　　推宅与友
　　周瑜与孙防同年相友善瑜推道南大宅以舎防升堂拜母有无通共【夲传】
　　借宅栽竹【见竹门】
　　甥成宅相【见甥门】
　　题门卖宅
　　齐庾杲之接魏使使问百姓那得家家题门帖卖宅答曰朝廷欲扫荡亰洛尅复神州所以家家卖宅耳
　　卖宅不售
　　北齐皇甫亮所居宅洿下标榜卖之将买者问故亮曰为宅中水淹不泄雨即流入牀下由此宅终不售淳实不卖矫餙如此
　　因产木辞官
　　后魏王罴授西河内史辞不拜人问其故罴曰亰洛材木尽出西河朝贵营第宅者皆有所求假如其私办则力所不堪若科发人间又违宪法以此致辞耳
　　兄辞禆宅钱
　　宋蔡兴宗父廓起二宅以东宅与兄轨轨送钱五十万禆宅直兴宗白母曰一家由来丰俭必共今日宅直不宜受也
　　赎魏徴宅
　　李师道上私钱六百万为魏徴孙赎故第白居易言徴任宰相太宗用殿材成其正寝后嗣不能守陛下赎而赐之师道人臣不宜掠美帝从之【白传】
　　緑野堂
　　裴度出为山南东道节度使时阉孺擅威度不复有经济意乃治第东都集贤里作别墅具燠馆凉台号緑野堂激波其下度野服闲散与白居易刘禹锡为文章把酒穷昼夜相欢不问人间事帝知度年虽及神眀不衰每大臣自洛来必问度安否文宗复诏节度河东曰为朕卧防北门可也未防度薨
　　防沼种树
　　白居易被遇宪宗时事无不言为当时所忌乃放意文酒无立功名意于东都所居履道里防沼种树构石楼香山凿八节滩自号醉吟先生
　　辋川别墅
　　王维别墅在辋川地竒胜有华子冈欹湖竹里馆桞浪茱茰泮【普半反水涯】辛夷坞与裴廸防其中赋诗相詶为乐
　　诏不毁宅
　　田防岩隠箕山髙宗拜文学士乗传赴都帝营奉天宫防岩旧宅直宫左诏不聼毁天子自榜其门曰隠士田防岩宅
　　宅气索然
　　浮屠与张说市宅戒无穿东北隅他日恠宅气索然视隅有二坎丈余惊曰公富贵一世而已诸子将不终说将索之师曰客土无气与地脉不连譬身疮痏补他肉无益也
　　重闗复壁
　　李林甫为相自见结怨者多忧刺客窃发所居重闗复壁络版甃石一夕再徙家人莫知也
　　浣花草堂
</div>
    <div class="pagination">
<a href="古今事文类聚_page218.html">上一页</a><span>...</span><a href="古今事文类聚_page214.html">214</a><a href="古今事文类聚_page215.html">215</a><a href="古今事文类聚_page216.html">216</a><a href="古今事文类聚_page217.html">217</a><a href="古今事文类聚_page218.html">218</a><span class="current-page">219</span><a href="古今事文类聚_page220.html">220</a><a href="古今事文类聚_page221.html">221</a><a href="古今事文类聚_page222.html">222</a><a href="古今事文类聚_page223.html">223</a><a href="古今事文类聚_page224.html">224</a><span>...</span><a href="古今事文类聚_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
