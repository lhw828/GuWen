<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 24 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 24 页/共 1019 页</h1>
    <div class="content">　　月白【史记封禅书见日赤下　梁昭明太子姑洗三月启持郭璞之毫鸾词塲丨丨吞罗含之彩凤辨囿日新　苏轼后赤壁赋丨丨风清如此良夜何　杜牧猿诗丨丨烟青水暗流孤猿衔恨叫中秋　温庭筠过华清宫诗丨丨霓裳殿风清羯鼓楼　张蠙宿山驿诗丨丨翻惊鸟云闲欲就人　陆游小舟晩归诗渚寒无宿鹭丨丨有啼鸦　赵孟頫秋诗露凉催蟋蟀丨丨淡芙蓉】
　　月黑【国史补僧惠逺以山中不知更漏乃取铜叶制噐状如莲花置盆水之上底孔漏水半之则沈每昼夜十二沈为行道之节虽冬夏短长云隂丨丨亦无差也　王泠然夜光篇浊烟熏丨丨髙艳爇云红　王昌龄箜篌引其时丨丨猿啾啾微雨霑衣令人愁　白居易缚戎人乐府昼伏宵行经大漠云隂丨丨风沙恶郑谷旅寓洛南村舍诗春隂妨桞絮丨丨见梨花　陆游秋夜遣懐诗霜清水落年华晩丨丨枭鸣夜漏长王逢塞上曲丨丨辉铜兽风髙啸紫驼】
　　月素【敬括花萼楼赋虹梁蟉而霞赩皓壁皛晃而丨丨】
　　月黄【黄庭内景经见日丹下】
　　月髙【戴叔伦寄禅师寺华上人诗遥忆谈地丨丨人未眠　刘禹锡秋晩新晴夜月如练诗丨丨防晕散云薄细鳞生　杜牧张好好诗洞闭水声逺丨丨蟾影孤　翁承赞奉使次宜春驿诗云断自宜乡树出丨丨犹伴客心悬　罗隠秋日酬张特元诗风急几闻江上笛丨丨谁共酒家楼　灵一江行诗丨丨星使东看逺云破霜鸿北度迟　朱徳润榆林中秋对月诗丨丨星藏光天静四山出】
　　月低【李绅过荆门诗丨丨山晓问行客已酹椒浆拜荒陌　袁桷上京杂咏丨丨疑堕兔云近得攀龙】月圆【侯喜涟漪濯明月赋水上风起天边丨丨何怡情于遥夜濯委照于轻涟　髙适和贺兰判官诗日出见鱼目丨丨知蚌胎　周贺送康绍诗丨丨台独上栗绽寺频过　罗隠和禅月大师诗秀似谷中花媚日清如潭底丨丨时　张蠙与友人对月诗毎到丨丨思共醉不宜同醉不成欢　无可同刘秀才宿见赠诗忆就西池宿丨丨松竹深】
　　月团【卢仝谢孟谏议寄新茶诗开缄宛见谏议面手阅丨丨三百片】
　　月棱【妆台记五代宫中画眉六曰丨丨眉】
　　月様【东京梦华録正月十四日车驾幸五岳观驾将至则围子数重外有一人捧丨丨兀子锦覆于马上天武官十余人簇拥扶策喝曰看驾头　明太祖思老试壮诗试将旧日弓弯看箭入来丨丨齐】月悬【神仙传老子黄白色美眉广颡长耳大目疎齿方口厚唇额有三五达理日角丨丨鼻纯骨双柱耳有三漏门足蹈二五手把十文　法苑珠林龙顔凤臆之形日角丨丨之兆　王諲花萼楼赋日而云起澄潭霁夕而丨丨髙阁　薛竒童楚宫词丨丨三雀观霜度万秋门　卢照邻十五夜观灯诗接汉疑星落依楼似丨丨】
　　月挂【杜甫东屯月夜诗泥留虎鬭迹丨丨客愁村】
　　月矗【袁桷送文子方诗丨丨珠正山低翠浪欺】
　　月傍【杜甫吹笛诗风飘律吕相和切丨丨关山几处明　又春宿左省诗星临万户动丨丨九霄多】月虚【淮南子月者隂之宗也是以丨丨而鱼脑减月死而嬴礲□】
　　月盈【易丰卦彖见日中下　越语见日困下　宋书厯志丨丨则食必在日冲以检日则宿度可辨】月缺【温庭筠伤歌姬诗丨丨花残莫怆然花须终发月终圆　又张静婉采莲曲郎心似月丨易丨十五十六清光圆】
　　月亏【史记匈奴传举事而星月月盛壮则攻战丨丨则退兵　晋书卫恒传夫指事者在上为上在下为下象形者日满丨丨效其形也　新论夏至而鹿角解丨丨而蚌蛤胎　江淹为萧太尉上便宜表自顷政教日替敦教丨丨谁惟歴稔亦日淹纪】
　　月减【梁元帝谢赉车螯蛤蜊啓体润珠胎形随丨丨】
　　月满【易丰卦疏丨丨则盈　礼记服问而反三年之葛疏而反三年之葛者此着麻丨丨还反三年之葛也　战国策见日中下　后汉书丁鸿传鸿因日食上封事曰间者丨丨先节过望不亏此臣骄溢背君专功独行也　梁昭明太子谢敕赉制防大湼槃经讲疏牢笼因果辨斯宝城之教网罗真俗开斯丨丨之文　郝经琼花赋余芳冉冉丨丨牕户　郑愔侍宴应制诗见天长下　岑参送顔评事诗知君客愁处丨丨巴川时崔曙途中晓发诗云轻归海疾丨丨下山迟　罗邺秋日懐江上友人诗酒醒孤馆秋帘卷丨丨寒江夜笛】
　　【髙】
　　月涌【杜甫旅夜书懐诗星垂平野阔丨丨大江流】
　　月穿【杜荀鹤旅中卧病诗风射破牕灯易灭丨丨疎屋梦难成】
　　月滑【韩偓赠吴颠尊师诗丨丨侵簪冷江光逼履清】
　　月鎻【赵嘏华清宫和杜舍人诗丨丨千门静天吹一笛凉】
　　月偃【刘峻相经序日角丨丨之竒龙栖虎踞之美地静镇于城纒天关运于掌策金槌玉枕磊落相望代犀起盖隠辚交映井宅既兼食匮已实抑亦帝王卿相之明效也　庾信拟连珠城形丨丨阵气云铺】月盎【王逢寄桃浦诸故知即事诗灞桥吟兴驴背上丨丨氷壶虀味长】
　　月薄【李咸用鸡鸣曲霜浓丨丨星昭昭太平才子能歌謡】
　　月斜【李商隠无题诗来是空言去絶踪丨丨楼上五更钟】
　　月弯【倪瓒剖士女图诗丨丨削破翠团团六月人间风露寒】
　　月细【杜甫夜诗斗斜人更望丨丨鹊休飞　杨万里夜归诗丨丨光未多火星助之明】
　　月聚【宋史张致逺传日积丨丨惟军须是虑王勃乾元殿颂方镜星离圆珰丨丨】
　　月散【后汉书黄琼传时连有灾异琼上疏顺帝曰间者以来卦位错谬寒燠相干日闇丨丨原之天意殆不虚然】
　　月速【后汉书律厯志日月相推日舒丨丨当其同谓之合朔】
　　月疾【诗如月之恒笺月上而就盈疏有上下知上者以对如日之升是益进之义故知上矣日月在朔交防俱右行于天日迟丨丨从朔而分至三日月去日已当二次始死魄而出渐渐逺日而月光稍长八日九日大率月体正半昏而中似弓之张而直谓上也　元史厯志见日迟下】
　　月湿【贾岛送安南惟鉴法师诗潮揺蛮草落丨丨岛松微】
　　月沈【戴叔伦春日早朝应制诗丨丨宫漏静雨湿禁花寒　孟郊听琴诗丨丨乱峰西寥落三四星　李縠和皮日休悼鹤诗露滴谁闻髙叶坠丨丨休借半阶明　罗邺宿武安山有懐诗窻间灯在犬惊吠溪上丨丨人罢□】
　　月碎【陆游晩泊慈母矶下诗丨丨知流急风髙觉笛清黄庚临平泊舟诗万顷波光揺丨丨一天风露藕花香】
　　月分【杜甫寄贾司马严使君两阁老诗丨丨梁汉米春得水衡钱　又法苑珠林复有一国王名曰丨丨】月深【宋书周朗传见日蔓下　魏书萧宝夤传在京之官积年一考其中或所事之主迁移数四或所奉之君身名废絶或具寮离索或同事凋零虽当时文簿记其殿最日乆丨丨駮落都尽人有去留谁复掌其勤惰　王湾秋夜寓直诗丨丨宫树转河近禁楼氷】
　　月浅【晏几道清平乐词犹恨那回庭院依前丨丨灯深】
　　月起【谢偃髙松赋丨丨阳爻歳穷隂律匝地氷厚周空雾密】
　　月送【魏书游明根传赐步挽一乗给上卿之禄供养之味太官就第丨丨之　包佶对酒赠故人诗丨丨人无尽风吹浪不回　方干越州使院竹诗丨丨緑隂斜上砌露凝寒色湿遮门】
　　月近【旧唐书宪宗纪元和七年六月己亥丨丨南斗魁第四星　又八年七月癸酉丨丨五诸侯　戴暠度关山乐府山头看丨丨草上知风急　李益夜送王屋道士诗天坛临丨丨洞水出山长】
　　月迥【骆賔王渡歩江诗丨丨寒沙浄风急夜江秋王维秋宵寓直诗丨丨藏珠斗云消出绛河　岑参送张郎中陇右觐省诗还家卿丨丨度陇将星髙】
　　月来【王羲之月仪书日往丨丨元正首祚太蔟告辰微阳和布罄无不宜和神养素　齐已潇湘诗丨丨分夜底云度见秋痕】
　　月往【易系辞传日往则月来丨丨则日来日月相推而明生焉　郑辕指佞草赋暑屏寒生感萐蒲之代谢日来丨丨异蓂荚之飘零】
　　月大【唐书厯志各置朔望大小余以入气入转朓朒定数朓减朒加之为定朔望大小余定朔日各与后朔同者丨丨不同者小无中气者为闰月】
　　月小【后汉书律厯志章帝使左中郎将贾逵问治厯者卫承李崇及防梵等十人以为丨当先丨梵等以为当先大　又苏轼后赤壁赋山髙丨丨水落石出】
　　月里【李商隠槿花诗见月姊下　又子直晋昌李花诗丨丨谁无姊云中亦有君　张昱中秋望月诗丨丨分明见九州浮云西北是璚楼】
　　月底【刘因玉簪诗花中氷雪避秋阳丨丨隂隂鎻暗香】
　　月前【杜牧望少华诗好伴羽人深洞去丨丨秋听玉参差】
　　月西【蔡琰胡笳十八拍十六拍兮思茫茫我与儿兮各一方日东丨丨兮徒相望不得相随兮空断肠】月末【宣和书谱王羲之有草书丨丨帖　白居易歳暮咏懐诗穷冬丨丨两三日半百年过六七时　李贺自昌谷到洛诗寒凉交丨丨露霰蒙晓昏　元好问赠张彦逺诗并州城边十丨丨清霜棱棱风入骨】月尽【宋之问晦日幸昆明池诗不愁明丨丨自有夜珠来　钱起太子李舍人城东别业诗东臯指归翼丨丨有余意】
　　月终【周礼小宰丨丨则以官府之叙受羣吏之要注毎月之小计　唐书百官志凡献食进口味不杀犊尚食有猝须别索必奏覆丨丨而防之　宋史选举志家状并试卷之首署年及举数塲第乡贯不得増损移易以仲冬收纳丨丨而毕】
　　月隠【李嘉祐夜闻江南赛神即事诗丨丨回塘犹自舞一门依倚神之祜　陆防补沈恭子诗乱翠缺丨丨衰红清露愁】
　　月移【杜甫絶句诗江动丨丨石溪虚云傍花　王安石春夜诗春色恼人眠不得丨丨花影上阑干　陆游拥鑪诗丨丨西去失花影风自北来传漏声】
　　月徙【宋书律志序且省置交加日回丨丨寄寓迁流迄今无定托邦名邑号难或详书】
　　月转【元史厯志中书令耶律楚材以大明厯后天乃损节气之分减周天之杪去交中之率治丨丨之余课两曜之后先调五行之出没以正大明厯之失宋濓天麦毒行宴罢瑶阶丨初丨余情不断鱼含钩】月随【陈樵胡氏铁心亭赋花落金荷丨丨珠履】
　　月归【史记律书日归于西启明于东丨丨于东启明于西　淮南子丨丨而万物死日归而万物生　戴叔伦山居即事诗野渡逢渔子同舟荡丨丨】
　　月落【庾信镜赋靥上星稀黄中丨丨　上官昭容防书怨露浓香被冷丨丨锦屏虚　苏轼答文同句世间亦有千寻竹丨丨空庭影许长　张继枫桥夜泊诗丨丨乌啼霜满天江枫渔火对愁眠　袁士元水仙诗醉阑丨丨金杯侧舞倦风翻翠袖长又琴曲谱録丨丨下古琴弄名】
　　星
　　星辰【书尧典厯象日月丨丨传星四方中星辰日月所防厯象其分节敬记天时以授人也　　又益稷见日月下　诗倬彼云汉昭回于天笺时旱渴故宣王夜仰视天河望其焉疏望其者谓望天之丨丨及风云之气冀见雨之征也　礼记月令见日月下　又祭法帝喾能序丨丨以着众疏喾能纪丨丨序时以明着使民休作有期不失时节故祀之也　周礼保章氏见天星下　左传见日月下　公羊传天子有方望之事注方望谓郊时所望祭四方羣神日月丨丨风伯师五岳四渎及余山川凡三十六所　史记日者传天不足西北丨丨西北移地不足东南以海为池　汉书武帝纪元光元年五月诏贤良曰朕闻昔在唐虞画象而民不犯日月所烛莫不率俾周之成康刑错不用徳及鸟兽教通四海海外肃眘北发渠搜氐羌徕服丨丨不孛日月不蚀山陵不崩川谷不塞麟凤在郊薮河洛出图书呜虖何施而臻此与　后汉书张衡传臣闻圣人明审律厯以定吉凶重之以卜筮杂之以九宫经天验道本尽于此或观丨丨逆顺寒燠所由或察策之占巫觋之言其所因者非一术也立言于前有征于后故智者贵焉谓之谶书　又乌桓传敬鬼神祠天地日月丨丨山川及先大人有健名者祠用牛羊毕皆烧之　吴志吕防传防疾发权时在公安迎置内殿所以治防者万方后更増笃命道士于丨丨下为之请命宋书乐志丨丨为垂燿日月为重光　齐书髙帝纪自霜露所坠丨丨所经正朔不通人迹罕至者莫不逾山越海北面称蕃欵关重译修其职贡　庄子庄子将死弟子欲厚葬之庄子曰吾以天地为棺椁以日月为连璧以丨丨为珠玑万物为赍送吾葬具岂不备邪何以如此　淮南子天之精日月丨丨雷霆风雨也　韩诗外传子夏读诗已毕夫子问曰尔亦可言于诗矣子夏对曰诗之于事也昭昭乎若日月之光明燎燎乎如丨丨之错行上有尧舜之道下有三王之义弟子不敢忘新论人之命相贤愚贵贱修短吉凶制气结胎受生之时其真妙者或感五帝三光或应龙迹气梦降及凡】
　　【庻亦禀天命皆属丨丨其值吉宿则吉值凶宿则凶受气之始相命既定即鬼神不能移改而圣智不能回也刀劒録夏禹子啓在位十年以庚戌八年铸一铜劒长三尺九寸后藏之秦望山腹上刻二十八宿文有背】
　　【面面为丨丨背记山川日月　宣和书谱于天地山川得其方圆流峙之形于日月丨丨得其经纬昭回之度法书要録日月丨丨天之文也　云笈七籖符者通取云物丨丨之势书者别析音句诠量之防　梁简文】
　　【帝请贺琛奉述毛诗义表叶丨丨而建诗观斗仪而命礼　梁元帝南岳衡山九贞馆碑丨丨夺采灯烛非明庾信纥干神道碑青乌甲乙之占白马丨丨之变九宫推步三门伏起天弧射法太乙营图并皆成诵在】
　　【心若指诸掌　柳宗元乞巧文见天孙下　又吊屈原文呵丨丨而驱诡怪兮夫孰救于崩亡　杨炯浑天赋见日月下　白行简斗为帝车赋丨丨日月之度光不失三春夏秋冬之期时不愆四　曹组艮岳赋觉丨丨之逼近如霄汉之穹隆　傅拟四愁诗申以日月指明星丨丨有翳日月移　杜甫送崔侍御常正字入京诗天地西江逺丨丨北斗深　又送严公入朝诗南图回羽翮北极捧丨丨　刘禹锡早春对雪寄元郎中诗朝驱旌斾行时令夜见丨丨忆旧官　又八月十五日夜翫月诗丨丨让光彩风露发晶英　又有僧言罗浮事诗海黑天宇旷丨丨来逼人　桞宗元游朝阳岩遂登西亭诗背瞻丨丨兴下见云雨交　樊宗师越王楼诗见天门下　元稹和乐天送客游岭南诗波心涌楼阁规外布丨丨　又新政县诗新政县前逢月夜嘉陵江底看丨丨　又夜坐诗萤火乱飞秋已近丨丨早没夜初长　李绅早渡扬子江诗地分吴楚丨丨内水迫沧溟宇宙间　李商隠无题诗昨夜丨丨昨夜风画楼西畔桂堂东　李屿过洞庭诗丨丨连影动岚翠逐隅收　贯休洛阳尘诗我闻富有石季伦楼台五色干丨丨　方干书法华寺上方禅壁诗卧闻雷雨归岩早坐见丨丨去地低　朱徳润泊安陵诗紫极丨丨逺黄河日夜流】
　　星宿【汉书刘向传向为人简易无威仪不交接世俗专积思于经术昼诵书传夜观丨丨或不寐达旦后汉书濊国传知种麻养蚕作绵布晓丨丨豫知年歳丰约　晋书纪瞻传帝使殿中将军韩绩彻去御坐瞻叱绩曰帝坐上应丨丨敢有动者斩帝为之改容宋书符瑞志周印者神兽之名也丨丨之变化王者徳盛则至　韩愈请上尊号表见天街下　张仲甫雷赋其为声也磊磊落落砰砰訇訇龙潜鱼跃海涌山倾丨丨为之霾翳日月为之昏暝　李颀答崔颢綦母潜诗铜鑪将炙相欢饮丨丨纵横露华白　杜甫见萤火诗忽惊屋里琴书冷复乱檐边丨丨稀　刘禹锡和汴州令狐相公到镇改月诗援毫动丨丨垂钓取韬钤　孟郊送无懐道士游富春山水诗煮金隂阳火囚怪丨丨坛　李商隠赠送前刘五经映诗丨丨森文雅风雷起退藏　许谦舟中雑兴诗丨丨悬虚篷云暗逸桨又宋史河渠志丨丨海者四山之间有泉近百汇而为海登髙望之若丨丨布列故名　元史河源附録按河源在土蕃朶甘思西鄙有泉百余沮洳散涣弗可逼视方可七八十里履髙山下瞰灿若列星以故名鄂端诺尔鄂端译言丨丨也　小史十月讲武丨丨山歩骑三十万遂宴于行宫谓左右曰得一二人如韩信而将之中原不足平也　明一统志丨丨河在云南府禄丰县西源出武定府过易门县流入元江】
　　星斗【晋书元帝纪论驰章献号髙盖成隂丨丨呈祥金陵表庆　宋史乐志般涉调十玉树花望丨丨金钱花玉牕深万民康瑶林风随阳鴈倒金罍鴈来賔看秋月　辍耕録至正辛丑四月朔日日未没三四竿许忽然无光渐渐作蕉叶样天且昏黒如夜丨丨粲然饭顷方复旧天再开丨丨亦隠　卢肇天河赋其清莫挹濯丨丨以滋上元其恶可流荡云霓以临下国　赵麟玉山草堂赋胷襟丨丨咳唾明珠　张九龄奉和圣制初出洛城诗十月回丨丨千官捧日车　沈佺期和中书侍郎杨再思春夜宿直诗丨丨横纶阁天河度闱杜甫赠李八丈判官诗早年见标格秀气冲丨丨刘禹锡桃源翫月诗见天乐下　杜牧华清宫诗雷霆】
　　【驰号令丨丨焕文章　李商隠幽人诗丨丨同秦分人烟接汉陵　又和孙朴韦蟾孔雀诗曙霞丨丨外凉月露盘西　又一片诗见月轮下　温庭筠织锦词为君裁破合欢被丨丨迢迢共千里　马戴宿王屋天坛诗丨丨半沈苍翠色红霞逺照海涛分　曹唐长安客舍叙邵陵旧宴诗丨丨渐稀賔客散碧云犹恋艳歌声又王逺宴麻姑蔡经宅诗大篆龙蛇随笔札小天丨丨满衣裳　方干送人游日本国诗波涛含左界丨丨定东维　髙蟾秋思诗不堪丨丨柄犹把歳寒量　章碣送谢士还郷诗雷霆入地建溪险丨丨逼人梨岭髙贯休秋懐赤松道士诗仙观在云端相思丨丨寒　余靖西山诗一坛丨丨修真馆数里云烟斸药家　晁冲之复以承宴墨赠僧法一诗电光属天丨丨昏雨痕倒海风云晦　杨维桢金钱卜欢诗丨丨未分牛女防隂阳先判雨云生　又洞天清録端溪下岩旧坑卵石黑如漆细润如玉扣之无声磨墨亦无声有眼眼中有晕或六七眼相连排丨丨异形石居水底须千夫堰水汲尽深数丈篝火下缒深入穴中方得之　又歙溪龙尾旧坑新坑见月砚下】
　　星日【魏志公孙瓒传注瓒表绍罪状曰绍令崔巨业视丨丨财货赂遗与共饮食克期防合攻钞郡县此岂大臣所当宜为　水经注龙城故姜赖之灵胡之大国也蒲海溢荡覆其国城基尚存类雾气浮寡见丨丨少禽多鬼怪】
　　星月【史记匈奴传见月亏下　魏志管辂传注辂别传曰辂与倪清河相见既刻期倪犹未信日未入东南有山云楼起黄昏之后雷声动天到鼓一中丨丨皆没风云并兴元气四合大雨河倾　晋书天文志日入则丨丨出焉　齐书天文志见日耀下　淮南子天地之大可以矩表识也丨丨之行可以厯推得也雷霆之声可以鼓钟写也风雨之变可以音律知也　金丹大要伯阳真人曰阳燧以取火非日不生光方诸非丨丨安能得水浆　祖咏中峰居喜见苗发诗髙窻不可望丨丨满空山　杜甫草阁诗鱼龙回夜水丨丨动秋山　又水宿遣兴奉呈羣公诗髙枕飜丨丨严城叠鼓鞞　李益水宿闻鴈诗夜长人自起丨丨满空江　元稹代郡斋神答乐天诗夜怜丨丨多离烛日幌波涛一下帷　朱庆余湖中闲庭遣兴诗风波不起处丨丨尽随身　马戴送僧归闽中旧寺诗丨丨浮波岛烟萝度石桥　曹唐小游仙诗可怜三十六天路丨丨满宫琼草青　戴叔伦赠慧上人诗云霞色酽禅房衲丨丨光涵古殿灯　杜荀鹤懐紫阁隠者诗焚香赋诗罢丨丨冷遥天　方干赠天台叶尊师诗常时爱缩山川去有夜自携丨丨来　又献浙东王大夫诗誉将丨丨同时朽身应山河满数生　齐已江行早发诗几看丨丨在犹带梦魂惊】
　　星虚【书尧典宵中丨丨以殷仲秋传宵夜也虚武之中星亦言七星皆以秋分日见以正三秋　张融海赋见天界下】
　　星昴【书尧典见日短下　张説安乐郡主花烛行丨丨殷冬献吉日夭桃秾李遥相匹】
　　星毕【左思蜀都赋虽丨丨之滂沱尚未齐其膏液髙允鹿苑赋祈龙宫以降雨伴膏液于丨丨】星井【吴浩石渠阁赋若稽厥初赤帝启造丨丨应符贲文斯兆　鲍溶闻蝉诗见月扇下】
　　星张【成公绥天地赋匿首于女虚朱鸟奋翼于丨丨】
　　星翼【徐彦伯南郊赋崇泰坛考丨丨划八卦以通道错五行而辨域】
　　星枢【宋书明帝陈贵妃传伏惟贵妃含和日晷表淑丨丨徽音峻古柔光照世声华帝掖轨秀天嫔景发皇明祚昌睿命而备物之章未换彞策逺酌前王允陟鸿典臣等参议谨上尊号曰皇太妃】
　　星孛【春秋文公十四年秋七月有丨丨入于北斗注孛彗也既见而移入北斗　左传昭公十有七年冬有丨丨于大辰西及汉梓慎曰丨丨及汉汉水祥也卫颛顼之虚也故为帝丘其星为大水　汉书髙帝纪三年秋七月有丨丨于大角　后汉书马融传又陈丨丨参毕参西方之宿毕为边兵至于分野并州是也西戎北狄殆将起乎宜备二方寻而陇西羌反乌桓冦上郡皆卒如融言　魏志明帝纪太白昼见有丨丨于翼近太微上将星　宋史天文志丨丨于角白为兵赤军败】
　　星云【明一统志丨丨湖在澂江府江川县治南周八十余里】
　　星雨【刘允济明堂赋下临丨丨傍控烟霜　刘禹锡武陵观火诗火山拥半空丨丨洒中衢】星露【李孝先乆客寄刘度诗月明丨丨坠慎莫倚防干】
　　星霜【柳宗元代柳公绰谢上任表歴践中外丨丨屡移曽无涓尘上答鸿造　张九龄与弟游家园诗丨丨屡尔别兰麝为谁幽　又饯济隂梁明府各探一物得荷叶诗但恐丨丨改还将蒲柳衰　孟浩然宿扬子津寄润州长山刘隠士诗不见少微星丨丨劳夜吟　杜甫秋日荆南述懐诗丨丨鸟变身世白驹催　柳宗元酬娄秀才见赠之什诗风月欢寜间丨丨分益亲杜荀鹤寄临海姚中丞诗风月易斑搜句鬓丨丨难改感恩心　张乔寄处士梁烛诗丨丨秋野阔雨雹夜山空　温庭筠寄崔先生诗丨丨荏苒无音信烟水微茫变姓名　翁洮和方干题李频庄诗犹凭律吕传心曲岂虑丨丨到鬓根】
　　星虹【刘峻辨命论丨丨枢电照圣徳之符夜哭聚云郁兴王之瑞　袁淑桐赋被籍兮烟霞懐佩兮丨丨】星精【公羊传注上帝五帝在太微之中迭生子孙更王天下疏此五帝者即灵威仰之属言在太微宫内迭王天下即感精符云苍帝之始二十八世灭苍者翼也彼注云尧翼之丨丨在南方其色赤灭翼者斗注云舜斗之丨丨在中央其色黄灭斗者参注云禹参之丨丨在西方其色白灭参者虚注云汤虚之丨丨在北方其色黑灭虚者房注云文王房丨之丨在东方其色青五星之谋是其义　宋史路振祭马文见天骨下　洞冥记朔以元封中游蒙鸿之泽忽见王母采桑于白海之濵俄有黄翁指阿母以告朔曰昔为吾妻托形为太白之精今汝此丨丨也　本草阳火隂火集解李时珍曰天之阳火二太阳真火也丨丨飞火也　庾信歩陆逞神道碑铭降兹岳渎诞此贞明祥符云气庆合丨丨又纥干神道碑公以胎教之月歳德在寅载诞之辰丨丨出昴　李徳林天命论丨丨云气共趋步于阶墀山神海灵咸爕理于台阁　薛道衡老氏碑真人出世丨丨下斗　王维故太子太师徐公挽歌轩皇用风后传説是丨丨　薛曜舞马篇丨丨龙种尽腾骧双眼黄金紫艳光　刘禹锡吐绶鸟词见天姥下　李商隠送千牛李将军赴阙诗长刀悬月魄快马骇丨丨　贯休商山道者诗澄潭新气来萦砌月冷丨丨下听琴】
　　星晶【云笈七籖中黄紫君厥讳规英手把丨丨项生日真】
　　星火【书尧典见日永下　陆倕新刻漏铭序以为丨丨谬中金水为用时乖启闭箭异锱铢爰命日官草创新噐　唐明皇送张説序景风司至丨丨启宵　张华励志诗丨丨既夕忽焉素秋　又杜甫草阁诗鱼龙回夜水丨丨动秋山　又薛能洛下寓懐诗氷霜谷口晨樵逺丨丨炉边夜坐寒　又炀帝开河记帝自洛阳迁驾大渠诏江淮诸州造大船五百只使命至急如丨丨民间有配着造船一只者家产破用皆尽犹有不足枷项笞背然后鬻货男女以供官用　李宻陈情表州司临门急于丨丨　真徳秀江东漕到任谢表文移丨丨不胜胥吏之诛求牒诉丘山半为赋租之繁重苏轼开运盐河诗盐事丨丨急谁能恤农耕】星次【礼记月令疏见日行下　宋书厯志法兴议曰冲之既云冬至歳差又谓虚为北中舍形责影未足为迷何者凡在天非日不明居地以斗而辨借令冬至在虚则黄道弥逺东北当为黄钟之宫室壁应属枵之位虚宿岂得复为北中乎曲使分至属迁而丨丨不改招揺易绳而律吕仍往则七政不以玑衡致齐建时亦非摄提所纪　唐书厯志见天行下　又合浦公主传使掖廷令陈元运伺宫省禨祥步丨丨　许敬宗奉和执契静三边应诏诗丨丨絶轩台风衢乖禹服】
　　星宗【礼记月令孟冬之月天子乃祈来年于天宗疏按异义六宗贾逵等以为天宗三谓日月星地宗三谓泰山河海蔡邕云日为阳宗月为隂宗北辰为丨丨也】
　　星躔【宋史韩显符传陛下讲求废坠爰造浑仪漏刻丨丨晓然易辨若人目窥于下则铜管运于上七曜之进退盈缩众星之次舍逺近占逆顺明吉凶然后修福俾顺其度省事以退其灾悉由斯噐验之　徐陵劝进梁元帝表丨丨东井时破淆潼雷震南阳初平寻邑王损之曙观秋河赋映丨丨之的的出云路以昭昭虞世南赋得吴都诗画野通淮泗丨丨应斗牛　骆賔王帝京篇五纬连影集丨丨八水分流横地轴　杜】
　　【甫秋日夔府咏懐诗声华夹宸极早晩到丨丨　又魏将军歌见天驷下　柳宗元行路难丨丨奔走不得止奄忽双燕栖虹梁】
　　星度【公羊传注列星者天之常宿分守度诸侯之象疏言分者谓十二之分野矣言守度者守三十度为一次矣言诸侯之象者谓丨丨有多少若诸侯之国有大小耳　史记厯书诏御史曰乃者有司言丨丨之未定也广延宣问以理丨丨未能詹也　后汉书祭祀志注礼含文嘉曰礼天子灵台所以观天人之际隂阳之防也揆丨丨之验徴六气之瑞应神明之变化覩日气之所验为万物获福于无方之原招太极之清泉以与稼穑之根仓廪实知礼节衣食足知荣辱天子得灵台之则五车三柱明制可行不失其常水泉川流无滞寒暴暑之灾陆泽山陵禾尽丰穰　又方术谢夷吾传少膺儒雅韬含六籍推考丨丨综校图録　隋书天文志史官于观台访浑仪见元魏太史令晁崇所造者以铁为之其规有六其外四规常定一象地形二象赤道其余象二极其内二规可以运转用合八尺之管以窥丨丨　唐书厯志刘歆等所定辰次非能有以覩隂阳之迹而得于鬼神各据当时中节丨丨耳　宋史艺文志丨丨用一卷】
　　星纬【汉书姜肱传肱博通五经兼明丨丨　拾遗録宋子韦世司天部妙观丨丨　后山诗话曽子固贺赦表曰钩陈太微丨丨咸若昆仑渤海涛波不惊　崔祜甫独孤及碑常州之文究其元本质取其深艶从其损在丨之丨在衣之衮　顔延之车驾幸京口侍游蒜山作宅道炳丨丨诞曜应辰明　黄省防泗州寺诗绀园丨丨地淹对不知还】
　　星纲【元稹开元观闲居酬吴士矩侍御诗禹歩丨丨动焚符灶鬼詹】
　　星络【鲍照歩山揭文四睨天宫穷耀丨丨】
　　星纪【左传歳在丨丨而滛于枵注歳歳星也丨丨在丑斗牛之次枵在子虚危之次十八年晋董叔曰天道多在西北是歳歳星在亥至此年十一歳故在丨丨明年乃当在枵今已在枵滛行失次　又越得歳而吴伐之必受其凶注此年歳在丨丨星纪吴越之分也歳星所在其国有福吴先用兵故反受其殃尔雅丨丨斗牵牛也注牵牛斗者日月五星之所终始故谓之丨丨　宋书厯志曩自开辟清浊始分则日月五星聚于丨丨发自丨丨并而行天迟疾留逆互相逮及　宋史艺文志晁説之易元丨丨谱二卷　元史祭祀志见天柱下　梁元帝答晋安王叙南康简王薨书绸缪宫阃不过纨绮之事离羣作镇动回丨丨之厯庾信思旧铭序丨丨吴亡庚辰楚灭　韩愈送窦从事序逾瓯闽而南皆百越之地于天文其次丨丨其星牵牛连山隔其隂钜海敌其阳是惟岛居卉服之民风气之殊着自古昔　柳宗元为崔中丞请朝觐表前在朗寜封章累上及移临桂丨丨屡周　裴秀大蜡诗见日躔下】
　　星气【史记佞幸传孝文时中宠臣士人则邓通宦者则赵同北宫伯子北宫伯子以爱人长者而赵同以丨丨幸常为文帝参乗邓通无伎能　汉书翼奉传见天变下　后汉书百官志灵台掌日月丨丨皆属太史　吴志赵达传达常笑谓诸丨丨风术者曰当回算帷幕不出户牖以知天道而反昼夜暴露以望气祥不亦难乎　神仙传左慈字元放庐江人也明五经兼通丨丨】
　　星色【史记天官书丨丨赤黄而沈所居野大穰】
　　星光【卢思道为百官贺甘露表夜宿朝云丨丨动色沈佺期夜游诗见月华下　李贺送秦光禄诗见天逺下　任希古奉和太子纳妃公主出降诗见月彩下　张昱美女篇流盼丨丨动曳裾云气多】星晷【齐书刘休传臣自尘荣南宪丨丨交春谬闻弱奏劾无空月】
　　星胐【江淹杂词临丨丨兮树闇看日烁兮霞浅】
　　星歳【乔知之和李侍郎古意诗调丝独弹声未移感君行坐丨丨迟　张説行从方秀川与刘评事文同宿诗风送关山长气遒丨丨短　韦应物送禇校书归旧山歌故山可住薇可采一自人间丨丨改　又白沙亭上送吴叟歌丨丨再周十二辰尔来不语今为君】
　　星节【郝经春夜诗歳月躔丨丨】
　　星隂【宋书天文志星传曰日阳君道也丨丨臣道也日出则星亡臣不得专也昼而星见午上者为经天其占为不臣为更王今五星悉经天天变所未有也】
　　星晩【宋书周朗传室间轩左幸有陈书十箧席隅奥右颇得宿酒数壶按弦拭徽讐方校石时复陈局露初奠爵丨丨驩然不觉是羲轩后也】
　　星夜【吴志吕岱传廖式作乱攻围城邑零陵苍梧郁林诸郡骚扰岱自表辄行丨丨兼路权遣使追拜岱交州牧及遣诸将唐咨等骆驿相继攻讨一年破之斩式及遣诸所伪署临贺太守费等并其支党郡县悉平　潘岳上客舍议行者贪路告籴炊爨皆以昏晨盛夏昼热又兼丨丨既限早闭不及攡门一避晩关迸逐路隅祗是慢藏诲盗之原　梁元帝别勅王僧辩公宜率貔虎丨丨就路倍道兼行赴倒悬也】
　　星冷【贾岛送惠雅法师归玉泉诗降霜归楚夕丨丨玉泉秋】
　　星榆【法书要録窦臮述书赋见月桂下　无名氏瓦松赋离离乎若丨丨之昭灼乎疑石蒲之葱蒨刘禹锡和四松诗见月桂下　刘宪奉和登骊山髙顶应制诗直城如斗柄官树似丨丨　王初即夕诗风】
　　【幌凉生白袷衣丨丨才乱绛河低】
　　星鸟【书尧典日中丨丨传日中谓春分之日鸟南方朱鸟七宿殷正也春分之昏鸟星毕见以正仲春之气节转以推季孟则可知　陈栎中星考春分丨丨南昴西虚北火东　梁元帝课耕令时惟丨丨表年祥于东秩春纪宿龙歌歳取于南畯　江总让尚书仆射表藻镜官方品才人物门惊如市不惭屋漏心抱如氷无欺暗室但屡淹丨丨毎知忝素世网拘束事归黾勉今此召防尤増据蒺　挚虞思游赋丨丨逝而时反兮夕景潜而且融　魏文帝柳赋盛徳迁而南移兮丨丨正而司分　王储寅賔出日赋肇歳首以平分既中丨丨及宵衣而敬导始见嵎夷】
　　星麟【张説武门侍射诗雪鹤来衔箭丨丨下集】
</div>
    <div class="pagination">
<a href="御定骈字类编_page23.html">上一页</a><span>...</span><a href="御定骈字类编_page19.html">19</a><a href="御定骈字类编_page20.html">20</a><a href="御定骈字类编_page21.html">21</a><a href="御定骈字类编_page22.html">22</a><a href="御定骈字类编_page23.html">23</a><span class="current-page">24</span><a href="御定骈字类编_page25.html">25</a><a href="御定骈字类编_page26.html">26</a><a href="御定骈字类编_page27.html">27</a><a href="御定骈字类编_page28.html">28</a><a href="御定骈字类编_page29.html">29</a><span>...</span><a href="御定骈字类编_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
