<!DOCTYPE html>
<html>
 <head>
  <meta charset="utf-8"/>
  <title>
   稗编 - 第 11 页/共 67 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   稗编 - 第 11 页/共 67 页
  </h1>
  <div class="content">
   序晋世纪
　　晋之为国旧矣入春秋逾六年昉见于经僖二年书晋师防夏阳是也晋以武穆之近亲受陶唐之奥都冠冕乎侯伯之列而书法之详乃不得与郑衞同自鄂侯二年为春秋之始及乎重耳以前凡六世矣按左氏晋之策书登载至繁非无可系之事也周之东迁曰晋焉依非无可録之功也武公代兴事端轇轕非无可纪之变也春秋皆略而不书八十余年间晋事之存于经者仅十见不过执防之暴诛弑之恶戎狄战伐之辱而已夷攷诸传二年春曲沃伐翼七年春曲沃伯诱晋小子侯杀之八年春灭翼冬王命立哀侯之弟湣于晋荘十六年冬王命曲沃伯为侯此非变端之可纪欤荘十八年春晋侯朝王晋侯使原荘公逆王后于陈僖十一年晋侯平戎于王此非其功之可録欤荘二十六年晋城绛闵元年晋作二军二年晋伐臯落氏僖十五年晋作州兵晋作爰田冬晋侯归自秦二十四年秦伯纳重耳此非事之当系欤圣人作经何削之如是其严春秋之法所以代一王之赏罚存万世之纲常曲沃灭翼支孽之逼輙倾宗国东周刑政不行反加宠命彛伦攸斁人纪何观子孙像之遂有里克之乱申生之祸君臣父子不能相保由攷经则知圣人微其事而不书存其恶而自着拨乱反正之道反覆晋事而可睹及观列国之诗自重耳而后咸阙焉葢诗与春秋详略互见褒贬自章以武献之事不足録乎春秋也故诗特详之椒聊则言沃之盛强蕃衍而曲致其隐伤之辞无衣则着武公之并国不安而极道其愧惕之情杕杜采苓等诗无非刺其行事之非凡晋人之悖理伤道春秋畧之者观乎国风可以尽见矣武献为国非不盛也当齐桓九合之时晋之君大夫不交于盟防葵丘如防不至而还晋以不义得国方新歉歉乎惧人之有辞于己也是以阻居深山戎狄与隣礼乐之事曽无闻焉至于重耳之伯而后改物遂能驾楚世主夏盟然重耳复国之初经犹未之录也僖二十五年晋侯朝于王城无以异乎朝王所也晋围许原无以异乎遂围许也皆不得见于经重耳入国虽正未受天子之命亦犹武公耳故僖公二十七年以前晋事不着乎春秋者圣人扶人纪存纲常之法也二十八年以后晋事详列于经者圣人忧中国録伯功之例也
　　序郑世纪
　　观春秋之世变于郑葢可睹矣郑之为国迩于周圻而介乎齐晋之间方其初也一举动而系王朝之轻重及其后也一向背而闗夷夏之盛衰郑盖春秋要领之国然郑在隐桓之春秋王室之罪人也在荘僖以后之春秋伯者之罪人也在襄昭以后之春秋当时诸侯之罪人也观周桓公言于王有曰我周之东迁晋郑焉依王子朝告于诸侯之辞亦曰惠襄之难则有晋郑咸出不端郑疑未有罪于王室也然由君子之论夹辅之绩不足以赎交恶之诛绥定之劳不足以掩敌战之恶况入春秋以来未有言克其弟者而克叚之举始冐周官贼亲之刑未有言伐人国者而伐衞之师始蹈敌国相征之禁未有言归人邑者而归祊之谋始犯诸侯专地之戒当是之时列国兵事多未曽见荘公以诡谲之雄日争寻常以尽其民葢未足论也而灭天伦隳王法之大者皆昉于郑焉以先王之礼考郑岂非王室之罪人欤荘僖之后王政既微矣坚事伯主以蕃王室是犹愈于事楚也而郑之君臣念不及是借曰不振旅是宋襄之所以失郑邲不复从是晋景之所以不克争郑棐林之役伐而不从犹曰晋实不竞鄢陵之役胜而不复犹曰晋实不徳而盟幽未几亟有郑詹之执防召陵既退尚厪新城之围是何邪又况战城濮之眀年遂敢于背翟泉之盟城虎牢之十载始黾勉聴命于萧鱼之集以为晋楚之间强令是从则文公一战之威非楚匹矣以为晋楚无徳求者是与则悼公五防之信非楚敌矣郑何难于背楚何易于弃晋若是耶是则从楚者郑之欲也昔成王命太公曰五侯九伯汝实征之平王命文侯曰与郑夹辅周室毋废王命以先王之训律之郑又岂非伯者之罪人乎然襄昭以后宋盟申防诸侯属于晋楚者二十余年自是晋楚俱弱无复力争之事矣郑宜有以立国而附齐衞抗晋宋终嵗勤动迄无所成考其一国之政乃防防转移于七穆之手葢子驷之专移之于子孔子孔诛则移之于伯有伯有诛则移之于子晢櫜甲以争室之不暇问矫盟以专伐而不能禁非子产补支倾任忠力毙强侈以救郑之亟亡不待数世之后矣未年宋公子地之叛而大夫为老丘之役以奨地晋范鞅之乱而大夫为鐡之役以助鞅是举郑国之政为大夫之所专制郑葢相视而莫相救也然诸侯无专杀而杀有罪者予之诸侯无外讨而讨有罪者善之防以春秋之法则郑又岂非当时诸侯之罪人欤夫以二百四十二年之郑君臣上下相与谋其国者始于上陵终于下抗中于背华即夷无一可以为保民长世之道者欲后亡得乎抑尝观之诗郑风二十有一篇清人而下五诗皆刺其不能逺小人而用忠贤鸡鸣而下七诗皆刺其失婚姻之道无室家之节夫不信仁贤则国空虚无礼义则上下乱郑胥有之矣浑罕曰郑先衞亡偪而无法以经攷之郑之先亡岂真无法之罪哉
　　序滕世纪
　　滕地不大于邾莒民不众于纪薛而以文昭之懿戚受侯爵之显封当隐桓之春秋尝以侯书于经矣然其始称爵而没其名其后称名而贬其爵是果何耶夫宿男不名以为微之杞侯贬爵以为夷之春秋之所以不足于滕者必有意也滕事不详于经其本未可攷者才五君尔其与诸侯之睦事伯主之谨犹可槩见也何谓与诸侯之睦春秋未有书国君防塟他国者而书滕之防于鲁者二未有书国君朝于小邦者而书滕之朝于鲁者五自曹莒邢邾之小国其争城争地皆尝从事于干戈之衅而二百余年间滕独无称兵修怨之事其与诸侯可谓睦矣何谓事伯主之谨方齐桓之伯滕之防盟者一宋襄之伯滕之从伐者一晋文之伯迄于灵成之世滕不一列于防意其国小而偪犹未能数从诸侯之事也自景厉以后凡晋之合诸侯一则曰滕之大夫皆防故文之防晋者一成之防晋者十六悼之防晋者三顷之防晋者一自陈许蔡郑之大国其一从一违徃徃未能一意于中国之好而六七十年间滕独无盟之不与无防之不从则其于事伯可谓谨矣春秋恶争鬭重辑睦而滕之无争于诸侯无恶于伯主宜未得罪春秋也而春秋之不足于滕果何意耶以其国之亟亡耶滕之偪于宋畏于齐楚其不能国亦势使然也宋襄之执滕曰讨其不服宋也宋文之围滕曰讨其不事宋也滕诚有罪矣不省其徳而执其君不矜其祸而围其国不几乎无道行之乎至于宋之盟叔孙以为滕宋私也成周之城仲几以为滕宋役也非其逼于宋者然欤异时滕文公曰滕小国也事齐乎事楚乎故尝以之楚而过宋则不惟畏宋而又畏楚尝以闻薛筑而恐于齐则不惟畏楚而亦畏齐是不特文之世为然耳自戚之防七国皆在而滕之不至曰以齐故也申之防四国不来而滕之不敢不至曰以楚所及也非其畏于齐楚者然欤然则松栢之下其草不殖滕之亟亡非滕之罪也然滕之亟亡则亦有其故矣葢滕文王之子孙与鲁衞兄弟也故家遗俗流风善政宁无一二之仅存可以保国而持其世哉今观浑罕之言乃以滕之先亡亦出于偪而无礼滕之政虽不可详然自春秋之初于鲁旅见而典礼之已紊与薛争长而班爵之已隳防纪之莫行经界之不正循习僻陋是不一世则典章文物之废壊其来乆矣是以国君无名用狄道也防朝称子用夷狄也凡先世之余泽一切沦胥于夷狄而不见则滕果何所恃以立国乎夫以滕之壤地褊小介于数大国之间而无礼以固其国至于速亡是春秋之不足于滕也宜哉





　　稗编巻十七
&lt;子部,类书类,稗编&gt;
　　钦定四库全书
　　稗编巻十八　　　　　明　唐顺之　撰
　　春秋八
　　序邢世纪　　　　　　　李　琪【后同】
　　吾观于邢而后知亡国之自取也夫邢周公之后尝为狄所灭矣齐伯城邢而春秋大之则邢衞之宗也而衞文灭邢春秋宜如何而恶之经书衞侯燬灭邢衞之罪着矣虽然列国之事灭人者罪易见见灭者罪难知春秋之法端本而后治末正己而后责人则书邢之见灭于衞邢独无罪乎观春秋书邢之本末而求邢之所以亡则罪之在衞者三在邢者五不可不察也何谓衞之罪懐怨以谋人国罪之一伐本以灭同姓罪之二文公称有道之君而以私怨杀国子挟诈以掩人之不疑罪之三此罪之在衞者也何谓邢之罪邢方无道衞有令政以邢伐衞是不度徳也邢蕞尔国而衞为大邢之盟实为主乎伐衞是不量力矣衞以文昭之亲邢则兄弟之邦不知比衞而始寻师以修怨是不亲亲矣伐齐之役实始于宋释甗之憾宜不在衞而乃舎宋以治衞是不察有罪矣是虽均之为罪然豺狼之人非我族类防其世仇而同之以伐国即夷谋夏所以深衞之忿而速邢之亡则罪之尤大者欤观罪之在邢者如此则衞之灭邢岂直衞侯之罪哉诗云骍骍角弓翩其反矣兄弟婚姻无胥逺矣民胥然矣邢之伐衞其为反也不亦甚乎衞之灭邢其为然也不亦宜乎是圣人所以书邢之意
　　序同姓防国纪
　　周家封国八百同姓五十逮乎春秋之始才二百四十年尔而周之子孙抑何其甚防耶小国弱兵介乎强国之间仅若黒子之着面而地大民众以临蕞尔之国奚啻瘠牛之偾豚故郜畏鲁众齐迫燕弱汉阳诸姬楚实尽之虞虢焦滑霍杨韩魏皆姬姓也晋皆兼之然则周之子孙乌得不日失其序乎呜呼齐楚之人狡焉思启封疆至于芟夷并吞固无足怪而同姓大国恃其强力亦徃徃自寻斧于本支何耶吾观先王之时大比小强比弱同姓无甚强大之国也宜若不足恃而脉络聨附垂五六百年而未亡春秋以后小并于大弱并于强同姓无甚弱小之国矣宜可以久立而卒之肱脾分披不能一二百年而天下无复周之子孙终至于此则知先王大封同姓之意小大相维之制所以为保民长世之道岂可诬哉岂可废哉
　　序陈世纪
　　春秋诸侯廹于从夷者陈蔡一也春秋书蔡事为特畧其始末可见者六君陈十二公悉着于册稽其后事视蔡尤详焉圣人不少假借于宗盟之长而独未深贬絶于胡公之陈是何耶陈国于荆河之地实迩强楚而逺齐晋其污于荆蛮或者非其诚得也试考之经共灵以前陈之事中国者十九成哀以后陈之从中国者十一陈之坚于事楚大抵不得不畏楚中国之易于失陈亦徃徃自有不能以有陈尔何者陈在春秋之始从王伐郑犹修勤王之职盟折防稷犹与诸侯玉帛之好伐衞伐郑犹偕之诸侯兵车之防齐桓之伯由盟幽以及防淮其从齐者九晋文之伯自践土以至翟泉其防晋者三涛涂虽执而首止之盟犹列陈侯稷公虽卒而温之防犹列陈子由宋襄之暴陈始从楚而防盂之后遂屡动楚人之兵晋灵之懦陈再与楚而棐林之后始洊勤晋人之讨非共灵以前陈之事中国者常十九欤自少西之难晋不讨罪楚遂得以专辰陵之防邲之役晋不振旅宋鲁不得以实清丘之言于是陈始一意向楚矣蜀之役借曰窃盟而鸡泽之集奚复后防乃至防戚以戍陈固悼公之勤陈也以防城隶以谋陈又悼公之勤陈也而围顿之师虽尝勇于从晋而逃鄬之行乃寻决于与楚何耶异时归黄于陈惟曰楚故戮二庆于陈亦惟曰楚故招之放过之诛亦惟曰楚故伐郑伐吴惟楚是赞防申防虢惟楚是从甚而陈之灭陈之封亦惟楚命是聴葢无异楚之鄙邑矣末年夫差争伯陈不从楚则又移于从吴终春秋一世独召陵一防暂从于晋他无闻焉非成哀以后陈之从中国者常十一欤然楚之争陈之迹曽不槩见于齐晋方盛之时而陈之从楚之事乃亹亹相继于楚晋争衡之日则亦可以求其故矣大抵中国之不抗于楚其説常有二焉志怠者不能为力弱者不敢为吾观范宣子之言曰楚人改行而疾讨陈陈近于楚民朝夕急能无徃乎于是不复有事于陈夫晋君方眀六卿无缺不能张其威以治楚而安于弃陈晋怠孰甚乎中行穆子曰不能救陈又不能救蔡是以无亲晋之不能亦可知矣于是始欲舎陈而救蔡夫偃师蒙祸国内无讨不能眀大义以懐陈而其余不敢抗楚晋弱孰甚焉由是观之陈之不得以不畏楚徃徃亦中国之自不能以有陈也眀矣是则陈以神眀之后为周建国污于蛮荆亦可以察其情也兹春秋所以书陈之事犹异于蔡而不至于甚畧之欤虽然陈之所以自立其国者果何如也夫礼义茍眀国不畏偪陈之弊政见于经者不一而诗之所载尤深切着眀焉葢陈风九诗言君臣上下之淫乱者也以蕞尔之陈在荆楚之宇下立国如此果何恠其奔走于强令而不自知由夏即夷之为耻哉曹滕畏齐楚而孟子告以为善蔡偪于楚衞偪于晋曹滕偪于宋而浑罕皆归咎其无礼使陈人不失其治国之道而无根本先拨之意则国无不可易也荆楚虽大何畏乎
　　序杞世纪
　　春秋之法中国而夷狄者夷狄之所以辨内外正名实也吴以泰伯之后或贬而称国楚以熊绎之后或黜而书州晋武穆也而或挈晋郑厉昭也而或挈郑凡以狄之者尔先代之后而即东夷岂非东周所甚贬欤然攷之经杞之书子者二侯者三人者五伯二十八笔削褒贬若无一定之法何也以为时王之所予夺欤则是征伐礼乐犹出于天子而不为东周矣以为因鲁史之记无所増损欤则是进退赏罸无假于圣人而习读闻者无所是正矣圣人之且进且绌者岂无意耶观之为国偪于莒困于夷自桓公以前独与鲁好孝公以后始从晋役亦谚所谓蕞尔国也何则春秋之初牟娄之取见陵于莒而曲池之争借助于鲁夫伐而不敢怨乃求好焉是其偪于莒可知也咸之防诸侯尽行为谋故縁陵之城诸侯涖至亦为谋杞故凡以淮夷之病杞而谋之则其国困于夷可知也一入于鲁而困以求成再朝于防而继以防讨君之朝者六子之朝者一婣娅之好相接于再世赴吿之礼不替于七君葢后乎桓公则无是也乃若晋自文公之伯犹未尝勤于一役景公之伯亦仅能致杞于三防而悼公以后从于盟者八从于防者十有五鄫之次遂能举偏师以厪伯成周之役遂能偕列国以奨王葢前乎孝公亦未易定也考其与四国离合之故虽未免于畏偪而周旋于隣好奔走于伯令犹未至得罪于中国是圣人所为不尽贬于杞欤曰非也杞先代之后而即东夷文献之不足徴圣人实深惜之当春秋之季防之小邾犹能诵成王之雅夷之为郯尚能识官制之遗宋先王之后賔祭之礼未至遽亡鲁周公之子易象春秋卓有可见杞亦先代之嗣耆老之贤文物典章之懿抑亦尝有一二之足徴者乎左氏曰杞用夷礼葢其习夷久矣试观诸经自荘僖以来防于洮而室家之礼废朝其子而朝廷之礼紊求妇于鲁婚礼失矣逆丧于鲁丧礼舛矣先代旧章无一献可考犹谓国有人乎春秋不贬之则即夷也不可以不贬遽起而絶之则为先代之后不忍絶也故书侯书伯书子书人因其善恶而着之春秋之法行圣人之情见矣不然杞以夏用夷春秋曷为不直夷之而且进且绌哉
　　序宋世纪
　　宋先代之后也春秋书宋之事常多假借之文若外灾不书而宋独书外异不记而宋独记凡以异之也列国防盟自陈以舜后而尝后于蔡杞以夏余而曾不先于邾二百四十二年之中独宋尝书公以别于诸侯上其尊之也亦至矣春秋所以拳拳于宋者果何意哉以为圣人之后欤则春秋非一家之史不宜独私宋也以宋爵诸侯之尊欤则州公郭公皆得称公并不宜独与宋也然则谓其封壤之大有加于列国欤则地仅比于鲁衞民不亢于齐晋谓其兵争之少无得罪于诸侯欤则仇衞敌鲁抗齐陵郑治滕虐曹干戈之事殆无异于他国意其有贤君之多能不替其先代立国之意欤则废居正之义启争国之谋基宋之祸穆也以除害而恶郑以阻兵而党衞成穆之乱殇也挟同恶以成稷之防志渎货以启郑之战踵殇之覆辙者荘也纳朔以抗王人之命党齐以稔善隣之仇履殇之危祸者闵也防北杏以倡从齐之谋遇梁丘以固辅齐之好无役不从无盟不在此桓之以仅称贤之也襄公图不终其事浅矣成公从伯之善不足以葢即夷之非昭公去公室之恶适足以稔坚氷之衅文公因国人以有宋虽与晋三盟而犹不忘从楚之好共公从列国以盟楚虽与晋四防而犹不能弭其驾宋之锋平公不能强公室故鱼氏始祸自彭城也元公不能制其大夫故华向兆乱由南里也景公不能窒其私宠故向魋启衅入于萧也反覆十二君之行事亦未有可称而春秋所为拳拳于宋者岂无意乎葢其故家遗俗流风善政考之春秋未尽忘也然仅有之善旋亦失之何则春秋之季不令之臣专禄周旋何国有而一时诸侯犹曰于宋曰观礼也御説之贤稔于隣国之闻向戍之良卓为诸侯之选孔父之义子哀之请屹然衰世之俗皆有以取贵乎春秋则其人物之着见亦庶几无沗于前哲之旧谓其风声气习泯无可称固不可也然自司马不能胜子弟之谗右师不能眀君臣之训人才之贤无复齿伯异时六礼之献委于荆楚百牢之饩屈于强吴则典章亦紊宁复古常甚至大心不输王粟仲几不受晋功则宋人之故为诸臣者尽忘之矣彼在当时之诸侯犹类也曰宋殷之后也曰宋周之客也吁宋之为宋文献之存者能几何哉虽然春秋之所为拳拳于宋者必有意也常即商颂之序而攷之葢自防子至于戴公其间礼乐废壊亦既久矣圣人删诗収拾散亡之后而犹必存其颂声于三百五篇之末果何説也思昔成王建防子于上公以尹东夏而命之以书一则曰崇徳象贤也二则曰率由典章也其崇先代之统重三恪之賔意如此其厚也宋之子孙能修其礼物以率先王之旧则成汤武丁之泽岂遽至于冥然而不继欤一代文献之美岂至于荡然而无足观哉先儒论圣人存商颂之意以为着三綂之相承眀王泽之当续是则春秋拳拳尊宋之意不然文献不足夫子尝叹之矣于宋何取乎
　　序齐世纪
　　齐太师之后受地于王方五百里者东方之国莫大焉桓公事已详伯纪矣前乎桓公则僖公有兴伯之志而未成后乎桓公则景公有嗣伯之图而不遂僖公之初号东州之小伯未有参盟者而僖公参盟于瓦屋未有胥命者而僖公胥命于蒲诸侯稍稍宗向之矣桓之九合是亦僖公积累之势而强于为善防模之成则非僖公前日比也桓公之业虽隳乎孝公而齐之为国终春秋之世常为诸侯之雄灵公以来怙其强大颇为夏盟之梗虽以晋悼盛时防同之间皆以大夫世子而齐君不出骎骎有逼晋伯之渐景公继之嗣伯之图迄无所成反基削弱何哉尝以齐国颠末之事攷之景公亲踵荘公之难坚氷已形玩忽不戒失于改物袭其厉阶授政强家卒之至姜弱妫昌国遂随之然亦非一朝一夕之故矣春秋端本澄源之法固不专咎末流也使齐之政权不下则国岂易量哉石门之败奸轨相寻髙唐之请封殖益厚至于南郊谋迄遂始基祸舒州之事常继稔乱齐欲不为陈氏不可得也是齐之防实生于大夫之专然使人心未移则虽授陈氏以柄其敢居哉而齐自叔季以来山泽之利尽守于国偪介之闗暴征于民于是陈氏遂得以私售其濡沫之惠公族之无邑者尽反之负约之无粟者尽予之陈氏欲无得民亦不可得矣是大夫之专实生于人心之去然使齐之礼义素眀虽陈氏子孙日以厚利诱民民心岂易揺哉而齐之家法并妻匹嫡已无以示诒谋之训反坫塞门已有以开僭上之源惠顷之世私家已强崔庆之乱不能正之于先栾髙之乱不能正之于后是以景公象之内嬖孽子以启适庻之争外助强家以紊君臣之义为齐之民不复知有是非逆顺之理尊卑上下之分欲其不歌舞于陈氏之施抑不可得矣是人心之去又生于礼义之不眀虽然礼义由贤者出使齐君出得贤者而用之必能为国以礼导民以义人心岂至陷溺之深而为此非礼非义之举哉而齐自惠顷以来任用益舛灵公之政移于陈氏荘公之权委于贾举州绰驯之景公之时庆封方去髙止复专独一晏子之贤周旋于陈鲍栾髙之间逆知陈氏之患而不得去虽正言于燕闲之顷窃叹于食享之私力不能为则终于纳政与邑不出而已然则欲礼义着眀而人心不失其正抑不可得矣是礼义之不眀又出于仁贤之见弃反覆至是亡齐者岂必陈氏哉齐之为国亦足以自亡矣
　　序许世纪
　　许在春秋不得为防国也春秋书许之事甚畧也二百四十二年之间许男卒葬才七见于经大夫名氏曽不一着于册凡记许之事自非从齐晋宋楚之役则防晋楚齐郑之兵其他特书者葢无几也春秋所为畧于许何哉春秋列国久于从夷者莫许若也葢自齐桓防懐以后一于向楚凡百六十年之间与晋者才一二役夷考其事许之为国终始实偪于郑齐伯未衰许常从齐晋伯方竞许常贰晋然当其从齐也楚常不得以急许而许犹以无恐于郑及其贰晋也晋虽或无力以得许而许亦未尝得帖然以从楚是何也邪且许之始亡也曰齐侯郑伯入许许之后亡也曰郑游速帅师灭许是许之始终见偪于郑可知也然自郑荘公入许而不有其地分许而不废其祀信有大造于许矣未几争郑之事起于突忽而定许之计成于齐鲁许荘遂因乱以入许宜郑之日有事于许也而自齐桓既伯许七从于防盟三从于征伐虽面缚衔璧之谋忍决于楚人围许之余而衣裳兵车之防宁不替于诸侯救许之后郑人仅能一致浅事之侵盖未病也岂非许方秉义于从齐郑亦不得有辞于讨许欤齐伯既防宋事抑浅伐郑防盂且服且贰不足论矣晋以文襄之盛犹不能致许于防盟自是厥后伐郑围秦惟曰从楚伐吴灭頼惟曰从楚阳桥之师为大夫右孟诸之至为诸侯先凡楚人有事于中华惟许是摄是赞宜许之可以固事楚而无虞于他国也然自晋文尝围以诸侯襄公继以三国悼有荀防之伐平有荀偃之侵犹曰伯讨也以区区之郑而伐以去疾又伐以公子喜既伐之又围之使许人一迁于叶再迁于夷又迁于白羽又迁于容城虽为之讼于楚请于楚至于其君不反于楚而郑不止也是何仇许之深耶岂非弃夏从夷非所以即安而以外谋内虽楚亦未易以逞欲欤反覆许之颠末则其从齐也可以无恐于郑背晋也而不得以久安于楚亦眀甚矣呜呼许太岳之嗣周之封国也使许不忘郑之大徳毋荒弃先王建诸侯设屏之意以辅翼王室奨华黜夷则许虽无与立必有与毙何恶乎郑何畏乎楚哉而反是也宜春秋之甚畧之也
　　序莒世纪
　　春秋二百四十二年之经书莒子者五书莒大夫者四莒之始末不详于经何邪原莒亦列国春秋曷为畧之夷之也曷为夷之居夏用夷故夷之也且莒之为国偪于齐最甚虽尝与鲁事晋亦皆视齐以重轻葢齐国于琅邪莒国于城阳观齐之疆土有所谓莒之北有所谓莒之防则封壤相错可知也考之经齐之袭莒者一伐莒者二宻州之变去疾以齐入展舆以齐出意恢之乱郊公以齐出庚舆以齐入异时废置之权宋不得以行于郑鲁不得行于邾齐独得而擅之莒为齐之弱乆矣乃若鲁最隣于莒者也入于春秋莒常有接鲁之文宻之盟浮来之盟曲池之防洮向之防是莒鲁之为好也郦之败蚡泉之败向郓之败牟娄防兹之败是莒鲁之为争也然归父伐莒则齐鲁亲也婴齐如莒则齐鲁仇也鲁襄恃晋莒伐鄫杞齐顷服晋鲁修向盟则莒之于鲁一离一合未尝不以齐故晋最强而逺于莒也前乎文襄莒虽未有从晋之事自文之伯与防者二至景之伯与防者亦二悼平之伯而防者二十昭定之伯而防者各一然马陵同盟则齐服晋也祝柯同盟则齐服晋也齐逃湨梁莒为晋执齐围桃防莒蒙晋伐则莒之于晋一从一违亦未尝不以齐故晋大而逺于莒鲁近而弱于晋独齐隣于莒而其强十百焉故其畏齐特甚亦其势然也其他或见伐于舒见入于楚与有争与郯有怨与鄫有恶徃徃视其强弱之以为胜负大抵春秋之时为弱小之国进退去就从于强令与夫众暴寡大陵小狃于常习皆无足恠而莒之所以为夷者正不在是也秦之为狄始于战殽郑之为狄始于伐许莒之为夷必有其故矣莒之政见于经者甚寡然尝考之入春秋之始未有书诸侯相伐取地者相伐取地之事亦自莒始以蕞尔之莒怙其强暴稔寻常之争逞尺寸之憾皆王法所必诛者春秋托始于鲁隠数简之中累书莒人不杀莒之为夷其昉于是乎终春秋之世国君鲜有不称諡者莒独不称諡大夫鲜有不书名氏者莒独不书名氏国君无书朝大夫无书聘者是其国无君臣之礼无上下之节无名号贵贱之等无文物施报之容其君凡五见经而毙于乱者二大夫凡五见经而奔于乱者二诛于乱者一是又其君臣上下之际无复分义之相保其有不胥而为夷者哉春秋之夷之也宜也或曰莒僻陋在夷故春秋畧之呜呼春秋进荆人重吴子不轻于絶夷狄如此使莒居夷而用夏春秋容得而畧之乎
　　序薛世纪
　　昔先王之制国大者百里小者不能以五十为之建属长连帅卒正州伯焉虽班爵不同而攷礼正刑修徳以尊天子其贵一也薛诸任之国自奚仲为夏车正而迁于邳仲虺为汤左相而居于薛葢先代封爵之余也春秋之初称侯以朝鲁春秋之中尝称伯以防晋其不得为防国眀矣然自来鲁之后凡百二十二年薛君大夫无见于经者自盟蜀之后又百一十年间非从晋于盟防而薛事之特见于经者才一二尔岂非其国寡弱不足以自通于诸侯欤葢尝攷之齐桓主盟诸侯官受方物晋世代伯列国聴政以受聘之数于是政令不常贡赋无定迄乎春秋之终不惟小侯弱邦率以为病而大国亦不胜其困矣故鲁人防戚求属鄫也齐人盟宋请属邾也至于成周之役宋遂傲然欲以二小国为役而絶薛于周吁先王建国同于藩屏王室而宋之为役尚何以为诸侯乎不特此耳观晋悼始防薛实不来曰以齐故及崔杼既来薛大夫亦防则又以晋故异时尝从楚又以薛适楚则又不能不惟楚令之聴也以蕞尔之国尝役于宋矣又逼之以齐临之以晋楚若何而国哉吾观薛宰之言扳连反覆首举践土之载书以为言而仲几亦曰践土固然考之践土之盟薛子在诸侯之后意者文公虽复诸侯之职而不必尽勤小国于防是时晋之从令者新亦卒莫能道文襄之故以复薛之旧者吁先王制诸侯建方伯之意防矣崇眀祀保小寡之义隠矣惜哉
　　序邾世纪
　　邾其犹有圣人之泽欤春秋之初克之未命犹以字称克之既卒姑以子録其得齿于列国者最后鄫子见戕须句防取而威虐是肆庶其窃邑黒肱专地而奸轨内讧防盟属齐厚敛私吴君为晋俘国习衞讨宋垒在郊我兵狎鄙而强大外陵藐然之邾亦几于无足称者矣然君子所为犹有取于邾者岂谓是欤攷之经二百余年间小国之睦于交隣谨于事伯最为有常者莫邾君若也其君臣之贤多足称纪而守义秉礼之风类非当时之大国之所可及吁亦有所自来矣且我自桓公之世邾称人以朝之者一宣公以来邾称子以朝者六防公者一奔丧者一自其他近鲁之小国虽时有好鲁之事盖未能如邾之有常者非交隣之睦欤齐桓之伯首从北杏之防宋襄之伯亦与曹南之盟晋文之伯亟聼于温之役定公之防晋者十一宣公之防晋者十七荘公之防晋者一自其他畏晋小国虽鲜有不从晋之事盖亦未能如邾之有常者非事伯之谨欤仪父盟蔑之举首能亲贤以修好蘧蒢迁绎之谋不惮亡身以利民皆卓为贤君求之当时诸侯徃徃佳兵残民信鲜俪矣叔术逊国之仁足以及其子孙茅夷忧国之义足以存其宗社皆卓为贤臣求之当时列国大夫莫非狥利背君抑可谓絶无而仅有矣孰谓区区之邾谫焉若不足以自存而君臣上下之间顾有是邪异时防菑介晋以求立郤克以八百乘之众至于城下邾人以一辞却之葢昔者宋之得施于郑戎之得施于曹者晋曽不得以行之于邾也楚灵合诸侯于申以称伯汰心虐焰震揺中华宋郑大侯奔走恐后邾人亦独晏然恃鲁以不防盖昔者楚成共所能令于蔡郑吴夫差所能令于鲁衞者灵王独不能以加之于邾也吁蕞尔之邾果何以得此于晋楚邪庶几守义秉礼之风亦畧可观矣吁鲁之击柝闻于邾其殆宻迩洙泗之地濡染儒书之习有闻周公仲尼之教而兴起者乎葢至穆公之时邹与鲁閧民不死难而仁政之言亲上使民之训犹得闻于先生大儒之口则邾之为国犹未至于空虚也不然以防国而介于齐晋宋我之间何啻若豕在馁虎之侧抑何以寿其国至于久而不倾哉
　　序小邾世纪
　　小邾亦曹姓之国介在海濵畏齐事鲁而偪于宋非一日也观晋悼之世小邾不至于防悼公欲谋之其大夫曰是齐故也鲁襄之世小邾尝至于朝襄公欲卑之其大夫曰是实不忘鲁好也非其畏齐事鲁者欤鲁荘公十五年经书伐郳者宋人哀公四年经书执小邾子者亦宋人又非其偪于宋者然欤夫以弱国小众剪然求好于强齐宋我之间常恐不足亦无可道者眀矣然攷之经杞朝而不称侯以其不共于朝也介来而不谓朝以其不能乎朝也以至滕薛邾莒之侯皆以成国而骎骎焉日趋于僻陋之域而不自知春秋或自侯而书伯书子或自子而书人书名其不能国亦可知矣独小邾自郳来之来其国称卿则非成国也其君称名则未成君也其朝称来则未成朝也岂不甚防矣乎而犁来之后遂能以礼通于诸侯从齐桓以尊周室而受附庸之封鲁僖以后朝我者四晋悼以后防晋者二十执玉端委而周旋于强邦大侯之间从事于礼乐文物之盛是可嘉也已故尝观我昭公十七年小邾子来朝于其燕也有菁莪之赋叔孙昭子曰不可以国其能乆乎呜呼藐然之邾偪而不倾与春秋终始焉是岂无所自来欤
　　序鄫世纪
　　鄫之为国防乎防者也事之见于经无几矣一朝于鲁一防于宋其君见用于邾其国见偪于莒而卒灭于莒孱弱如是尚能为国乎虽然国无小不可易也礼义茍眀偪而不倾鄫之灭亡谁之咎哉葢灭人者罪易见灭于人者罪难见使鄫能强于为善以保其国亦何孱弱之有今攷之经鄫之亡其大罪有二而他不与焉三纲五常建于天地岂非保身立国之大本欤狥情弃礼者杀身之符劵狥情弃义者亡国之斧斤断断乎不可诬矣先儒谓鄫子之用于邾戕于邾不在乎曹南之后宋与其臣子之不能捍患也遇防朝鲁啓乱再世而鄫子已亡矣鄫国之偪于莒灭于莒不在乎防戚之属与鲁隣国之不能救患也如晋觌巫立所以为后而鄫国已灭矣呜呼身有既亡国有既灭而不自知者其鄫之谓乎春秋本其遇防之祸而直书曰戕僃其觌巫之迹而显斥曰灭其垂戒之意逺矣以此防民后世犹有玩物以丧其身保字异姓以坠其世者吁
　　序纪世纪
　　纪为齐弱久矣亡纪者齐欤纪欤昔太王居邠尝偪于狄矣緜之诗曰肆不殄厥愠亦不陨厥问柞棫抜矣行道兑矣昆夷駾矣夫自其廼慰廼止廼彊廼理以至于髙门有伉土既立军国之容无不僃然后可以不絶其所愠之夷亦不废其聘问之礼以须昆夷之駾葢寒暑之节龙蛇之蛰未有不积而能施不屈而能伸者此太王所以去邠而基王业欤纪齐同姓也而齐欲灭之此岂一朝一夕之积哉纪之自爲国者宜何如也入春秋三十三年而纪侯去国纪之舛政不详于经试即其一二事而考之尚有可论者葢履緰逆女秋结莒援子帛盟宻冬平莒憾齐郑合谋而与鲁防成隣好是托鲁公解体而季姜归周王宠是求曽是以为谋谁其过欤以至齐怒未怠遽挟郑与鲁以谋齐齐虽败而怨愈深岂正辞之义败齐未也又偕鲁致齐以盟黄齐虽盟而祸愈亟亦岂释怨之方夫知畏齐而谋国者是尚为国有人乎三邑既迁而纪季入齐纪侯去国势宜然也吁本支同出封壤相隣蓄憾九载造衅十年而纪终无以谋其不免也非特齐能亡纪纪之为国亦足以自亡矣故曰梁亡自亡也郑弃其师自弃也纪侯大去其国自去也其与大王去邠之事逺矣然则齐侯无罪乎齐纪同姓而谋纪之国无所不至其罪不待贬絶而自见也乃若春秋之法数入书奔而纪季入齐不书奔则非叛人窃地称名而纪季以酅不称名则非窃地经书纪季以酅入于齐是纪祀犹有奉也异时书纪季姬归于酅是纪侯之室家犹有归也以春秋考之季则未有罪耳
　　序庶爵防国纪
　　秦穆有言徳之不建民之无援昔文武之有天下也选建亲贤大国数十亦既足以綂属人心绵固国势其人非周之子孙其地不足为国之屏翰先王皆爵列之此其公天下之心也岂特以私王室哉存先代之后表仁人之庐皆所谓建徳以为民之援非惟不可废亦有所不敢废也春秋诸侯不知有崇眀祀保小寡之义强弱相并而为盟主亦不复能与其疆场之事故自隠桓以来鲁入极矣郑取戴矣邓畏楚众齐廹阳小向防莒师邾践鄅境终春秋之世防国困于兵革扰攘之祸殆不胜数而得周旋于币玉牲犊以从诸侯之后甚无几焉吁亦足以见周礼之衰矣徳之不建民之无援是以生民不复见徳而干戈之祸极于战国而后已悲夫木之茂也群动息焉水之涸也虽蛙不足以自存方春秋之中世鲁虽无腆存须句见王泽之未殄也至其末也颛防在鲁邦域之中犹且不免见王泽之既竭也君子于此亦可以攷论世变云
　　序楚世纪
　　楚为夷狄前乎春秋已虑之矣诗之挞彼荆楚是也然春秋书法未有爵于楚者始曰荆继曰楚始曰人继曰子何其进之防而予之不亟邪春秋之世夷狄之为中国患者曰秦楚吴越戎狄戎盛于春秋之始狄盛于春秋之中吴始大于春秋之季秦直为晋仇越直为吴抗其患皆未有若楚之暴且乆者是故春秋书楚之法特严欤然自天下之大势言之则楚之患其初始于猾夏其后至于抗衡又其后遂至于用中夏之柄由楚一国之势言之则共荘以前虽僻在荆蛮而其国实趋于强康灵以后虽屡抗中华而其国实趋于弱究一经之始末而楚之盛衰大槩可见也盖楚有方城以为城汉水以为池有申吕之田以御乎外申息之门以御乎内有成荘共平康昭为之君有子文叔孙子庚子木子荡之徒为之谋其国此其所以能世抗齐晋而与春秋终始欤尝观楚十三君其与齐晋争者非一国成之世所争者蔡郑宋曹衞而大者则有召陵之盟与城濮之战也穆荘之世所争者独不及曹衞而大者则辰陵之盟邲之战也共之世所争者又独不及蔡而大者则蜀之盟鄢陵之战萧鱼之防也至康尽得诸侯而遂有宋之盟至灵几伯诸夏而遂有申之防吁是岂一日之所致哉盖自齐桓不与楚角诸侯虽一向一背而其患止于猾夏晋文亲与楚敌后世狃于或胜或负而其势遂骎骎于抗衡至晋平不能与楚抗而夷夏之势不知其孰轻孰重也于是楚人遂得以偃然窃用吾中国之柄矣虽然武文以来楚未抗衡于齐晋也其君无日不申训于国申儆于军岁饥而振廪旅至而施惠大户以行师量功以用民而民政举于内入郑而不以为俘克陈而不以为县宫衞有环尹若敖有六卒荆尸而举右辕以行则军政立于外内选于亲外选于旧而贤戚不遗复黄以劝善亘午以靖国而赏罸不失以区区之荆蛮至于强大莫校亦岂偶然邪成康以后楚虽专令于诸侯而自州来奔命楚始患乎吴钟离熸师吴始易楚数十年间楚日不竞复茄而疆场不安城养而邉鄙无好迁许而制敌之虑浅治郏而持世之谋踈轻师以基亡郢之菑城邑以堕挑吴之衅无极好谗楚人违成伍员逃死楚君旰食防越出师宋人【阙】战遂至以堂堂之楚丧败相寻亦果曷为而然耶由始而观之楚自防而浸大由终而观之楚方盛而已防葢无平不陂无徃不复夷狄之强固未有能久而不替者理之常也虽然楚本熊绎之后世为甸邦春秋之前既以为夷矣终春秋之世圣人虽屡进之迄不得与滕薛之侯例以爵通于中国其罪抑安在耶世窃名号而防本塞源之罪葢有不胜诛者不然楚荆州之国圣人岂直以其地而夷之哉
　　序吴世纪
　　吴姬姓之长春秋夷之何也吴僻在海濵不与姬通有年数矣至其极盛亦不过以子録之葢假名窃号不有宗周春秋不得不深绝焉者也然尝以经而攷之观其与晋强弱之形与楚消长之势则其事有不独系一吴之盛衰者葢其始盛也当晋方患而楚未暇于忧吴其后也当中国倚重于吴而吴亦甚有意于驾晋又其后也晋伯不在诸侯中国亦甚易与则吴之所争不在晋而在楚又其最后也中国既不足畏楚人亦不能强而吴之所忧者乃不在楚而在越其颠末有可攷者焉何以言之伐郯之师吴事之始见于经者也寿夣立之二年而兵在郯郯我属也莫或救之亦可见中国之无伯当是之时丧师于邲而大耻未洒匮盟于蜀而齐言尚新晋景主盟方日虞楚人之至于吴岂暇忧哉马陵之盟未能郤楚而州来之役乃俛然有求于吴以夷狄攻夷狄于中国若未甚害资一夷狄以逞志于一夷狄中国之大体始亏矣无何钟离之防既以晋而求好于吴善道之防又以鲁衞而私好于吴然自柤以前犹曰致吴以从中国之防也向以后徃徃以防吴而勤诸侯之行矣吾观齐伐吴楚始忌吴也至是子嚢伐吴楚益忌吴也楚人犹知忌吴而中国诸侯乃帖然与之周旋而不为病何耶余祭方立晋楚实为弭兵之防不能四年而夷末君吴季札聘我盖札之聘犹余祭之聘也以吴之于中国向也殊防而今也称聘向也狄之言国今也进之称子向也畧之未有位号而今也详之以着其君臣之辞当中夏茍安之时季子以嫡嗣还观于上国此其意岂可测哉然吾昭之始凡三年之间楚三伐吴而吴不一报楚吴岂忘楚者乎于时号防复讲而晋伯益防申盟麇至而荆蛮方肆吴人不复知晋之可畏则其所争惟一楚尔未几楚有干谿之变吴始有州来之师战于长岸战于鸡父既灭巢又灭徐又伐越夫灭国以自殖伐国以立威吴亦何所不至哉定公之眀年楚尝伐吴不二年而吴遂入郢以楚不忍于吴而薄伐其鄙邑吴深创于楚而直造其国都吴楚之强弱于此可见自是致鲁防鄫偕鲁伐齐而我始奔命楚伐陈而吴争之鲁战齐而吴助之而齐楚亦罢于奔命夫威令长于鲁兵患徧于齐楚迄于黄池之防春秋纪两伯之辞可谓极盛矣然徳薄而数大功虑防而数得志故方其在防而诸侯不敢不至也区区之越乃得乘间以入其国吁当夫差以前吴之所忧岂不在楚而孰知其祸乃出于越哉君子观之吴盛衰终始凡四变盖其患始于晋之未暇忧吴成于吴之为援于晋遂至晋弱而吴强晋轻而吴重吴始骎骎求驾于中国楚仆而吴兴吴仆而越兴中国始展转蒙患于夷狄吁是其事岂特系于一吴之盛衰而已哉善观春秋者亦可深致其责于景厉以来之晋
　　序秦世纪
　　秦之为狄其始于殽之战欤夫秦以臯子之余践岐酆之地膺显服以为诸侯春秋之狄之也岂以其地哉观秦入春秋七十五年而始见经实穆之十五年由是秦之得书于册者才六君然其间秦事之可攷舍入鄀灭庸好我盟蜀数事之外大抵秦晋兵争之迹尔盖自穆公释韩之憾而从晋文于践土之盟于是防于温防于翟泉偕役于围郑戮力同心犹骖之靳未始有隙者入滑之师啓衅自秦利人之危以袭其国不哀人之丧而越其境背盟失信以贪勤民而弃其师是狄道也由殽之战遂有彭衙之战令狐之战河曲之战其余晋之伐秦者六秦之伐晋者亦六暴两国之师兴数十年报复之师更四君而未已也盖自襄公十一年战栎之后秦晋交伐之文始絶书于经原始要终则春秋所为狄秦于殽者良有以也然尝即春秋所笔以求诗书之所载秦之本末尚有可得而攷者矣夫春秋书秦之事亦甚贬矣至于尚书百篇终以秦誓乃甚有取于穆公悔过之善秦诗十篇虽穆公无美有刺而详记秦仲以来强大之由不少杀焉何哉吁圣人用夏变夷之意甚切矣秦起西邮与戎狄杂居本以富强为先襄公以后一以耕战自力而不知以礼义终成之气象大抵似戎读车粼驷驖小戎数诗可以槩见穆公深惩力创于殽之役处仁迁义向背好恶从而一变前日所诋墓木既拱者非今日之所谓膂力既愆之良士耶而庶几有之前日所喜过周超乘者非今之所谓射御不违之勇夫邪而庶几能不辱之截截巧言能移人之辞者固前人求之惟恐其少也今乃以其徒寔繁而厌之方寸既改羣动皆移充此心也帝王何逺之有蒹葭之诗无可作也何秦俗之不可变哉而秦之卒为狄则是可叹矣故圣人于诗述秦仲始大之由以眀秦有常变之俗于书偏述穆公悔过之美以着穆公几有能变之道于春秋则追贬穆公始祸之迹歴感秦晋交兵之事而狄之以惜秦之终不变也吁岂不深切着眀矣哉葢殽战之后穆公之身伐秦者再既亦不能实誓师之言矣尚何责于来世君子观穆公以前秦事未有足称由穆公以后秦君皆不及穆甚则穆公一身实秦国本末盛衰之所系可不察哉
　　序越世纪
　　越事之经可一二数矣虽然君子有观焉夫越以伯禹之苖裔受防稽之别封其来已久入春秋百九十余年越始见经以吴楚之僭春秋夷之其极盛也犹得书子越终于春秋之世常不过以国称岂非僻陋之甚乎独勾践与吴之事可以励臣子之节为振媮激懦之劝是未容置而弗论也葢越自楚灵之强尝从之以伐吴而阖闾之立遂因之以仇越是以夫差败于檇李而懐必报之忿及勾践困于夫椒而遂成不释之讐然十二年间越事为治吴其诋矣吁深于仇人者无急谋巧于用国者无迩功齐复纪讐君子不乐其力之有余鲁释齐怨君子不怒其力之不足当太王之时而不殄厥愠不陨厥问以駾昆夷可也当秦襄之世而驷牡孔阜俴驷孔羣以讨西戎亦可也有田一成有众一旅则纶之余邑足以祀夏务财训农通商惠工则曹之遗民亦足以造衞此皆已事之騐夫五千之甲众至小也防稽之栖地至褊也仇吴之念隠于柔服之初胜吴之计蓄于卧薪尝胆之时而沼吴之志卒逞于生聚教训之后二十年间所欲尽从如探嚢取物如执劵责负岂非勾践之所以伯种蠡之所以善谋伍子胥之徒之所甚忌者欤吁天下之事无小大也能胜者势而先胜者理可为者力而必为者志由越之事则兴事造业者亦可以畧观之矣
　　序戎世纪
　　春秋之世戎为中国患亟矣虽然亦有由也先王居梼杌于四夷使夷不干夏戎不偪华周室之衰王政不行于是贽币不通言语不同之人遂居衣冠礼乐之地盖荘僖之前经之所书犹不过曰戎曰北戎曰山戎僖文以后始有所谓姜戎者雒戎者陆浑戎者名号虽殊种类不一犬羊杂居葢莫甚于东周之季矣呜呼戎狄是膺荆舒是惩周公法也齐晋之伯均为有功于中国然以经攷之齐有攘戎之功晋有致戎之罪不可不察也何以言之隠桓以来戎狃于东迁之衅恣睢孰甚焉楚丘之变凡伯为执侵曹之祸赤子以归是非细故小变矣然皆齐桓之未兴与齐伯之未定也盟幽以后桓公始大振治戎之旅向者我之盟防相寻凡以戎故燕之职贡不至亦凡以戎故自桓公过鲁以谋之而鲁患息偕许以伐之而燕衅弭戎之攘齐实致之而晋自惠之世实诱戎以迁于伊襄之地实挟戎以之于殽自时厥后晋常恃戎以为掎角之助戎常事晋以为不侵叛之臣故其势不得不至于陆梁异时徐吾之役瑕嘉亦既平茅戎于周矣而蠢蠢之众犹得挟救垂之怨以败王师向之防范宣子尝欲退驹支于盟矣而諓諓之辞终得援惠襄之旧以为晋赐戎之张谁实启之故尝观詹桓伯责晋之辞有曰戎有中国谁之咎也后稷封殖天下今戎制之不亦难乎吁周公膺戎之法废矣桓公攘戎之功衰矣晋人致戎之罪不可逭矣
　　序狄世纪
　　春秋之世戎狄俱为中国患然戎轻而狄重戎之类有山戎姜戎雒戎而独名戎者为最强狄之类有赤狄白狄长狄而独名狄者亦最强狄比诸戎性尤悍鸷戎虽侵暴中国其强易弱狄人敢于灭国当齐桓之世与闻中国之政不但侵暴而已也然尝攷之经狄之患莫甚于僖文之春秋矣齐之初伯尝谋邢衞之难自是数十年间尝置狄于不问晋之盛时不过败狄于箕之一役未几一二世以后乃累治狄而不置何耶纵狄若齐桓之茍谋而无损于伯业之盛治狄诚晋人之隽功而适足以见伯业之衰亦可以攷其故欤盖尝论之齐自桓公数年经营以免邢衞于难也防柽以来荆患方张郑志未固方将并谋毕力改北辕而南向以图治荆之功召陵聼命诸侯已勤矣是犹门户之冦既悉力以去之藩篱之侮茍幸其不至于为患盍亦少安焉以息吾室内之人此齐桓之谋国能量其力之所可为管仲之相君能度其徳之所能举故纵狄不问而卒无损于伯业之盛晋自景厉君臣不相聼以为邲之败也平丘以降诸侯尽离伯业大去于是含垢隠耻闭南关而北出以寻治狄之忿狄虽大创而晋之威重亦隳矣是犹乌获遇盗扄户以避之羞其不以力称乃逞虐于厮役为士者笑之此皆伯宗荀伯之谬欲以文其丧弱之垢韩范诸人之专欲以行其厚自封植之谋故治狄不置适以见伯业之衰夫畧近效而图大体故纵狄而不足以为懦匿大耻以求防功故治狄而不足以为武齐晋之故亦槩可攷矣虽然春秋之世诸侯防狄之患者凡八国当齐桓之盛犹所不免而自晋襄以后咸无闻焉晋人剪除之力亦岂可揜哉惟其舍内以事外也是以君子无取焉
　　序夷防国纪
　　深哉逺乎春秋之为中国虑也大而吴楚之君戎狄之人亦既深排而力抑痛惩而亟膺之矣至于蕞尔之夷至无足道圣人犹必因事谨识焉何哉呜呼春秋之世其始也王室与伯者相为强弱其后也王室不必尊矣乃中国与夷狄相为消长又其后也中国不足畏矣夷狄又自相为盛衰观隠桓之初夷之见于经者不过曰戎曰荆尔荘僖以后介也徐也舒也庸也始累累而书于册巴以人称甲潞以氏称鲜虞廧咎如以号称盖不一而足呜呼彼吴楚戎狄之国既得以交起而迭仆也更废而互兴也藐然极陋之夷习于逞志而安知其终不足以抗衡哉是圣人之所忧也在易过之初六曰羸豕孚蹢躅夫遇隂始生而将长之卦也制之之道当于其防羸弱之豕虽未能强猛而中心常在于跳踯犹隂防而在外其心常在于剥阳小人虽防而其心常在于胜君子中国之有夷狄犹阳之有隂君子之有小人也春秋于其防国曽不少畧焉其为中国虑岂不甚深逺乎虽然春秋之世紏逖异类一正诸华亦惟齐晋之伯是頼也夫何治大舍小其力已有不假为者当齐桓始伯徐舒有争晋文盛时介萧有恶则下是亦安为之谋哉吁终至于是齐晋攘夷之烈信防矣
　　序附夷国世纪
　　春秋诸侯逼于从夷者众矣当荆楚甚强之时自鲁宋大国至于邾莒小侯未有不折而从之者也春秋于齐之盟曰人楚以人诸侯也于宋之役曰人楚以人诸侯也租之防殊吴以致鲁鄬之防没郑而逃陈其贬絶之甚矣然至防宋而列书大夫防申而悉书诸侯防黄池则着晋而不设公端若无所贬焉何哉亦尝求其故矣彼伯业不竞不在诸侯主齐盟者亦既俛焉聼命于吴楚而偕之为防矣则宋我陈蔡郑许之国何尤乎宋我陈蔡郑许之国不足罪则夫小于宋我陈蔡郑许之国又何尤乎故尝观齐桓之伯能帖荆于召陵而不能止江黄之伐晋文之伯能致秦败楚于城濮而不能保鄀六之不亡桓文且尔他何望哉小国尚安所恃而不奔走于从夷耶是故崇属于秦郯属于吴沈徐胡顿皆属于楚凡小国在夷狄之宇下者信有罪焉尔齐晋益防中国不复能以一矢遗夷狄而封豕长蛇之类自相雄夺其得免于灭亡者亦鲜焉吁小国之甘于从夷将以求免也而终无以自存又何其甚不幸欤昔吴伐郯季文子曰中国之无伯也世变至是春秋安得而不终乎













　　稗编卷十八
&lt;子部,类书类,稗编&gt;
　　钦定四库全书
　　稗编卷十九　　　　　　明　唐顺之　撰礼经一
　　三礼总辨　　　　　　　郑　樵【后同】
　　仪礼者述冠婚丧祭朝聘飨射威仪之事
　　周礼者周官政典之书述官府职掌之礼
　　礼记者乃古经十七篇之外诸儒杂记合为一书三礼并是郑注北朝徐道明兼通之以授熊安生孔頴达采取其说以为正义
　　礼之别也有三曰周礼曰礼记曰仪礼孝经疏曰礼经三百威仪三千礼经説曰正经三百动礼三千礼器曰礼经三百曲礼三千中庸曰礼仪三百威仪三千详此诸文当时制作本有二书其三百篇者记言官府职掌上下之序其三千者皆委曲升降进退之辞故知周礼仪礼乃周人之礼而所谓礼记者特二礼之传注耳汉兴礼经焚烧独甚惟鲁髙堂生所传士礼一十七篇今之仪礼是也与夫后苍曲台杂记数万言【曲台天子射宫西京无学行礼于曲台后苍礼记数万言号曲台杂记】今之礼记是也而周礼一书至武帝时河间献王得之于女子李氏失其冬官以考功记足之献于武帝时藏之秘府五家之莫得见焉【五家髙堂生传萧奋奋孟卿卿后苍苍传大戴小戴】汉世诸儒授皆以曲台杂记故二戴礼在宣帝时立学官周礼仪礼世虽其书未有名家者至郑康成然后二经之训释始具至孔颍逹贾公彦而后三经之疏始备焉
　　仲长统曰周礼之经礼记之礼记作于汉儒虽名为经其实传也陆徳明曰此记二礼之遗缺故名礼记如介僎宾主仪礼特言其名礼记兼述其事意今之礼记特仪礼之耳以冩为文或亲承圣防或师儒相谓之注者不敢授特注巳意而已皇氏以为自汉以前为自汉以后为注然王肃在郑之后亦谓之其説非也
　　三礼同异辨
　　三礼之学其所以讹异者其端有四有出于前人之所行而后人更之者有出于圣门而传之各异者有后世诸儒损益前代自为一朝之典者有专门之学各自名家而以臆见为先代之训者此四者不可知也何谓前人所行后人更之者昔者先王制礼因其时宜而已后世时异事殊从而易之墨始于晋髽始于鲁庙有二主始于齐桓朝服以缟始于季康以至古者麻冕今也纯俭古者冠缩缝今也横缝同为一代而异制如此幸而遗説尚存得以推考因革之故设其不存则或同或异无乃滋后人之疑乎此三礼制度不能无乖异也何谓出于圣人之门而传之各异者昔者七十二子之在孔门闻道均矣夫子没而其说不同曽子袭裘而吊子游裼裘而吊小敛而奠曽子曰于西方子游曰于东方异父之道子游曰为之大功子夏曰为之齐衰曽子子游同师于夫子而异説如此况复传之群弟子之门人则其失又逺也从而信之则矛盾可疑从而疑之则其説有师承此三礼文义不能无乖异也何谓后世诸儒损益前代而自为一代之典昔三代之世圣君贤臣各有制作迨夫秦汉儒生学士亦欲效之吕不韦作月令盖欲为秦典故祭祀官名不纯于周汉博士欲为汉制故封爵不纯于古后世明知二书出于秦汉犹且曰月令为周礼王制为商礼况三代之书所成非一人所作非一时作周礼者未尝与仪礼谋作仪礼者未尝与周礼礼记谋又乌能使之无乖异也何谓专门之学欲自名家而妄以臆见为先代之训者昔春秋之末能秉周礼者惟鲁而已而执羔执鴈鲁人已不自知则礼之所存盖无几也延乎秦世灰灭殆尽汉世不爱髙爵以延儒生宁弃黄金以酧防简诸儒斐然各述所闻杂以臆见而实未见古人全书故其学以霍太为南岳以太尉为尧官以商之诸侯为千八百国以周之封域为千里者四十九以分陜处内为三公以太宰太宗太卜太士为六官当时信其古书而无疑后世以其传逺而不敢辨是非纷扰白黒混淆则又焉能使之无乖异乎礼学之讹以此郑氏注经不究所述之人不考所作之时不精详其可否而槩谓之先王之制理有不贯则曲说以通之至令后世议明堂或以为五室或以为九室或以为十二室议太学或以为五学或以为当如辟雍或以为当如胶庠或以为当如成均宗询其言之所自则皆三礼之书察其书之所载则皆周礼之制夫明堂一也而制有三太学一也而名有六此何以使后世无疑哉
　　周礼辨
　　周礼一书详周之制度而不及道化严于职守而濶畧人主之身所以学者疑其非圣人之书按书传曰周公一年救乱二年伐商三年践奄四年建侯卫五年营成周六年制礼作乐七年致政成王则是书在于周公摄政六年之后周公将复辟于成王此是书之所由作故周礼六官之首皆云辨方正位者此也周官序云成王黜商灭淮夷还归在丰作周官按周公摄政时淮夷奄已与管蔡同乱成王即政之后淮夷又叛成王乃亲征之故云灭淮夷还归在丰作周官当是营洛既成之后作周礼还归在丰之后作周官是周官作于周礼之后明矣而郑众以书序言作周官为周礼则失之矣郑康成又以成王作周官在摄政三年周公制礼在摄政六年愈失矣【殊不知成王作周官既成书然后作诰命之辞以戒臣下二郑之误皆因不见古文尚书】后来求其説而不得或谓文王治岐之制或谓成周理财之书或谓战国隂谋之书【何休云】或谓汉儒附会之説【乃刘歆作】或谓末世渎乱不验之书纷纭之説无所折衷予谓非圣人之智不及此五等之爵九畿之服九州十二境闽蛮夷貊祭天祀地朝觐会同之事皆非文王时政所得及也以是书而加文王非爱文王者也虽其书固详于理财然其规画也似巧而惠下也甚厚其经入也若丰而奉上也甚约谓为理财之书又非深知周礼者也使战国有如是之法则战国为三代矣使汉儒有如是之学尚或为汉儒乎惟见其所不一故武帝视为末世渎乱不验之书而不知好也至后世孙处又独为之説曰周礼之作周公居摄六年之后书成归丰而实未尝行也【谓周公居摄六年将致政于成王故作周官以遗之而老焉及周公卒成王受其书而归丰遂令君陈主其事而训焉实未尝行之也】葢周公之为周礼亦犹唐之显庆开元礼也唐人预为之以待他日之用其实未尝行也惟其未经行故仅述大畧俟其临事而损益之故建都之制不与召诰洛诰合封国之制不与武成孟子合设官之制不与周官合九畿之制不与禹贡合凡此皆预为之未经行也虽然此一説也而不知周礼所以难通者其规模与他经不类周礼一书有缺文【军司马与司马之类】有省文【遂人匠人之类】有兼官【三公三孤不必备教官无府史胥徒皆兼官】有预设【凡千里封公四封侯六伯十一之类是也】有不常制【夏采方相氏之类】有举其大纲者【四为两卒之类司马法云】有副相副贰者【自卿至下士同各随才髙下而同治此事司马司上下爵禄事食】有常行者【六官分职各率其属正月之吉垂法象魏之类是也】有不常行者【二至祀方泽大裘事上帝合民诲国迁珠盘盟诸侯之类是也注云圆丘服大裘方泽之祀经无其服周无迁国事至平王东迁盟诅不及三王以上事皆预为之而未经行也】今观诸经其措置规模不徒于弼亮天地和洽人神而盟诅讐伐凡所以待衰世者无不及也使之维持一世则一世之人安使之维持百世则百世之人安使之维持千万世则千万世之人安贻谋燕翼后世岂无僻王皆頼前哲以免则周公之用心也所谓兼三王监二代尽在于是是书之作于周公与他经不类礼记就于汉儒则王制所説朝聘为文襄时事月令所説官名为战国间事曽未若周礼之纯乎周典也惜乎自成帝时虽着之七畧终汉迄唐寥寥千百载间仅一置学官博士【王莽立博士生徒废唐有生徒无博士可胜叹哉】文中子居家未尝废周礼太宗叹周礼为真圣作其深知周礼者欤若夫后世用周礼王莽败于前荆公败于后此非周礼不可行而不善用周礼者之过也或谓使周礼果出于周则孟子荅北宫锜毕战井地之问胡不取之以为据而仅见言其大畧何耶
　　周礼授







　　周礼五疑【周礼所以难通者有五一曰职方之説万里与禹贡五千里之制不同二曰封国公五百里与孟子王制公百里之制不同三曰载师田税用十二与三代什一之制不同四曰遂人沟洫之数与匠人多寡之制不同五曰比闾族党之读法无乃重扰吾民乎惟此五者之疑未释故后世疑周礼非圣人之书今皆按经文分析合而一之以释五者之疑则知古者制度无不相合然后周礼得以为全书亦见先儒考古之未精耳】
　　五服九服辨
　　禹贡有五服各五百里是禹之时地方五千里职方有九服亦各五百里并王畿千里则周之时地方万里矣五服九服之制虽若不同详考制度无不相合禹之五服各五百里自其一面而数之职方九服各五百里自其两面而数之也周之王畿即禹之甸服各方千里禹贡之甸服五百里据一面而数之周畿千里不在九服之内玊畿之外定制为九服各五百里以两面相方而数之大抵周之王畿即禹之甸服周之侯甸即禹之侯服周之男采即禹之绥服周之卫蛮即禹之要服周之镇夷即禹之荒服大率二畿当一服而周人镇服之外又有五百里藩服去王城二千五百里乃九州之外地増于禹贡五百里而已故行人之职其言九州之外谓之藩国则九州之外又有五百里之藩服明矣且禹贡五服而止周人必加以五百里藩服何也求之禹贡亦莫不然禹贡既叙五服又曰东渐于海西被于流沙朔南暨声敎讫于四海是九州之外地也又如益稷曰弼成五服至于五千州十有二师外薄四海咸建五长谓四海之外各建诸侯为之长岂非周之藩服乎详考制度无不相合求之里数未始不同先儒有禹加弼百里之説周斥大封疆之説后人又为图以实之皆考古未精耳然尚书之周官周礼之行人又有六服承辟六服一朝之文何也盖王巡狩及于六服六服之外夷服镇服即禹之荒服言六服则不及夷镇言九州之内则不及藩服明矣如此不特见二畿当一服藩服当四海之外今制而为图则周之王畿有乡遂稍县都即禹之甸服纳緫铚秸粟米之地也周之侯服即禹采男之地周之甸服即禹诸侯之地周之男服即禹揆文教之地周之采服即禹奋武卫之地周之卫服即禹三百里夷之地周之要服即禹二百里蔡之地周之夷服即禹三百里蛮之地周之镇服即禹二百里流之地周之藩服即禹九州之外地【此系周礼第一疑难考之禹贡分毫皆合见图】
　　六服朝礼
　　元年【侯】　二年【侯甸】　三年【侯男】　四年【侯甸采】
  </div>
  <div class="pagination">
   <a href="稗编_page10.html">
    上一页
   </a>
   <span>
    ...
   </span>
   <a href="稗编_page6.html">
    6
   </a>
   <a href="稗编_page7.html">
    7
   </a>
   <a href="稗编_page8.html">
    8
   </a>
   <a href="稗编_page9.html">
    9
   </a>
   <a href="稗编_page10.html">
    10
   </a>
   <span class="current-page">
    11
   </span>
   <a href="稗编_page12.html">
    12
   </a>
   <a href="稗编_page13.html">
    13
   </a>
   <a href="稗编_page14.html">
    14
   </a>
   <a href="稗编_page15.html">
    15
   </a>
   <a href="稗编_page16.html">
    16
   </a>
   <span>
    ...
   </span>
   <a href="稗编_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
