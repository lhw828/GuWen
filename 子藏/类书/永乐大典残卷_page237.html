<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 237 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 237 页/共 331 页
  </h1>
  <div class="content">
   《示赵青山》：连床听夜雨，推枕话平生。此世无宾主，穷途自弟兄。向来何许志，乱后且为情。士稚何当旧，还令越石惊。
　　【胡铨澹庵集】
　　《示公冶》：不妨我与鱼传素，只恐人言鸩作媒。莫笑东坡管闲事，细将红叶写将来。
　　【非空上人集】
　　《释戒珠示家齐》：蜀郡将家子，麒麟汗血儿。弯弓须满月，洒翰必临池。分禄从亲惠，趣庭赖母慈。飞腾应早计，练达在斯时。《示康衢》：衢有楼曰水云衢，名振德康子三招鹤上仙，楼头夜写步虚篇。四空云月东西景，一片星河上下天。槛外渔灯萤火点，樽前家燕蟹螯鲜。鲁杨说在青囊秘，到处寻龙著钱鞭。《示通彦达》：行役龙江命一线生，还喜慰白头师。堂前净划临皆草，嵩顶低回偃盖枝。衲补竺天云玛瑙，瓶携建业水琉璃。补围僧牒如官诰，新注楞伽课六时。
　　【吕州集】
　　《王庭筠示赵彦和》：四柳危亭坐晚阴，殷勤鸡黍故人心。儿孙满眼田园乐，花木成阴丰岁深。十亩苍烟秋放鹤，一帘凉月夜横琴。家山话计良如此，归兴秋风已不禁。
　　【耶律楚然湛然居士集】
　　《示石州刘企贤》：西州来索湛然诗，笑点霜亮录鄙辞。底事行藏元有数。斯文否泰本由时。硕材未信明君弃，雅操何惭暴吏欺。此语颇涉人忌讳，等闲勿使细民知。
　　【钱塘韦骧集】
　　《出东菜城示海旁观者》：老稚相携出翳林，玉沙堤上听车音。便安赤子朝廷意。补助清时使者心。畎乘均休无一役，岁时赈乏有千金。东人只见东溟阔，不识君恩似海深。
　　【蕙乘拾英集】
　　《介甫示文淑》：少年离别意非轻，老去相逢亦怆情。草草杯盘供笑语，昏昏灯火话平生。自怜湖海三千隔，又作尘埃万里行。欲问后期何日是。寄书应见雁南征。《文淑次歆》：昔年送别向都城，邂逅今宽万里情。壮观已怜江路隔，高谈却待月华生。君随传入随堤去，我驾车从蜀栈行。两处相逢知有日，新诗何幸慰西征。
　　【朱晦庵集】
　　《日用自警示平父》：圆融无际大无余，即此身心是太虚。不向用时勤猛省，却于何处味真腴。寻常应对尤须谨，造次施为更莫疏。一日洞然无别体，方知不枉费工夫。《舟用前韵示诸同游》：幽卧寒岩不记年，饱看山月听风泉。舒忧正得琴三叠，玩意惟
　　凭易一篇。误落尘中乖夙尚，却思洞襄付真传。封章傥幸天从欲，便解铜符谢骜蓦。《示诸同志》：夏木已云暗，时禽变新声。林园草被径，端居有余清。端居亦何为，日夕掩柴荆。静有弦诵乐，而无尘虑并。良朋肯顾予，尚有夙心倾。深渐未闻道，折裹非所宁。眷马抚流光，中夜叹以惊。高山徒仰止，远道何由征。
　　【李大隐先生集】
　　《元曰示邦求》：济时材术本无庸，长大犹存伯业功。骐骥已消千里志，鸡居鸟聊避广川风。论都正恐讥伦父，置酒深渐及寓公。早晚共谋归去计，烟波禾罢禾亚五湖东。《示艾若讷》：文章自昔为难事，词赋于今岂易工。入室升堂方尽善，枝青配白谩称雄。师资未省逢掠敌，衡鉴应宜探古风。顾我平生章句学，强谈文律愧空空。
　　【曾丰樽斋集】
　　《长韵示阿枘在韶遣行》：遭罹意外罢微官，更被归途瘴见奸。仆从阽危谙遣鬼，妻孥濒死谢还舟。回头海表山如许，屈指江西路若干。先遣一书报儿辈，吾其老矣幸平安。
　　【胡寅斐然集】
　　《示阮冠》：一行作吏掷分阴，世路尘劳满客襟。三语风流归梦想，十年书问寄浮沉。门前种柳春光妙，堂上鸣弦古意深。别后新诗都苋取，对哦湘渌醉还斟。《腊雷春雪示吉甫》：晓色空明衡岳南，一尘那复隔仙凡。贯时松竹色自好，破腊雷霆声未咸。万里鲛绡开步障，千金火院试春衫。渔舟不与人供尽，独驾云涛月满帆。《示程生二首》：利域名途较少多，人生那用学灯蛾。如君甘作长贫士，视古宁惭独行科。雀可罗时烦宠顾，鸢常站虏重经过。扁舟又指闽山隐，柰此苍凉别意何。柴桑风度亟清真，地位当齐古逸民。不为儿曹营饱暖，聊将诗句写经纶。喜君自得超遥趣，与世相忘寂寞宾。剩欲细论嗟遽别，空惭祖谢响然臻。
　　【赵忠正德集】
　　《宗陆昭中》：执来田园正所图，无心重整少时书。功名常若归难必，拙直悬知退有馀。避谤杜门宾客绝，病痰妨饮酒杯疏。平生刚笑孔文举，老我年来百不如。
　　【葛胜仲丹阳集】
　　《葛胜仲示友卿》：飞藿萧萧晚自零，来时濯木如欣荣。每因劝学添文思，却为回文动旅情。好逐诸儒勤释菜，莫忧贫嫂便羹。似闻阚泽中霄梦，月裹分明有姓名。
　　【徐安国西窗集】
　　《示亻免儆》：谁把螭头续继碑，英雄能得几多时。八千顾指功何补，六十头颅事可疑。击声有心怜荷蒉，泣歧无计免悲丝。何如卖却腰间剑，徒手归扶雨后犁。
　　【曾文清公集】
　　《示逢》：清癯骨相类诸生，龟勉寒窗守一经。用赋要窥司马室，学诗频过伯鱼庭。可怜亲发镜中白，莫负子襟身上青。五桂荫门家世事，寂寥天畔几回星。
　　【沈潦云巢编集】
　　《重示》：不识南宗与让宗，欲齐得丧已非通。若将直指生为梦，便可偏知色是空。莫为严周驰诞说，欲轻摩诰作裹翁。古人言句真刍狗，天外秋来有信鸿。
　　【僧子腾集】
　　《因江幕李员外庆孙累以书见示》：兼觅拙编，偶成一章，并引五七言三十首奉呈。叠垂书示觅新诗，此道长惭未遇师。得句每嫌无豹变，成编欲写尚孤疑。梦回青草凭谁信，吟到碧云难自知。五七言诗三十首，为看时体合何为。
　　【朱昱懒轩集】
　　《示江子我》：蝇营狗苟禾氐贻羞。万事何能著意求。自引闭门从所好，不妨高枕得无忧。经年不濯子春足，半月才梳叔夜头。此味肯教儿辈觉，诵书声裹卧黄绸。
　　【示罗教授楚知监】
　　半世交游无远信，一时宾客有新知。泮宫官冷宜谈妙，园府钱流不废诗。封水占山为久客，合樽促席及佳时。盆山突无清泉满，中有三江万里思。《示张子昭》：西日未收东雨来，南轩相封让窗开。茫茫移冗蚁旋磨，扰扰出檐蚊聚雷。三宿定成桑下恋，一篇聊向雨中催。忌形赖有张公子，人手围棋到夜回。《中秋示潘子贱》：云彻通明殿，风涵白玉楼。幽人当此夜，满意作中秋。念念何曾间，尘尘自不投。羁怀忽冰释，天地一虚舟。
　　【朱崧韦斋集】
　　《示谢彦翔二首》：满川秀色野阴疏，知有儒先隔水庐。借我宝函河上语，只看尺许定何如。后身梅福与谁论，正有幽人夙契敦。更欲上书陈世事，却来微服守吴门。《示金确然》：年落天涯身百忧，故人千里肯相投。知君强记当年事，莫说家山恐泪流。《次韵梦得示长篇》：雉驯不因媒，鸠暖自呼妇。诗成桃李阴，知是霹雳手。薄书我亦献，兵壑自自有。却言支璃琉，鲍食得薪。俗夫尝世味，甘苦半哕呕。知公超然处，心迹两无垢。愁阴老芳物，虫鸟故相诱。浪蕊费收拾，柔条可结揉。岂无我辈人，一醉开笑口。那知市门底，客倦枕两肘。眼高可人稀，命蹇亨运偶。平生顾执鞭，见谓子小友。细观恺悌心，宜在帝左右。却来尘埃中，寂寞对五柳。彀音藏鹄羽，正待荆溪剖。学政容窥谱，问字当载酒。虚名翻误蒙，恐坐箕与斗。言诗终不称，永愧赋琼玖。
　　【黄裳演山集】
　　《偶成示道温》：何当归卧水云乡，不必功名似子房。一黍精华空色大，百年形数古今长。谁知扰扰还三得，独向冥冥遣两忘。少室山头星月近，紫微垣下起天香。
　　【赵蕃淳熙藁】
　　《桃川山中周陈苏旧韵示周游》：仙人之为仙，终古莫尽世。颇笑区中人，氵云氵云逐川逝，念将与之游，端恐吾道废。如为千里行，数步辄一憩。不姑返吾乡，耕凿仍树执艹。及私个伏腊，输王应租税。人惟颜徒，学匪杰犬吠。桃源定何许，说自渊明制。今日复何日，身乃山中诣。嗟哉彼嬴秦，其虐甚幽厉。不知丧无日，万欲从始岁。商山被褐者，痰疾由德慧。徐福尚海山，此地只楚界。胡马略不闻，政坐耳目敕艹。神仙非吾学，可以置度外。山高水深深，好事幽寻契。《此见愚卿于庐陵出示杨谨仲诗》：卷中及其弟鲁卿，问其所在，云隽往岳麓度夏，今日见杨谨仲，又云，其弟卓乡近过此。奉其母往游洪之西山，回途游阁皂乃归尔，余方困于道途，有叹于其人，作诗须到吉，示愚卿及二君云。庐陵得交君弟兄，杨子词中称鲁卿。问云携琴岳麓行，归期去日云秋清。今晨复见杨子面。为言卓卿近相见。玉隆阁皂两仙山，游以娱亲趁鲜健。我时闻之与杨子，啧啧叹息久不已。我方五斗困尘埃，渠亦楼迟一丘底。鲁卿卓卿真愈人，枉道儒冠解误身，异日名山傥行遍，卧口面八好学宗少文。《夜坐读书有感示儿曹》：昨夜秋风入短檠，试纟番编简似前生。不求甚解慕名语，足记姓名口虽老兵。但得作诗穷有味，曷忧从宦久无成。汝曹未可还翁学，当念无田事笔耕。《示表弟沈见可》：襄公台上送入日，道乡台上看出云。穷居逼久一不屡到，柱杖容与能平分，江湖鹤发叹老我，道路虫尔足嗟夫君。书手政自难偷度，诗里还嫌异所闻。归来客去雨亦作，此故未易轻谈云。《分宜示沈第》：水后虽颓记，江边不寂寥。嚣声投市井，落景见渔樵。喜我扁舟泊，劳君半道要。他乡惟表弟，兹语验今宵。《示詹深父》：浊泾清渭本源分，寂寞安能乱纠纷。世黠只知钱使鬼，我痴但识颖呼君。乘时天驵千金射，望岁良农亦地耘。富贵要知定何物，五车何必为渠勤。《九月十一夜雨中读吴梦与诗书以示之》：疾风吹雨过江干，老屋阙床无处干。切切冷蛩深撼壁，累累饥鼠下窥箪。枕衾屡抚眠难者，灯火重呼诗细看。谩说为官犹我似，念君怀抱若何宽。《经旬不作诗示明叔》：春风著物已熙熙，枯木无心亦自知。径欲殷勤辞故絮，却怜窘束欠新诗。老来政怯花经眼，游倦翻成鸟辶尧枝。同病同忧有如子，更堪相对两霜髭。《八夜应潭对岸作示成父》：溪山风月两相当，痼疾真成得秘方。往日同舟但饶信，只今去路落湖湘。贫离亲戚古所叹，归去田园老未忌。试遣溪头问酒价，扫沙聊得踞胡床。《同成父过章泉用前韵示之》：频年尽室依此行，意谢朱儒奉囊粟。今当舍竹去作吏，竹为嘿嘿如抱辱。嗟我作吏岂俗徒，虽非计然念则熟。如闻西江之水深无底，可以濯缨仍濯足。昔人一为功名误，置碑且虑变陵谷。那知立名自有道，未妨痛饮离骚读。人生于世警于味，马肝不食宁非肉。第当进德使有闻，兄变自期无碌碌。《将行示远父秉文四八第》：远父，王彦博所改字。鸡啼午方亭，蝉噪暑未秋。寓居虽市近，适意如林投。可人谁能来，王徐真胜流。王居近官道，树林间田畴。徐居复如何，老木荫浊沟，我往必竟日，不为有鱼留。我有长安行，食谋非道谋，王郎上冢去，决为问吴舟。令弟饥所驱，迤逦从此由。徐郎独不出，于世罕所求。念当为此别，要历山寺幽。令弟既泣女，我亦病未瘳，是事且若此，其他当罢休。中秋与重九，预作离阔忧。惟其梅花时，醉之此山头。《夜坐示进之兼怀文叔》：贫病人谁数，情亲肯见存。掩窗同此夜，拨火共残温。未暇饭饱吃，且从文细论。平生松谷老，同姓与君敦。《用歆示成父》：林动微微扫，庭空月正方。不知尽已短，但觉夜初长。了了游乘旧，老至将。街头卖紫角，瓮裹洒鹅黄。
　　《示成父》：两重冬裘溥，泥深古道赊。东西但烟嶂，高下绝风花。卯斤句病肝肾，食寒愁齿牙。赴期元不后，分路各从家。《口占示成父》：雨暴落何方，空成掣电光。凄凉风陡变，黯黑甚月微妨。就取征衣盖，黄谈三径荒。蝉连几彻晓，有恨故恨恨。《十五日早行示同舟》：了了晴山见，纷纷缩雾空。樵归妇腰斧，渔罢叟收筒。但取登临适，何须吟啸工。平生钓台路，明日与君同。臧正卿，示旧所唱酬秋字歆诗轴，要季际同用韵赠之。平生人物论，自谓富阳秋。满世多遗恨，相逢足破愁。独怜金错罄，虚负木瓜投。风节他年事，期君折槛游。《代书示逸二首》：风号窗外独株松，想汝看书趁晓钟。是我起行茅店月，御寒还觉欠龙葺。别日才留两月粮，况经裘葛变炎凉。未知别后端何似，不见寄来书一行。《示赠耆英并其侄》：伴我山行陈与吴，曾家父子更怜渠。武山碾得雪相似，来酌观山水不如。《示严君》：酒债未忘索，诗狂无用山真。年华独是腊，风日已如春。我鬓萧萧白。庭柯濯濯新。晚来喧暖剧，还遣振悬鹑。
　　【章甫自鸣集】
　　《重九前一日示弟女至》：人生百岁未易满，我已五十仍加三。异县长怜九月九，故园远在南山南。绿尊青眼旧相得，黄菊白头还好参。明朝汝辈早同出，脚力跻攀吾尚堪。
　　【韩驹陵阳集】
　　《示龟山平老》：二年三饮龟山井，道上菰蒲亦笑人。独觉是身多世累，一庵何日与翁邻。水横绝浦曾争渡，浪打船头又少留。安得一舟淮上钓，水生水落任沉浮。
　　【陈造江湖长翁集】
　　《示阿泰三首》：孥累登招宝，独留守舍，既归小诗付之。鲁倚新晴望海天，天容海锴湛相鲜。奁中遥点群鸦影，万舶千艘忽过前。官上依然四座空，讼庭人寂每从容。看家不为穿窬计，老去登临分外庸。老稚悬知乐有馀，迎门先问小于菟。风烟满眼山环海，对酒还曾断句无。
　　【元蒲道源颂斋丛藁】
　　《阳月十日旦起示薛生》：深得闲中趣，何求身外名。晨香生净想，午茗涤余醒。习气书难拾，风光句偶成。天公于我厚，自有岂宜轻。
　　【耶律楚材湛然居士集】
　　《示志忧并序余作怀古诗百韵》：非徒作已，使世之人知成败之可鉴。出世之人识兴发之不常也，因作偈已见意云。历代兴亡数张纸，千年胜负一盘棋。因而识破人间梦，始信空门一看奇。
　　【郭祥正青山集】
　　《示秦医二首》：忧来何物可销除，幸与秦医校局口面。白黑势成分胜负，不知柯烂得归无。门临池水静无风，绿树阴阴小径通。时有秦生来过欠，一枰成败谩论功。
　　【戴礻羽浣川集藁】
　　《仙都示马令克》：钓鱼自荐桃花饣卞，借麴新刍艹竹叶醪。一段清贫眼中见，定非裴点入诗骚。
　　【江湖续集】
　　《沙门绍嵩亚愚示德圆》：莫因居此与名疏，未可唐损肘后书。尽短夜长须强学，青春不再汝知乎。杜苟鹤翁元广余良弼
　　【韩维南阳集】
　　《戏示程正叔》：范彝叟时正叔自洛中过访。曲肱饮水程夫子，宴坐烧香范史君，顾我示能忘外乐，绿樽红反艹对朝勋。曲肱饮水，一作闭门。宴坐烧香，一作隐几烧香朝熏一作斜曛。
　　【稣颖滨集】
　　《次前韵示杨明二首》：晚岁有余乐，天教一向闲。嵩阳百口住，岭外七年还。卜宅先邻宴，携瓢欲饮颜。吴僧来不久，相约扣禅关。甘井元依庙，平湖亦近城。幅巾朝食罢，芒屐雨中行。扰扰初何事，悠悠毕此生。欲邀东廓叟，烦子作郊迎。
　　【宋陆子寿集】
　　《道间示德甫德称》：天地中间本自置，何须特地起无端。更宜顿扫从前事，相与携节一笑欢。
　　【计景横塘集】
　　《许景衡示师言民表》：二子追凉古寺东，阴阴绿叶散清风。华门蜗舍日亭午，试问此风同不同。
　　【詹郭仁清隐集】
　　《访刘君乙时已殁，故将归，王令留之不可。以书来嘱作此篇示。刘郎踪迹久荒凉，卜宅何妨虏士乡。壮志莫随流俗变，老夫双鬓已凝霜。
　　【宋吕居士诗】
　　《示沈宗师》：十日儿号不出房，残梅独在小瓶香。沈郎唤客煮汤饼，政恐匆匆未得尝。九日狂阴一日晴，落花飞絮作清明。与君携手南楼去，共听长江月下声。
　　【刘学易先生集】
　　《刘元城夜坐示儿侄》：露下天高秋气清，北书不到鹰无情。且将款曲终今夕，遮莫邻鸡下五更。尊香轻泛数枝菊，岂独春风一一回。自怜寒律穷途客，不恨飘零却恨开。《戏示语道》：御史青骢持望重，将军赤菟得熏多。乘黄马要袅今相见，垓下乌骓柰若何。
　　【刘行简苕溪集】
　　《刘行简登看经楼示同将》：昔游曾共朱栏语，十换星霜如再来。料得当时楼下水，有情应解作潮回。
　　【邹道卿先生集】
　　《将往昭州示柄》：与汝暂相别，南作昭州行。昭州距零陵，坦坦十日程，音信易来往，勿动异乡情。但自勤读书，思索厥义精，圣贤如日月，为汝出光明。修身识根本，力践以其诚。发于文字间，笔墨自纵横。零陵豪杰士，张邓尤高名。张枢子发邓璋德甫汝其师事之，北面听指令。分阴古所惜，况乃汝后生，省定汝母外，慎勿他事萦，皇恩亟天地，我罪终从轻。还家如有时，欣见汝向成。用为祖母寿，慰叔及弟兄，携汝乡国，重增门户荣。《示长卿》：君与我同庚子生，连年忧患亦纵横。天高休说不可问，心下直须深自明。运嘱时雍人正乐，祀严郊报礼初成。涤瑕荡垢知多少，行矣欣欣木再荣。《示仁仲绝》：槎头一别十经年，月照黄茅梦不圆。今日北归恩赐与。相逢如在四禅天。一根烧共分甘，仿佛当年汉水南。红柿鸟残无此意，前三三与后三三。《示长卿二绝》：摄虏炎荒已二年，亲朋书问亦茫然。独君风义能终始，不管烟岚肯着鞭。一别和州二十年，山长水阔去无缘。因君说起外家事，特地栏边心怅然。《戏示柄》：汝乃狮子儿，时作狮子吼。他年毛骨成，一顾百兽走。《示二黄》：摩尼超出衲衣中，五色随方照不穷。八万四千清净眼，一齐开了见真空。《示舂陵顾林宗》：冠公楼下钓鱼船，横绝晴波已七年。邂逅莲宫论往事，恍疑同在夜摩天。
　　【王安石临川集】
　　《示元度》：蔡卞字元度，兴化仙游人，熙宁三年进士甲科，为常州江阴县主簿。公以女妻之，参知政事张荐其才，由是浸用。元符中，为尚书左丞，卞托继述之说迷误主听。绍圣以来，窜斥善类，皆卞所致。今年钟山南，随分作园囿。白乐天，《答刘和州诗》随分歌舞聊自乐。凿池吾庐，《孟子梁忠王》凿斯池也。碧水寒可漱，沟西顾丁壮，汉高祖纪，丁壮苦于军旅。檐土为培土娄。《华阳国志》武都郡有一文夫化为女子，蜀王纳为妃，无几物故，王哀之。遣五丁之武都檐土为妃作冢，襄公二十四年，子太叔曰，部娄无松柏。注：部娄，小阜。部，扶苟反。娄或作土娄，谢安为土山亦公意。扶疏三百株，《孔明传》成都有桑八百株，莳栋最高茂。不求雏实，但取易成就。《庄子?秋水篇》南方有鸟，名雏。注：，鸾凤之属。非梧桐不栖，非竹实不食，实言梧桐竹之类。杜诗：种榆水中央，生长何容易。栋亦最易长。中空一丈地，斩木令结构。《周礼》页官山虞，仲冬斩阳木，仲夏斩阴木，结构见招约之职方注五楸东都来，退之诗：我已自顽惰，重遭五楸牵。客来尚不见，肯到权门前，属斤以辶尧檐溜。老来厌世语，陶诗：厌闻世上语，结交到临淄。深卧塞门窦。襄公十年，筚门闰窦之人。注：筚门柴门，闺窦，小户也，锐下方，状如圭形。赎鱼与之游，窦筚放鱼诗：金钱得免刀痕。饫鸟见如旧，陈馀谓张耳，今俱死，如以肉饣委虎何益。饣委，于属反，《芝词》骥不骤进而求服兮，凤亦不贪饫而妄食。《左传》襄公二十九年，季札见子产如旧相识。独当邀之子，商略终宇宙。阮步兵与稣门异，人箕距相对。商略终古，又孙与公，许玄度，共在白亭楼商略先往名达。陶诗：亻免仰终宇宙，不乐复何如。更待春日长，黄鹂弄清书。《示俞秀老》：缭绕山如涌翠波，《杜牧诗》岚嫩千峰叠海涛，戴叔伦诗：缭绕古城东。杜诗：闾阎缭绕接山巅。人家一半在烟梦。时丰笑语春声早，白诗：年丰岂独人，禽鸟声亦乐。杜诗：鸥泛已春声。地僻追寻野兴多。堵朱甍开北向，幽风，塞北土重北户。毛注云：向北出牖也。《吴都赋》曰：开北户以向日。刘逵曰：日南之北户，独日北之南户。堵，梵言塔。招提素春隐西阿。招提，寺别名。暮年要与君携手，处处相烦作好歌。《诗》何人斯，作此好歌，以极反侧。《示德逢》：先生贫救古人风，纟丐想柴桑在眼中。怜愍鸡豚非孟子，《孟子》鸡豚狗彘之兽，无失其时。七十者，可食肉矣。德逢必持不杀之戒者，故以孟子言食肉为非。勤劳禾黍信周公。周公七月诗：十月纳禾稼，黍稷重。深藏组丽三千牍，《东方朔传》朔公车上书，凡用三千奏牍。
　　公车令两人共持举其书，仅能胜之。静占宽闲五百弓。《仪礼乡射记》侠道五十弓。注云：弓者，俣之所取数宜于射器也。又云：“物长如，其间容弓。注云：间容弓者，上下肘相去六尺，西域记云：一逾缮那四十里为八枸庐舍，枸庐舍者，谓大牛鸣声所亟闻枸庐舍分。一枸庐舍为五百弓，分一弓为四肘，分一肘为二十四指。又云：鼓者，所闻有远所，鼓有大小，大则二千弓，弓长五肘，计十里，小则五百弓，弓长四肘，计六百里步，为二里。《新室藏经》云：五里。又唐人诗：诛草数弓地，葺茅双架幽。处世俱令心自可，相知何籍一刘龚。龚，后汉人。陶诗云：仲蔚爱穷居，辶尧宅生蒿逢。翳然绝交游，赋诗颇能工。举世无智者，止有一刘龚。《示公佐》残生伤性老书，年少东来复起子。各扌处槁梧同不寐，偶然闻雨落阶除。《庄子?天运天》傥然立于四虚之道，倚乎槁梧而吟。梁元帝读书事曰：凭几扌处柳诗，高树临清池。风惊夜来雨，余心适无事。偶此成宾主。《示董伯懿》：穿桥度堑只闲行，咏石嘲花亦漫成。嚼腊已能忘世味，《楞严经》当横陈之时，味如嚼腊。尽脂那更惜时名。兀次公监铁论曰，无其质而外学其文，若画脂镂水。费日损功。长千里北寒山紫，白下门西野水明。《腾王阁记》烟光凝而暮山紫，长干，白下，见上注。此地一厘须卜筑。《孟子》顾受一厘而为氓。杨雄，有田一厘。故人他日访柴荆。《示道原》：久不在城市，少留心畅然。白诗：见君五峰，益悟居城市。幽芳可揽结，伫子饮云泉。揽结子，见招约之职亏。注：唐人诗：别有野麋人不识，一生长饮白云泉。《示俞秀老》：不见故人天际舟，谢玄辉诗：天际识归舟。小亭残日更回头。缲成白雪三千丈，杜甫诗：白发三千丈，绿愁似个长。细草孤云一片愁。别一片作寸，言一寸愁能缲成白发三千丈。其二君诗何以解人愁，初日红渠碧水流。鲍照言：谢灵运运五言，如初发芙蓉，自然可爱。未怕元刘妨独步，《白乐天集》予顷以元微之唱和颇多，或在人口，常戏微之云：仆与足下二十年来为文友诗敌，幸也，亦不幸也。吟咏情性，播扬名声，其适遗形，其乐志老，幸也。然江南士女语才子者多云元白，以子之改，使仆不得独步于吴越间，亦不幸也。今垂老复过梦得，得非重不幸耶。每思陶谢与同游。杜诗：安得思如陶谢手，令渠述作与同游。《示李时叔二首》：知子鸣弦意在山，一官聊复戏人间。能为白下东南尉，唐张容诗：一尉东南远，谁知此夜欢。白诗：王夫子送君为一尉，东南三千五百里。藜杖缁巾得往还。杜诗：杖藜长松阴，作尉穷谷僻。伯牙鼓琴，志在高山，见别注。千山访我几摧艄，刘琨诗：骇驷催双艄，王维梵志体诗：河津不鼓棹，何路不推舟。清坐来看十日留。势利白头何足道，古人倾盖有绸缪。《邹阳传》语曰：白头如新，倾盖如故。何则，知与不知也。《诗》绸缪牖户，退之赠刘生诗：乃独遇之尽绸缪。《示俞处士》：鲁山眉字人不见，只有歌辞来向东。借元鲁山以比俞也，鲁山，名隐秀，字紫芝，尝为鲁山令。房尝云，见紫芝眉宇，使人名利之心都尽。杜诗：清渭无情物，愁时独向东。借问楼前踏于为艹，何如云卧唱松风。玄宗在东都，酉甫五凤楼前，命三百里县令刺史各以声乐集。往往争为环丽。时元令鲁。惟乐上十数人联袂歌于为艹，于为艹者，德秀所为歌也。帝闻异之，叹曰：“贤人之言哉！”诗言元犹为县令，不及俞之自如也，杜诗云：云卧衣裳冷，陶弘景喜松风。《示宝觉二首》：火暖窗明粥一盂，晨兴相对食无鱼。言寂然无鱼鼓之声，非冯弹铗事。韩文，予饭一盂，子啜一觞。倏然迥出山林外，别有禅天好净居。《佛书》四禅有净居天，梁武帝有净居殿。饭香鱼熟近中厨，元微之诗。其二诗末附注真语，太真夫人语。安期告，吾昔与君共食一棘不能尽。重将坏色梁衣裙，东坡文：王建禅师曰，吾衣以坏色，食以瓦铁，能脑钵非法。四分律云：着坏色衣有五利：一顺圣威仪，二离傲慢，三不受尘垢，四不生虮虫，五触时柔软，易将讠又萑故。共卧钟山一坞云，客舍黄梁今始熟，黄梁事已见游士山：洼，此略不同，两存之，异闻集。道者吕翁经邯郸道上，邱中有少年庐生自叹其贫困，言讫思寐。时主人方坎黄梁鸟馔，翁乃探怀中枕以授生，枕雨端有二窍，生梦中自窍入其家，见其身富贵五十年。老病而卒，欠伸而悟。顾吕翁在旁主人。炊黄梁尚未熟。鸟残红柿昔曾分，鸟衔红柿落前，沩山接与仰山。仰山以不洗子，却与沩山。沩山曰：子什麽处得来。仰山曰：此是和沿道德所感。沩山曰：汝也不得空。即分半与仰山，事见《传灯录》唐人诗：松和巢鹤看，果共野猿分。《戏示蒋颖叔》：扶裹南阳望长楸，曹子建诗：斗鸡东郊道，走马长楸涧。灯火如星满地流。韩诗：骑火万量攒。但怪传呼杀风景，西清西话云：义山杂纂，品目数十，盖以文滑稽者，其一曰：杀风景。谓清泉濯足，花上丽禅，背山起楼，烧琴煮鹤，对花啜茶，松下喝道，晏元厌庆历中罢相守颖。以惠山泉烹日注，从容赋诗曰：稽山新茗绿如烟，静挈都蓝煮惠泉。未向人间杀风景，更持醪醑对花前。王荆公丰末，居金陵，太漕将之奇夜谒公于蒋山，驺唱甚都。公取松下喝道语作此诗戏之，自此杀风景之话，颇著于世。岂知禅客夜相投。颖叔好参禅，故以禅客戏之。公集有与蒋论禅一书，今附于此阻阔未久。岂胜思渴，承手笔访以所疑，因得闻动止，良以为慰。如某所闻非神不能变而变以赴感，特神足耳。所谓性者，若四大是也。所谓无性者，若如来藏是也。虽无性而非断绝。故曰：一性，所谓无性，则其实非有非无，此可以意通，难以言了也。惟无性，故能变若有性，则火不可以为水，水不可以为地，地不可以为风矣。长来短对动来静对，此但令人弗著尔。若了其语意，则中不著二边而著中边。此亦是著，故经曰不此岸，不彼岸，不中流，长瓜梵志一切法不变，而佛告之以受与不受亦不受，皆争论也。若知应生无所佳心，则但有所著，皆在所词，虽不涉二边，亦出三句，若无此过，即在所可，三十六对，无所施也。妙法莲经说实相法，然其所说，亦行而已。故导师曰：安立行，净行，无边行，上行也，其所以名芬，利毕取义甚多，非但如令法师所释也。佛说有性，无非第一义。若第一义，谛有即是无。无即是有，以无有象计度言语起，而佛不二法离一切计度言说，谓之不二法，亦是方方便说耳。此可冥会。《示耿天骘》：挟策能伤性，《庄子》挟策读书，残生伤性均也。损书可尽年。可以养生，可以尽年。弦歌无旧习，香火有新缘。公晚师翟云，故云有新缘。白土长冈路，白土罔在建康城东，高十丈，南至奏淮北连钟山其土白色，隋书贺若弼，屯兵锵山之白土冈。擒陈将萧摩诃，《舆地志》云，县有白土墩，却此冈也。朱湖小洞天。金陵有亦山湖，文名绛岩湖，又名朱湖。在上元可容二县之间，茅山记太元真人仙传曰：江水之东，金陵之北，有小泽。泽东有勾曲之山是也。陶隐居云：小泽，即今赤山也。勾曲，既名洞天。诗所谓朱湖当指此。望公时顾我，于此畅幽。韩诗：倾壶畅幽。《示无外》：支顺横口语，椎髻曲肱眠。《列子?黄帝篇》九年之后，横心之所念，横口之所言，亦不知我之是非利害欤，亦不知彼之是非利害欤！庄子横口而语：前汉南越王髻箕踞，服虔曰：音椎，师古曰：椎髻者，一撮之髻也，其形如椎。莫问谁宾主，僧问长庆和尚，有问无答，宾主历然，无问无答时如何，长庆云。相逢尽道休官去，林下何曾见一人。安知汝辈年。《晋书》年辈在臣先邻奚隹生午寂，幽草弄秋妍。韦应物诗：绿阴生尽寂，孤花表春馀。却忆东簟，蛮藤故宛然。《示蔡天启集句》：蔡子勇成癖，参骑生马驹。霜怪莹碧蹄，价重百王车渠。脱身事幽讨，禅榻亦晏如。忽然变轩昂，慎勿学哥舒。
　　【董霜杰先生集】
　　《旅中追和微之韵示詹次山》：日近长安远，风高易水寒。畏途君莫问，何啻上天难。
　　【王安石临川集】
　　《台上示吴愿》：细书妨老读，长簟惬昏眠。取簟且一息，抛书还少年。
　　【国朝杨棋眉庵集】
　　《示杨水西》：亲老更家贫，将归示有因。相逢难说与，君是故乡人。
　　【宋李益诗】
　　《示庐纶》：世故中年别，余生此会同。却将悲与病，强对朗陵翁。
　　【宋洪龟父集】
　　《示鸿父》：隐几岁遒尽，钅句帘夜未分。北风虚地籁，南斗粲天文。愁破倾春酿，心清炷夕熏。更怜小陆在，莫作故离群。
　　【胡寅斐然集】
　　《示临川曾革》：阙时三千盛，参乎一唯优。古来宗德业，谁复继风酞。晚派南丰衍，贤名内相尤。高文推大手，奥学擅前修。有美清江彦，胡为嶂岭陬。宗盟标姓望，海若富源流。侵馆甘鱼食，宾筵听鹿呦。会须题鹰塔，聊尔弊貂裘。美玉宜深韫，明珠谢暗投。自嗟鸢站堕，空羡鹤夷犹。三釜古云乐，一簟今谩忧。但令心了了，那畏力仇仇，系马竹云净，流觞梅雪稠。愧君相属厚，弱水讵胜舟。
　　【韩流涧泉诗】
　　《再示子文》：悌弟其谁家，忄隹共然友于兄。饮我一杯酒，北客交旧情。凉雨清晚云，庭柯澹阴阴。席间长少集，文献各准绳。是岂小故哉，宜醉亦宜醒。
　　【坐客兢置淆核因赋示尹子潜】
　　鱼蟹人人馔，柑枨盏盏诗。醪芳邻所借，情分各能知。城外奚谷山在，门前巷陌卑。寒虽欺水叶，春已报梅枝。
　　【宋大全文集】
　　《孙觌示长文》：于公种阴德，门大端可期。无钱囊更空，有子家自肥。戢戢树九碗，濯濯秀一枝。坐客瞩青眼，余子让白眉，盐絮出妙语，春草先梦思。诗文未可量，家学同其师。五车傥足用，万里到不疑。非为昂父贤，且伴济叔凝，芝兰莫当户，桃李自成蹊。他年一樽酒，名与少陵齐。
  </div>
  <div class="pagination">
   <a href="永乐大典残卷_page236.html">
    上一页
   </a>
   <span>
    ...
   </span>
   <a href="永乐大典残卷_page232.html">
    232
   </a>
   <a href="永乐大典残卷_page233.html">
    233
   </a>
   <a href="永乐大典残卷_page234.html">
    234
   </a>
   <a href="永乐大典残卷_page235.html">
    235
   </a>
   <a href="永乐大典残卷_page236.html">
    236
   </a>
   <span class="current-page">
    237
   </span>
   <a href="永乐大典残卷_page238.html">
    238
   </a>
   <a href="永乐大典残卷_page239.html">
    239
   </a>
   <a href="永乐大典残卷_page240.html">
    240
   </a>
   <a href="永乐大典残卷_page241.html">
    241
   </a>
   <a href="永乐大典残卷_page242.html">
    242
   </a>
   <span>
    ...
   </span>
   <a href="永乐大典残卷_page238.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
