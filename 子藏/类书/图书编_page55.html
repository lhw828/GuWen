<!DOCTYPE html>
<html>
<head>
    <meta charset="UTF-8">
    <title>图书编 - 第 55 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 55 页/共 220 页</h1>
    <div class="content">　　天汉四渎之精也起于鹑火经于西方之宿而过北方至于箕而入地下　中兴天文志石氏云天汉葢天一所生凝毓而成者天所以为东西南北襟带之限也天下河汉之源葢出于此亦地所以为东西南北之限也汉张氏二八极之维径二亿三万二千三百里南北则短减千里东西则广増千里自地至天半于八极则地之深亦如之唐袁氏云以是观之天汉起东北而止西南其脩径可知矣








　　自鹑首逾河戒东曰鹑火得重离正位轩辕之祗在焉葢寒燠之所均也自析木纪天汉而南曰大火得明堂升气天市之都在焉皆和气之所布也斗柄谓之外廷阳精之所布也斗魁谓之防府阳精之所复也柄以治外故鹑尾为南方负海之国魁以治内故娵訾为中州四战之国其余列舍在云汉之隂者八为负海之国在云汉之阳者四为四战之国









　　风者大块之噫气也天地之信化工之着也生物敛物终于艮始于艮止则生之义也东北调风言条治万物而出东为明庶尔雅谓谷风东南为清明南为景风月令为温风西南凉也西为阊阖月令谓盲风西北不周也北为广莫也顺时而行为和夫时而行为姤道之变也春得西风麦不实夏秋得东风稻不实应盲风谷口之变
　　八方风
　　北方坎名曰广莫风主冬至四十五日京房曰四时暴风起北方主盗贼起天下兵皆动令人病星带下不起居北方主水主盗贼　东北艮风名曰条风主立春四十五日四时暴风起北方鬼行人道多旱疫天下水令人病泄寒容冬春之交万物改变艮为鬼门　东方震风名曰明庶主春分四十五日四时风起东方人流盗起相攻天下旱宜相嵗饥令人病变节四肢不摇动　东南巽风名曰清明主立夏四十五日四时暴风起东南方人多病泄痌乳妇病死　南方离风名曰景风主夏至四十五日四时暴风起南方有火灾来年旱人多病热生疮曰肓离为日　西南方坤风名曰凉风主立秋四十五日四时暴风起西南方天下兵动日月失色令人食不入口病腰脊股膝眉皆肿坤为象故兵动阳衰故日月失色　西方兑风名曰阊阖风主秋分四十五日四时暴风起西方主秋分早霜天下兵动日月食人多病疮疥癣　西北方干风名曰不周风主立冬四十五日四时暴风起西北方有兵起天下饥荒盗贼相攻人流亡有兵不起日月失色地动人多病疸疥疠恶疮病疫死丧右八方暴风起其方即依上占京房曰八方风及八方卦气春白夏黒秋赤冬黄紫下逢上兵革动各随其部日辰占之干为风一曰冲风坎为大割风艮为凶风震为婴儿风巽为弱风离为大弱风坤为隂谋风一曰谏风兑为小弱风已上八风折木发屋飞沙走石三日不则占大凡风为阳为隂阳怒得隂则解故风怒得为解














　　洪范庻民惟星星有好风星有好日月之行则有冬有夏月之从星则以风星指经星云者庻民之象言如星之众而星之所尚有不同有好风者箕星是也有好者毕星是也汉志言轸星亦好星占言东井好风日月之行冬夏各有常度月之从星入箕则多风离毕则多宿轸则宿井则风夫日行黄道而月有九行每月周天则又以日为纪日有常度其从星者惟月按占书凡太隂所行各有变异此但举风二者为例耳时有春夏秋冬风有东西南北是亦风气一周而成一嵗也然恒风不应而有休废之气是则时政之失而废天常也于是而有风角之占耳
　　陨星总叙
　　陨星者自上坠也星附丽于上者也君失道纪纲紊天下将叛去故星畔而陨以见其象大星陨下阳失其位灾害之萌也凡星所坠其国易政又曰当其有兵列宿下坠大乱三年又曰奔星所坠其下有兵列宿所坠灭家邦众星所坠众庶亡又曰陨星坠海水淡黄星骋海水跃太白星坠而渤海决周襄星坠陨如天子防诸侯为政五伯代兴更为盟主众暴寡大并小地天之分由此坏灭故陨星之灾比之流星为甚大也
　　云气总叙
　　周礼防侵氏掌十辉之法以观妖祥辨吉凶一曰被谓隂阳五行之气涵滛相侵也或曰抱弭背璚之属如虹而短是也二曰象谓云气如赤鸟夹日之类也三曰觿日旁之气刺日形如童子所佩之觿也四曰监谓云气监临在日上也五曰暗谓日月食或曰先晩也六曰瞢不明也七曰弥谓如虹蜺弥天而日贾也八曰序谓云气若山而在气上或曰冠珥背璚重叠次序在日旁也九曰隮谓晕气或曰虹也诗所谓朝隮于西是也十曰想谓五色气有形可想而知也风气
　　风气色如鱼龙行其色苍润或黄气蔽日皆惨或如土或如累盆黄色润厚朝东夕西压日或掩之皆风之气也朝视日上有黒云气如雾压白日光旁射其色惨淡黄白者其日有风晩日欲入有之则夜有风云气如乱穰大风将至视其从来避之云甚而润大必暴至四余之日有云气如阵厚而润者多日始出有晕气如车葢在日上者其日日上下有黒云气如蛟龙者必有风云气如黒蛇衡日其下有大月初生色黄者多晴色青多色润白者大苍白色入北斗多大风黄云气蔽北斗明日白气掩北斗不过三日青云掩北斗五日内必天无云北斗上下独有云五日内必大日入后有白光如气自地至天直入北斗所歴星皆失色其夜必大风太白出气长数丈多风所指处兵大起辰星出气长一丈大水
　　雾【霾附】总叙
　　春秋元命苞曰隂阳气乱为雾雾者百邪之气本于地而应于天是谓冒阳其占为臣蔽主明小人擅权不利于上防者蒙蒙日不明也京房曰臣私禄及亲兹谓罔碎厥异防又曰在天为防在地为雾日月不见为防前后人不见为雾防雾交错隂邪干正人君不悟必有亡国河图曰山冬大雾连十日以上不散者山崩之也雾者水脉也
　　杂占
　　凡雾气不顺四时逆相交错防风小积日不解昼夜昏暗者天下欲分离凡隂连十日昼不见日夜不见星乱风四起欲不其名曰防下人有谋上者洪范曰皇之不极厥罚恒隂将必有下人伐上雾气若昼若夜其色赤黄更相掩冒乍合乍散者亦如之
　　虹蜺总叙
　　虹蜺者隂阳之交气也隂阳之气和则为露怒则为雷霆滛则为虹蜺虹者攻也阳攻隂也蜺者齧也灾气伤害于物如有所齧也一曰镇星之精散则虹蜺又曰虹蜺者斗之乱精斗失其度则生之雄曰虹雌曰蜺日月之冲双出色鲜明者为虹暗者为蜺蔡邕曰见于日冲曲而青红者曰虹见于日旁魄而直者曰蜺虹蜺主内滛主惑心
　　雷总叙
　　雷于天地为长子主发生二月出地八十日雷出则万物出八月入地八十日雷入则万物入入则除害出则兴利人君之柄也人君发号施令上合天道则雷以时而出以时而入若有不当发而发或当发而不发则皆号令失常之所致也
　　霹总叙
　　春秋繁露霹雳者金气也其音商其霹雳振物者也释名霹雳也者所厯皆破折震战也所击辄破若攻战也
　　霆总叙
　　京房曰霆者金之余气也金者内镜而外明防杂占
　　风无云而霆人君以暴罚也霆中天而见人君自以为明也霆如交蛇光明而正者人君行明而直也霆正赤下至地而复上者人君好听防言也霆东西南北皆有者人君役行不避四时也霆直而长光明者人君行防人不知之也霆正黄而光泽人君行明电总叙
　　电者阳精之发也先电而雷随之者正雷先鸣而后电者隂胜阳也其占为人君失德贼臣将起电色黄电色白赤有大风
　　杂占
　　电而无雷君絶命雷而既息或未不发于潭洞溪壑之中者龙所为也不占雷先鸣而后电执法之人贪刻雷如聚火而从人君絶命电光昼夜烁地三日已上不止其所发处兵起电从日边向月人多恐怖雾而人君黙行不得实而任情天下多寃
　　雹总叙
　　雹者胜阳水湿热隂气胁之而成雹也五行其占为臣制君亦为隂惨无思之象故凡雹所起必有愁怨不平之事在国都则咎在君相在外则各方之长吏当之感精符曰臣擅法则天雹
　　杂占
　　雹下杀飞鸟君信防言行罚于人也京房曰雹下毁瓦破军杀马者君任小人为政妄作威福也雹下剥木枝害五谷者上以酷政赋敛而杀人者也雹下多如精雪者臣欲杀君也雹下极地而晖者君私邪人而臣成之也雹下而积水者边将臣为逆也雹下生芒状如霜雪者人君酷欲害人也雹下而大风者君罚过度也
　　霜总叙
　　天气下降而为露薄之而成霜霜所以肃万物消漫沴当降而不降与当杀物而不杀物者政弛而慢不当降而降与不当杀物而杀者政急而残故陨霜不杀草与陨霜不杀菽春秋皆书以记异在国都则戒在君相在外则戒在守土之官京房曰人君诛无辜则非时殒霜
　　杂占
　　京房曰霜所以成万物刑罚所以诛不仁人君刑罚不当妄行诛杀则天应之以殒霜于春于夏臣依公结私诛罚无罪则霜下在土依公结私以宥有罪则霜附木杀罚不由上则霜见风而飞此皆刑罚不法之所致也
　　雪总叙
　　雪本也寒甚而空中风结以成之雪或过多或非时则为灾
　　杂占
　　冬雪盈尺来年大丰八节占曰冬有积雪嵗美人和穆天子冬雪盈尺年丰之京房曰雪附木不着地人君听防杀忠臣也雪未至地而复上久而复下人君欲寛死罪也雪而温者君脱人有罪也
　　氷总叙
　　氷者太阳之精至柔而为刚隂极而生阳也当冰而不氷者政失之缓也未当氷而氷与当释而不释者政失之急故春秋书无氷皆国君失政
　　总叙
　　隂阳和而天气交之所为也太平之世十日一不破块京房曰太平之时一嵗三十六是谓休徴时若之应凡五日以上为霖久谓之霪
　　杂占
　　天无云而谓之天泣其占为国易政若出军逢之其军必不还河图曰主怒恚则无云而抱朴子曰无云而是谓血将军当兵讲武以应之大军中尤甚者将死军败京房曰人君进无德庶无坊则不云而
　　露杂占
　　露不降者天气不下施也君不恤民之应其占为旱亦为其地有火灾
　　云汉总叙
　　云汉一曰天汉一曰天河一曰河汉河汉起东尾箕之间乃分二道其南经説鱼星天渊天籥天弁河鼓其北经归星贯箕次络南斗魁在旗至天津下而合南道乃西南行又分而夹匏络人星杵星造父腾蛇王良附路阁道北端经太陵天船卷舌而南行经五车经北河之南入东井水位而东南行终南河阙立天狗天纪天稷至七星南而没凡经十有九宿石氏曰汉乃为天一所凝毓而成者天所以东西南北襟带之限也天下河汉之源葢出于此天文志河汉自坤抵艮为地之纪尔雅析木谓之津箕斗之间津也
　　杂占
　　汉天文志曰汉者金之气也其本曰水汉中星多则少水星少则多旱
　　风
　　尔雅曰风乃土霾隂之气曰噎日出而风曰暴回风为飘焚轮谓之頺扶摇谓之颷李淳风曰按占风家多云发屋折木沙走石等语若每占中俱着此语其文至繁今取以一家列之古云发屋折木飞沙走石今谓之怒风多为不吉之象一日之内三移转方占云四转五复今谓之乱风乱风者狂乱不定之象无云晴爽忽起大风不经刻而止絶絶忽复起古云风卒起乍有乍无今谓之暴风风至有卒事鸣条摆树萧萧有声今谓之飘风善恶依经防迅风逐尘蓬勃古云独巨蓬勃今谓之勃风回旋羊角古云扶摇羊角今谓之回风回风者旋风也回风卒起而圜转扶摇如羊角向上轮有自下而上者或平条长直或磨地而起总谓之回风亦専有占古云温凉清和尘埃不起今谓和风古云暗防昏浊寒尅者今总谓之霾噎凡风和畅清缓温凉适时尘埃不起人情恬澹是谓祥风天气晦暝云气昏浊声寒隂惨埃蓬勃是谓灾风风势纷错交乱乍起乍止深藏难测其声防耳是谓小人魅魊风风势起南北不定离合气埃是谓上下不宁风风势防白日隂惨黄雾四合是谓政化未明风风势戚戚南北杂乱髙下蓬勃是谓大兵将至风风势凛烈人怀战憟是谓刑罚惨刻风风势声啾唧惨切令人悲憯谓之丧风风声欻欻如火奔驰乍起乍息为大旱风连风防晦四日五日人皆悲伤为水火杀人风凡吉祥之风日色清明风势和缓从嵗月时日德上来或乗旺相而来去地稍髙不尘沙人心喜悦是为祥风人君得令下施之应凡凶灾之风日色白浊天气昏寒风声呌怒飞沙卷尘乗刑杀而至当详五音定八风观其起止占之今畧诸家寒尅白浊为例诸称寒尅白浊今谓之灾风诸称清明温和今谓之和风李淳风曰巽为风风占灾异最騐凡风筑台髙二十四尺于上设竿令其四达无隠则逺近皆知期刻不爽矣凡鸣条以上怒风起止皆详其五音与嵗月日时刻德冲墓杀五行生刻旺相囚死以言吉防仍以六情推之万不失一巫咸曰诸甲日大风丙丁日必不则海中兵起乙日大风粟贵边夷内侵丙日大风有猝兵来围边城丁日大风大伤物人畜俱有疫主旱戊己日大风土功兴食物贵庚辛日大风虫生人病宜急防边壬癸日大风北夷侵边子日大风兵起水中丑日大风粟猝贵寅日大风黄赤云四塞有火灾邜日大风蝗虫大起辰日大风人民移堡居集大将出行巳日大风大旱午日大风边防事急未日大风土功大作申日大风贼攻刼谷贵酉日大风肃肃润润大水灾戌日大风边兵大起亥日大风兵败相攻人民哭泣
　　已上不论五音五情但风起鸣条已上呌怒逢勃沙走石折木发屋吹尘涨天日色昏沉大风寒惨则以上占之仍以是占其灾之大小
　　程子曰雹者隂阳相之气葢沴气也圣人在上无雹虽有亦不为灾
　　朱子曰露气与霜气不同露能滋物霜杀物也雪霜亦有异霜能杀物而雪不杀物也与露不同气昏而露气清也露与雾不同露气肃而雾气昏也天文总论
　　圣经阐天地之道是故众言无可信折诸经天地妙太极之精是故圣经无可考折诸理夫太极者动静之源也隂阳者法象之本也阳以隂为基隂以阳为唱是故阖辟互为其根体用互藏其宅也别而言之阳以燥为性以竒为数以刚为体其为气炎其为形圆浮而明动而吐皆是也凡隂以湿为性以耦为数以柔为体其为气凉为形方沈而暗静而翕皆是也是故象起于形也数起于质也名起于言也意起于用也而莫非一理之磅礴也论造化者权衡于此而已矣茍于理一有未穷则荒唐妖诞之言鸦鸣蝉噪以贯耳横胸其何以精一自信卓然不为其所动摇哉今夫一元之气周流太虚之间未有天地先有水火此一则神两故化之理也【地所以两分刚柔男女而效法之也天所以参一太极两仪而象之性也一物而二气也一故神两故化此天之所以参也】惟火极清则为天为日星为风雷水极浊则为山岳为月为霜雪此所为发防而不可御为气清通而不可象为神是也盈天地间孰有离隂阳而可以为造化者哉夫轻清上浮曰天乃隂阳法象之最大者也晋天文志谓天如磨形日月蚁行于上葢惑于日月右行之説【黄勉斋言太极不是防动静底物动静水火也所以图解云动静所乘之机也譬如蚁在磨盘上一般磨动则蚁随磨动磨止则蚁随磨止蚁随磨转而因蚁之动静可以见磨之动静】彼吕氏春秋及繁露分九野十端皆妄也而况云断鼇錬石尤为不经天一气也可以鼇而立石而补有是理耶悬象着明曰日乃隂阳发见之尤盛者也屈原天问谓西北无光烛龙御火以照此葢惑于天不足西北之説彼淮南子谓行九州七舍皆妄也而况谓挥戈弃杖尤为不稽日一火也可以戈而挥杖而逐有是理耶倬彼云汉昭回于天【倬彼云汉昭回于天王曰于乎何辜今之人】诗之论天河是也葢折木形如匹练在箕斗之间故絶汉曰天潢抵艮曰地纪若彼图记所云得支石博物志所云乗仙槎皆小人无惮忌之言也彼君平虽善卜吾不知所卜何理哉三五而阙记之论月然也葢月形如冰轮乃太隂之精故借光曰银丸黒子曰地形若酉阳书所云得玉斧五经通义所云化蟾蜍齐东野人之语也彼有黄虽善筮吾不知所筮何理哉以星言之乃结在地五行之气又受在天大明之光者也星以五错落若太白荧惑【武德九年六月太白经天慈湖王氏曰天官书太白出不经天经天上下革故韩诗外云太白出见东方以辰为启明秋见西方以夕为长庚晋杓曰太白水星上公大将军之象出东当伏东出西过午为经天谓昼见午上也洪范五行云太白少月之星以巳未为界不得经天而行经天为不臣兵起也】镇辰嵗星与天日谓之七政呉澄谓有疾徐则谓金水附日镇星最疾辰星最迟理固然也【地纯隂凝聚于中天浮阳运旋于外此天地之常体也云云间有缓速不齐者七政之性殊也故其退而左行最速日阳精其质本月故其退而右行虽缓亦不纯系乎天如恒星不动金水附日前后进退而行者其理精深存乎物感可知矣如金星在东方则先日而出谓之启明在西方则后日而出谓之长庚水星晨之东方夕之西方其行皆有迟有速镇星地类常根本五行虽其行最缓亦不纯系乎地也】若夫妖星曰孛絶迹而去曰飞迹相连曰流其详见于汉书至于足万二千五百二十之名数者与物数相当也吾不知其何所考而遽以为定数耶以风言之乃隂之周旋不舍如天之旋转不停者也风以八扶摇若明庶清明条景阊凉与广莫不周谓之八风【郑曰八风从律而不奸风八节之风也律十二月之律也距冬至四十五日条风至四十五日明庶风至四十五日清明风至四十五日景风至四十五日凉风至四十五日阊阖风至四十五日不周风至四十五日广莫风至】陆机谓有离合谓列子御风来而草生去而木落理所无也若夫上下曰頺日出曰暴隂风曰噎其详见于尔雅至于换七十二畨花信者与七十二相当也然吾不知何所凭而遽以为实信耶之所以降以隂阳相和而成故诗曰朝隮于西崇朝其【朝隮于西崇朝其雨女子有行逺父母兄弟】皆以为之兆是可信也至朱子谓如饭甑极为着明若董仲舒之用桐鱼仲尼之识商羊吾尚恐其未真彼石牛黒蜧之説好事者为之也何足辨乎雷之所以鸣以阳在内不得出而防故易曰动万物者莫疾乎雷而惊百里震九庙是可信也至朱子所谓雷如爆杖最为亲切若宋使之谢仙火兴地记之往金门吾尚以为未确彼石室仙车之説好辨者为之也何足难乎云之所以兴者吾闻时将降山川出云触石而出肤寸而合戴记公羊有是言矣保章氏以五侵辨吉防则青为虫白为丧赤为兵荒黒为水黄为丰于理有之若尚书中及汉书所云尧璧汉鼎缪矣况夫金枝玉叶见于崔豹古今注者又皆道听而涂説者也是何足与较是非哉雪之所以凝者吾闻上天同云雪纷纷【诗经上天同云雨雪纷纷益之以霡霂既优既渥】天地隂阳温则为寒则为雪周大戴礼有是言矣韩诗外谓凡草木花多五出雪独六出以应太隂之数于礼有之若毛诗之咏蜉蝣【蜉蝣之羽衣裳楚楚心之忧矣于我归处】谢灵运之咏栁絮近矣若夫铜驼玉马见于真定记者真丧心病狂者也是何足与辨真伪哉大抵天地间无一物而非造化之迹无一物而非隂阳之理故尝合而论之日随天而转月随日而行星随月而见天之半明半晦日之半盈半缩月之半盈半亏星之半动半静皆隂阳之相兼相制欲一之不能也若云随而凝随云而降云随风而飞风随云而烈雷之出入风之上下之作止云之升降雪之消息何莫非隂阳之气其来几防其究广大哉







　　图书编巻二十一
<子部,类书类,图书编>
　　钦定四库全书
　　图书编卷二十二
　　明　章潢　撰
</div>
    <div class="pagination">
<a href="图书编_page54.html">上一页</a><span>...</span><a href="图书编_page50.html">50</a><a href="图书编_page51.html">51</a><a href="图书编_page52.html">52</a><a href="图书编_page53.html">53</a><a href="图书编_page54.html">54</a><span class="current-page">55</span><a href="图书编_page56.html">56</a><a href="图书编_page57.html">57</a><a href="图书编_page58.html">58</a><a href="图书编_page59.html">59</a><a href="图书编_page60.html">60</a><span>...</span><a href="图书编_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
