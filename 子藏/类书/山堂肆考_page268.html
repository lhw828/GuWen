<!DOCTYPE html>
<html>
<head>
    <meta charset="UTF-8">
    <title>山堂肆考 - 第 268 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 268 页/共 632 页</h1>
    <div class="content">　　冯唐为郎
　　史记冯唐其大父赵人父徙代汉兴徙安陵唐以孝着为中郎署长事文帝文帝辇过问唐曰父老何自为郎家安在唐具以实对后武帝立求贤良举冯唐唐时年九十余不能复为官乃以唐子遂为郎遂字王孙亦奇士也
　　子仪为帅
　　容斋随笔郭子仪年八十余犹为闗内副元帅朔方河中节度使不求退身竟为德宗册罢
　　精爽不衰
　　北魏世祖焘即位以罗结为侍中结时年一百七岁精爽不衰世祖以其忠慤亲任之使为长秋卿监典后宫出入卧内年一百一十岁乃听归老朝廷毎有大事遣骑访焉又十年乃卒
　　进取弥锐
　　唐中宗以唐休璟同三品休璟年八十余进取弥锐
　　为造腰舆
　　见太子侍读
　　不烦枢务
　　宋太平兴国八年赵普罢为武胜军节度使帝作诗饯之赐宴长春殿普奉诗泣曰陛下赐臣诗当刻石与臣朽骨同葬泉下帝为之动容翌日帝谓宰相曰普有功国家朕昔与游今齿发衰矣不欲烦以枢务择善地处之因以诗道意
　　所窃已过
　　蜀宗预为镇军大将军诸葛瞻初统朝事车骑将军廖化欲与预共诣瞻预曰吾年逾七十所窃已过但少一死何求于年少辈而屑屑造门耶
　　余生无几
　　宋高宗绍兴十四年徙赵鼎于吉阳军鼎谢曰白首何归怅余生之无几丹心未冺誓九死以不移秦桧见曰此老倔强犹昔
　　钱朗顔童
　　钱朗南昌人读书西山以五经登科仕唐累官光禄大夫文帝朝隐归庐山得补脑还元之术钱镠延至于杭礼之如师孙数人皆以明经为县宰已皓首矣而朗顔貌犹如童子一日语家人曰我适为上清所召今去矣俄气絶数日顔色如生时年一百七十余岁
　　乔琳耳聩
　　唐乔琳衰老耳聩上或时访问应对失次
　　年老冩经
　　见司业
　　年老及第
　　宋梁颢字太素年八十二状元及第谢啓云皓首穷经少伏生之八岁青云得路多太公之二年
　　犹知管任
　　世说山公以器重朝望年逾七十犹知管时任
　　不复事人
　　梁震唐末登进士第高季兴爱其才欲留之震退而筑室洲上披鹤氅称荆台隐士曰吾老不复事人矣
　　伯始练事
　　东汉胡广字伯始为三公时年已八十而心力犹壮练达事体
　　公度摄生
　　柳公度善摄生年八十余有强力常云吾初无术未尝以气海暖冷物熟生物及不以元气佐喜怒耳
　　山堂肆考卷一百七
　　钦定四库全书
　　山堂肆考卷一百八　　　明　彭大翼　撰人品
　　神童
　　世言早慧者大未必佳自孔文举小时大中大夫陈韪已有是语殆未必然葢人性颖脱者固易为善亦易为恶在所以养之耳后人不论所养而槩喜其早慧可恠哉
　　甘罗使赵
　　史记甘茂孙甘罗年十二事文信侯吕不韦文信侯使张唐往相燕欲与燕共伐赵以广河间之地唐辞不可行甘罗请行之文信侯言于始皇使甘罗于赵赵襄王郊迎罗因说赵王割五城以广河间甘罗还报秦乃封罗为上卿复以甘茂田宅赐之
　　子竒化阿
　　刘向新序子竒齐人年十八齐君使主东阿阿县大治
　　往说项羽
　　史记项羽东行击陈留外黄外黄不下数日已降项王怒悉令男子十五已上诣城东欲阬之外黄令舎人儿年十三往说项王曰彭越彊刼外黄外黄恐故且降待大王大王至又皆阬之百姓岂有归心从此以东梁地十余城皆恐莫肯下矣项王然其言乃赦外黄
　　窃随邓当
　　蜀汉时吕字子明年十五六窃随姊夫邓当击贼当顾见大惊呵叱不能止归告母母怒曰贫贱难居设若有功富贵可致不探虎穴安得虎子
　　世谓终童
　　汉终军字子云济南人武帝时年十八嵗选为博士弟子后除谏议大夫愿受长缨以覊南越王颈致之阙下时年二十余世谓之终童
　　时号孙郎
　　吴孙防年少领父旧兵时号孙
　　不狎侪伦
　　东汉王充字仲壬为儿时不妄狎侪伦不掩雀捕蝉
　　专对賔客
　　东汉马援子客卿幼岐嶷六嵗能应接诸务专对賔客援甚竒之以为有将相器
　　愿师郭泰
　　东汉陈国童子魏照请于郭泰曰经师易遇人师难遭愿在左右供给洒扫
　　欲齐庄周
　　世说孙齐由齐庄二人小时诣庾公庾问齐由何字答曰字齐由公曰欲何齐耶曰齐许由齐庄何字答曰字齐庄公曰欲何齐耶曰齐庄周公曰何不慕仲尼而慕庄周答曰圣人生知故难企慕庾公大喜又庾园客诣孙监值行见齐庄在庾试之曰孙安国何在即答曰在庾穉恭家庾大笑曰诸孙太盛有儿如此又答曰未若诸庾之翼翼还语人曰我故胜得重唤奴父名按齐由孙潜字齐庄孙放字盛长次二子也安国盛字盛尝为监军故曰孙监园客庾翼子穉恭翼字也
　　喜习弓矢
　　有穷之君夷羿姓偃五嵗时父母与之入山处之木下以待蝉鸣还欲取之而羣蝉俱鸣遂捐而去羿为山间人所养年二十喜习弓矢仰天叹曰我将射四方楚有弧父者生于楚之荆山生不见父母为儿习用弓矢所射无脱羿从之学尽传其道按此羿乃逄学射之羿非尧时射日之羿也
　　喜观卜相
　　汉书张禹字文明为儿时数随家至市喜观于卜相者前乆之颇晓其别蓍布卦意
　　王佐才
　　唐齐澣字洗心年十四见李峤峤称其有王佐才
　　宰辅量
　　南史徐勉字修仁宗人嗣见之叹曰此所谓人中之骐必能致千里王俭常目之曰此子非常器也每称其有宰辅量
　　乘风破浪
　　见兄弟
　　穿山筑池
　　梁阮孝绪幼有至性与羣儿游戏便以穿山筑池为乐及冠父诫之曰三加弥尊成人之始宜思自朂以庇余躬孝绪答曰愿迹松子于瀛洲追许由于穷谷庶保促生以免尘累自是屏居一室虽家人亦罕窥其面
　　读书五行并下
　　东汉应奉字世叔自为儿时及长凡所经履莫不暗记读书五行并下梁昭明太子亦同
　　试赋五篇立成
　　宋杨大年年十一以童子召对试诗赋五篇下笔立成太宗喜送中书再试执政令赋喜朝金阙诗有愿秉忠贞节终身立圣朝之句
　　防狱
　　史记张汤杜人也其父为长安丞出汤为儿守舎还而防盗肉其父怒笞汤汤掘窟得盗鼠及余肉劾鼠掠治传爰书讯鞫论报并取鼠与肉具狱磔堂下其父见之视其文辞如老狱吏大惊遂使书狱注云传考证验也爰换也古者重刑嫌有爱恶故移换狱书使他官考实之故曰传爰书也书狱谓决狱之书葢律令也
　　鸡碑
　　晋戴逵字安道总角时以鸡卵汁溲白瓦屑作郑碑又为文而自镌之词丽器妙时人莫不惊异故唐丁用悔芝田録序有学惭鼠狱智乏鸡碑之句鼠狱即上张汤事至鸡碑宋人又引宣室志云唐元和初斐晋公征吴元济至境上因发地得石刻上有謡曰井底一竿竹竹色深深緑鸡未肥酒未熟障车儿郎且须缩有解者曰鸡未肥无肉也去肉为已酒未熟无水也去水为酉破贼在己酉也后平蔡果在是日所谓鸡碑葢用此耳
　　预文
　　扬子法言吾家童鸟九嵗预吾文按童鸟子云子也后童鸟卒竟无子
　　读孝经
　　唐独孤及字至之河西人为儿时读经父试之曰儿志何语对曰立身行道扬名于后世宗党竒之天寳末举有道髙第
　　赋雀
　　南北朝顔欢字景怡年七八嵗父使田中驱雀欢作黄雀赋而归雀食田中稻过半父怒欲挞之见赋乃止
　　咏鹰
　　唐崔铉为儿时随父元略访韩晋公滉滉指架上鹰令咏焉吟曰天边心胆架头身欲拟飞腾未有因万里碧霄终一去不知谁是解縧人滉曰此儿可谓前程万里也寳庆三年登第九居廊庙三拥节旄封魏国公
　　各赋一物
　　初学记吴郡张纯有清才与同郡张俨朱异俱童少往见骠骑将军朱据据闻三人才名欲试之曰三贤屈顾老鄙渇慰甚矣其为我各赋一物然后坐纯赋席曰席为冬设簟为夏施揖譲而坐君子攸宜俨赋犬曰守则有威出则有获韩卢宋鹊书名竹帛异赋弩曰南岳之干钟山之铜应机命中射隼髙墉三人各赋成而后坐据大笑恱按纯字元基俨字子节异字季文据字子范
　　各呼四声
　　唐杨绾字公权四嵗时尝因夜宴客举令各举座中一物以四声呼之众皆未言绾应声指鐡树曰灯盏柄曲闻者叹异
　　方朔击劔
　　汉东方朔曰臣少失父母长养兄嫂十三学书三冬文史足用十五学击剑按方朔字曼倩平原人
　　僧防累棋
　　见父
　　领兵有功
　　吴张昭弟子奋年未二十作攻城火攻车歩隲荐之昭不顾谓奋曰汝年尚少对曰童汪死难子竒治阿奋虽不才年不为少也遂领兵连有功
　　属文中律
　　宋綦崇礼字叔厚幼而颖迈不好弄读书学文日开月益俦軰莫敢望甫十嵗属文比事中律吕又傅夷吾弱不好弄王潜夫不喜儿弄
　　安事治室
　　见志士
　　奚用触籓
</div>
    <div class="pagination">
<a href="山堂肆考_page267.html">上一页</a><span>...</span><a href="山堂肆考_page263.html">263</a><a href="山堂肆考_page264.html">264</a><a href="山堂肆考_page265.html">265</a><a href="山堂肆考_page266.html">266</a><a href="山堂肆考_page267.html">267</a><span class="current-page">268</span><a href="山堂肆考_page269.html">269</a><a href="山堂肆考_page270.html">270</a><a href="山堂肆考_page271.html">271</a><a href="山堂肆考_page272.html">272</a><a href="山堂肆考_page273.html">273</a><span>...</span><a href="山堂肆考_page269.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
