<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 384 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 384 页/共 1019 页</h1>
    <div class="content">　　六坊【唐书韦彤传武宗防昌五年诏京城不许羣臣作私庙宰相李德裕等引彤所议古制庙必中门之外吉凶皆告以亲而尊之不自专也今俾立庙京外不得其意于礼宫之南九坊三坊曰围外地荒左立庙无嫌余丨丨可禁诏不许聼凖古即居所立庙】
　　六郗【窦臮述书赋博哉四庚茂矣丨丨三谢之盛八王之竒】
　　六庙【礼记王制见五庙下　宋史礼志按尧舜禹皆五庙盖二昭二穆与其始祖也有商建国改立丨丨盖昭穆之外祀契与汤也周立七庙盖亲庙之外祀太祖与文王武王也　元史祭祀志至元十八年三月十一日尚书段那海文太常礼官奏曰始议七庙除正殿寝殿正门东西门已建外东西丨丨不须更造余依太常寺新圗建之遂为前庙后寝庙分七室】
　　六祠【史记孝武本纪薄忌泰一及三一冥羊马行赤星五寛舒之祠官以嵗时致礼凡丨丨皆太祝领之至如八神诸神注索隠曰五者之外有正泰一后土祠故云六也】
　　六寺【辨正録西魏丞相宇文泰长安立追逺陟屺大乗魏国安定中兴丨丨度一千僧　法苑珠林浴室及丨丨二地总三缸】
　　六府【书大禹谟见三事下　又禹贡丨丨孔修庶土交正底慎财赋　宋史乐志丨丨要时修务农重谷人胥劝耕籍礼殊尤　卢思道从驾大慈昭寺诗序八政惟序丨丨告平　崔瑗鲍德诔乃司大农掌是丨丨又礼记曲礼天子之六府曰司土司木司水司草司器司货典司六职注府主藏六物之税者此亦殷时制】
　　【也周则皆属司徒　齐书纪僧真等传论中世已来宰御天下万机碎密不闗外司尚书八座五曺各有恒任系以九卿丨丨事存副职咸皆冠冕缙绅任疎人贵北史周武帝纪于河阳及幽青南兖豫徐北朔定州置总管府相并二总管各置官及丨丨官　职官分纪隋阳瓒居守帝谓之曰丨丨事殷一以相付朕将遂事东方无西顾之忧　钱起观村人牧山田诗见三农下又晋书天文志文昌六星在北斗魁前天之丨丨也主集计天道　云笈七籖太清中有太素太和洞房中有明堂绛宫是曰丨丨　又周宣帝纪移相州丨丨于洛阳称东京丨丨】
　　六所【汉书五行志罢雍五畤诸旧祀凡丨丨】
　　六局【隋书百官志门下坊置左庻子二人统司经宫门内直典膳药藏斋师等丨丨　唐书承寀炖煌王传开元中张九龄奏宁薛及邠王三子为王者赐紫余皆服绯官不越丨丨郎王府掾属仍员外置后从帝至蜀者皆服紫　宋史职官志凡总丨丨曰尚食掌膳羞之事曰尚药掌和剂诊候之事曰尚醖掌酒醴之事曰尚衣掌衣服冠冕之事曰尚舍掌次舍幄帟之事曰尚辇掌舆辇之事　辍耕録官府贵家置四司丨丨各有所掌故筵席排当凡事整齐都下街市亦有之丨丨者果子局蜜煎局菜疏局油烛局香药局排办局也　王绩游仙诗见三门下】
　　六馆【唐书阳城传初朱泚反诸生将从乱何蕃正色叱不聼故丨丨之士无受污者　圗绘寳鉴见二妙下　吴菜寄栁博士诗学术诸生识才名丨丨亲】
　　六院【唐书李愬传防雨自五月至七月不止军中以为不杀祐之罚愬力不独完械而送之朝表言必杀祐无与共诛蔡者诏释以还愬愬乃令佩刀出入帐下署丨丨兵马使丨丨者隋唐兵也凡三千人皆山南竒才锐士故委祐统之　又刘君良传见一庖下　宋史职官志中兴后检鼓粮审官官告进奏请之丨丨例以京官知县有政绩者充亦有自郡守除者　又选举志宜仿祖宗故事外自监司郡守及旧格堂除通判内自察官省郎以上馆职书局编修官外余阙并寺监丞法寺官丨丨等武臣自准备将领正副将以上其部将廵尉指使以下并归部注従之】
　　六阁【小学绀珠丨丨经典史传子书文集天文圗书杨万里送周元吉显谟左司将漕湖北诗职亲丨丨仍金马喜入千屯看木牛】
　　六司【晋书刘波传见三事下　唐书百官志监察御史分察尚书省丨丨繇下第一人为始出使亦然兴元元年以第一人察吏部礼部兼监察使第二人察兵部工部兼馆驿使第三人察户部刑部嵗终议殿最元和中以新人不出使无以观否乃命颛察尚书省号曰六察官　又渤海传左丨丨忠仁义部各一卿居司政下支司爵仓膳部部有郎中员外右丨丨智礼信部支司戎计水部卿郎凖左以比六官　宋史徽宗纪政和三年五月丁未诏尚书内省分丨丨以掌外省六曹所上之事置内宰副宰内史治中等官及都事以下员】六曹【晋书职官志后汉光武以三公曺主嵗尽考课诸州郡事改常侍曺为吏部曹主选举祠祀事民曺主缮修功作盐池园苑事客曹主护驾羌胡朝贺事二千石曹主辞讼事中都官曹主水火盗贼事合为丨丨并令仆射二人谓之八座　宋书百官志见五曹下宋史神宗纪见三省下　又职官志序元丰六年尚书新省成帝亲临幸召丨丨长贰以下询以职事因诫敇焉　又艺文志丨丨格子十册　四朝志左右司掌受丨丨之事而举正文书之稽失　续防要宋元丰有丨丨架阁库　却扫编大观间始诏中书舍人諌议大夫待制皆许服红鞓犀佩鱼建炎间复置权丨丨侍郎亦如之　研北杂志光武分尚书为丨丨　小学绀珠八座尚书令仆射丨丨尚书　羣碎録州县丨丨兵刑工礼户吏宋徽宗设　白居易权摄昭应早秋书事诗邮传拥两驿簿书堆丨丨　黄滔御试诗丨丨三省列簮裾丹诏宣来试士初】
　　六署【南史钟嵘传见九府下】
　　六省【小学绀珠丨丨尚书中书门下秘书殿中内侍】
　　六劝【明一统志丨丨亭在宁国府太平县东南五里宋治平初邑令周景贤建作文劝民其条有六行孝弟务农桑向儒学兴亷逊崇信行近医药】
　　六闲【周礼校人见二种下　左传六驺属焉注六驺丨丨之驺　唐书百官志园苑有官马坊每嵗河陇羣牧进其良者以供御丨丨马以殿中监及尚乗主之武后万嵗通天元年置仗内丨丨一曰飞龙二曰祥麟三曰鳯苑四曰鹓鸾五曰吉良六曰六羣亦曰六厩又李确传迁宣威将军太宗选趫才衣五色袍乗丨丨马直屯营宿卫仗内号曰飞骑每出幸即以从　小学绀珠丨丨飞黄吉良龙媒騊駼駃騠天苑　刘子翚明皇九马圗诗丨丨豢飬固恩厚横气摧折常鸣悲】
　　六廏【周礼校人六系为厩廏一仆夫丨丨成校校有左右　汉书百官公卿表注天子丨丨未央承华騊駼骑马辂軨大厩也　唐书百官志两仗内又有丨丨一曰左飞二曰右飞三曰左万四曰右万五曰东南内六曰西南内　通典太仆掌舆马汉初夏侯婴常为之领五监丨丨皆有令】
　　六街【唐书朱泚传李子平请修攻具袭懐光取苑中丨丨大木为冲车程役苦甚人不堪　宋史魏丕传初丨丨廵警皆用禁卒至是诏左右街各募卒千人优以廪给使传呼备盗　元稹詶白太传诗见三径下李贺緑章封事诗緑章封事谘元父丨丨马蹄浩无主王建闲説诗鼓动丨丨骑马出相逢总是学狂人姚合同诸公防太府韩卿宅诗丨丨鼓絶尘埃息四座筵开笑语同　徐振古意诗扰扰都城晓又昏丨丨车马五侯门　刘昭禹懐华山隐者诗应笑干名者丨丨尘土深　薛逢丨丨尘诗丨丨尘起鼓咚咚马足车轮在处通　司空图省试诗闲系长安千匹马今朝似减丨丨尘　张乔长安书事诗秋风五陵树晴日丨丨山曹松长安春日诗浩浩看花晨丨丨扬逺尘　韦庄秋霁晚景诗秋霁禁城晚丨丨烟雨残　卢延让句见】
　　【五门下　徐夤忆荐福寺南院诗鶗鴂声中防阙雨牡丹花际丨丨尘　又公子行十五辕门学控丨丨骑马去如烟　李建勲阙下偶书寄孙员外诗鳯翔防阙晓蝉噪丨丨秋　张泌题华严寺木塔诗丨丨晴色动秋光雨霁凭高只易伤　张咏游赵氏西园诗数里花光浮暖日丨丨尘浄见香车　郑玉元宵诗见三市下元好问赵汲古南园诗见一水下　毛麾新春雪诗见一夜下】
　　六门【宋书礼志宋文帝元嘉十三年七月有司奏御史丞刘式之议寻丨丨则为行马之内且禁卫非违并由二卫及领军未详京尹建康令门内之徒及公事亦得与中丞分道与有其准参旧仪告报参详所宜分道听如台所上其丨丨内既非州郡县部界则不合依门外其尚书令二仆射所应分道亦悉与中丞同　又袁粲传迁领军将军仗士三十人入丨丨　又刘勔传豫州刺史殷琰反叛征勔还都假辅国将军率众讨琰甲仗三十人入丨丨复兼山阳王休祐骠骑司马余如故　齐书髙帝纪建元元年五月立丨丨都墙　南史竟陵王诞传南郡王义宣反有荆江兖豫四州之力势震天下上即位日浅朝野大惧上欲奉乗舆法物以迎义宣诞固执不可曰奈何持此座与人帝加诞节仗士五十人出入丨丨上流平定诞之力也　宋史舆服志东都时郊坛大次谓之青城祀前一日宿斋诣焉其制中有二殿外有丨丨前曰泰禋后曰拱极东曰祥曦西曰景曜东偏曰承和西偏曰迎禧大殿曰端诚便殿曰熙成　小学绀珠丨丨陵阳等五门与宣阳为六　又南史刘秀之传襄阳有丨丨堰良田数千顷堰久决壊公私废业孝武遣秀之修复雍部由是大丰　唐书李频传迁武功令有丨丨堰者廞废百五十年方嵗饥频发官廥庸民浚渠按故道厮水溉田谷以大稔懿宗嘉之赐绯衣银鱼　宋史河渠志提举陜西常平沈披乞复京兆府武功县古迹丨丨堰于石渠南二百歩傍为土洞以木为门回改河流溉田三百四十里　水经注湍水迳穰县为丨丨陂丨丨侧犹有丨丨碑　庾信奉和赵王喜雨诗浮桥七星起髙堰丨丨开　又宋史选举志序今辑旧史所録昈为丨丨一曰科目二曰学校试三曰铨法四曰补廕五曰保任六曰考课烦简适中櫽括归类作选举志】
　　六宅【金史完顔萨哈传赵兴祥从宗望伐宋为丨丨使】
　　六室【宋书礼志见三牛下　齐书礼志建元二年太祖亲祀太庙丨丨如仪拜伏竟次至昭后室前仪注应倚立上以为疑】
　　六架【宋书五行志见五间下宋史舆服志见二间下】
　　六楹【白居易游悟真寺诗丨丨排玉镜四座敷金钿】
　　六柱【宋史仪卫志次閤帅二人领内给使十八人夹车丨丨二扇内给使执　又乐志见二弦下　挚虞观鱼赋丨丨俱起参构横罗】
　　六桷【李翺舒州新堂铭丨丨四楹装重架虚】
　　六筵【北史李谧传见三室下】
　　六阙【唐书杨炎传炎三世以孝行闻至门树丨丨古所未有　又朱敬则传字少连亳州永城人以孝义世被旌显一门丨丨相望】
　　六殿【苏轼赠写真李道士诗君不见景灵丨丨圗功臣进贤大羽东西陈】
　　六寝【周礼宫人掌王之丨丨之修注丨丨者路寝一小寝五　宋史乐志天子九嫔王宫丨丨】六宫【礼记昏义古者天子后立丨丨三夫人九嫔二十七世妇八十一御妻以聼天下之内治以明章妇顺故天下内和而家理　周礼内宰以隂礼教丨丨注阴礼妇人之礼丨丨后五前一　又世妇帅丨丨之人共齍盛　晋书左贵嫔传经纬丨丨防不弥纶羣妾惟仰譬彼北辰　南史后妃传序见三公下　小学绀珠丨丨正寝一燕寝五　李白大猎赋丨丨斥其珠玉百姓乐于耕织　唐中宗祀昊天乐章睿范超千载嘉猷备丨丨　卢纶天长乆词辞辇复当防倾心奉丨丨又宫中乐台殿云深秋色微君王初赐丨丨衣　韩愈华山女诗天门贵人传诏召丨丨愿识师顔形　白居易长恨歌回眸一笑百媚生丨丨粉黛无顔色　李贺贝宫夫人诗丨丨不语一生闲髙悬银牓照青山　章碣长安春日诗见一様下　杜牧詶张祜处士见寄诗可怜故国三千里虚唱歌词满丨丨　温庭筠杨栁诗金缕碧瓦沟丨丨眉黛惹春愁　章孝标赠陆鬯浙西进诗除官诗昨日天风吹乐府丨丨丝管一时新崔道融子夜四时歌明朝欲看花丨丨人不睡　薛逢元日诗见三殿下　徐凝宫中曲一日新妆抛旧様丨丨争画黒烟眉　和凝宫词丨丨进酒尧眉寿舞鳯盘龙满御衣　张祜上已诗却是内人争意切丨丨红袖一时招　段成式汉宫词歌舞初承恩宠时丨丨学妾画蛾眉　张蠙宫词日透珠帘见冕旒丨丨争逐百花毬　张乔长门怨闲揲舞衣归未得夜来砧杵丨丨秋　曹唐仙都即景诗蟠桃花老华阳东轩后登真谢丨丨　罗虬比红儿诗一曲都縁张丽华丨丨齐唱后庭花　罗隐使者诗四海霍光第丨丨张奉营　陈陶飞龙引羽幢防褷银汉秋丨丨望防芙蓉愁　范成大续长恨歌白鳯诏书来已暮丨丨铅粉半春阑　刘秉忠春日效宫体诗见一派下　王恽题滕王蝶蚁图诗却恐寻花飞便去丨丨争下水晶帘　张昱唐天寳宫词君王入内闻欢笑赐与金钱满丨丨　又出户忽看春雪下丨丨齐卷水晶帘】
　　六帝【后汉书胡广传自在公台三十余年歴事丨丨注丨丨谓安顺冲质桓灵也　鲍照河清颂序见四皇下】
　　六君【齐书礼志见七主下　吕览范吉射染于张栁朔王生中行寅染于黄籍秦髙疆吴王夫差染于王孙雄太宰噽智伯瑶染于智国张武中山尚染于魏义椻长宋康王染于唐鞅田不禋此丨丨者所染不当故国皆残亡身或死辱宗庙不血食絶其后类君臣离散民人流亡举天下之贪暴可羞必称此丨丨者　小学绀珠丨丨尧舜禹汤文武　耿湋送归中丞使新罗诗丨丨成典册万里奉丝纶　杨维桢梁家守蔵奴诗见三主下】
　　六主【宋史瀛国公纪赞建炎而后土宇分裂犹丨丨百五十年而后亡岂非礼义足以维持君子之志恩惠足以固结黎庶之心与】
　　六公【春秋序记事者以日系月疏经传书日者凡六百八十一事自文公以上书日者二百四十九文公以下亦俱丨丨书日者四百三十二计年数略同而日数向倍此则乆逺遗落不与近同且他国之告有详有略若告不以日鲁史无由得其日而书之　易林火之井谷杨芒生角犯歴天市闚观太极登上玉牀家易丨丨】
　　六后【后汉书皇后纪序东京皇统屡絶权归女主外立者四帝临朝者丨丨注章帝窦太后和熹邓太后安思阎太后顺烈梁太后桓思窦太后灵思何太后也】
　　六王【诗小大雅谱小雅大雅者周室居西都丰镐之时诗也疏以此二雅正有文武成变有厉宣幽丨丨皆居在丰镐之地故曰丰镐之时诗也　左传见二公下　史记秦始皇纪頼宗庙之灵丨丨咸伏其辜天下大定　又振动四极禽灭丨丨　北史齐高祖纪天平四年六月壬申神武如天池获瑞石隐起成文曰丨丨三川　唐书田令孜传见一鵞下　杜牧阿房宫赋丨丨毕四海一蜀山兀阿房出　又明一统志丨丨溪在靖州之废永平县贯堡寨】
　　六相【管子昔者黄帝得六相而天地治神明至　小学绀珠黄帝丨丨蚩尤为当时太常为廪者奢龙为土师祝融为司徒大封为司马后土为李　范仲淹六官赋见五臣下　又任官惟贤材赋巍巍尧帝得五臣而洽域中赫赫轩皇用丨丨而光天下　又明一统志丨丨楼在防州府达州治唐李峤刘晏元桢李适之韩滉宋张商英皆尝歴官于此后登相位因名是楼　又李山甫赠徐三十诗见一防下】
　　六傅【小学绀珠丨丨太子太师太傅太保少师少傅少保】
　　六侯【周礼职方氏见四公下】
　　六卿【书甘誓大战于甘乃召丨丨　又周官丨丨分职各率其属以倡九牧阜成兆民　周礼司勲掌丨丨赏地之法以等其功　左传公享晋丨丨于蒲圃赐之三命之服　又宋公子鲍礼于国人无日不数于丨丨之门　又诸侯之大夫从晋侯伐秦晋侯待于竟使丨丨帅诸侯之师以进　又宋成公卒于是公子成为右师公孙友为左师乐豫为司马鳞矔为司徒公子荡为司城华御事为司寇昭公将去羣公子乐豫曰不可不聼穆襄之族率国人以攻公杀公孙固公孙郑于公宫丨丨和公室乐豫舍司马以让公子卬昭公即位而　又晋人患秦之用士防也夏丨丨相见于诸浮又晋韩起聘于郑郑丨丨饯宣子于郊宣子曰二三君子请皆赋起亦以知郑志子齹赋野有蔓草子产赋郑之羔裘子太叔赋褰裳子游赋风雨子旗赋有女同车子栁赋萚兮宣子赋我将子产拜使五卿皆拜曰吾子靖乱敢不拜德　史记六国表丨丨擅晋权征伐防盟威重于诸侯　又主父偃传齐晋之所以亡者公室卑削丨丨太盛也　汉书百官公卿表夏殷无闻焉周官则备矣天官冡宰地官司徒春官宗伯夏官司马秋官司防冬官司空是为丨丨各有徒属职分用于百事小学绀珠见三族下　又郑丨丨公子騑公子发公子嘉公子輙公子虿公孙舍之　王禹偁待漏院记三公论道丨丨分职张其敎矣　刘歆遂初赋叔羣既在皁隶兮丨丨兴而为桀　许景先奉和圣制送张尚书廵边诗见三杰下　李白古风赵倚两虎鬬晋为丨丨分徐铉送冯侍郎诗闻君竹马戏毘陵谁道观风自丨丨】
　　六尚【宋书百官志汉初有尚冠尚衣尚食尚浴尚席尚书谓之丨丨　唐书后妃传序媫妤美人才人各九合二十七是代世妇寳林御女采女各二十七合八十一是代御妻自余丨丨分典乗舆服御皆有员次宋史徽宗纪大观二年六月乙未以殿中丨丨算学大官局翰林仪鸾司皆隶六察　又职官志置提举丨丨局及管干官一员旧殿中省判省事一人以无职事朝官充虽有丨丨局名别有事存】
　　六使【宋史髙宗纪建炎元年六月辛巳置沿河廵察丨丨】
　　六衞【宋史髙丽传无宦者以世族子为内侍丨丨　又元史世祖纪癸巳以新附军二万分丨丨屯田潘滋蓬莱阁赋见八州下　又汲冡周书丨丨一明仁懐恕二明智设谋三明武摄勇四明才摄士五明艺】
　　【法官六明命摄政】
　　六尉【汉书王莽传分三辅为丨丨郡注渭城安陵以西北至栒邑义渠十县属京尉大夫府居故长安寺髙陵以北十县属师尉大夫府居故廷尉府新台以东至湖十县属朝翊大夫府居城东覇陵杜陵东至蓝田西至武功郁夷十县属光尉大夫府居城南茂陵槐里以西至汧十县属扶尉大夫府居城西长陵池阳以北至云阳祋祤十县属列尉大夫府居城北】
　　六御【卢思道纳凉赋尔乃警丨丨按三条击鼍鼓吹鳯箫　杜审言扈从出长安应制诗分野都畿列时乗丨丨均　亦作驭齐书乐志见四金下】
　　六佐【羣辅録金提鸟明视黙纪通仲起阳侯伏羲丨丨六佐出世　又宋史燕度传度有心计凡丨丨大农】
　　六率【隋书百官志北周制左右武伯掌内外衞之禁令兼丨丨之士按丨丨武贲率旅贲率射声率骁率羽林率游击率也】
　　六员【元史世祖纪甲辰添设监察御史丨丨】
　　六官【诗殊异乎公路疏周礼丨丨皆无公族公行之官是天子诸侯异礼也　礼记昏义见三公不　周礼太史凡邦国都鄙及万民之有约剂者蔵焉以贰丨丨六官之所登注藏法与约剂之书以为丨丨之副其有后事丨丨又登焉　又大司冦凡邦之大盟约涖其盟书而登之于天府太史内史司防及丨丨皆受其而蔵之注丨丨六卿之官也副也　左传见二华下又凡丨丨之长皆民誉也　晋书潘尼传先儒既援古义举内外之殊而髙祖亦序丨丨论成败之要　又李传奏以为古者三公坐而论道内参丨丨之事外与六卿之教或处三槐兼聼狱讼稽疑之典谋及卿士　北史周宗室深传丨丨建拜小吏部下大夫迁中大夫　陈书江总传惟尔道业摽峻防量深胜范清规风流以为准的辞宗学府衣冠以为领袖故师长丨丨具瞻允塞　隋书辛彦之传彦之撰坟典一部丨丨一部祝文一部礼要一部新礼一部五经异义一部并行于世　宋史宁宗纪开禧三年落程松资政殿大学士夺丨丨筠州安置　楼钥辞免签书枢密院事劄子既叨长于丨丨且悉归于众职　苏珦悬法象魏赋见三统下　范仲淹丨丨赋惟兹丨丨邦国是保叶赞王业恢张圣造　顔延之皇太子释奠防作丨丨视命九宾相仪　李贺荣华乐马如飞人如水九卿丨丨皆望履】
　　六参【宋史礼志至元丰中官制行始诏侍从官而上日朝垂拱谓之常参官百司朝官以上朔望一朝紫宸为丨丨官在京朝官以上朔望一朝为朔参官望参官遂为定制　又仪衞志丨丨髙宗移跸临安殿无南廊遇雨雪则日参官于南阁内起居宰执使相立檐下侍从两省台谏官以下立南閤内卿监郎官武功大夫以下立东西廊又见四参下】
　　六押【唐书李泌传给舍分司押事故舍人谓之丨丨苏轼答舍人啓唯此丨丨之任要须二者之长】六丞【汉书百官公卿表少府掌山海池泽之税以给共养有丨丨】
　　六校【汉书陈汤传见三校下南史钟嵘传见一金下】
　　六察【唐书百官志见六司下　又监察御史一察官人善恶二察户口流散籍帐隐没赋役不均三察农桑不勤仓库减耗四察狡猾贼盗不事生业为私蠧害五察德行孝弟茂才异等藏器晦迹应时用者丨丨吏豪宗兼并纵暴贫弱寃苦不自申者　宋史神宗纪元丰六年春正月癸巳诏御史丨丨罢上下半年更易法　又哲宗纪绍圣二年十二月乙丑复置监察御史三人分领丨丨不言事　又职官志监察御史六人掌分察六曹及百官之事纠其谬误大事则奏劾小事则举正迭监祠祭岁诣三省枢密院以下轮治凡丨丨之事稽其多寡当否嵗终条具殿最以诏黜陟　唐防要太和七年赦文云御史台所置丨丨分纠百官之罪】六正【左传见五吏下　説苑人臣行丨丨则荣犯六邪则辱何谓丨丨一圣臣二良臣三忠臣四智臣五贞臣六直臣　谢朓为明帝拜録尚书表见五美下】
　　六大【礼记曲礼天子之建天官先丨丨曰大宰大宗大史大祝大士大卜典司六典注典法也此盖殷时制也周则大宰为天官大宗曰宗伯宗伯为春官大史以下属焉大士以神仕者　周必大辞免兼修国史奏状建官以丨丨为先实尊载笔】
　　六牧【汉书百官公卿表边郡丨丨师苑令各三丞】
　　六臣【晋书陆机传着五等论曰汉矫秦枉大启王侯境土逾溢不遵旧典故贾生忧其危晁错痛其乱是以丨丨犯其弱纲七子冲其漏网　五代史丨丨传安防耻忍辱于梁庭如此哉作唐丨丨传　小学绀珠唐丨丨张文蔚杨渉薛贻矩苏循张防赵光逢】
　　六刘【晋书刘聪载记聪后呼延氏死纳其太保刘殷二女为左右贵嫔位在昭仪上又纳殷女孙四人为贵人位次贵嫔于是丨丨之宠倾于后宫聪稀复出外事皆中黄门纳奏左贵嫔决之】
　　六级【汉书食货志武功爵注丨丨曰秉铎】
　　六秩【于邵汉源县令防壁记国家坐进此道至于忧勤爰増丨丨以劝者】
　　六部【后汉书卓茂传是时王莽秉政置大司农丨丨丞劝课农桑　又齐武王縯传伯升大飨军士设盟约休卒三日分为丨丨潜师夜起袭取蓝乡　又髙句骊传顺帝阳嘉元年置元菟郡屯田丨丨　唐书西南夷骠国传韦臯遣巂州总管苏峞以兵三百召梦冲至琵琶川声其罪斩之披其族为丨丨以样弃主之　又宋史髙宗纪建炎四年五月戊午复置权尚书丨丨侍郎　又李之纯传三迁御史中丞建言朝廷事下丨丨但随省吏视其前后批以制缓急之序是为胥吏颛处命令也若大臣不暇省宜令列曹长随其所承当行即行当止即止　元史世祖纪至元二年二月癸亥并丨丨为四以敏珠尔丹为吏礼部尚书马亨户部尚书严志范兵部尚书必噜丹工部尚书　又至元二十三年七月癸巳铨定省院台部官丨丨尚书侍郎郎中员外郎并二员　中兴防要绍兴二年诏置丨丨监门官一员选陞朝人文臣有才力人充仍令丨丨长奏差小学绀珠丨丨吏户礼兵刑工】
　　六命【周礼大宗伯丨丨赐官注赐官子男入为卿治一官也　又典命见四命下　宋史舆服志孤卿丨丨毳冕六旒衣裳五章其章各六　又见三斿下　又孙永传进端明殿学士病不朝神宗遣上医调视丨丨近侍问安否　白居易答故人诗自从筮仕来丨丨三登科】
　　六任【宋史凌防传见六印下】
　　六阶【唐书刘仁轨传仁愿至京师帝劳曰若本武将军中奏请皆有文理何道而然对曰仁轨之辞非臣所帝叹赏之超进仁轨丨丨真拜带方州刺史　宋史职官志序元祐初于朝议大夫丨丨以上始分左右】六选【宋史选举志雄望州司理判司中州録事参军中县令次畿簿尉丨丨　又王能传太宗在晋邸召置左右即位补内殿直丨丨至殿前左班指挥使】
　　六考【宋史选举志见三任下　又见三阶下】
　　六职【周礼小宰以官府之丨丨辨邦治疏六官者各有职若天官治职地官教职其职不同邦事得有分辨故云以辨邦治也　又考工记国有丨丨百工居一焉注百工司空事官之属于天地四时之职亦处其一也　后汉书舆服志周室大备官有丨丨百工与居一焉　晋书义阳成王望传诏曰台司之重存乎天官故周建丨丨政典为首　小学绀珠丨丨王公士大夫百工商旅农夫妇功】
　　六班【宋史夏国传选豪族善弓马五千人迭直号丨丨直月给米二石　又诸军兵总计五十余万别有擒生十万兴灵之兵精练者又二万五千别副以兵七万为资赡号御围内丨丨分三番以宿衞　又采茶録白乐天方斋禹锡正病酒禹锡乃馈菊苖虀芦菔鲊换取乐天丨丨茶二囊以自醒酒】
　　六属【周礼小宰以官府之丨丨举邦治　宋书歴志曲使分至屡迁而星次不改招摇易防而律吕仍徃则七政不以玑衡致齐建时亦非摄提所纪不知五行何居丨丨安托　孔稚珪白马篇文犀丨丨铠寳劒七星光】
　　六叙【周礼小宰之职以官府之丨丨正羣吏一曰以叙正其位二曰以叙进其治三曰以叙作其事四曰以叙制其食五曰以叙受其防六曰以叙听其情】
　　六聨【周礼小宰以官府之丨丨合邦治疏谓官府之中有丨事皆丨事通职然后国治得防合　白氏六帖冗员敎軄署列丨丨　小学绀珠丨丨祭祀宾客防荒军旅田役敛弛　梁元帝元覧赋陈丨丨于八则九职于三令　权德舆奉送十四叔赴任渝州録事诗巴城鏁印丨丨静尽日闲谣廨署中　白居易防昌春连宴即事聨句实艺皆三防虚名媿丨丨】
　　六学【汉书儒林传古之儒者博学虖六艺之文丨丨者王敎之典籍先圣所以明天道正人伦致至治之成法也　又叙传犷犷亡秦灭我圣文汉存其业丨丨析分　梁书文学传时徐勉假还伏挺致书勉报曰卿雄州擢秀弱冠升朝穿综百家佃渔丨丨　南史儒林传序盖今之儒者本因古之丨丨以风正俗斯则王政之所先也　北史刘芳传大戴保傅篇云帝入东学尚亲而贵仁帝入南学尚齿而贵信帝入西学尚贤而贵德帝入北学尚贵而尊爵帝入太学承师而问道周之五学于此弥彰按郑注学记周则丨丨所以然者注云内则设师保以敎使国子学焉外则有大学庠序之官此其证也　隋书潘徽传佃渔丨丨网罗百氏稷下之絶轨泗上之沦风　旧唐书职官志国子监有丨丨一国子学二太学三四门学四律学五书学六算学　宋史选举志帝尝言近世士大夫多不习法吴充曰汉陈宠以法律授徒常数百人律学在丨丨之一后来缙绅多耻此学旧明法科徒诵其文罕通其意近补官必聚而试之有以见恤刑之意　金史章宗纪明昌四年四月辛亥学官刘玑率丨丨诸生赵楷等七百九十五人诣紫宸门请上尊号如唐元和故事不许　春秋繁露丨丨皆大而各有所长诗道志故长于质礼制节故长于文乐咏徳故长于风书着功故长于事易本天地故长于数春秋是非故长于治　事文类聚唐司成馆祭酒领丨丨皆以儒学优重者为之　小学绀珠丨丨师氏居内大学在国四小在郊　梁元帝皇太子讲学碑家丞庶子并入四科洗马后车俱通丨丨　庾信奉和永丰殿下言志诗见三余下　栁宗元哭连州凌贠外司马诗见一贯下】
　　六儒【隋书马光传开皇初髙祖征山东义学之士光与张仲让孔笼窦士荣张黑奴刘祖仁等俱至并授大学博士时人号为丨丨然皆鄙野无仪范朝廷不之贵也】
　　六客【苏轼次韵答元素诗莫把存亡悲丨丨已将地狱等天宫　杨维桢丨丨亭分题送赵季文知事湖州诗见五马下】
　　六农【谢超宗齐北郊登歌见九服下】
　　六工【礼记曲礼天子之丨丨曰土工金工石工木工兽工草工典制六材注此殷时制也周则皆属司空疏工也言作器物者也前既有六府之物宜立丨丨以作之为器物故为次也亦有六者依府以用事也】六老【齐东野语吴兴丨丨之防则庆歴六年集于南园郎简刘庆余周守中吴琰时太守马寻主之胡安定敎授湖学为之序焉　明一统志丨丨堂在南康府后防面五老峰宋郡守赵师夏建　又易本义隂数丨丨而八少故谓阴爻为六也】
　　六卒【左传子玊使伯棼请战王怒少与之师唯西广东宫与若敖之丨丨实从之注丨丨子玉宗人之兵六百人言不悉师以益之疏周礼司马凡制军百人为卒知丨丨六百人也　又子玉以若敖之丨丨将中军曰今日必无晋矣】
　　六队【汉书王莽传河东河内农河南颍川南阳为丨丨郡　又宋书礼志诸镇常行车前后不得过丨丨白直夹毂不在其限　又王镇恶传蒯恩入东门便北靣击射堂前攻金城东门镇恶入东门便直击金城西门军分攻金城内东从旧将犹有丨丨千余人西将及细直吏快手复有二千余人食时就鬬至中晡西人退散及归降略尽　宋史仪卫志左右厢各歩军丨丨分东西在仗队后　又兵志注通边砦五族总兵马一百七十六为丨丨】
　　六耦【周礼大司马若大射则合诸侯之丨丨　又射人见五正下　庾信华林园马射赋礼正丨丨诗歌九节　又作偶后汉书律歴志阳生隂曰下生隂生阳曰上生上生不得过黄钟之清浊下生不得及黄钟之数实皆参天两地圆盖方覆丨丨承竒之道也　易林见三竒下】
　　六师【书周官司马掌邦政统丨丨平国　又康王之诰张皇丨丨无壊我髙祖寡命　诗靺韐有奭以作六师　又周王于迈丨丨及之传天子六军　公羊见一师下　孟子三不朝则丨丨移之　汉书赵充国传明灵惟宣戎有先零先零昌狂侵汉西疆汉命虎臣惟后将军整我丨丨是讨是震　宋书文帝纪遣中领军到彦之征北将军檀道济讨荆州刺史谢晦上亲率丨丨西征　吕览武王即位以丨丨伐殷丨丨未至以鋭兵克之于牧野归乃荐俘馘于京太室乃命周公作为大武　易林防猎载圣丨丨以昌　陆机汉髙祖功臣萧何颂见三秦下　范仲淹六官赋见三礼下　韦昭吴鼓吹曲义兵兴云旗建厉丨丨罗八阵　许敬宗奉和入潼闗诗济潼纡万乗临河耀丨丨　李义府在嶲州遥叙封禅诗东后方肆觐西都导丨丨　郭汭温泉宫即事诗辇辂移防阙宸游整丨丨　又陈书傅縡传见三修下】
　　六军【周礼大司马见一比下　又司士作丨丨之士执披　左传晋作丨丨韩厥赵括巩韩穿荀骓赵防皆为卿赏鞌之功也　又周为丨丨诸侯之大者三军可也　魏志辛毘传四方之冦莫大于河北河北平则丨丨盛而天下震　晋书纪瞻传王敦之逆帝使谓瞻曰卿虽病但为朕卧护丨丨所益多矣　又杨济传济有才艺尝従武帝校猎北芒下与侍中王济俱着布袴骑马执角弓在辇前猛兽突出帝命王济射之应而倒须防复一出济受诏又射杀之丨丨大叫称快隋书虞世基传八陈肃而成列丨丨俨以相望　职官分纪后魏有都督中外诸军事又置京畿大都督总摄丨丨　小学绀珠丨丨领军护军左右二衞骁骑游击又丨丨左右龙武左右神武左右神防　又丨丨左右羽林左右龙武左右神武　江淹尚书符见五辂下李邕鹘赋万乗为之顾盼丨丨为之挥霍　常衮春搜赋见三畋下　崔立之南至郊坛有司书云物赋荣】
　　【光烛于九野佳气覆于丨丨　魏文帝至广陵于马上作量宜运权略丨丨咸恱康　魏明帝善哉行休休丨丨咸同斯武　张九龄奉和圣制早登太行山诗晨严九折度暮戒丨丨行　李商隐马嵬诗此日丨丨同驻马当时七夕笑牵牛　蒲道源接驾诗丨丨严衞抱珠旛晓发冲开宿雾寒】
　　六祖【宋史五行志大中祥符五年六月浔州丨丨院法堂紫芝双秀知州髙志宁以闻　正宗记丨丨慧大师姓卢氏新兴人辞母直造黄梅东山既得法回南海法性寺开东山法门后归寳林寺一日谓众曰吾于忍大师处受法要并及衣鉢今汝等信根纯熟但説法要衣鉢不须传也次年坐化塔于曹溪今南华寺是也　传灯録代宗梦丨丨大师请衣鉢勅云朕梦感禅师请传法袈裟却归曹溪今遣刘崇景顶戴而送朕谓之国寳可于本寺如法安置　明一统志丨丨塔在南雄府大庾岭上凡七级相传为丨丨大师塔　刘禹锡佛衣铭丨丨未彰其出也防既还狼荒憬俗蚩蚩不有信器众生曷归　韦庄赠礼佛名者诗寻思丨丨传心印可是从来读藏经　灵一题曹溪大师山居诗禅门至丨丨衣鉢无人得　苏轼游白水山诗首叅虞舜欵韶石次谒丨丨登南华　又元史世祖纪丁巳制以丨丨李全祐嗣五祖李居寿祭斗　金丹诸真元奥丨丨示众云吾有一物无头无尾无名无字无背无面请人还识麽】
　　六宗【书舜典禋于丨丨传宗尊也所尊祭者其祀有六谓四时也寒暑也日也月也星也水旱也疏宗之为尊常训也名曰丨丨明是所尊祭者有六但不知六者为何神耳祭法云埋少牢于太昭祭时相近于坎坛祭寒暑王宫祭日夜明祭月幽禜祭星雩禜祭水旱据此言丨丨彼祭六神故传以彼六神谓此丨丨汉世以来说丨丨者多矣欧阳及大小夏侯说尚书皆云所祭者六上不谓天下不谓地旁不谓四方在六者之间助隂阳变化实一而名丨丨矣孔光刘歆以丨丨为乾坤六子水火雷风山泽也贾逵以为丨丨者天宗三日月星辰地宗三河海岱也马融云万物非天不覆非地不载非春不生非夏不长非秋不收非冬不藏此其谓也郑以丨丨言禋与祭天同名则是六者皆是天之神祗谓星辰司中司命风师雨师晋初幽州秀才张髦上表云臣谓禋于丨丨祀祖考所尊者六三昭三穆是也司马彪又上表云歴难诸家及自言已意天宗者日月星辰寒暑之属也地宗社稷五祀之属也四方之宗四时五帝之属惟王肃据家语丨丨与孔同各言其志未知孰是　晋书礼志尚书禋于丨丨诸儒互説徃徃不同王莽以易六子遂立丨丨祠魏明帝时疑其事以问王肃亦以为易六子故不废及晋受命司马彪等表丨丨之祀不应特立新礼于是遂罢其祀其后挚虞以为周之命祀莫重郊社宗同于社则贵神明矣散骑常侍刘邵以为万物负隂而抱阳冲气以为和丨丨者太极冲和之气为六气之宗者也虞书谓之丨丨周书谓之天宗　宗书礼志宋孝武帝孝建元年十月戊辰有司奏章皇太后庙毁置之礼太傅江夏王义恭以为经籍残伪训传异门谅言之者罔一故求之者尠究是以丨丨之辩舛于兼儒迭毁之论乱于羣学　太元经神游乎丨丨魂魂万物动而常冲　文心雕龙天地定位祀徧羣神丨丨既禋三望咸秩　小学绀珠丨丨天皇大帝及五帝之宗　挚虞祀丨丨奏丨丨非上帝之神又非山川之灵也　范镇大报天赋妫庭有丨丨之禋周家有始祖之配　谢超宗齐南郊登歌五畤照鬯丨丨彞序　又后汉书安帝纪告祀祖丨丨注丨丨谓孝文曰太宗孝武曰世宗孝宣曰中宗孝元曰髙宗孝明曰显宗孝章曰肃宗】
　　六忠【明一统志丨丨台在归德府城南旧城上世传雷万春面被六矢之地】
　　六尸【礼记礼器夏立尸而卒祭殷坐尸周旅詶丨丨疏此周又因殷而益之也旅詶丨丨谓袷祭时聚羣庙之主于太祖后稷庙中后稷在室西壁东向为发爵之主尊不与子孙为詶酢余自文武二尸就亲庙尸凡六在后稷之东南北对为昭穆更相次序以詶也殷但坐尸未有旅詶之礼而周益之也然大祫多主而唯云丨丨者先儒与王肃并云毁庙无尸但有主也　北史牛传见二尸下】
　　六神【宋史艺文志周易丨丨颂一卷　韦昭辨释名祭酒者谓祭丨丨以酒酹之也　小学绀珠丨丨风伯雨师灵星先农社稷　屈原九章见五帝下　刘向九叹见五岳下　阮籍大人先生传五帝舞而再属兮丨丨而伐周　孙该三公山下祠赋序见三公下】
　　六眞【云笈七籖肺中丨丨名上元素玉君字梁南中童子恒守我头外十二闗之梁十二关之梁是死气之门上元素玉君严固守之　明一统志丨丨山在懐庆府修武县北二十里相传为丨丨子修道之所旧有丨丨观山南有丨丨洞下有新河西入吴泽陂　又丨丨院在肇庆府新兴县东南】
　　六淳【云笈七籖中台神君字章明中台名丨丨主禄位中台两星小阔晋张华为司空死其星开】六人【诗番维司徒家伯冡宰仲允膳夫棸子内史蹶维趣马楀维师氏笺丨丨之中虽官有尊卑权宠相连朋党于朝是以疾焉皇父则为之端首并擅羣职故但目以卿士云疏丨丨之中虽官有尊卑而此丨丨之权宠相连是以疾焉　礼记檀弓见五人下　又祭统见四人下　周礼司冦朝士中士丨丨府三人史丨丨胥丨丨徒六十人　左传齐侯好内多内宠内嬖如夫人者丨丨长衞姬生武孟少卫姬生惠公郑姬生孝公葛嬴生昭公密姬生懿公宋华子生公子雍　又彘子以中军佐济韩献子谓桓子曰彘子以偏师防子罪大矣子为元帅师不用命谁之罪也失属亡师为罪己甚不如进也事之不防恶有所分与其专罪丨丨同之不犹愈乎　又见二乗下　公羊传天子八佾诸公六诸侯四注丨丨为列六六三十丨丨法六律　孟子中次食丨丨　吕览奚仲作车苍颉作书后稷作稼臯陶作刑昆吾作陶夏鮌作城此丨丨者所作当矣然而非主道者故曰作者忧因者平惟彼君道得命之情故任天下而不疆此之谓全人　淮南子昔者苍颉作书容城造歴胡曹为衣后稷耕稼仪狄作酒奚仲为车此丨丨者皆有神明之道圣智之迹故人作一事而遗后世易林丨丨俱行各遗其囊黄鹄失珠无以为明　又燕雀衔茅以生乎乳昆弟丨丨懽好孝弟各同心愿和恱相乐　云笈七籖肾神丨丨司徒司空司命司録司隶校尉廷尉卿也乗神之车驾六鲤鱼元白云气之盖小学绀珠辅相丨丨长孙嵩奚斤安同崔浩穆观丘堆　又见三品下　苏轼与欧育等丨丨饮酒诗记取】
　　【丨丨相防处引杯看剑坐生风　又左传丨丨叛楚即东夷秋楚成大心仲归帅师灭六　汉书黥布传黥布丨丨也注六县名也】
　　六房【唐书宰相世系表见一房下宋史职官志见二房下】
　　六族【左传分鲁公以大路大旂夏后氏之璜封父之繁弱殷民丨丨条氏徐氏萧氏索氏长勺氏尾勺氏使帅其宗族将其丑类以法则周公用即命于周是使之职事于鲁以昭周公之明德　唐书来俊臣传仁杰等已论死待日而决稍挺之仁杰乃遣子持帛书称枉后见愕然遣通事舍人周綝徃视遽假仁杰襆带立西厢綝惧俊臣东视唯唯去莫敢闻先是宰相乐思晦为俊臣夷其家有子九嵗隶司农上变得召见言俊臣凶惨罔上不道后意解由是仁杰丨丨皆免小学绀珠晋丨丨赵范知中行魏韩】
　　六辈【北史魏大武帝纪太延二年八月丁亥遣使丨丨使西域】
　　六家【史记太史公自序太史公仕于建元元封之间愍学者之不达其意而师悖乃论丨丨之要指曰易大传天下一致而百虑同归而殊涂夫隂阳儒墨名法道德此务为治者也直所从言之异路有省有不省耳易林丨丨作权公室剖分隂制其阳唐叔失明】
　　六姓【晋书庾亮传前后二汉咸以抑后党安进婚族危向使西京七族东京丨丨皆非姻族各以平进纵不悉全决不尽败　唐书刘晏传晏兄暹暹孙潼拜昭义节度使徙河东又徙西川时李福讨南诏兵不利潼至填以恩信蛮皆如约丨丨蛮持两端为南诏间候潼出兵袭击俘五千人南诏大惧自是不敢犯边　宋史泸州徼外羌夷传晏子距汉地絶近犹有淯井之阻斧望个恕近纳溪以舟下泸不过半日二酋浸强大擅劫晏州山外丨丨及纳溪二十四姓生夷】
　　六戚【吕览见四隐下】
　　六姻【北史杨桩传椿诫子孙曰我家入魏之始即为上客自尔至今二千石方伯不絶禄防甚多于亲姻知故吉凶之际必厚加赠襚来徃宾僚必以酒肉饮食故丨丨朋友无憾焉　魏书李冲传冲显贵门族务益丨丨兄弟子侄皆有爵官　隋书郑善果母传母恒自纺绩夜分而寐善果曰儿封侯开国位居三品秩俸幸足母何自勤如是耶答曰今此秩俸乃是天子报尔先人之徇命也当须散瞻丨丨为先君之惠妻子奈何独擅其利以为富贵哉　刘长卿别李氏女子诗临岐方敎诲所贵和丨丨】
　　六亲【诗有玱葱珩传三命葱珩言周家之强车服之美也言其强美斯劣矣疏老子曰国家昏乱有忠臣丨丨不和有孝慈明名生于不足诗人所以盛矜于强美者斯为宣王承乱劣弱矣而言之也　史记秦始皇纪立石刻颂秦德曰丨丨相保终无寇贼六合之内皇帝之土　又管晏传上服度则丨丨固注正义曰上之服御物有制度则丨丨坚固也丨丨谓外祖父母一父母二姊妹三妻兄弟之子四从母之子五女之子六也王弼云父母兄弟妻子也　又孟子荀卿列传然要其归必止乎仁义节俭君臣上下丨丨之施始也滥耳注索隠曰谓衍之术言君臣上下丨丨之际行事之所施所治皆可以为后代之宗本故云滥耳　汉书礼乐志纲纪有序丨丨和睦注丨丨父也子也从父昆弟也从祖昆弟也曽祖昆弟也族昆弟也　又贾谊传谊上疏曰建久安之埶成长治之业以承祖庙以奉丨丨至孝也　后汉书秦彭传建初元年迁山阳太守以礼训人不任刑罚崇好儒雅敦明庠序春秋飨射輙修升降揖譲之仪乃为人设四诫以定丨丨长幼之礼　又冯衍传念人生之不再兮悲丨丨之日逺　晋书左贵嫔传行周丨丨徽音显扬　齐书萧景先传丨丨多未得料理可随宜温防微申素意　列子有人去乡土离丨丨废家业游于四方而不归者世必谓之为狂荡之人矣易林坐朝乗轩据国子民虞叔受命和合丨丨　女孝经古者防女之以孝治九族也不敢遗卑幼之妾而】
　　【况于娣侄乎故得丨丨之懽心以事其舅姑　小学绀珠丨丨以家为家以乡为乡以国为国以天下为天下如地如天如月如日　鲍照松栢篇昔日平居时晨夕对丨丨　杜甫前出塞诗路逢相识人附书与丨丨戎昱八月十五日诗今来丨丨逺此日一悲风　王建失钗怨诗双杯行酒丨丨喜我家新妇宜拜堂　又路中上田尚书诗去路何词见丨丨手中刀尺不如人李商隠无题诗十四藏丨丨悬知犹未嫁　又行次西郊诗官清若冰玉吏善如丨丨】
　　六贵【齐书江祏传永元元年领太子詹事刘暄迁散常侍右衞将军祏兄弟与暄及始安王遥光尚书令徐孝嗣领军萧垣之六人更日帖敇时呼为丨丨】
</div>
    <div class="pagination">
<a href="御定骈字类编_page383.html">上一页</a><span>...</span><a href="御定骈字类编_page379.html">379</a><a href="御定骈字类编_page380.html">380</a><a href="御定骈字类编_page381.html">381</a><a href="御定骈字类编_page382.html">382</a><a href="御定骈字类编_page383.html">383</a><span class="current-page">384</span><a href="御定骈字类编_page385.html">385</a><a href="御定骈字类编_page386.html">386</a><a href="御定骈字类编_page387.html">387</a><a href="御定骈字类编_page388.html">388</a><a href="御定骈字类编_page389.html">389</a><span>...</span><a href="御定骈字类编_page385.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
