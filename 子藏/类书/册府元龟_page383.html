<!DOCTYPE html>
<html>
<head>
    <meta charset="UTF-8">
    <title>册府元龟 - 第 383 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 383 页/共 736 页</h1>
    <div class="content">    十年诏晋王广听於扬州立五垆铸钱其後奸狡稍渐磨炉钱郭取铜私铸。又杂以铅锡递相仿效钱遂轻薄乃下恶钱之禁京师及诸州邸肆之上皆令立榜置样为准不中样者不入於市。
    ●卷五百一
    ○邦计部　钱币第三
    唐玄宗先天元年九月谏议大夫杨虚受以京中用钱恶货物踊贵上疏曰：伏见市井用钱不胜滥恶有加铁锡即非公铸亏损正道夷乱平人城外此钱并不任用中京。且犹。若是远郡夫何以堪。《易》曰：何以聚人曰：财故交易而退各得其所。《诗》曰：京邑翼翼四方是则国家优尚宽典吏人慢法铜锡乱杂伪钱转多政刑渐失於科条明罚未加於守长有殊禁人为非矣。日中为市聚天下之货而钱无准的物价腾踊乾没相乘盈虚失度。又非各得其所矣。帝京三市人杂五方氵巧竞驰侈伪成俗至於商贾积滞富豪藏钅强兼并之家岁增储蓄贫素之士日有空虚公钱未益於时须禁法不当於代要四方无所取则矣。夫作法於凉其弊犹贪容奸於非弊将。若之何其恶钱臣望官为博取纳铸钱州京城并以好钱为用书奏付中书门下详议以为扰政不行。
    开元四年十一月诏曰：如闻东都用钱渐有变动留守及河南尹作何简校宜敕刘知柔单思远稍自勖励严加捉搦。
    六年正月禁断恶钱行二铢四已上旧钱更收人间恶钱破复铸准样式钱敕出之後百姓喧然物价摇动商人不敢交易宰相宋苏奏请出太府钱五万贯分於南北两市平价买百姓间所卖之物堪贮掌官须者庶得好钱散行人间从之。又敕近断恶钱恐人间少钱行用其两京文武官夏季防问庶仆宜即先给钱待後季任取所配物货卖准数还官二月敕曰：古者聚万方之货设九州之法以通天下以便生人。若轻重得中则利和善。若真伪相杂则官失其守顷者用钱不论此道深恐贫窭日困奸豪岁滋所以申明旧章悬设诸样欲其人安俗阜禁止令行。
    闰七月诏曰：禁断恶钱改铸新者务於精好行之久长如闻诸道置铸御史专掌未称所委仍有滥恶。且更提振不即加罪有先铸不如法总重毁钅东并已纳太府者并令更拣以不合样送所由重铸已後倍须在意不得更然两京少府并准此时宋为侍中禁断恶钱发使分道捡括以销毁之颇招士庶所怨七年二月诏天下恶钱并令禁断钱令初下或恐艰辛宜量出米十万石令府县及太府寺选交易稳便处所分贮依时价籴与百姓收取恶钱便送少府监扌追碎。
    八年六月诏曰：比来所市恶钱略计数应未尽本欲防其私铸务在总纳於官。若博换尚多则须抬帖估价百姓情愿出恶钱一千文计秤满六斤即官以好钱三百文博取无好钱处依时估折布绢杂物每季终各令随近送纳铸钱仍申主者勘会。
    十七年八月诏曰：古者作钱以通有无之乡以平大小之价以全服用之物以济单贫之资钱之所利人之所急然丝布财四者为本。若本贱末贵则人弃本而务末故有盗铸者冒严刑而不悔藏钅强者非倍息而不出今天下泉货益少币帛颇轻欲使天下流通焉可得也。且铜者馁不可食寒不可衣既不堪於器用。又不同於宝物唯以铸钱使其流布宜令所在知铸委按察使申明格文禁断私买铜锡仍令造铜器所有采铜锡铅官为市取勿抑其价务利於人。
    二十年九月制曰：绫罗绢布杂货等交易皆合通用如闻市肆必须见钱深非道理自今以後与钱货兼用违者准法罪之。
    二十二年三月诏曰：布帛不可以尺寸为交易菽粟不可以抄勺贸有无故古之为钱以通货币盖人所作非天实生顷者耕织为资乃稍贱而伤本磨铸之物却以少而致用顷虽官铸所入无几约工计本劳费。又多公私之间给用不赡永言其弊岂无变通往者汉文之时已有放铸之令虽见非於贾谊亦无废於贤君况古往今来时异事反经费之义安有定耶终然自拘必无足用。且欲不禁私铸其理如何公卿百寮详议可否朕将亲览择善而从（因中书侍郎平章事张九龄奏也。）秘书监崔沔议曰：夫国之钱时所通用。若许私铸人必竞为各犭旬所求小如有利渐忘本业大计斯贫是以贾生之陈七福颀於更汉令太公之创九府将以殷贫人况依法则不成违法乃有利谨按。《汉书》文帝虽除盗铸钱令而不得杂以铅铁为他巧者。然则虽许私铸不容奸钱钱不容奸则铸者无利铸者无利则私铸自息斯则除令之与不除为法正等能谨於法而节其用令行而诈不起事变而奸不生斯所以称贤君也。今。若听其私铸严断恶钱官必得人人皆知禁诫则汉政可侔犹恐未。若皇唐之旧也。今。若税铜折役则官冶可成计估度庸则私钱无利易而可久简而难诬谨守旧章无越制度。且夫钱之为物贵於通货利不在多何待私铸然後足用也。左监门录事参军刘秩议曰：古者以珠玉为上币黄金为中币刀布为下币。《管子》曰：夫三币握之则非有补於暖也。舍之则非有损於饱也。先王以守财物以御人事而平天下也。是以命之曰：衡衡者使物一高一下不得有常故与之在君夺之在君是以人戴君如日月亲君如父母用此术也。是谓人主之权今之钱即古之下币也。陛下。若舍之任人则上无以御下下无以事上其不可一也。夫物贱则伤农钱轻则伤贾故善为国者观物之贵贱钱之轻重夫物重则钱轻钱轻由乎！物多多则作法收之使少少则重重则作法布之使轻轻重之本必由乎！是奈何而假於人其不可二也。夫铸钱不杂以铅铁则无利杂以铅铁则恶不重禁不足以惩息方今塞其私铸之路人犹冒死以犯之况启其源而欲人之从令乎！是设舀而诱之入其不可三也。夫许人铸钱无利则人不铸有利则人去南亩者众去南亩者众则草莱不垦草莱不垦。又邻於寒馁其不可四也。夫人富溢则不可以赏劝贫馁则不可以威禁故法令不行人之不理皆由贫富之不齐也。若许其铸钱则贫者必不能为臣恐贫者弥贫而服役於富室富室乘之则益恣昔汉文之时吴濞诸侯也。富埒天子邓通大夫也。财侔王者。此皆铸钱所致也。必欲许其私铸是与人利权而舍其柄其不可五也。陛下必以钱重而伤本工费而利寡则臣愿言其失以效愚计夫钱重者犹人铸日滋於前而炉不加於旧。又公钱重与铜之价颇等故盗铸者破重钱以为轻钱禁宽则行禁严则止止则弃矣。此钱之所以少也。夫铸钱用不赡者在乎！铜贵铜贵之由在於采用者众矣。夫铜以为兵则不如铁以为器则不如锡禁之无害陛下何不禁於人禁於人则铜无所用铜无所用则铜益贱铜贱则钱之用给矣。夫铜不布下则盗铸者无因而铸无因而铸则公钱不破公钱不破则人不犯死刑钱。又日增末复利矣。是一举而四美兼也。伏惟陛下熟察之黄门侍郎平章事裴耀卿黄门侍郎李林甫河南少尹萧等皆曰：钱者通货有国之权是以历代禁之以绝奸滥今。若一启此门但恐小人弃农逐利而滥恶更甚於事不便时公卿群官皆建议以为不便事既不行但敕郡县严禁恶钱而已。
    十月诏货币兼通将以利用而布帛为本钱刀是末贱本贵末为弊则深法教之间宜有变革自今已後所有庄宅口马交易并先用绢布绫罗丝绵等其馀市买到一千以上亦令钱物兼用违者科罪。
    二十六年於宣润等州置钱监。
    天宝初两京用钱稍好米粟丰贱数载之後渐。又滥恶府县不许好钱加价回博令好恶通富商奸人渐收好钱潜将往淮南每一钱货得私铸恶钱五文假官钱将入京私用京城钱日加碎恶鹅眼铁锡古文纟延环之类每一陌重不过三斤。
    十一年正月敕曰：泉货之用所以通有无轻重之权所以禁逾越故立九府之法汉备三官之制求言便必在从宜如闻京城行用之钱颇多滥恶所资惩革绝其讹谬然安人在於存养化俗期於变通法。若从宽事堪持久宜令所司即出钱三数十万贯分於两市百姓间应交易所用钱不堪久行用者官为换取仍限一月日内使尽庶单贫无患商旅必通其有过限辄敢违犯者一事以上并依条件处分是时京城百姓久用恶钱制下之後颇相惊扰时。又令於龙兴观南街开场出左藏库内排年钱许市人博换贫弱者。又争次不得俄。又宣敕除铁锡铜炒穿穴古文馀并许依旧行用久之乃定（天宝之制诸州凡置九十九炉铸钱纟州三十炉杨润宣鄂尉各十炉益柳各五炉洋州三炉每炉役丁匠三千人每年除六月七月停作馀十月作十番每炉各用铜二万一千二百九十斤白金三千七百九十斤黑锡四百四十斤纳每贯钱用铜蜡锡价约七百五十文工匠在外每炉计铸钱三千三百贯约一岁计钱二十二万七千馀贯）。
    肃宗乾元元年七月诏曰：钱货之兴其来已久盖代有沿革时为重轻周兴九府实启流泉之利汉造五铢亦弘改铸之法必令大小兼母子相权事有益於公私理宜循於通变但以兵戈未息帑藏犹虚卜式献助军之诚弘羊兴富国之算静言立法谅在便人御史中丞第五琦奏请改钱以一当十别无新铸不废旧钱冀实三官之资用收一倍之利所谓於人不扰从古有经宜听於诸监别铸一当十钱其文曰：乾元重宝其开通元宝者亦依旧行用所有私铸捉搦处置即条件奏闻。
    二年八月。又铸大钱其文依乾元重宝而重其轮以别之一当五十诏曰：九府陈矩百王不易，或以轻为重盖取时以重为轻用为救弊则以形分龙马势写刀龟子母相沿变通斯在今国步犹阻帑藏未充重敛乃人日不堪薄征则军赋未足是以须令改铸务於济时自闻行用已来颇亦公私弘益今可於绛州诸炉加样起铸更增新廓不变旧文每以一钱用当五十利丰费约实允事宜其钱以二十斤成贯自馀钱监并听依旧享滋厚利足以富国人安俗阜朕复何忧仍令铸钱使即勾当起铸新钱或有奸滥所由奏法勿至宽容各仰州县明示钱样切须捉搦勿使违犯在京官寮比无俸料桂玉之费将何以堪宜取绛州新钱给冬季俸料即仰所由申请计会支给。且多难之际家国当同顷者急於军戎所以久亏禄俸眷言忧恤尝愧於怀今甫及授衣略为给庶资时要宜悉朕怀，於是新铸与乾元开通元宝钱三品并行焉而价腾贵米斗至七十饿死者相枕於道乃抬旧钱以一当十减乾元钱以一当三十缘人厌钱价不定人间抬加价钱为虚钱长安城中竞为盗铸寺观钟及铜像多坏为钱奸人豪族犯禁者不绝京兆尹郑淑请擒捕之少不容纵数月间榜死八百馀人人益无聊中外皆以为变法之弊封奏日闻贬第五琦为忠州长史。
    三年二月诏曰：泉府之设其来尚矣。或时改作则制有轻重往以金革是殷邦储稍阙属权臣掌赋变法非良遂使货物相沿帛腾踊求之舆颂弊实由斯夫易柱调弦政之要者今欲仍从旧贯渐罢新钱。又虑权行转资艰急如或犹循所务未塞其源实恐物价虚腾黎元失业静言体要用藉良图。且两汉旧规典章沿革必朝廷会议共体至公盖明君不独专法当从众议庶遵行古之道俾广无私之论宜令文武百官九品以上并於尚书省集议讫委中书门下详择奏闻（臣钦。若等曰：史不载尚书省集议之文）。
    上元元年六月诏曰：因时立则须议新钱。且欲从权知非经久如闻官炉之外私铸颇多吞并小钱逾滥成弊抵罪虽众禁奸未绝况物价日起人心不安事藉变通期於折衷其重棱五十价钱宜减作三十文行用其开元旧钱宜十文行用乾元当十钱宜依前行用仍令京中及畿县内依此处分诸州待後进止七月诏重棱五十价钱先令畿内减至三十价行用其天下诸州并准此。
    十二月诏应典贴庄宅店铺田地碾等先为实钱典贴者令还以实钱赎先以虚钱典贴者令虚钱赎其馀交关并依前用给赏价钱由是钱有虚实之称代宗宝应元年五月甲午改行乾元钱以一当二乾元重棱大钱以一当十丙申改行乾元大小钱并以一当一其私铸重棱钱不在行用之限初度支使第五琦奏铸乾元重宝钱以一当十以赡国用。又以乾元重宝钱奏加重棱以一当五十行之仅半岁犯私铸者日有数百府县不能禁朝廷以钱货大弊仍奏悉依开元钱以一当一人甚便之。
    大历四年正月关内道铸钱等使户部侍郎第五琦上言请於绛州汾阳铜源两监增置五炉铸钱许之七年十二月禁天下新铸造铜器唯镜得铸其器旧者听用之不得货鬻将广钱货资国用也。
    德宗建中元年九月户部侍郎韩洄上言江淮钱监岁共铸钱四万五千贯输於京师度工用转送之费每贯计钱二千是本倍利也。今商州有红崖冶出铜益多。又有雒源监久废不理请增工凿山以取铜兴雒源故监置十炉铸之岁计出钱七万二千贯度工用转送之费贯计钱九百则利浮本矣。其江淮七监请皆罢之。又天下铜铁之冶是曰：山泽之利当归於王者非诸侯方岳所宜有今诸道节度都团练使皆占之非宜也。诸总隶盐铁使皆从之。
    二年八月诸道盐铁使包佶奏江淮百姓近日市肆交易钱交下粗恶拣择纳官者三分才有二分馀并铅锡铜荡不敷斤两致使绢价腾贵恶钱渐多访闻诸州山野地窖皆有私钱转相贸易奸滥渐深今後委本道观察使明立赏罚切加禁断。
    四年六月判度支侍郎赵赞以常赋不足用及请采连州白铜铸大钱以一当十权其轻重诏从其说赞熟计之自以为非便皆寝不复请。
    贞元九年正月诸道盐铁使张滂奏诸州府公私诸色铸造铜器杂物等伏以国家钱少损失多门兴贩之徒潜将销铸每销钱一千为铜六斤造为器物则斤直六百馀其利既厚销铸遂多江淮之间钱实减耗伏准建中元年六月二十六日敕令准。
    大历七年十二月十五日敕文一切禁断年月深远违犯尚多臣请自今已後应有铜山任百姓开采一依时价官为收市除铸镜外一切不得铸造及私相买卖其旧器物先在人家不可收集破损者仍许卖入官所贵铜价渐轻钱免销毁伏请委所在观察使与臣属吏会计处置诏曰：可。
    三月敕陌内欠钱法当禁断虑因捉搦或亦生奸使人易从期於不扰自今以後有人交关用欠陌钱者宜但令本行头及居停主人牙人等捡察送官如有容隐兼许卖物领钱人纟告其行头主人牙人重加科罪府县所由祗承人等并不须干扰。若非因买卖自将钱於街衢行一切勿问。
    七月张滂奏所在钱货伏请不许壅塞以通商贾从之。
    十年六月敕今後天下铸造买卖铜器并不须禁止其器物每斤价值不得过一百六十文委所在长史及巡院同勾当访察如有销钱为铜者以盗铸钱罪论。
    十四年十二月盐铁使李。若初奏诸道州府多以近日泉货数少缯帛价轻禁止见钱不令出界致使课利有阙商贾不通请指挥见钱任其往来勿使禁止从之。
    宪宗元和元年二月以钱少禁用铜器。
    八月灵武节度使李栾奏黄河堤岸摧得古文钱三千三百其形甚小方孔三足。
    二年二月诏曰：钱贵物贱伤农害工权其轻重须有通变比者铅铜无禁鼓铸有妨其江淮诸州府收市铅铜等先已令诸道知院官勾当缘令初下未尽颁行宜委诸道观察等使与知院官专切勾当事毕日仍委盐铁使据所得数类会奏闻。
    四月禁铅锡钱。
    三年五月盐铁使李巽上言得湖南院申郴州平阳高亭两县界有平阳治及马迹曲木等古铜坑约二百八十馀井差官捡覆实有铜锡今请於郴州旧桂阳监置炉两所采铜铸钱每日约二十贯计一年铸成七千贯有益於人从之。
    六月诏曰：泉货之法义在通流。若钱有所壅货当益贱故藏钱者得乘人之急居货者必损己之资今欲著钱令以出滞藏加鼓铸以资流布使商旅知禁农桑获安义切救时情非欲利。若革之无渐恐人或相惊应天下商贾先蓄见钱者委所在长吏令收市货物官中不得辄立程限逼迫商人任其货易以求便利计周岁之後此法遍行朕当别立新规设蓄钱之禁所以先有告示许其方圆意在他时行法不贷。又天下有银之山必有铜钅广铜者可资於鼓铸银者无益於生人权其轻重使务专一其天下自五岭以北见采银坑并宜禁断恐所在坑户不免失业各委本州府长吏劝课令其采铜助官中铸作仍委盐铁使作法条流闻奏。
    六年二月制曰：夏贡有差先乎！任土周币殊等实在便人近日所徵布帛并先定物样一例作中估受纳精粗不等退换者多转将货卖皆致折损其诸道留使留州钱数内绢帛等但有可用处随其高下约中估物价优饶与纳则私无弃物官靡逋财其所纳见钱仍许五分之中量徵二分馀三分兼纳实估疋钱以准货本约其轻重制之不均遂权百物由是竞为蓄聚渐变流通粟帛转贱农桑益废。若无革其弊难堪公私交易十贯钱已上即须兼用疋委度支盐铁使及京兆尹即具作分数条流闻奏茶商等公私便换见钱并须禁断。
    三月河东节度使王锷奏请於当管蔚州界加置炉铸铜钱渐废锡钱诏河东道自用锡钱已来百姓不堪其弊。若蔚州鼓铸渐致铜钱则公私之间皆得充用宜委所司子细计料量借钱今积渐加至五炉。
    七年二月诏蔚州铸钱令度支量支钱三万贯充本是月诏曰：钱重物轻为弊颇甚详求变将以便人所贵缗货通行里闾宽息宜令百寮各随所见作利害状以闻。
    五月诏自今已後诸州府有请以破钟再铸宜令所在差人监领不得令销钱毁器别有加添。
    是月兵部尚书判户部王绍户部侍郎判度支卢坦盐铁使王播等奏伏以京都时用多重见钱官中支计近日殊少盖缘比来不许商人便换因兹家有滞藏所以物价转轻钱多不出臣等今商量伏请许令商人於户部度支盐铁三司任便换见钱一切依旧禁约伏以比来诸司诸使等或有便商人钱多留城中逐时收贮积藏私室无复通流伏请自今已後严加禁约诏从之。
    七月度支户部盐铁等使奏先令差所由招召商人每贯加饶官中一百文换钱今并无人情愿伏请依元和五年例敌贯与商人对换从之。
    八年四月敕以钱重货轻出内库钱五十万贯令两常平收市布帛每端疋佐加十之一。
    十二年四月诏曰：泉货之设古有常规将使重轻得宜是资敛散有节必通其变以利於人今缯帛转贱公私俱弊宜出见钱五十万贯令京兆府拣择要便处开场依市价交易选择清官吏切勾当仍各委本司先作处置条件闻奏必使事堪经久法可通行。又诏曰：近日布帛转轻见钱渐少皆缘所在壅塞不得通流宜令京城内文武官僚不问品秩高下并公郡县主中使等已下至士庶商旅等寺观坊市所有私贮见钱并不得过五十贯如有过此许从敕出後限一月内任将别物收贮如钱数扌交多处置未了任於限内於地界内州县陈状更请限纵有此色不得更过两月。若一家内别有宅舍店铺等所贮钱并须计同此数其兄弟本来异居曾经分析者不在此限如限满後有违犯者白身人等宜令所司痛杖一顿处死其文武官僚及公主等并委有司闻奏当重科贬戚属中使亦具名衔闻奏其贮钱不限多少并勒纳官数内五分取一分充赏钱数其赏钱止於五千贯此外察获及人论告亦重科处并量赏告者时京师市里区肆所积聚方镇钱如王锷韩弘李惟简少者不下五十万贯，於是竟置第宅以变其钱多者竟里巷佣僦以归其直而高赀大贾多依倚左右军官钱为名府县不得穷验法竟不行。
    十四年六月敕应属诸军诸使有犯时用钱每贯除二十文足陌内欠钱有铅锡者宜令京兆府枷项收禁牒报本军本使府司差人就军看决二十如情状难容复有违拒者仍令府司闻奏。
    穆宗以元和十五年正月即位闰正月诏曰：当今百姓之困众情所知欲减税则国用不充依旧则人困转甚货轻钱重征税暗加宜令百寮各陈意见以革其弊。
    八月中书门下奏伏惟今年闰正月十七日敕令百寮议钱货轻重者今据群官杨於陵等伏请天下两税酒盐利等悉以布帛丝绵任土所产物充税并不徵见钱则物渐重钱渐轻农人。且免贱卖疋帛者伏以群官所议事皆至当深利公私请商量付度支据诸州府应徵两税供上都及留州留使旧额起元和十六年以後并改配端疋斤两之物为税额如大历以前庸课调不计钱令其折纳使人知定制供办有常约仍元和十五年徵纳布帛等估价其旧纳虚估物与依虚估物回计如旧纳实估物并见钱即於端疋斤两上量加估价回计变法在长其物价价长则永利公私初虽微有加饶法行即当就实此旧给用故利而不害仍作条件处置编入旨符其盐利酒利本以率计钱有铢两两税之名不可除去钱额但旧额中有令纳见钱者亦请令折纳时估疋段上既不专以钱为税人得以所产用输官钱则货币必其重轻陇亩自广於织便时惠下庶皆得其宜其土乏丝麻或地边塞风俗既异赋入不同亦请商量委所司裁酌随便宜处置。又群官所议铸钱或请收市人间铜器令州郡铸钱者昔汉朝亦令郡国铸钱当开元以前未置盐铁使亦令州郡勾当铸造今。若两税尽纳疋段或虑兼要通用见钱欲令诸道公私铜器各纳所在节度团练防御经略使便据元敕给与价直并两税仍令本处军人铸本请以留州留使年支用钱物充所铸钱使充军府州县公用当处军人自有粮赐亦较省本所资众力并收众铜天下并功速济时用待一年後铸器尽停其诸州府有出铜钱可以开炉铸处具申有司便出令同诸州监治例每年与本充铸如此则见钱稍广物价渐增天下百姓日有所利军国用度亦冀无亏其收市铜器期限并禁铸造买卖铜物等待议定令有司条流闻奏其上都铸钱及收铜器请续处分将欲颁行尚资周虑请令门下中书两省尚书省御史台并诸官商量重议闻奏从之。
    长庆元年六月诏公私便换钱物先已禁断宜委京兆府切加觉察。
    九月敕泉货之义所贵通流如闻比来用钱所在除陌不一与其禁人之必犯未。若从俗之所宜交易往来务令可守其外内公私给用官钱从今以後宜每贯一例除垫八千九百二十文成贯不得更有加除及陌内欠少。
    敬宗宝历元年十月河南尹王起奏准八月二十一日敕不许销铸见钱为佛像仍令京兆河南尹重立科条奏闻令请犯者以盗铸钱论制可。
    文宗太和三年六月中书门下奏元和四年闰三月四日敕应有铅锡钱并合纳官如有人纟得一钱赏百钱当时敕条贵在峻切今详事实必不可行则有人告一百贯锡钱须赏一万贯铜钱执此而行是无畔际昨因任清等犯罪施行不得遂酌事理量情科赏或恐已後民间更有犯者宜立节文令可遵守臣等商量自今已後有用铅锡钱交易者一贯已下州府常行杖决脊杖二十十贯以下决六十徒三年过十贯已上集众决杀其受铅锡钱交易者亦准此处分其所用铅锡钱并纳官其能纟告者每一贯赏钱五十不满一贯者准此计赏累至三百千仍。且取当处官钱给付其所犯人罪不至死者徵纳家资充填赏钱其元和四年闰三月四日敕便望删去可之。
    四年十一月敕应私贮见钱家除合贮数外一万贯至十万贯限一周年内处置毕十万贯至二十万贯已下者限二周年处置毕如有不守期限安然蓄积过本限即任人纟告及所由觉察其所犯家钱并准元和十二年敕纳官据数五分取一分充赏纟告人赏钱数止於五千贯应犯钱法人色目决断科贬并准元和十二年敕处分其所由觉察亦量赏一半事竟不行。
    五年二月盐铁使奏湖南管内诸州百姓私铸告到钱伏缘衡道数州连接岭南山洞深远百姓依模监司钱样竞铸造到脆恶奸钱转将贱价博易与好钱相和行用其江西鄂岳桂管岭南等道应有出铜锡处亦虑私铸滥钱并请委本道观察使条流禁绝敕旨宜依。
    八年三月盐铁使王涯奏请於蔚州置飞狐县铸钱以变河东管内锡铁之弊从之。
    开成三年四月河东节度使裴度奏管内蔚州飞狐县铸钱侵害百姓请废院令道自铸便充每年甲价诏曰：鼓铸之利合归有司制置已成难亟更改其飞狐依前令度支收管其甲价便以新铸钱充其所由工匠令院司与观察使计会具挟名申不得广占人户侵扰州县。
    六月帝御紫宸殿问宰臣曰：币轻钱重如何宰臣杨嗣复曰：此已多年但。且禁铜不可广变法广变法即必扰人李珏曰：今请加炉铸钱他法不可先有格令州府禁铜为器当今以铜为器而不知禁所病者制敕不曾下经年而州县因循所以制令相次而见之为常今自淮而南至於江岭鼓铸铜器列而为肆州县不禁市井之人逐锥刀之利以一缗范为他器鬻之集利不啻数倍是则禁铜之令必在严峻斯其要也。
    武宗会昌六年二月敕缘诸道鼓铸佛像钟磬等新钱已有次第须令旧钱流布绢价稍增文武百寮俸料宜起三月一日并给见钱其半先给虚估疋对估时价支给敕比缘钱重币轻生人转困今加鼓铸必在流行通变救时莫切於此宜申先甲之令以诫居货之徒京城及诸道起今年十月以後公私行用并取新钱其旧钱权停三数年如有违犯同用铅锡恶钱例科断其旧钱并纳官事竟不行。
    哀帝天二年四月敕准向来事例每贯抽除外以八百五十文为贯每陌八十五文如闻坊市之中多以八十为陌更有除折今後委河南府指挥市肆交易并须以八十五文为陌不得更有改移。
    後唐庄宗同光二年二月诏曰：钱者古之泉布盖取其流行天下布散人间无积滞则交易通多贮藏则士农困故西汉兴改币之制立告缗之条所以权蓄贾而防大奸也。宜令所司散下州府常须检察不得令富室分外收贮见钱。又工人销铸为铜器兼氵公边州镇设法钤辖勿令商人搬载出境。
    三月知唐州骈晏平奏市肆间点检钱帛内有锡蜡小钱拣得不少皆是江南纲商挟带而来诏曰：帛布之币杂以铅锡就中江湖之外盗铸尤多市肆之间公行无畏因是纲商挟带舟戢往来换易好钱藏贮富室实为蠹弊须有条流宜令京城诸道於坊市行使钱内点检杂恶铅锡钱并宜禁断氵公江州县每有舟公到岸严加觉察。若私载往来并宜收纳。
    明宗天成元年八月中书奏访闻三京诸州府所卖铜器价贵多是销见钱为器以邀厚利敕旨宜令遍行晓谕严加禁制如元旧破损铜器及碎铜即许铸造器物仍生铜器物每斤价定二百文熟铜器物每斤二百文如违省价买卖之人依盗铸钱律科断十一月敕诸道州府纳勒见钱素有条制。若全禁断交非通规宜令遍指挥三京及诸道州府及诸城门所出见钱如五百已上不得放出如稍有违犯即准元条指挥其氵公淮州县镇即准先条敕命处分。
    十二月敕行使铜钱之内如闻挟带蜡钱。若不严设条流转恐私加铸造须行止绝以息奸欺应中外所使铜钱内蜡钱即宜毁弃不得辄更行使如违其所使钱不限多少并纳入官仍科深罪。
    二年七月度支奏三京邺都并诸道州府市肆买卖所使见钱旧有条流每陌八十文近访闻在京及诸道街坊市肆人户不顾条章皆将短陌转换长钱但恣罔欺殊无畏忌。若不条约转启亻幸门请更各降指挥凡有买卖并须使八十陌钱从之。
    十月右司员外郎杨薰奏先以铜器贵市人多销钱以为器下令禁之令不行。又降之乃再行前敕亦不能禁。
    三年十二月青州上言北海掘得铁钱二百万。
    四年四月禁铁蜡钱时湖南纯使蜡钱青铜一钱折当一百商估易换法不能止。
    八月工部员外郎孙洽奏准律冯钱作铜最为大罪望加禁绝。
    九月敕先条流三京诸道州府不得於市使钱内夹带铁锡钱虽自约束仍闻公然行使自此有人於钱陌中捉到一文至两文所使钱不计多少纳官所犯人准条流科罪。
    长兴元年正月鸿胪少卿郭在徽奏请铸造新钱或一当十或一当三十或一当五十兼进钱谱一卷仍於表内徵引故幽州节度使刘仁恭为铁钱泥钱事敕旨刘仁恭顷为燕帅不守藩条辄造泥钱号为山库殊非济物一向害人鬼状寻除恶名犹在郭在徽既居班列合识规章，岂可显对明庭遽陈弊事仍缘旧谱更撰新文加之以一当十真谓将虚作实据兹见解宜加惩责可降授卫尉少卿同正仍勒依旧篆字其所进钱谱纳在史馆其擅造到官数钱图并令焚毁。
    二年三月敕诸道州府累降敕令不得使铁蜡钱如有违敕行使者所使钱不计多少并没纳入官所犯人具姓名以闻近日依前有无良之辈所使钱内夹带铁蜡钱须议再行止绝宜令诸道州府严切条理密差人常於街坊察访如有众私铸泻及将铜钱销铸别造物色捉获勘究不虚并准前敕处分。
    三年三月河府奏重开废铜冶。
    末帝清泰二年十二月诏御史台晓告中外禁用铅钱如违犯准条流处分。
    晋高祖天福三年二月敕朕以历代铸钱济时为宝久无监务已绝增添迩来趋利之人违法甚众销不已毁蠹日滋禁制未严奸弊莫止既无添而有损耗国以困民将致丰财须行峻法宜令盐铁使禁止私下打造铸泻铜器速具条流事件闻奏。
    十一月敕国家所资泉货为重减耗渐亏於日用增加自致於时康近代已来中原多事销蠹则甚添铸无闻朝廷合议於条章寰海必臻於富庶宜令三京邺都诸道州府晓示无问公私应有铜者并许铸钱仍以天福元宝为文左环读之委盐铁司铸样颁下诸道令每一钱重二铢四参十钱重一两或虑诸人接便将铅铁铸造杂乱铜钱仍令三京邺都诸道州府依旧禁断尚虑逐处铜数不多宜令诸道应有久废铜冶处许百姓取便开炼永远为主官中不取课利其有生熟铜仍许所在中卖入官或任自铸钱行用其陈许铸钱外则不得接便别铸造铜器如有违犯者并准三年三月三十日敕条处分。
    十二月敕先许铸钱仍每一钱重二铢四参十钱重一两切虑逐处铜阙难依先定铢两宜令天下无问公私应有铜欲铸钱者一任取便酌量轻重铸造因兹不得入锡并铁及令缺漏不堪久远用使仍委盐铁司明晓示准元敕指挥。
    四年七月敕先令天下州郡公私铸钱近闻以铅锡相参缺薄小弱有违条制不可久行今後官私铸造使下禁依旧法。
    十一月建钱炉於栾川为石豹之冶。
    汉隐帝乾佑初始使七十七陌钱是时膳部郎中罗周胤上言曰：钱刀之货今古通行从古自来铸造不息长无积聚益被销。若不峻设是防何以绝其奸宄臣请敕三京邺都诸道州府凡器物服玩鞍辔门户民间百物旧用铜者今後禁断不得用铜诸郡邑州府市已成铜器及腰带幞头线及门户饣希许敕出後一月并令纳官官中约定铜价支给候诸处纳毕请在京置铸钱尽俾铜尽为钱以济军用除钱外只令铸镜镜亦官铸量尺寸定价其馀并不得用铜如敢固违请行条法以杜奸源疏奏不报。
    周太祖广顺元年三月敕铜法今後官中更不禁断一任兴贩所有一色即不得泻破为铜器货卖如有犯者有人纟告捉获所犯人不计多少斤两并处死其地方所由节级决脊杖十七放邻保人臀杖十七放其告事人给与赏钱一百贯文。
    世宗显德二年九月敕国家之利泉货为先近朝已来久绝铸造至於私下不禁销岁月渐深奸弊尤甚今采铜兴冶立监铸钱冀便公私宜行条制起今後除朝廷法物军器及镜并寺观钟磬钹相轮火珠铃铎外其馀铜器一切禁断应两京诸道州府铜像器物及诸色装铰所用铜限敕到五十日内立须毁折送官其私下所约到铜据斤两给付价钱如出限辄有隐藏及埋窖使用者一两至一斤所犯人并加等第刑责至五斤已上不计多少所犯人处死其铜镜今後官中铸造於东京置场货卖许人收买於诸处兴贩（初世宗谓侍臣曰：今以钱货之弊将立监铸钱佛像之属凡是铜者并从销铸卿等勿以毁佛兴利而有难色夫佛圣人也。广其善道以化人心心能奉道佛则不远存其像也。非重佛之至也。行其道乃奉佛之深也。今兴利所以济人也。济人即佛道也。况闻大圣舍头目之喻。若朕身可济民亦将不惜也。
    ●卷五百二
    ○邦计部　平籴常平平籴
    孟子曰：犬彘食人食而不知捡涂有饿莩而不知发盖讥其不以法度简敛也。是知善为国者当平丰之岁为凶荒之储所以顺天道备寇贼而纾农人务政本也。夫世有饥穰天之行也。邦之经费既不可阙民之资奉，於是乎！在或上熟而不收恶岁而亡备乌谓夫能通其变者也。若乃权其轻重制其物宜则平籴之法存焉所以上操其柄下得其利农夫不困国用常足者亦繇是焉古之知治道者常从事於斯矣。历代而下咸可述焉。
    管仲齐大夫也。桓公问於。《管子》曰：吾欲守国财而无税於天下而因可乎！仲对曰：昔武王为巨桥之粟贵籴之数（武王既胜殷得巨桥粟欲使籴贵巨桥仓在广平郡曲周县）立重泉之戍（戍名也。重文恭切假设此戍名欲人惮役而竟收粟也。）令曰：民自有百鼓之粟者不行民举所聚粟以避重泉之戍而国二什倍巨桥之粟亦二什倍武王以巨桥之粟二什倍而市缯帛（杂采曰：缯）军五岁无藉衣於人以巨桥之粟亦二什倍而衡（平也。）黄金终身无藉於人桓公。又曰：齐西水潦而民饥齐东丰庸而籴贱欲以东之贱被西之贵为之有道乎！《管子》曰：今齐西之粟釜（五钅区为釜）百泉则钅区二十也。（斗二升八合曰：钅区乌侯切泉钱也。）齐东之粟釜十泉则钅区二钱也。请以令籍人三十泉得以五菽粟决其籍。若此则西出三斗而决其籍齐东出三釜而决其籍。然则釜十之粟皆实於仓廪西之人饥者得食寒者得衣。若此则东西之相被远近之准平矣。（君下令税人三十钱准以五令齐东之人纳三釜以赈西之人则东西俱平矣。《管子》智用无穷以区区之齐一匡天下本仁祖义成其霸业所行权术因饥而发非为常道也。故别篇云：偏行不去尽也。）桓公。又曰：籴贱寡人恐五之归於诸侯寡人欲为万人藏之为此有道乎！《管子》曰：今者夷吾道市有新成京者二家（大曰：京）君请式璧而聘之（式用也。璧玉也。聘问也。使玉人刻石为璧尺者万泉八寸者八千七寸者七千是也。赐之以璧仍存问也。）行令半年万人舍其业而为京以藏菽粟者过半。
    魏文侯相李悝曰：（悝音魁）籴甚贵伤人（此人谓士工）甚贱伤农人伤则离散农伤则国贫故甚贵与甚贱其伤一也。善为国者使人无伤而农益劝今一夫挟五口理田百每岁收每一石半为粟百五十石除十一之税十五石馀百三十五石食人月一石半五人终岁为粟九十石馀有四十五石石三十为钱千三百五十除社闾常新春秋之祠用钱三百馀千五十衣人率用钱三百五人终岁用千五百不足四百五十（少四百五十不足）不幸疾病死丧之费及上赋敛。又未与此此农夫所以常困有不劝耕之心而令粜至於甚贵者也。是故善平籴者必谨观岁有上中下熟上熟其收自四馀四百石（平岁百亩收百五十石今大熟四倍收六百石计人终岁长四百石官籴二百石此为籴三舍一也。）中熟自三馀三百石（自三四百五十石也。终岁长三百石官籴其二百石此为籴二而舍一）下熟自倍馀百石（自倍收三百石终岁长百石官籴其五十石云：下熟籴以谓中分百石之一）小饥则收百石（平岁百亩之收收百五十石今小饥收百石收三分之二也。）中饥七十石（收二分之一）大饥三十石（收五分之一也。以此准之大小中饥之率）故大熟则上籴三而舍一中熟则籴二下熟则籴一使人足价平则止小饥则发小熟之所敛（官以敛藏出）中饥则发中熟之所敛大饥则发大熟之所敛而粜之故虽遇饥馑水旱粜不贵而人不散取有馀以补不足也。行之魏国国以富强。
    晋武帝欲平一江表时贱而布帛贵帝欲立平籴法用布帛市以为粮储议者谓军资尚少不宜以贵易贱泰始二年帝乃下诏曰：夫百姓平丰则用奢凶荒则穷匮是相报之理也。故古人权量国用取赢散滞有轻重平籴之法理财均施惠而不费之善政者也。然此事久废天下希习其宜加以官蓄未广言者异同财货未能通达其制更令国宝散於穰岁而上不收贫弱困於荒年而国无蒙豪人富商挟轻资蕴重积以管其利故农夫苦其业而末作不可禁也。今者省徭务本并力垦殖欲令农功益登耕者益劝而犹或腾踊至於农人并粜伤今宜通籴以充俭法主者平议具为条制然事竟未行。
    南齐武帝永明五年诏曰：善为国者使民无乏而农益劝是以十一而税周道克隆开建常平汉载惟穆岱畎丝浮汶来贡杞梓皮革必缘楚往自水德将谢丧乱弥多师旅岁兴饥馑代有贫室尽於课调泉贝倾於绝域军国器用动资四表不因厥产咸用九赋虽有交贸之名而无润私之实民咨涂炭实此之繇昔在开运星纪未周馀币尚重农桑不殷於曩日粟帛轻贱於当年工商罕兼金之储匹夫多饥寒之患良由圜法久废上币稍寡所谓民失其资能无匮乎！凡下贫之家可蠲三调二年京师及四方出钱亿万籴米丝绵之属平和其价以优黔首远邦常市杂物非土俗所产者皆悉停之，必是岁赋攸宜都邑所乏可见直和市勿使逋刻。
    後魏鹿涅前废帝普泰中为右光禄大夫兼度支尚书河北五州和籴大使。
    後周武帝建德三年正月诏以往岁年不登民多乏绝令公私道俗凡有贮积粟麦者皆准口听留以外尽籴。
    唐则天证圣元年三月二十一日敕州县军司府官等不得辄和籴物亦不得遣人替玄宗开元二年闰二月十八日敕年岁不稔有无须通所在州县不得闭籴各令当处长吏简校。
    十六年九月诏曰：如闻天下诸州今岁普熟价至贱必恐伤农加钱收籴以实仓廪纵逢水旱不虑阻饥公私之间或亦为便令所在以常平本钱及当处物各於时价上量加三五钱百姓有籴易者为收籴事须两和不得限数配籴讫具所用钱物及所收籴物数具申所司仍令上佐一人专简校。
    二十五年九月戊子敕曰：变从宜有国常典恤人济物为政所先今岁秋苗远近丰熟时既贱则甚伤农事资均籴以利百姓宜令户部郎中郑殿中侍御史郑章於都畿据时价外每斗加三两钱和籴粟三四百万石所在贮掌江淮漕运固甚烦劳务在安人宜令休息其江淮间今年所运租停其关辅委度支郎中兼侍御史王翼准此和籴粟三四百万石应须公运等即与所司审计料奏闻。
    二十六年三月丙申敕曰：如闻宁庆两州小麦甚贱百姓出籴。又无人粜衣服之间或虑难得宜令所司与本道支使计会每<豆斗>加於时价一两钱籴取二万石变造麦饭贮於朔方军城。
    二十七年九月敕曰：理国者在乎！安人安人者在乎！足食以古先哲后立法济时使家有三载之储国有九年之蓄虽遇水旱终保康宁则尧汤之代繇此道也。朕以薄德丕承睿图身虽在於九重心每同於兆庶而微诚克遂上帝降祥今岁物已秋成农郊大稔岂但京坻之积有同水火之饶宜因丰穰预为收贮济人救乏孰先于兹宜令所司速计料天下诸州仓有不充三年者宜量取今年税钱各委所繇长官及时每斗加於时价一两钱收籴。
    天宝四载五月诏曰：如闻今载收麦倍胜常岁稍至丰贱即虑伤农处置之间事资通济宜令河南河北诸郡长官取当处常平钱於时价外<豆斗>别加三五钱量事收籴大麦贮掌其义仓亦宜准此仍委采访使勾当便勘覆具数一时录奏诸道有粮储少处各随土宜如堪贮积亦准此处分。
    肃宗上元元年九月敕先缘诸道闭籴频有处分如闻所在米粟尚未流通宜令诸节度观察各於管内捉搦不得辄令闭籴。
    代宗大历八年十一月癸未敕度支江淮转运三十万石米价并脚价充关内和籴时京师大稔价骤贱大麦斗至八钱粟斗至二十钱帝勤┰万姓思以赡之以每岁漕免四十万石米至上郡乃量远近费减至十万石三十万石米价充关内近加价和籴以利关中人权也。庚子诏京官职田一切官为收籴令度支估以闻度支奏估直五万贯诏加至八万贯以来估时贱宠百官也。
    九年五月庚申以时属年丰理国之本莫先兵食乃诏度支支七十万贯诸道转运使支五十万贯充和籴。
    十一年六月十三日敕自今已後所在一切不得闭籴及隔截税。
    德宗兴元元年闰十一月诏曰：江淮之间连岁丰稔迫於供赋颇亦伤农收其有馀济彼不足宜令度支於淮南浙东浙西道加价和籴米三五十万石差官船运於诸处减价出籴贵从权便以利於人。
</div>
    <div class="pagination">
<a href="册府元龟_page382.html">上一页</a><span>...</span><a href="册府元龟_page378.html">378</a><a href="册府元龟_page379.html">379</a><a href="册府元龟_page380.html">380</a><a href="册府元龟_page381.html">381</a><a href="册府元龟_page382.html">382</a><span class="current-page">383</span><a href="册府元龟_page384.html">384</a><a href="册府元龟_page385.html">385</a><a href="册府元龟_page386.html">386</a><a href="册府元龟_page387.html">387</a><a href="册府元龟_page388.html">388</a><span>...</span><a href="册府元龟_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
