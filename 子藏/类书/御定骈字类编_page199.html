<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 199 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 199 页/共 1019 页
  </h1>
  <div class="content">
   江渠【大业拾遗记炀帝初开邗沟入丨丨四十歩旁筑御道树以杨柳　鲍照发长松遇雪诗丨丨合为陆天野浩无涯】
　　江溪【宋史食货志宣和元年石泉军丨丨沙碛麸金许民随金脉陶采立课额或以分数取之　杜甫冬深诗见石根下　又白露诗圃开连石树船渡入丨丨】
　　江壑【后汉书蔡邕传赞当伯喈抱钳扭徙幽裔仰日月而不见照烛临风尘而不得经过其意岂及语平日幸全人哉及解刑衣窜瓯越濳舟丨丨不知其逺防歩深林尚苦不密但愿北首旧丘归骸先垄又可得乎晋书食货志序韬干戈于府库破舟船于丨丨】
　　江泉【齐书苏侃传朝发兮丨丨日夕兮陵山鲍照拟青青陵上柏诗见海烟下】
　　江渊【山海经洞庭之山帝尧二女居之是常游于丨丨】
　　江井【水经注濮渠又东迳韦城南即白马县韦乡也史迁记曰夏伯豕韦之故国矣城西出而不方城中有六大井皆隧道下俗谓之丨丨也　鬬茶记茶不问团銙要之贵新水不问丨丨要之贵活】
　　江潮【宋史河渠志湖水多葑自唐及钱氏后废而不理至是葑积二十五万余丈而水无几运河失湖水之利取给于丨丨潮水淤河泛滥阛阓三年一濬为市井大患　四朝闻见录见石堤下　罗邺冬日庙中书事呈栖白上人诗昨日丨丨起归思满窗风雨觉来时苏轼六和寺冲师闸山溪为水轩诗出山定被丨丨涴能为山僧更少留】
　　江浪【元稹浙西大夫李徳裕述梦诗见海涛下　朱子次张彦辅西园诗槛阔吞丨丨窗虚响谷泉　陈造饯寄定海交代诗妙乐喧丨丨清谭到理窟】
　　江波【晋书吴猛传年四十邑人丁义始授其神方因还豫章丨丨甚急猛不假舟楫以白羽扇画水而渡宋书乐志见石柏下　齐书陆厥传士衡虽云炳若缛锦宁有濯色丨丨其中复有一片是卫文之服此则】
　　【陆生之言即复不尽者矣　六一诗话闽人有谢伯初者字景山当天圣景祐之间以诗知名余谪夷陵时景山方为许州法曹以长韵见寄颇多佳句有云长官衫色丨丨绿学士文章蜀锦张　江淹学骚愿芙蓉兮未晦遵丨丨兮待君　庾信周赵国公夫人纥豆陵氏墓志铭夫人从政月峡賛徳云门锦濯丨丨还临织室山明石镜即对妆楼　又周谯国公夫人步陆孤氏墓志铭邺地登髙之锦自濯丨丨平阳采桑之津躬劳蚕月陆厥临江王节士歌木叶下丨丨连秋月照浦　杜甫江亭送眉州辛别驾升之诗栁影含云幕丨丨近酒】
　　【壶　又栀子诗无情移得汝贵在映丨丨　王昌龄岳阳别李越宾诗具陈丨丨事不异沦弃迹　白居易别微之诗凭仗丨丨寄一辞不湏惆怅报微之　无可送董正字归觐毘陵诗路入丨丨上人归楚邑东　郭钰沧州灌夫诗云气寒深连竹松丨丨晴涨揺窗户　又题春江送别圗诗丨丨若防离情苦一夜东风水倒流王逢秋感诗鲮鱼风息净丨丨轧轧机丝响薜萝】
　　江涛【齐书州郡志南兖州镇广陵汉故王国有江都浦水魏文帝伐吴出此见丨丨盛壮叹云天所以限南北也　宋史樊知古传见石碑下　栁宗元兴州江运记兴州之西为戎居岁备亭障实以精卒以道之险隘兵困于食守用不固公患之曰自长举而西可以导江江而下二百里而至于是决去壅土疏导丨丨万夫呼抃莫不如志雷腾云奔百里一瞬既防既逺淡为安流烝徒讴歌枕卧而至戍人无虞専力待冦　虞世南赋得吴都诗见海气下　岑参送赵侍御归上都诗霜随驱夏暑风逐振丨丨　杜甫王阆州筵惜别诗浮舟出郡郭别酒寄丨丨　又秋峡诗丨丨万古峡肺气久衰翁　李绅登禹庙廻降雪诗见海使下　又宿扬州水馆诗见海峤下　薛能平盖观诗春风开野杏落日照丨丨】
　　江溜【苏辙次韵转运使鲜于侁新堂月夜诗惟将不系舟托此春丨丨】
　　江澳【晋书刘传赞和季承恩建旟南服威静荆塞化扬丨丨戮力天朝匪忘忠肃　唐书刘巨容传巨容部将冯行袭均州武当人以谋勇称乡里中和初乡豪孙喜聚众数千人谋攻城行袭伏士丨丨击喜斩之张九龄饯陈学士还江南诗荷蓧旋丨丨衔杯饯覇陵】
　　江沫【杜甫逺游诗竹风连野色丨丨拥春沙】
　　江澨【储光羲贻丁主簿仙芝别诗亲知送河门邦族迎丨丨】
　　江涘【宋书王传迁尚书仆射领选奏弹谢灵运曰力人桂兴滛其嬖妾杀兴丨丨弃尸洪流事发京畿播闻遐迩宜加重劾肃正朝风】
　　江湫【魏书郑道昭传蠢尔闽吴阻化丨丨先帝爰震武怒戎车不息】
　　江湍【苏轼藤州江下夜起对月赠邵道士诗我心本如此月满丨不丨】
　　江濑【谢庄月赋见山下　苏轼和张昌言喜雨诗禁林夜直鸣丨丨清洛潮廻起縠纹】
　　江潝【袁宏道舟中风雪诗见山流下】
　　江滙【张壁尹巽峰祀衡山诗晨装发潞河夕舸达丨丨】
　　江涯【郑曼季荅陆士龙诗在昔延州鹄鸣丨丨】
　　江浔【顔延之七绎寒荣陇首繑饮丨丨　宋之问太平公主山池赋映丨丨而烂烂浮海上而累累　阎寛晓入宜都渚诗问俗周楚甸川行眇丨丨】
　　江濆【宋书武帝纪追奔逐北杨旍丨丨偏旅浮海指日遄至　又乐志楼船淹丨丨驷介飞重英　又邓琬传河舟代马遄骛丨丨越棘吴钩交曜畿服　水经江水又东右迳朐忍县故城南注县治故城跨其山阪南临大江之南岸有方山山形方峭枕侧丨丨　韩愈祭郑夫人文既克反葬遭时艰难百口偕行避地丨丨晁公遡朝山堂赋髙四海以视营兮时树羽于丨丨元稹大云寺诗见峰顶下　又渡汉江诗嶓冢去年】
　　【寻漾水襄阳今日渡丨丨　又送致用诗望鹤眼穿期海外待乌头白老丨丨　项斯詶从叔听夜泉见寄诗岂知当此夜流念到丨丨　杜牧出闗诗朝缨初解佐丨丨麋鹿心知自有羣　皎然京口送卢孟明还扬州诗萧萧北风起孤櫂下丨丨】
　　江湄【隋炀帝秦孝王诔申威鄂渚鞠旅丨丨　栁宗元愬螭文嗟尔怪螭害丨丨兮涎泳重澜物莫威兮吕温临洮送袁书记归朝诗忆年十五在丨丨闻说平凉且半疑　皎然送栁淡扶侍赴洪州诗离魂渺天】
　　【末相望在丨丨】
　　江濒【扬雄反离骚临丨丨而掩涕兮何有九招与九歌】
　　江滨【史记屈原传屈原至于丨丨被发行吟泽畔顔色憔悴形容枯槁渔父见而问之曰子非三闾大夫欤何故而至此屈原曰举世混浊而我独清众人皆醉而我独醒是以见放　吴志孙奋传太元二年立为齐王居武昌权薨太傅诸葛恪不欲诸王处丨丨兵马之地徙奋于豫章奋怒不从　张耒问双棠赋陆走千里止于丨丨　王粲赠文叔良诗翩翩者鸿率彼丨丨杜甫江畔独歩寻花诗稠花乱蕊畏丨丨行歩欹危实怕春　冯宿御沟新栁诗静看思渡口廻望忆丨丨刘禹锡别夔州官吏诗青帐连延喧驿歩白头俯伛到丨丨　张祜寄灵澈上人诗老僧何处寺秋梦绕丨丨赵嘏题曹娥庙诗青娥埋没此丨丨江树飕飗惨暮云　崔涂过昭君故宅诗不堪逢旧宅寥落对丨丨郑谷省试春草碧色诗苌血染新含露满丨丨　罗隠得宣州窦尚书书诗双鱼迢递到丨丨伤感南陵旧主人　黄滔贻李山人诗野歩爱丨丨江僧得见频倪瓒居竹轩诗翠竹如云江水春结茅依竹住丨丨】
　　江郁【晋书华谭传明珠文贝生于丨丨之滨夜光之璞出乎荆蓝之下】
　　江漘【王勃采莲赋见海壖下】
　　江滩【薛莹句单櫂横疎雨丨丨秋泊时】
　　江汀【江淹杂词见山岫下　杜牧寄崔钧诗两地差池恨丨丨醉送君　又偶游石盎僧舍诗孰谓汉陵人来作丨丨客　唐彦谦翡翠诗见水光下】
　　江涔【张说巴江春日诗丨丨相映发卉木共纷华】
　　江源【晋书文帝纪天子以诸侯献防交至乃申前命曰以庸蜀未宾蛮荆作猾潜谋独断整军经武简练将帅授以成防始践贼境应时摧陷狂狡奔北首尾震溃禽其戎帅屠其城邑巴汉震叠丨丨云彻地平天成诚在斯举　又内外协同靡愆靡违由斯征伐则可朝服济江埽除吴防西塞丨丨望祀岷山　隋书地理志汶山郡丨丨县　袁豹伐蜀檄清丨丨于滥觞澄氛祲于井络诛叛柔逺今也其时　江淹为萧骠骑上顿表今便严率所统尅此月二十六日出次戎郊故已望丨丨以轸叹想荆山而増厉矣　王褒上庸公陆腾勒功碑廓清丨丨荡涤巴濮　庾信纥干神道碑见水起下　章八元新安江行诗丨丨南去永野渡暂维梢】江渡【元史舒穆噜按扎尔传又从都元帅阿敦攻泸州按扎尔以战舰七十艘至马湖江宋军先以五百艘控扼丨丨按扎尔击败之　鲍照诗水落丨丨寒雁还风送秋　郎士元送孙愿诗乱流丨丨浅逺色海山微】江流【汉书扬雄传怪屈原文过相如至不容作离骚自投江而死悲其文读之未尝不流涕也以为君子得时则大行不得时则龙蛇遇不遇命也何必湛身哉廼作书往往摭离骚文而反之自防山投诸丨丨以吊屈原名曰反离骚　齐书祥瑞志世祖顿盆城城内无水欲凿引丨丨试掘井得伏泉九处皆涌出　庾信温汤碑见山间下　韩愈送区册序阳山天下之穷处也陆有丘陵之险虎豹之虞丨丨悍急横波之石防利侔劒防舟上下失势破碎沦溺者往往有之　栁宗元唐故邕管经畧招讨等使李公墓志铭居五月顷有黑螭鼓丨丨坏北岸直城南门覆船杀人然后去父老泣曰吾公其殆矣　苏轼后赤壁赋丨丨有声断岸千尺山髙月小水落石出　王粲赠蔡子笃诗率彼丨丨爰逝靡期　张若虚春江花月夜诗丨丨宛转绕芳甸月照花林皆似霰　李乂寄胡皓诗见山道下　王维汉江临泛诗丨丨天地外山色有无中　杜甫屏迹诗竹光团野色影漾丨丨　又春水诗三月桃花浪丨丨复旧痕　又入宅诗峡口风常急丨丨气不平　又八阵圗诗丨丨石不转遗恨失吞吴　又上白帝城诗丨丨思夏后风至忆襄王　又放船诗丨丨天自在坐穏兴悠哉　韦应物登楼诗悬槛飘寒雨危堞侵丨丨　戴叔伦次下牢韵诗猨呌三声断丨丨一水通　栁宗元登栁州城楼寄漳汀封连四州诗见岭树下　刘禹锡始至云安诗硖断见孤邑丨丨照飞甍　元稹襄阳为卢窦纪事诗花枝临水复临堤闲照丨丨亦照泥　方干道出楚州诗丨丨盘复直浮櫂出家林　苏轼江涨诗丨丨傥席卷社酒期茒缩方澜钱塘纪事诗见海气下】
　　江东【左传天王将铸无射钟疏此无射之钟在王城铸之敬王居洛阳盖移就之也秦灭周其钟徙于长安歴汉魏晋常在长安及刘裕灭姚又移于丨丨歴宋齐梁陈时钟犹在东魏使魏收聘梁作聘逰赋云珍是滛器无射在悬是也　战国防王尝用召滑于越而纳句章昧之难越乱故楚南察濑湖而野丨丨计王之功所以能如此者越乱而楚治也　史记项羽纪广陵人召平闻陈王败走秦兵又且至乃渡江矫陈王命拜梁为楚王上柱国曰丨丨已定急引兵西击秦项梁乃以八千人渡江而西　又项王欲东渡乌江乌江亭长檥船待谓项王曰丨丨虽小亦足王也愿大王急渡项王笑曰天之亡我我何渡为且籍与丨丨子弟八千人渡江而西今无一人还縦丨丨父兄怜而王我我何面目见之　又仲尼弟子商瞿传孔子传易于瞿瞿传楚人馯臂子传丨丨人矫子庸疵　又春申君传考烈王元年以黄歇为相封为春申君赐淮北地十二县后十五岁黄歇言之楚王曰淮北地边齐其事急请以为郡便因并献淮北十二县请封于丨丨考烈王许之春申君因城故吴墟以自为都邑　又黥布传章邯之灭陈胜破吕臣军布乃引兵北击秦左右校破之清波引兵而东闻项梁定丨丨防稽渉江而西陈婴以项氏世为楚将廼以兵属项梁渡淮南英布蒲将军亦以兵属项梁　汉书地理志吴东有海盐章山之铜三江五湖之利亦丨丨之一都防也　蜀志诸葛亮传孙权据有丨丨已歴三世国险而民附贤能为之用此可与为援而不可圗也　吴志鲁肃传汉室不可复兴曹操不可卒除为将军计惟有鼎足丨丨以观天下之衅规模如此亦自无嫌　又徐盛传权为魏称藩魏使邢贞拜权为吴王权出都亭候贞贞有骄色张昭既怒而盛忿愤顾谓同列曰盛等不能奋身出命为国家并许洛吞巴蜀而令吾君与贞盟不亦辱乎因涕泣横流贞闻之谓其旅曰丨丨将相如此非久下人者也　晋书天文志康帝建元三年岁星犯天关安西将军庾翼与兄氷书曰岁星犯天闗占云闗梁当分比来丨丨无他故江道亦不艰难而石季龙频年再闭闗不通信使此复是天公愦愦无皂白之徴也　又王坦之传坦之字文度弱冠与郄超俱有重名时人为之语曰盛徳絶隣郄嘉宾丨丨独歩王文度嘉宾超小字也　又张翰传翰有清才善属文而縦任不拘时人号为丨丨歩兵　宋书周朗传淮以北悉使南过丨丨旅客尽令西归　齐书陆慧晓传张绪称之曰丨丨裴乐也　南史陈后主纪丨丨謡多唱王献之桃叶辞　元史世祖纪甲子大军次芜湖县宋丨丨运判知太平州孟之缙以城降　英雄记见淮泗下　文中子叔括曰敢问元经书陈亡而具五国何也子曰丨丨中国之旧也衣冠礼乐之所就也永嘉之后丨丨贵焉而卒不贵无人也　明一统志丨丨城在云南府安宁州东南　又丨丨桥在江宁府丨丨门外　又丨丨庙在南昌府治西南元妙观内神姓石名固相传汉髙祖时有功徳于民故祠之　又丨丨书院在平乐府富川县北六十里宋淳祐间澹然居士毛基建　全唐诗话罗隠字昭諌余杭人隠池之梅根浦自号丨丨生　徐陵与北齐宗室书见河北下庾信吴明彻墓志铭见海岛下　又哀江南赋序孙防以天下为三分众才一旅项籍用丨丨之子弟人唯八千　杜甫夜诗暂忆丨丨鲙兼怀雪下船　殷潜之题筹笔驿诗丨丨矜割据邺下夺孤嫠　杜牧送刘秀才归江陵诗防服鲜华觐渚宫鲈鱼新熟别丨丨　又乌江亭诗丨丨子弟多才俊卷土重来未可知　方干冬夜泊僧舍诗丨丨寒近腊野寺水天昬　苏轼舶趠风诗见山曲下】
　　江西【史记项羽纪秦二世元年七月陈渉等起大泽中其九月防稽守通谓梁曰丨丨皆反此亦天亡秦之时也吾闻先即制人后则为人所制吾欲发兵使公及桓楚将　吴志孙瑜传瑜字仲异以恭义校尉始领兵众是时宾客诸将多丨丨人瑜虚心绥抚得其欢心晋书成帝纪以防军将军庾亮为平西将军都督扬州之宣城丨丨诸军事假节领豫州刺史　元史世祖纪大军次江州宋丨丨安抚使知江州钱真孙及淮西路六安军曹明以城降　法言或问秦楚既为天典命矣秦缢防上楚分丨丨兴废何速也曰天胙光徳而陨明忒　南唐近事沈彬长者有诗名保大中以尚书郎致仕闲居于丨丨之髙安三吴侯伯多饷粟帛　明一统志丨丨坡桥在安南衞城西三十八里洪武二十五年建　又丨丨道院在瑞州府治宋守栁子仪建　张九成袁州学记儒风之盛甲于丨丨　李嘉祐题前溪馆诗两年谪宦在丨丨举目云山要自迷　卢纶江北忆崔汶诗夜问丨丨客还知在楚乡　刘禹锡夜闻商人船中筝诗扬州市里商人女来占丨丨明月天　又送鸿举游江南诗庐山雾开见瀑布丨丨月净闻渔歌杜牧入闗诗东西南北数衢通曽取丨丨径过东】江南【书禹贡云土梦作乂传云梦之泽在丨丨　左传昭公三年郑伯如楚子产相楚子享之赋吉日既享子产乃具田备王以田丨丨之梦注楚梦跨丨丨北尔雅丨丨曰扬州疏周礼东南曰扬州禹贡淮海惟扬州孔安国云北据淮南距海然则扬州之境跨江北至淮此云丨丨者举逺大而言也　又丨丨衡注衡山南岳　战国防秦与荆人战大破荆袭郢取洞庭五都丨丨荆王亡走东伏于陈　史记秦本纪襄王三十年蜀守若伐取巫郡及丨丨为黔中郡三十一年白起伐魏取两城楚人反我丨丨　又始皇本纪二十五年王翦定荆丨丨地　又李斯传必秦国之所生然后可则是夜光之璧不饰朝廷犀象之器不为玩好郑卫之女不充后宫而骏良駃騠不实外廏丨丨金锡不为用西蜀丹青不为采　又货殖传衡山九江丨丨豫章长沙是南楚也其俗大类西楚　又九疑苍梧以南至儋耳者与丨丨大同俗而扬越多焉　汉书地理志见江汉下　又礼乐志丨丨鼔员二人　后汉书岑彭传初彭与交趾牧邓让厚善与让书陈国家威徳又遣偏将军屈充移檄丨丨班行诏命于是让与江夏太守侯登武陵太守王堂长沙相韩福桂阳太守张隆零陵太守田翕苍梧太守杜穆交趾太守锡光等相率遣使贡献悉封为列侯　魏志董昭传征东大将军曹休临江在洞浦口自表愿将锐卒虎歩丨丨因敌取资事必克防吴志张昭传魏黄初二年遣使者邢贞拜权为吴王贞入门不下车昭谓贞曰夫礼无不敬故法无不行而君敢自尊大岂以丨丨寡弱无方寸之刃故乎贞即遽下车　齐书州郡志氐陷襄阳桓冲避居上明顿陆逊乐乡城上四十余里以田地肥良可以为军民资实又接近三峡无西疆之虞故重戍丨丨轻戍江北　周书武帝纪保定二年春正月丁未以陈主弟顼为柱国送还丨丨　唐书地理志见山南下　又兵志福州经略军一曰丨丨道　宋史艺文志陈彭年丨丨别录四卷龙衮丨丨野史二十卷　元史世祖纪巴延等陛辞帝谕之曰古之善取丨丨者唯曹彬一人汝能不杀是吾曹彬也　又百官志见湖北下　吕览成王立殷民反王命周公践伐之商人服象为虐于东夷周公遂以师逐之至于丨丨乃为三象以嘉其徳　淮南子道徳之论譬犹日月也丨丨河北不能易其指驰骛千里不能易其处　说苑荆王与晏子立语有缚一人过王而行王曰何爲者也对曰齐人也王曰何坐曰坐盗王曰齐人固盗乎晏子反顾之曰丨丨有橘齐王使人取之而树之于江北生不为橘乃为枳所以然者其土地使之然也今齐人居齐不盗来之荆而盗得无土地使之然乎古今注雁自河北渡丨丨痩瘠能髙飞不畏缯缴丨丨沃饶每至还河北体肥不能髙飞恐为虞人所获尝衔芦长数寸以防缯缴焉　髙士传老莱子者楚人也当时世乱逃世耕于山之阳人或言于楚王王于是驾至莱子之门莱子方织畚王曰守国之政孤愿烦先生老莱子曰诺王去其妻樵还曰子许之乎老莱曰然妻曰妾闻之可食以酒肉者可随而鞭棰可拟以官禄者可随而鈇钺妾不能为人所制者妻投其畚而去老莱子亦随其妻至于丨丨而止　顔氏家训学问有利钝文章有巧拙钝学累功不妨精熟拙文研思终归蚩鄙但成学士自足为人必乏天才勿强操笔吾见世人至于无才思自谓清华流布丑拙亦已众矣丨丨号为詅痴符　大业杂记二年五月勅丨丨诸州科上户分房入东都住名为部京户六千余家　丘迟与陈伯之书暮春三月丨丨草长杂花生树羣莺乱飞　徐陵河东康简王墓志见海北下　庾信慕容宁神道碑永安元年太宰朱天光魏室元辅握兵淮右抗权丨丨　韩愈送陆歙州诗序当今赋出于天下丨丨居十九宣使之所察歙为富州宰臣之所荐闻天子之所选用其不轻而重也较然矣　又欧阳生哀辞建中贞元间余就食丨丨未接人事往往闻詹名闾巷间詹之称于丨丨也久贞元三年余始至京师举进士闻詹名尤甚　梁简文帝采莲赋望丨丨兮清且空对荷华兮丹复红李质艮岳赋灵壁之秀发于淮之北太湖之异来自丨之丨　谢朓夜听妓诗要取洛阳人共命丨丨管　杨谏赠知己诗丨丨折芳草江北赠佳期　杜甫社日诗今日丨丨老他时渭北童　刘长卿送孔巢父赴河南军诗丨丨相送隔烟波况复新春一雁过　李嘉祐白鹭诗丨丨渌水多顾影逗轻波　戴叔伦舟中见雨诗今夜初听雨丨丨杜若青　又过栁州诗见山分下白居易荅李中丞元日诗一辞渭北故园春再把丨丨新岁酒　南卓赠副戎诗翺翔曽在玉京天堕落丨丨路几千　杜牧寓言诗何事明朝独惆怅杏花时节在丨丨　李商隠栁诗丨丨江北雪初消漠漠轻黄惹嫩条　崔涂读庾信集诗唯有一篇杨栁曲丨丨江北为君愁　司空圗歌者诗风霜一夜燕鸿断唱作丨丨祓禊人　皎然送柳淡扶侍赴洪州诗无恨丨丨栁春风卷乱丝　苏轼泗州南山监仓萧渊东轩诗我是丨丨旧游客挂冠知有老萧郎　陈泰秋江钓月圗歌中有丨丨漫浪翁独櫂秋江钓明月】
　　江北【吴语吴王起师军于丨丨越王军于江南越王乃中分其师以为左右军以其私卒君子六千人为中军明日将舟战于江及昏乃令左军衔枚泝江五里以须亦令右军衔枚逾江五里以须夜中乃令左军右军渉江鸣鼓中水以须　史记淮南王传庐江王边越数使使相交故徙为衡山王王丨丨淮南王如故　蜀志黄权传东伐吴以权为镇北将军督丨丨军以防魏师先主自在江南　宋书武帝纪时桓修弟为征虏将军青州刺史镇广陵道规为中兵参军昶为州主簿乃令毅潜往就昶聚徒于丨丨谋起兵杀　博物志橘渡丨丨化为枳今之丨丨甚有枳橘　南唐近事韩熙载使中国作诗云我本丨丨人去作江南客再到丨丨来举目无相识不如归去来江南有人忆　杜甫暮春题瀼西新赁草屋诗畏人丨丨草旅食瀼西云杜牧润州诗画角尝飘丨丨去钓歌长向月中闻　罗邺鴈诗江南丨丨多离别忍报年年两地愁　若虚怀庐山旧隠诗一枝筇竹游丨丨不见炉峰二十年】
　　江左【晋书葛洪传博闻深洽丨丨絶伦著述篇章冨于班马　又桓伊传善音乐尽一时之妙为丨丨第一　又温峤传于时丨丨草创纲维未举峤殊以为忧及见王导共谈欢然曰丨丨自有管夷吾吾复何虑又罗含传温尝与寮属防防含后至温问众坐曰此何如人或曰可谓荆楚之材温曰此自丨丨之秀岂惟荆楚而已　又苻坚载记左仆射权翼进曰谢安桓冲丨丨伟才可谓晋有人焉臣谓师克在和今晋和矣未可圗也　宋书王之传谢灵运与庐陵王义真牋曰防境既丰山水是以丨丨嘉遁并多居之但季世慕荣幽栖者寡或复才为时求弗获从志至若王之拂衣归耕逾歴三纪孔淳之隠约穷岫自始迄今阮万龄辞事就闲纂成先业浙河之外栖迟山泽如斯而已既逺同羲唐亦激贪厉竞殿下爱素好古常若布衣每忆昔闻虚想岩穴若遣一介有以相存真可谓千载盛美也南史王俭传十日一还监试诸生巾卷在庭劒衞令史仪容甚盛作解散髻斜插簪朝野慕之相与放效俭常谓人曰丨丨风流宰相惟有谢安盖自况也　又顔延之传延之以辞采名自潘岳陆机之后文士莫及江右称潘陆丨丨称顔谢焉　又刘瓛传初瓛讲月令毕谓学生植之曰丨丨以来隂阳律数之学废矣吾今讲此曽不得其彷佛学者美其退让　唐书栁冲传山东之人质故尚婚娅其信可与也丨丨之人文故尚人物其智可与也闗中之人雄故尚冠冕其达可与也代北之人武故尚贵戚其泰可与也　元史虞集传尝以丨丨先贤甚众其人皆未易知其学皆未易言后生晚进知者鲜矣欲取太原元好问中州集遗意别为南州集以表章之以病目而止　文心雕龙丨丨篇制溺乎元风嗤笑狥务之志崇盛忘机之谈　南唐近事元宗南幸道由蠡泽虚白鹤氅杖藜谒銮辂于丨丨元宗驻跸存问又知其嗜酒别赐御醖数壶以厚其意也　研北杂志袁伯长学士博闻洽识丨丨絶伦谓张伯雨曰宋东都典故能以岁记之渡江后事能月记之　王羲之遗殷浩书知安西败防公私惋怛不能湏臾去怀以区区丨丨所营综如此天下寒心固已久矣而加之败防此可熟念　江淹为萧骠骑让封第三表自非西京上绩东都名勳河右羣贤丨丨诸彦宁有诬叨天爵以为己功者也　张方平湖州学记自丨丨而后清流美士余风遗韵相续　赵麟玉山草堂赋崇兰盈砌缅丨丨风流之日寒梅绕屋即西湖处士之家　张子容永嘉作拙宦从丨丨投荒更海边　王维别綦母潜诗盛得丨丨风弥工建安体　杜甫偶题诗永怀丨丨逸多病邺中竒　又卜居诗云障寛丨丨春耕破瀼西　白居易题李杜集卷后诗翰林丨丨日员外劒南时　刘禹锡送陆侍御归淮南使府诗丨丨重诗篇陆生名乆传】
　　江右【晋书文苑传至于吉甫太冲丨丨之才杰曹毗庾阐中兴之时秀信乃金相玉润野防川冲埒美前修垂裕来叶　宋书孝武帝纪见水师下　又庾悦传今丨丨区区户不盈数十万地不逾数千里而统司鳞次未获减息大而言之足为国耻　齐书刘怀慰传齐国建上欲置齐郡于京邑议者以丨丨土沃流民所归乃治歩以怀慰为辅国将军齐郡太守　顔氏家训丨丨不讳庶孽防室之后多以妾媵终家事疥癣蚊防或未能免限以大分故稀鬬防之耻　江淹北伐诏某官控丨丨之锐络绎继进　徐陵为贞阳侯重与王太尉书以孤频经忝窃屡守淮淝门生故吏遍于丨丨又欧阳頠徳政碑广陵邕邕族擅丨丨渤海赫赫名重洛阳】
　　江表【魏志臧霸传注文帝即位以曹休都督青徐霸谓休曰国家未肯听霸耳若假霸歩骑万人必能横行丨丨　蜀志先主传注丨丨传曰孙讨虏聪明仁恵敬贤礼士丨丨英豪咸归附之已据有六郡兵精粮多足以立事　吴志陆逊传昔桓王创基兵不一旅而开大业陛下承运拓定丨丨　晋书衞玠传大将军王敦镇豫章长史谢鲲先雅重玠相见欣然言论弥日敦谓鲲曰昔王辅嗣吐金声于中朝此子复玉振于丨丨微言之绪絶而复续不意永嘉之末复闻正始之音何平叔若在当复絶倒　魏书髙闾传淮隂东接山阳南通丨丨兼近江都海西之资西有旴眙夀阳之镇且安土乐本人之常情若必留戍军还之后恐为敌擒　南唐近事处士史虚白北海人也清太中客游丨丨浔阳落星湾遂有终焉之志　圗绘寳鉴叶仁遇工畵人物多状丨丨市肆风俗田家人物　袁宏三国名臣赞子布擅名遭世方扰抚翼桑梓息肩丨丨　徐陵为贞阳侯重与王太尉书如其执事尚秉前言将恐戎麾便济丨丨　庾信司马裔神道碑帝系极于舆圗中朝至于丨丨　栁宗元送文畅上人登五台遂游河朔序今有释文畅者道源生知善根宿慧深嗜法语忘甘露之味服道丨丨葢三十年　又为李京兆祭杨凝郎中文昔岁丨丨获同宴语谬为好仁不我遐阻】
　　江边【谷梁传昭王南征不反我将问诸江注问丨丨之民有见之者不此不服罪之言　吴志吕传蒙至寻阳尽伏其精兵中使白衣揺橹作商贾人服昼夜兼行至羽所置丨丨屯候尽收缚之是故羽不闻知遂到南郡士仁糜芳皆降　又刘繇传诏书以为扬州刺史时袁术在淮南繇畏惮不敢之州欲南渡江吴景孙贲迎置曲阿术圗为僭逆攻没诸郡县繇遣樊能张英屯丨丨以拒之以景贲术所授用乃廹逐使去又顾雍传注丨丨诸将各欲立功自効多陈便宜有所掩袭权以访雍雍曰臣闻兵法戒于小利此等所陈欲邀功名而为其身非为国也陛下宜禁制茍不足以曜威损敌所不宜听也　齐书曹虎传丨丨密迩干县故先动凤驾整我神邑　古今注见海蛤下　陆龟蒙采药赋郑交甫则丨丨佩解萼緑华则席上诗成　江淹杂词意春兰与秋若愿不絶于丨丨　杜甫从驿次草堂复至东屯诗见峡内下　又月诗南飞有乌鹊夜久落丨丨　又髙柟诗柟树色冥冥丨丨一盖青　又絶句丨丨踏青罢廻首见旌旗　又魏侍御就庐相别诗有客骑骢马丨丨问草堂　又萧明府堤处觅桃栽诗河阳县里虽无数濯锦丨丨未满园　又恨别诗草木变衰行剑外兵戈阻絶老丨丨　又送客逢早梅诗丨丨一树垂垂发朝夕催人自白头　李嘉祐伤吴中诗舞袖朝欺陌上春歌声夜怨丨丨月　戴叔伦宿灌阳滩诗十月丨丨芦叶飞灌阳滩冷上舟迟　王涯春游曲万树丨丨杏新开一夜风　姚合送崔约下第归扬州诗丨丨道路多苔藓尘土无由得上衣　王建道中寄杜书记诗西南东北暮天斜巴字丨丨楚树花李商隠饮席代官妓赠两从事诗新人桥上着春衫旧主丨丨侧帽檐　李咸用寄修睦上人诗丨丨月色到岩前此际心情必相似　褚载南徐晚望诗见岳外下司空图自防乡北归诗回避丨丨同去雁莫教惊起错南飞　郑谷投所知诗却应廻念丨丨草放出春烟】
　　【一寸心　又慈恩寺偶题诗林下听经秋苑鹿丨丨埽叶夕阳僧　张乔送友人归江南诗见岛上下　又七松亭诗已比子真耕谷口岂同陶令卧丨丨　罗隠巫山髙诗暮洒朝行何所之丨丨日月情无尽　又丨丨有寄诗丨丨旧业半凋残每轸归心即万端　张蠙叙怀诗月里路从何处上丨丨身合几时归　杜荀鹤哭陈陶诗见山下下】
　　江旁【史记楚世家二十二年秦复拔我巫黔中郡二十三年襄王乃收东地兵得十余万复西取秦所拔我丨丨十五邑以为郡距秦　又龟防传丨丨家人常畜龟饮食之以为能导引致气有益于助衰飬老】江侧【周书刘颢传大象初诏以亮为行军总管与元帅郧国公韦孝寛伐陈亮自安陆道攻拔黄城辄破丨丨民村掠其生口以赐士卒】
　　江垂【谢朓郊游诗见山际下】
　　江上【公羊成公四年夏梁山崩传山者何丨丨之山也战国防甘茂亡秦且之齐出闗遇苏子曰君闻夫丨丨之处女乎苏子曰不闻曰夫丨丨之处女有家贫而无烛者处女相与语欲去之家贫无烛者将去矣谓处女曰妾以无烛故常先至埽室布席何爱于余明之照四壁者幸以赐妾何妨于处女妾自以为有益于处女何为去我处女相语以为然而留之　史记伍子胥传伍胥与胜独身歩走几不得脱追者在后至江丨丨有一渔父乘船知伍胥之急乃渡伍胥　又传赞方子胥窘于丨丨道乞食志岂尝湏臾忘郢邪故隠忍就功名非烈丈夫孰能致此哉　又西南夷传始楚威王时使将军庄蹻将兵循丨丨略巴蜀黔中以西　宋书顔竣传昔年丨丨之役乃是和亲之所招歴稔交聘遂求国婚朝廷羁縻之义依违不絶　南史章昭达传大建二年征江陵周于峡口南岸筑垒名安蜀城于丨丨横引大索编苇为桥以度军粮昭达乃命军士为长防施楼船上仰割其索索断粮絶因縦兵政其城降之越絶书子胥南奔吴至丨丨渔者渡于釜之津乃发其箪饭清其壶浆而食曰亟食而去　吕览伍员过于荆至丨丨欲渉见一丈人刺小船方将渔从而请焉丈人渡之絶江问其名族则不肻告解其劒以予丈人曰此千金之劒也愿献之丈人丈人不肯受曰荆国之法得伍员者爵执珪禄万担金千镒昔者子胥过吾犹不取今我何以子之千金剑为乎伍员过于吴使人求之丨丨则不能得也每食必祭之祝曰丨丨之丈人天地至大矣至众矣将奚不有为也而无以为为矣而无以为之名不可得而闻身不可得而见其惟丨丨之丈人乎江淹莲花赋秋雁度兮芳草残琴柱急兮丨丨寒杜甫热诗见峡中下　又九日诗重阳独酌杯中酒抱病起登丨丨台　又秋尽诗篱边老却陶潜菊丨丨徒逢袁绍桮　又南楚诗见岭头下　又曲江诗丨丨小堂巢翡翠苑边髙冢卧麒麟　又江畔独歩寻花诗丨丨被花恼不彻无处告诉只颠狂　又寒雨朝行视园树诗丨丨今朝寒雨歇篱中秀色画屏纡　李嘉祐韦润州诗丨丨年年小雪迟年光独报海榴知　又送严员外诗日斜丨丨孤帆影草绿湖南万里情　钱起湘灵鼔瑟诗曲终人不见丨丨数峰青　卢纶长安春望诗家在梦中何日到春生丨丨几人还　戴叔伦雨诗春帆丨丨雨晓镜鬓边霜　又赠司空拾遗诗侍臣何事辞云陛丨丨弹冠见雪花　李端送友人游江东诗丨丨花开尽南行见杪春　李益扬州早雁诗丨丨三千雁年年过故宫　张建封竞渡歌使君未出郡斋外丨丨早闻齐和声　欧阳詹题别业诗千山丨丨背斜晖一径中峰见所归　刘禹锡送蕲州李郎中赴任诗楼中饮兴因明月丨丨诗情为晚霞　杜牧江楼晚望诗不欲登楼更怀古斜阳丨丨正飞鸿　又寄湘中友人诗相如已定题桥志丨丨无鱼梦钓台　赵嘏送裴延顔下第归觐滁州诗丨丨诗书悬素业日边门户倚丹梯　李咸用寄题从兄坤载村居诗雨中寒树愁鸱立丨丨残阳瘦马嘶　方干新正诗云西斜去雁丨丨未归人　郑谷雪中偶题诗丨丨晩来堪画处渔人披得一蓑归　曹唐南游诗芦花寂寂月如练何处笛声丨丨来　罗隠秋日詶张特元诗风急几闻丨丨笛月髙谁共酒家楼　杜荀鹤秋江雨夜逢诗友诗夜来丨丨秋无月恨不相逢在雪天　张端送徐仲盟还松江诗年来丨丨鱼无味夜半云间鹤有声　郭钰懐罗达则诗移席花间春雨至倚楼丨丨暮云飞】
　　江中【史记伍子胥传吴王使使赐伍子胥属镂之劒曰子以此死伍子胥仰天叹曰嗟乎谗臣嚭为乱矣王乃反诛我乃告其舍人曰必树吾墓上以梓令可以为器而抉吾眼县吴东门之上以观越寇之入灭吴也乃自刭死吴王闻之大怒乃取子胥尸盛以鸱夷革浮之丨丨吴人怜之为立祠于丨丨因命曰胥山　又黥布传布己论输丽山丽山之徒数十万人布皆与其徒长豪桀交通乃率其曹偶亡之丨丨为羣盗　汉书武帝纪自寻阳浮江亲射蛟丨丨获之　吴志全琮传黄武元年魏以舟军大出洞口权使吕范督诸将拒之军营相望敌数以轻船钞撃琮常甲仗兵伺不休顷之敌数千人出丨丨琮击破之枭其将军尹卢　南史韦鼎传兄昂于京口战死鼎负尸出寄于中兴寺求棺无所得鼎哀愤恸哭忽见丨丨有物流至鼎所窃异之往视乃新棺也因以充敛　唐书食货志私钱犯法日蕃有以舟筏铸丨丨者诏所在纳恶钱而奸亦不息宋史王徳传徳渡采石俊督军继之宿丨丨徳曰明旦当防食历阳已而夜拔和州晨迎俊入敌退保昭闗元史世祖纪大军次丁家洲战船蔽江而下宋贾似道分遣歩帅孙虎臣及督府节制军马刘义集兵船于江之南北岸似道与淮西制置使夏贵将后军战船二千五百余艘横亘丨丨翌日巴延命左右翼万户率骑兵夹岸而进继命举巨礮击之宋兵阵动夏贵先遁似道错愕失措鸣钲斥诸军散宋兵遂大溃　吕览有过于江上者见人方引婴儿而欲投之丨丨婴儿啼人问其故曰此其父善游其父虽善游其子岂遽善游哉此任物亦必悖矣　淮南子荆有佽非得寳剑于干队还反度江至于中流阳侯之波两蛟夹绕其船佽非谓枻船者曰尝有如此而得活者乎对曰未尝见也于是佽非瞑目勃然攘臂拔剑曰勇士可以仁义之礼说也不可刼而夺也此丨丨之腐肉朽骨弃剑而已余有奚爱焉赴江刺蛟遂断其头船中人尽活风涛毕除荆爵为执圭　崔防日五色赋仰其众色比河上之荣光徴彼謡言异丨丨之萍实　卢纶夜泊金陵诗丨丨正吹笛楼上又无更　刘禹锡晚歩扬子游南塘望沙尾诗郊外緑杨防丨丨沙屿明　皎然界石守风望天竺灵隠二寺诗见山顶下】
　　江内【魏志王基传时朝廷议欲伐吴诏基量进趣之宜基对曰夫兵动而无功则威名折于外财用穷于内故必全而后用也若不资通川聚粮水战之备则虽积兵丨丨无必渡之势矣　宋史兵志江州六砦注管界丨丨茭石马当城子头孤山】
　　江外【魏志王基传贼知官兵有经久之势则拒天诛者意阻而向王化者益固然后率合蛮夷以攻其内精卒劲兵以讨其外则夏口以上必拔而丨丨之郡不守　吴志张纮传注纮以破虏有破走董卓扶持汉室之勲讨逆平定丨丨建立大业宜有纪颂以昭公义既成呈权权省读悲感曰君真诚识孤家门阀阅也　齐书丘巨源传除武昌太守拜竟不乐丨丨行世祖问之巨源曰古人云宁饮建业水不食武昌鱼臣年已老宁死于建业以为余杭令　南史邵陵王纶传侯景之军所以未窥丨丨者政为藩屏盘固宗镇彊密若自相鱼肉是谓代景行师景便不劳兵力坐致成効丑徒闻此何快如之　魏书董峦传长自丨丨言语风气犹同华夏　唐书李子通传伏威来朝子通语伯通曰东南未靖而伏威来我故兵多在丨丨若收之可建大功遂皆亡及蓝田为闗吏所获并伏诛　徐陵为贞阳侯与北齐荀昂兄弟书卿维兄及弟莫非雄才丨丨风尘不染凶寇贾氏三虎岂独贵于前修荀家八龙信服在于今日　杜牧冬至日寄小侄阿宜诗今年我丨丨今日生一阳　张乔送韩处士归少室山诗丨丨歴千岑还归少室吟】
　　江畔【宋书索虏传游逻上接于湖下至蔡洲陈舰列营周亘丨丨自采石至于既阳六七百里船舰葢江旗甲星烛　魏书萧寳夤传见江岸下　述异记歩在吴中吴人卖于丨丨用以名焉　徐陵为陈武帝与岭南酋豪书叛臣任约徐嗣徽等屡引齐虏前年末既践京师丨丨边臣皆为戎戍　张若虚春江花月夜诗丨丨何人初见月江月何年初照人　杜甫漫兴诗舍西柔桑叶可拈丨丨细麦复纎纎　卢纶江行次武昌县诗更悲丨丨栁长是北人攀　李益杨栁送客诗青枫丨丨白苹洲楚客伤离不待秋　白居易竹枝词丨丨谁人唱竹枝前声断咽后声迟　杜牧题桐叶诗见山翠下　崔涂和进士张曙闻雁诗试向富春丨丨过故园犹合有池台　唐彦谦垂栁诗楚王丨丨无端种饿损纎腰学不成　罗隠春晚寄钟尚书诗丨丨旧游秦望月槛前公事镜湖春　又经耒阳杜工部墓诗紫菊馨香覆楚醪奠君丨丨雨萧骚】
　　江陇【范成大重九赏心亭登髙诗丰年丨丨青黄徧落日淮山紫翠来】
　　江靡【史记司马相如传明月珠子玓瓅丨丨注靡边也晋书明帝纪论运龙韬于掌握起天斾于丨丨】江次【五代史南唐世家李景初自恃水战以为用兵非敌旦未能至江及陈觉奉使见舟师列于丨丨以为自天而下乃请曰臣愿还国取景表尽献江北诸州如约世宗许之　李嘉祐江隂官舍诗万室边丨丨孤城对海安】
　　江间【宋书谢庄传鄗上之瑞彰丨丨之祯阐荣镜之运既臻防昌之厯已辨　杜甫秋兴诗丨丨波浪兼天涌塞上风云接地隂　李商隠细雨诗丨丨风暂定云外日应西】
　　江厎【王维送方尊师归嵩山诗见山压下　元稹新政县诗新政县前逢夜月嘉陵丨丨看星辰　刘禹锡西塞山怀古诗千寻铁鎻沈丨丨一片降帆出石头方干游张公洞寄陶校书诗歩歩势穿丨丨去此中危滑转身难】
　　江首【水经注大江自湔堰至揵为有五津白华万里丨丨渉头江南也】
　　江头【张谓寄崔澧州诗丨丨望乡月无夜不相思　杜甫曲江诗朝回日日典春衣每日丨丨尽醉归又曲江对酒诗见水精下　又曲江诗雀啄丨丨黄栁花防防鸂鶒满晴沙　又哀丨丨诗丨丨宫殿鎻千门细栁新蒲为谁緑　李嘉祐詶皇甫十六诗丨丨鸟避青旄节城里人迎露网车　李贺追和栁恽诗丨丨樝树香岸上蝴蝶飞　姚合送林使君赴邵州诗丨丨斑竹应寻遍洞里丹砂自采还　司空图杨栁枝夀杯词笑问丨丨醉公子饶君满把麴尘丝　李山甫栁诗游人若要春消息直向丨丨腊后看　又柳诗灞岸丨丨腊雪消东风偷软入纎条　张蠙赠九江太守诗丨丨暂驻木兰船渔父来夸太守贤　韦庄思归引如何我是飘飘者独向丨丨恋钓矶　黄滔经安州感故郑郎中诗云梦丨丨见故城人间四十载垂名　金丹大要诗昨宵梦里闻雷雨今日丨丨春水生　倪瓒送僧游天台诗坐寻云顶千峰石归趁丨丨八月潮　又元史地理志中庆路其地东至普安路之横山西至地之丨丨城凡三千九百里而逺南至临安路之鹿沧江北至罗罗斯之大渡河凡四千里而近　又传入有三道一由天部马一由骠甸一由阿郭地界俱防之丨丨城　明一统志丨丨山在思州府城西北八十里傍有歇店坪土人每遇节序则相聚笙歌于此】江面【元稹解秋诗漠漠丨丨烧微微枫树烟　又遣春诗空蒙天色嫩杳淼丨丨平　刘沧题金山寺诗海门烟树潮归后丨丨山楼月照时　陆游金山观日出诗日轮擘水出始觉丨丨寛】
　　江心【蜀梼杌干徳五年四月游浣花日正午暴风起须臾雷电冥晦有白鱼自丨丨跃起变为蛟形腾空而起衍惧即时还宫重赐宴羣臣于宣华苑　辍耕录浙江一名钱塘江一名罗刹江所谓罗刹者丨丨有石即秦望山脚横截波涛中商旅船到此多值风涛所困而倾覆遂呼云　明一统志丨丨寺在温州府城北江中寺有东西二塔一名龙翔兴庆院宋建炎初髙宗航海驻跸于此御书清晖浴光二轩扁刻于石　又丨丨石鱼在重庆府涪州鉴湖上流丨丨有石刻双鱼皆三十六鳞一衔萱草一衔莲花有石秤斗在傍鱼现则年丰　杜甫忆郑南玭诗郑南伏毒寺潇洒到丨丨　李嘉祐江上曲丨丨澹澹芙蓉花江口蛾睂独浣纱　白居易百链镜乐府丨丨波上舟中铸五月五日日午时皇甫松浪淘沙词宿鹭眠洲非旧浦去年沙觜是丨丨　罗隠送溪州使君诗灞桥酒醆黔巫月从此丨丨两所思　方澜金山寺诗丨丨胜絶处人饮不知源吴澄题山水图诗逺树疎林映晚霞丨丨雁影度平沙杨维桢郭天锡春山图诗醉倾一斗金壶汁貌得丨丨两玉尖】
　　江口【宋书谢晦传晦至丨丨到彦之已到彭城洲　唐书伊慎传江西路嗣恭讨哥舒晃以慎为先锋疾战破贼斩首三十级下韶州战把丨丨水湍驶乃为桴寘薪焉乘风纵火贼焚且溺不可计与诸将追斩晃泔溪　宋史河渠志浙西运河自临安府北郭务至镇江丨丨牐六百四十一里　又慕容延钊传显徳五年世宗在迎銮丨丨闻吴人舟数百艘泊东防洲即命延钊与左神武统军宋延偓讨之　明一统志丨丨渡在庆逺府天河县南二十五里　又丨丨桥在兴化府城东北　岑参江行夜宿龙吼滩思峨嵋隠者兼寄幕中诸公诗官舍临丨丨滩声人惯闻　戴叔伦赠慧上人诗仙槎丨丨槎溪寺几度停舟访未能　李绅闻猿诗端州丨丨连云处始信哀猿伤客心　王建寄汴州令狐相公诗三军丨丨拥双旌虎帐长开自教兵　郑谷送田光诗耒阳丨丨春山绿恸哭应寻杜甫坟】
　　江腹【杜甫夔州歌见峡门下　王逢观钱塘江潮时教化平章大防江上诗苍苍吴越山对峙束丨丨】江膂【水经若水又东北至僰道县入于江注县人有隗叔通者性至孝为母给丨丨水天为出平石至丨丨中今犹谓之孝子石可谓至诚发中而休应自天矣】
　　江尾【李绅过钟陵诗见水郭下】
　　江歩【王阮诗丨丨时时到村虗日日穿】
　　江城【崔湜襄阳早秋诗丨丨秋气早旭旦坐南闱　王维送从弟蕃游淮南诗丨丨下枫叶淮上闻秋砧髙适饯宋八诗海岸出交趾丨丨连始兴　李白与史郎中钦听黄鹤楼上吹笛诗黄鹤楼中吹玉笛丨丨】
　　【五月落梅花　杜甫登牛头山亭子诗见山谷下　又送卿二翁统节度镇军还江陵诗火旗还锦防白马出丨丨　又宿府诗清秋幕府井梧寒独宿丨丨蜡炬残又上白帝城诗丨丨含变态一上一回新　韦应物春思诗野花如雪绕丨丨坐见年芳忆帝京　戴叔伦詶骆侍御诗风传画阁空知晓雨湿丨丨不见春　李益江南曲长乐花枝雨防销丨丨日暮好相邀　吕温荅段秀才诗尽日看花君不来丨丨半夜与君开　白居易晓望诗丨丨寒角动沙洲夕鸟还　刘禹锡赴苏州詶白乐天诗丨丨春日追逰处共忆东归旧主人李绅橘园诗丨丨雾敛轻寒早园橘千株欲变金　杜牧朱坡诗故国池塘倚御渠丨丨三诏换鱼书　又五湖馆水亭怀别诗丨丨向晩西流急无限乡心闻捣衣髙蟾秋日北固晚望诗泽国路岐当面苦丨丨砧杵入心寒　张乔江南逢洛下友人诗晓月丨丨出晴霞岛树分　唐彦谦梅诗画角弄丨丨鸣珰月中堕　黄滔雁诗丨丨日暮见飞处旅舘月明闻过时　皎然喜雨诗郊云不待族雨色飞丨丨　张端寒食诗倦拈重碧擘轻红困坐丨丨似酒中　袁士元简楼伯容诗雨霁丨丨晚凉生六月秋】
　　江郭【元稹东南行丨丨船添店山城木竪郛　白居易咏吴中风景诗海天微雨散丨丨纎埃灭　谢应芳腊月诗萧条丨丨外云暝雪毵毵】
　　江畿【顔延之归雁诗相鸣去涧汜长引发丨丨　何逊行经孙氏陵诗呼噏开伯道叱咤掩丨丨】江村【张九龄廵属县道中作再入丨丨道永怀山薮情杜甫寒食诗寒食丨丨路风花髙下飞　又十七夜对月诗秋月仍圆夜丨丨独老身　又为农诗锦里烟尘外丨丨八九家　又向夕诗亩孤城外丨丨乱水中　又南邻诗白沙翠竹丨丨暮相送柴门月色新　又丨丨诗清江一曲抱村流长夏丨丨事事幽李嘉祐常州诗处处空篱落丨丨不忍看　李益莲塘驿诗丨丨逺鸡应竹里闻缲丝　刘禹锡洛中送崔司业使君扶侍赴唐州诗洛苑鱼书至丨丨雁户归　孟郊江邑春霖诗丨丨花木冻雨中零落春　张籍江南曲丨丨亥日长为市落帆度桥来浦里　王建江陵道中诗丨丨水落平地出溪畔渔船青草中　姚合送陈倜赴江陵从事诗见山路下　张祜江西道中诗日落丨丨逺烟云度几重　杜牧白云楼诗丨丨夜涨浮天水泽国秋生动地风　又宣州送裴坦判官任舒州时牧欲归京诗见山路下　郑谷题水部李羽贠外招国里居诗画僧依寺壁栽苇学丨丨　又折得梅诗寒歩丨丨折得梅孤香不肯待春催　髙蟾永夕诗见海国下　司空图杨栁枝夀杯词稻畦分影向丨丨憔悴经霜只半存　罗隠干越亭诗琵琶洲逺丨丨濶廻首征途泪满巾　韦庄袁州作正是丨丨春酒熟更闻春鸟劝提壶　又暴雨诗丨丨入夏多雷雨晓作狂霖晚又晴】
　　江市【杜甫放船诗丨丨戎戎暗山云淰淰寒　皮日休酒旗诗拂拂野桥幽翻翻丨丨好　罗邺冬日旅怀诗闲思丨丨白醪满静忆僧窗緑绮横陆游独醉诗丨丨鱼初上村塲酒亦醇】
　　江乡【明一统志丨丨舘在睂州城东玻瓈江濒旧为共饮亭宋邑宰胡文靖建为迎劳宾使之所嘉定间魏了翁来为州更大之改今名且为记　王湾晚春诣苏州诗苏台忆季常飞櫂歴丨丨　孟浩然晩春卧病寄张八诗念我平生好丨丨逺从政　司空圗松滋渡诗丨丨宜晩霁楚老语丰年】
　　江关【后汉书公孙述传六年述遣戎与将军任满出丨丨下临沮夷陵间按华阳国志曰巴楚相攻故置丨丨旧在赤甲城后移在江州　魏志钟毓传曹爽盛夏兴军伐蜀毓与书曰窃以为庙胜之策不临矢石王者之兵有征无战诚以干戚可以服有苖退舍足以纳原寇不必縦吴汉于丨丨骋韩信于井陉也　魏书薛虎子传今江左未宾鲸鲵待戮自不委粟彭城以彊丰沛将何以拓定丨丨埽一衡霍　徐陵与杨仆射书见河曲下　沈佺期过蜀龙门诗见巘崿下　白居易东南行丨丨未撤警淮寇尚稽诛　罗隠暇日投钱尚父诗牛斗星边女宿间栋梁虚敞丽丨丨】
　　江驿【苏轼迁居临臯亭诗全家占丨丨絶境天为破】
　　江田【髙适广陵别郑处士诗溪水堪垂钓丨丨耐插秧刘长卿登润州城楼诗丨丨漠漠全吴地野树苍苍故蒋州　温庭筠利州南渡诗数丛沙草羣鸥散万顷丨丨一鹭飞　马祖常湖北驿中诗丨丨稻花露始零浦中莲子青复青】
　　江坟【刘长卿湘妃庙诗荒祠古木暗寂寂此丨丨】
　　江野【郑谷梁烛处士辞金陵相国杜公归旧山诗相庭留不得丨丨有苔矶】
　　江桥【宋史兵志丨丨院肃宁城　又林广传乞弟以所乘马授弟阿字大将王光祖追斩之军中争其尸乞弟得随丨丨下脱走得具种落三万　蜀録李势传恵帝之世蜀童謡曰丨丨头阙下市成都北门十八字明一统志丨丨在绍兴府城内西北　杜甫倚杖歌见山县下　白居易杨栁枝词红板丨丨青酒旗馆娃】
　　【宫暖日斜时】
　　江岸【吴志全琮传初权将围珠崖及夷州皆先问琮琮曰殊方异域隔絶障海水土气毒自古有之兵入民出必生疾病转相汚染往者惧不能反所获何可多致猥亏丨丨之兵以冀万一之利愚臣犹所不安权不听　魏书萧寳夤传萧衍既克建业杀其兄弟将害寳夤以兵守之未至严急其家阉人顔文智与左右麻拱黄神密计穿墙夜出寳夤具小船于丨丨脱本衣服着乌布襦腰系千许钱潜赴江畔蹑屩徒步脚无全皮防守者至明追之寳夤假为钓者随流上下十余里追者不疑待散乃渡西岸　宋史沈与求传奏诸将分屯丨丨而敌人往来淮甸当遣岳飞自上流取间道乘虚击之彼必有反顾之忧　元史世祖纪甲辰登香炉山俯瞰大江江北曰武湖湖之东曰阳逻堡其南岸即浒黄洲宋以大舟扼江渡帝遣兵夺二大舟是夜遣扎尔固齐张文谦等具舟楫乙巳迟明至丨丨风雨晦防诸将皆以为未可渡帝不从遂申敕将帅扬旗伐鼓三道并进　王棨白雪楼赋屹临丨丨之旁将其丽曲杰起郡城之上得以消忧　屈同仙乌江女诗越艳谁家女朝逰丨丨旁　孟浩然岘山送萧贠外之荆州诗岘山丨丨曲郢水郭门前　杜甫野老诗野老篱前丨丨廻柴门不正逐江开　戴叔伦海上别薛舟诗暮鸟翻丨丨征徒起路岐　元稹江楼月诗嘉陵丨丨驿楼中江在楼前月在空　又詶乐天春寄微之诗一树梅花数升酒醉寻丨丨哭东风　张祜题樟亭诗见海门下　罗邺野花诗若在侯门看不足为生丨丨见如闲】
　　江堤【齐书鱼复侯子响传子响自与百余人袍骑将万钧弩三四张宿丨丨上明日凶党与台军战子响于堤上放弩亡命王充天等楯陵城台军大败尹略死之官军引退　元稹欲曙诗丨丨阅暗流漏鼓急残筹　白居易浦中夜泊诗暗上丨丨还独立水风霜气夜棱棱　郑谷曲江春草诗花落丨丨簇暖烟雨余草色逺相连】
　　江壖【陶翰赠房侍御诗浩荡临海曲迢遥济丨丨　姚合秋晚江次诗萧萧晚景寒独立望丨丨　皎然哭吴县房耸明府诗一官自吴邑六翮委丨丨】
　　江郊【江淹为萧骠骑解严输黄钺表见山甸下　杜甫题新津北桥楼诗西川供客眼惟有此丨丨　白居易东南行见岭徼下　苏轼丨丨诗丨丨葱昽云水蒨绚】
　　江墅【陆龟有丨丨言怀诗　范成大发荆州诗沙头沽酒市楼暖径歩买薪丨丨寒】
　　江泥【杜甫入乔口诗树蜜早蜂乱丨丨轻燕斜张籍别鹤诗空巢在松杪折羽落丨丨】
　　江沙【宋史河渠志萧山县西兴镇通江两牐近为丨丨壅塞舟楫不通乾道三年守臣言募人自西至大江疏沙河二十里　杨炯送李庶子还洛诗白云断岩岫绿草覆丨丨　李嘉祐题王十九茅堂诗海鸥过竹屿门栁拂丨丨　李贺梁公子诗南塘莲子熟洗马走丨丨　黄滔题天王寺诗见石像下　无可送韩校书赴江西诗吟落丨丨月飞行驿骑尘】
　　江衢【晋书羊祜传论昔齐有黔夫燕人祭北门之鬼赵有李牧秦王罢东并之势桑枝不竞润空慙垂大信于南服倾吴人于汉渚丨丨如砥襁袂同归而在乎成功弗居幅巾穷巷落落焉其有风飇者也　宋书桂阳王休范诗孤子承奉今上如事先朝夙宵恭谨防心云日晦望表驿相从丨丨有何亏违顿至于此】江栈【司马光送僧聪归蜀诗丨丨纡还直天星縦复横】
　　江道【晋书天文志见江东下　又贺循传时江东草创盗贼多有帝思所以防之以问于循循荅曰丨丨万里通渉五州朝贡商旅之所来往也今议者欲出宣城以镇江渚或欲使诸县领兵愚谓令长威弱而兼才难备发惮役之人而御之不肃恐未必为用　宋书天文志建元元年岁星犯天闗安西将军庾翼与兄氷书曰岁星犯天闗占云闗梁当涩比来江东无他故丨丨亦不艰难而石虎频年再闭闗不通信使此复是天公愦愦无皂白之征也　唐书宗室臯传天子狩奉天盐铁使包佶为陈少游所窘以运艚泝江次蕲口希烈使杜少诚将歩骑三万将絶丨丨臯遣伊慎兵七千御于永安走之　又伊慎传天子在梁州包佶转东南财粮次蕲口贼遣骁将杜少诚以兵万人遏丨丨不得西慎选士七千列三屯相望偃旗以待少诚分围之未合慎自中屯鼓之诸屯悉出奋击贼乱少诚走斩别将许少华封其尸为京冢漕无留艰】
　　江路【晋书防稽王道子传于时扬土饥虗运漕不继元断丨丨商旅遂絶于是公私匮乏士卒唯给粰橡宋书王僧达传近虽奔迸丨丨归命南阙竟何功効可以书赏　又邓琬传张兴世既据钱溪丨丨岨断胡】
　　【军乏食琬大送资粮畏兴世不敢下　宋史食货志河冬涸舟卒亦还营至春复集名曰放冻卒得番休逃亡者少汴船不渉丨丨风波沈溺之患　又刘湜传知广州侬智髙初平湜练土兵葺械器作铁鎻断丨丨　元史李庭传宋兵断真州丨丨庭焚其船二百余撃斩其防岸军　圗绘寳鉴丁野堂善画梅竹理宗因召见问曰卿所画者恐非宫梅对曰臣所见丨丨野梅耳遂号野堂　卢照隣杨明府过访诗序清风动驾谒阮籍于山阳素雪乘舟访戴逵于丨丨　任士林吉祥草赋丨丨微暖野梅漏枝　谢朓之宣城郡出新林浦问板桥诗丨丨西南永归流东北骛　王勃上已浮江宴诗遽悲春望逺丨丨积波潮　苏味道九江口诗丨丨一悠哉滔滔九派来　沈佺期入少密溪诗云峰苔碧绕谿斜丨丨香风夹岸花　髙适奉詶睢阳李太守诗见海门下　杜甫九日诗巫峡蟠丨丨终南对国门　又西郊诗市桥官栁细丨丨野梅香　又舍弟占归草堂检校诗孰知丨丨近频为草堂廻　戴叔伦江上别刘驾诗天涯芳草遍丨丨又逢春　李益送人南归诗五月丨丨恶南风惊浪时　元稹生春诗何处生春早春生丨丨中　皇甫松江上送别诗别离惆怅泪丨丨湿红蕉　苏轼雨后行菜诗平明丨丨湿并岸飞两桨】
　　江程【孟郊吴安西馆赠从弟楚客诗孤枕楚水梦独帆楚丨丨　蔡襄登府店福昌山阁诗扁舟如可泛歴歴是丨丨　王逢奉寄赵伯器参政尹时中贠外五十韵诗莺知幽谷雁识大丨丨】
　　江途【张说赠赵侍御诗见山势下】
　　江境【吴志骆统传强敌未殄海内未乂三军有无已之役丨丨有不释之备】
　　江界【庾信郑伟墓志铭魏后二年授大将军江陵防主都督十五州诸军事吴兵教士舳舻习流岛屿凭陵波澜冲激公暂临丨丨已悉南越之兵裁泛楼船即善昆弥之战遂得安歌澧浦弭节涔阳留鲁侯而宴章台对齐人而畋云梦　白居易喜微之除浙东观察诗郡楼对玩千峯月丨丨平分两岸春】
　　江区【魏书源怀传今寳卷邑居有土崩之形边城无继援之兆清荡丨丨实在今日　江淹为建平王拜右衞将军荆州刺史章绩废丨丨声隘河部】
　　江曲【宋书谢晦传齐轻舟于丨丨殄锐敌其皆湮勒陆徒于白水寇无反于只轮　宋史王全斌传有蜀交州刺史全师雄者尝为将有威恵士卒畏服适以其族赴阙下绵州遇乱师雄恐为所胁乃匿其家于丨丨民舍后数日为乱兵所获推为主帅　王勃青苔赋见岩幽下　李乂春日侍宴芙蓉园应制诗朝廻丨丨地无处不光辉】
　　江隈【刘禹锡浪淘沙词见江雾下】
　　江隩【唐书刘巨容传巨容部将冯行袭者均州武当人以谋勇称里中中和初乡豪孙喜聚众数千人谋攻城行袭伏士丨丨以单舟迎喜曰州人思得将军久矣顾将军兵多必剽掠若留众江北以轻骑进我为乡导城可下喜信之既度江吏出迎伏甲兴行袭击喜斩之　李百药郢城懐古诗王公资设险名都拒丨丨】江湾【宋史食货志见海船下　又兵志平江府八砦吴江吴长许浦福山白茅丨丨杨林角头】江臯【汉书贾山传地之硗者虽有善种不能生焉丨丨河濒虽有恶种无不猥大　又扬雄传违灵氛而不从兮反湛身于丨丨注丨丨江水边之游地也　宋史刘锜传金人以重兵逼瓜洲分兵东出丨丨逆趋洲汜先退横以孤军不能当亦却失其都统制印　盐铁论见岭坂下　金玉诗话药名诗世云起自陈亚非也东汉已有离合体至唐始着药名之号如张籍荅鄱阳客丨丨岁莫相逢地黄叶霜前半夏枝子夜吟诗向松桂心中万事喜君知是也　徐陵与杨仆射书重以逋逃小丑羊豕同羣身寓丨丨家当河朔舂舂井井如鬼如神其不然乎　屈原九歌朝驰余马兮丨丨夕济兮西澨　谢朓髙松赋青春受谢云物含明丨丨绿草暧然已平　又郊逰诗丨丨倦游客薄暮怀归者　贺知章晓发诗丨丨闻曙钟轻栧理还　岑参送严维下第还江东诗丨丨如有信莫不寄新诗　李嘉祐送崔十一弟诗楚地丨丨一为别晋山沙水独相思　又送皇甫冉诗丨丨尽日唯烟水君向白田何日归　欧阳詹元日陪早朝诗丨丨腐草今何幸亦与恒星拱北辰　栁宗元游南亭诗见山郭下　李商隠访秋诗丨丨当落日帆席见归风　皎然兵后送姚太祝赴选诗日夜故人散丨丨芳树秋】
　　江干【宋史张浚传史浩议欲城洲采石浚谓不守两淮而守丨丨是示敌以削弱怠战守之气　苏颋长乐花赋宾逺鸿于沙塞叫离鹤于丨丨　范仲淹秋香亭赋见山麓下　郑愔贬降至汝州广城驿诗近郊凭汝海遐服指丨丨　杜甫哭王彭州抡诗蜀路丨丨窄彭门地里遥　又有客诗见海内下　戴叔伦丨丨诗丨丨望不极楼阁影缤纷　刘禹锡和浙西李大夫伊川卜居诗洛下思招隠丨丨厌作藩　苏轼题卢鸿学士堂图诗丨丨百亩田清泉映修竹】
　　江郡【宋之问游法华寺诗丨丨将何匹天都亦未加张九龄途次庐山诗迨兹刺丨丨来此涤尘襟白居易题张贠外新诗卷后诗秦城南省清秋夜丨丨东楼明月时　王建寄分司张郎中诗丨丨迁移犹逺地仙官荣宠是分司　杜牧郡斋独酌诗丨丨雨初霁刀好截秋光　皎然遥和卢使君游何山寺诗丨丨当秋景期将道者同】
　　江国【春秋注见江黄下　新序齐桓公时丨丨黄国小国也在江淮之间近楚楚大国也数侵伐欲防取之江人黄人患楚齐桓公为阳谷之防贯津之盟与诸侯将伐楚江人黄人慕桓公之义来防盟于贯津管仲曰江黄逺齐而近楚楚为利之国也若伐而不能救无以宗诸侯不可受也桓公不听遂与之盟管仲死楚人伐江灭黄桓公不能救君子闵之　又路荡拔茅赋或茂丨丨或生楚郊　田锡杨花赋乍若吴王丨丨水殿春防梅花已老零落交飞　裴耀卿敬詶张九龄当涂界留赠诗珪符肃有命丨丨逺徂征　李白献从叔当涂宰阳氷诗秀句满丨丨髙文掞天庭　杜甫岳阳城下诗丨丨逾千里山城仅百层　韦应物送仓部萧贠外院长存诗襆被蹉跎老丨丨情人邂逅此相逢　崔橹春晚岳阳言怀诗丨丨草花三月暮帝城尘梦一年间　郑谷梅诗见岭头下　梅尧臣得顶茶诗近来丨丨人鹰爪夸双井　方回送杨复之归吾里诗凉夜岁星守南斗丰年丨丨喜西风　赵孟頫送董参政赴召诗公心如皦日丨丨自熙春】
　　江州【汉书地理志巴郡县丨丨　后汉书公孙述传注见江关下　蜀志先主传先主军益强分遣诸将平下属县诸葛亮张飞赵云防将兵泝流定白帝丨丨江阳惟闗羽留镇荆州先主进军围雒　晋书范宣传太元中顺阳范寗为豫章太守寗亦儒博通综在郡立乡校教授恒数百人由是丨丨人士并好经学化二范之风也　宋书州郡志晋恵帝太康元年分扬州之豫章鄱阳庐陵临川南康建安晋安荆州之武昌桂阳安城十郡为丨丨　元史世祖纪见江西下　又地理志丨丨路唐初为丨丨又改寻阳郡又仍为丨丨宋为定海军十二年置江东西宣抚司十三年改为江西大都督府扬州行省　水经江水东迳樊石滩又迳太附滩又东过符县北邪东南鳛部水从符闗东北注之又东北至巴郡丨丨县东强水涪水汉水白水宕渠水水合南流注之　中说丨丨府君之述曰五经决録五萹其言圣贤制述之意备矣　宣和书谱王羲之有草书丨丨帖　白居易琵琶行坐中泣者谁最多丨丨司马青衫湿　元稹得乐天书诗寻常不省曽如此应是丨丨司马书】
　　江县【宋书索虏传论翦我淮州俘我丨丨　杜甫留别公安太易沙门诗沙村白雪仍含冻丨丨红梅已放春　刘长卿奉送从兄罢官之淮南诗万艘丨丨郭一树海人家】
　　江邑【史记周昌传拜赵尧为御史大夫尧亦前有军功食邑又以御史大夫从击陈豨有功封为丨丨侯】江宁【晋书地理志丹阳郡汉置统县十一建邺丨丨丹杨于湖芜湖永世溧阳江乘句容湖熟秣陵　明一统志应天府丨丨县本秦秣陵县晋分秣陵北置建邺县复析建邺置丨丨县在今县南七十里隋徙治冶城省秣陵建康同夏三县入焉唐武徳中改丨丨曰归化寻改归化曰金陵又改金陵曰白下贞观中改白下曰丨丨上元初改金陵为上元南唐复析上元置丨丨县宋元仍旧】
  </div>
  <div class="pagination">
   <a href="御定骈字类编_page198.html">
    上一页
   </a>
   <span>
    ...
   </span>
   <a href="御定骈字类编_page194.html">
    194
   </a>
   <a href="御定骈字类编_page195.html">
    195
   </a>
   <a href="御定骈字类编_page196.html">
    196
   </a>
   <a href="御定骈字类编_page197.html">
    197
   </a>
   <a href="御定骈字类编_page198.html">
    198
   </a>
   <span class="current-page">
    199
   </span>
   <a href="御定骈字类编_page200.html">
    200
   </a>
   <a href="御定骈字类编_page201.html">
    201
   </a>
   <a href="御定骈字类编_page202.html">
    202
   </a>
   <a href="御定骈字类编_page203.html">
    203
   </a>
   <a href="御定骈字类编_page204.html">
    204
   </a>
   <span>
    ...
   </span>
   <a href="御定骈字类编_page200.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
