<!DOCTYPE html>
<html>
<head>
    <meta charset="UTF-8">
    <title>山堂肆考 - 第 440 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 440 页/共 632 页</h1>
    <div class="content">　　白乐天有鸡距笔赋黄山谷有谢送宣城笔诗宣城变様蹲鸡距诸葛名家捋防须一束喜从公处得千金徧索市中无
　　麟角
　　晋武帝以博物志成赐张华麟角笔管辽西所献也青铁砚用于阗国所贡铁为之也侧理纸万畨南越所贡也按侧理一名陟厘
　　鹿毛
　　玉隠笔铭岂其作笔必兎之毫调利难秃亦有鹿毛
　　拙笔见容
　　齐武帝欲擅书名王僧防不敢显迹尝用拙笔得以见容
　　假笔不许
　　五代史闽人黄碣有假其笔者碣曰是笔当断大事不许假也
　　智永笔塜
　　尚书故实僧智永积年学书有秃笔头十瓮瓮皆数千头瘗之号笔塜
　　司马笔囊
　　宋司马文正公有贮笔黄囊及红管笔一枝今藏在太史范氏文正亲题其上实治平中赐物也淳熈六年张敬夫为之铭
　　枣心
　　朱元晦防蔡藻笔云蔡藻造笔能书者识之此故沅州吕使君语也因试其所制枣心様喜其老而益精并深山阳邻笛之感
　　栗尾
　　归田録蔡君谟为欧阳永叔写集古目録序欧以防须栗尾笔铜緑格为润笔君谟笑以为太清而不俗
　　笔授少瑜
　　见文章
　　笔赐时可
　　宋百家诗钱次公以墨四丸笔五枝赐杨时可杨戏曰安得砚乎次公曰不难须一诗耳杨乃作一絶云尖头奴有五兄弟十八公生四客卿过我书斋无一事似应终日待陶
　　笔阵
　　王羲之笔阵图夫纸者阵也笔者刀矟也墨者鍪甲也水砚者城池也心意者将军也本领者副将也结搆者谋畧也出入者号令也屈折者杀戮也
　　笔耕
　　张着翰林盛事王勃能文请者甚众金帛盈积人谓心织而衣笔耕而食
　　惊四座
　　杜诗落笔惊四座
　　扫千军
　　杜诗词源倒流三峡水笔阵独扫千人军
　　挿架落纸
　　苏叔党防须笔诗挿架刀矟健落纸龙蛇骛穿墉何卑微托此得佳誉
　　粘粉香
　　僧贯休诗粘粉为题栖凤竹香因洗落花泉
　　墨
　　释名墨者晦也言似物晦黙也
　　黒松使者
　　陶家瓶余事唐宗一日见御案墨上有小道士如蝇而行上叱之即呼万岁曰臣墨之精黑松使者也凡世人有文者其墨上皆有龙賔十二上神之因赐名龙香剂以墨分赐掌文官
　　香太守
　　纂异记唐薛稷封墨为公加九锡拜香太守兼亳州楮郡平章事是日墨吐异气结成楼台状邻里来观良久乃灭又韩退之毛頴毛頴与绛人陈农陶防稽楮先生友善文嵩有易光光字处晦燕人也其先号青松子光与南越石虚中为研究云水之交与宣城毛元鋭为文章濡染之友天子重儒封光为松滋侯
　　画掌记文
　　张仪苏秦二人同志逓剪髪以相活或佣力写书行遇圣人之文无笔可记则以墨画于掌内及股里夜还更折竹冩之
　　出汁冩书
　　拾遗记昔老君居景室山与老叟五人共谈天地之数撰经书垂千万言有溪提国二神人出金壶中有墨汁状若淳漆以写之及金壶汁尽二人刳心沥血以代墨焉又宋云行记西天摩伏生斮髓为墨冩大乗经按五老即五天之释也景室大室小室也
　　观书石室
　　西京杂记诏令尚书赐扬雄笔墨观书石室
　　译经浄堂
　　文房四谱晋义熈中三藏佛防陀住建业谢司空寺造护浄堂译华严经堂下忽化出一池常有青衣童子自池中出与僧洒扫研墨也
　　月给二枚
　　西京杂记汉尚书令仆丞郎月给隃麋墨大小二枚
　　日给五斛
　　大业拾遗记隋炀帝宫女争画长睂司宫吏日给螺子黛五斛号蛾緑子又北户録梁朝以墨为螺为量为丸为枚
　　给太子
　　东宫故事皇太子初拜给香墨四丸
　　赐近臣
　　渑水燕谈蔡君谟云李超本易水人唐末与其子廷珪亡至歙州以其地多松留居焉其造墨坚如玉纹如犀遂以墨名家本姓奚江南赐姓李其墨有劒脊圆饼靣多为龙纹嘉祐中仁宗宴近臣于羣玉殿尝以墨赐之曰新安香墨其后翰林承防受赐者有双脊龙様尤为佳品
　　王远题门
　　汉王远字方平明天文图防桓帝徴之问以灾祥远乃题宫门四百余字帝恶而令人削之外字去内字复见墨皆入木里
　　荀济磨楯
　　颍川荀济与梁武帝防时有旧而帝素轻之及帝受禅于是济乃入北尝云曽于楯鼻上磨墨作文檄
　　汚陵垣
　　东汉光武起兵王莽令以墨汚渭陵延陵周垣按渭延二陵元成二帝陵也
　　漆寺门
　　邵氏后録宋太祖下南唐得李廷珪父子墨同俘获付主蔵吏籍收不以为贵也后有司更造相国寺门诏用墨漆取墨于主藏车载以给皆廷珪父子墨至宣和间黄金可得而李墨不可得矣
　　吐于鱼腹
　　陶隐居本草注乌贼鱼腹中有墨今作墨用之又草木子曰乌贼鱼墨汁为书如淡墨有为伪劵以诳人者当知之经年墨消
　　养以豹囊
　　四谱养墨以豹皮囊贵乎逺湿
　　上党松心
　　四谱上党松心为墨尤佳
　　隃麋松节
　　段成式送温飞卿书隃麋松节絶已多时
　　用墨祝婚
　　陆士龙与兄书古有九子之墨祝婚者取多子之义祝曰九子之墨成于松烟本姓长生子孙无邉段成式送温飞卿墨书名殊九子状异二螺
　　欠墨焚劵
　　志林卖墨者潘谷予不识其人然闻其所为非市井人也墨既精妙而价不二士或有持钱求墨不计多少与之一日忽取欠墨钱劵焚之饮酒三日发狂浪走遂赴井死人下视之盖跪坐井中手尚持数珠也坡翁尝赠以诗
　　徐峯术
　　龙髓记徐峯善棋段成式欲尽穷其术峯曰子若以墨狻猊与我当子使子过我十倍
　　祖氏闻名
　　四谱祖氏本阳定人唐之墨官也世以易水墨为上祖氏之名闻天下也
　　士龙送兄
　　晋陆士龙与兄士衡书曰一日上三台得曹公所藏石墨数十万片云烧毁复可用不知兄颇见之否今送二螺
　　陶侃献帝
　　晋陶侃献帝牋纸三千枚墨二十丸皆极精妙
　　懐化堑
　　顾防广州记懐化掘堑得石墨甚多精好可冩书
　　筑阳山
　　盛之荆州记筑阳县有墨山山石悉如墨
　　一防如漆
　　萧子良答王僧防书子邑之纸硏妙辉光仲将之墨一防如漆
　　一喷成字
　　神仙班孟能嚼墨一喷皆成字竟纸皆有意义
　　徐墨价
　　清异録徐兄弟工染翰崇饰书具尝出一月团墨曰此价值三万
　　冀公墨法
　　冀公墨法用松烟二两丁香麝香干漆各少许以胶水摉作挺置火上薫之一月可使也入紫草末色紫入秦皮末色青
　　不许人磨
　　东坡墨説阮生云未知一生当着几两屐吾有佳墨七十枚而犹取不已不近愚耶石昌言蓄李廷珪墨不许人磨或戏之曰子不磨墨墨将磨子今昌言墓木拱矣墨固无恙可为好事者之戒
　　皆出自造
　　宋书张永善书又有巧思纸及墨皆自营造上每得永表启輙把玩咨嗟自叹供御者所不及
　　青松烟
</div>
    <div class="pagination">
<a href="山堂肆考_page439.html">上一页</a><span>...</span><a href="山堂肆考_page435.html">435</a><a href="山堂肆考_page436.html">436</a><a href="山堂肆考_page437.html">437</a><a href="山堂肆考_page438.html">438</a><a href="山堂肆考_page439.html">439</a><span class="current-page">440</span><a href="山堂肆考_page441.html">441</a><a href="山堂肆考_page442.html">442</a><a href="山堂肆考_page443.html">443</a><a href="山堂肆考_page444.html">444</a><a href="山堂肆考_page445.html">445</a><span>...</span><a href="山堂肆考_page441.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
