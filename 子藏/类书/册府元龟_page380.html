<!DOCTYPE html>
<html>
<head>
    <meta charset="UTF-8">
    <title>册府元龟 - 第 380 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 380 页/共 736 页</h1>
    <div class="content">    元封元年武帝既封禅巡祭山川（自河决瓠子後二十馀岁岁因数不登而梁楚之地尤甚）其明年乾封少雨（乾音干）帝乃使汲仁郭昌发卒数万人塞瓠子决河，於是帝以用事万里沙则还自临决河湛白马玉璧（湛读曰沉沉马及璧以礼水神也。）令群臣从官自将军以下皆负薪决河（音大千切）是时东郡烧草以故薪柴少而下淇园之竹以为扌建（淇园卫之苑也。树竹塞水决口稍稍布插安淇之水稍弱以草塞其里乃以土填石故谓之扌建音其偃切）帝既临决河悼功之不成乃作歌曰：瓠子决兮将奈何浩浩洋洋兮虑殚为河（殚尽也。）殚为河兮地不得宁功无己时兮吾山平（凿山以填河也。已止也。言用功多不可毕止也。）吾山平兮钜野溢（瓠子决灌钜野泽使溢也。）鱼弗郁兮柏冬日（钜野满溢则众鱼弗郁忧不乐也。水长涌溢秽浊不清故鱼不乐。又迫於冬日将甚苦也。柏读与迫同弗音佛）正道弛兮离常流（言河道皆弛坏）蛟龙骋兮放远游归旧川兮神哉！沛（水还旧道则群害消除神滂沛也。沛音普大切）不封禅兮安知外（言不因巡狩封禅而出则不知关外有此水）皇谓河公兮何不仁（皇武帝也。河公河伯也。）泛滥不止兮愁吾人桑浮兮淮泗满（桑邑名为水所浮漂）久不反兮水维缓（水维水之网维也。）一曰河汤汤兮激潺（歌有二章曰：河汤汤以下是其一故云：一也。潺激流也。汤音伤潺音士连切音于权切）北度回兮迅流难（迅疾也。）搴长茭兮湛美玉（搴取也。茭草也。音交一曰茭竿也。取长竿树之用著石间以塞决河也。竹韦ㄌ谓之茭也。所以引置玉石搴收也。ㄌ索也。湛美玉者以祭河也。茭字宜从竹搴音骞茭音交湛读曰沈ㄌ音王登切）河公许兮薪不属（草烧故薪不足也。沈玉礼神见许福但以薪不属逮故无功也。属音之欲切）薪不属兮卫人罪（陈郡本卫地故言此卫人之罪也。）烧萧条兮噫乎！何以御水（烧草皆尽故野萧条然也。噫乎！叹辞也。噫音於期切）ㄨ林竹兮扌建石甾（ㄨ林竹者即上所说下淇园之竹以为扌建也。石甾者谓重石立之然後以土就填塞也。甾亦重取音侧其切义与种同）宣防塞兮万福来，於是卒塞瓠子筑宫其上名曰：宣防而道河北行二渠复禹旧迹而梁楚之地复宁无水灾自是之後用事者争言水利朔方西河河西酒泉皆引河及川谷以溉田而关中灵轵成国渠（有灵轵渠武帝穿左扶风有成国渠在陈仓首受渭东北至上林入蒙龙渠音韦水出韦谷）引诸川汝南九江引淮东海引钜定（钜定泽名也。）泰山下引汶水皆穿渠为溉田各万馀顷它川渠及陂山通道者不可胜言。
    太始二年赵中大夫白公（白姓也。此时无公爵也。盖相呼尊老之称也。）复奏穿渠引泾水首起谷口尾入栎阳（谷口即今阳县治谷是）注渭中袤二百里（袤长也。音茂）溉田四千五百馀顷因名曰：白渠民得其饶歌之曰：田於何所池阳谷口郑国在前白渠起後（郑国兴於秦时故云：前）举为决渠为雨泾水一石其泥数斗。且溉。且粪长我黍禾（水停淤泥可以当粪）衣食京师亿万之口言此两渠饶也。
    延年齐人也。（史不得其姓）时武帝方事匈奴兴功利言便宜者甚众延年上书言河出昆仑经中国注渤海是其地势西北高而东南下也。可按图书观地形令水工准高下开大河上领（上领山头也。）出之胡中东注之海如此关中长无水灾北边不忧匈奴可以省是防备塞士卒转输胡寇侵盗覆军杀将暴骨原野之患天下不常备匈奴而不忧百越者以其水绝壤断也。此功一成万世大利书奏帝壮之报曰：延年计议甚深然河乃大禹之所道也。圣人作事为万世功通於神明恐难更改自塞宣房後河复北决於馆陶分为屯氏河（屯音大门切而隋室分拆州县误以为屯氏河乃置屯州谬之甚矣。）东北经魏郡清河信都渤海入海广深与大河等故因其自然不是塞也。此开通後馆陶东北四五郡虽时小被水害而兖州以南六郡无水忧。
    宣帝地节中光禄大夫郭昌使行河北曲三所水流之势皆邪直贝丘县（直当也。）恐水盛是防不能禁乃各穿{气申}直东经东郡界中不令北曲渠通利百姓安之元帝永光五年河决清河灵鸣犊口（清河之灵县鸣犊河口也。）屯氏河绝成帝初清河都尉冯浚奏言郡承河下流与兖州东郡分水为界城郭所居尤卑下土壤轻脆易倾所以阔无大害者以屯氏河通两川分流也。今屯氏河塞灵鸣犊口。又益不利独一川兼受数河之任虽高增是防终不能泄如有霖雨旬日不霁必盈溢灵鸣犊口在清河东界所在处下虽能通利犹不能为魏郡清河减损水害禹非不爱民力以地形有故穿九河今既灭难明屯氏河不流行七十馀年新绝未久其处易浚（浚谓治道之令其深也。）。又其口所居高於一分流杀水力道里便宜可复浚以助大河泄暴水备非常。又地节时郭昌穿直渠後三岁河水更从故第二曲间北河六里复南合今其曲势复邪直贝丘百姓寒心宜复穿渠东行不豫修治北决病四五郡南决病十馀郡然後忧之晚矣。事下丞相御史白博士许商治尚书善为能度功用（白白於天子也。度音大各切）遣行视（行音下更切）以为屯氏河盈溢所为方用度不足（言国家少财役）可。且勿浚後三岁河果决於馆陶及东郡金堤泛滥兖豫入平原牛乘济南凡灌四郡三十三县水居地十五万馀顷深者三丈坏败官亭室庐。且四万所御史大夫尹忠对方略疏阔帝切责之忠自杀遣大司农非调（大司农名非调也。）调均钱河决所灌之郡（令其调发均平钱遭水之使存给也。调音徒钓切）谒者二人发河南以东漕船五百艘（一船为一艘音先劳切其字宜从木）徙民避水居邱陵九万七千馀口河是使者王延世使塞（命其为使而塞河也。延世字长叔犍为资中人）以竹落长四丈大九围盛以小石两船夹载而下之三十六日河是成帝曰：东郡河决漂流二州校尉延世是防三旬立塞其以五年为河平元年卒治河者为著外繇六月（以卒治河有劳虽执役日近皆得比繇戌六月也。著谓著於簿籍也。著音竹取切下云：非受平贾为著外繇其义亦同也。）惟延世长於计策功费约省用功日寡朕甚嘉之其以延世为光禄大夫秩中二千石赐爵关内侯黄金百斤後二岁河复决平原流入济南千乘所坏败者半建始时复遣王延世治之杜钦说大将军王凤以为前河决丞相史杨焉言延世受焉术以塞之蔽不肯见今独任延世见前塞之易恐其虑害不深。又审如焉言延世之功反不如焉。且水势各异不博议利害而任一人如使不及令冬成来春桃华水盛必羡溢有填淤反壤之害（月令仲春之月始雨水桃始华盖桃方华时既有雨水川河冰泮众流猥集波澜盛长故谓之桃华水耳。又云：三月桃华水反壤者水塞不通故令其土壤反还也。羡音戈缮切淤音於庶切）如此数郡种不得下（种五之子也。）民人流散盗贼将生虽重诛延世无益於事宜遣焉及将作大匠许商谏大夫乘马延年杂作（乘马姓也。乘音食登切）延世与焉必相破坏深论便宜以相难极（坏毁也。音怪极穷也。）商延年皆明计能商功利（商度也。）足以分别是非择其善而从之必有成功凤如钦言白遣焉等作治六月乃成复赐延世黄金百斤治河卒非受平贾者为著外繇六月（平贾以钱取人作卒顾其时庸之平贾也。贾音价）。
    鸿嘉四年杨焉言从河上下患底柱隘可镌广之（镌谓琢凿之也。）帝从其言使焉镌之镌之裁没水中不能去而令水益湍怒为害甚，於是故岁渤海清河信都河水湓溢灌县邑三十一（湓踊也。音普顿切）败官亭民舍四万馀所河是都尉许商与丞相史孙禁共行视图方略（图谋也。行音下更切）禁以为今河溢之害数倍於前决平原时令可决平原金是间开通大河令入故笃马河（在平原县）至海五百馀里水道浚利。又乾三郡水地得美田。且二十馀万顷足以偿所开伤民田庐处。又省吏卒治防救水岁三万人以止许商以为古说九河之名有徒骇胡苏鬲津今见在城平东光鬲界中（此九河之三也。徒骇在城平胡苏在东光鬲津在鬲城东光属渤海鬲属平原徒骇者禹治成河用功极众故人徒惊骇也。胡苏下流急疾之貌鬲津言其隘小可鬲以为津而渡也。鬲与同）自鬲以北至徒骇间相去二百馀里今河虽数移徙不离此域孙禁所欲开者在九河南笃马河水之迹处执平夷旱则淤绝水则为败不可许公卿皆从商言先是谷永以河为中国之经渎（经常也。）圣王兴则出图书王道废则竭绝今溃溢横流漂没陵阜异之大者也。修政以应之灾变自除是时李寻解光亦言阴气盛则水为之长故一日之间昼减夜增江河满溢所谓水不润下虽常於卑下之地犹日月变见於朔望天道有因而作也。众庶见王延世蒙重赏竞言便巧不可用议者尝欲求索九河故迹而穿之今因其自决可。且勿塞以观水势河欲居之当稍自成川跳出沙土然後顺天心而图之必有成功而用财力寡，於是遂止不塞满昌师丹等数言百姓可哀帝数遣使者处业振赡之（处业谓安处之使得其居业）。
    哀帝初平当为钜鹿太守以经明禹贡使行河为骑都尉领河是奏言九河今皆填灭按经义治水有决河深川（决分泄也。深浚治也。）而无是防雍塞之文（雍读曰壅）河从魏郡以东北多溢决水迹难以分明四海之众不可诬宜博求能浚川疏河者下丞相孔光明大司空何武奏请部刺史三辅三河弘农太守举民吏能者莫有应书待诏贾让奏言治河有上中下三策古者立国居民疆理土地必遗川泽之分度水势所不及（遗流也。度计也。言川泽水所流震之处皆度而治之不以为居邑而妄垦殖必计水所不及然後居而田之也。分音扶问切度音大各切）大川无防小水得入陂障卑下以为泽（停水曰：音一胡切）使秋水得有所休息左右游波宽缓而不迫夫土有川犹人之有口也。治土而防其川犹止儿啼而塞其口，岂不遽止然其死可立而待也。故曰：善为川者决之使道（道读曰导导引也。）善为民者宣之使言盖是防之作近起战国壅防百川各以自利齐与赵魏以河为境赵魏濒山齐地卑下（濒山犹言以山为边界也。濒音频。又音宾）作是去河二十五里河水东抵齐是则西泛赵魏赵魏亦为是去河二十五里虽非其正水尚有所游荡时至而去则填淤肥美民耕之田或久无害稍筑室宅遂成聚落水时至漂没则更起是防以自救稍去其城郭排水泽而居之湛溺自其宜也。今是防者去水数百步远者数里近黎阳南故大金是从河西西北行至西山南头乃折东与山相属民居金堤东为庐舍住十馀岁更起是从东山南头直南与故大堤会。又内黄界中有泽方数十里环之有是往十馀岁太守赋民（以是中之地给与民）民今起庐舍其中此臣亲所见者也。东郡白马故大是亦复数重民皆居其间从黎阳北尽魏界故大是去河远者数十里内亦数重此皆前世所排也。河从内黄北至黎阳为石是激使东抵东平刚（激者聚石於是旁冲要之处所以激去其水也。工历切）。又为石是使西北抵黎阳观下（观县名也。音工唤切）。又为石是使东北抵东郡津北。又为石是使西北抵魏郡昭阳。又为石是激使东北百馀里间河再西三东迫厄如此不得安息今行上策徙冀州之民当水冲者决黎阳遮害亭放河使北入海河西薄太山之欲切东薄金是势不能远泛滥期月自定难者将曰：若如此败坏城郭庐舍蒙墓以数万百姓怨恨昔大禹治水山陵当路者毁之故凿龙门辟伊阙（辟同）折底柱破砀石堕断天地之性此乃人功所造何足言也。今濒河十郡治是岁费。且一万万及其大决所残无数如出数年治河之费以业所徙之民遵古圣之法定山川之位使神人各处其所而不相奸（奸音干）。且以大汉方制万里岂其与水争咫尺之地哉！此功一立河安民安千载无患故谓之上策。若乃多穿漕渠於冀州地使民得以溉田分杀水怒虽非圣人法然亦救败术也。难者将曰：河水高於平地岁增是防犹尚决溢不可以开渠臣窃按视遮害亭西十八里至淇水口乃有金是高一丈自是东地稍下是高至遮害亭高四五丈往五六岁河水大盛增丈七尺坏黎阳南郭门入至是下（谓水从郭门南入北门出而至是也。）水未逾是二尺所从是上北望河高出民屋百姓皆走上山水流十三日是溃吏民塞之臣循是上视水势南七十辟同馀里至淇口水至是半计出地上五尺所今可从淇口以东为石是多张水门初元中遮害亭下河去是足数十步至今四十馀岁至是足由是言之其地坚矣。恐议者疑河大川难禁制荥阳漕渠足以下之（今砾口是也。言作门通水流不为害也。砾峪即水经所云：涕水东过砾）其水门但用木与土耳今据坚地作石是势必完安冀州渠首尽当此水门治渠非穿地也。（音仰）但为东方一是北行三百馀里入漳水中其西因山足高地诸渠皆往往股引取之（股支别也。）旱则开东方下水门溉冀州水则开西方高门分河流通渠有三利不通有三害民常罢於救水半失作业（罢读曰疲）此一害也。水行地上凑润上彻民则病湿气木皆立枯卤不生此二害也。决溢有败为鱼鳖食此三害也。若有渠溉则盐卤下湿填淤加肥此一利也。故种禾麦更为亢稻高田五倍下田十倍（亢谓稻之不粘者也。音庚）此二利也。转漕舟船之便此三利也。今濒河是吏卒郡数千人代买薪石之费岁数千万足以通渠成水门。又民利其灌溉相率治渠虽劳不罢（罢读曰疲）民田治河是亦成富国安民兴利除害支数百岁故谓之中策。若乃缮完故是增卑倍薄劳费无已数逢其害此最下策也。
    召信臣为南阳太守行视郡中水泉开通渠渎起水门是阏凡数十处（阏所以壅水音一曷切）以广灌溉岁岁增加多至三万顷民得其利畜积有馀信臣为民作水约束刻石立於田畔以防纷争。
    关并平陵人为长水校尉（并字子阳材智通达）王莽三年河决魏郡泛清河以东数郡先是王莽恐河决为元城蒙墓害及决东去元城不忧水故遂不是塞莽时徵能治河者以百数其大略异者并言河决率常於平原东郡左右其地形下而土疏恶闻禹治水时本空北地以为水猥盛则放溢（猥多也。）少稍自索（索尽也。音先各切）虽时易处犹不能离此上古难识近察秦汉以来河决曹卫之域其南北不过百八十里者可空此地勿以为官亭民室而已大司马使长安张戎（字仲功习溉灌事也。）言水性就下行疾则自刮除成空而稍深河水重浊号为一石水而六斗泥今西方诸郡以至京师东行民皆引河渭山川溉田春夏乾燥少水时也。故使河流迟贮淤而稍浅雨多水暴至则溢决而国家数是塞之稍益高於平地犹筑垣而居水也。可各顺从其性毋复灌溉则百川流行水道自利无溢决之害矣。御史临淮韩牧（字子台善水事）以为可略於禹贡九河处穿之纵不能为九但为四五宜有益大司空掾王璜言河入渤海地高於韩牧所欲穿处往者天尝连雨东北风海水溢西南出浸数百里九河之曲已为海所渐矣。（渐进也。）禹之行河水本随西山东北北去周普云：定王五年河徙则今所行非禹之所穿也。又秦攻魏决河灌其都决处遂大不可复补宜徙完平处更开空（空犹穿也。）使缘西山足乘高地而东北入海乃无水灾沛郡桓谭为司徒掾典其议为甄丰言凡此数者必有一是宜详考验皆可豫见计定然後举事费不过亿万亦可以事诸浮食无产业民（事谓役使也。）空居与行役同当依县官而为之作乃两便（言无产业之人端居无为及发行力役俱须衣食耳今县官给其衣食而使修治河水具为公私两便也。）可以上继禹功下除民疾王莽时但崇空语无施行者（又按地理志云：南荥阳有浪荡渠首受东南至入须过郡西行七百八十里陈留郡封邱有濮渠首受东北至都关入羊里水过郡三行三三十里春秋传败狄于长丘今翟渠是常山郡蒲吾有大白渠会嵇郡句章渠水东入海张掖郡铄得县有千金渠西入泽羌谷铄音鹿）。
    後汉光武建武初汉王梁为河南尹梁穿渠引谷水注洛阳城下东泻巩川及渠成而水不流七年有司劾奏之梁惭惧上书乞骸骨乃下诏以梁为济南太守。
    张纯为大司空建武二十四年请穿阳渠引雒水为漕百姓得其利。
    明帝永平十二年四月遣将作谒者王吴修汴渠自荥阳至於千乘海口（汴渠即浪荡渠也。汴自荥阳首受河所谓石门在荥阳山北二里过汴以东碛石为是亦号金是成帝阳嘉中作）。
    十五年四月汴渠成辛巳行幸荥阳巡行河渠乙酉诏曰：自汴渠决败六十馀岁加顷年以来雨水不时汴流东侵日月益甚水门故处皆在河中氵奔氵养广溢莫测崖岸荡荡极望不知纲纪今兖豫之人多被水患乃曰：县官不先人急好兴他役。又，或以为河流入汴幽冀蒙利。故曰：左是强则右是伤左右俱强则下方伤宜任水势所之使人随高而处公家息壅塞之费百姓无陷溺之患议者不同南北异论朕不知所从久而不决今既筑是理渠绝水立门河汴分流复其旧迹陶丘之北渐就壤坟故荐嘉玉洁牲以礼河神东过雒叹禹之绩今五土之宜反其正色滨渠下田赋与贫民无令豪右得因其利庶继世宗瓠子之作王景者沉深多伎艺辟司空伏恭府有荐景能理水者显宗诏与诸作谒者王吴共修作浚仪渠吴用景冯流法水乃不复为害初平帝时河汴决坏未及得修建武十年杨武令张汜上书河决积久日月侵毁济渠所漂数十许县修理之费其功不难宜改修是防以安百姓书奏光武即为发卒方营河功而浚仪令乐俊上言昔元光之间人庶炽盛缘是垦殖而瓠子河决尚二十馀年不即壅塞今居家稀少田地饶广虽未修理其患犹可。且新被兵革方兴役力劳怨既多民不堪命宜须平静更议其事光武得此遂止後汴渠东侵日月弥广而水门故处皆在河中兖豫百姓怨叹以为县官常兴他役不先民急永平十二年议修汴渠乃引见景问以理水形便景陈其利害应对敏给帝善之。又以尝修浚仪渠功业有成乃赐景《山海经》河渠书禹贡图及钱帛衣物遂发卒十万遣景与王吴修渠筑是自荥阳东至千乘海口千馀里景乃商度地势凿山阜破砥绩直截沟涧防遏冲要疏决壅塞十里立一水门令更相洄注无复溃漏之患景虽简省役费然犹以百亿计明年夏渠成帝亲自巡行诏滨河郡国置河是员史如西京旧制（成帝时河决大坏滥青徐兖豫四州略遍乃以校尉王延世领河是谒者秩十石或名其官为护都水使者中兴以三辅掾属为之）景由是知王吴及诸从事掾史皆增秩一等景三迁为侍御史十五年从驾东巡狩至无盐帝美其功绩拜河是谒者赐车马缣钱二千和帝永元十年春三月壬戌诏曰：是防沟渠所以顺助地理通利壅塞今废慢懈弛不以为负刺史二千石其随宜疏导勿因缘妄发以为烦扰将显行其罚安帝元初二年正月修理西门豹所分漳水为支渠以溉民田（西门豹为邺令发人凿十二渠引水灌田所凿之渠在今相州邺县西臣钦。若等按《汉书》沟洫志史起云：漳水在其旁西门豹不知用是不智也。此云：豹分漳水为支渠未详孰是）二月辛酉诏三辅河内河东上党赵国太原各修理旧渠通利水道以溉公私田畴。
    三年春正月甲戌修理太原旧沟渠溉灌官私田（昔智伯遏晋水以灌晋阳後踵其遗迹蓄以为沼分为二氵瓜北沟即智氏故渠也。其沟乘东北入晋阳城以溉灌东南出城注於汾水所修沟渠即谓此）。
    灵帝熹平四年六月遣守官令之盐监穿渠为民兴利（今蒲州安邑县西南有盐城监也。）。
    献帝建安七年正月曹公至浚仪治睢阳渠。
    十一年八月三郡乌丸数入塞为害曹公将征之凿渠自呼入氵瓜水（氵瓜音瓜）名平虏渠从氵句河口（氵句音句）凿入潞河名泉州渠以通海。
    十八年九月凿渠引漳水入白沟以通河。
    魏文帝黄初六年通讨虏渠（臣钦。若等曰：史不书月）。
    明帝青龙元年司马宣王开成国渠自陈仓至槐里筑临晋峡引洛溉舄卤之地三千馀顷国以充实焉正始初宣王。又奏穿广漕渠引河入汴溉东南诸陂大佃於淮北复以灭贼之要在於积乃大兴屯守广开淮阳百尺二渠。又修诸陂於[A13C]之南北京师农官屯兵连属焉（邓艾传。又载宣王督诸军伐吴将诸葛恪焚其积聚恪弃城遁走宣王因欲广田积为兼并之计乃使邓艾行陈[A13C]以东至寿春地艾以为田良水少不足以尽地利宜开河以引水浇灌大积军粮以通漕运之道乃著济河论以喻其指遂北临淮水自锺离而南横石以西尽Г水四百馀里五里一营营六十人。且佃。且守兼修广淮阳百尺二渠上引河流下通淮[A13C]大治诸陂於[A13C]南[A13C]北穿渠三百馀里溉田二万顷淮南淮北皆相连接自寿春到京师农官兵屯鸡犬之声阡陌相属每东南有事大军出征舟而下达於江淮资食有储而无水害艾所建也。臣钦。若等曰：开渠史不书月）。
    贾逵为豫州南与吴接修守战之具曷汝水造新陂。又通运渠二百馀里所谓贾侯渠者也。
    吴景帝永安三年三月用都尉严密议作浦里塘薛莹为选曹尚书领太子少傅时何定建议凿圣以通江淮後王令莹督万人往遂以多盘石难施功罢晋武帝泰始十年光禄勋夏侯和上修新渠富寿游陂三渠凡溉田千五百顷（臣钦。若等曰：史不书月）。
    孔愉为会稽内史章句县有汉时旧陂毁废数百年愉自巡行修复故堰溉田二百馀顷皆成良业。
    毛穆之为桓温太尉参军加冠军将军温伐慕容使穆之监凿钜野百馀里引汶水会於济川。
    前秦苻坚以关中水旱不时议依郑白故事发其王侯已下及豪望富室僮隶三万人开泾水上源凿山起是通渠引渎以溉舄卤之田及春而成百姓赖其利。
    宋世祖镇襄阳以刘秀之为襄阳令襄阳有六门堰良田数千亩堰久坏公私废业世祖遣秀之修复壅陪繇是大丰。
    南齐沈为扬州部传从事刺史始安王遥光令专治狱事湖熟县方山埭高峻冬月公私行旅以为艰难明帝使行治之乃开四洪断行客就作三日立办扬州书佐私行诈称州使不肯就作鞭之三十书佐归诉遥光遥光曰：沈必不枉鞭汝覆之果有诈明帝复使沈筑赤山塘所费减材官所量数十万帝益善之。
    梁高祖天监四年二月遣卫尉杨公则率宿卫兵塞洛口。
    十三年作浮山堰（六王钦。若等曰：史不书月）。
    普通六年五月筑宿预堰。又修曹公堰於济阴。
    大通二年二月筑寒山堰。
    ●卷四百九十七
    ○邦计部　河渠
    後魏太武太平真君五年征南将军为薄骨律镇将刁雍。表曰：臣蒙宠出镇奉辞西藩总统诸军户口殷广。又总勒戎马以防不虞督课诸屯以为储积夙夜惟忧不遑宁处以今年四月末到镇时以夏中不及东作念彼农夫虽复布野官渠乏水不得广殖乘前以来功不充课兵人口累率皆饥俭略加检行知此土稼穑艰难夫育民丰国事须大田此土之雨正以引河为用观旧渠堰乃是上古所制非近代也。富平西南三十里有艾山南北二十六里东西四十五里凿以通渠似禹旧迹其两岸作溉田大渠广十馀步山南引水入此渠中计昔为之高於水不过一丈河水激急沙土漂流今日此渠高於前河水二丈三尺。又河水侵射往往隳颓渠溉高悬水不可得虽复诸处案旧引水水亦难求今艾山北河中有洲渚分为二西河小狭水广百四十步臣今求入来年正月於河西高渠之北八里分河支下五里平地凿广十五步深五尺筑其两岸令高一丈北行四十里还入古高渠即循而北复八十里合百二十里大有良田计用四千人四十日渠得成讫所欲凿新渠口河下五尺水不得入今求从小河东南岸邪断到西北岸计长二百七十步广十步高二丈绝断小河二十日功计得成毕合计用功六十日山之水尽入新渠水则充足溉官私田四万馀顷一旬之间则一遍水凡四溉得成实官课尝充民亦丰赡诏曰：卿忧国爱民知欲更引河水劝课大田宜便兴立以克就为功何必限其日数也。有可以便国利民者动静以闻（王钦。若等曰：史不书月）。
    孝文太和十五年五月丁酉诏六镇中河西及关内六郡各水田通渠溉灌。
    杨椿宣武时为都官尚书监白渠是堰。
    崔楷正始中为左中郎将时冀定数州频遭水害楷上疏曰：臣闻有国有家者莫不以万姓为心故矜伤轸於造次求瘼结於寝兴黎民阻饥唐尧致叹众庶斯馑帝乙罚己良以为政与农实系民命水旱缘兹以得济夷险用此以获安顷东北数州频年氵雨长河激浪洪波汨流川陆连涛原隰通望弥漫不已滥为灾户无担石之储家有藜藿之色华壤膏腴变为舄卤粟麦禾黍化作萑蒲斯用痛心徘徊淋然伫立也。昔洪水为害四载流於夏书九土既平攸同纪自虞诰亮由君之勤恤臣用劬劳日昃忘冫食宵分废寝伏惟皇魏握图临宇总契裁极道敷九有德被八荒槐阶棘路实维英哲虎门麟阁实曰：贤明天地涵和日月光耀自此定冀水潦无岁不饥幽瀛川河频年溢岂是阳九厄会百六锺期故以人事而然非为运极昔魏国咸舄史起哂之兹地荒芜臣实为耻不揆愚瞽辄敢陈之计水之凑下浸润无间九河通塞屡有变改不可一准古法皆循旧是何者河决瓠子梁楚几危宣防既建水还旧迹十数年间户口丰衍。又决屯氏两川分流东北数郡之地仅得支存及下通灵鸣水田一路往昔膏腴十分病九邑居凋离坟井毁灭良由水大渠狭更不开泻众流壅塞曲直之所致也。若量其逶迤穿凿涓浍分立堤曷所在疏通预沃其路令无停蹙随其高下必得地形土木参切务得便省使地有金是之坚水有非常之备钩连相注多置水口从河入海远迩迳通泻其氵舄泄此波泽九月农罢量役计功十月昏正立匠表度县遣能工摩画形势郡发明使筹察可否审地推岸辨其脉流树板分崖练厥从往别使案简分剖是非瞰睇川原明审通塞当境治不劳役远终春自罢未须久功即以高下营田因於水陆水种亢稻陆艺桑麻必使室有久储门丰馀积斯实上叶御灾之方亦为中古井田之利即之近事有可比伦江淮之南地势ㄜ下雨阴霖动弥旬月遥途远运唯用舟舻南亩微事耒耜而众庶未为馑色黔首罕有饥颜岂天德不均致此偏法故是地势异图有兹丰馁臣既乡居水际目睹荒残每思郑白屡想王李夙宵不寐言念皇家愚诚丹款实希效力有心营爝乞暂施行使数州士女无废耕桑之业圣世洪恩有赈饥荒之士诏曰：顷年水旱为患黎民阻饥静言念之昃不遑食览此事条深协在虑但计画功广非朝夕可合宜付外量闻事遂施行楷用功未就诏还追罢。
    裴延隽孝明时为幽州刺史范阳郡有旧督亢渠径五十里渔阳燕郡有故房陵诸堰广袤三十里皆废毁多时莫能复时水旱不调民多饥馁延隽谓疏通旧迹势必不可成乃表求营造遂躬自履行相度水形随力分督未几而就溉田百万馀顷为利十倍百姓至今赖之。
    崔亮为雍州刺史奏於张方桥东堰谷水造水碾磨数十区其利十倍国用便之。
    东魏孝静兴和三年十月发夫五万人筑漳堰三十五日罢。
    北齐杨裴魏兴和中为廷尉少卿石济河溢桥坏裴治之。又移津於白马河中起石潭两岸造关城累年乃就。
    斛律羡为幽州道行台仆射导高梁水北合易京东会於潞因以灌田边储岁积转输用省公私获利。
    後周贺兰祥拜大将军太祖以泾渭溉灌之处渠堰废毁乃命祥造富平堰开渠引水东注於雒用溉既毕民获其利。
    武帝保定二年正月初於蒲州开河渠同州开龙首渠以广溉灌。
    隋高祖开皇二年三月开河渠引杜阳水於三原以李询为都官尚书领太仆元晖督其役溉舄卤之地数千顷民赖其利。
    四年诏曰：京邑所居五方辐辏重关四塞水陆艰难大河之流波澜东注百川海滨万里交通虽三门之下或有危虑但发自小平陆运至陕还从河水入渭川无反上流控引汾晋舟车来去为益殊广而渭川大小水力无常流浅沙深即成阻阂计其途远数百而已动移气序不能往复舟之役人亦告劳朕君临区兴利除害公私之弊情所愍之故东发潼关西引渭水因藉人力开通漕渠量事计功易可成就己令工匠巡历渠道观地理之宜审终久之义一得开凿万代无毁可使官及私家方舟巨舫晨昏运漕氵公沂不停旬日之功堪有亿万诚知时当炎暑动致疲劳然不有暂劳安能永逸宣告人民知朕意焉初帝每忧转运不给柱国于仲文请决渭水开渠漕帝然之使仲文扌其事。又命郭衍为开渠漕大监与宇文恺部率水工凿渠引渭水经大兴城（臣钦。若等曰：即长安城也。）北东至於潼关漕运四百馀里关内赖之名曰：富民渠（一云广通渠）。
    五年九月改鲍陂曰：桂陂灞水曰：滋水。
    七年四月於扬州开山阳渎以通漕运。
    十五年六月诏凿底柱。
    卢贲为怀州刺史决沁水东注名曰：利民渠。又派入温县名曰：温润渠以溉舄卤民赖其利。
    炀帝以仁寿四年七月即位十一月丙申发丁男数十万掘堑自龙门东接长平汲郡抵临清关渡河至浚仪襄城达於上雒以置关防。
    大业元年三月发河南诸郡男女百馀万开通济渠自西苑引谷雒水达於河自板渚引河达於淮。
    四年正月乙巳诏发河北诸郡男女百馀万开永济渠引沁水南达於河北通涿郡。
    阎毗为起部郎炀帝将兴辽东之役自雒口开渠达涿郡以通漕毗督其役。
    唐高祖武德六年宁民令颜旭开渠引南山水入京城至石门谷有温泉涌出。
    七年同州治中得臣开渠自龙门引黄河溉灌六千馀顷。
    八年水部郎中姜行本请於陇州开五节堰引水以通运漕诏许之。
    高宗永徽元年薛大鼎为沧州刺史州界有无棣河隋末填废大鼎奏开之引鱼盐於海百姓歌之曰：新河得通舟楫利直达沧海鱼盐至昔日徒行今骋驷美哉！薛公德滂被大鼎。又以州界卑下遂决长芦及彰衡等三河分泄夏潦境内无复水灾。
    楚王灵龟永徽中为魏州刺史开永济渠入新市控引商旅百姓利之。
    裴行方永徽中为捡校幽州都督引泸沟水广开稻田数千顷百姓赖以丰给。
    咸亨三年於岐州陈仓县东南开渠引渭水入原渠通船代京故城（京故城即故长安城汉惠帝所筑在今大兴城之西北苑中）。
    则天大足元年六月於东都立德坊南穿新潭安置诸州租船。
    中宗神龙三年沧州刺史姜师度於蓟州之北涨水为沟以备契丹之寇。又约旧渠傍海穿漕号为海南运粮。
    玄宗开元二年河南尹李杰奏河汴之交有梁公堰年久堰破江淮运不通杰调发汴郑丁夫以之省功速就公私深以为利刻石水滨以纪其绩。
    八年九月诏曰：昔史起溉漳之策郑国凿泾之利自兹厥後声尘缺然同州刺史姜师度识洞於微智研未兆匪躬之节所怀必罄奉公之道知无不为顷职大农首开沟洫岁功犹昧物议纷如缘其忠款可嘉委任仍旧暂停九列之重假以六条之察白藏过半续用斯多食乃人天农为政本朕故兹巡省不惮祁寒将申劝┰之怀时冒风霜之弊今原田弥望畎浍连属繇来榛棘之所遍为亢稻之川仓庾有京坻之饶关辅致亩之润本营此地欲平人民百姓未闲三农虚弃以官令开发冀令参相教诱功既成矣。思与之共其屯田内先有百姓挂籍之地比来召作主亦量准顷亩割还其官屯熟田如同州有贫下欠地之户自办工力能营种者准数给付馀地。且依前官取师度以功特加金紫光禄大夫赐帛三百疋。
    十年六月博州黄河是坏湍氵旱洋溢不可禁止诏博州刺史李冀州刺史裴子馀赵州刺史柳儒乘传旁午分理兼命按察使萧嵩总其事。
    十五年正月令将作大匠范安及简校郑州河口{豆斗}门先是雒阳人刘宗器上言请塞汜水旧汴河口於下流荥泽界开梁公堰置{豆斗}门以通淮汴拜佐卫帅府胄漕至是新渠塞行舟不通贬宗器焉安及遂发河南府怀郑汴滑三万人疏决兼旧河口旬日而毕十六年正月以魏州刺史宇文融兼捡扌交汴州刺史依前充河南北沟渠是堰涉九河使融上请言禹贡九河旧道兴役甚多事竟不就。
    二十七年河南采访使汴州刺史齐氵以江淮漕运经淮水波涛有沉损遂开广济渠下流自泗州虹县至楚州淮阴县北十八里合於淮而逾时毕功既而以水浚急行旅艰险旋即停废却繇旧河。
    二十八年九月魏刺史卢晖开通济渠自石灰窠引流至州城而西却注魏桥。
    二十九年陕州刺史李齐物避三门河路浚急於其北凿石渠通运船为漫流河泥旋填淤塞不可漕而止。
    天宝元年命陕郡太守韦坚引灌水开广运於望春亭之东以通河渭京兆尹韩朝宗。又分渭水入自金门置潭於西市西街以贮材木。
    二年三月帝幸望春楼观新潭会群臣张乐既暮旋宫帝睹舟楫之利甚勤乃诏曰：古之善政贵於足食将欲富国必先利人朕於关辅之间尤资殷赡比来输转未免艰辛故致此潭以通漕运万代之利一朝而成将久怀於永图岂苟求於纵观其陕郡太守韦坚始终捡校夙夜勤劳赏於有功，则惟常典宜特与三品及三品京官兼太守其判官等即量与改转仍委韦坚具名录奏应役人夫各酬庸直兼放今年地租。且起运初毕舟楫已通其押运纲既涉远途。又能先至各赐一中上考船夫等共赐钱二千贯以充宴乐。
    三载韦坚开漕河自苑西引渭水因古渠至华阴入渭引永丰仓及三门仓米以给京师名曰：广运潭以坚为天下转运使（灞二水通会於漕渠）。
    代宗广德二年三月以太子宾客刘宴兼御史大夫充东都河南江淮已来转运使仍与河南副元帅计议开决汴河。
    永泰二年九月帝御安福门楼观新开漕渠初京兆尹黎以京城木炭价重具以利便陈於帝前请自南山谷口凿渠通於城内至荐福寺东街北抵景风延喜门入于苑阔八尺深一丈以运木炭至是潜贮船戢师以为水戏冀悦於帝久之竟无成功。
    大历十二年京兆尹黎奏曰：臣得畿内百姓连状陈泾水为碾拥隔不得溉田请决开郑白支渠复秦汉水道以溉陆田收数倍之利乃诏发使简覆不许碾妨农。又奏请六门堰许之。
    十三年正月坏京畿白渠八十馀所以妨夺农业也。帝思致理之本务於养人以田农者生民之原苦於不足碾者兴利之业主於并兼遂发使行其损益之由佥以为正渠无害支渠有损乃命府县凡支渠一切罢之先是大历初李栖筠为工部侍郎时关中沃野千里旧资郑白二渠为豪家贵戚壅隔上流置私碾百馀所以收末利农夫所得十夺六七栖筠举奏其弊悉毁折之人大赖焉公望充积。又一云：帝以是年有诏毁除白渠水支流碾以妨民溉田平有脂粉两轮所司未敢毁撤公主见代宗诉之帝谓主曰：吾行此诏盖为苍生耳尔，岂不识我意耶可为众率先公主即日命毁由是势门碾八十馀所皆毁之。
    德宗建中元年正月浚丰州之陵阳渠时杨炎为相议开陵阳渠发京畿人於西域就役闾里骚扰炎不习边事请於丰州屯田人颇苦之时京兆尹严郢尝从事朔方晓其利害乃具五城旧屯及兵募仓储等数奏曰：案旧屯沃饶之地今十不耕一。若力可垦辟不俟浚渠其诸屯水利可种之田甚广盖功力不及因致荒废今。若发两京关辅人於丰州浚渠营田徒扰兆庶必无其利臣不敢远引他事请以内园植稻明之上秦地膏腴田称第一其内园丁皆京兆人於当处营田月一替其易可见然每人月给钱八千粮食在外内园丁犹僦募不占奏令府司集事计一丁岁当钱九百六十米七斛二斗计所僦丁三百每岁合给钱二万八千八百贯米二千一百六十斛不知岁终收获久何臣计所得不补所费况二千馀里发人出塞屯田一岁方替其粮从太原转饷运直至多。又每人须给钱六百三十米七斛二斗私出资费数。又倍之据所收必不登本而关辅之人不免流散是虚畿甸而无益军储天宝已前屯田事殊臣至愚不敢不熟计惟当审察疏奏不报郢。又上书奏曰：伏以五城旧屯其数至广臣前已揭名闻奏讫其五城军士。若以今日所运开渠之粮贷诸城官田至冬输之。又以所送开渠功直布帛先给田者至冬令据时估输如此即关辅免於徵发五城丰厚力农辟田比之浚渠十倍之利也。时炎方用事郢议不省卒开陵阳渠而竟弃之。
    贞元七年八月夏州开延化渠引乌水入库狄泽溉田二百馀顷十三年引龙首渠水自通化门入至太清宫前。
    于ν贞元中为湖州刺史因行县至长城方山下有水曰：西湖南朝疏凿溉田三千顷岁久堙废ν命设是塘以复之岁获亢稻蒲鱼之利人赖以济。
    李景略贞元中为丰州刺史西受降城使凿感应永清二渠溉田数百顷公私利焉。
    宪宗元和三年正月盐铁使李巽奏江淮堰埭顷年李在浙西奏属本道今请却归本司从之六月巽。又上言江淮公私堰埭因循权置者二十二所并罢之。
    六年五月京兆尹奏准敕差右神策子弟穿淘氵交渠功并造斗门及买渠地价请官中与户分出。
    八年三月常州刺史孟简开漕古孟渎长四十一里得沃壤四千馀顷。
    五月以神策军士城南之氵交渠。
    十二月魏博观察使田弘正奏准诏开卫州黎阳县古黄河道从郑滑观察使薛平之请也。先是滑州岁多水灾其城西去黄河二里每夏雨涨溢则浸坏城郭水及羊马之半平询诸将吏得古河道於卫州黎阳县界遣从事裴弘泰以水患告於弘正请开古河用分水力弘正遂与平皆上闻诏许之乃於郑滑两郡徵役万人凿古河南北长十四里东西阔六十步深一丈七尺引旧河以注新河滑人遂无水患诏褒美平仍加弘泰弘正官以奖监作之功焉。
    是月盐铁使王播进供陈许琵琶沟年三运图先是中官李重秀奉命视之还言可以通漕至堰城下北[A13C]口水运千里而近及帝览图诏韩弘发卒以通汴河，於是船胜三百石者皆得入[A13C]。
    十四年五月御史台奏据山南东南东道观察使孟简状奏称得复州刺史许志雍状请於复郢二州界内筑郑敬古是兼塞断卢鹚港壅截界水开地有利於当道。又据荆南观察使裴武奏称山南东道筑堤及塞卢鹚港有害於当道敕江汉分流各有港路两界但合论此不合劳人筑堤今水潦为虞则虑先及低下其卢鹚港宜令孟简即与决开其师子港塞来年月深久更委两道计会详尽本末事理。
    李听元和中为灵武节度使境内有光禄渠废塞岁久将议屯田诏听复开旧渠溉田千馀顷至今赖之穆宗长庆二年八月盐铁转运使王播进新开[A13C]口图一轴。
    温造长庆中自起居舍人出为朗州刺史至则开复乡渠九十七里溉田二千顷郡人名渠曰：右使渠敬宗宝历元年十二月河阳节度使崔弘礼上言於秦渠下辟荒田二百顷岁收粟二万斛从宝历二年减去度支所给数。
    二年正月盐铁转运使上言扬州城内管河通江淮漕运或时遇旱浅即行李艰难舳舻接连拥积成弊动经旬朔不及程期非唯供输是忧兼亦商旅难济今请从罗城南闾门古七里港开河渠向东屈曲取禅智寺桥东通旧管河长一十九里其所役工价并於当使方圆羡馀支遣从之。
    七月敕县汉陂宜令尚食使收管不得令杂入探补其水任百姓溉灌平原等三乡稻田仍勿夺碾之用。
    文宗大和元年六月命中使付京兆府宜令高陵界白渠斗门任百姓取水溉田。
    十一月京兆府奏准御史中丞温造等奏醴泉富平等十县渠堰斗门等准贞元初以京兆少尹郭隆充渠堰使於泾阳县众善寺置院往来勾当今请差少尹韦文恪充渠堰使便令自拣择清强官三人专令巡捡造从之。
    二年闰三月京兆府奏准内出样造水车讫时郑白渠既役。又命江南徵造水军匠帝於禁中亲指准乃分赐畿内诸县令依样制造以广溉种。
    四年十二月盐铁转运使王涯奏请开扬州南郭外七里港别为河以通漕运及商贾舟船东北至禅智寺桥东四里复与河合约长十九里用功十五馀万从之。
    五年六月己卯陈许节度使高奏筑许州绕城城水堤及开渠沟周回一百八十里毕工。
    王起大和中镇襄阳淇堰以灌田一境利之。
    僖宗光启元年三月诏曰：食乃人天农为国本兵荒益久漕免不通而关中郑白两渠古今同利四万顷沃饶之业亿兆人衣食之源比者权豪竞相占夺堰高下足明弃水之由稻浸浇乃见侵田之害今因流散尚可经营宜委京兆尹选强僚属巡行乡里逐便相度兼利公私或署职特置使名假之权宠或力田递升科级许免征徭因务劝公冀能兼蓄亦宜速具闻奏。
    梁太祖开平二年春正月荆州奏闻白小河此河环绕州郭以导大江近年壅塞舟楫不通是时疏之颇为民便运漕商贾之利复如曩岁。
    後唐庄宗同光二年四月癸酉蔡州朱奏开淘雒河到故雒城七月甲辰右监门卫上将军娄继英督汴滑兵士酸枣县堤连年河水溺曹濮故也。
</div>
    <div class="pagination">
<a href="册府元龟_page379.html">上一页</a><span>...</span><a href="册府元龟_page375.html">375</a><a href="册府元龟_page376.html">376</a><a href="册府元龟_page377.html">377</a><a href="册府元龟_page378.html">378</a><a href="册府元龟_page379.html">379</a><span class="current-page">380</span><a href="册府元龟_page381.html">381</a><a href="册府元龟_page382.html">382</a><a href="册府元龟_page383.html">383</a><a href="册府元龟_page384.html">384</a><a href="册府元龟_page385.html">385</a><span>...</span><a href="册府元龟_page381.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
