<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 50 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 50 页/共 111 页</h1>
    <div class="content">　　金　彭城　角音
　　古今姓纂【少昊金天氏之后见风俗通京兆汉秺侯金日防匈奴休屠王子也】
　　事类辅少主【前金日防字翁叔本降虏累迁光禄大夫武帝使之受遗诏丨丨丨曰臣外国人不如光】封秺侯【金日防着忠孝节自在左右目不忤视者数十年丨丨丨】两子侍中【金日防丨丨常建倛丨丨】七世内侍【金钦家世忠孝为金氏友賛曰日防以笃敬寤主忠信自着世名忠孝丨丨丨丨】正直犯顔【金安上字敞为侍中为人丨丨敢丨丨色左右惮之】骁勇尚侠【北史金祚字仲敬性丨丨丨气丨魏末以军功至大中大夫】諌官不宜罪【本朝金安节孝宗淳熈中侍讲论丨丨言事失当丨丨丨】
　　魏　钜鹿　宫音
　　古今姓纂【周文王第十五子毕公髙受封于毕裔孙万仕晋封于魏至犨绛舒代为晋卿后分晋为诸侯称王至假为秦所灭子孙以国为氏】
　　事类和戎【左魏綘曰丨丨有五利焉公说使魏绛盟诸戎修民事田以时于是以乐之半赐魏绛绛始有金石之乐】退师【魏颗以其身却丨秦丨于辅氏亲止杜回其勲铭于景钟】训子弟【晋悼公即位使魏颉为卿使丨卿之丨丨共俭孝弟并同上】为股肱【晋文公有魏犨贾佗丨之丨丨】号穰侯【史魏冉秦昭王母宣太后弟也昭王以为相封于穰丨丨丨】为丞相【前魏相字弱翁济隂定陶人丨丨丨白去副封以防壅蔽緫领众职甚称】里慕雍和【后魏霸字侨卿济隂人世有礼义兄弟同居州丨丨其丨丨】专掌难问【魏应字君伯受鲁诗永平初为博士时白虎观讲五经同异肃宗使应丨丨丨丨】辞荣善终【晋魏舒字阳元位司徒称疾逊位晋兴以来三公能丨丨丨丨者葢未之有也】人之领袖【魏舒文帝深器重之曰魏舒堂堂丨丨丨丨】魏收作魏书【北史丨丨字伯起汉魏无知之后丨丨丨每言何物小子敢与魏收作色举之则使上天抑之当使入地】魏长转著作【魏长贤祖钊字显义有当世才知名梁楚淮泗之间丨丨博渉经史词藻清华举秀才后丨丨丨佐郎】奏剀切当帝【唐魏徴字元成魏州人太宗即位拜谏议大夫引至卧内访天下事证自以不世遇乃展尽底蕴凡二百余丨无不丨丨丨丨心者】帝比金加砺【魏徴丨自丨为丨以徴为良匠而丨丨焉】徴逝一鉴亡【魏徴帝临朝叹曰以铜为鉴可正衣冠以古为鉴可知兴替以人为鉴可明得失朕尝保此三鉴今魏丨丨丨丨丨矣】徴亡观画像【魏丨丨帝思不已登凌烟阁丨丨丨赋诗痛悼】故笏乃甘棠【魏謩字申之徴五世孙后杨汝士荐为右拾遗文宗问謩家书謩对帝惟丨丨在曰此笏丨今丨丨】议事有祖风【魏謩为宰相丨丨天子前惟謩谠切无所回畏宣宗尝曰謩名臣孙挺挺丨丨丨烈朕心惮之】元同耐久朋【魏丨丨字和初定州人与裴炎缔交能保终始故号丨丨丨】元宗真宰相【魏丨丨宋州人始名真宰以太学诸生见髙宗髙宗慰遣仪举自安帝目送谓薛元超曰名不虚谓丨丨丨也】兼遗直遗爱【魏知古深州人宋璟叹曰叔向无丨丨子产冇丨丨兼之者其魏公乎】规检有足称【魏少游邢州人以吏干称少游四为京兆虽无赫赫名然善任人縁饰丨丨丨丨丨者】号草堂居士【本朝魏舒真宗东封屡诏不赴自丨丨丨丨丨】
　　陶　济阳　征音
　　古今姓纂【陶唐氏之后因氏焉虞思为周陶正亦为陶氏陶叔为周司徒汉功臣开封侯舎生青为丞相】
　　事类共王【左殷民七族陶氏施氏封畛土略自武父以南及圃田之北竟取于有阎之士以丨丨职】运甓【晋陶侃字士行为武昌太守后为广州刺史在州无事朝暮丨丨曰吾方致力中原过尔优游恐不堪事】惜分隂【陶侃常丨丨丨】掌木屑【陶侃竹头木屑悉令掌之】自号五栁【陶潜字元亮丨丨丨丨先生】歌三迳【陶潜欲丨丨以为丨丨之资】赋归去来【陶潜为彭泽令不能为五斗米折腰乃丨丨丨丨解印去县自谓羲皇上人】蓄无弦琴【陶潜丨丨丨丨曰但识琴中趣何劳弦上声】号陶隐居【陶景字通明永明中脱朝服挂神武门止于句容之句曲山自丨丨丨丨】号曰聘君【南史陶季真五嵗防母哀若成人其后征召不起丨丨丨丨】当弭貂冠【皇朝陶谷字秀实邠州新平人国初附幸相赵普以排窦仪为世论所不与尝自言骨头丨丨丨丨葢有意大用也人咸笑之】有文武才【陶弼字商翁元丰中为崇仪使知邕州山谷先生作志铭称其丨丨丨之丨而可其诗】
　　姜　天水　商音
　　古今姓纂【炎帝生于姜水因氏焉生太公封齐为田和所灭子孙分散后为姜氏天水上邽县汉初以豪族徙关中遂居天水】
　　事类水出双鲤【后姜诗事母至孝赤眉散贼经诗里弛兵而过曰惊大孝必触鬼神后察孝亷显宗诏曰大孝入朝拜为郎妻厐盛之女奉顺尤笃母好饮江水嗜鱼鲙舎侧忽有涌泉味如江丨每旦辄丨丨丨鱼】室无妄媵【蜀姜维字伯约思虑精宻凉州上士据上将之重而侧丨丨丨丨之防后庭元声乐之娱】衣锦本州【唐姜謩秦州上邽人仁杲拜秦州刺史帝曰昔人称丨丨还郷令以丨丨相授所以偿功凉州荒梗宜有以靖之謩至抚邉以恩信人喜曰不意复见太平官府】敷奏详亮【姜公辅爱州人第进士以制防异等有髙才每进见丨丨丨丨徳宗器之】击搏知名【皇朝姜遵字从式淄州人青州大姓麻氏其富冠四方契丹之冠澶渊也兵至临淄麻氏率庄人千余据堡自保乡里赖之全济者甚众家既富饶宗族横甚麻士瑶有孙侄孤弱士瑶恐分其财幽饿而死遵其事因索其家得兵器及玉小印及奏麻氏私蓄禁兵刻王寳将图不轨诏按实诛之麻氏遂衰而遵由是以丨丨丨丨】


　　古今合璧事类备要续集卷十二
<子部,类书类,古今合璧事类备要>
　　钦定四库全书
　　古今合璧事类备要续集卷十三
　　宋　谢维新　撰
　　类姓门
　　戚　东海　商音
　　古今姓纂【衞大夫食采于戚因氏焉古贤人有戚子著书汉高祖戚夫人生赵王如意功臣表临辕侯戚鳃封七代】
　　事类三礼大义【戚兖字公文吴郡人少聦慧受丨丨丨丨兼太学博士为儒推详南史】谥称坚素【皇朝戚同文字文约防孤事祖母以孝闻从邑人杨慤受经慤隐居不仕而以女弟妻同文遇疾因托以家事同文为其三世之未者遭世丧乱亦不复仕且思见混一遂以同文为名聚徒讲学相继登科者五十六人践台阁者亦至十数尚信义喜周人急所交皆当世知名士杨徽之因使至郡多所酬倡及卒徽之与其门人丨丨丨丨先生】赐书院名【戚同文应天府民有曹诚者即同文旧居广舍百五十楹聚书千余卷以延学者真宗嘉之赐名曰应天府书院】为谕民诗【戚纶字仲言应天府楚邱人父同文长子曰维仕至户部郎中纶其次子也笃于古学知泰和县同文卒诏令起复泰和民险悍好兴讼纶丨丨丨丨五十篇言近而易晓老防多之】
　　谢　陈留　商音
　　古今姓纂【姜姓炎帝之申伯以周宣王舅受封于谢今汝南谢城是也后失爵以国为氏焉鲁有谢息】
　　事类亹亹【丨丨申伯王纉之事于邑于谢南国是式诗】畨畨【申伯丨丨既入于谢同上】才行【后汉谢夷吾字尧卿第五伦令班固为文荐之曰丨兼四科丨包九徳诚社稷之元大汉之栋甍】公辅【晋谢安字安石少有重名放情邱壑有丨丨之望】髙卧【谢安丨丨东山诸人每言安石不肯出将如苍生何】邱壑【谢鲲字防舆一丨一丨自谓过庾亮】神悟【谢尚字仁祖八嵗丨丨夙成父鲲尝携之送客或曰此儿一座之顔回也】时誉【谢万字方石早有丨丨领淮南太守王羲之曰万才流经通处廊庙参讽议故是后来一器今屈其迈徃之气以俯顺荒余近是违才易务矣谢氏尤秀彦者称封胡羯末】三絶【宋谢瞻字宣逺六嵗能属文与从叔混族弟灵运俱有盛名尝作喜雪诗灵运写之混咏之王在坐以为丨丨】二寳【谢灵运诗书皆兼独絶每文竟手自写之文帝称为丨丨】文章【谢灵运奕之曽孙丨丨之美为江左第一】山水【谢灵运为永嘉太守郡有名丨丨肆意遨游理人听讼不复关怀】两玉人【宋谢混风华为江左第一尝与晦俱在武帝前帝目之曰一时顿有丨丨丨耳】古名臣【谢微万之曽孙叔父混异之曰是儿深中夙敏沈约曰闲而不失淡而不流丨之所谓丨丨防当之】令草表【谢眺迁尚书吏部郎好奬人才孔闿粗有才笔未为时知孔珪尝丨丨让丨以示眺眺嗟吟良久自折简写之尝直中书省赋诗有苍苔依砌上红药当堦飜之句见文选】长五言【谢眺字晖少好学有美名文章清丽善草丨丨丨诗沈约常云二百年来无此诗也】池塘春草【宋谢惠连十嵗能属文灵运嘉赏之云每有篇章对惠连辄得佳语尝于永嘉西堂思诗不就忽梦见惠连即得丨丨生丨丨大以为工尝为雪赋以髙丽见竒】蓝田生玉【谢庄字希逸宋文帝异之谓刘湛曰丨丨丨丨岂虚也哉】殊有凤毛【谢超宗有文辞盛得名誉武帝曰超宗丨丨丨丨齐髙帝以为义兴太守坐公事免诣东府门自通其日风寒髙帝谓四坐曰此客至使人不衣自暖矣】二龙长涂【谢举字言扬与兄览俱预元防江淹一见并相钦挹曰所谓驭丨丨于丨丨者也】清风明月【梁谢譓不妄交接门无杂賔有时独醉曰入吾室者但有丨丨对吾饮者唯当丨丨位右光禄大夫】觉芳兰竟体【谢览字景涤梁武帝尝目送之曰丨此生丨丨丨丨后拜吏部尚书出为吴兴太守郡境多刼览下车肃然】风定花犹落【陈谢贞八嵗尝为春日闲居诗有丨丨丨丨丨之句】李诗谢赋【唐谢偃卫州人正观初对防髙第尝为尘影赋二篇帝召见欲偃作赋先为序一篇颇言天下乂安功徳茂盛意受偃使赋偃縁帝指名篇曰述圣其意葢规帝成功而自处至难云又撰玉牒真纪以劝封禅时李百药工诗而偃善赋时人称其丨丨丨丨】切问近思【本朝上蔡谢显道与伊川别一年伊川曰做得甚工夫谢曰也只去个矜字伊川曰此人为学丨丨丨丨者也】
　　邹　范阳　角音
　　古今姓纂【子姓宋慜公之后正考父食邑于邹生叔梁纥遂为邹氏齐有邹衍邹忌】
　　事类鼓琴【邹忌以丨丨见齐宣王王善之邹忌曰夫琴所以象政也遂为王言琴之象政状新序】上客【邹衍齐人也狱中上梁孝王书王使人出之卒为丨丨史记】盛夏降霜【邹衍事燕惠王左右譛之被系于狱仰天而哭丨丨天为之丨丨】明月夜光【邹阳狱中书云丨丨之珠丨丨之璧以闇投人于道莫不按劔相眄者无因至前也】裙曵王门【太史公曰邹阳辞虽不逊然其比物连类有足悲者亦可谓抗直不挠矣文辩著名长丨丨丨丨为人有智畧伉慨不茍合同上】南阳人杰【晋邹湛字润甫南阳人持论实丨丨之丨丨】言瑶华贬【本朝邹浩字志完常州晋陵人绍圣中以丨丨丨得丨而其友田画勉之曰使君官京师遇寒疾不汗五日死矣岂独岭海之外能死人哉】进士第一【邹应龙字景初邵武泰宁人徽之子也绍熈丙辰擢丨丨丨丨人】
　　喻　江夏　羽音
　　古今姓纂【南昌有喻氏东晋有喻归撰西河记三卷】
　　事类【阙】
　　栢　魏郡　商音
　　古今姓纂【风俗通栢皇氏之后又伯亮父颛顼师栢招帝举师栢冏为周太仆栢国在汝南西平县为楚所灭子孙以国为氏】
　　事类録功封平原【唐柏良器字公亮魏州人父友王奂见之曰尔頟文似临淮王面黒似顔平原殆能立功乃荐之光弼年二十四更战阵六十一李希烈围宁陵拔城良器以救兵至择弩手善游者防汴渠夜入及旦伏弩贼乗城者皆死丨丨丨丨丨郡王图形凌烟阁】大谊动承宗【柏耆有纵横学王承宗叛耆谒裴度且言愿得天子一节掉舌下之乃以左拾遗徃既至以丨丨丨丨丨乃请献二州以二子入质由是声震一时太和初李同防反耆斩其首以献】
　　刘　彭城　宫音
　　古今姓纂【帝尧陶唐氏之后受封于刘裔孙刘累事夏后孔甲在夏为御龙氏在商为豕韦氏在周为唐杜氏杜伯子叔奔晋为士氏孙士防适秦后归晋其处者为刘氏又周大夫食采于刘亦为刘氏康公献公其后也士防之后周末家于魏又徙丰沛至丰公生煓字执嘉生汉髙祖】
　　事类御龙【蔡黒曰有刘累学扰龙于豢龙氏以事孔甲夏后嘉之赐氏曰丨丨左昭二十九年】脱挽【刘敬齐人丨丨辂见髙帝劝帝都关中乃赐姓刘氏拜为郎中号奉春君徃匈奴结和亲约太史公曰刘敬丨丨辂一说建万世安史记】更生【前汉刘向字子政本名丨丨年十二以父徳任为辇郎以行修饬擢为谏大夫】秘书【刘向献淮南枕中鸿寳苑丨丨】器量【刘劭为陈留太守夏侯惠荐之曰性实之士服其平和良正清静之人慕其虚退让文学之士嘉其推歩详宻文章之士爱其著论属辞实为朝廷竒其丨丨若人宜辅翼机事纳谋帏幄当与国俱隆非世俗所常有也又作都官考课七十二条】国师【刘歆字子骏与父向领校秘书讲六艺记诸子诗赋数术方技王莽簒位歆为丨丨】蒲鞭【后汉刘寛字文饶农人拜南阳太守吏人有过但用丨丨罚之示辱而已见父老慰以农里之言少年勉以孝弟之训】一钱【刘宠字祖荣为防稽太守徴为将作大匠山隂县有五六老叟人赍百钱以送刘宠为人选丨大丨受之详见知县门】火降雨【刘昆字桓公光武除为江陵令连年火灾辄向丨叩头多能丨丨止风】虎渡河【刘昆为农太守仁化大行丨皆负子丨丨】上汉论【刘毅少有文辩称丨丨徳丨并宪论十二篇安帝嘉之赐钱三万拜议郎】校经子【刘珍字秋孙少好学为谒者仆射诏同丨定东观五丨诸丨记百家艺术并同上】思刘君【刘陶字子竒頴川颖隂人除顺阳长覆案奸轨所若神以病免吏民思而歌之曰悒然不乐丨我丨丨何时复来安此下民】明太一【吴刘惇字子仁以明天官达占数显于南土尤丨丨丨穷极要妙】作皇览【魏刘劭字孔才为散骑侍郎受诏丨丨丨】立学校【刘馥字元頴为扬州刺史建立州治丨丨丨广屯田及兴陂塘之利子靖迁庐江太守诏曰卿父昔为彼州今卿复据此郡可谓克负荷者也】号八俊【刘表字景升少知名丨丨丨】有三嘏【晋刘宏字终嘏宏兄粹字纯嘏弟演字冲嘏并有中朝世人语曰洛中雅雅丨丨丨】读灵光【蜀刘琰字威硕有风流善谈论侍婢皆能声乐又悉教诵丨鲁丨丨殿赋】撰易训【晋刘兆字延世博学洽闻从受业者数千人为春秋左氏解名曰全综丨周丨丨注以正动二体互通其文本史】北府兵【刘牢之字道坚须目惊人沉毅多计画谢去以为参军攻苻坚百战百胜号为丨丨丨】崇让论【刘实字子真博通古今无瑕玷累厯吏部郎以世多进退着丨丨丨以矫之】三台清肃【刘暾字长升正直有父风为左丞正色立朝丨丨丨丨】十部从事【刘字和季有干略政事之才为荆州刺史毎有兴废手书守相丁宁欵宻人争赴之咸曰得刘公一纸书贤于丨丨丨丨同上】枕戈待旦【刘琨字越石少得隽朗之目少与祖逖为友闻逖被用曰吾丨丨丨丨志枭逆虏常恐祖生先吾着鞭】登楼清啸【刘琨在晋阳为胡骑所围乃乗月丨丨丨丨中夜奏胡笳贼弃围而走】庆孙越石【兄刘舆字庆孙京都语曰洛中奕奕丨丨丨丨】越府长材【刘舆东海王越以为左长史时称丨丨有三材潘滔大材刘舆丨丨裴邈清才】樗蒲百万【刘毅字希乐少有大志家天儋石之储丨丨一掷丨丨】盛冬堇生【刘殷字长盛曽祖母王氏丨丨思堇殷恸哭泽中有丨丨焉又梦西篱下有粟掘得十五钟铭曰七年粟百石以赐孝子刘殷】常乘鹿车【刘伶字伯伦常以细宇宙齐万物为心丨丨丨丨携一壶酒使人荷钟而随谓曰死即埋我】着酒徳颂【刘伶丨丨丨丨并晋事】一蹙青云【宋刘瑀字茂琳位本在何偃前孝武初偃为吏部尚书瑀图侍中不得与偃同从郊祀时偃乘车在前瑀防驷车后相去数十歩瑀蹋马及之谓偃曰君辔何疾偃曰牛骏驭精所以疾耳偃曰君马何迟曰骐骥罗于覊绊所以居后偃曰何不着鞭使致千里答曰丨丨自造丨丨何至与驽马争路】一时喉唇【刘湛字仁弱年便有宰物情与王华王昙首殷景仁并为侍中宋文帝叹曰此四贤丨丨之秀同管丨丨恐后世难继】后进领袖【刘绘字士章悛之弟厯位中书郎永明末都下人士盛为文章皆凑景陵王西邸绘为丨丨丨丨时张融以言辞辩防周颙弥为清绮而绘音采不赡丽雅有风则时语曰三人共宅夹清漳张南周北刘中央】并便尺牍【刘穆之字道和东莞莒人与朱龄石丨丨丨丨常于武帝坐与龄石并答书自旦至日中穆之得百函龄石得八十函而穆之应对无废并宋事】号曰神童【齐刘孝绰七嵗能属文丨丨丨丨王融曰天下文章若无我当归阿士阿士孝绰小字】着辩命论【刘峻字孝标博极羣书文藻秀出谓之书滛时不见用乃丨丨丨丨以寄其懐】文藻预宴【梁刘苞字孝尝悛弟之子梁初累迁太子洗马以丨丨见知多丨丨坐受诏咏天泉池荷及采菱调下笔即成】博综遗器【刘杳字士深丨丨羣书为东宫舍人昭明太子以瓠食器赐之曰卿有古人风故丨卿古人之丨】皮里晋书【刘谅字求信尤悉晋代故事号曰丨丨丨丨】朱霞白鹤【刘讦字彦度防称纯孝尤精释典与兄敲卜筑钟山有终焉之志刘孝标称曰讦超超越俗如半天丨丨敲矫矫出尘如云中丨丨】用第一人【刘孝绰累迁秘书丞梁武帝谓周舍云第一官当丨丨丨丨故以孝绰居此职】莫饮第一【刘明有吏能厯山隂建康令政常为天下第一尝曰作县令惟日食一升饭而丨丨酒此丨丨策也】御坐为赋【刘孺字季防七嵗能属文尝在丨丨丨李丨受诏便成梁武帝甚称赏之武帝题其手板有刘孺洛阳才之句】连珠寄懐【刘祥字显征式之孙着丨丨十五首以丨其丨南史】一快女婿【刘延明炖煌人年十四就博士郭瑀瑀弟子五百人瑀有女始笄妙选良偶遂别设一席曰吾欲覔丨丨丨丨谁坐此席者吾当婿焉延明遂奋衣坐神志湛然遂以女妻之】精两汉书【刘臻字宣挚在魏为中书侍郎丨于丨丨丨时称为汉圣北史】策过晁董【唐刘蕡字去华明春秋能言古兴亡常浩然有捄世意擢进士第后举贤良方正能直言极谏对防讥时第丨官见蔶对嗟伏以为丨古丨丨而畏中官不敢取】预参大防【刘幽求举制举中第调阆中尉诛韦庶人丨丨丨丨号令诏敕一出其手以功授中书舍人累迁吏部拜侍中】鲁后春秋【唐刘允济工文辞与王勃齐名举进士补下邽尉累迁著作佐郎采鲁哀公后十二世接战国为丨丨丨丨献之】氷柱雪车【刘义亦一节士不能俛仰贵人常穿屐破衣闻韩愈接天下士歩归之作丨丨丨丨二诗出卢仝孟郊右同上】刘晏国瑞【唐丨丨字士安宗封泰山晏始八嵗献颂行在帝竒其防命宰相张说试之说曰丨丨也公卿邀请旁午号神童名震一时】刘晏漕运【刘晏移书宰相元载以为运之利害各有四载得书尽以漕事委晏京师塩暴贵诏取三万斛以赡关中自杨州四旬至都人以为神自言如见钱流地上每朝谒马上以鞭筭其有口舌者率以利啖之使不得有所訾短故议者颇言晏任数晏既被诬旧史推明其功以为管萧之亚】额叩龙墀【刘栖楚繇司曹叅军擢右拾遗谏敬宗视朝晏数游畋丨丨丨丨血被面同上】都防花【刘禹锡字梦得擢进士第登博学宏辞科王叔文每称有宰相器叔文引与议禁中所言必从冯借其势多中伤士宪宗立斥朗州司马作竹杖辞十余篇武陵夷俚悉歌之久落魄郁郁不得志作问大钧谪九年等赋数篇召还又作丨丨观丨丨君子诗语讥忿当路出为播州刺史后入为主客郎中复作游都诗且言始谪十年还京师道士植桃其盛若霞又十四年过之无复一存唯兎葵燕麦动揺春风耳以诋权近闻者益薄其行】俱领国史【刘子名知几行年十二授左氏逾年遂通览羣史与兄知柔丨以善文词知名丨丨丨三十年官虽徙职常如旧】更涖史官【刘餗字鼎卿厯集贤院学士兼知史官终右补阙父子三人丨丨丨丨着史例颇有法以上并唐事】风骨秀异【本朝刘温叟字永龄河南洛阳人世为名家父岳后唐太常卿温叟七嵗善属文工楷岳尝语家人曰吾儿丨丨丨丨所不知者寿耳今世难未息得与老夫偕为温洛之叟足矣故名之曰温叟】屡言清节【刘温叟性重厚有礼法事亲孝虽盛暑非冠带不见太宗为晋王时丨与太祖丨其丨丨云】三入禁林【刘筠字子仪大名人自景徳以来居文翰之选与杨亿齐名当时号为杨刘丨丨丨丨三典贡举以防论升降天下士自筠始也】一挥九制【刘敞为文敏赡在西掖时一日追封皇子公主九人敞将下直为之立马却坐丨丨丨丨文词典雅各得其体】虏叹博物【刘敞字原父袁州临江人博闻强记素知虏山川道里时顺州有异兽如马而食虎豹虏不知名以问敞敞曰此所谓駮也为言其形状声音皆如所见丨人益丨其丨丨】题馆中壁【刘攽字贡父出通判泰州丨丨丨丨云壁门金阙倚天开五见宫花落井槐明日扁舟沧海去却从云气望蓬莱王介甫见而讽咏之仍书于扇】作庐山髙【刘涣字凝之举进士刚直不屈于上位即弃官而归家于庐山之阳时年五十欧阳修与人同年进士髙其节丨丨丨丨诗以美之涣居庐山三十余年环堵萧然饘粥以为食而游心尘垢之外超然无戚戚之意以寿终】吴兴丈人【刘崧字伯髙峤字仲髙岑字季髙吴兴人也东坡先生所赋丨丨丨丨之诗刘孝叔诸孙也三公才学官位士夫例能称之汪彦章尝铭仲髙之墓仲髙任福建提刑日书武夷山三大字甚竒今石刻尚存】馆阁预选【刘风字实之莆田人绍兴间举进士第后除秘书省正字孝宗龙驭垂意人物尤重丨丨公丨其丨】史学精详【刘恕字道原筠州人为人强记博闻于书无所不览有丨丨司马光修资治通鉴奏请同编修恕于魏晋以后事尤能丨丨考证前史差谬光悉委而取决焉】章荐练达【刘季孙字景文世家开封以防典得官少笃学能诗文东坡先生守钱塘喜其人上丨丨其丨丨武经讲习邉政除知隰州先生尝答书其畧云公每言雄如风樯阵马迅霆激电不意于中复有祥光异彩纡徐致腻盎盎如阳春淑艳时花美女诚不足比其容色态度此所谓不测之谓神也又跋其诗文曰刘景文有英伟气如陈元龙之流读此诗可想见其人】郷号二刘【刘朔字复之莆田人夙之弟貌如其兄兄峭壁万仭公济以和易俱有声丨人丨曰丨丨】女贫卒娶【刘庭式字得之齐州人始庭式未第时议娶其郷人之女既约而未纳币也庭式及第其女以病防明丨家躬耕丨甚不敢复言或劝纳其防女庭式笑曰吾向已许之矣岂可负吾初心哉丨丨之女死于宻州庭式防之逾年而哀不衰不肯复娶】赠谥忠显【刘韐字仲淹建之崇安人光尧即位诏曰刘韐死节不为敌用丨特进资政殿大学士丨丨丨】中兴大将【刘光世与张俊韩世忠岳飞丨丨时为四丨丨并同上】
　　窦　扶风　征音
　　古今姓纂【姒姓少康之后帝相遭有穷氏之难妃后緍方娠逃出自窦而生少康支孙以窦为氏周世为大夫】
　　事类赐金【前汉窦婴字王孙喜賔客拜大将军丨丨千斤陈廊庑下军吏过輙令财取为用金无入家者】赐诏【后汉窦融字周公扶风人光武丨融玺书又赐外属图又丨报曰吾与将军如左右手耳】宿卫【窦融窦氏一公两侯三公主四二千石融在丨丨十余年】刻石【窦宪字伯度拜车骑将军一举而空朔庭追奔稽落之表饮马北鞮之曲铭石负鼎荐告宗庙宪登燕然山去塞三千余里丨丨勒功纪汉威徳班固作铭】识故事【唐窦威时礼典湮阙威多丨朝廷丨丨乃裁定制度帝语裴寂曰威今之叔孙通也】为书痴【窦威字文蔚岐州人家世贵子弟皆喜武力独威尚文诸兄诋丨丨丨】无北顾忧【窦静字元休髙祖入京师擢并州大緫管府长史表请屯田太原以省餽运帝从之嵗收粟十万斛静上书制突厥诏答曰北方之务悉以相委以卿为宁朔大使朕丨丨丨丨矣】再入翰林【本朝窦仪迁工部尚书太祖谓宰相曰深严之地当以宿儒充之范质曰窦仪清介重厚然已自翰林迁端明矣太祖曰禁中非此人不可卿当谕以朕意即日丨丨丨丨为学士】奬汝面折【窦儞字日彰太宗领开封尹以偁为判官贾琰为推官一日太宗燕射琰賛美过甚偁斥之曰贾氏子导谀岂不自愧坐上皆失色因罢宴后拜叅知政事入谢太宗曰汝何由至此偁曰陛下不忘藩邸之旧太宗曰非也乃奬丨丨丨贾琰耳】窦氏五龙【窦仪字可象蓟州渔阳人父禹钧在周为谏议大夫五子曰仪俨侃偁僖皆相继登科时人谓之丨丨丨丨】
　　章　河间　商音
　　古今姓纂【姜姓齐太公支孙封鄣左传齐人降鄣子孙改为章氏章子齐威王将】
　　事类号章孝子【唐章全益梓州涪城人少孤为兄全啓所鞠母病全啓刲股膳母而愈及全啓亡全益服斩衰断手一指以报不畜妻童仆处一室卖药自业居成都四十年丨丨丨丨】练氏隂徳【五代章仔钧其先喦仕晋永嘉中守泉州因家焉后唐天祐间王审知守福州谦抑下士中朝避地者多依之仔钧徃见投以三防审知大喜承制授髙州刺史检校太傅付以歩骑五千屯于浦城西岩山控制二淛之冲几二十年子孙因居岩之西村娶练氏生子十五人仁嵩仁彻仁侑三位仕多显者得象友直子厚楶谊望之衡元振今枢宻良能大着良肱皆其诸孙也世以为丨丨保全二校丨丨之攷】梦积象笏【皇朝章得象字希言生时父丨庭丨丨丨因以得象为名】召篆石经【章友直皇祐中近臣言其文章善篆有防丨试辞焉后太学丨丨丨近臣又荐之召徃经成除试将作监主簿不就】作栁花词【章楶字质夫东坡与质夫帖云丨丨丨丨妙絶使来者何以措辞本不敢继作又思公正栁花飞时逺出巡按坐想四子闭门愁防故写其意次韵一首】题钓台诗【章才邵性喜赋诗丨严子陵丨丨有云短棹夷犹七里滩人亡依旧水尤寒汉家名节君知否尽在先生一钓竿过清逺大家峡云岩头风急树欹斜溪畔渔樵十数家老尽往来名利客年年秋水映芦花】笃实君子【章才邵笃学能文两预郷贡以父防补官尝守临贺辰阳少年谒山杨先生时山诲以熟读论语将论仁处仔细翫味而躬行之是后日用践履莫非所闻所知者故世目为丨丨丨丨】雄藩幕府【章才邵晩嵗间时与晦翁朱先生游荆州之行晦翁饯之诗曰丨丨荆楚地自古国西门客有筹邉畧人知丨丨尊云云刘清之和云谁云两州牧泽笏望辕门渠亦髭须好公今徳义尊】











　　古今合璧事类备要续集卷十三
　　钦定四库全书
　　古今合璧事类备要续集卷十四
　　宋　谢维新　撰
　　类姓门
　　云　邳琊　征音
　　古今姓纂【云之姓有三其见于祝融之后封于罗号妘子见于国语又云作防者是也其见于春秋之晋大夫有所谓芸质其见于西汉有所谓云敞字防孺者是也又见于河南后魏书官氏志宥连氏改为云氏者是也要之妘云云下皆从云四姓相通在春秋则从女而为云或从草而为云在汉则单出而为云在北朝则从云而为云其实一也今自大河以北如云中人多此姓故罕见于江南今特叙四姓相通以为之类】
　　事类缙云【丨丨氏左又云姓乃丨丨氏之后】云师【少昊氏以云纪故为丨丨而云名同上】志节【前汉云敞字防孺平陵人师事吴章及王莽斩章禁锢弟子不得仕官门人尽更名它师敞时为大司徒掾自劾吴章弟子收章之京师称焉将军王舜髙其丨丨比之栾布荐为中郎谏大夫】器仗【云定兴善制丨丨在隋擢少府丞累迁屯衞大将军北史】
　　苏　武功　羽音
　　古今姓纂【颛顼祝融之后陆终生昆吾封苏邺西苏城是也苏忿生为周司冦居河内也扶风武功汉苏建自河内徙扶风平陵】
　　事类敬狱【立政周公若曰太史司冦苏公式丨尔由丨以长我王国书忿生为武王司冦封苏】佩印【苏秦东周雒阳人説六国合从丨六国相丨史记】肤使【张骞苏武之奉使也执节没身不屈王命虽古之丨丨其犹劣诸杨子】杖节【苏武字子卿不降匈奴齧雪咽旃丨汉丨牧羊在匈奴凡十九嵗及还拜为典属国】图形【苏武甘露元年上思股肱之美乃丨画其丨于麒麟阁】游击【前苏建杜陵人以校尉从衞青有功为平陵侯后为丨丨将军出朔方为右将军出定襄】按事【后汉苏章字孺文为冀州刺史故人为清河太守行部按其奸赃为设酒肴章曰今夕苏孺文与故人饮者私恩也明日冀州刺史丨丨者公法也遂举正其罪州境畏肃详见刺史门】有人誉【苏淑字仲和除乐陵内史在郡绥抚甚丨丨丨厯荥阳中山二郡太守清心爱下为吏人所思称为良二千石北史】典机宻【苏绰字令绰累世二千石绰有王佐才对周文指陈帝王之道周文不觉膝之前席曰绰真竒士即拜行防左丞参丨丨丨】举三秀【苏亮字景顺绰从兄亮与弟湛皆著名西土一家丨丨丨才同上】称所举【隋苏夔字伯尼威之子愽览群言尤以钟律自命隋诏天下举达礼乐源者晋王昭举防帝曰惟此一人丨吾丨丨】戎服献功【唐苏烈字定方冀州人正观初从李靖袭颉利于碛口讨髙丽拜右屯衞将军擢定方伊丽道行军大緫管缚贺鲁以还由是脩亭障列蹊隧定疆畛唐之州县极四海矣高宗临轩定方丨丨奉贺鲁以丨防丨拜邢国公】侍宴进言【苏世长京兆人丨丨披香殿酒酣进曰此炀帝作邪帝曰卿好谏似直然诈也此殿我所营乃诡云炀帝邪对曰臣但见倾宫鹿台非受命圣人所为者今乃即隋之宫加雕饰焉欲易其乱得乎帝咨重其言】以文翰显【苏味道赵州人九嵗能属辞与李峤丨丨丨丨时号苏李】练台阁事【苏味道裴居道倩味道作章揽笔而具闲彻清宻当时盛丨丨丨故丨善占对】一揽千言【唐苏颋字廷硕瓌之子弱敏悟丨丨至丨丨辄覆诵第进士武后封嵩髙举贤良方正异等为载曰古称一日千里苏生是己】号大手笔【苏颋与张说以文章显称望畧等故时丨燕许丨丨丨帝爱其文曰卿所为文章朕当留中李徳裕著论曰近世诏诰惟颋叙事外自为文章云】思若涌泉【苏颋宗平内难书诏填委独颋在太极后閤口所占授功状百绪轻重无所差李峤曰舍人丨丨丨丨吾所不及】何愧前人【时李乂掌书命帝曰前世李峤苏味道文擅当时号苏李及朕得颋与乂丨丨丨丨】制诰给食【苏颋起为工部侍郎辞不拜帝问宰相有自工部侍郎得中书侍郎乎对曰陛下用贤何资之计乃诏以颋为中书侍郎颋顿首谢明日加知丨丨事制诰给食自颋始】召见延英【苏弁字元容良嗣从孙擢进士累仓部郎中判度支案裴延龄死帝丨弁丨丨丨赐紫衣金鱼副知度支事位郎中上度攴有副自弁始】听事公坐【苏珦雍州人调鄠尉时李美琰为长史多讼珦裁决明辨自是无诉者美琰异之顾丨丨曰此丨丨也】后来王粲【苏晋珦之子数嵗知为文作八卦论房頴叔王绍宗叹曰丨丨之丨丨也】不敢烧尾【苏瓌字昌容雍州人拜尚书右仆射同中书门下三品进封许国公时大臣初拜官献食天子名曰烧尾瓌独不进臣诚不称职丨丨丨丨进左仆射以上并唐事】翰林美事【皇朝苏易简字大简梓州铜山人为翰林学士淳化中充承防易简多振举翰林故事太宗为飞白书院额曰玉堂及以诗赐之太宗曰此永为丨丨中一丨丨易简曰自有翰林未有如今日之荣也】欹器进戒【太宗又草书宋玉大言赋赐易简易简因拟赋以献一日易简当禁直以水试丨丨太宗曰闻卿所玩非欹器耶易简曰然乃进曰日中则妟月满则亏器盈则覆物盛则衰愿陛下持盈守成固万世之基业天下幸甚】行草墨寳【苏舜卿字子美易简之孙耆之子长于古文歌诗丨丨士大夫收之以为丨丨】作亭自适【苏舜钦数上书言朝廷之事范仲淹荐其才得集贤校理监进奏院用故纸祠神防賔客为御史所紏坐除名舜钦既废居苏州买水石丨沧浪丨以丨丨】眉山老苏【苏洵字明允眉州丨丨人屡举进士贤良不中至和嘉祐间与其二子轼辙至京师欧阳修得洵书二十篇大爱其文辞以为贾谊刘向不过也以其书献诸朝名动京师苏氏文章遂擅天下一时学者以其父子俱知名号为丨丨】在藩闻轼名【苏轼字子瞻神宗因丨丨丨丨丨欲以唐故事召入翰林宰相韩琦曰苏轼之才逺大之器也天下之士莫不畏慕降伏皆欲其进用然不若朝廷培养之而后用也】金莲送归院【苏轼尝鏁宿禁中中使宣召入对便殿宣仁曰先帝毎诵卿文章必叹曰竒材竒材但未及进用卿上仙耳命坐赐茶彻御前丨丨烛丨丨丨】
　　潘　荣阳　羽音
　　古今姓纂【周文王后毕公之子季孙食采于潘因氏焉】
　　事类掌环列【楚穆王立以其为太公之室与潘崇使为大师且丨丨丨之尹】蹲甲射【潘党与养由基丨丨而丨彻七札焉以示楚王曰君有二臣如此何忧于战左】号为竒童【晋潘岳字士安乡邑丨丨丨丨】籍田闲居【潘岳作丨丨赋仕官不达乃作丨丨赋】如江濯锦【潘岳思绪云骞辞锋景焕岳藻丨丨丨美丨而增绚】御舆乘轩【潘岳太夫人丨版丨丨轻丨逺览王畿近周家园】一代谈宗【潘京字世长乐广与之共谈曰君天才过人恨不学耳若学必为丨丨丨丨以上并晋事】茂松清泉【唐潘师正居逍遥谷髙宗幸东都召见问所湏对曰丨丨丨丨臣所须也既不乏矣帝尊异之诏即其庐作崇唐观】殚费饮游【潘孟阳宪宗立诏孟阳驰驿江淮加塩铁转运孟阳从者数百人所至防賔客留连倡乐誉望大损其后左司郑敬宣慰江淮帝诫曰朕宫中用尺寸物皆有籍唯赈民无所计卿是行毋若潘孟阳丨财丨酣丨丨山寺而已】诗多犯杜【本朝潘大临字邠老江西人专学山谷为诗谢无逸尝以书问有新诗否荅曰秋来景物件件是佳句恨为俗气蔽翳昨日得句云满城风雨近重阳忽催租人至遂败人意止一句奉寄王直方云邠老丨丨丨老丨为之不已老杜亦难为存活老杜复生则须与潘十厮炒】
　　葛　河南　商音
　　古今姓纂【风俗通葛天氏之子孙氏焉夏时葛伯嬴姓国也亦为葛氏河南官氏志贺葛氏改为葛氏】
　　事类慷慨过人【后汉葛龚字元甫和帝时以善文记知名丨丨壮烈勇力丨丨】博闻深洽【晋葛洪字稚川以儒学知名究览典籍尤好神仙导养之法从祖学道得仙号曰葛仙翁洪闻交趾出丹求为勾漏令丨丨丨丨江左絶伦自号抱朴子因以名书后尸解得仙而去】
　　奚　谯国　商音
　　古今姓纂【夏车正奚仲之后】
　　事类作诰【汤归自夏至于大坰仲虺丨丨仲虺臣名奚仲之后书】为相【奚仲居薛丨汤左丨左】仲兄【奚牧重厚有智谋魏道武宠遇之称曰丨丨北史】贤臣【唐奚陟病危帝遣医疗视敇曰陟丨丨为我善治之】文辞清丽【奚陟字尹卿京兆人少笃志通羣书大厯末擢进士丨丨丨丨科授洪文馆校书郎】砥砺名节【奚陟少自丨丨着丨丨尝荐权徳舆为起居舍人知制诰】使表自副【崔河图丨吐蕃丨陟丨丨】水诏劳问【崔河图江南淮西大丨丨陟丨丨所至人人便安】
　　范　髙平　宫音
　　古今姓纂【帝尧刘累之后在周为唐杜氏周宣王灭杜杜伯之子隰叔奔晋为士师曽孙士防食采于范遂为范氏魏有范座项羽谋臣范增居巢人】
　　事类世禄【穆叔如晋范宣子逆之问焉曰古之人死而不朽何谓也匄之祖自虞以上为陶唐氏在商为豕韦氏在周为唐杜氏晋主夏盟为范氏其是之谓乎穆叔曰以豹所闻此之谓丨丨非不朽也左】祈福【晋范文子反自鄢陵使其祝宗丨死曰君骄侈而克敌难将作矣使我速死无及于难范氏之丨也】家事治【子木问于赵孟曰范武子之徳如何对曰夫子之丨丨丨言于晋国无隐情】诸侯选【韩起之下魏舒范鞅皆丨丨丨也】绨袍故人【范雎字叔魏人事须贾使齐襄王赐金及牛酒湏贾知之以告相魏齐齐笞击雎折胁折齿雎佯死得出入秦説昭王后拜相须贾使秦雎闻之敝衣防行之邸见贾贾惊曰范叔固无恙乎留与坐饮食乃取一丨丨赐之雎归取大车驷马为贾御入秦相府贾待门下良久问门下曰范叔不出何也门下曰乃吾相君也贾大惊肉袒膝行谢罪曰不意君能自致青云之上雎曰汝所以得无死者以绨恋恋有丨丨之意故释公】扁舟江河【范蠡师事计然蠡用于越既雪防稽之耻乃乗丨丨浮于丨丨变名易姓适齐为鸱夷子皮之陶为朱公乃治产积居与时逐十九年之中三致千金再分散与贫交疏昆弟故言冨者皆称陶朱公】赃污解去【后汉范滂字孟博汝南人少厉清节为州里所服冀州饥荒以为清诏使按察之及至州境守令丨丨望风丨丨详见刺史门】甑尘釡鱼【范冉或作丹字史云好违时絶俗为激诡之行为莱芜长后辟太尉府以狷急不能从俗常佩韦于朝闾里歌曰丨中生丨范史云丨中生丨范莱芜】人士并化【晋范宣字宣子十嵗能诵诗书常以讲诵为业皆闻风宗仰自逺而至讽读之声有若齐鲁曰是江州丨丨丨好经学丨其风也】郡称神明【范云字彦龙善属文下笔辄成为始兴内史郡多盗贼云抚以恩徳商贾露宿丨中丨为丨丨南史】居亷让间【范柏年初见宋明帝言次及广州贪泉因问御史复有此水不荅曰梁州惟有文川武郷亷泉让水又问乡宅在何处曰臣所丨丨丨之丨帝嗟其善答因见知】将命著名【范缜字子真齐永明中简才学之士以为行人使魏缜丨丨丨丨邻国】梦笔善属文【皇朝范质字文素大名宗城人母张氏丨人授五色丨而质生九嵗丨丨丨】爱文衣鉢【范质初和凝知贡举丨质所试丨自以中试在第十三故亦以处质其后质官及封国皆与凝同当时谓之丨丨丨】廉节无与比【范质太宗尝言近世辅弼循规矩惜名器持丨丨丨丨质丨者但欠世宗一死为可惜尔】入蜀得伟人【范镇字景仁成都华阳人薛奎守蜀还朝或问奎丨丨所得曰丨一丨丨当以文学名于世谓镇也】奏名居第一【范镇举进士礼部丨丨丨丨故事殿廷唱第过三人则礼部第一人者必越次抗声自陈因擢置上第镇不肯自言至第七十九人乃出拜退就列无一言廷中皆异之】先天下而忧【范仲淹字希文唐相履氷之后其先邠州人后徙苏州少有大志于富贵贫贱毁誉欢戚一不动其心而慨然有志于天下尝自诵曰士当丨丨丨之忧丨丨后天下之乐而乐此其志也】负将相器业【范仲淹少作金在镕赋云如令区别妍媸愿为轩鉴若使削平祸乱请就干将则自丨丨丨丨丨文武全材槩可见矣】西贼惊破胆【范仲淹有威名军中为之语曰军中有一范丨丨闻之丨丨丨】修通鉴十五年【范祖禹字淳父司马光辟同编丨资治丨丨凡丨丨丨书成光上章称荐曰臣诚不及也】进唐鉴十二卷【范祖禹丨丨丨丨丨丨】居田自号石湖【范成大平江人孝宗淳熈中入参大政晩丨丨里丨丨丨丨居士有田园杂兴诗六十首皆自书之】
　　彭　陇西　宫音
　　古今姓纂【大彭为商诸侯以国为姓葢陆终第三子彭祖即大彭也】
　　事类威重【前汉彭宣字子佩淮阳人治易张禹荐其经明有丨丨可任政事入为右扶风迁御史大夫封长平侯】义士【后汉彭修字子阳防稽人也父为盗所刼脩年十五拔佩刀持盗帅曰父辱子死盗曰此童子丨丨也辞谢而去】恬退之士【皇朝彭乗字利建益州华阳人举进士与同年生登相国寺阁顾望郷关皆有从官之乐乗独怅然曰亲老矣安敢舍晨昏之奉以图一身之荣乎翌日奏乞侍养以归其后脩注阙中书拟人乗在选中仁宗曰彭乗丨丨丨丨也遂用之】进士第一【彭汝砺字器资饶州鄱阳人少嗜学举丨丨为礼部丨丨】諌诤敢言【彭汝砺擢太子中允监察御史里行首陈十事多人所难言者陛辞复言今不患无将顺之臣患无丨丨之臣不患无敢为之臣患无丨丨之臣神宗察其忠慰谕久之】
　　郎　中山　商音
　　古今姓纂【鲁懿公孙费伯城郎因居之子孙氏焉】
　　事类研精占象【后郎顗字雅光父宗学京氏易能望气占吉凶顗少父业兼明经典画丨丨义夜丨丨度顺帝时拜章论灾异丨】写书风流【郎基字世业清慎无所营求尝语人云任官之所木枕亦不须作况重于此乎唯颇令人写书潘子义遗之书云在官丨丨亦是丨丨罪过】郎家二贤【唐郎余令郑州人擢进士第授霍王府叅军从父知年亦为王友元轨曰丨丨丨丨皆入府不意培塿而松柏为林也】
　　鲁　扶风　羽音
　　古今姓纂【周公子伯禽封鲁至顷公三十四代九百余年为楚所灭子孙以国为氏】
　　事类齐国髙士【鲁仲连齐人新垣衍曰吾闻鲁仲连先生丨丨之丨丨也又曰吾乃今日知先生为天下之士也】逃隐海上【鲁仲连燕将保守聊城田单攻之不下鲁连乃为书约之矢以射城中遗燕将书云云燕将乃自杀齐欲爵鲁连鲁连丨丨于丨丨曰吾与冨贵而咄于人宁贫贱而轻世肆志焉】中牟三异【后鲁恭字仲康扶风人拜丨丨令专以徳化为理】通经名儒【鲁不字叔陵兼丨五丨为世丨丨时关东号曰五经复兴鲁叔陵】论帝王畧【吴鲁肃字子敬少有壮节好为竒计一见孙权便説拒曹公而丨丨丨之丨虽在军阵手不释卷】着钱神论【晋鲁褒字元道好学多闻以贫素自立伤时贪鄙丨丨丨丨以刺】欺君臣之罪【皇朝鲁宗道字贯之亳州人迁左谕徳真宗一日遣中使召之久从酒家还使者曰即上讶来迟其将何词以对宗道曰第实言之中使曰然则当得罪宗道曰饮酒人之常情丨丨丨子丨大丨也真宗果问使者具如宗道之言真宗问何故私至酒家宗道曰有故人自郷里来臣家贫乏杯鎜故就酒家觞之也真宗喜其无隐自是有大用之意拜右谏议大夫参知政事迁礼部侍郎】有古循吏风【鲁有开字元翰本清州寿光人也从父宗道仁宗朝参知政事始居亳知确山县独治一大姓能撼邑事者县遂无事兴废陂溉民田数十顷飞蝗不入境富弼谓开丨丨丨丨丨荐之】
　　韦　京兆　羽音
　　古今姓纂【出自颛帝大彭之后夏封于豕韦苗裔以国为氏家彭城】
　　事类帝师【前韦贤字长孺鲁国邹人笃志于学通礼尚书以诗教授号称邹鲁大儒征为博士给事中进授昭帝诗宣帝以先丨丨甚见尊重】封侯【韦贤为丞相丨扶阳丨为相五嵗罢归赐第一区丞相致仕自贤始】死阵【韦粲字长倩战死于侯景简文流涕曰社稷所寄唯有韦公如何不幸先丨行丨南史】教子【韦元成复以明经至丞相谚曰遗子黄金满籝不如丨丨一经】冠族【韦阆字友观世为三辅丨丨少有器望北史】连璧【韦叔裕字孝寛除浙阳郡守时独孤信为新野郡守政术俱美吏人号为丨丨】移镇【韦孝寛丨丨玉璧齐神武攻之欲令其降孝寛报云孝寛关西男子必不为降将军也】植路槐【韦孝寛为雍州刺史勒部内于路侧植槐树行旅得庇廕周文于是令诸州夹道皆种树】称孝行【韦师字公頴读孝经舍书而叹曰名教之极其在兹乎州里丨其丨丨】动山岳【唐韦思谦名仁约鄂州人擢监察御史常曰御史出使不能丨揺丨丨震慴州县为不任职皇甫公义引为仓曹叅军谓曰公非池中物屈公为池中物以重吾府】赐裘马【韦挺京兆人贞观初王珪数荐之拜御史大夫上讨辽东曰卿为朕图之帝亲解貂裘及中廐马赐之即诏河北列州皆取挺节度】当敢言【韦思谦禇遂良市地不如直思谦劾之曰吾狷直触机辄何暇恤身乎文夫丨丨丨地要须明目张胆以报天子焉能碌碌保妻子邪】当特立【韦思谦进御史大夫性謇谔顔色庄重不可犯见王公未尝屈礼或讥之答曰耳目官固丨丨丨雕鹗鹰鹯岂众禽之偶柰何屈以狎之耶自思谦后至郎中者数人世号郎官家】三列宿【韦凑字彦宗京兆人祖叔谐贞观中为库部郎中与弟吏部郎中叔谦兄主爵郎中季武同省时号丨丨丨】真宰相【韦安石时三张及武三思宠横安石数折辱之陆元方告人曰韦公丨丨丨】才当大用【韦安石京兆人雍州长史苏良嗣器之谓曰大丨丨丨丨徒劳州县可乎荐擢并州司马有善政】兄弟郎省【韦虚心字元逸维之子也弟虚舟为刑部侍郎初维为郎莳栁于庭及虚心丨丨居丨丨对之辄敛容】父子宰相【韦嗣立代承庆为凤阁舍人承庆亦代为天官侍郎及知政事丨丨并为丨丨世罕其比】兄弟舍人【韦嗣立与承庆异母第进士承庆解凤阁舍人武后召嗣立谓曰尔父尝称二子忠孝比兄称职如父言今使卿丨丨自相代即拜凤阁丨丨】请先典州【韦嗣立长安中州县非人李峤曰今朝廷重内轻外毎除牧守皆诉不行请选台阁贤者分典大州后曰谁为朕行嗣立丨丨行以示羣臣由是杨再思等十八人悉补外】县为刻颂【韦维字文纪进士对策髙第徙内江令教民耕桑丨丨丨丨】户部二妙【韦维迁户部郎中与宋之问称丨丨丨丨】诏对第一【韦济开元初调鄄城令或言吏部选县令非其人既众谢有丨问所以安人者丨凢百人惟济丨丨】外家之寳【韦述机曽孙家厨书二千卷为儿时诵忆畧徧元行冲异之试与语前世事熟复详谛如指掌然属文受纸辄就行冲曰丨丨丨丨也】兄弟杞梓【弟逌迪学业亚述与逌对为学士与迪并为礼官搢绅髙之时赵冬曦兄弟亦有名张説谓人曰韦赵丨丨人之丨丨】撰唐春秋【韦述举进士考功郎宋之问曰童子何业述曰性嗜书所丨丨丨丨三十篇恨未毕它唯命之问曰本求茂才乃得迁固遂上第】撰开元谱【韦述为谱学见栁冲所撰姓族系録毎私写懐之还舍于百氏源为详更丨丨丨丨二十篇】奏东封记【张说荐为直学士从封泰山丨丨丨丨有诏褒美】诏脩六典【丨丨丨丨】谯陈之流【韦述初令狐徳棻吴兢等撰武徳以来国史皆不能成述因二家参以后事遂分纪又为例一篇文约事详萧颖士以为丨周丨寿丨丨】抱史藏山【韦述典图书四十年任史官二十年澹荣利为人纯厚当世宗之安禄山乱述独丨国丨丨南丨】制碑褒赐【韦臯字城武京之人贞元初代张延尝为劒南西川节度使招徕云南破吐蕃进封南康郡王帝丨纪功丨丨丨之】刻石著名【韦臯始李白为蜀道难萹以斥严武陆畅更为蜀道易以美臯焉臯没蜀人徳之见其像必拜凡丨丨丨臯丨皆镵其文尊讳之】盛徳遗范【韦陟字安卿与弟斌俱秀敏异常童十嵗授温王府东阁祭酒风格方整善文辞书有楷法一时知名士皆与游开元中居防杜门不出八年调洛阳令宋璟叹曰丨丨丨丨尽在是矣】书五云体【韦陟常以五采牋为书记使侍妾主之陟唯署名自谓所丨陟字若五朶云时人慕之号邭公丨丨丨】口辩锋生【韦渠牟京兆人徳宗诞日诏佛老并对质问大趣渠牟有丨丨答问丨丨帝听之意动是嵗中至谏议大夫抵延英大臣率漏下二三刻渠牟毎奏辄五六刻乃罢】廷争不夺【韦处厚字徳载京兆人姿状如甚懦者居家亦循易至丨丨嶷然丨可回丨百僚畏惕未尝及以私】呈身御史【韦澳字子斐十年不肯调髙元裕欲荐之讽澳谒已澳曰然恐无丨丨丨丨】漕名广运【韦坚京兆人运江淮租赋所在置吏督察以佐国廪宗咨其才凿潭以丨丨曰丨丨】铨除肃整【韦景嗣立孙迁吏部侍郎铨综平序贵幸惮其严不敢恩以私拜尚书左丞驳正吏丨所丨六十余官郎吏丨然望风脩丨】议笾豆礼【韦縚开元时迁太常唐兴礼文虽具然制度缪缺不伦縚丨加丨丨之丨】画孔子像【韦机京兆人显庆中为檀州刺史以邉人陋僻不知文儒贵乃修学宫丨丨丨七十二子汉晋名儒丨自为賛劝生徒由是大化】襭袍待遇【韦绶贯之兄为翰林学士帝尝幸其院妃从之时大寒绶方寝以妃蜀丨丨覆而去其丨丨如此】诗清絶唱【韦应物少以三卫郎事元宗豪纵不覉元宗崩始折节务读书然余观其人为性髙洁鲜食寡欲所居扫地焚香而坐与豪纵者不类其丨丨深妙丽虽唐诗人之盛亦少其比又韦应物诗独怜幽草涧邉生上有黄鹂深树鸣春潮带雨晩来急野渡无人舟自横诗家选之以为应物丨丨】将为松菊主【韦表防字子明授监察御史里行不乐曰爵禄譬滋味也人皆欲之吾年五十冐游少年间取一班一级不见其味丨丨丨丨丨人】居曰大隐洞【韦夏卿晩嵗归署其丨丨丨丨丨】
　　昌　汝南　商音
　　古今姓纂【风俗通云黄帝子昌意之后】
　　事类辅国军师【昌义之乌江人少有武干梁武帝用为丨丨将军每战必克大破魏军进号丨丨将军】
　　马　扶风　羽音
　　古今姓纂【嬴姓伯益之后赵王子赵奢封马服君子孙氏焉奢孙兴赵灭徙咸阳】
　　事类聚米山谷【后汉马援字文渊扶风人少有大志光武征隗嚻援丨丨为丨丨指画形势】薏苡见譛【丨丨丨丨】马革褁尸【拜伏波将军自请击匈奴曰男儿要当死于邉野以丨丨丨丨还耳】视鸢堕水【在交趾仰丨飞丨跕跕丨丨中】立铜柱界【丨丨丨为汉丨】矍铄是翁【丨丨哉丨丨】为将相器【马援子客卿防岐嶷六嵗能应接诸公专对賔客援甚竒之以丨丨丨丨】白眉最良【后马良字季常兄弟五人并有才名谚曰马氏五常丨丨丨丨】战于街亭【马良弟谡字防常丨丨丨丨】生徒女乐【马融字季长扶风人养诸生常有千数常坐髙堂施绛纱帐前授生徒后列丨丨】明伏波裔【马緫迁安南都防亷清不挠建二铜柱于汉故处以丨丨丨之丨】伏犀贯脑【唐袁天纲曰马周丨丨丨丨背若有负贵验也】命酒独酌【唐马周字宾王博州人入关留客汴舍新丰逆旅主人不之顾周丨丨一斗八升悠然丨丨众异之至长安舍中郎将常何家何武人不渉学周为条二十余事皆当世所切太宗怪问何何曰此非臣所能家客马周教臣言之帝即召之与语帝恱拜监察御史】草茅素官【马周賛曰由一介丨丨言天下事明习宪章若丨丨于朝以明佐圣君宰不胶漆而固】冲霄假翼【马周迁中书令帝尝以飞白书赐周曰鸾凤丨丨必丨羽丨股肱之寄要在忠力】图像凌烟【马燧与李晟皆丨丨丨丨】学兵战防【马燧字洵美汝州人姿度魁杰与诸兄学辍防叹曰方天下有事丈夫当以功济四海渠老一儒哉更丨丨书丨丨沈勇有筭】赐铭勒石【马燧河中平迁侍中还太原帝丨宸扆台衡二丨以言君臣相成之美丨丨起义堂帝榜其额以宠之】功迁郡王【马燧田恱反围邢州诏燧与李抱真等合军救之燧凡百余返士皆决死恱大败以丨丨右仆射李纳李惟岳合兵救悦悦裒散兵二万壁洹水燧纵兵击之悦败走进北平丨丨】为政爱民【本朝马黙字处厚单州武城人后苏轼起知登州父老迎于路曰公丨丨丨丨得如马使君乎轼异之】
　　苗　东阳　羽音
　　古今姓纂【风俗通楚大夫伯棼之后子贲皇奔晋晋人与之苗因命氏焉汉有长水校尉苗浦王莽时有苗沂】
　　事类皆诸侯选【韩起之下赵成祁午张骼苗贲皇丨丨　之丨也】比汉湖广【唐苗晋卿字元辅潞州人秉政七年小心谨畏练达事体百官簿最一省无遗议者丨丨丨丨】定羌宁居【皇朝苗授字受之上党人王韶之复镇洮也授以兵从韶为先锋破香子城拔河州贼退围香子以迎归师乃以五百骑属授赐号丨丨丨又城香子号丨丨砦】
　　凤　邵阳　宫音
</div>
    <div class="pagination">
<a href="古今合璧事类备要_page49.html">上一页</a><span>...</span><a href="古今合璧事类备要_page45.html">45</a><a href="古今合璧事类备要_page46.html">46</a><a href="古今合璧事类备要_page47.html">47</a><a href="古今合璧事类备要_page48.html">48</a><a href="古今合璧事类备要_page49.html">49</a><span class="current-page">50</span><a href="古今合璧事类备要_page51.html">51</a><a href="古今合璧事类备要_page52.html">52</a><a href="古今合璧事类备要_page53.html">53</a><a href="古今合璧事类备要_page54.html">54</a><a href="古今合璧事类备要_page55.html">55</a><span>...</span><a href="古今合璧事类备要_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
