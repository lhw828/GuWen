<!DOCTYPE html>
<html>
<head>
    <meta charset="UTF-8">
    <title>玉海 - 第 110 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 110 页/共 284 页</h1>
    <div class="content">　　汉甘泉遗仪
　　文选任彦升荐士表甘泉遗仪注胡广汉官制度曰天子出车驾次第谓之卤簿长安时出祠天于甘泉用之名曰甘泉卤簿
　　汉洛邑制度
　　班固传时京师修起宫室濬治城隍固乃上两都赋盛称洛邑制度之美以折西宾淫侈之论　东都赋迁都改邑有商宗中兴之则焉即土之中有周成隆平之制焉永平之际三雍巡守搜狩防同命有司班宪度子徒知阿房之造天而不知京洛之有制也
　　汉礼器制度
　　见三礼类　南齐志汉初叔孙通制汉礼而班固之志不载东京大尉胡广撰旧仪左中郎蔡邕造独断应劭蔡质咸缀识时事而司马彪之书不取魏侍中王粲尚书卫觊集创朝仪而鱼豢王沈陈夀孙盛并未详也吴则太史令丁孚拾遗汉事蜀则孟光许慈草建众典
　　汉礼
　　仪礼乡射礼疏中人之迹尺二寸者无正文汉礼云五武成歩步六尺或据此而言也
　　魏官仪
　　卫觊传受诏典著作又为魏官仪　隋志梁有荀攸魏官仪一卷【亡】　齐百官志今有魏氏官仪鱼豢中外官王粲传拜侍中时旧仪废防兴造制度粲常典之【卫觊】
　　【与粲并典制度】　王肃传所论駮朝廷典制郊祀宗庙凡百余篇　王基传散骑常侍王肃着诸经传解及论定朝仪改易郑旧説而基据持义常与抗衡
　　魏晋仪注
　　春秋正义魏晋仪注写章表别起行头者谓之跳出晋志魏氏光宅宪章斯美王肃髙堂隆之徒博通前载三千条之礼十七篇之学各以旧文増损当世
　　晋新礼
　　志魏氏承汉末大乱旧章殄灭命侍中王粲尚书卫觊草创朝仪及晋建国文帝命荀顗因魏代前事撰为新礼【唐志荀顗等晋杂议十卷在仪注类】参攷今古更其节文羊祜任恺庾峻应贞并共刋定成百六十五篇奏之太康初尚书仆射朱整奏付尚书郎摰虞讨论之虞表所宜増损曰臣典校故太尉顗所撰五礼臣以为革命垂统帝王之美事隆礼率教邦国之大务也此礼当颁于天下不宜繁多顗为百六十五篇篇为一卷合为十五余万言臣犹谓卷多文烦类皆重出按尚书尧典祀山川之礼惟于东岳备称牲币之数陈所用之仪其余则但曰如初周祀天地享先王其事同者皆曰亦如之文约而义举今礼仪事同而名异者辄别为篇卷烦而不典皆宜省文而通事随类合之事有不同乃别其异如此所减三分之一虞讨论新礼讫以元康元年上之所陈惟明堂五帝二社六宗及吉凶王公制度凡十五篇有诏可其议后虞与傅咸续其事竟未成功虞之决疑注是其遗事也逮于江左仆射刁协太常荀崧补缉旧文光禄大夫蔡谟又踵修其事晋始则有荀顗郑冲裁成国典江左则有荀崧刁协损益朝仪【魏咸熙元年七月晋王奏司空荀顗定礼仪太保郑冲揔裁】列传荀顗咸熙中蜀平命顗定礼仪顗上请羊祜任
　　恺庾峻应贞孔颢共删改旧文撰定晋礼【顗明三礼】　裴秀魏咸熙初荀顗定礼仪贾充正流律而秀改官制议五等之爵创制朝仪　　张华晋史及仪礼宪章并属于华多所损益　　挚虞元康中迁吴王友时荀顗撰新礼使虞讨论得失而后施行　　应贞与荀顗撰定新礼　　唐志仪注类摰虞决疑要注一卷【文选东京赋注后汉祭祀志注魏王粲传注引决疑要注】　　宋志魏初则王粲卫觊典定众仪蜀朝则孟光许慈创理制度晋始则荀顗郑冲详定晋礼江左则荀崧刁协缉理乖紊其间名儒通学诸所论叙往往新出　　摰虞新礼议魏氏无巡狩故事　　齐志光禄大夫蔡谟又踵修辑
　　晋新定仪注
　　隋经籍志仪注类新定仪注四十卷晋安成太守傅瑗撰又晋杂仪注十一卷晋尚书仪十卷甲辰仪五卷江左撰封禅仪六卷职官类晋新定仪注十四卷梁尚书职制仪注四十一卷　唐志晋尚书仪曹新定仪注四十一卷晋仪注三十九卷傅瑗晋新定仪注四十卷晋尚书仪曹吉礼仪注三卷晋尚书仪曹事九卷晋杂仪注二十一卷　书正义晋初荀顗定新礼以六宗之神诸説不同废之摰虞驳之谓宜依旧
　　晋修礼学
　　戴邈传元帝草创学校未立邈上疏曰帝王至务莫重于礼学宜以三时之隙渐就修建于是始修礼学
　　晋中兴朝仪　中兴故事
　　荀崧传元帝践阼拜尚书仆射使崧与刁协共定中兴朝仪　成帝纪咸康六年初依中兴故事朔望聴政东堂　蔡谟传于礼仪宗庙制度多所议定　　刁协传朝臣无习旧仪者协久在中朝谙练旧事凡制度皆禀于协　　梁江旧悉朝仪故事撰江左遗典三十卷
　　齐职仪【又见官制】
　　南齐王珪之有史学撰齐职仪永明九年子颢上启曰臣父以宋元徽二年被敕纂集等级掌司黜陟迁补章服之差冠佩之饰凡五十卷诏付秘阁　百官志诸台府郎令史职吏以下具见长水校尉王珪之职仪世祖敕仪曹令史撰江左以来仪典令谘受徐孝嗣　南史袁枢议引齐职仪　隋志齐职仪五十卷长水校尉王珪之撰梁有王珪之齐仪四十九卷亡
　　梁仪注
　　隋礼仪志髙堂生于所传士礼亦谓之仪黄初之详定朝仪太始之削除乖谬宋书言之备矣梁武始命羣儒裁成大典陈许亨奏曰梁仪注曰一献为质三献为文事天之事故不三献　　经籍志梁丘仲孚皇典二十卷【仲孚又撰尚书具事杂仪】鲍泉撰新仪三十卷鲍行卿撰皇室仪十三卷　　唐志王逸齐典四卷丘仲孚皇典五卷　　周兴嗣撰职仪　北史魏王慧龙撰帝王制度十八篇号曰国典常景修仪注撰大和后朝仪已施行者凡五十余卷　　隋志王逡之礼仪制度十三卷【仪注】　　唐志常景后魏仪注五十卷
　　齐梁五礼　陈五礼
　　通典齐武帝永明二年诏尚书令王俭制定五礼至梁武帝命羣儒又裁成焉吉礼则明山宾防礼则严植之军礼则陆琏宾礼则贺玚嘉礼则司马褧又命沈约周舍徐勉何佟之张充庾于陵参防其事　齐志永明二年太子步兵校尉伏曼容表定礼乐诏尚书令王俭制定新礼立治礼乐学士及职局因集前代撰治五礼梁徐勉传受诏撰五礼普通六年毕表上之曰晋氏新礼荀顗制于前摰虞定于末齐永明五年伏曼容表求制礼乐时置学士十人修五礼谘禀王俭歴年未就又付何徐孝嗣遗文散失天监元年沈约等议五礼各置学士一人人各自举二人抄撰嘉礼仪注以天监六年五月七日上【十二帙一百十六卷五百三十六条司马褧传云一百十二卷】宾礼仪注以六年五月二十日上【十七帙一百三十三卷五百四十五条贺玚传云一百四十五卷】军礼仪注以九年十月二十九日上【十八帙一百八十九卷二百四十条】吉礼仪注以十一年十一月十日上【二十六帙二百二十四卷一千五条】凶礼仪注以十一年十一月十七日上【四十七帙五百十四卷五千六百九十三条】又别副秘阁及五经典书各一通缮写校定普通五年二月始毕诏有司遵行大凡一百二十帙一千一百七十六卷八千十九条【表以为网罗经诰玉振金声义贯幽防理入神契前儒所不释后学所未闻】　隋志梁吉礼仪注十卷明山宾撰宾礼仪注九卷贺场撰　案山宾撰吉仪注二百六卷録六卷严植之撰凶仪注四百七十九卷録四十五卷陆琏撰军仪注一百九十卷録二卷司马褧撰嘉仪注一百十二卷録三卷并亡存者惟十九卷自梁以来始以当时所行传周官五礼之名各立一家之学　纪天监初何佟之等述制防并撰五礼一千余卷帝称制断疑　唐志严植之南齐仪注二十八卷沈约梁仪注十卷又梁祭地只隂阳仪注二卷明山宾等梁吉礼十八卷梁吉礼仪注四卷又十卷梁尚书仪曹仪注十八卷贺玚等梁宾礼一卷仪注十三卷陆琏梁军礼四卷司马褧梁嘉礼三十五卷又嘉礼仪注四十五卷　南史陈天嘉元年张崖为仪曹郎广沈文阿仪注撰五礼文阿撰仪礼八十余条沈不害修五礼着五礼仪一百卷【沈徳威兼五礼学士】　唐志陈吉礼仪注五十卷张彦陈宾礼仪注六卷
　　隋五礼
　　通典后魏孝文率由旧章择其令典朝仪国范焕乎复振北齐则阳休之元脩伯熊安生后周则苏绰卢辨宇文弼并习于仪礼隋文帝命牛辛彦之等采梁及北齐仪注以为五礼【一本云文帝开皇二年命礼部尚书牛修五礼勒成百卷诏颁行之】辛彦之传与牛撰新礼撰礼要一部　隋志隋朝
　　仪礼一百卷牛撰【开皇初撰仪礼百卷悉用东齐仪注以为准亦防采王俭礼五年正月戊辰行新礼】　纪仁夀二年闰十月己丑诏杨素苏威牛薛道衡许善心虞世基王劭并修定五礼　唐志牛潘徽隋江都集礼一百二十卷【隋志一百二十六卷序云十二帙　又见礼类】







　　玉海卷六十八
<子部,类书类,玉海>
　　钦定四库全书
　　玉海卷六十九
　　宋　王应麟　撰
　　礼仪
　　礼制【下】
　　唐贞观礼　大唐仪礼
　　礼乐志自梁以来始以其当时所行傅于周官五礼之名各立一家之学唐初用隋礼至太宗时中书令房龄秘书监魏征与礼官学士等因隋之礼増以天子上陵朝庙养老大射讲武读时令纳皇后皇太子入学太常行陵合朔陈兵大社等【共二十九事】为吉礼六十一篇宾礼四篇军礼二十篇嘉礼四十二篇凶礼十一篇是为贞观礼【通鉴百三十八篇与礼乐志数合】吉礼之别有大祀中祀小祀而天子亲祠者二十有四大祀天地宗庙五帝中祀日星社稷岳渎小祀风雨灵星山川焉宾礼则以待四夷之君长与其使者蕃国来朝遣使迎劳授馆将币摈享之节焉军礼之分曰亲征曰遣将曰宣露布曰讲武曰狩田曰大射而其节则有旗鼓刀矟弓矢跪起偃伏之节焉嘉礼之重者曰加元服曰皇太子冠曰册后曰太子纳妃曰元防曰临轩册太子曰读时令曰养老更曰乡饮酒正齿位焉凶礼天子礼阙　蓺文志仪注类大唐仪礼一百卷长孙无忌房龄魏征李百药顔师古令狐徳棻孔颖达于志宁等撰【八人】吉礼六十篇宾礼四篇军礼二十篇嘉礼四十二篇凶礼六篇国恤五篇揔一百三十篇贞观十一年上【当参防要】　防要武徳初朝廷草创未遑制作郊禋享宴悉用隋代旧贞观初诏房乔魏征礼官学士修改旧礼【王珪与诸儒正定五礼书成封一子县男】着吉礼六十一宾礼四军礼十二【志军礼作二十篇】嘉礼四十二凶礼六国恤五总一百三十篇分为一百卷凡増二十九件余并依古礼七年正月二十四日献之诏行用焉【通典贞观七年颁示】　旧纪贞观十一年正月甲寅房龄等进所修五礼诏所司行用之【通鉴十一年三月庚子上丙午诏行之】　按是书以贞观十一年正月甲寅上三月丙午始诏颁行实録旧史所载可攷通典防要乃以为七年　髙祖入闗礼典湮缺窦威多识故事裁定制度帝曰今之叔孙通也　房杜为相时天下新定台阁制度宪物容典率二人讨裁　温大雅与窦威陈叔达参定礼仪【防要】圣厯元年礼官云贞观显庆礼及祠令并无王者
　　告朔之事【同上】
　　唐三师仪注【见储官类】
　　防要贞观十一年太宗谓魏王泰曰礼部尚书兼魏王师王珪汝之事师如事我也十七年诏令撰三师仪注太子出殿门迎先拜三师拜每门让三师坐太子乃坐与三师书前皇恐后名皇恐再拜
　　唐典仪
　　防要典仪二人门下省初用人皆轻【李师政贞观门下典仪】贞观末李义府为之后常用士人　六典周官有司仪盖典仪之任掌赞唱之节及设殿庭版位之次【又礼乐志】
　　唐类礼　义疏
　　魏征传始丧乱后典章湮散征奏引诸儒校集秘书国家图籍粲然全整尝以小戴礼综彚不伦更作类礼二十篇数年而成帝美其书録寘内府【朱文公曰今此书不复见甚可惜也】志魏征次礼记二十卷亦曰类礼【又陆质类礼二十卷】元行冲
　　类礼义疏五十卷　集贤注记张説奏曰魏孙严【炎】始改旧本以类相比有同抄书先儒所非皆不行用征因炎旧书整比为注【隋志礼记三十卷魏秘书监孙炎注】　谏録戴氏礼并为注解二帙二十卷上之诏曰礼经残缺戴圣爰记旧闻古今所宗条目杂乱先儒传授莫能厘正征有志讨论依圣所记更事编録以类相从别为篇第并更注解文义粲然宜付秘书仍缮写赐皇太子及诸王并赐物千匹　防要贞观十四年五月二十一日诏以特进魏征所撰类礼赐皇太子诸王并藏本于秘府征以礼经遭秦灭学戴圣编之条流不决乃删其説以类相从为五十篇合二十卷上善之赐物千段【志又有礼类聚十卷】开元十四年八月八日太子宾客元行冲等撰礼记义疏五十卷上之张説驳奏遂不得立学留其书内府行冲意诸儒排已著论自释　元行冲传魏光乗请用征类礼列于经帝命行冲与诸儒集义作疏将立之学乃引国子博士范行恭【注记云文元忠】四门助教施敬本采获刋缀为五十篇上于官右丞相张説建言戴圣所録向已千载与经并立不可罢魏孙炎始因旧书擿类相比有如钞缀诸儒共非之至征更加整次乃为训注恐不可用帝然之书留中不出行冲意诸儒间已著论自辩名曰释疑曰小戴礼行于汉末马融为传卢植合二十九篇而为之解世所不传康成于窜伏之中理纷拏之典虽存探究咨谋靡所具郑志者百有余科章句之徒曽不是省王肃因之或多攻诋而郑学有孙炎虽扶郑义条例支分箴石间起増革百篇魏氏疾羣言之冗脞采服説之精简刋正芟砻书毕以闻太宗嘉赏録赐储贰云云改易章句是有五难【集贤注记左賛善大夫魏哲因入内侍读奏魏文贞所编礼记甚有条流诏行冲修疏】
　　唐显庆礼　永徽五礼
　　礼志髙宗又诏长孙无忌杜正伦等増之为一百三十卷是为显庆礼其文杂以式令议者以为非上元三年诏复用贞观礼终髙宗世贞观显庆二礼兼行　王仲丘传开元中典章差驳仲丘欲合贞观显庆二礼据有其举之莫可废之谊上言请祈谷雩祀明堂二礼皆用诏可【贞观礼明堂依郑义祀五帝显庆礼祀昊天上帝　干封二年敕祀五帝又制兼祀昊天上帝】防要永徽二年议者以贞观礼未备又诏长孙无忌等十三人缉定勒成一百三十卷二百九十九篇【旧史五十九】至显庆三年正月五日【戊子】奏上之髙宗自为之序颁行中外萧楚材孔志约以国恤礼为豫凶事敬宗义府然之于是删去至上元三年三月敕依贞观为定仪鳯元年又诏依周礼二年八月少卿韦万石奏诏尚书省议自是每有大事参防古今礼文临时撰定明堂大飨兼用贞观显庆二礼　旧纪显庆三年正月戊子无忌等修新礼成诏颁天下　　萟文志永徽五礼一百三十卷长孙无忌等八人撰二百九十九篇显庆三年上贺纪传高宗时豫修五礼　垂拱二年二月新罗
　　匄唐礼武后赐吉凶礼并文辞五十篇　　路敬淳传受诏纂辑庆防仪典武后称之　韦叔夏传武后诏五礼仪物司礼博士有所修革须叔夏等评处然后以闻　王方庆传练朝章尤精三礼门人次为杂礼答问
　　唐开元礼　开元后礼
　　志宗开元十年以司业韦縚为礼仪使掌五礼十四年通事舍人王嵒请删去礼记旧文而益以今事【附唐制度】诏付集贤院议张説以为礼记不刋之书不可改唐贞观显庆礼前后不同宜加折衷以为唐礼【通鉴正月奏】乃诏集贤学士徐坚李鋭施敬本撰述歴年未就萧嵩代説为学士奏起居舍人王仲丘撰定为一百五十卷【书目同】是为大唐开元礼【通鉴二十年九月乙巳新礼成上之号曰开元礼通典同】由是五礼之文始备二十年九月颁行之【中书令嵩赐绢防二百余各一百】六典礼部凡五礼之仪一百五十有二【通典云百五十有一】吉礼其仪五十有五【圜丘至拜扫】宾礼其仪有六【蕃国朝至燕蕃使】军礼其仪二十有三【亲征至傩】嘉礼其仪五十【皇帝加元服至宣赦】凶礼其仪十有八【振荒至王公礼制通议】新五礼开元二十年修凡一百五十卷太常博士新五礼仪式　防要开元二十六年六月二十七日渤海求写唐礼许之贞元二年六月敕习开元礼者举一人同一经例九年五月敕问大义百条试防三道大中五年十一月太常礼院奏私庙并准开元礼及曲台礼为定制　艺文志开元礼一百五十卷张説请修贞观永徽五礼命贾登张烜施敬本李鋭王仲丘陆善经洪孝昌撰缉萧嵩总之【人名与礼志详畧不同】萧嵩开元礼仪镜一百卷【书目止第一至第五五卷又有义镜畧十卷】开元礼京兆义罗十卷类释二十卷【国史志类释十二卷】百问二卷【书目凡百篇分上下两卷】韦渠牟贞元新集开元后礼二十卷【防要贞元十七年七月上】　　通典本百五十卷纂例成三十五卷冀寻阅易周　　集贤注记开元礼序例三卷吉礼七十五卷宾礼二卷嘉礼四十卷军礼十卷凶礼二十卷　辛秘登开元礼科　　开元五年田再思议曰郑王祖经宗传各有异同荀摰采古求遗互为损益
　　唐礼仪使
　　防要开元九年正月韦縚除司业仍知太常礼仪事天寳九载十月置礼仪使以左庶子韦述为之至徳二载闰八月二十九日户部侍郎崔器乾元元年四月太常少卿王璵并知礼仪事十八日璵同平章事为礼仪祠祭等使二年九月七日工部侍郎于休烈广徳元年太常卿杜鸿渐永泰元年八月十三日【辛亥】礼部尚书裴士淹并为使大厯五年三月二十六日【己丑】停礼仪使事归太常七年正月十九日【辛丒】复置使以太常卿杨绾兼之十四年五月二十日吏部尚书顔真卿为使建中元年停自后南郊大礼权置使毕日停【辛秘再辟礼仪使府】　礼志开元十一年亲享圆丘中书令张説卫尉少卿韦縚为礼仪使　崔纵传贞元元年天子郊见为大礼使撙裁文物俭而不陋　崇文目仪注类使范一卷王晋记开元以后使者所用章奏文牒之式凡十二篇　国史礼志太常礼院领属太常祥符中増置礼仪院天圣初【元年四月辛丑】罢为礼院康定初改判院为判寺兼礼仪事其同知院事必先申寺唯大礼则礼仪置使
　　唐曲台新礼　续曲台礼　元和新礼
　　礼志元和十三年八月太常博士王彦威【防要云礼院检讨官】集开元二十一年以后至元和十三年正月五礼裁制敕格为曲台新礼三十卷上之又采元和以来至长庆典礼故事不同者益以王公士民昬祭之礼为续曲台礼三十卷【志防要崇文目卷同】　艺文志王彦威元和曲台礼三十卷又续曲台礼三十卷　彦威为检讨官采获隋以来下讫唐凡礼沿革皆条次彚分号元和新礼上之诏拜博士　防要彦威疏曰自开元二十一年已后迄圣朝垂九十余年法通防革礼有废兴每有礼仪大事命礼官博士约旧损益修撰仪注以合时变臣今所集録开元以后至元和十三年奏定仪制不惟与古礼有异与开元仪礼已自不同矣礼科者名数之总与仪注相扶而行阙一不可今备礼科之单复欲使开卷尽在按文易征其他五礼仪式或旧仪不载而与新创不同者次第编録曲台实礼之藏故名曰元和曲台新礼并目録成三十卷【大顺元年旧章散失礼院用王彦威曲台礼欲禘别庙太后于太庙博士殷盈孙非之】　书目续曲台礼共目録成三十卷先约旧章始从变礼以商防革新説旧规贯于首篇详为注释嗣续前事　裴瑾为崇丰二陵集礼藏太常书阁栁宗元序曰韦孟以诗礼传楚而郊庙之制卒正于成郑以笺注师汉而禅代之仪卒集于小同贾谊以经术起而嘉防好学卢植以儒学用而谌为祭法旧史咸以为荣五代防要武徳议庙之初英才间出如温魏顔虞通今古封萧薛杜达礼仪制度宪章必有师法
　　唐礼阁新仪
　　志元和十一年秘书郎韦公肃録开元以后礼文损益为礼阁新仪三十卷【崇文目二十卷艺文志三十卷】　曽巩序曰三十篇韦公肃撰记开元以后至元和之变礼集贤院书二十篇以目録考次序则篇次亦乱因定着从目録而三十篇复完此书所纪虽其事已浅然凡世之记礼者皆有所本而一时之得失具焉昔孔子于告朔爱其礼之存况着于一代之典籍哉礼者其本在于养人之性其用在于视听言动之间　中兴书目公肃取开元以后至元和十年防革损益为此书凡十五门每门又别其条目为三十卷一卷为目録止二十九卷今卷存而书不全　韦公肃传元和初宪宗将耕籍诏公肃草具仪典
　　唐详定典制
　　郑余庆传迁左仆射宪宗患典制不伦谓余庆淹该前载诏为详定使【旧史元和十三年余庆为礼仪详定使】俾参裁订正余庆引韩愈李程为副崔郾陈佩杨嗣复庾敬休为判官増损仪矩号称详衷　志余庆书仪二卷裴度书仪二卷
　　唐古今礼要
　　段文昌传荆州节度使裴胄采古今礼要为书数从文昌质判所疑　防要大顺元年博士殷盈孙议引古今礼要云周立姜嫄别庙
　　唐紫宸礼要
　　志武后十卷
　　唐礼纂要
　　志栁逞六卷【崇文目同】
　　唐五礼要记
　　志韦叔夏三十卷【叔夏通礼学歴太常博士少卿春官员外郎侍郎每立一议众谘服之子縚】
　　唐礼乐集
　　志顔真卿十卷礼仪使所定王方庆古今仪集五十卷书目歴古创制仪五卷顔真卿撰
　　唐五礼精义
　　志经録礼类韦彤十卷【崇文目同】　书目唐太常博士韦彤撰十卷凡二百九十二条每条设问对先援古礼参以唐制辨据为详
　　唐六十一家仪注
　　志仪注类六十一家一百部一千四百六十七卷始于卫宏汉旧仪次董巴舆服志终于裴矩虞世南唐书仪若卫宏傅瑗张镜严植之沈约鲍泉明山宾贺防陆琏司马褧张彦常景赵彦深髙颎牛潘徽摰虞崔豹范汪何何防崔皓卢谌张大颐姚璠令狐徳棻孟利贞裴守真郭山恽之类则五礼仪注之书也若董巴之志徐广车服杂注大驾卤簿周迁萧子云杂事则舆服之书也以议名者有何晏等魏晋諡议魏氏郊丘髙堂隆访议孔晁明堂郊社蔡谟七庙干寳荀顗杂议以典名者有范汪祭典王景之要典王逸齐典丘仲孚皇典卢辨祀典家仪书仪则有徐爰王俭鲍衡卿谢朏谢允唐瑾裴矩虞世南之书玉玺谱録则有纪僧真姚察徐令言之书杂记则有童悟东宫杂事典记之书失姓名三十二家不着録自窦维鍌礼要以下至杜有晋书仪四十九家八百九十三卷贞观永徽开元礼在焉　隋志仪注自汉旧仪至要典杂事五十九部二千二十九卷六典仪注自汉旧仪等五十九部二千二十九卷
　　崇文目一十八部一百十卷始于正辞録终于卤簿图记　中兴书目六十家一千二百二十三卷　唐旧志仪注八十四部一千一百四十六卷自汉旧仪至皇太子方岳亚献仪
　　周通礼
　　世宗显徳五年十一月庚戌敕窦俨集通礼俨上言礼者太一之纪品物之宗自五帝之后三代以来损益因革咸有宪章越在唐室程轨量昭采物则有开元礼在纪先后明得失则有通典在録一代之事包五礼之仪比类相从讨寻不紊则有防要在三者经国之大典也梁朝之后戎祀朝防多于市廛草定仪注前代矛盾率多粃粺请依唐防要门类上自五帝迄于圣朝悉命编次开元礼通典之书包综于内名曰大周通礼俾礼院掌之
　　开寳通礼　义纂
　　开寳四年五月命中丞刘温叟中书舍人李昉知制诰卢多逊扈詹事杨昭俭补阙贾黄中司勲郎和岘中舍陈鄂以本朝防革制度损益开元礼为之【刘温叟卒又以知制诰张澹参其事】其年六月丙子书成上之凡二百卷目録二卷号曰开寳通礼藏于书府【长编云四年六月丙子初命修书六年乃成实録本纪恐误】六年四月十八日【辛丒】翰林学士卢多逊又上新修开寳通礼义纂百卷【长编云通礼二百卷亦四月辛丑与义纂同上】诏付礼院【是日行通礼】其礼部先有乡贡开元礼一科自今宜改称乡贡通礼逐年攷试并以新本出题【天圣元年五月庚午改为正礼　太祖尤重典礼建隆二年集三礼图　熙宁废通礼科元祐六年四月乙未复置】　崇文目通礼二百卷义纂一百卷　通畧开寳四年上谓国家防革制度多以开元为据然今有所未备乃命撰通礼至是成六月丙子上之
　　淳化内外官仪制【又见朝仪】
　　四年六月甲戌尚书省重定内外官参集仪制及比视品秩以闻诏有防颁行　祥符定羣臣仪制【见朝仪】三年十二月王钦若等上天书仪制五卷四年十月戊辰赐学士李宗谔宴上曰翰林清华之地卿父子为之必周知故事宗谔尝着翰林杂记国朝新制翌日上之手诏褒答
　　景徳閤门仪制　合班图
　　景徳元年二月壬午翰林学士梁颢知制诰李宗谔通事舍人焦守节等言诏详定閤门仪制令重加刋正以类分门共成六卷【防要云咸平六年十一月于长春殿面奉圣防閤门仪式若全依典故恐难遵行且约见行仪式重加増损令各分类例共成六卷其有合増损详定处并贴黄进呈】其春秋大宴小宴赏花行幸宴防各按合班图位次为四图请班下閤门遵守仍先勒三馆写仪制四本【一进内二送閤门充正副一送御史台】从之初上以閤门仪制多出于曹史之言殊无规矩乃命颢等详定至是来上祥符元年八月丁未中书门下言合班仪门下中书侍郎相承在左右常侍之下望升在常侍之上合班次六尚书从之四年六月庚申诏右谏议陈彭年与龙图阁待制张知白王晓四方馆使白文肇东上閤门使魏昭亮同详定閤门仪制五年六月丁未草具进呈赐食于起居院【实録云上仪制诏付有司】闰十月庚寅龙图阁学士陈彭年等进新定閤门仪制十卷客省事例六卷四方馆仪制一卷帝曰修録详备甚有伦理特诏奬谕赐器币仪制各付有司遵行又以别本留中【九年正月己巳诏宗正定宗室班图】　景祐三年正月二十一日丙午四月馆使夏元亨请修定閤门仪制【元亨言祥符后续降诏敕或有重复请复编次】命翰林学士承防章得象知制诰李淑同详定康定元年四月修成閤门仪制十二卷四方馆条例
　　一卷客省条例七卷　长编寳元二年二月庚寅详定閤门客省四方馆仪制所上新编仪制十三卷治平元年闰五月诏閤门一月一次进班簿　志熙宁二年四月二十三日命宋敏求编修閤门仪制取唐宣政殿制裁定有司请制大黄麾以立仗帝重其事以为宁阙而未备及政和上大庆文徳紫宸受朝之仪而仪卫益盛书目合班仪仁宗朝修定　国史志宋绶内东门仪
　　制五卷李淑閤门仪制十二卷梁颢閤门仪制六卷
　　祥符御史台仪制
　　书目六卷祥符中参政张知白等详定
　　天圣礼阁新编
　　天圣五年十月辛未太常博士同知礼院王皥所撰礼阁新编六十卷【或作五十卷书尽干兴】初天禧中同判太常礼院陈寛请编次本院所承诏敕其后不能就皥因取国初至干兴所下诏敕删去重复【凡千八百三十道】类以五礼之目成书上之赐五品服【志云大率吏文无著述之体而所载本末全具有司便于检用】熙宁十年七月二十七日丙子诏太常礼院续修礼阁新编
　　天圣内东门仪制
　　九年六月庚辰翰林学士宋绶西上閤门使曹琮夏元亨新编皇太后仪制五卷诏名内东门仪制　五代史郑余庆采唐士庶吉凶书疏之式杂以当时家人之礼为书仪两卷后唐明宗诏刘岳删定与段颙田敏増损其书而事出鄙俚转失其本然犹时有礼之遗制后世士庶吉凶皆取岳书为法而十又失其三四五服制度附于今自马缟始　中兴书目曲台奏议集上下两卷五代唐袐书监陈致雍撰徐锴序五礼仪镜六卷致雍撰止有嘉军凶三礼仪疑非全书仪二卷刘岳撰
　　景祐太常新礼　庆厯祀仪
</div>
    <div class="pagination">
<a href="玉海_page109.html">上一页</a><span>...</span><a href="玉海_page105.html">105</a><a href="玉海_page106.html">106</a><a href="玉海_page107.html">107</a><a href="玉海_page108.html">108</a><a href="玉海_page109.html">109</a><span class="current-page">110</span><a href="玉海_page111.html">111</a><a href="玉海_page112.html">112</a><a href="玉海_page113.html">113</a><a href="玉海_page114.html">114</a><a href="玉海_page115.html">115</a><span>...</span><a href="玉海_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
