<!DOCTYPE html>
<html>
<head>
    <meta charset="UTF-8">
    <title>海录碎事 - 第 172 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 172 页/共 252 页</h1>
    <div class="content">　　花姑
　　洛水有女道士黄虚防年逾八十貌如婴孺号花姑【列仙传】
　　声璅璅
　　道经云合口诵经声璅璅眼中流泪珠子防
　　古仙
　　道经古仙合心将元化并
　　丹台名
　　题紫阳先生壁复闻紫阳客早署丹台名
　　佛门
　　天中天
　　浄饭王严驾抱太子谒自在天神庙神像起礼拜太子足王惊叹曰我子于天神中更为尊胜宜字天中天即佛第二小字也【本行经】
　　化菩萨
　　上方界佛土有国名众香佛名香积以众香鉢盛満香饭与化菩萨【维摩经】
　　水中月
　　诸法皆妄见如梦如焰如水中月如镜中像
　　两足尊
　　普雨妙法应羣心彼两足尊宜往见
　　人中月
　　或有见初生妙色如金山住是最后身永作人中月谓佛也【华严经】
　　金粟后身
　　金粟后身李白自谓也维摩亦为过去金粟如来
　　化胡
　　于阗国西五百里有北摩寺俗云老氏化胡成佛之所初老子至此白日升天与羣胡辞诀云我暂游天上寻当下生其后出天竺化为胡王太子自称曰佛因立此寺焉
　　佛日道月
　　或问三教优劣士谦曰佛日也道月也儒五星也
　　一麻一麦
　　佛在深山日食一麻一麦端坐六年
　　琉璃咽
　　三昧经佛咽喉如琉璃筒
　　瑚舌
　　大智论佛舌色相如瑚色
　　珠火眉
　　璎珞经佛眉如珠火
　　金精髪
　　大集经佛不以恶事加众生故得髪色金精相
　　法王根
　　动是法王苖寂是法王根
　　如来别名
　　最胜田真实天九仙师天中天皆如来别名
　　最上良田
　　佛为一切众生种植善根净心之主为一切众生发生福徳最上良田
　　无碍月
　　昔有如来无碍月佛号也
　　儒童菩萨
　　清浄法行经云佛遣三弟子震旦教化儒童菩萨彼称孔丘浄光菩萨彼称顔回摩诃迦叶彼称老子
　　僧门
　　壊色衣
　　梵言袈裟此云坏色衣言非五方正色
　　石防头
　　云居膺云学佛边事是错用心假饶解千经万论讲得天花落石防头亦不干自己事
　　葛藤社
　　葛藤社【出传灯録】
　　火宅僧
　　僧之有室家者谓之火宅僧
　　白业
　　达磨谓南天竺王曰汝当勤修白业护持三寳
　　方袍
　　泉州洋慧忠禅师属唐武宗废教例为白衣作偈云多年尘事谩腾腾虽着方袍未是僧今日脩行依善慧满头留髪待燃灯【僧寳传】
　　支郎
　　魏高僧支谦博览经籍两眼多白而晴黄时人谓曰支郎眼中黄形躯虽细是智囊
　　醉髠
　　可朋好饮能诗自号醉髠
　　黒衣宰相
　　南史文帝尝宠沙门慧琳元嘉中遂防权要势侔宰辅孔顗叹曰今日遂有黒衣宰相可谓冠屦失所矣
　　谈义林
　　慧严慧议并住东安学行精时鬬塲寺多禅僧都下语曰鬬塲禅师窟东安谈义林
　　膜拜
　　乃膜拜而受注今之胡礼佛举手加头称南膜拜者即此音摸
　　腰装
　　送僧顶笠冲残叶腰装歇暮湾
　　浄住子
　　齐竟陵王子良撰浄住子注云梵语菩萨此云浄住是佛之子故谓之子
　　方袍平叔
　　高僧肇法师制四论呈刘遗民叹曰不意方袍复有平叔
　　赤髭
　　佛陁耶舍此云觉明罽賔人为人赤髭故时号赤髭耶舍
　　诗家奴
　　廖融赠僧诗甚多常曰僧是诗家奴一人赠一篇且带圗行东西南北耳
　　力穑身田
　　力穑身田救焚心宅【段成式送僧】
　　会稽二清　　东阳二轧
　　江南多名僧会稽有清江清昼婺州有轧俊轧辅时号会稽二清东阳二轧
　　髪透漆
　　苏师和尚在香云山迁化邑人漆其顶其髪透漆而生在普州
　　谈重
　　黄金师子承高坐白玉麈尾谈重
　　僧英
　　江濆遇闻声道崖乃僧英道道崖僧名
　　护禅
　　鸟聚疑闻法龙防若护禅
　　道门秀
　　卓絶道门秀谈乃支公【别浮屠谈皓】
　　开士
　　衡岳有开士楞严经云十六开士悟圎通
　　梵行先生
　　梵行先生佛之称僧
　　薙草开林
　　薙草开林置经行之室薙芟也
　　鹤抛枝
　　送僧诗咽浪注瓶鱼跃涧倚松摇锡鹤抛枝
</div>
    <div class="pagination">
<a href="海录碎事_page171.html">上一页</a><span>...</span><a href="海录碎事_page167.html">167</a><a href="海录碎事_page168.html">168</a><a href="海录碎事_page169.html">169</a><a href="海录碎事_page170.html">170</a><a href="海录碎事_page171.html">171</a><span class="current-page">172</span><a href="海录碎事_page173.html">173</a><a href="海录碎事_page174.html">174</a><a href="海录碎事_page175.html">175</a><a href="海录碎事_page176.html">176</a><a href="海录碎事_page177.html">177</a><span>...</span><a href="海录碎事_page173.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
