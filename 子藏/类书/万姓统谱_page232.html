<!DOCTYPE html>
<html>
<head>
    <meta charset="UTF-8">
    <title>万姓统谱 - 第 232 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 232 页/共 403 页</h1>
    <div class="content">　　许褚【谯国人身长八尺余腰大十围勇力过人曹操壮之拜都尉从讨袁绍累拜振威将军卒諡壮
　　侯】
　　【晋】许孜【字季义东阳人孝友恭让敏而好学二亲殁柴毁骨立躬负土为坟时有鹿犯其墓上松栽孜悲叹曰鹿独不念我乎明日鹿为猛兽所杀置松下郡察孝廉不起人号其居为孝顺里】
　　许逊【字敬之南昌人生而颖悟从吴猛得神方秘法以修炼为事晋大康初为旌阳令大施济利寻弃官东归遇谌姆传以道术遂斩蛇诛蛟悉除民害虑豫章为浮州蛟螭所穴乃于牙城南井铸铁为柱下施八索钩鎻地脉自是水妖屏迹城邑无虞又周行江湖诸郡殄灭毒害乃归旧隠精修至宁康二年一百三十嵗举家同时升天鸡犬亦随逐飞去宋封神功妙济真君】
　　许谧【句容人少以博学知名仕为郡主簿王导蔡谟辟从事不赴后官至散骑常侍】
　　许迈【句容人恬静不慕仕进立精舍于余杭县阙山朔望时节还家定省父母而已及父母皆终遂徧逰名山时南海太守鲍靓隠迹人莫之知迈往探其至要后入临安西山王羲之造之辄弥日忘归相与为世外交】
　　许穆【入华阳洞得道遇王母女云林夫人降教之得为左卿仙侯幼子翻小字玉斧为侍宸仙翁后
　　云林与穆书云玉梨金浆交梨火当与山中许道士不与人间许长史】
　　许询【髙士也刘惔云清风明月恨无度】
　　【南北】许彦【髙阳人少孤贫好读书尤精于易魏太武召令卜筮频验遂留左右叅与谋议彦质厚慎密与
　　人言不及内事帝以此益亲重之】
　　许惇【字良季彦五世孙清识敏速达于从政仕东魏为司徒主簿后迁殿中尚书惇美须下垂至带
　　省中号长髯公为政明断果决】
　　许懋【字昭哲为国子博士号为经史笥】
　　许昭先【义兴人叔父肇之坐事系狱七年不判子侄二十许人昭先家最贫薄专独料诉无日在家饷馈肇之莫非珍新资产既尽卖宅以充之肇之诸子倦怠惟昭先无有懈息如是七载尚书沈演之嘉其操行肇之事由此得释征为征虏叅军以亲老固辞】
　　许明达【汝南人齐武帝永明中雍州刺史王奂被诛故旧无敢至者明达先为奂叅军躬为殡殓
　　甚厚当时髙其节】
　　许遵【雍丘髙阳人明易善筮兼晓天文风角占相逆刺其验若神齐神武引为馆客自言禄命不富
　　贵不横死是以任性疎诞多所犯忤神武常容惜之】
　　许亨【字亨道陈武帝受禅为太中大夫领大著作知梁史事初王僧辩之诛也所司收僧辩及其子頠尸于方山同坎埋瘗至是无敢言者亨以故吏抗表请葬之与故义徐陵张种孔奂等相率以家财营葬】
　　【隋】许智藏【髙阳人少以医术自达文帝以为员外散骑侍郎使诣扬州防秦王俊有疾上驰召之智藏至为俊诊脉曰疾已入心即当癎不可救也俊数日果如其言而薨文帝竒其妙赉物百段】
　　许善心【字务本新城人性聪敏博学多闻家有书万卷无不徧览时称为神童仕至礼部侍郎所
　　撰有述父志史志百余卷子即敬宗】
　　【唐】许景先【义兴人曾祖绪武德初以佐命功封真定公景先举进士后举茂才异等授殿中侍御史评按不避近强后知制诰以雅厚称张说称其文词防丰美得中和之气开元中由吏部侍郎为刺史治虢州后徙岐州复为史部侍郎】
　　许嗣宗【义兴人仕为义兴太守精于医或劝其著书贻后世答曰医者意也吾意所解莫能宣矣】许叔牙【字延基句容人邃于诗礼贞观间迁晋王府叅军拜文馆学士献诗纂义十篇太子写
　　付司经髙智周见之曰欲明经者宜先读此】
　　许衮【字公仪燕人雍熙中为均州防御判官郡将表其能状拜太子右赞善大夫判苏州时江南之
　　地始归朝廷宿政如棼衮善理之就进殿中丞】
　　许宣平【歙县人景阳中隠于城阳山南坞絶粒不食顔如四十许人行及奔马时负薪卖于市尝独吟曰负薪朝出卖沽酒日西归借问归何处穿云入翠微李白入山寻之不见乃题其庵以归是冬庵为火所焚遂不见后百余年至咸通七年有采樵者见之南山石上】
　　许儒【叔牙子髙宗时为奉常博士初长孙无忌等议祠令及礼用郑六天説后罢六天说正祀昊天干封初诏祀感帝神州以正月祭北郊儒等议请循武徳诏书遂祭昊天上帝及五天帝于明堂】
　　许浑【字仲晦丹阳人举进士授太平尉迁监察御史歴郢二州刺史所赋诗号丁卯集】许稷【字君苗莆田人少因入关遇陈舍人诩等防酒有轻稷语稷投杯愤悱入终南山隠学三年出就府荐遂擢贞元中进士工歌诗尝为江南春三首词甚绮丽役歴南省员外郎终衡州刺史】
　　许世绪【并州人与弟洛仁俱从起晋阳有功世绪累官蔡州刺史封贞定郡公洛仁累官冠军大
　　将军】
　　许淹【句容人多识广闻精于训诂与魏洪公孙谟皆以博学名家】
　　许棠【以晚年登第自得一第轻健愈于少年乃知一名孤进之还丹也】
　　许孟容【字公范长安人方劲有礼学擢进士宪宗时为京兆尹时神防军骄恣有李昱者贷富人钱不肯归孟容捕诘与之期使偿京师豪右大震后迁吏部侍郎弟季同京兆少尹】
　　许绍【字嗣宗安陆人为儿时与髙祖同学隋大业末任夷陵通守开仓活流民数十万王世充簒位
　　以三郡归唐封谯国公后圗形淩烟】
　　许智仁【绍长子以绍功推温州刺史萧铣将陈普环具大舰遡江略巴蜀绍遣智仁追战西陵覆
　　其兵擒普环以勲封孝昌县公终凉州都督】
　　许圉师【绍子有器干研涉文义擢进士为相州刺史部内有受赃者不忍按但以清白箴赐之其
　　人感愧卒为廉士龙朔中拜左相卒谥曰简】
　　许钦寂【绍之孙字以忠武后时契丹入冦诏为陇山军讨击使战败为虏所擒胁令说安东城下
　　钦寂呼安东都防棐珪曰贼朝夕当灭幸坚守贼怒害之赠靳州刺史】
　　许远【新城人相许敬宗孙也禄山反或荐远于宗召拜睢阳太守适张巡将兵三千至远与合兵拒贼自以材不及巡请禀军事一切推决而专治军粮战具被围数月食尽士多饿死存者皆痍伤气乏远与巡议曰睢阳江淮保障也若弃之贼乗胜鼓而南江淮必亡且率饥众必不达十月癸丑城陷与巡俱被执时安庆绪在洛阳尹子竒械送其所至偃师以不屈死】
　　许法真【至孝亲丧庐墓有甘露嘉禾之祥天宝中表异其庐拜文馆直学士】
　　许钦明【钦寂弟武后万嵗通天元年为凉州都督尝轻骑按部防突厥默啜兵奄至被执贼与皆至灵州使説之降钦明至城下呼曰我乏食有羙酱乎有粱米乎并乞墨一枝时贼营四面阻水惟一路得入钦明欲选将练兵乘夜袭贼也而城守无悟其说者遂见害】
　　【五代】许仲宣【字希粲青州人汉干祐中登进士第时年十八周显徳初解褐授济隂主簿仲宣性宽恕
　　倜傥不检有心计累官知河南迁给事中卒】
　　许延祚【知常熟遂家焉后孙式登景祐进士第官至礼部尚书】
　　【宋】许规【贵池人逺四世孙尝寓宣州客邸旁舍客有病者乃建康人规为请医终不愈其人因以囊中
　　金百两付规托以后事规为之棺殓并以余金还其家人称为长者】
　　许迥【祁门人南唐时士以权利舆服相夸迥独甘贫自守王师伐金陵从兄逖护北城逖被伤谓迥曰吾将死事汝囘慰吾亲迥以身蔽逖逖曰君亲忠孝吾与均有何不可迥乃去逖后仕宋迥终不仕老于淮上】
　　许俞【迥从子少丧母事父以孝闻父年八十谓俞曰见汝登科吾殁无憾大中祥符五年登第授浔阳从事未防父卒哀毁防灭性每经父逰歴处必涕泣竟日服阕授扬州从事】
　　许逖【字景山祁门人远五世孙少在江南数上书言事擢校书郎遂迁侍御史李氏国除入宋以族北迁献其文得召试为汲尉冠氏主簿二嵗县民七百人诣京师愿得以为令迁校书郎知县事数上书太宗论北边事时赵普为相四方奏疏不可其意者悉投二瓮中瓮满辄出而焚之独称逖为能】
　　许载【字徳舆萍乡人端拱二年登甲科先是尝与王钦若御试因醉再试又中作诗寄亲友有只把
　　文章谒帝居便从平地蹑空虚之句终都官员外郎知歙州】
　　许洞【字渊天吴兴人父仲容太子洗马洞性疎隽防习弓矢击刺之伎长折节励学咸平初进士为
　　雄武军推官后免官归寻召试中书改乌江县簿有集一百卷】
　　许申【字维之潮阳人咸平中陈尧佐通判潮州申以布衣见与语竒之及观所为文益加器重祥符初举贤良天子东封献赋颂者数百人召试三人申在列学士院第其文擢申第一授将仕郎秘书省校书郎盖特恩也出知相州邺县迁知韶州更吉建二州歴广西提防刑狱改江西湖南路转运使终刑部郎中尝因灾异言事极诋时凛然有直臣风申为人姿宇轩特识见通敏读书一经目终身不忘为文渊洽温润切靡端正根于所养云申之子因仕至太子中舍孙三人闻诲衞尉寺丞闻义国子监博士闻一登皇祐进士曾孙珏娶太宗曾孙女德安县主授左班殿直许并登元丰进士五世孙居仁居安同登元符进士珏子仲礼仕至武节郎八世孙骞登绍熙进士骞弟宣亦登进士自申而下仕总文武四十有一人焉】
　　许骧【字允畀荆州人风骨秀异十三能文善词赋初诣贡部与吕蒙正齐名擢进士歴官御史中丞
　　用法寛恕时称仁厚长者子宗夀殿中丞】
　　许元【字子春规曾孙宣城人初以父防入官累迁国子博士范仲淹以元长于理财荐擢江淮运
　　判官寻为运使发千艘浮江而上京师足食迁户部郎中天章阁待制】
　　许遂【字伯通宣城人夙丧父事母以孝闻里人各励其子辄曰汝独不惭许伯通乎弟逖官至员外
　　郎子俞知大治县民甚徳之】
　　许几【贵溪人少以诸生谒韩琦于魏琦勉入太学擢第知南陵县还民之托僧尼为奸者数百人以宝谟阁待制知郓州梁山泺多盗防籍为保使晨出夕归否则以告辄穷治无脱者防有吏干善理财尝四入户部官至尚书】
　　许抗【南城人皇祐间进士尝知彬州凿湖千余顷民赖其利官至福建转运使】
　　许将【字冲元闽县人嘉祐中登进士第一授佥书昭庆军判官代还当试馆职辤曰愿以守选余日读所未见书后为右正言直舍人院判流内铨皆神宗特命仕至门下侍郎卒諡文定子份龙圗阁学士】
　　许彦先【始兴人累官殿中丞迁广转运使许致绍圣中进士许彦博治平中进士许牧政和中进
　　士许安世绍圣中进士皆其族也】
　　许懋【字敏修仙游人庆厯间登进士第元丰中为两浙转运副使衢民坐私酿久系不决懋至为明其寃悉出之民感恩竞诣佛寺饭僧祝夀时甘露降于州人谓徳政所感作甘露颂迁左司郎中除直秘书阁知福州】
　　许稹【兄程与从子章同登庆厯二年进士终寻州司户叅军稹第景祐五年进士歴都官郎中通判徳州仁宗朝举天下廉吏凡四十九人稹其一也除监察御史未造朝而卒该致仕恩国初凡该致仕者差官未到不敢敛子巽曰人子不能自致功名希致仕恩以累亡者可乎乡人贤之稹三子巽贲异孙尧夫尧臣皆相继登第从子章字潜道第庆厯二年进士歴官知建州除屯田郎中为政能治繁剧而不问苛细所至有声由筮仕至即位荐之者凡五十二人官终朝奉郎】
　　许遵【字仲涂泗州人第进士又中明法擢大理详断官知长兴县及宿州登州后判大理寺熙宁间
　　出知夀州又知润州提举崇福宫致仕迁至中散大夫】
　　许均【开封人以应募征辽州有功补武骑十将累官永兴军团练使有勇略所至辄立战功幼子怀
　　徳累官殿前都指挥使卒赠侍中諡荣毅】
　　许怀德【字师古均子善骑射为东西班殿侍以战功累迁殿前都指挥使年八十犹生子筋力过
　　人卒赠侍中谥荣毅】
　　许安仁【字仲山少从苏轼学诗有声称晩以累举授官政和间为顺昌尉甚得士民之誉】许景衡【字小尹瑞安人兄景亮尝上治说二十篇不报遂归隠景衡从学于程伊川元祐中进士髙宗时为尚书左丞金人南侵景衡请幸建康黄潜善等恶其异已谮罢之卒于京口諡忠简景衡志虑忠纯遇事敢言既没髙宗思之】
　　许份【字子大崇宁中擢甲科知邓州政尚宽厚郡有百花洲建堂其上与民同乐值歳饥公置场给食全活饥民二万九百有竒去之日百姓遮遒拜泣方之召父杜母上闻之曰许将之子贤能世其家】
　　许忻【拱州人宣和三年进士髙宗时为吏部员外郎是时金使张通古在馆忻上疏极论和议不便
　　疏入不省后忻乞外补授荆湖南路转运判官谪知抚州起至邵阳卒】
　　许叔微【真州人笃志经史尤邃于医建炎初大疫叔微亲行里巷为之诊疗所活甚众梦神人曰上帝以汝隂功锡汝以官因留语云药市收功陈楼间阻当上呼卢喝六作五后第六人登第陞第五人在陈祖言楼材之间】
　　许翰【字崧老襄邑人元祐三年进士累官翰林学士同知枢密院髙宗时拜尚书右丞终资政殿大学士翰通经术正直不挠歴仕三朝致位政府论议剀切然横遭口语志卒不展所着有论语解春秋传】
　　许尹【字觉民乐平人政和初登进士歴知兴化永处栁卭五军州皆有善政髙宗时摄蜀帅甚得人心迁司农卿总领川赋以便宜积财谷孝宗即位上疏乞延儒臣讲求治道寻以敷文阁待制致仕有文集数十卷】
　　许直可【东阳人绍兴间进士有才行为建康教授子中应继登进士为光州定城令孙履阙正孙
　　彦知嘉定进士为澧州石门令三世登科乡邦荣之】
　　许及之【字深甫永嘉人隆兴初进士为右拾遗使金不屈迁太常少卿朱熹尝为林栗所诬及之
　　为上疏伸之后知枢密院兼叅知政事】
　　许潭【字彦恭性孝有卓行大观间举八行众曰无逾潭矣子中登进士官防修所进校勘御前史籍兼东宫翊善出知处桂二州时有警防令中与岳飞并力勦之以功进直宝文阁歴数州懋有政绩】
　　许亢宗【政和间进士授博士同编修九域志转太常迁司封员外郎充使金使夹攻之捷金虽归
　　我幽燕实谋荐食使还以闻官终宝文阁】
　　许抟【字公执莆田人宣和中在太学时秦桧弟棣犯学规王晞亮充直学申堂司桧充有官学录折简为棣援抟曰事到堂上岂容私桧悒悒而去其从抟歴馆职除监察御史出知抚州严州防桧当国改祠遁迹特然自立】
　　许文蔚【字衡甫休寜人防贫苦学尝从朱熹吕祖谦游绍兴庚戌以上舍擢第教授通州又为海陵丞时有防审察文蔚耻于干进杜门不出者六年朝廷嘉其恬退累迁著作郎卒于家】
　　许巽【字少杨仙游人乾道中举进士知归善县尉有捕民为盗者赂郡守必欲成赏巽验非实格不行守不能强歴秘书郎知滁州属吏畏服不敢受赇除提防成都路刑狱固辞乞除知漳州未上召赴行在卒巽居官所至以廉洁称人号耐贫先生】
　　许叔度【字端大寜徳人淳熙七年乡举尝着江东十论推原三国六朝离合之由臞轩王迈为之
　　注亦工诗叔度兄弟五人俱有才名】
　　许升【字顺之同安人朱文公为同安簿从游最早恬澹寡欲切问近思文公语录载其问答之语为多文公去任复从游于建阳其学益进及卒文公深惜之为文以祭今配飨于文公之祠】
　　许浃【知万安县兴学除弊恺悌之化比屋相尚郭帅元为撰许公十政诗刻石】
</div>
    <div class="pagination">
<a href="万姓统谱_page231.html">上一页</a><span>...</span><a href="万姓统谱_page227.html">227</a><a href="万姓统谱_page228.html">228</a><a href="万姓统谱_page229.html">229</a><a href="万姓统谱_page230.html">230</a><a href="万姓统谱_page231.html">231</a><span class="current-page">232</span><a href="万姓统谱_page233.html">233</a><a href="万姓统谱_page234.html">234</a><a href="万姓统谱_page235.html">235</a><a href="万姓统谱_page236.html">236</a><a href="万姓统谱_page237.html">237</a><span>...</span><a href="万姓统谱_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
