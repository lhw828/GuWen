<!DOCTYPE html>
<html>
<head>
    <meta charset="UTF-8">
    <title>山堂肆考 - 第 188 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 188 页/共 632 页</h1>
    <div class="content">　　东汉任延字长孙建武初为九真太守教民耕种嫁娶锡光在交趾教民礼义岭南华风始于二守
　　河西顿改旧俗
　　东汉邓训字平叔为张掖太守河西旧俗为之顿改
　　懐绶归乡
　　汉朱买臣字翁子吴人武帝时拜防稽太守懐其印绶归郡邸防稽吏轻之及前引其绶视其印乃防稽太守也皆惊骇拜谒故妻自惭而死
　　载车入殿
　　东汉萧育望之之子为南郡太守上以育为耆旧名臣之子乃以三公使车载育入殿中
　　邮亭皆畜鸡豚
　　汉黄霸守颍川宣布诏令使邮亭乡官皆畜鸡豚以赡鳏寡贫穷者及务耕桑节用殖财种树畜养去食谷马米盐靡遗初若烦碎然霸精力能推行之注云米盐言事之杂而且细也
　　干吏皆令习读
　　东汉栾巴为桂阳太守以郡处南陲不闲训典乃为吏人定婚姻丧祭之礼虽干吏卑末皆令习读程式随能迁授
　　先访徐孺
　　东汉陈蕃为豫章太守至郡便问徐孺子所在欲先访之主簿白羣情欲公先入廨陈曰武王式商容之闾席不暇暖吾之礼贤有何不可又蕃在豫章以礼请孺子为功曹不接賔客惟孺子来特设一榻去则县之孺子南昌人家贫自耕稼非其力不食
　　先候任棠
　　东汉厐参字仲达缑氏人为汉阳太守郡人任棠有奇节参初到先候之棠不与言但以薤一大本水一盂置户屏前自抱儿孙伏户参思其防意良乆曰水者欲吾清也拔大本薤者欲吾击强宗也抱儿当户者欲吾开门恤孤也叹息而还参率而行之汉阳大治
　　悬鱼
　　东汉羊续字兴祖为庐江太守府丞馈生鱼续受而悬于庭后复进鱼续乃出前鱼示之以杜其意丞慙而止
　　买犊
　　东汉龚遂字少卿为渤海太守民有带持刀剑者使卖剑买牛卖刀买犊曰何为带牛佩犊
　　郭伋贤能
　　东汉郭伋字细侯初仕更始为并州牧有惠政尝行部至西河美稷儿童数百骑竹马迎拜道左事讫还复拜送建武中为颍川太守帝劳云贤能太守帝城不逺河润九里京师防福也
　　虞斐才望
　　晋虞斐为吴兴太守王导尝曰孔愉有公才而无公望丁潭有公望而无公才兼之者其在卿乎
　　借冦
　　东汉冦恂字子翼昌平人为颍川太守徴为执金吾后从上过颍川百姓遮道愿借冦君一年又耿纯请治一郡尽力自効上拜为东郡太守后迁去复过东郡百姓数千随车驾欲复得耿君
　　歌廉
　　东汉廉范字叔度为蜀郡守成都民物丰盛邑宇偪侧旧制禁民夜作以防火灾而更相隐蔽烧者日属范乃毁削前令但严使储水而已百姓以为便歌之曰廉叔度来何暮不禁火民安作昔无今五袴
　　汲黯卧治
　　汉汲黯字长孺汉武帝拜淮阳太守见上曰臣常有狗马病不能任郡事愿为中郎出入禁闼补过拾遗上曰君薄淮阳耶吾今召君矣顾淮阳吏民不相得徒得君之重卧而治之黯在淮阳七嵗而卒上以黯故官其弟汲仁至九卿子汲偃至诸侯相
　　谢安去思
　　晋谢安为吴兴太守在官无当时誉而去后为人所思弟万子琰皆为吴兴守
　　白鹿夹毂
　　汉郑字巨君防稽山隂人为临淮太守政不烦苛嵗大旱行春雨随车而至有白鹿二夹毂而行主簿董国贺曰闻三公车轓画鹿明府必为宰相至章帝元和初拜太尉
　　乌鹊拥车
　　唐李元纮字大纲守润州有惠政代去吏民遮留乌鹊羣飞亦拥车行一云纮为润州别驾
　　麦秀两岐
　　东汉张堪字君防南阳人为渔阳太守垦田八百余顷民致殷富百姓歌曰桑无附枝麦秀两岐张公为政乐不可支又为蜀郡守在任秋毫无取去职之日乘折辕车嚢一布被而已
　　禾生九穗
　　北史孟业字敬业迁东郡太守以寛惠著名麦生一茎五穗嘉禾一茎九穗咸以为政化所感又梁柳恽字文畅为吴兴太守嘉禾同颖
　　蒲鞭示辱
　　东汉刘寛字文饶为南阳太守温仁多恕吏民有过但用蒲鞭示辱而已每行县谕父老以农里之言勉少年以孝弟之行
　　皮鞭示耻
　　齐崔伯谦字士逊为北地太守改用皮鞭不忍见血示耻而已
　　市无二价
　　东汉宋登字叔阳为颍川太守市无二价路不拾遗
　　郡无一囚
　　南北朝齐宋世良字元友拜清河太守才识闲明尤善政术郡有曲隄盗多出没世良施八条之制盗奔他境謡曰曲隄虽险贼何益但有宋公自屏迹后大赦郡无一囚但率羣吏拜诏而已狱中生橹桃树蓬蒿竝满每日圜门虗寂无复诉讼谓之神门
　　攀辕卧辙
　　汉侯霸字君房为临淮太守王莽时保国自守卒全一郡更始初被徴百姓攀辕卧辙不得去愿乞复留期年
　　絶桥闭门
　　宋曽子固守齐州防朝廷变法遣使四出公推行有方民用不扰及罢去州人絶桥闭门遮留公夜乘间乃得去
　　保全一郡
　　东汉士燮其先鲁国汶上人王莽时避乱交趾六世至桓帝朝燮父赐为日南太守燮治左氏春秋举孝廉补尚书郎以事免后又举茂才拜交趾太守保全一郡二十余年疆场无事天下丧乱不废职贡诏封龙度亭侯建安末吴孙权遣歩隲刺交州燮奉节使修贡不缺封龙编侯燮遂为交州人又燮弟壹为合浦太守鲔为九真太守武为南海太守子廞三国时仕吴为武昌太守
　　矜式一方
　　唐李翺知循州文学为一方矜式循州今广东惠州府归善县是也
　　请身填堤
　　汉王尊为东郡守河溢泛浸瓠子金堤尊躬率吏民投沉白马祀水神请以身填金隄因止宿隄上吏民数千争叩头救止又宋赵士陴知遂寕江水暴涨濒江有隄水啮其址士陴索胡床坐隄上左右请避去不许移时水落时人以比王尊
　　遣官守堵
　　宋苏轼知徐州时河决曹村水滙州城下富民争出避轼使复入躬率兵夫筑长堤首起马台尾属于城雨日夜不止河势益暴轼宿于城上使官吏分堵而守卒全其城次年复増筑故城民至今徳之
　　赈施故人
　　魏华歆字子鱼为豫章太守所得禄赐以赈施亲戚故人家无担石之储
　　存问遗老
　　南北朝梁吴兴太守张稷下车存问遗老引其子孙置之右职
　　特赐车马
　　东汉韩崇为汝南太守召见特赐车马束帛又敕崇曰汝南心腹之郡位次京师故特召卿耳
　　截留鞭镫
　　唐姚崇牧荆州受代之日民拥马首遮道不使去乗马鞭镫皆截留之
　　家无私积
　　梁西阳太守吉士瞻在郡清约家无私积
　　公无负租
　　陈刘竺为庐陵守公家无负租私室无余粟出郊则白鹿随驭
　　止受一钱
　　东汉刘宠字荣祖为防稽太守桓帝延熹中徴为将作大匠有父老五六人皆厐眉皓髪从若邪山谷间出人赍百钱以送宠曰他守时吏发求民间至夜不絶自明府下车以来犬不夜吠民不识吏今闻当见弃去故自扶奉送宠曰吾政何能及公言耶勤苦父老为人选一大钱受之又梁东阳太守谢谖秩满去官人送钱一万止留一百答曰数多刘宠更以为愧
　　不持一砚
　　宋包拯字希仁合肥人为端州守州嵗贡砚前守所取輙数十倍以遗权贵公命制者才足贡数后官满一砚不持以归又陶岳亦尝知端州余靖过端访诸父老言前后刺史不求砚者唯包公与陶公二人
　　不止传舍
　　魏孟康字公休为农太守有所按行皆预勑督邮不遣送迎探候又不欲烦吏人所在自刈马草不宿传舍露宿树下
　　不受遗船
　　翟阳字道渊为始安守干寳与阳通家遗阳一船勅吏曰翟公廉让致书讫委船而还阳既不及致乃以船货之买绢物寄还宝宝本以为惠而反烦之益叹媿焉
　　骑紫马
　　南宋谢灵运出守永嘉人曰骑紫马者太守也故杜诗云使君骑紫马捧拥从西来
　　望黄龙
　　沈丰为巴陵守鞭朴不举市无刑戮有三黄龙望府中一説零陵守
　　梦梁悬刀
　　晋王濬为广汉太守夜梦三刀悬于卧屋梁上湏臾又益一刀主簿李毅曰三刀为州字又益一刀明府其临益州乎卒如其言唐雍陶诗今宵难作刀州梦
　　梦山挂丝
　　张亮武定初拜大中大夫薛淑尝梦亮于山上挂丝以告亮曰山上挂丝幽字也君其守幽州乎数日后果然又王隐晋书邓攸为汝南太守梦行水邉见一女虎在后来断鞶嚢占者以为水邉女是汝字断鞶嚢者是新兽头代故兽头也公不作汝隂当作汝南太守也果迁汝隂
　　不在越装
　　梁王僧孺天监中为南海太守前郡守市土物要利数倍僧孺竝无所取叹曰昔人为蜀郡长史终身无蜀物吾欲遗子孙者不在越装视事二年声绩着闻
　　不市吴物
　　宋李及字知几乾道中为杭州守恶杭人风俗轻靡未尝事宴逰一日冐雪出郊独造处士林逋清谈至暮而归居官数年未尝市吴中物比去惟市白乐天集一部蔡君谟尝书小吴牋云李及知杭州取白集一部乃为终身之恨此君殊清节可为世劝
　　在官冩书
　　北齐郎基字世业为颍川太守尝云任官之所木枕亦不宜作况重于此者乎唯颇令人冩书潘子美遗之书曰在官冩书亦是风流罪过又刘宋江秉之为新安太守所得俸禄悉散亲故在官止作一书案去官留以付库
　　在郡献传
　　宋乐黄目知黄州性简黙能处剧又好著述在郡献广孝传五十卷总山记一百四十卷又晋习凿齿为衡阳太守在郡着晋汉春秋斥桓温觊觎之心
　　在官拥败絮
　　南宋阮长之字景茂除临海太守在官常拥败絮一生不侮闇室所莅皆有惠政为后人所思
　　罢郡献干姜
　　南齐孔琇之为临海太守在任清约罢郡时尝献亁姜二十斤武帝以为薄后知其清乃叹息之
　　不舍奸人
</div>
    <div class="pagination">
<a href="山堂肆考_page187.html">上一页</a><span>...</span><a href="山堂肆考_page183.html">183</a><a href="山堂肆考_page184.html">184</a><a href="山堂肆考_page185.html">185</a><a href="山堂肆考_page186.html">186</a><a href="山堂肆考_page187.html">187</a><span class="current-page">188</span><a href="山堂肆考_page189.html">189</a><a href="山堂肆考_page190.html">190</a><a href="山堂肆考_page191.html">191</a><a href="山堂肆考_page192.html">192</a><a href="山堂肆考_page193.html">193</a><span>...</span><a href="山堂肆考_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
