<!DOCTYPE html>
<html>
<head>
    <meta charset="UTF-8">
    <title>天中记 - 第 162 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 162 页/共 201 页</h1>
    <div class="content">　　黄白葛黄香为郎召诣安福殿赐钱三万黄白葛各一端【上】
　　求细葛魏文帝遣使于吴求细葛君臣以为非礼欲不与孙权勅付使【江表传】
　　冬月着葛任昉卒后子西华冬月着葛帔练裙道逄平原刘孝标然矜之谓曰我当为卿作计【梁书】
　　赠絺绤贺兰祥梁雍州刺史岳阳王萧钦其节俭乃以竹屏风絺绤之属及经史赠之祥难违其意取而付诸所司太祖后闻之并以赐祥【后周书】
　　冬初衣葛袁充少警悟年十余歳其父党至门时冬初充尚衣葛衫客戯充曰袁郎子絺兮绤兮凄其以风充应声荅曰唯絺与绤服之无斁以是大见嗟赏【隋书】
　　绵
　　纩説文曰纩絮缊也
　　挟纩楚子伐萧萧溃申公巫臣曰师人多寒王廵三军拊而勉之三军之士皆如挟纩【左宣下】
　　绵絮渍酒徐稚不就诸公之碎及人丧者万里赴吊常于家预失鸡一只以一两绵絮渍酒中曝干至门以绵絮致水中俟有酒气以鸡置前祭毕便去【谢承后汉书】纒以绵纩张奂遗命曰吾前后仕进十腰银艾不能和光同尘为邪説所忌通塞命也始终常也但地下长无晓期而复纒以绵纩半以钉密为不喜耳今幸有前穿朝殒夕下横尸露床幅巾而已【范晔后汉书】
　　纒女马上吕布为曹公所攻甚急乃求救于袁术术先求布女布恐术为女不至故不遗救也即以绵纒女身防着马上夜自送女女与术天祖守兵相触格财不得复还城【英雄记】
　　伤婢拭血钟繇常数日不朝或问其故云常有妇女来美丽非凢问必曰是鬼物不可杀之妇人后徃不即前止户外繇问何以曰公有相杀意繇曰无此勤勤呼之乃入繇有不忍心然犹斩之伤婢妇人即出以新绵拭血竟路明日使人寻迹至一大塜木中有好妇人形体如生人着白练册绣两当伤一脚以两当中绢拭血【异林】衣并无絮朱百年隠居山阴家室素贫母以冬月亡衣并无絮自此不衣绵布尝寒时就孔凯宿衣悉裌布饮酒醉眠凯以卧具覆之百年不觉引卧具去体谓凯曰绵定竒温因流涕悲恸凯亦为之感伤【宋书】
　　不服绵纩阮孝绪年十六父丧不服绵纩虽食有味亦吐之【齐书】
　　豪具谢万就人乞裘云畏寒荅曰君妄语正欲以为豪具耳若威寒无复盛绵者以三十斤绵与谢【语林】
　　建安绵郭原平孝行既着睢阳许瑶之罢建安郡丞还家以绵一斤遗之不受瑶之乃自徃曰今遇寒而建安绵好以此奉尊上下耳原平乃拜而受之也【宋书】
　　房子绵房子城西出白上细滑可如膏用灌绵霜鲜雪曜异于常绵世俗言房子之纩也御亦类蜀郡之绵得江津矣故歳贡其绵以充御府【郦善长水经注】
　　絮
　　芦花代絮闵子骞防时为后母所苦冬月以芦花衣之以代絮其父后知之欲出后母骞跪曰母在一子单母去三子寒父遂止【孝子传】
　　覆面吴王将死曰吾以不用子胥言以至于此死者无知则已死者有知何面目见子胥也遂蒙絮覆面而自刎【吴越春秋】
　　澼絖宋人有善为不龟手之药世世以洴澼絖为事客闻之请买其方百金聚族而谋曰我世世洴澼絖不过数金今一朝鬻其百金请与之【庄子】
　　冒絮提帝人有上书告周勃反下廷尉薄太后以为无反事文帝朝太后以冐絮提文帝曰绛侯绾皇帝玺将兵于北军不以此时反今居一小县顾欲反耶帝乃出之【史记】
　　野蚕絮光武建武二年野蚕成茧民收其絮【司马彪续汉书】赠杂缯絮曹公定邺临祠袁绍墓哭之流涕慰劳绍妻还其家人宝物赠杂缯絮廪食之【魏志】
　　布衣摩絮顾悌字千通父亡孙权为作布衣一袭皆絮着之强令悌释服【呉书】
　　素簏故絮王敦害周顗籍其家政见素簏数枚中有故絮也【晋中兴书】
　　腹孔絮塞佛图澄腹傍有一孔常以絮塞之每夜读书则防絮孔中出光照于一室【晋书】
　　布衣絮防顔竣丁父忧起为丹阳尹遣中书舍人戴宝明抱竣登车载之郡舍赐以布衣一袭絮以防纶遣主衣就衣诸体【宋书】
　　弊絮躭学江革补国子生王融谢眺尝行还过候革时大寒见革弊絮单衣而躭学不倦嗟叹久之【齐书】
　　木绵为絮蛮夷不蚕采木绵为絮【裴渊广州记】
　　房子好绵房子好绵地产不为无珍也【卢毓兾州论】
　　被絮通心皇甫规与马融书曰与被絮一双以通防心着絮棘中王文度在西州与林法师讲韩孙诸人并作坐林公理每欲小屈孙兴公曰法师今日似着絮在荆棘中触地挂阂【世説】
　　金
　　华山金石黄金谓之荡其美者谓之镠饼金谓之钹絶金谓之铣西南之美者有华山之金石焉【尔雅】
　　黄金为长金五色金也黄金为之长久埋不生衣百链不轻从革不违西方之行大于土从土左右注象金在土中形【説文】
　　制物金禁也气刚毅能禁制物也【释名】
　　金起汝汉玉起于禹氏山金起于汝汉珠起于赤野此宝相去之七十里汤以杜山之金以赎民之卖子者禹以歴山之金赎卖子者江阳之珠天下至美上有丹沙下有黄金上有慈石下有铜金上有陵石下有鈆锡上有赭下有铁葛卢山发而出金尤取以为铠雍孤山发而出金尤取以为防楚有汝汉之黄金【子】
　　鸣山少昊主西方一号金天氏亦曰金穷氏时金鸣于山银涌于地或如龟蛇之类乍似人鬼之形【拾遗记】封玺舜为天子东廵临观黄龙五采负图出置舜前图以黄玉为柙黄金绳封两端章曰黄帝符玺也【春秋运斗枢】铸鼎夏之方有德也逺方图物贡金九牧铸鼎象物百物而为之备使民知神奸【宣三】
　　金明夏革殷谓汤曰渤海之东不知防亿万里有大壑中有山一曰岱舆二曰方壶三曰员峤四曰瀛洲五曰蓬莱其上高观皆金阙【列子】
　　昆仑金台老子与伊喜登昆仑上金台玉楼七宝宫殿昼夜光明乃大帝四王之所游处有珠玉七宝之床【闗令内传】金綦景公为履黄金之綦仅能举之【晏子】
　　取不见人齐人有欲金者清旦衣冠之市鬻金者之所因攫其金而去吏捕得之问曰人皆在焉子攫人之金何故对曰取金之时不见人徒见金【列子】
　　晏子金齐晏子娶吴王女筑城于吴兴安吉州西北二十里后耕者每得黄金状如四角菱中有齐字名晏子金故其地曰晏子城乡名晏子乡
　　虹化为金孔子修春秋制孝经既成孔子斋戒向北斗星辰而拜告备于天乃有赤虹见自上而下虹化黄金有刻文孔子受而跪读之【捜神记】
　　徙木予金卫鞅入秦孝公以鞅为左庶长鞅定变法令及立三丈之木于国都市南门募民有能徙置北门者予五十金有一人徙之輙予五十金以明不欺【史记】抵鼃太子与荆轲之东宫临池而观轲拾瓦投池太子秦金丸轲用抵鼃复进轲曰非为太子爱金也但臂痛也【燕丹子】
　　千金不取秦围赵邯郸魏使将军新垣衍入邯郸令赵尊秦为帝鲁连子説罢之秦军退平原君以千金为先生寿笑曰若即有取商贾之事连不忍为也【鲁连子】悬金吕不韦乃使其客人人着所闻号吕氏春秋布咸阳市门悬千金其上有能増减一字者予千金【史记】赐金封印项羽以陈平为信武君击殷而还拜平为都尉赐金三十镒居无何汉攻下殷项王怒将诛定殷者平惧廼封其金与印使归间行杖劔亡渡河【上】
　　与金以间汉王与陈平金四万斤以间防楚君臣不问其出入也【上】
　　赐金陈廊吴楚反孝景以窦婴为大将军赐金千斤婴陈之廊庑下军吏輙令财取为用金无入之者【上】赐金千镒文帝初立以陈平为丞相位第二赐金千镒刲三千户【汉书】
　　日金一诺季布为任侠有名楚人谚曰得黄金百斤不如季布一诺【上】
　　金巨万计梁孝王未死时金以巨万计不可胜数及死藏府余黄金尚三十余万斤【上】
　　献长门园董偃见宠馆陶长公主安陵袁叔谓偃曰顾成庙逺无宿宫何不白主献长门园于上董君入白主主献之上大悦更名为长门宫主大喜使董君以黄金百斤为袁叔寿【上】
　　黄金可成武帝即位栾大曰臣之师曰黄金可成而河可塞【上】
　　铸金不验刘向字子政本名更生宣帝时更生言黄金可成上令典尚方铸作事费甚多方不验【上】
　　误持金去直不疑为郎其同舍郎有告归误持同舍郎金去生意不疑不疑买金偿之而告归者来归金亡者大慙【上】
　　黄金满籝韦贤少子成复以明经歴任至丞相故邹鲁谚曰遗子黄金满籝不如教子一经【上】
　　赐金奉祭尹翁归卒家无余财天子贤之赐翁归子黄金百斤以奉其祭祀【上】
　　乞骨赐金踈广徙为太傅兄子受为少父子并为师傅俱乞骸骨皆许之加赐黄金二十斤皇太子赐以五十斤金【上】
　　守藏盗金扶风人士孙奋居富而性恡梁兾认奋母为其守臧婢云盗紫金千斤【续汉书】
　　怀金夜遗杨震为东莱太守道经昌邑初震为茂才王密时为昌邑令谒见至夜怀金十斤以遗震曰故人知君君不知故人何也密曰暮夜无知者震曰天知神知子知我知何谓无知密愧而出【上】
　　金如粟张奂迁安定属国都尉羗豪帅感奂恩徳上马二十疋先防酋长遗金渠八枚奂受之而召主簿于诸羗前以酒酹地曰使马如羊不以入厩使金如粟不以入怀悉以金马还之【上】
　　金穴郭况迁为大鸿胪上数幸其苐赏赐金帛京师号况家为金穴言其富贵【东观汉记】
　　赍金不收豫章张载字仲宗为广陵太守举孝子吴奉为孝亷奉赍金至广陵还奉【谢承后汉书】
　　铸黄金蛇永昌太守铸黄金之蛇献之梁兾益州刺史和暠发其事【张璠汉记】
　　神光照社中兴初有应媪者生四子而寡见神光照社试探之乃得黄金自是诸子宦学并有才名至玚七代通显【后汉书】
　　举袖受金田豫为并州胡密怀金三十斤曰以此上公张袖受之荅其厚意胡去之后皆悉付外具状闻于是诏褒之曰昔魏綘开怀以纳戎今卿举袖以受狄金朕甚嘉焉【魏畧】
　　石碑生金繁昌县授禅石碑中生金表送上羣臣尽贺【魏志】
　　碑金复生永嘉初陈国项县贾逵石碑中生金人盗凿取卖卖已复生此江东之瑞也【王隠晋书】
　　铜生金中咸宁三年起居注载炖煌郡上言铜生金中百陶不消可以切玉【上】
　　金铃生清河王覃初为清河世子所佩金铃歘生隠起如麻粟者祖母陈大妃以为不祥毁而卖之占者以金是晋行太兴之祥覃为皇是其瑞也毁而卖之象覃见废不终之验也【晋书】
　　紫赤光庐江太守路永表言于糓城北见水岸边紫赤光得金一枚文如印齿【晋永和起居注】
　　求官袖金彦囘为吏部尚书有人求官密袖中将一饼金因清求闲出金示之曰人无知者彦囘曰卿自应官无假此物若必见与不得不相启此人大惧状金而去彦囘叙其事而不言其名时人莫之知也【宋书】
　　阳迈南海扶南国王诸农死子阳迈立阳迈初在孕其母夣生儿有人以金蓆籍之其色光丽夷人谓金之精者为阳迈中国云紫磨者因以为名宋永初二年遣使贡献以阳迈为林邑王【南史】
　　自捧金澡齐武帝尝至刘悛宅昼卧觉悛自捧金澡灌受四升以沃盥因以与帝【宋书】
　　金车金人金车玉者至孝则出金人玉者有感德则游于后也林邑有金山金汁流于浦【齐书】
　　铸金为龙梁武帝于襄阳起兵萧頴胄以荆州应焉时长沙寺僧铸黄金为龙数千两埋土中歴相传付称为下方黄铁颖胄因取此龙以充军实【上】
　　可食庐陵王续之子应不惠王薨至库内阅珍物见金铤问左右曰此可食不荅曰不可应曰旣不可食并惣乞汝【梁书】
　　山金夜飞林邑国有山皆赤色其中生金金夜则出飞状如萤火【南史】
　　赎苎得金甄法崇之孙彬有行业乡党称善尝以一束苎就州长沙寺库质钱后赎苎还于苎束中得五两金以手巾裹之彬得送还寺库道人大惊云近有人以此金质钱时有事不得举而失擅越乃能见还輙以金半仰酧徃复十余彬坚然不受谓曰五月披羊裘而负薪岂拾遗金者耶卒还金梁武帝布衣时闻之及践祚以西昌侯藻为益州刺史乃以彬为府録事叅军带郸县令将行同列五人帝诫以亷慎至彬独曰卿昔有还金之美故不复以此言相励由此名徳益彰【上】
　　密金寄还欧阳頠在岭南交州刺史袁昙缓密以金五百两寄頠令以百两还合浦太守龚为四百两付儿智矩余人弗之知頠寻为萧糓所破赀财并尽唯所寄金独存昙缓亦寻卒至是頠并依信还之时人莫不叹伏之【陈书】
　　夜中报金纪昭字嗣先炖煌人辟州主簿志在理枉申滞人有夜中报昭黄金者昭责而遣之【前燕録】
　　路得遗金赵柔字元顺尝在路得人所遗金珠一贯价直百缣柔呼主还之【后魏书】
　　帝亲探赐孙轨字元度为诸军司马太武平赫连昌引诸帅入其府藏各令任意取金玉诸将取之盈怀轨独不取帝把手亲探金赐之谓之曰卿临财亷朕所以赠金者欲显亷于众人【上】
　　置金韀中段晖自慕容璝归魏太武至长安人告晖欲南奔去置金于韀中帝密遣视中果如告者斩之于市北方金贱李安世为主客令有江南使至多出藏内珍物令都下富室好容服者货之令使任情交易时齐刘缵至金玉肆问价缵曰北方金玉太贱当时山川所出安世曰圣朝不贵金玉所以同于瓦砾又皇上德通神明地不爱宝故川无金山无玉缵初将大市得安世言慙而罢【上】
　　黄金殿副货国城周匝七十里国王有黄金殿殿下有駞七头高二尺【上】
　　金宝輙掷齐李防亷少寡欲为儿童时初不从家人所求请故尝以金宝授之终不取强付輙掷之地后为南青州刺史主簿徐干富而横歴政不能禁防亷初至因其有犯收系之干密通防奉黄金百挺奴婢二十人防亷不受遂杀之【北史】
　　金精盘上赐王公已下射王素箭为第一上手以外国所献金精盘价直钜万以赐之【隋书】
　　御府金赎太宗谓侍臣曰水旱不调皆为人君失徳朕徳不修天当责朕百姓何罪而尚多穷困闻有鬻男女者朕甚愍焉于是遣御史大夫杜淹廵闗内诸州出御府金宝赎还父母【唐书】
　　受埋幕下开元中杜暹为监察御史徃西覆屯蕃人赍金以遗暹因辞不受左右以不可失藩人之情暹受而埋于幕下旣出境乃移牒令收取之【上】
　　金坑润国德宗诏曰朕闻王者不贵逺物所宝惟贤故尧设茅茨禹卑宫室光武舍去宝剑顺帝封还火箭朕仰企前王思齐太素邕州所奏金坑诚为润国语人于利非朕素怀方不以贪为宝惟徳是宝岂尚兹难得之货生其可欲之心耶其金坑任人采斸官不得占【上】金沙为贽贞元元年四月南诏王异牟寻与其酋长定计遣使赵莫罗负田南安使凡三軰致书于韦臯各赍生金丹沙为贽三分前臯所与牟寻书各持其一为信歳中三至京师且曰牟寻请归大国永为蕃臣所献生金以喻向化之意坚如金也丹沙示其赤心耳上嘉之乃赐牟寻诏书【上】
　　出金摆袖韦执谊时为翰林学士受赂为人求科第夏卿不应执谊乃探怀出金以内夏卿袖夏卿惊曰吾与若頼先人德致名位幸各以逹岂可如此自毁坏摆袖而去执谊大慙【上】
　　金谢除制路随为翰林学士及兼金紫有以金帛谢除制者必辞之曰吾以公事特私贿终无所纳【上】
　　人言善我鲁丹三説中山之君而不受也因散五十金事其左右复见未语而君与之食鲁丹出不及舍遂去中山其御曰君乃始善我何故去之鲁丹曰夫以人言善我必以人言罪我未出境而公子恶之曰为赵来间中山君因索而罪之【韩子】
　　法而畏上张谴相韩病将死公乘无正怀三十金而间之其居一月公自谓张谴曰君子死将谁使代子荅曰无正法而畏上虽然不如子食我之得民也张谴死因相公乘无正【上】
　　资金出弟荆王弟在秦秦不出也中尉之士曰资臣百金臣能出之因载百金之晋见叔向曰荆王弟在秦秦不出也请以百金委之叔向受金而见平公曰可以城壶丘矣平公曰何以对曰荆王弟在秦秦不出是秦荆恶也又不敢禁我城壶丘若禁之我曰为我出荆王之弟吾不城也彼如出之可以得禁彼不出是卒恶也不敢禁我城壶丘公曰善乃城壶丘谓秦之公曰为出荆州之弟吾不城也秦因出之荆王大课以链金百镒遗晋【上】
　　假物不朽吴时景帝戌将于广陵掘一大塜棺中人面如生两耳及鼻孔中皆有黄金大如枣许此假物不朽之効也【枹朴子】
　　种金平汉建信侯娄敬晚得道居好畤明月山北能种金其地曰种金平今人徃徃得金云敬将卒召邑人嘱曰为庙祀我我有以福汝矣已而云霞飞集而去唐宝厯三年县令韩儦祷于此应于先而后云其事甚异【至大古碑永寿县】
　　端木辞国之法赎人臣妾于诸皆取金于府子贡赎之辞不取金孔子闻之曰赐失之矣夫圣人举事可以移风易俗非独适身之行也受金即为不亷则何以相赎自今以后鲁国不复赎人于诸侯
　　柿子金襄赵之间故舂陵白水之地多得金麟趾襄金趾中空四旁有文刻工巧里蹏似于平物上滳成如干柿土人谓之柿子金或曰此娄敬所为药金最良印子金印子金世淮南王安药金上有印子篆文出主字寿州八公山土中耕者徃徃得之小饼重半两有一印大饼至七两有二十许印【续博物志】
　　辟寒金魏明帝时昆明国贡金鸟常吐金屑如粟此鸟畏寒乃处以辟寒台宫人争以鸟吐之金用饰钗佩谓之辟寒金故宫人相嘲曰不服辟寒金那得圣人心【拾遗记】
　　何文魏郡张卖宅于黎阳程应应举家转卖于邺人何文文独持大刀暮入北堂宿一更中有人丈余高冠黄衣升堂呼细腰何以有生人气荅曰无之须防有高冠青衣者又有高冠白衣者问并如前及将曙文乃下堂中如向法呼之之曰黄衣者金也在堂西壁下青衣钱也在堂前井边五步白衣银也在墙东角柱下汝谁也曰我杵也在皂下文按次掘之得金银各五百斤钱千余万仍取杵焚之宅遂清安【防神记】
　　蘓遏天宝中长安有防宅莫有市者扶风苏遏贫甚知之乃以贱价诣本主质焉夕自携一榻当堂而二更后忽见有一赤物如人形无手足表里通彻光明忽呌曰咄遏视之不动良久又呼曰烂木咄西墙下有物应诺问曰甚人曰不知又曰大硬锵栏木曰可畏良久失赤物遏下庭中呼烂木曰前害人者何在曰更无别物只是金精人福自薄不曽杀伤耳遏明日于西墙下掘得一朽桂当心如血色其坚如石于东墙下掘得一石上有篆文曰夏天子紫金三十斤赐有徳者遏自思其不足当也烂木忽语曰何不改名为有徳遏曰善烂木曰君子倘能送某昆明池中自是无挠吾人矣明日掘得一铁瓮得紫金送烂木于昆明池【慱异记】
　　华山金李之为左相与李林甫不协林甫阴贼乃好谓之曰华山生金采之可以富国顾上未之知之信其言他日为帝道之帝喜问林甫对曰臣知之旧矣顾华山陛下本命王气之舍不敢以穿治故不敢以闻帝以林甫为爱巳而薄之之惧不自安饮药自杀银妇宜春郡民章乙其家以孝义闻宾客至者皆延纳之忽一日晚有一美妇诣门求宿诸妇欣然待之夜深而罢有一子弟心悦之嘱其乳姥别止一室夜深濳滛之其人身体如氷生大惊命烛视之乃一银人重可千百斤一家惊喜然恐其变化即以炬炭然之乃真白金【玉堂闲话】
　　防墓金刘义持韩愈金数斤去曰此防墓中人之金耳不若与刘君为寿愈不能止【上】
　　辛鋭宝厯中京兆韦思求链金之术一日有居士辛鋭来谒思即止于舍其后病痈溃血即甚举家恶之思尝招术士数人防食而居士不得预具膳居士突至溺于筵上客怒皆起鋭亦告去行至庭忽不见众甚异之因视其溺乃紫金液竒光灿然有解者曰居士紫金精也辛者葢西方庚辛金也而鋭字兊从金兊亦西方之正位也【宣室志】
</div>
    <div class="pagination">
<a href="天中记_page161.html">上一页</a><span>...</span><a href="天中记_page157.html">157</a><a href="天中记_page158.html">158</a><a href="天中记_page159.html">159</a><a href="天中记_page160.html">160</a><a href="天中记_page161.html">161</a><span class="current-page">162</span><a href="天中记_page163.html">163</a><a href="天中记_page164.html">164</a><a href="天中记_page165.html">165</a><a href="天中记_page166.html">166</a><a href="天中记_page167.html">167</a><span>...</span><a href="天中记_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
