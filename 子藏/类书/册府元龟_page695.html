<!DOCTYPE html>
<html>
<head>
    <meta charset="UTF-8">
    <title>册府元龟 - 第 695 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 695 页/共 736 页</h1>
    <div class="content">    汉司马相如归成都而家贫无以自业素与临邛令王吉相善吉曰：长卿久宦游不遂而困（遂达也。）来过我，於是相如往舍都亭（临邛所治都之亭）临邛令缪为恭敬（缪诈也。）日往朝相如相如初尚见之後称病使从者谢吉吉愈益谨肃临邛多富人卓王孙僮客八百人（僮谓奴）程郑亦数百人（程郑亦人姓名言富亚王孙者也。）乃相谓曰：令有贵客为具召之（具谓酒食之具召请也。）并召令令既至卓氏客以百数至日中请司马长卿长卿谢病不能临临令不敢尝食身自迎相如相如为不得已而强往（示众人以此意也。）一坐尽倾（皆倾慕其风采也。）後为孝文园令。
    後汉朱勃字叔阳年十二能诵诗书尝候马援兄况勃衣方领能矩步辞言娴雅援裁知书见之自失况知其意乃自酌酒慰援曰：朱勃小器速成智尽此耳卒当从汝禀学勿畏也。勃未二十右扶风请试守渭城宰及援为将军封侯而勃位不过县令援後虽贵尝以旧恩而卑侮之勃愈身自亲及援遇谗唯勃能终焉。
    魏孟建字公威少与诸葛亮俱游学亮後出祁山答司马宣王书使杜子绪宣意于公威也。
    杜畿为河东太守与卫固少相侮狎固尝轻畿畿尝与固博而争道畿尝谓固曰：仲坚（固字也。）我今作河东也。固褰衣骂之及畿之官而固为郡功曹张时故任京兆畿迎司隶与时会华阴时畿相见於仪当各持版时叹曰：昨日功曹今为郡将军也。
    杜贽举孝廉除郎中转补校书贽与母邱俭乡里相亲故为诗与俭求仙人药一丸欲以感切俭求助也。俭复答诗贽竟不得迁卒于秘书。
    曹嘉元康中与石崇俱为国子博士嘉後为东太守崇为征虏将军监青徐军事屯於下邳嘉以诗遗崇。
    蜀关侯为荡寇将军与魏将徐晃宿相爱关攻曹仁于樊曹公遣晃救曹仁关与晃遥共语但说平生不及军事须臾晃下马宣令得关长头（长习字）者赏金千斤关侯惊怖谓晃曰：大兄是何言耶晃曰：此国之事耳赵为牙门将军与魏将夏侯战於博望生获夏侯兰兰是乡里人少小相知白先主活之荐兰明於法律以为军正不用自近其慎虑类如此。
    刘巴字子初始曹公辟为掾使招纳长沙零陵桂阳会先主略有三郡不得反遂远交更姓为张与交太守士燮计议不合乃繇羊可道去为益州郡所拘留太守欲杀之主簿曰：此非常人不可杀也。主簿请自送至州见益州牧刘璋父焉昔为巴父祥所举孝廉见巴惊喜每大事取以咨访。
    杨戏出领梓潼太守入为射声校尉笃于旧故居诚存厚与巴西韩俨黎韬童幼相亲厚俨因疾废顿韬无行见捐戏经纪振恤恩好如初。
    吴滕裔伯父耽父胄与杨州刺史刘繇州里通家以世扰乱渡江依繇耽至车骑右司马胄太帝待以宾礼裔至丞相。
    严为卫尉广陵刘颍与有旧颍精学家巷大帝闻徵之以疾不就其弟略为零陵太守卒官颍往赴丧帝知其诈病急驿收录亦驰语颍使还谢帝怒废而颍得免罪。
    王导为丞相咸和中卫改茔于江宁导教曰：卫洗马明当改葬此君风流名士海内所瞻可薄祭以敦旧好。
    梁陈伯之为江州刺史伯之与豫章人邓缮永兴人戴永忠并有旧缮经藏伯之息膺祸伯之尤德之及在州用缮为别驾永忠记室参军。
    後唐王延历徐宋郓青四镇从事长兴初同乡里冯道赵凤在相位擢拜左补阙逾年以水部员外郎知制诰就改郎中正拜中书舍人赐金紫。
    赵凤初落为僧与游方者杂处至太原顷之刘守奇归庄宗周德威军於涿州庄宗命守奇军佐之凤乡人从守奇奔梁梁用守奇为博州刺史表凤为判官。
    刘赞初仕梁为租庸巡官庄宗入汴租庸副使孔谦以赞乡党表为盐铁判官。
    李崧始辟镇州范延光管记与宰臣李愚从庄宗皇子继岌伐蜀有旧擢为拾遗俄而延光入代安重诲为枢密使奏崧以本官为本院学士。
    韩恽明宗天成初改秘书监俄而冯道为丞相与恽俱庄宗龙潜佐幕之旧以恽性谨厚尤左右之寻迁礼部尚书。
    周申师厚少为兖州牙将与王峻相善洎太祖登极师厚以峻为枢密使兼辅相每旭旦于峻马首望尘而拜诉羁旅乞任使久之偶西凉请帅太祖诏宰臣拟议访诸率府率供奉官之间竟无愿者峻遂以师厚奏之太祖曰：西凉舀在西戎不欲强之冀从人所欲峻问师厚曰：尔领一节制可否师厚骇愕之亦不之信峻以其事谕之师厚欣然求往翊日制下不宣于朝遽得环卫之任俾镇西凉锡赉缯帛马旌节以遣之。
    张义为监察御史广顺二年十月赐绯鱼笏王峻之奏也。义唐三司使延朗之子也。峻尝事延朗故有是请。
    ○总录部　赠遗
    《周礼》君有匪颁臣有好予故赠遗之义存乎！典制乃有因缔交之厚持出境之欢或旌其臧谋或重其高节中雅素之旨表轸恤之心是亦非主乎！财盖成於礼而已。然则妄与之诫先贤所恶私受之责良吏攸记故知介洁之士亦所慎焉。
    吴公子札聘於郑见子产如旧相识与之缟带子产献衣焉。
    昭屠伯卫大夫也。鲁合诸侯於平邱次於卫地晋叔鲋求货于卫淫刍荛者（欲使卫患之而致货）卫人使屠伯馈叔向羹与一箧锦曰：诸侯事晋未敢携贰况卫在君之宇下（屋宇之下言近也。）而敢有异志刍荛者异於他日敢请之（请止之）叔向受羹反锦（受羹示不逆其意。且非货）。
    韩宣子晋大夫也。有环其一在郑商宣子谒诸郑伯子产弗与四月郑六卿饯宣子於郊宣子私觐於子产以玉与马曰：子命起舍夫玉是赐我玉而免吾死也。敢不藉手以拜（以玉马藉手拜谢子产）。
    赵孟晋大夫也。越围吴赵孟使楚隆至吴王拜稽首曰：寡人不佞不能事越以为大夫忧拜命之辱与之一簟珠（簟小笥）使问赵孟（问迂也。）曰：勾践将生忧寡人寡人死之不得矣。
    季康子鲁大夫馈药孔子拜而受之曰：丘未达不敢尝（未知其故故不敢尝礼也。）。
    公西赤字子华孔子弟子也。子华使于齐冉子为其母请粟子曰：与之釜（六斗四外曰：釜）请益曰：与之庾（十六斗日庾）冉子与之粟五秉（十六斛曰：秉五秉合为八十斛）子曰：赤之齐也。乘肥马衣轻裘吾闻之也。君子周急不继富（非冉有与之太多）。
    原思为之宰（弟子原宪思字也。孔子为鲁司寇以原宪为家邑宰）与之粟九百辞（九百九百斗辞让不受）子曰：毋（禄法所得当受不让）以与尔邻里乡党乎！（五家为邻二十五家为里万二千五百家为乡五百家为党）。
    孔子之卫遇旧馆人之丧（前日君所使舍己）入而哭之哀出使子贡说骖而赙之（赙助丧用也。马曰：骖）子贡曰：于门人之丧未有所说骖说骖於旧馆无乃已重乎！（言说骖太重比于门人恩为偏颇）夫子曰：予乡者入而哭之遇于一哀而出涕（遇见也。旧馆人恩虽轻我入哭见主人为我尽一哀是以厚恩待我我为出涕恩重宜有施惠）予恶夫涕之无从也。小子行之（客行无他物可以易之者使遂以往）。
    孟子名轲邹人也。弟子陈臻问曰：前日于齐王饣鬼兼金一百而不受於宋饣鬼七十镒而受於薛饣鬼五十镒而受前日之不受是则今日之受非也。今日之受是则前日之不受非也。夫子必居一於此矣。（兼金好金也。其价倍於恶者故谓之兼金百镒也。古者以一镒为一金镒二十两也。）孟子曰：皆是也。当在宋也。予将有远行行者必以赆辞曰：饣鬼赆予何为不受（赆送行者赠贿之礼也。时人为之赆也。）当在薛也。予有戒心辞曰：闻戒故为兵饣鬼之予何为不受（戒有备戒不虞之心也。时有恶人欲害孟子孟子戒备薛君闻戒此金可鬻以作兵备故饣鬼之我何为不受也。）。若于齐则未有处也。无处而饣鬼之是货之也。焉有君子而可以货取乎！
    汉陆贾为大中大夫吕太后用事以病免为丞相陈平画谋交太尉周勃平乃以奴婢百人车马五十乘钱五百万遗贾为食饮费。
    司马相如与妻文君归成都文君当垆（卖酒之处垒土为垆以居酒瓮四边隆起其一面高形如锻垆故名垆耳）杂作卓王孙（文君父也。）耻之为杜门不出（杜塞也。）昆弟诸公更谓王孙曰：（更互也。）有一男两女所不足者非财也。（言不患少财也。）今文君既失身於司马长卿长卿故倦游（倦疲也。言疲厌游学博物多能也。）虽贫其人材足依也。且。又令客奈何相辱如此（言县令之客不可以辱也。）卓王孙不得已（己止也。）分与文君僮百人钱百万及其嫁时衣被财物文君乃与相如归成都买田宅为富人居後至孝文园令。
    李陵为骑都尉战败降モ奴见苏武陵恶自赐武（谓。若示巳於モ奴中富饶以夸武）使其妻赐武牛羊数十头。
    後汉杜林字伯山扶风人徵为侍御史与马援同乡里素相亲厚援从南方还时林马死援令子持马一疋遗林曰：朋友有车马之馈可。且以备乏林受之居数月林遣子奉。《书》曰：将军内施九族外有宾客望恩者多林父子两人食列卿禄常有盈今送钱五万援受之谓子曰：人当以此为法是杜伯山所以胜我也。
    晋孔沉字德度累辟不就从兄坦以裘遗之辞不受坦曰：晏平仲俭祀其先人豚肩不掩豆犹狐裘数十年卿复何辞，於是受而服之。
    宋褚叔度为广州刺史以黩货免还至都凡诸旧友有一面之款无不厚加赠遗。
    王弘之徵为通直散骑常侍不就从兄敬弘尝解貂裘与之即着以采药。
    许瑶之居在永兴罢建安郡丞还家以绵一斤遗郭原平原平不受送而复反者前後数十瑶之乃自往曰：今岁过寒而建安绵好以此奉尊上耳原平乃拜而受之。
    南齐袁彖为安西长史庾易有高尚之节永明三年诏徵太子舍人不就以文义自乐彖钦其风通书致遗易以连理杭竹翘书格报之。
    张融字思光吴郡吴人也。年弱冠道士同郡陆静以白鹭羽麈尾扇遗融曰：此既异物以奉异人。
    後魏李元忠除骠骑大将军仪同三司曾贡文襄玉蒲桃一盘文襄报以百缣其见赏重如此。
    尔朱荣父新兴高祖时为右将军每入朝诸王公朝贵竞以珍玩遗之新兴亦报以名马。
    唐陆贽为华州郑县尉罢秩东归省母路繇寿州刺史张镒有时名贽往谒之及辞遗贽钱百万曰：愿备太夫人一日之膳贽不纳唯受新茶一[QF55]而已曰：敢不承君厚意及为中书舍人翰林学士母卒侍丧於河南丰乐佛寺四方以赙赠为词厚致金帛贽丝毫无受惟与剑南节度使韦皋布衣友善皋以事奏闻每有所致取称诏以受之。
    李西平王晟之子也。为魏博节度使穆宗长庆元年幽镇复乱以玉带宝剑与深州刺史牛元翼遣使谓之曰：吾先人尝以此剑立大勋吾。又以此剑平蔡寇今镇人叛逆公宜用此剪之元翼承命感激乃以剑及带令於军中报之曰：愿以众从竭其死力。
    ○总录部　孤
    夫以笃信行义顾惟君子孤寄命亦在知人倾腹心於生平之日奉然诺於绵邈之期身魂有主遗育不孤，岂非信乎！可谓仁矣。求诸千载其人盖稀风烈所存瞻咏何已。
    申舟楚大夫也。楚子使聘于齐楚子曰：无假道于宋（申舟无畏）亦使公子冯聘於晋不假道於郑申舟以孟诸之役恶宋（文十年楚子田孟诸无畏扌失宋公仆）曰：郑昭宋聋（昭至也。聋ウ也。）晋使不害我则必死王曰：杀女我伐之见犀而行（犀申舟子以子王示必死）及宋宋人止之华元曰：过我而不假道鄙我也。鄙我亡也。（以我北其边鄙是与亡国同）杀其使者必伐我伐我亦亡也。亡一也。乃杀之。
    乐祁宋大夫也。言於景公曰：诸侯唯我事晋今使不往晋其憾矣。乐祁告其宰陈寅（以与公言告之）陈寅曰：必使子往他日公谓乐祁曰：唯寡人说子之言子必往陈寅曰：子立後而行吾室亦不亡（寅知晋政多门往必有难故使乐祁立後而行）唯君亦以我为知难而行也。见溷而行（溷乐祁子也。见於君立以为後）。
    赵朔晋大夫盾之子也。司寇屠岸贾将作乱诛灵公之贼盾已死矣。欲诛其子朔韩厥止贾贾不听厥告朔令亡朔曰：子必能不绝赵祀死不恨矣。韩厥许之及贾诛朔程婴公孙杵臼之藏其孤赵武也。厥知之晋公病卜大业之不遂多为祟韩厥称成季之功今後无祀以感景公景公问曰：尚有世乎！厥，於是言赵武而复与之田邑。
    汉赵贡为琅邪太守行县见不其丞薛宣甚说其能从宣历行属县还至府令妻子与相见戒曰：赣君（赣君薛宣字）至丞相我两子亦中丞相史宣为丞相除赣君两子为史。
    後汉张堪素有名称尝於太学见朱晖甚重之接以友道乃把臂曰：欲以妻子相朱生晖以堪先达举手未敢对自後不复见堪堪後为渔阳太守卒晖闻其妻子贫困乃自往候视厚赈赡之晖後至尚书令魏蒯越字异度後汉时为章陵守封樊亭侯建安十九年卒临终与太祖书以门户太祖报。《书》曰：死者及生生者不愧孤少所举行之多矣。魂而有灵亦将闻孤此言也。
    蜀马超为左将军临殁上疏曰：臣门宗三百馀口为孟德所诛尽惟有从弟岱当为微宗血食之继深陛下馀无复言。
    晋王恭为平北将军兵败初见执遇故吏戴耆之为姑孰令恭私告之曰：我有庶儿未举在乳母家卿为我送寄桓南郡耆之遂送之於夏口桓玄抚养之为立丧吊祭焉。
    南凉秃亻辱檀僭号凉王後秦姚兴凉州刺史王尚遣主簿宗敞来聘敞父燮吕光时自河湟太守入为尚书郎见亻辱檀于广武执其手曰：君神爽宏放逸气凌命世之杰也。必当克清世难恨吾年老不及见耳以敞兄弟君至是亻辱檀谓敞曰：孤以常才谬为尊先君所见称每自恐有累大人冰镜之明乃忝家业窃有怀君子诗云：中心藏之何日忘之不图今日得见卿也。敞曰：大王仁侔魏祖存念先人虽朱晖眄张堪之孤叔向抚汝齐之子无以加也。酒酣语及平生亻辱檀曰：卿鲁子敬之俦恨不与卿共成大业耳。
    陈姚察为吏部尚书察与谢贞友善及贞病笃察往省之问以後事贞曰：孤[C260]祸集将随灰壤族子觊等粗自成立已有疏付之固不足仰尘厚德即日迷喘时不可移便为永诀弱儿年甫六岁名靖字依仁情所不能忘敢以为耳是夜卒敕赙米一百斛布三十疋後主问察曰：谢贞有何亲属察因启曰：贞有一子年六岁即有敕长给衣粮。
    唐孙思邈见太子詹事卢齐卿於童幼齐卿请问人伦之事思邈曰：汝後五十年位登方伯吾孙当为属吏可自保也。後齐卿为徐州刺史思邈孙溥果为徐州萧县丞。
    ●卷九百五十六
    ○外臣部　总序
    夫东方曰：夷被而文身南方曰：蛮雕题而交西方曰：戎被而衣皮北方曰：狄衣羽毛而穴居古者制夷蛮为要服制戎翟为荒服要服者贡荒服者王盖要荒皆王者之外二臣也。其在上古简册未造四夷之事湮灭罔纪至於陶唐有山戎猃狁薰鬻之狄虞舜始请流共工于幽陵以变北狄放ん兜于崇山以变南蛮迁三苗于三危以变西戎殛鲧于羽山以变东夷命皋陶为士以掌猾夏之禁及禹定九州舜乃南抚交西放西戎析枝渠搜氐羌北发山戎息慎东长鸟夷夏太康失德夷人始畔（是时夷有九种竹书纪年云：夏后泄二十一年命犬夷白夷赤夷玄夷风夷阳夷后相二年征黄夷七年于夷来宾少康即位方夷来宾是也。）后相即位乃征畎夷七年然後宾少康已後夷人世服王化宾于王门献其乐舞帝桀不道诸侯内侵畎夷入居岐之间商汤革命伐而定之至於仲丁蓝夷作寇武丁即位征西戎鬼方而克之武乙衰弊东夷侵盛分迁淮岱渐居中土犬戎寇边周古公父逾梁山而避於岐洎于王季遂伐西落鬼戎及始呼翳徒之戎皆克之文王为西伯。又伐畎戎至武王伐纣羌夷会于牧野肃慎来献定都酆镐乃放逐戎夷泾洛之北後周公征管蔡遂定东夷洎穆王伐畎戎得白狼白鹿以归自是荒服不至（。又云：穆王西征畎戎获其五王遂迁戎于太原）是时周道衰弱徐夷僭号王命楚文王克之时楚。又克荆蛮而服属之懿王之时猃狁内侵厉王不道淮夷入寇蛮荆为雠宣王中兴乃命将帅征蛮荆平淮夷伐猃狁城朔方而四夷宾焉幽王之乱畎戎复入居泾渭之间秦襄公伐平之平王东迁四夷交侵中国齐桓公攘之後山戎伐燕齐桓公走之襄王时戎翟犯雒邑东至卫境侵盗尤多晋文公修霸业乃兴师伐之攘戎狄居于西河周雒之间号曰：赤翟白翟是时秦晋自瓜州迁陆浑戎于伊川迁九姓之戎于渭东及に辕曰：阴戎其後陇以西有绵诸畎戎狄犭原わ冀之戎岐梁泾漆之北有义渠大荔乌氏句衍之戎渭南有骊戎伊雒间有扬拒泉皋之戎颖首以西有蛮氏之戎晋北有林胡楼烦之戎燕北有东胡山戎而淮夷越迁琅邪陵暴诸夏後晋悼公使魏绛和戎翟戎翟朝晋阴戎之种遂以滋广与晋戍周後陆浑戎叛晋晋荀吴灭之楚灵王会申淮夷来盟自後楚遂执蛮氏尽囚之秦厉公灭大荔取其地楚悼王并蛮越有洞庭苍梧之地赵襄子逾句注破戎翟以临胡貉韩魏稍并伊雒阴戎灭之其遗脱者皆西走逾陇自是中国无戎寇惟馀义渠种焉後最为强盛屡为秦患秦昭王起兵灭之以其地置陇西北地上郡。又伐楚掠取蛮夷为黔中郡筑长城以距胡赵武灵王胡服习骑射破林胡楼烦自代并阴山下至高阙为塞置中雁门代郡其後燕有贤将秦开袭破东胡却地干里燕遂筑长城自造阳至襄平以拒胡秦始皇灭六国驱羌戎出塞北却匈奴筑长城渡河以阴山为塞散淮夷为民户略定扬粤破西南夷通五尺道尽置吏焉洎诸侯叛秦中国扰乱匈奴得宽复稍渡河南与中国界於故塞楚将军庄乔王滇龙川令赵佗王南粤燕人满王朝鲜汉初匈奴冒顿强盛悉复收秦所夺地遂侵燕代时汉方与项羽相距未暇御边乃弃西南夷而关蜀故徼约朝鲜为外臣保塞汉平定天下匈奴复寇马邑逾句注攻太原至晋阳汉高帝亲将兵往击之遂约和亲是後数背约盟侵盗代地孝惠高后时匈奴南粤数为边患文帝时匈奴或入居河南地为寇汉兵击走之复入朝那萧关至彭阳汉遂发兵出塞即还不能有所杀匈奴日以骄岁入边杀略人民中辽东最盛而陆贾说南粤奉藩称臣景帝时乃与匈奴通关市给遣之时时小入盗边无大寇西羌研种亦求徙于狄道安固武帝即位初边陲无警洎马邑失策匈奴乃岁入盗边于是天子尚威武勤远略命卫霍将兵深入大败其众匈奴远遁幕南无王庭是时南诛两越东扌友貊朝鲜以为郡通西南夷羊可夜郎等置吏通西域三十六国逐西羌渡河湟以其地置酒泉等郡隔绝胡羌相通之路。又以公主妻乌孙以分匈奴西方之援国置护羌校尉以护先零等羌洎贰师不利汉始不复出兵昭帝时匈奴犯塞後汉兵破乌桓匈奴震恐遂不能出兵而西南夷氐人数叛皆破平之宣帝即位发五将军兵十馀万出塞讨匈奴。又护发乌孙兵从西方入以助汉兵匈奴逃遁死伤不可胜数自是衰耗日削洎五单于争立君长多降汉甘露三年呼韩邪单于遂入朝于甘泉宫始置都护督察西域诸国而先零。又寇金城皆讨降之置金城属国以处之自後宾服元帝时竟宁河平中匈奴单于再入朝哀帝即位乌孙大昆弥与单于共入朝时西域分为五十五国皆通贡献王莽之乱蛮夷愁扰匈奴复入塞貊人寇边粤蛮夷自立为王西域怨叛与中国绝後汉建武初东夷高句骊貊倭韩万里朝献西域遣使内属光武不许之而武陵蛮夷特盛侵寇州郡匈奴来献复与乌桓寇钞不绝二十三年南北二单于立南单于款塞称臣愿为藩蔽汉嘉其意割并州北界以安之自是二虏相侵汉地晏然矣。二十五年乌桓向化鲜卑始通驿使群蛮乃平哀牢夷内属然自後群蛮西南夷种滋多叛服不一明帝永平初鲜卑归附北匈奴复入寇盗。又胁西域诸国寇河西汉兵遂取伊吾卢地置宜禾都尉复通西域于阗诸国并遣子入侍西域自绝六十五载乃复通焉章帝建初元年武陵澧中蛮畔击降之元和初北匈奴衰耗远引而去西域叛汉乃迎还戊己校尉留军司马班超於于阗绥集诸国和帝永元元年汉兵大破北单于而鲜卑转据其地得匈奴遗种其族渐盛尤为边患三年班超遂定西域至于海濒通驿四万里安帝永初元年西域背叛攻围都护遂弃西域三年南单于叛乌桓鲜卑群蛮为寇诸羌竞起为患尤横自後或降或畔延光中复以班勇为西域长史通西域自建武至是後西域三绝三通顺帝永建二年勇复降焉耆等十七国而乌孙葱岭已西遂绝桓帝永寿元年南匈奴复畔与乌桓鲜卑寇边击降之永兴已後西域浸以疏慢矣。灵帝末天下大乱单于统数干骑与白波贼合寇河内鲜卑乌桓为寇尤甚魏太祖乃分塞下匈奴为五部徙居太原诸县其西域大国朝贡略如汉氏故事时乌桓鲜卑强盛後太祖乃破乌桓徙其馀种於中国明帝青龙中鲜卑种落离散边陲差安虽时有寇钞不能复相役属矣。景初中诛公孙渊始通东夷收乐浪带方之郡海表谧然时西南邛笮则界于蜀南蛮交则界于吴皆时有叛服晋武帝受禅四夷入贡者二十三国塞外匈奴二万馀落向化使与晋人杂居河西惠帝之後大为中国之患自是羌虏戎羯盗居内地建国僭号凡十有六国而南徼蛮夷冠钞不绝宋齐至於梁陈与後魏北齐分据中夏蛮徼海夷则朝贡于南羌胡夷狄则宾属於北种族国邑之号日以蕃滋服叛朝贡之事不可悉纪而漠北惟蠕蠕最为强盛後周突厥复强与吐谷浑数为边患西域时通使聘隋混一南北与吐谷浑和亲朝贡岁至时突厥二可汗争立隋讨达头可汗而立启民可汗因之和亲北鄙以宁炀帝好兵勤远西域至者三十馀国取吐浑地为郡县高昌王突厥可汗西突厥处罗可汗皆诣阙贡献高丽再征而服大业之末中国叛乱华人奔突厥者甚众其族遂炽而西突厥亦跨有西域诸国唐高祖起兵突厥遣兵助平京城武德初突厥来贡未几入冠并汾至于渭滨太宗与之盟而退时薛延ヌ渐雄于漠北贞观中西突厥数易主西域诸国多叛之而内属时。又党项请降太宗命置居奉岩远四州以处之俄而吐蕃连羊同破吐谷浑党项白兰诸羌率众入冠松州遂约和亲自是宾服未几回纥破薛延ヌ并其众五年唐兵破突厥擒颉利可汗降者仅十万置定襄中二都督府以统其部众时塞北惟回纥为雄太宗。又置燕然等六府七州以统之九年讨降吐谷浑十三年破高昌以其地置西州及安西都护府十四年虏焉耆王二十一年擒龟兹王西域震服高宗永徽元年擒车鼻可汗而突厥尽为封疆之臣置单于瀚海二都护府以统之二年擒西突厥贺鲁分其种落置昆陵池二都护府以领之自是西域诸国皆通於中国六年回纥遣兵助讨高丽龙朔二年吐蕃灭吐谷浑咸亨已後吐蕃复畔冠边掠有诸羌之地西舀四镇地方万馀里调露元年突厥复畔则天长寿元年始大破吐蕃收四镇之地乃於龟兹复置安西都护府以镇之圣历中突厥寇边为害尤极久视元年。又大破吐蕃吐蕃请和中宗初突厥愈强盛寇边而吐蕃贡献请和亲睿宗即位乃以河西九曲地赐吐蕃以其地肥饶堪顿兵，於是复畔明皇初突厥万馀帐来降屡遣使朝献吐蕃数寇边境舀瓜州回纥断安西路开元十六年大破吐蕃二十四年。又掩吐蕃不备而破之自是朝贡不至数为冠盗天宝末尽徵河陇朔方之兵入靖国难，於是州之地尽为吐蕃所据肃宗在灵武与回纥和亲回纥遣兵助国讨逆由是朝贡不绝而剑南西川诸州陷於吐蕃代宗即位复徵回纥兵讨史朝义贼平令还广德中吐蕃犯上都永泰元年吐蕃回纥吐谷浑党项入寇王畿回纥复降请击吐蕃破之自是吐蕃屡寇边境虽频破之而其势浸盛十年回纥寇太原德宗即位与回纥和亲归吐蕃俘虏置和蕃使与之盟誓以纾边难兴元中吐蕃复寇陷盐夏等州贞元三年。又去刂平凉之盟自是吐蕃侵轶寇掠尤甚边无宁日五年以後渐为边将所破然犹舀北庭麟州顺宗以後吐蕃请和至宪宗元和十三年复扰边境穆宗即位与回纥和亲吐蕃复请盟於京城之西是後朝贡继至武宗时回纥黠戛斯犯东陉已北宣宗大中初回纥破弱遂转徙於碛西吐蕃宰相尚恐热以泰原安乐等州并石门等七关款塞僖宗光启中契丹王习尔稍强盛时中原多故习尔遂役属达靼奚室韦等诸部入冠其後为幽州刘守光所破十年不敢犯塞昭宗天四年冠中後唐武皇帝与之连和。又吐浑数叛旋亦归服达靼亦依於武皇时中原罹乱燕人多入於虏天末契丹阿保机遂建大号署百官为城郭梁祖建号契丹遣使求封册梁祖不许而其众滋盛後唐庄宗时匈奴数为边患吐浑微弱聚居蔚州界皆授中国官爵河西党项突厥吐蕃朝贡不绝明宗即位遣使修好於契丹时虏主德光始建年纪未几复冠北鄙为边兵所破数年不敢窥边洎晋祖求援於契丹遂割幽朔应等州以赂之自是吐浑遂属於契丹终高祖世略无[C260]隙开运衰敝遂舀京阙汉高祖初屡诛吐浑酋长其种遂衰契丹入冠邢州周太祖时契丹遣使贡献未几其国乱久绝南牧之意太祖。又自陉州安国镇至西凉府沿路三处置州以吐蕃首领为刺史以总之世宗显德中亲征关南复瀛莫雄霸等州留兵以戍守自是河朔无冠患然自唐武德後至五代侵犯边境役属诸蕃者惟突厥吐蕃等数族尔自馀蛮夷皆不能为边患悉朝贡不绝。若夫种类之起国邑之建风土之异职位之别承袭之次象译之等盛衰叛服之状交侵仇怨之迹至于款塞内附遣使入贡交通好问临氵位盟载修建警备求请饣襄给助国讨叛纳质请朝遂和亲之荣收互市之利膺封拜之典承隆宠之数以至材略形貌德行伎艺及暴慢苛忍之性怨望奸伪之事咸列於逐门今但叙其历代大略以冠於篇云：凡外臣部三十四门。
    ○外臣部　种族
    夫四裔者居中国之外禀一气而生性别域殊未始灭绝天之覆露必将有以自唐虞而下见於书传两汉所纪最为详悉然弱则卑伏而内附强则桀骜而难制迁徙雾举居无城郭之处蕃滋星散布诸虚旷之野迭衰迭盛不可得而去者盖所以乖隔方隅蔽诸夏之为也。是以古之圣人务於含养俾列要荒羁縻不绝勿使侵扰而已矧其保姓受氏分疆画野亦有神明之远裔不专主於怪诞参考类次披文而可见焉。
    东方夷有九种曰：畎夷于夷方夷黄夷白夷赤夷玄夷风夷阳夷故孔子欲居九夷也。
    朝鲜卫王满故燕人自始全燕时尝略属真番（番音普寒切一作莫辽东有番汗县战国时燕国略得此地）汉兴属燕燕王卢绾反入匈奴满亡命聚党千馀人椎结（读曰槌髻）蛮夷服而东走出塞度氵贝水稍役属直番（氵贝水在乐浪县音普盖切）朝鲜蛮夷及故燕齐亡在者王之（燕齐之人亡居此地及直番朝鲜蛮夷皆属满也。）都王险（地名臣钦。若等按。《後汉书》及沃沮句骊本皆朝鲜之地以渠帅为侯王元无族）。
    夫馀国本地也。初北夷索离国王出行（索或作橐音度雒切）其侍儿於後佞身（佞人鸣切）王还欲杀之侍儿曰：前见天上有气大如鸡子来降我因以有身王囚之後遂生男王令置于豕牢（牢圈）豕以口气嘘之不死复置于马兰（兰即拦也。）马亦如之王以为神乃听母收养名曰：东明东明长而善射王忌其猛复欲杀之东明奔走南至掩氵虎水（今高丽中有善斯水疑此水是）以弓击水鱼鳖皆聚浮水上东明乘之得度因至夫馀而王之焉。
    高句骊（亦作丽音离）东夷相传以为夫馀别种凡有五族有消奴部（一作涓奴）绝奴部顺奴部灌奴部桂娄部（高骊五部一曰内部一名黄部即桂娄部也。二曰北部一名後部即绝奴部也。三曰东部一名左部即顺奴部也。）一说夫馀王尝得河伯女因闭於室内为日所引身避之日影。又逐既而有孕生一卵大如五升夫馀王弃之与犬犬不食与豕豕不食弃於路牛马避之弃於野众鸟以毛茹之王剖之不能破遂还其母母以物裹置暖处有一男破而出及长字之曰：朱蒙朱蒙善射夫馀之臣谋杀之乃东走北至纥升骨城遂居焉号曰：高句骊以高为氏。
    水貊句骊别种依小水为居因名。
    百济本夫馀王之後有仇台者复为高丽所破以百家济海因号百济。
    新罗本辰韩种也。其国在高丽东南居汉时乐浪之地四曰南部一名前部即灌奴部也。五曰西部一名右部即消奴部也。或称斯罗其王本百济人自海逃入新罗遂王其国（一说本弁韩之苗裔也。）。
    国南与高句丽接耆旧自谓与句丽同种马韩古之辰国也。韩有三种马韩最大共立其种为辰。
    王辰韩在马韩之东其耆老自言秦之亡人避苦役韩国马韩割东界地与之其名国为邦号为弧贼为寇行酒为行觞相别为徙有似秦语故或名之为秦韩。
    倭人在带方东南大海之中自谓太伯之後昔夏少康之子封於会稽断文身以避蛟龙之害今倭人好沉没捕鱼蛤文身亦以厌大鱼水禽後为女王国夷洲及澶洲传言秦始皇遣方士徐福将童男女数千人入海求蓬莱神仙不得徐福畏诛不敢还遂止此洲世世相承有数万家人民。
    挹娄肃慎之後裔也。其国在不咸山北在夫馀东北千有馀里。
    日本国者倭国之别种也。以其国在日边故以日本为名。
    南越王尉佗者真定人姓赵氏秦时为南海龙川令二世时南海尉任嚣死佗行南海尉事秦灭佗自立为南越武王。
    闽越王无诸（东越之别种）及越东海王摇者其先皆越王句践之後也。姓驺氏（驺一作骆）秦已并天下皆废为君长以其地为闽中郡诸侯叛秦无诸摇率越归鄱阳令吴芮所谓鄱君者也。汉五年复立无诸为闽越王王闽中故地都冶孝惠三年举高帝时越功曰：闽君摇功多乃立摇为东海王（在吴郡东南海滨）都东瓯（今之永宁）世俗号为东瓯王。
    林邑国本汉时象林县後汉末县功曹姓区有子曰：连杀令自立为王子孙相承其後王无嗣外孙范熊代立。
    丹丹国隋时闻焉在夕夕罗磨罗国西北振州东南王姓刹利名尸陵伽。
    扶南国其王本是女子字叶柳时有外国人混溃者先事神梦神赐之弓。又教载舶入海混溃旦诣神祠得弓遂随估人海至扶南外邑叶柳率众御之混溃举弓叶柳惧遂降之，於是混溃纳以为妻而据其国後裔衰微子孙不绍其将范寻後世王扶南矣。
    真腊国隋时通焉在林邑西北本扶南之属多摩长国唐显庆中遣使朝贡其使云：某王先祖骨利龙之子也。骨利尝得大鸟卵剖之得一女子容色殊妙因以为妻今王尸罗劬佣即其後也。
    赤土国扶南之别种也。其王姓瞿昙氏名富利多塞不知有国近远称其父释王位出家为道传位於富利多塞也。
    朱江国其王姓刹氏名质多斯那自其祖渐已强盛至质多斯那遂兼扶南而有之。
    长沙武陵蛮者瓠之後也。始高辛氏有犬戎之冠帝患其侵暴而征伐不克乃访募天下有能得犬戎之将吴将军头者购黄金千镒邑万家。又妻以少女时帝有一云：直腊畜狗其毛五采名曰：瓠（魏略曰：高辛氏有老妇居王室得耳疾挑之乃得物大如茧妇人盛瓠中覆之以俄顷化为犬其文五色因名曰：瓠）下令之後瓠遂衔人头造阙下群臣怪而之乃吴将军首也。（候视也。）帝大喜而计瓠不可妻之以女。又无封爵之道议欲有报而未知所宜女闻之以为帝皇下令不可违信因请行帝不得已乃以女配瓠瓠得女负而走入南山之上石壁室中所处险绝人迹不至（今辰州卢溪县西有武山黄闵武陵记曰：山高可万亻刃山半有瓠石室可容数万人中有石床瓠行迹今案山窟前有石羊石兽古迹奇异尤多望石窟大如三间屋遥见一石仍似狗形蛮俗相传云：是瓠象也。），於是女解去衣裳为仆鉴之结著独力之衣（仆鉴独力皆未详流俗本或有改鉴字为望者妄穿凿者也。）帝悲思之遣使寻求取遇风雨震晦使者不得进经三年生子一十二人六男六女瓠死後因自相夫妻织绩木皮染以草实好五色衣服制裁皆有尾形（于宝晋记曰：武陵长沙卢江郡夷瓠之後也。杂处五溪之内瓠凭山阻险每每尝为害揉杂鱼肉叩槽而号以祭瓠俗称赤体横裙即其子孙）其母後归以状白帝，於是使迎致诸子衣裳斑斓语言侏离（侏离蛮夷语声也。）好入山壑不乐平旷帝顺其意赐以名山广泽其後滋蔓号曰：蛮夷外痴内黠安土重旧以先父有功母帝之女田作贾贩无关梁符传租税之赋（优宠之故蠲其赋役也。《荆州记》曰：沅陵县居酉口有上就武阳二乡惟北是瓠子孙狗种也。二乡在武溪之北）有邑君长皆赐印绶冠用獭皮名渠率曰：精夫相呼为央徒（。《说文》曰：央女人自称央我也。音鸟党切此以上并见风俗通也。）其後号荆雍州蛮之後也。分建种落布在诸郡县荆州置南蛮雍州置宁蛮校尉以领之。
    西南夷夜郎者初有女子浣於Т水有三节大竹流入足间闻其中有号声剖竹视之得一男子归而养之及长有武才自立为夜郎侯以竹为姓（见。《华阳国志》）武帝元鼎六年平南夷为羊可郡夜郎侯迎降天子赐其王印绶後遂杀之夷獠咸以竹王非血气所生甚重之求为立後羊可太守吴霸以闻天子乃封其三子为侯死配食其父今夜郎县有竹王三郎神是也。（地里志曰：夜郎县有Т水东至广郁。《华阳国志》云：Т水通郁林有三郎祠皆有灵响。又云：竹王所捐破竹於林今王祠竹林是也。王尝从人止大石上命作羹从者白无水王以剑击石出水今竹王水是也。）滇王者（滇音颠地有滇池因为名）庄乔之後也。始楚威王时使略巴邑黔中以西（黔中即今黔州是其地本巴人也。）乔楚庄王苗裔乔至滇池三百里旁平地肥饶数千里（池旁地也。）以兵威定属楚欲归报会秦击夺楚巴黔中郡道塞不通因乃以其众王滇变服从其俗以长之（为其师长也。）。
    哀牢夷者其先有妇人名沙壹居于牢山尝捕鱼水中触沉木。若有感因怀佞十月产子男十人後沉木化为龙出水上少顷忽闻龙语曰：若为我生子今悉何在九子见龙惊走独小子不能去背龙而坐龙因舐之其母鸟语谓背为九谓坐为隆因名子曰：九隆及後长大诸兄以九隆能为父所舐而黠遂共推以为王後牢山下有一夫一妇复生十女子九隆兄弟娶以为妻後渐相滋长种人皆刻画其身象龙衣文皆著尾（自此以上并见风俗通也。）九隆死世世相继（哀牢。《传》曰：九隆代代相传名号不可得而数至於禁高乃可记名禁高死子吸代吸死子建非代建非死子哀牢代哀牢死子桑藕代桑藕死子如承代如承死子柳貌代柳貌死子扈桑代）乃分置小王往往邑居散在谷。
    冉ζ夷者汉武元鼎六年以为文山郡其山有六夷七羌九氐各有部落。
    东谢蛮者在黔安之东南蛮之别种也。松外蛮在西洱河其部落大者五六百户小者二三百户无大君皆不相统有数十姓以杨李赵董之家各擅一属自云：其先本汉人自夜郎滇池以西皆云：庄乔之馀种也。
    巴郡南郡蛮本有五姓巴氏樊氏樊氏（音审）相氏郑氏皆出於武落锺离山（世本曰：廪君之先故出诬诞也。）其山有赤黑二穴巴氏之子生於赤穴四姓之子生於黑穴未有君长俱事鬼神乃共掷剑於石穴约能中者奉以为君巴氏子务相乃独中之众皆叹。又令各乘土船约能浮者当以为君馀姓悉沉惟务相独浮因共立之是为廪君乃乘土船从夷水至盐阳（荆州图曰：副夷县有温泉古老相传此泉元出盐於今水有盐气县西一独山有石穴有二大石并立穴中相去可一丈俗名为阴阳石阴石常湿阳石常燥盛弘之。《荆州记》曰：昔廪君浮夷水射盐神于阳石之上案今施州清江县水一名盐水源出清江县西都亭山水经云：夷水巴郡鱼复县注云：水色清分十丈沙石蜀人见澄清因名清江也。）盐水有女神谓廪君曰：此地广大鱼盐所出愿留共居廪君不许盐神暮取来取宿旦化为虫与诸虫群飞掩蔽日光天地晦冥积十馀日廪君思其便因射杀之天日开明（世本日廪君使人操青缕以遗盐神曰：婴此即相宜云：与女俱生不宜将去盐神受此而婴之廪君即立阳石上应青缕而射之中盐神死天乃大开也。）廪君，於是君乎！夷城四姓皆臣之廪君死魂魄世为白虎巴氏以虎饮人血遂以人祠焉及秦惠王并巴中以巴氏为蛮夷君长世尚秦女其民爵土不更有罪得以爵除其君长岁出赋二千一十六钱三岁一出义赋千八百钱其民户出家布八丈二尺鸡羽三十钅侯（。《说文》家南蛮夷布也。音公亚切毛诗四钅侯既均仪礼钅侯矢一乘郑元曰：钅侯犹候也。候物射之也。三十钅侯一百四十九俗本家作蒙钅侯作镞并误也。）汉兴南郡太守靳︹请一依秦时故事至建武二十三年南郡氵屠山蛮雷迁等始反叛（氵屠音屠）冠掠百姓遣武威将军刘尚将万馀人讨破之徙其种人七千馀口置江夏界中今沔中蛮是也。
    僬侥国後汉时通焉自言我海西人海西即大秦也。獠者盖南之别种也。自汉中达邛笮洲洞之间所在皆有其种多散居山谷中不辨姓氏南本鸟蛮之别种。
    蒙氏蛮谓王为诏自言哀牢之後代居蒙舍州为渠帅在汉永昌故郡东姚州之西。
    哥罗国汉时闻焉在东南亦曰：哥罗富沙罗国云：其王姓天梨天钵罗。
    附国者蜀郡西北二千馀里即汉之南夷也。有嘉良夷即其东部所居种姓自相率领土俗与附国同西爨南宁之渠帅也。其王自云：本河东安邑人七世祖仕晋为南宁太守属中国乱遂王蛮夷梁元帝时南宁州刺史徐文盛徵诣荆州有爨瓒者遂据南宁之地。
    白马蜀之西冉ζ以东君长以十数白马最大皆氐类也。
    东女国西羌之别种以西海中复有女国故称东女焉。
    西域大月氐本行国也。居敦煌祁连间匈奴冒顿单于攻破月氐老上单于杀月氐月氐乃远去过大陇西击大夏而臣之其馀小众不能去者保南山羌号小月氐初月氐为匈奴所灭分其国为体密双靡贵霜顿都密凡五部翎侯（一云：小月氐国都富楼沙城其王本大月氐王寄多罗子也。寄多罗为匈奴所逐西徙後令其子守此城因号小月氐）宾国北与大月氐接匈奴破大月氐大月氐西君大夏而塞王南君宾（君谓为之君也。）塞种分散往往为数国（即所谓释种者也。亦语颇有轻重）自疏勒以西北休循捐毒之属皆故塞种也。
    乌孙国东与匈奴西北与康居西与大宛南与城郭诸国相接本塞地大月氐居其地後乌孙昆莫破大月氐大月氐徙西臣大夏而乌孙昆莫居之故乌孙民有塞种大月氐种。
    龟兹国者西域之旧国者也。後汉光武时其王名弘为莎车王贤所杀灭其族贤使其子则罗为龟兹王国。又杀则罗匈奴立龟兹贵人身毒为王。
    西夜国王号子合东与皮山西南与乌乇北与莎车西与蒲犁接蒲犁及依耐无雷国皆西夜类也。西夜与胡异其种类羌氐行国（言不土著也。）。
    中天竺国一名身毒身毒即天竺盖传译音字不同其实一也。从月支高附以西南至西海东至盘越列国数千里每国置王其名虽异皆身毒也。或云：摩伽国（亦云：婆罗门）昔有婆罗门领徒众千人肄业於树下树神降之遂为夫妇宫室自然而立僮仆甚盛，於是使役百神筑垒以绕之经日而就此後有阿育王复使鬼垒石为宫阙皆雕文刻镂非人所及阿育王颇行苛政置炮炙之刑谓之地狱今城中见有其迹焉。
    狮子国天竺旁国也。其国旧无人民止有鬼神及龙居之诸国商估来共市易鬼神不见其形但出珍宝显其所堪价商人依价取之诸国人闻其土乐因此竞至或有停住者遂成大国。
</div>
    <div class="pagination">
<a href="册府元龟_page694.html">上一页</a><span>...</span><a href="册府元龟_page690.html">690</a><a href="册府元龟_page691.html">691</a><a href="册府元龟_page692.html">692</a><a href="册府元龟_page693.html">693</a><a href="册府元龟_page694.html">694</a><span class="current-page">695</span><a href="册府元龟_page696.html">696</a><a href="册府元龟_page697.html">697</a><a href="册府元龟_page698.html">698</a><a href="册府元龟_page699.html">699</a><a href="册府元龟_page700.html">700</a><span>...</span><a href="册府元龟_page696.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
