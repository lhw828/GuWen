<!DOCTYPE html>
<html>
<head>
    <meta charset="UTF-8">
    <title>太平广记 - 第 144 页/共 323 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 144 页/共 323 页</h1>
    <div class="content">卷第二百六十七　酷暴一　麻秋　宋幼帝　高洋　南阳王　朱粲　陈承亲　薛震　陈元光
　独孤庄　索元礼罗织人　元楷　武承嗣　张易之兄弟
　郝象贤　周兴　侯思止　来俊臣
卷第二百六十八　酷暴二　吉顼　成王千里　张亶　王旭　京师三豹　张孝嵩　王弘义
　谢祐河内王懿宗　酷吏　杨务廉　李全交
卷第二百六十九　酷暴三　胡元礼　诬刘如璿恶党　宋昱韦儇　萧颖士　李希烈
　卢杞　襄样节度史牟　李绅　胡淛　韦公干　陈延美
　赵思绾　安道进
卷第二百七十　　妇人一　洗氏　卫敬瑜妻　周迪妻　邹待征妻　窦烈女　郑神佐女
　卢夫人　符凤妻吕荣　封景文　高彦昭女　李诞女
　义成妻　魏知古妻　侯四娘　郑路女　邹仆妻　歌者妇
卷第二百七十一　妇人二　
贤妇　徐才人　卢氏　董氏　高睿妻　崔敬女　李畬母　卢献女
　邓廉妻　肃宗朝公主　潘炎妻　刘皇后　河池妇人　贺氏
才妇　谢道韫　杨容华　上官昭容　张氏　杜羔妻　张睽妻
　关图妹　鱼玄机　牛肃女　慎氏　薛媛　孙氏
卷第二百七十二　妇人三
美妇人夷光　丽娟　赵飞燕　薛灵芸　孙亮姬朝姝　蜀甘后
　石崇婢翾风　浙东舞女
妒妇　　车武子妻　段氏　王导妻　杜兰香　任瑰妻　杨弘武妻
　房孺复妻　李廷璧妻　张褐妻　吴宗文　蜀功臣　秦骑将
卷第二百七十三　妇人四（附妓女）　周皓　李秀兰　杜牧　刘禹锡　李逢吉
　洛中举人　蔡京　武昌妓　韦保衢曹生　罗虬　徐月英
卷第二百七十四　情感　　买粉儿　崔护　武延嗣　开元制衣女　韦皋　欧阳詹　
薛宜僚　戎昱
卷第二百七十五　童仆（奴婢附）　韦桃符　李敬　武公干　吴行鲁　李鹄　捧砚
　捧剑　归秦　段章　上清李锜婢　李福女奴　却要




卷第二百三十三　　酒（酒量、嗜酒附）
千日酒　擒奸酒　若下酒　昆仑觞　碧筒酒　九酝酒　消肠酒　青田酒粘雨酒　
酒名　南方酒　李景让　夏侯孜　孙会宗　陆扆
酒量山涛　周顗　裴弘泰　王源中
嗜酒徐邈　刘伶　酒臭


千日酒
昔有人名玄石，从中山酒家沽酒。酒家与千日酒，忘语其节。至家醉卧，不醒数日。家人不知，以为死也，具棺殓葬之。酒家至千日，乃忆玄石前来沽酒，醉当醒矣。遂往索玄石家而问之，云："石亡已三年，今服阕矣。"于是与家人至玄石墓，掘冢开视，玄始醒，起于棺中。（出《博物志》）


擒奸酒
河东人刘白坠者善于酿酒。六月中时暑赫，刘以罂贮酒，曝于日中。经一旬，酒味不动，饮之香美，醉而不易醒。京师朝贵出郡者，远相饷餽，逾于千里。以其可至远，号曰"鹤觞"，亦名"骑驴酒"。永熙中，青州刺史毛鸿宾带酒之任。路中夜逢劫盗，盗饮之皆醉，遂备擒获。因此复名"擒奸酒"。游侠语曰："不畏张弓拔刀，唯畏白坠春醪。"（出《伽蓝记》）


碧筒酒
历城北有使君林。魏正始中，郑公悫三伏之际，每率宾僚避暑于此。取大莲叶置砚格上。盛酒三升。以簪刺叶，令与柄通。屈茎（"茎"原作"径"，据明抄本改）上，轮菌如象鼻。传吸之，名为"碧筒"。历下效之，言酒味杂莲气，香冷胜于冰。（出《酉阳杂俎》）


九酝酒
张华既贵，有少时知识来候之。华与共饮九酝酒，为酣畅，其夜醉眠。华常饮此酒，醉眠后，辄敕左右，转侧至觉。是夕，忘敕之。左右依常时为张公转侧，其友人无人为之。至明，友人犹不起。华咄云："此必死矣。"使视之，酒果穿肠流，床下滂沱。（出《世说》）


消肠酒
张华为醇酒，煮三薇以渍曲蘖。蘖出西羌，曲出北胡。胡中有指星麦，四月火星出，获麦而食之。蘖用水渍，三夕而麦生萌芽。以平旦时鸡初鸣而用之，俗人呼为鸡鸣麦。以酿酒，清美鬯。久含令人齿动，若大醉不摇荡，使人肝肠烂，当时谓之消肠酒。或云，醇酒可为长宵之乐。二说声同而事异焉。（出《王子年拾遗记》）


青田酒
乌孙国有青田核，莫知其树与实。而核大如五六升瓠，空之盛水，俄而成酒。刘章曾得二枚，集宾设之，可供二十人。一核方尽，一核所盛，复中饮矣。唯不可久置，久则味苦难饮。因名其核曰"青田壶"，酒曰"青田酒"。（出《古今注》）
乌孙国出产一种青田核，不知道是什么树结的，也不知道它的果实是什么样子的。这种青田核象能盛五六升东西的葫芦那么大。用这种空核盛水，不一会儿，水就变成了酒。有个叫刘章的人，曾得到两枚青田核，将朋友邀来设酒宴。这两枚青田核酿出来的酒，可供得上二十个人来喝。一核的酒才饮完，另一核中的水又变成了酒，可以接着钦。但是，不能将水放得时间长了。时间长了，则味苦难饮。因此，管这种核叫"青田壶"，这种酒叫"青田酒"。$
粘雨酒石虎于大武殿前起楼，高四十丈。结珠为帘，垂五色玉珮。上有铜龙，腹空，盛数百斛酒。使胡人于楼上噀酒，风至，望之如云雾。名曰"粘雨台"，使以洒尘。（出《拾遗录》）
石虎在大武殿前建造一座楼，高四十丈。将珠编结成门帘挂在上面，帘下饰有五色玉珮，帘上安装一条铜龙，龙腹是空的，可以盛几百斛酒。让胡人在楼上喝酒，有风刮来，远远望去整座楼如在云雾中。因此，这座楼名叫"粘雨台"，用它来洒尘。$
酒名
酒名：郢之富水，乌城之若下，荥阳之土窟春，富平之石冻春，剑南之烧春，河东之乾和蒲桃，岭南之灵溪博罗，宜成之九酝，浔阳之湓水，京城之西市腔，虾蟆陵之郎官清。河汉之（《国史补》"河汉之"作"阿婆清又有"）三勒浆，其法出波斯。三勒者，谓庵摩勒、毗黎勒、诃黎勒。（出《国史补》）


南方酒
新州多美酒。南方酒不用曲蘖，杵米为粉，以众草叶胡蔓草汁溲，（南人呼"野葛"为"胡蔓草"）大如卵，置蓬蒿中阴蔽，经月而成。用此合糯为酒。故剧饮之后，既醒，犹头热涔涔，有毒草故也。南方饮既烧。即实酒满瓮，泥其上，以火烧方熟。不然，不中饮。既烧即揭瓶趋虚，泥固犹存。沽者无能知美恶，就泥上钻小穴可容筋，以细筒插穴中，沽者就吮筒上，以尝酒味，俗谓之"滴淋"。无赖小民空手入市，遍就酒家滴淋，皆言不中，取醉而返。南人有女数岁，即大酿酒。既漉，候冬陂池水竭时，置酒罂，密固其上，痤于陂中。至春涨水满，不复发矣。候女将嫁，因决陂水，取供贺客。南人谓之"女酒"。味绝美，居常不可致也。（出《投荒杂录》）


李景让
大中年，丞郎宴席，蒋伸在座。忽斟一杯言曰："席上有孝于家，忠于国，及名重于时者，饮此爵。"众皆肃然，无敢举者。独李公景让起引此爵，蒋曰："此宜其然。"（出《卢氏杂说》）


孙会宗
唐孙会宗仆射，即渥相大王父也。宅中集内外亲表开宴。有一甥侄为朝官，后至。及中门，见绯衣官人，衣襟前皆是酒涴，咄咄而出。不相识。顷即席，说于主人。讶无此官。沉思之，乃是行酒时，阶上酹酒，草草倾泼也。自此每酹酒，止则身恭跪，一酹而已，自孙氏始，今人三酹非也。（出《北梦琐言》）


陆扆
陆相扆出典夷陵时，有士子修谒。相国与之从容，因命酒酌劝。此子辞曰："天性不饮酒。"相曰："诚如所言，已校五分矣。盖平生悔吝有十分，不为酒困，自然减半也。"（出《北梦琐言》）


周顗
周顗字伯仁，饮酒至量一石。及过江，虽日醉，每恨无对。偶有归对北来，顗遇之，为忻然。乃置酒二石共饮，各大醉。及醒，顗使人视，客已腐肋而死矣。（出《晋书》）


裴弘泰
唐裴均之镇襄州，裴弘泰为郑滑馆驿辷官，充聘于汉南。遇大宴，为宾司所漏。及设会，均令走屈郑滑裴辷官。弘泰奔至，均不悦。责曰："君何来之后，大涉不敬。酌后至酒，已投乣筹。"弘泰谢曰："都不见客司报宴，非敢慢也。叔父舍罪，请在座银器，尽斟酒满之。器随饮以赐弘泰，可乎？"合座壮之，均亦许焉。弘泰次第揭座上小爵，以至觥船。凡饮皆竭，随饮讫。即置于怀，须臾盈满。筵中有银海，受一斗以上，其内酒亦满。弘泰以手捧而饮，饮讫。目吏人，将海覆地，以足踏之，卷抱而出，即索马归驿。均以弘泰纳饮器稍多，色不怿。午后宴散，均又思弘泰之饮，必为酒过度所伤，忧之。迨暮，令人视饮后所为。使者见弘泰戴纱帽，于汉阴驿厅，箕踞而坐。召匠秤得器物，计二百余两。均不觉大笑。明日再饮，回车日，赠遗甚厚。（出《乾鐉子》）


王源中
王源中，文宗时为翰林承旨。暇日，与诸昆季蹴踘于太平里第。球子击起，误中源中之额，薄有所损。俄有急召，比至，上讶之。源中具以上闻，上曰："卿大雍睦。"命赐酒二盘，每盘贮十金碗，每碗各容一升许，宣今并碗赐之。源中饮之无余，略无醉容。（出《摭言》）


嗜酒
徐邈
魏徐邈字景山，为尚书郎。时禁酒，邈私饮沉醉。从事赵达问曹事，邈曰："中圣人。"达白太祖，太祖甚怒。鲜于辅曰："醉人谓清酒为圣人，浊酒为贤人。邈性修慎，偶醉言耳。"乃得免罪。（出《异苑》）


</div>
    <div class="pagination">
<a href="太平广记_page143.html">上一页</a><span>...</span><a href="太平广记_page139.html">139</a><a href="太平广记_page140.html">140</a><a href="太平广记_page141.html">141</a><a href="太平广记_page142.html">142</a><a href="太平广记_page143.html">143</a><span class="current-page">144</span><a href="太平广记_page145.html">145</a><a href="太平广记_page146.html">146</a><a href="太平广记_page147.html">147</a><a href="太平广记_page148.html">148</a><a href="太平广记_page149.html">149</a><span>...</span><a href="太平广记_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
