<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 48 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 48 页/共 111 页</h1>
    <div class="content">
　　古今合璧事类备要续集卷五
　　钦定四库全书
　　古今合璧事类备要续集卷六
　　宋　谢维新　撰
　　家世门
　　庆胄
　　歴代源流【胄系也所以系诸人之后也积善之家必有余庆从古而然故自髙阳氏髙辛氏始曰才子左文十八唐虞夏皆曰胄子书舜典商曰后裔微子之命周曰贵防周礼汉曰功臣苗裔汉功臣表魏晋而下有所谓豪俊公子魏志注贵介公子刘伶酒徳颂家世余绪顔之推家训至于唐有所谓公卿子弟选举志李徳裕我本朝晏元献公又曰丨丨类要皆是也君子不可无攷焉】
　　事类济美【见前集有子门】种徳【咎繇迈而丨丨兮徳茂乎英六迈行也种布也英六并国名咎繇能布行道徳子孙茂盛封于英六帝王世纪】象贤【殷王元子惟稽古崇徳丨丨统承先王修其礼物作宾于王家与国咸休永世无穷书防子之命】践猷【尔惟丨修厥丨旧有令闻同上】席宠【兹殷庶士丨丨惟旧书君陈】祚【周公之丨丨也左】世子【诸侯丨丨世国注象贤也记王制】公子【公之子曰丨丨公之孙曰公孙左注】有后【臧孙逹其丨丨于鲁乎左隐】必大【晋毕万封于魏小偃曰毕万之后丨丨左闵】葛藟【丨丨王族刺平王也云云緜緜丨丨在河之浒诗】椒聊【丨丨刺晋昭公也君子见沃之盛强能脩其政知其蕃衍盛大子孙将有晋国焉诗】析薪【见不肖子门】乔木【所谓故国者非谓有丨丨之谓也有世臣之谓也孟】光有耀【陈厉公生敬仲其少也陈侯以筮之曰此其代陈有国乎不在此其在异国非此其身在其子孙丨逺而自他丨丨者也左庄二十】徳在人【栾书虽弑厉公然人被其徳不以为恶曰武子之丨丨丨如周人之思召公也国语注又士鞅曰栾黡汰虐已甚犹可以免其在盈乎秦伯曰何故对曰武子之丨丨丨左成十五年】侍祠侯【张奋释通纯之子袭封武始侯来朝上引见宣平殿应对合旨显宗异其才以为丨丨丨注各以子孙侍祠封侯解见邓禹传】保家主【韦康字元将诞字仲将孔融与康父端书曰前日元将来渊才亮茂雅度毅伟世之器也昨日仲将又来懿性昌实文思笃诚丨丨之丨也不意双珠近出老蚌甚珍贵之魏志】功臣之裔【封爵之誓曰使河如带泰山如厉国以永宁爰及苗裔史功臣表】公族之苗【大司农李固丨丨丨丨忠正不挠其以为太尉汉官】铭功彛鼎【孝宣时美阳得罪京兆尹上议曰按鼎有刻书曰王命尸臣官此栒邑尸主事之臣赐臣新蔽雕代尸臣拜手稽首曰敢扬天子丕显休命此殆周之所以褒赐大臣子孙大臣子孙刻铭其先功藏之于宗庙也汉郊祀志】受学金华【班伯绍丨丨于丨丨殿中数年金华之业絶出与王许子弟为羣在绮繻纨袴之间非所好也汉班氏叙】贵介公子【汉书】郡将郎君【刘祐为郡主簿郡将少子出钱令市果实祐实悉买笔书具与之白丨丨丨丨年可入小学而但傲狠逺近谓明府无过庭之教郡将使就祐受经遂成学业后汉】封爵袭号【金钦幸得以通经术超擢侍帷幄重防厚恩丨丨丨丨汉书甄邯】袭紫【恂恂苖丨丨丨丨注公侯皆紫绶金印纽后隂识】三男一经【邓禹有丨丨各命通丨丨其闺门之训皆可为后世法袁氏汉纪】四世清徳【杨震之后丨丨并为三公彪字文光清徳海内所瞻】子孙必兴【见后集大理卿门】子孙有封【邓后训之女也叔父浮言常闻活千人者丨丨丨丨兄训为谒者使修旧河岁活防千人天道可信家必防福后祖父太尉禹欢曰吾尝将百万之众未尝妄杀一人其后世必有兴者后汉】圆源毓珠【凡水其方折者有玉其丨毓者有珠尸子】蓝田种玉【诸葛恪字元逊瑾之长子少有才名藻歧嶷辨论应机莫与为对孙权见而竒之瑾曰丨丨生王真不虚也呉志】佩紫香囊【见侄类注】衣刺文袴【谢尚好丨丨丨丨诸父责之因而自改】门中龙虎【王僧防戒子书曰吾丨丨优者为丨凤劣者为丨豹失防之后岂龙武之议哉况吾不能为汝防正应各自弩力耳】宂中骐骥【虎豹之丨生此丨丨丨刘梦得考章铭】襁褓补官【李义甫诸子虽丨丨皆丨清丨本】寳劒立勲【长庆元年幽镇乱杀田正愬为魏节度以其玉带丨丨丨大丨吾又以此平蔡今镇人叛逆公冝用此剪之元翼承命感激乃以劒及带令于军中】少习台阁【朝廷显官须公卿子弟为之何者丨丨其业目熟朝廷事丨丨之仪不教而自成寒士纵有出人之才固不能闲习也选举志李徳裕】犹有簪笏【文宗以拾遗魏謩徴之裔孙颇竒待之謩累谏事转起居舎人紫宸中谢上曰卿家有旧书诏否对曰比多失坠唯簪笏存上曰进来郑覃曰在人不在笏上曰覃不解朕意比甘棠之义非笏而已将退又戒之曰事有不当即奏论谟曰臣今为史官不敢逾越曰两省但合论事勿拘此言唐纪】授六品官【本朝沈义伦卢多逊为相其子起家即授水部员外郎后遂以为常今之朝奉郎是也吕文穆为相当任子奏曰臣忝甲科及第释褐止受六品京官况天下才能老于岩宂不能沾寸禄者多矣今臣男始离襁褓膺此宠命恐罹谴责乞以臣释褐时所授官捕之自是止丨丨丨京丨因为定制以至今日挥尘録】弃科举学【吕希哲字原明少好学王安石谓之曰士未官而专科举者为贫也有官矣而复事科举是侥幸冨贵利达而已学者不由也希哲遂丨丨丨一意古丨】不求恩泽【王文正公旦以俭约率励子弟使在冨贵不知为骄侈兄子睦欲举进士公曰吾尝以太甚为惧其可与寒士争进至其薨也子素犹未官遗表丨丨丨丨神道碑】分衔左右【元祐间范纯仁当国一时科举取人多得豪杰之士范纯仁病公卿家子弟或不知书言于朝乃于有无出身人丨位上带丨丨丨字以分优劣欲公卿子弟知向学故为是以奬劝焉】
　　地胄髙华王家龙凤【王僧防戒子书曰丨丨门中优者如丨丨劣者犹虎豹南史】谢庭兰玉【见前集侄类注】代作宗师【伏氏自东西京相袭为名儒以取爵位中兴而桓氏尤盛自荣至典世宗其道父子兄弟丨丨丨丨】世习朝仪【王恱之字少明父纳之有青箱世谓之王氏青箱丨练丨丨丨并谙江左旧事】儒术传家【韦孟以诗礼传楚而郊庙之制卒正于元成郑以笺注师汉而禅代之仪卒集于小同贾谊以经术起而嘉最好学卢植以儒学用而谌为祭酒韩文】父子继美【以夷简为父而公着为子其谋谟事业有大过人者盖夷简善任智而公着则特立以成天下之务贤于父逺矣吕文靖】
　　地胄不称宠荣之位【贵游子弟未免襁褓而加青紫之秩才胜衣冠而居丨丨丨丨抱朴子】膏粱之性【栾伯请公族大夫公曰夫丨丨丨丨难止也贾逵曰膏肉之肥者粱食之精者言食肥美者率骄放其性难止也左】降在皂【叔向曰栾郤胥原狐续庆伯丨丨丨丨注八姓旧臣之族皂晋臣也左】生为愍【汉功臣苗裔或絶或乏丨丨丨丨死为转尸功臣表】不肖败家【唐李勣谓其弟弼曰我见房龄杜如晦辛苦立门户悉为丨丨子丨之我今以子孙付汝可慎察有不厉言行交非其类急榜杀之毋令人笑吾犹笑房杜】不道破产【唐卢坦为河南尉时杜黄裳为尹召坦曰某家子与恶人游破产盍察之坦曰凡居官亷虽大臣无厚蓄其能积财者必剥下以致之如子孙善守是天富不道之家不若恣其不道以归于人黄裳惊其言】持纸阁笔【唐苖晋卿知选以张奭为第一奭中丞倚之子本无学术议者嚣然宗覆实奭丨丨终日笔不得下人谓之曳白晋卿坐贬】假手赋诗【梁朝全盛之时贵防子弟多无学术至于谚云上车不落则著作体中何如则秘书无不熏衣剃面傅粉施朱驾长檐车踉髙齿屐坐棊子方褥凭班丝隠囊列器玩于左右从容出入望若神仙明经求第则雇人答防三九公防则丨丨丨丨当尔之时亦快士也及离乱之后朝市迁革铨衡选举非复曩者之亲当路秉权不见昔时之党求诸身而无所得施之世而无所用被褐而无裘珠失皮而露质兀若枯木泊若穷流蹗躅戎马之间转死沟壑之际当尔之时诚驽才也顔氏家训】弹丝弄竹【太祖曰资防子弟但能在家丨琵琶弄丝竹岂能治民于是不许亲民石介圣政録】饱食醉酒【士大夫耻涉农商羞务工伎射既不能穿札笔则才记姓名丨丨丨丨忽忽无事以此销日以此终年或因家世余绪得一阶半级便自为足全忘脩学及有吉凶大事议论得失防然张口如坐云雾公私宴集谈古赋诗塞黙低头欠伸而已有识傍观代其入地何惜数年勤学长受一生愧辱哉顔氏家训】
　　自矜门第李勣外孙【温造天子爱其才问造家世及年造对曰臣五世祖大雅外五世祖李勣臣犬马之齿三十有二帝竒之】方相从侄【唐有士人姓方好矜门地但姓方贵人必认为亲或戯之曰丰邑方相何亲遽曰再从伯父戯者笑曰既是方相侄只堪吓鬼丰邑坊造凶器出卖之所也朝野佥载】魏文正笏【白居易】马北平王【韩退之】
　　诗集素风【家袭韦平身业文丨丨清白至今贫刘禹锡】朱轮【一家何啻十丨丨诸父双飞秉大钧同上与李庚赴选】家风【东山子弟丨丨在欧阳修】世胄【鬱鬱涧底松离离山上苗以彼径寸茎防此百尺条丨丨蹑髙位英俊沉下僚地势使之然由来非一朝金张借旧业七叶珥汉貂冯唐岂不伟白首不见招左思咏史】朱门【悲哉为儒者力学不知疲读书眼欲暗秉笔手生胝下士方一第成名良苦迟纵有宦达者两鬓已成丝可怜少壮日适在穷贱时丈夫老且病焉用冨贵为沉沉丨丨宅中有乳臭儿状貌如妇人光明膏粱肥手不把书卷身不擐戎衣二十袭封爵门承勲戚资春来日日出服御何轻肥朝从愽徒饮暮有娼楼期平封还酒债堆金选蛾眉声色狗马外其余一无知山苗与涧松地势随髙卑古来无柰何非独君伤悲白居易行】锦衣【丨丨鲜华手擎鹘闲行气儿多轻忽稼穑艰难总不知五帝三王是何物外史蜀王建僭位游龙华禅院召僧贯休口诵近诗时诸王贵戚皆侍坐休欲讽之因诵公子行】
　　圣贤后
　　歴代源流【论圣贤之后者当不徒以苗裔论也盍亦攷论诸家学之何如耳故元凯皆以才子称可以无忝于乃祖乃父至于不才者如所谓浑敦穷竒梼杌饕餮者非不为人后也然滔滔者皆是亦何足録哉今周孔以前姑未暇论盍相与遡周孔之裔而言之可乎周公者文王之子也而其子乂有伯禽能不坠周公之业孔子殷汤之后也而其子又有伯鱼能不忘孔子之学然而犹未也周公之后有僖公亦能复周公之宇故诗人颂之孔子之后有子思亦能述孔子之言故者详之凡所以推其后者无非取其不坠于家学也岂但以区区之苗裔论哉故孟子鲁族孟孙之后则于周公为无忝孔顺者孔子六世孙孔鲋者孔子七世孙孔襄九世安国十一世若此者则于孔子为无玷不然则伯鲧也丹朱也商均也其先世何如人哉其先世黄帝也然黄帝之子二十五人而得姓者十有四今其后岂果无人哉吾是以知其不当徒以苖裔论也明矣】
　　事类伊陟【伊尹之子賛于巫咸作咸乂四篇书并注】君陈【周公之子礼记周公命丨丨分正东郊】伯禽就国【丨丨丨封于鲁周公曰子之丨慎毋以国骄人史世家】伯鱼过庭【陈亢问于伯鱼曰子亦有异闻乎曰尝独立鲤趋而丨丨曰学诗乎曰未也不学诗无以言鲤退而学诗他日又独立鲤趋而丨丨曰学礼乎曰未也不学礼无以立鲤退而学礼语】子思中庸【孔子之孙丨丨作丨丨】曾子大学【丨晢之丨参着丨丨】孔子之孙【丨丨丨丨至今世袭封为衍圣公】荀卿之后【后汉荀淑荀况十一世孙本】童乌太【扬雄字子云其先出自有周伯侨者以支庶初食采于晋之扬因氏焉草太经以拟易其子丨丨九龄而与文本】福畤中説【王通讲道河汾着中説其弟凝缮録召诸子而授之曰先兄之绪言也孺子奉之毋使失坠福畤编为十卷于以观先君之事业明道垂训子孙以为素业其孙勮勃皆有文名家事杂録】
　　世业
　　歴代源流【古者农工商贾各有其业而士不与焉故农相与谋稼穑于田埜工相与议技巧于官府商贾相与语财于市井朝夕从事不见异物而迁焉故其父兄之教不肃而成子弟之学不劳而能各安其居而乐其业甘其食而美其服虽见竒丽纷华非其所习譬犹戎狄之与于越不相入矣是以欲寡而事节财足而不争于是在民上者道之以徳齐之以礼故民有耻而且敬贵谊而贱利此三代之所以直道而行不严而治之大畧也及周室衰礼法堕诸侯刻桷丹楹大夫山节藻棁八佾舞于庭雍彻于堂其流至乎士庶人莫不杂制而弃本稼穑之民少商旅之民多谷不足而货有余陵夷至于桓文之后礼谊大坏上下相冒国异政家殊俗嗜欲不节僣差之极于是商通难得之货工作亡用之器以追时好而取世资伪民背实而要名奸夫犯害而求利富者木土被文锦犬马余肉粟而贫者短褐不全唅菽饮水其与编户齐民同列而以财力相君虽为仆虏犹亡愠色故夫饰变诈作奸轨者自足乎一世之间守道循理者不免于饥寒之患其教自上兴繇法度之亡限也君子亦以此观世变云】
　　事类治产【范蠡之陶为陶朱公丨丨积居与时逐十九年之间三致千金而再分散与贫友昆弟后年衰老听子孙脩业而息之遂至钜万故言冨者称陶朱】治生【白圭乐观时变人弃我取人取我予能薄饮食忍嗜欲节衣服与用事僮仆同苦乐故曰吾治生犹伊吕之谋孙呉用兵商鞅行法也天下言丨丨者祖白圭】盐盬【猗顿用丨丨起顿鲁之穷士盬盐池于此造盐故曰盬塩】铸冶【邯郸郭纵以丨丨成业与王者埒冨】畜牧【乌氏赢丨丨及众斥卖谷量牛马比封君】丹宂【巴寡妇清其先得丨丨而擅其利数世家亦不訾】铁山【蜀卓氏之先赵人后迁之蜀临卭即丨丨鼓铸运筹筭贾滇蜀民富至童八百人田池射猎之乐拟于人君】盐井【成都罗裒赀钜万初贾京师随身数十百万为平陵石氏持钱其人强力石氏赀次如氏苴氏亲信厚赀遣之令往来巴蜀数年间致千余万裒举其半赂遗曲阳定陵侯依其权力賖贷郡国人莫敢负擅丨丨之利期年所得自陪遂殖其货】陂田【宛孔氏之先梁人也铁冶为业秦灭魏迁孔氏南阳大鼓铸规丨丨连骑防诸侯因通商贾之利有游间公子之名然其嬴得过当瘉于孅啬家致数千金故南阳千贾尽法孔氏之雍容】鱼盐【齐俗贱奴虏而刁间独爱贵之桀黠奴人之所患唯刁间收取使之逐丨丨商贾之利或连车骑交守相故奴曰宁爵无刁】马毉【张黒以丨丨而击钟】胄脯【独氏以丨丨而连骑】田畜【宣曲任氏其先为督道仓吏秦之败也豪杰争取金玉任氏独窖仓粟楚汉相距荥阳民不得耕种米石至万而豪杰贪玉尽归任氏以此起富富人奢侈而任氏拆节为力丨丨非丨丨所生不衣食公事不毕则不得饮酒食肉以此为闾里率故富】田农【秦杨以丨丨而甲一州】转毂【周人玩孅而师史尤甚丨丨百郡国无所不至能致十千万】贩脂【翁伯以丨丨而倾县邑】卖浆【张氏以丨丨而隃侈】洒削【质氏以丨丨而鼎食】粟万钟【塞之斥也唯桥桃以致马千匹牛倍之羊万丨以丨丨计】息十倍【呉楚兵之起长安中列侯封军行从军旅赍贷子钱家子钱家以为关东成败未决莫肯予唯母塩氏出捐千金贷其息十之三月呉楚平一岁中母塩氏丨丨丨用此冨关中】千戸侯等【陆地牧马二百蹏牛千蹏角千足羊泽中千足彘水居千石鱼波山居千章之荻安邑千树枣燕秦千树栗蜀汉江陵千树橘淮北荥南河济之间千树荻陈夏千亩漆齐鲁千亩桑麻渭川千亩竹及名国万家之城带郭千亩亩钟之田若千亩巵茜千畦姜韭此其人皆与丨丨丨丨】千乗家比【通邑大都酤一岁千酿醯酱千瓶浆千儋屠牛羊彘千皮糓籴千钟薪藁千车船长千丈木千章竹竿万个轺车百乗牛车千辆木器漆者千枚铜器千钧素木铁器若巵茜千石马蹏噭千牛千足羊彘千双童手指千筋角丹砂千斤其绵絮细布千钧文采千匹荅布皮革千石漆千大斗糵麴塩豉千合鮯鮆千斤鲰鲍千斤枣粟千石者三之狐貂裘千皮羔羊裘千石旃席千具它果采千种子金钱千贯节驵侩贪贾三之亷贾五之亦丨丨丨丨并汉货殖传序】











　　古今合璧事类备要续集卷六
<子部,类书类,古今合璧事类备要>
　　钦定四库全书
　　古今合璧事类备要续集卷七
　　宋　谢维新　撰
　　类姓门
　　赵
　　宗赵　【赵姓有二在本朝谓之宗赵同姓者谓之外赵附见后】
　　皇朝源流【赵之先与秦共祖皆颛帝之裔孙曰女脩女脩织元鸟陨卵脩吞之生大业大业娶少典之子曰女华女华生大费与禹平水土帝锡元圭禹受之曰非予能成亦大费为辅舜曰咨尔费賛禹功其锡皁游尔后嗣将大乃妻以姚姓之玉女大费拜受佐舜调驯鸟兽是为栢翳舜赐姓嬴氏栢翳生大亷大亷元孙曰中行仕商为太戊御其后生季胜季胜三世生造父造父为穆王攻徐偃王大破之以功封赵城子孙因氏焉造父下六世生奄父奄父为周宣王御脱于千亩之战奄父生叔带叔带以幽王无道去周仕晋文侯以为御士其后七世生衰衰仕公子重耳骊姬之乱从奔狄狄人伐咎如得二女以长女妻重耳少女妻衰而生盾衰在晋时又生同括婴齐及反国遂霸诸侯以衰为原大夫任以国政衰卒谥为成季子盾为嗣卒谥为宣孟子朔嗣屠岸贾之难韩厥暨公孙杵臼程婴志存赵氏得朔之遗腹子匿之后宫后程婴与俱匿山中居十五年晋景公疾卜之曰大业之后不遂者为祟以问韩厥韩厥知赵孤在乃曰大业之后在晋絶祀者其赵氏乎夫中衍佐大戊及周天子皆有明徳叔带事先君文侯至于成公世有大功未尝絶祀今君独灭赵宗国人哀之故见防惟君图之景公问赵尚有后乎厥以实对乃谋立赵氏得赵孤曰武是为文子文子之孙曰鞅是为简子简子之子曰防是为襄子襄子卒子献侯立献侯卒子烈侯嗣始与韩魏分晋列为诸侯开国于邯郸战国时为强盛与齐秦燕楚皆称王由武灵王传五世而秦并六国子孙分散至汉京兆尹广汉世居涿郡逮后唐而至僖祖文献皇帝生焉我僖祖生长于燕歴永清文安幽都三县而生我顺祖惠元皇帝累官兼御史中丞生我翼祖简恭皇帝歴营蓟涿三郡刺史生我宣祖昭武皇帝我僖祖长于燕戎马之地土俗尚武惟我僖祖以儒学为业故当时有鸿鹄之誉闻于河朔间顺祖少以才学知名继而为藩府从事累官至兼御史中丞翼祖少慷慨有四方之志时刘仁恭父子继为燕帅而翼祖屈身以事之盖不欲去父母之邦也周显徳中我宣祖贵朝廷以恩例追赠翼祖至左骁卫上将军宣祖少骁勇善骑射为乡里所推而雅好儒素起家事赵王王镕时后唐庄宗初开府于太原与梁氏南靣而争天下于河上日寻干戈战无虚日常命我宣祖求援于镕镕因命宣祖以五百骑赴之澶渊对垒屡有战功及平定河南唐庄宗爱其勇敢因留之命掌禁军号飞捷指挥使自同光至晋开运逾二十年军职不改当时同列者多领藩鎭而宣祖处之恬然未尝介意汉干祐中王景崇据鳯翔叛朝廷命赵元晖乐元福领军进讨时宣祖预其行防蜀冦来扰邉宣祖率所部御之于寳鸡拥兵大战杀获万计是役也我宣祖身先士卒矢中左目勇气弥厉以功迁防圣都指挥使周有天下累功转左厢都指挥使世宗征河东为地道穴其城命我宣祖监总其事世宗征淮甸以宣祖为前军副都指挥使领所部兵先入淮阳安民禁暴呉人恱之时诸将皆争子女玉帛而宣祖但使人购书籍得三千余卷先是我太宗年甫志学耽翫经史宣祖尝谓曰惟文与武立身之本也尔其勉之尽以所获书付焉时宣祖扬州驻军数月厉兵捍冦声振敌境世宗嘉之未几以疾归欲与太宗防于夀春后至京师薨赠太尉焉太祖皇帝乃宣祖第二子也至眞宗大中祥苻五年十月戊午降于禁中延恩殿曰吾人皇中九人之一也是汝赵之始祖再降乃轩辕黄帝凡世所知少典之子非也毋感赤电梦天人生于夀丘后唐时七月一日下降总治下方生赵氏之族今已百年矣皇帝善抚育苍生无怠前志即离坐乗云而去及晓以语宰相等仍召至殿上观降临之所十月二十五日大赦天下云云闰十月癸巳恭上九天司命保生天尊徽号曰圣祖上灵髙道九天司命保生天尊大帝又上圣祖母徽号曰元天大圣后】






　　事类脤膰【以丨丨之礼亲兄弟之国礼】寳玉【分丨丨于伯叔之国】天水【郡望也】维城【宗子丨丨诗】麟趾【公子仁厚如丨丨之跱也同上】犬牙【丨丨相制磐石之宗汉书】尧族【帝丨以亲九丨】周蕃【维丨之翰四国于丨诗】文昭【丨之丨也左】内睦【故能丨丨九族诗】天潢【丨之丨也】宗屏【丨臣丨翰】盟府【藏在丨丨世世守之左】宗支【丨子公室之丨叶也同上】玉牒【丨丨传芳】金枝【丨丨擢秀】宗英【丨中之英】帝胄【丨室之丨】周五等【丨建丨丨之爵大封同姓汉】唐九人【丨宗室入相有丨丨】刘更生【丨向字丨丨汉之宗臣也】李长吉【丨贺字丨丨唐之宗室也】棠棣韡韡【丨丨之华鄂不丨丨诗】瓞緜緜【文王之兴本由太王也丨丨丨丨】孙子本支【文王丨丨丨丨百世并同上】公族枝叶【公子丨丨之丨丨也左】大雅不羣【河间献王丨丨卓然丨丨】为善最乐【东平王苍丨丨丨丨】尧子一十八人【神丨之丨丨丨丨丨】周封五十三国【丨家之丨丨丨丨丨】亲睦合十五位【本朝仁宗景祐三年六月丨丨宅成丨皇族丨丨丨居焉始置太宗正司于祖宗后选一人领之乃诏国子监直讲王宗道为亲睦宅说书】学士召试三题【皇祐五年右亲龙武大将军克悚上拟试诗赋论十卷且随举八人赴殿试上曰宗子好学亦朝廷美事也令丨丨院丨丨丨丨既中等迁右衞大将军同上】汝愚言去王抃【赵丨丨当淳熈之朝以一丨而丨丨丨之奸】令时袭封安定【赵丨丨字徳麟元祐中东坡喜其才美为作字説同陈履常欧阳叔弼昆季从公诗酒胜集秋旸赋洞庭春色赋皆为徳麟作积官朝奉大夫建炎中诏丨丨丨丨郡王有诗号安乐集】
　　外赵【见前皇朝源流下】
　　事类孰贤【文公七年酆舒问于贾季曰赵衰赵盾丨丨对曰赵衰冬日之日也赵盾夏日之日也左】举士【赵文子丨筦库之丨七十余家礼】方畧【前赵充国愿至金城图上丨丨又曰明主可为忠言遂上屯田奏成帝时追美图画而颂之曰汉命虎臣惟后将军昔周之宣有方有虎汉之中兴充国作武﨣﨣威威亦绍厥后】钩距【前赵广汉为二千石善为钩距它人効者莫能及其发奸摘伏如神】名家驹【后赵憙更始即位徴憙年未二十既引见更始笑曰茧栗犊岂能负重致远乎又曰卿丨丨丨弩力勉之】当雄飞【后赵温字千柔初为京兆丞叹曰大丈夫丨丨丨安能雌伏遂弃官歳饥散家粮以振穷饿所活万余人拜司徒】一身为胆【赵云尝将数十骑与曹公战先主曰子龙丨丨都丨丨也军中号为虎威将军蜀志】风骨秀爽【唐赵彦昭甘州人父武孟少游猎以所获馈其母母泣曰汝不为好事而放荡吾安望哉武孟感激遂力学淹该书记为侍御史着西河人物志十篇彦昭少豪迈丨丨丨丨及进士第景龙中迁同平章亊】文行知名【赵光逢字延吉时人称其方直温润谓之玉界尺唐亡亊梁为中书侍郎同中书门下平章亊累迁左仆射以太保致仕】力学淹该【见上风骨秀爽注】鼎铛有耳【本朝赵普字则平幽州蓟人太祖受禅普以佐命功授右谏议大夫宠待如左右手判大理寺雷徳骧愤其増减刑名求见于太祖语不逊太祖叱之曰丨丨尚丨丨　汝不闻赵普吾之社稷臣乎封真定郡王諡曰忠献】琴鹤自随【赵抃神宗即位召知谏院故事近臣自京师还将大用必更省府不为谏官大臣为言上曰用赵抃为谏官赖其言耳茍欲用之何伤及谢上谓公曰闻君以疋马入蜀以一丨一丨丨丨为政简易亦称是耶其再任也屏去丨丨止一苍头】弹劾不避【赵抃字阅道衢州西安人少孤贫举进士及为殿中侍御史丨丨丨丨权势京师号铁靣御史迁龙图阁直学士知成都】决亲征议【髙宗绍兴四年赵鼎为相伪齐入冦鼎丨丨丨之议于是世忠进屯扬州遂捷于大仪镇鼎又荐张浚可当大事】
　　钱
　　古今姓纂【钱姓出陆终盖颛顼之苗裔陆终生彭祖孙孚周钱府上士因官命氏焉自三代以来无甚显者战国时有隠士钱丹秦有御史大夫钱产子孙居下邳至唐末钱氏多居东南及镠乗乱世起余杭有地十三州号兼呉越而王几百年而武进钱氏犹隠徳累世不显武进之钱自实七世至君有闻又有贤子不降益彰其势孰止欧阳公钱治屯田墓志】
　　亊类孝行【钱道职字子韬少以丨丨着闻累以功都督郢州刺史南史】公望【唐钱徽字蔚章中进士第迁中书舎人加承防宪宗独召徽称其长者时内钱财图复河湟然禁无名贡献而至者不甚郤徽恳谏罢之阙　有牛田钱百万刺史以给宴饮赠饷者徽曰此农耕之备命代贫民租入又任庶子时韩公武以赂公卿遗徽钱二十万不纳时称有公望】有文章【本朝钱惟演少富贵志于学丨丨丨与杨亿刘筠齐名尝曰学士备顾问不可不该博故其家聚书侔于秘府初諡曰文墨改諡曰思又改曰文僖凡三易名云】喜草【钱昆字裕之呉越国王倧之子也善为诗赋又丨丨丨】封秦王【钱俶字文徳临安人也祖镠因唐末黄巢之乱据有呉越昭宗授以杭越节制封彭城王梁唐封为呉越国王諡曰武肃父元瓘諡曰文穆王子佐嗣佐卒以弟倧继倧为牙校胡进思所废俶时镇浙东遂度江袭位汉授以东南面兵马都元帅锡以金印玉册仍领镇海镇东节度使至周以天下兵马都元帅处之宋兴改大元帅自我太祖受命俶贡奉有加开寳六年封其妻孙氏为贤徳顺穆夫人江南平俶与妻子来朝我太祖待以优礼赐剑履上殿诏书不名又以俶妻为呉越国王妃自晋王宰相及中外臣僚请留俶不遣俶归国时大祖封文字一箧付俶仍谕曰朕知公忠俶感泣至国啓封皆晋王以下留俶疏也太平兴国三年复来朝遂以国归太宗改封淮海王以礼贤宅赐之钱氏五主共八十四年俶以天下既平求去元帅之称改汉南国王永熈四年出为武胜军节度使徙国南阳又辞国号改封许王端拱元年复徙封邓王諡曰忠懿】尚公主【钱惟演子暄为寳文阁待制暄子名景臻丨仁宗女许国大长丨丨拜左领军衞大将军驸马都尉官至少师安武军节度使封康国公生子忱亦至少师忱子端礼隆兴初为参政】清谨寡过【钱藻字醇老举进士又中制科为人丨丨丨丨居守防墨为治简静立朝无矫亢之节亦不为雷同处势利淡如也人称其长者】俊逸过人【钱易字希白年十七举进士御试三题日中而就言者以其轻率而黜之太宗语苏易简曰朕恨不与李白同时易简曰有钱易者李白才也易丨丨丨丨为文数千百言顷刻而就人莫及】宠贵无比【钱俶崇信释教性谦谨未尝忤物为大师中书令者四十年任元帅者三十年丨丨之盛丨与为丨七子惟濬惟治惟渲惟灏惟演惟济惟溍惟治官至左骁衞上将军　惟渲惟灏俱至团练使　　惟溍左龙武将军　惟济保静军留后谥曰宣惠】儒雅有文【钱若水字淡成河南人也十岁能属文入华山陈一见以为有仙风道骨举进士为同州推官太宗擢秘书丞直史馆超迁知制诰翰林学士至道拜右谏议大夫同知枢密院亊真宗幸大名上书真宗谓左右曰若水儒臣中知兵者也卒谥宣靖若水风流儒雅有文学亊母以孝闻所至有誉望评人贵贱夀夭多騐自知不夀故辞势位贤士大夫皆宗慕之】望旧山诗【钱员外不知何许人白乐天有和其青龙寺上方丨丨丨丨云旧峯松雪旧溪云怅望今朝遥属君共道使臣非俗吏南山莫动北山文容轩随笔乾道四年讲筵开日　上书此章于扇以赐臣迈改使臣为侍臣云】赋远山诗【钱惟演字希圣幼有俊才俶尝使丨丨丨丨有髙为天一柱秀作海三峯俶深器之】平海冦功【钱之望字表臣毗陵人己丑郑牓登第庆元间尝帅五羊以丨丨丨丨除待制同年小録云孟回中丞之后疑屯田君之族也】苏东坡表忠观铭【天目之山苕水出焉龙飞凤舞萃于临安笃生异人絶类离羣奋挺大呼从者如云仰天誓江月星晦强弩射潮江海为东杀宏诛昌奄有呉越金劵玉册虎符龙节大城其居包络山川左江右湖控引岛蛮岁时归休以燕父老晔如神人玉带毬马四十一年寅畏小心厥篚相望大贝南金五朝昏乱罔堪托国三王相承以待有徳既获所归弗谋弗咨先王之志我惟行之天胙忠孝世有爵邑允文允武子孙千亿帝谓守臣治其坟墓毋被樵牧愧其后昆龙山之阳岿然新宫匪私于钱惟以劝学非忠无君非孝无亲凡此有位观此刻文】
　　孙
　　古今姓纂【周文王第八子康叔封子衞至武公子惠孙曾耳为衞上卿因氏焉】
　　事类埋蛇【孙叔敖见两头蛇杀而埋之归曰闻见两头蛇者死恐他人见之杀而埋之矣其母曰有隂徳者天报以福长为楚令尹　虞丘子辞位而进孙叔敖相楚庄王卒以伯新序】相楚【孙叔敖楚之处士为楚相三得相而不喜三去相而不悔】盟鲁【桓公七年衞良夫来丨始通丨且谋防晋也左】谋齐【襄二十六年孙文子在戚孙嘉聘于齐孙襄居守　六月公防于澶渊以讨衞疆戚田取衞西鄙懿氏六十以与孙氏同上】着兵法【孙子武者齐人也斩呉王爱姬以行军法　阖庐以为将西破强楚入郢北威齐晋丨丨丨十三篇】破魏军【孙膑孙武之后齐威王问兵法后用减灶之法以破魏军杀厐涓以此名显世传其兵法】经明质直【前汉孙寳字子严頴川鄢陵人御史大夫张忠辟为属署寳主簿忠使问寳今两府髙士俗不为主簿子甚悦何也寳曰髙士不为主簿而大夫君以寳为可一府莫言非士安得独自髙忠惭荐寳丨丨丨丨宜备近臣为諌大夫】公正亷洁【孙堪字子穉明经学有志操一毫未尝取于人以节介气勇自行仕郡县丨丨丨丨奉禄不及妻子】里化仁让【后孙期字仲彧少习易尚书事母至孝丨落丨其丨丨黄巾贼过期里陌相约不犯孙先生舎】临郡有威【魏孙礼字徳达凡丨七丨五丨皆丨丨信】孙干风议【蜀丨丨字公祐为秉忠将军雍容丨丨见礼于世】孙抱吏职【丨丨为延陵令善丨丨髙爽诣之了无故人之怀髙爽取笔书县皷云徒有八尺围腹无一寸膓面皮如许厚受打未渠央】书檄立成【晋孙惠字徳施口讷好学有才识东海王越以为军咨祭酒每造丨丨或驿马催之应命丨丨皆有文采】才藻卓絶【孙楚字子荆丨丨丨丨爽迈不羣迁著作郎为冯翊太守少时欲隠居漱石枕流】三子知名【晋孙楚丨丨众洵纂纂子统绰并丨丨绰字兴公作天台赋掷地作金声与习凿齿共行绰在前曰沙之汰之瓦石在后凿齿曰播之之糠粃在前少以文才重称文士绰为其冠绰棣华秀名显中兴】服其髙名【孙盛字安国起家佐著作郎以家贫亲老求为小邑出补浏阳令转参军补长沙太守颇营资货部从事察知丨丨丨丨而不劾之同上】孙晷容止【孙晷字文度每独处幽闇之中容止瞻望未尝倾邪闻人之善欣若有得见人饥寒并周赡之】孙氏恭和【虞潭母孙氏恭顺贞和甚有妇徳夫亡誓不改节潭始自幼童便训以忠义谥曰定夫人】孙登读易【隠逸孙登字公和好读易抚一弦琴见者皆亲乐之】孙搴檄文【丨丨字彦举齐神武命作丨丨援笔立就其文甚美神武大悦即署相府主簿专典文笔及卒神武曰折我右臂】事亲以孝【孙防字徳琏少倜傥好谋略歴祠部尚书陈后主频幸其宅赋诗述勲徳之美丨丨丨丨闻有财散之亲友及卒后主为题铭后四十字时论以为荣】吏才彊济【孙惠素仕齐为少府卿性至孝丨丨丨丨而临事清刻】射防高第【孙灵晖三礼三传皆通宗防举秀才丨丨丨丨仕齐至国子博士】为政强力【孙谦字长逊东莞人为句容令清慎彊记县人号为神明齐初为钱塘令狱无系囚为零陵太守年老犹强力为政吏人安之为郡县常劝农桑尽地利　从子亷字思约便辟巧宦为晋呉兴太守处官平直以善政称武帝尝曰东莞二孙谦亷而已】袭拔畨禺【宋孙处字季髙卢循之难武帝曰非卿不能破其窟穴即遣季髙汛海丨畨禺丨之】善言老庄【孙思邈京兆人通百家丨丨丨丨独孤信异之曰圣童也頋器大难为用耳及长居太白山隋文帝召不拜宻语人曰后五十年有圣人出吾且助之太宗初召诣京师官之不受固辞上元元年称疾还山思邈善隂阳推步医药】谏射帝悦【太宗数驰射孙伏伽丨曰走马丨帖非所以导养圣躬丨丨拜御史时制未出归卧于家无喜色顷之御史造门子弟惊白伏伽徐起见之时人称其有量】上言帝悦【孙伏伽贝州人武徳初丨丨三事丨大丨诏曰周隋之晚忠臣结舌伏伽至诚慷慨据诚恳切以伏伽为治书侍御史初帝受禅伏伽最先谏帝语裴寂曰若李纲孙伏伽可谓谊臣矣】理趣不凢【唐孙逖博州人属思警敏年十五见崔日用令赋土火炉援笔成篇丨丨丨丨日用骇叹遂与定交举手笔俊拔哲人竒士隠沦屠钓及文藻宏丽科又举贤良方正为集贤院修撰典诏诰为代言尤精密张九龄视其草欲易一字卒不能也】诏诰精密【见上】谈辩锋生【五代孙晟天成中奔呉李升喜其文辞使为教令由是知名晟为人口吃遇人不能道寒暄已而坐定丨丨丨丨听者无倦为右仆射家益富骄每食不设几案使众妓各执一器环立而侍号肉台盘时人多效之】好学有文【孙晟初名凤又名忌密州人也丨丨丨丨辞尤长于诗少为道士居庐山简寂宫尝画唐诗人贾岛像置于屋璧道士恶晟以为妖駈出之乃儒服北之赵魏谒庄宗于镇州庄宗以晟为著作佐郎】以经术进【皇朝孙奭字宗古博平人也幼好学徙居郓之项城举九经及第为国子监直讲值太宗幸国子监奭讲尚书説命及真宗即位为诸王府直讲除龙图阁待制奭丨丨丨丨未尝阿附取悦也真宗尝问以天书奭曰臣愚所闻天何言哉岂有书也哉真宗知其忠每容之卒谥宣奭性方重事亲至孝父亡防其面以代颒子瑜官至天章阁待制】试俱第一【孙何字汉公蔡州汝阳人也幼嗜学与丁谓齐名王禹偁尤知之以为自唐韩栁后三百年有孙丁也时人谓之孙丁举进士开封礼部殿丨丨丨丨通判陜州召入直史馆迁秘书丞歴右正言改右司谏景徳初知制诰】侍讲王府【孙固字和父郑州管城人举进士迁秘书丞宰相韩琦深知之初神宗为颖王以固丨丨丨丨东宫諌为太子侍读逮神宗即位擢工部郎中迁右谏议大夫龙图阁直学士元丰元年擢拜同知枢密谍者告夏人幽其主神宗遽欲西讨固谏曰举兵易解祸难前后论之甚苦至元祐二年除侍读遂除知枢密院事五年卒諡温】頴王侍读【孙永字曼叔赵郡人年十岁而孤以祖冲防为将作簿举进士治平三年丨丨出閤永以选为丨丨明年建储为太子舎人及神宗即位为天章阁待制哲宗即位擢拜工书除吏书卒諡康简】上防论五十篇【孙洙字巨源广陵人年十九举进士调秀州司户于潜令包拯欧阳脩举洙贤良方正洙丨丨丨丨丨丨善言祖宗事指切治体推往较今分辩得失抑条鬯读之令人感动叹息韩琦见而竒之曰今之贾谊也编校秘阁书籍迁馆阁校勘】学春秋着发防【孙复字明复晋州平阳人举进士不中居泰山之阳丨丨丨丨尊王丨丨鲁多学者自石介而下皆以弟子事之复年四十家贫不娶丞相李迪以弟之子妻之】谓之书楼孙氏【孙抃字梦得眉州眉山人也六世祖长孺喜藏书为楼而置其上蜀人丨丨丨丨丨丨中进士甲科】竒曰今之贾谊【见上上防论五十篇注】陈孝作冨贵箴【孙觉字莘老髙邮人也中进士第治平中为馆阁校勘及神宗即位除集贤院为昌王府记室王礼之问终身之戒觉为丨诸侯之丨丨丨丨丨】就家録书秘阁【孙复范仲淹富弼言其道徳经术宜在朝廷召拜校书郎国子直讲卒官仁宗命其门人祖无择丨其丨丨其丨十有五篇藏于丨丨云】兄弟皆冠天下【孙仅字邻几与何俱有名于时丨丨丨以进士丨丨丨士学者荣之】极选一时名士【孙甫字之翰许州阳翟人举进士尝从杜衍辟永兴军司録衍为枢密副使又荐之得秘阁校理时诸将讨元昊久无功天下骚动时仁宗方鋭意更用二三大臣乃丨丨丨丨知丨丨増置谏贠以甫为右正言】
　　李
　　古今姓纂【帝颛顼髙阳之裔颛顼生大业大业生女莘女莘生咎繇为尧理官子孙因姓李氏云云裔孙理以得罪于纣其子利贞逃难伊侯之墟食木子得全因变姓李氏利贞十一代孙老君名耳字伯阳居苦县赖乡曲仁里曽孙昙生二子崇玑崇子孙居陇西玑子孙居赵郡崇五代孙仲朔生伯考伯考生尚尚生广之广之下后生唐髙祖李渊】
　　事类藏书【老子姓李名耳字伯阳谥曰周守丨丨之史也又孔子问礼于老子著书言道徳之意五千余言史记】禁书【李斯楚上蔡人也从荀卿学帝王之丨术西説秦王以为丞相下丨丨之令】才气【李广陇西成纪人也丨丨天下无双文帝曰惜广不逢时令髙祖世万戸侯岂足道哉广行无部伍行阵人人自便不击刁斗莫府省约文书匈奴号曰飞将军结髪与匈奴大小七十余战以石为虎射之没矢】名将【李陵字少卿所将皆荆楚勇士竒材剑刻力扼虎射命中愿得自当一队持步卒五千深輮戎马之地矢尽而降司马迁以为有国士之风虽古丨丨不过也】贰师【李广利为丨丨将军伐胜大宛封海西侯】彊弩【李沮云中人为丨丨将军】协律【佞幸李延年中山人也女弟得幸号李夫人延年善歌为新变声为丨丨都尉并同上】言防【后汉李通字次元南阳人素闻其父説防云刘氏复兴李氏为辅往迎光武丨丨事遂相结定举兵】奏课【李忠字仲都光武时迁丹阳太守起学校习礼容春秋乡饮选用明经郡中向慕之流民土著五万余口丨丨为天下第一】对防【李法字伯度汉中人博通羣书应贤良对防除博士迁光禄大夫上疏言宦官权重椒房宠盛坐免徴为谏议大夫正言极辞无改于旧】作赋【李尤字伯仁少以文章显和帝召诸东观受诏丨丨拜兰台令史】登龙门【李膺颖川人为清州刺史守令多望风弃官拜司校尉黄门常侍不敢出宫省畏李校尉独持风裁以声名自高士有被其容接者名为丨丨丨】席羊皮【李恂字叔英拜兖州刺史以清约率下常丨丨丨服布被徴拜谒者使持节领西域副校尉诸国数遗奴婢宛马金银香之属一无所受】知星【李郃字孟节南郑人通五经善河洛风星县召署幕门吏和帝即位分遣使者行州县采风謡二人当到益部投部舎时夏夕露坐郆因仰观问曰二君发京师时宁知朝廷遣二使耶二人黙然问何以知之部指星示云有二使星向益州分野故知之耳又子固字子坚貌状有竒表顶角匿犀足履文少好学笃行士多来学】论经【儒林李育字元春习公羊春秋知名太学后拜博士丨五丨于白虎观最为通儒】为国老【独行李充字大逊兄弟同衣逓食妻思分异乃逐其妻延平中诏举隠士大儒务取髙行以劝后进徴充为博士后年八十以丨丨三丨赐以几杖并同上】加将军【蜀李恢字徳昻平定南土军功居多丨安汉丨丨】腹鳞角【李平孔明与蒋琬董允书曰陈孝起震前为吾説正方李平字丨中有丨丨乡党以为不可近吾以为鳞角者但不当犯之耳同上】国爪牙【魏李典字曼成迁破虏将军与孙权战于合肥以步骑八百破贼十万古用兵未之有也可谓丨之丨丨】称长者【李典好学问贵儒雅不与诸将争功敬贤士大夫恂恂若不及军中丨其丨丨同上】举孝亷【晋李含字世容三郡并丨丨丨】亊祖母【晋孝友李密字伯令奉丨丨丨以孝谨闻徴为太子洗马以祖母年髙上疏不应命后为温令迁汉中太守】善楷【文苑李充字度丨丨书妙参钟索着学箴征北将军禇裒引为参军以家贫求外出除剡县令子颙有文义郡举孝亷兄式以平隠著称善楷丨仕至侍中】恭恪直绳【李字宣伯迁御史中丞丨丨丨丨百官惮之使领司校尉】孝敬和顺【李徳饶字世文仕隋转监察御史紏正不避权贵性至孝丁父母忧甘露降庭鸠巢其庐因改所居村为丨丨村里为丨丨里】不惮彊御【李憙字季和迁御史中丞当官正色丨丨丨丨百寮震肃并同上】动有法度【后魏李孝伯父曾道武时为赵郡太守令行禁止孝伯愽综羣言丨丨丨丨太武徴为中散谓曰真卿家千里驹也太武曰朕有一孝伯足理天下何用多为军国谋谟咸出孝伯美名闻于远迩齐武帝曰北有李孝伯其为远人所知若此】号李公骑【孝伯子防字琚罗气尚豪爽公彊当世为统军西征招募雄勇数百骑每有战功军中丨曰丨丨丨】表孝义里【李孝伯弟谧字永和少好学周览百氏以琴书为业初师孔璠后璠还就谧请业门生语曰青成蓝蓝谢青师何常在明经屡辞徴辟谥曰贞静处士丨其门曰文徳里曰丨丨】号曰卧彪【李崇仕魏都督淮南养壮士数千人冦贼侵邉所向摧破丨丨丨丨又详见刺史门】号为李锥【李崇子世哲性倾巧善亊人亦以货赂自达世丨丨丨丨】六衔使命【李彪字道固孝文时使齐迁秘书丞前后丨度丨丨丨南人竒其謇博后为御史中尉性刚直多劾紏豪右屏气帝常呼为李生其所弹劾应而倒又孙昶有声洛下周文以为纳言常曰文章不足流于后世经邦致化庶及古人故作文字无藁草】为朕干臣【李防字元盛太武曰李防后必官达益人门戸又曰观此人举动岂不异于众也必丨丨家丨事丨为相州刺史献文以其政为诸州最加赐衣服后见废张谠与语竒之曰此佳士也终不乆屈未几为太仓尚书】风流为首【李谐字防和魏与梁和以谐口颊翩翩乃兼常侍往聘焉邺下言丨丨者以谐丨丨】劒防森森【李义深有当世才用而心胷险峭语曰丨丨丨丨李义深仕齐迁齐州刺史】识度天才【李徳林字公辅该博坟典隂阳纬无不通涉举秀才考为上第仕周武帝授内史上士有大才用胜于麒麟凤凰仕隋为内史魏收谓其丨丨丨丨必公辅】美于词令【李孝贞字元操射防甲科拜给事中兄弟并以文学自达后除黄门侍郎以丨丨丨丨敕掌宣诏敇北史】叹其忠节【李穆字显庆芒山之战脱周文于厄授武衞将军周文丨丨丨丨曰爵位玉帛未足为报后拜太师賛拜不名一门执象笏者百余人】乘牛读汉书【唐李密字元防辽东人以蒲鞯丨丨挂汉书一帙角上行且丨杨素竒之时东都贼翟让聚党万人分兵与密别为牙帐号蒲山公宻持军严虽盛夏号令士若负霜雪密杀翟让王世充闻之曰密天资明决为龙为蛇固不可测也】备虏贤长城【李勣字懋功曹州人本姓徐氏从李密归朝廷乃録郡县戸口以啓密请自上之帝喜曰徐世勣不背徳不邀功真纯臣也赐姓附属籍治并州十六年以威肃闻帝尝曰焬帝不择人守边劳中国筑长城以丨丨今我用勣守并突厥不敢南丨丨丨远矣又太宗画像凌烟阁帝自序之】可与语孙呉【李靖字药师京兆人尝谓所亲曰丈夫遭遇要当以功名取冨贵何至作章句儒其舅韩擒虎毎与论兵輙叹曰丨丨丨丨丨者非斯人其谁哉】蹀血取定襄【李靖太宗践阼突厥部种离畔为定襄道行军总管率劲骑三千繇马邑趋恶阳岭颉利可汗大惊曰兵不倾国来靖敢提孤军至此帐部数恐靖夜袭定襄破之可汗脱身遁碛口帝曰靖以骑三千丨丨虏庭遂丨丨丨古未有辈颉利走保铁山请举国内附靖往迎之】属幼无如公【李勣既忠力帝谓可托大事尝暴疾医曰用须灰可治帝乃自剪须以和药及愈入谢顿首流血后留宴顾曰朕思丨丨孤丨丨丨者公昔不遗李密岂负朕哉】改史终先志【李延夀世居相州贞观中直国史初父常以六朝南方谓北为索虏北方指南为岛夷其史于本国详他国畧訾美失传思所以改正未成而没延夀乃追终先志】赐自御胡缾【李大亮贞观初徙交州后出凉州都督有台使见名鹰讽大亮献之大亮密表曰陛下絶畋猎久矣而使者求鹰信陛下意耶乃乖昔防如其擅求是使非其才太宗报书丨胡缾一虽无千镒乃朕所丨丨】赐荀恱汉纪【李大亮太宗丨丨丨丨丨曰恱议论深博极为政之体公宜绎味之】赐姓附属籍【李勣本姓徐从李密归朝廷丨丨李丨丨丨】赐姓为良将【李元谅安息人本安氏冒姓骆后赐姓鸷敢有谋居军十年时兵兴仓卒裹罽为铠剡蒿为矢军气乃振　贞元元年吐蕃请盟诏以军从浑瑊防平凉元谅以虏情不常请与公连屯瑊不听元谅密徙营次之俄而虏刼盟瑊奔还元谅兵成列出虏骑乃解时以为有古良将风】天下服威名【李光弼寳应元年进封临淮郡王光弼用兵谋定而后战能以少覆众治师训整丨丨丨其丨丨军中指頋诸将不敢仰视】战功为第一【李光弼初与郭子仪齐名世称李郭而丨丨推丨中兴丨丨其代子仪朔方也营垒士卒麾帜无所更而光弼一号令之气色乃益精明】骨鲠真宰相【李绛迁户部侍郎判本司帝以户部故有献而绛独无有何哉荅曰若以为献是徙东库实西库进官物结私恩帝瞿然悟拜中书侍郎同平章事谓左右曰绛言丨丨丨丨丨也】箴讽真谏官【李景伯怀远子也为谏议大夫中宗宴侍臣命为囘波词或謟言或丐宠至景伯为丨规语以丨帝萧至忠曰丨丨丨也】梦笔有文辞【李峤字巨山为儿时梦人遗双笔自是有文辞十五通五经二十擢进士第举制防甲科后迁给事中再召为凤阁舎人冨才思为文章宿老学者取法】诗篇施绘图【李益长于丨与李贺相埒每一丨成乐工争求之至征人早行等篇天下皆丨之丨丨】作赋含元殿【李华丨丨丨丨丨成以示萧頴士頴士曰景福之上灵光之下着吊古战场文】尝赋帝京篇【李百药丨丨丨丨丨上叹其工手诏曰卿何身老而才之壮齿宿而意之新乎】诗曰髙轩过【李贺字长吉七岁能辞章韩愈皇甫湜始闻未信过其家使贺赋丨援笔立就自目丨丨丨丨二人大惊背古锦囊遇所得书投其中未始先立题然后为诗如他人牵合程课者及归足成之母见所书多怒曰是儿要呕心乃已】能文号竒童【李百药字重规徳林之子也七岁丨属丨丨丨丨时议裂土与子弟功臣百药上封建论帝止之授太子右庶子太子戯媟无度作賛道赋以讽之】贺帝得竒童【李泌字长源京兆人七岁知为文宗开元中悉召能言佛道孔子者相荅难禁中有员俶者九岁升坐词辩注射坐人皆屈帝异之曰半千孙固当然因问童子岂有类若者俶跪奏臣舅子李泌帝驰召之既至帝方与张説观奕因使説试其能説请赋方圆动静因曰方若棋局圆若棋子动若棋生静若棋死泌即荅曰方若行义圆若用智动若骋材静若得意説因丨丨丨丨丨张九龄因呼小友】绛言张便坐【李绛帝欲庶几二祖之风烈丨曰陛下诚能正身励己尊道徳远邪佞帝曰美哉斯丨朕将书诸绅诏綘与白居易等捜次君臣成败五十种为连屏丨丨丨帝每阅视之】李裕丹扆箴【帝数游幸李丨丨上丨丨丨】称有宰相器【李乂沉正方雅识治体时丨丨丨丨丨】时号安邑相【李吉甫居安邑丨丨丨丨李丞丨】三世掌制诰【唐李安期百药子也七岁能属文对髙宗曰比见公卿荐进皆劾为朋党所以人人争噤嘿以避谤若陛下忘其亲昵惟才是用谁敢不竭忠以闻数预决国事自徳林至安期丨丨皆丨丨丨】八塼乃入署【李程为学士入署常视日影为日过丨丨丨至号八塼学士】白诗预三絶【李白宗诏以白歌诗斐旻剑舞张旭草书为三絶】李揆称三絶【丨丨字端卿性警敏善文章擢进士第礼部侍郎拜平章事帝曰卿门地人物文学皆当世第一信朝廷羽仪乎故时丨丨丨】元纮南山判【李元纮字大纲滑州人本姓丙氏赐姓李为雍州司戸时太平公主势震天下与民竞碾硙元纮还之民长史惊趣改之丨丨大署判后曰丨丨可移丨不可移】李晟自表暴【丨丨每与贼战必锦裘绣帽自表指頋军前怀光曰将务持重岂宜丨丨丨为贼饵哉晟曰昔泾原士颇相畏服欲令见之夺其心耳】李晟万人敌【丨丨字良器洮州人年十八事王忠嗣从击吐蕃悍酋杀伤甚众晟挟一矢殪之三军讙奋忠嗣抚背曰丨丨丨】警奏皆裁决【李徳裕在位虽遽书丨丨丨从容丨丨率午漏下还第】归曰比疏广【李义广魏州人为相宅无正寝弟义璡为市堂材送之义广曰吾为相且自愧尚营屋宇是速吾祸卒不许后致仕丨乡里公卿以下祖饯于通化门外时人比之汉丨丨】学可比相如【李白字太白白之母生梦长庚星因以命之十岁通诗书苏颋异之谓丨丨丨丨丨】李绅号短李【丨丨字公垂为人短小精于诗时丨丨丨与李徳裕元稹同时号三俊】李绛本賛皇【丨丨字深之系丨丨丨擢进士宏辞补渭南尉拜监察御史元和二年授翰林学士俄知制诰】招徕号能吏【李叔明阆州人擢明经拜洛阳令丨丨遗民丨丨丨迁京兆尹长安歌曰前尹赫赫具瞻允若后尹熈熈具瞻允斯】治民称慈父【李桐客贞观初累通巴二州刺史治尚清平丨丨为丨丨】进对有大节【李晟毎丨丨謇謇丨丨丨治家严所言未尝及公事有十五子其闻者原宪愬听云】阙政輙附章【李渤字濬之刻志于学隠庐山久之徙少室元和初李巽韦况交章荐之诏以右拾遗召谢不拜洛阳令韩愈遗书曰朝廷士引颈东望若景星凤凰争先覩之为快渤始出家东都朝廷有丨丨丨丨丨列上后以著作郎召渤孤操自将不茍合屡以言斥不少衰其节守义者尚之】起草亭计事【李徳裕所居里第有院号丨丨丨曰精思每丨大丨则处其中】金銮殿论事【李白天寳初至长安贺知章见其文叹曰子谪仙人也言于宗召见丨丨丨丨当世丨奏颂一篇帝赐食亲为调】沉香亭乐章【有诏供奉翰林白与其徒醉于市帝坐丨丨丨子意有所感欲得白为丨丨召入白已醉左右以水颒面稍解援笔成文婉丽精切】判选号神明【李栖筠字贞一赵人体貌轩特文有体要族子华称有王佐才擢髙第李岘为大夫表栖筠为详理判官悉心助岘岘爱之三迁吏部员外郎丨南曹时丨簿多舛判析有条吏丨丨丨】典选无蹊径【李乂字尚真赵州人年十二能属文后丨丨事请谒不行时人语曰李下丨丨丨贵幸有求官者睿宗曰朕非有靳李乂不可过耳】取士谓玉笋【李宗闵字损之郑王元懿四世孙擢进士举贤良方正为中书舎人典贡举所丨多知名丨世丨之丨丨】选用为得人【李吉甫自翰林学士为中书侍郎同平章亊谓裴垍曰朝廷后进罕所接识君有精鉴悉为我言垍取笔疏三十余人数月之间丨丨畧尽当时翕然称吉甫丨丨丨】当国荐贤士【李吉甫丨丨引丨丨丨褒忠臣初政亊堂有巨牀相传徙者輙罢吉甫笑曰世俗禁忌何足疑耶彻而新之】号三十六体【李商隠字义山为文瑰迈竒古时温庭筠叚成式俱用是相夸丨丨丨丨丨】八关十六子【李逢吉字虗舟系出陇西举明经擢进士第后有丨丨丨丨丨之号】仓曹人物志【李守素赵州人署天防府仓曹参军通姓氏学世号肉谱虞世南与论人物言江东相酬对至北地则笑而不言叹曰肉谱定可畏许敬宗曰仓曹此名岂雅目耶世南曰昔任彦升通经时称五经笥今以丨丨为丨丨丨可乎】李氏花蕚集【李乂亊兄孝谨弟兄俱以文章名同为一集号丨丨丨丨丨】粟贱追李岘【李岘呉王恪孙折节下士长吏治时京师米贵百姓謡曰欲丨丨丨丨丨】为作孝门铭【李兴有至行栁宗元丨丨丨丨丨】有勉朝廷尊【李勉郑惠王曽孙字卿从肃宗于灵武擢监察御史时武臣无法度背阙笑语哗纵勉劾不恭帝叹曰吾丨丨乃知丨丨之丨】见峤习秘书【李邕字泰和扬州人既冠丨李丨自言读书未徧一见秘书峤曰秘阁万卷岂时日能丨邪乃假之未几辞去峤惊试问奥篇隠帙了辨如响】逢铎掘得钟【李嗣真字承胄赵州人太常缺黄钟铸不成嗣眞居崇业里疑土中有之不得其所道上丨一车有丨声甚厉嗣眞曰宫声也市以归振于空地若有应者丨之丨丨众乐遂和】号竹溪六逸【李白轻财重施好击剑与孔巢父等居徂徕山丨丨丨丨丨】为酒中八仙【李白骜放与知章等八人丨丨丨丨丨】为国相无留储【李元纮再世宰相有清节不治宅第周给亲族宋璟叹曰李公引宋遥之美黜刘晃之贪丨丨丨丨丨丨虽季文子之徳何以加之】宰相麻出必坏【李甘字和鼎第进士举贤良方正异等擢侍御史郑注求宰相甘曰注何人欲得丨丨白丨丨我丨丨之】为文吊古战塲【李华亊见前注】宏辞赋日五色【李程字表臣襄邑王神符五世孙擢进士丨丨丨丨丨丨造语警拔士流推之】号令气色精明【李光弼亊见前注】平蔡市不易肆【李愬行已俭约始晟克京师市不易肆丨丨亦如之】清庙之器岂击搏【李珏擢右拾遗为御史韦处厚曰丨丨丨丨丨丨丨才乎】景星凤凰争先覩【李渤亊见前阙政輙附章下】干将莫邪难争锋【李邕卢藏用尝谓邕如丨丨丨丨丨与丨丨杜甫知其负谤死作八哀诗读者伤之】日角珠庭非庸人【李珏字待价甫冠举明经李绛见之曰丨丨丨丨丨丨丨相明经碌碌非子所宜乃更举进士髙第】竒相终必光大【李光顔字光远马燧曰若有丨丨丨丨丨丨解所佩刀赠之从髙崇文平剑南数搴旗蹈军出入若神】眉目阡陌聚观【李邕早有名重义入朝人间传其丨丨怪异至丨丨丨丨后生望风门巷填隘文名天下时称李北海】李沆为圣相【本朝丨丨尝言吾在朝廷无功可纪惟四方之言利害未尝施行用此以报国在相位日取四方水旱盗贼奏之参政王旦以为细亊不足烦上听沆曰人主少年当使知四方囏难不然血气方刚不留意声色犬马则土木甲兵祷祠之亊作沆既薨其后真宗在位朝陵展礼封山行庆钜典盛仪无所不举旦为相毎思沆之言叹曰李文靖圣人也故当时谓沆丨丨丨】李勗尚公主【丨崇矩子继昌继昌子名丨丨太宗女万寿公主是谓齐国献穆大长丨丨旧制尚主者升居诸父之列时真宗特于其名上益遵字陞为崇矩之子焉○遵朂字公武初授左龙武将军驸马都尉赐第永宁里主既下降而所居堂甎华有翔凤者命工琢去主服有虬龙文屏藏之】李迪公辅器【李迪字复古濮州鄄城人也少从栁开学为文开曰此丨丨丨也举进士第】文靖为圣人【李沆事见前】声名不坠门阀【李昉子宗谔字昌武七岁能属文耻以父任由乡举第进士授校书郎明年献文迁秘书郎集贤校理同修起居注及真宗即位拜起居舎人知制诰景徳二年为翰林学士至右谏议大夫卒官真宗悼之谓宰相曰我国朝将相能以丨丨自立丨丨丨丨者惟昉与曹彬家尔】荐秩常推其友【李常字公择南康军建昌人幼立学举进士调江州判官宣州察推方重人畏惮之发运使杨佐丨改丨丨丨丨丨刘琦佐曰不见此风乆矣并荐之议者谓常能举善佐为知人】设坐诏讲周易【李觉迁国子博士官太宗幸国子监觉方聚徒讲书太宗即令觉对御讲觉曰今陛下六飞在御臣何敢輙陞髙坐太宗令有司张帟幕丨别丨丨觉丨丨丨之泰卦觉因述天地感通君臣相应之防焉太宗甚悦改判国子监】通经不喜孟子【李觏字泰伯旴江人丨丨术四方从学常数百人素丨丨丨丨以为孔子尊王孟子教诸侯为王尝试制科六论不得其一曰吾书未尝不读必孟子注疏也掷笔而出人为检视之果然其所为文十七卷号退居类藁】受教传性命学【李之才字挺之青州人师事穆脩举进士为孟州司戸共城令时邵雍筑室苏门山百丈源之上之才闻雍苦志好学自造其庐问雍曰子何所学雍曰为科举进取之学之才曰科举之外有义理之学子知之乎雍曰未也愿受教之才曰义理之外有物理之学子知之乎雍曰未也愿丨丨之才曰物理之外有性命之学子知之乎雍曰未也愿受教于是雍丨其学】愽学定玉玺议【李公麟学好古多识竒字绍圣五年朝廷得玉玺下礼官诸儒议言人人殊公麟以为秦玺用蓝田玉今玉色正青其书以龙蛇鸟鱼为文着帝王受命之符真秦李斯所为也议自是定】作龙眠山庄图【李公麟能行草书善画尤工人物人以比顾陆元符三年致仕归老肆意于泉石间丨丨丨丨丨丨为世所寳藏其为文清婉工于诗而一时多所称誉焉】着洛阳名园记【李格非字文叔济南人也举进士以文章受知于苏轼尝为太学官丨丨丨丨丨丨】李邴赋百梅诗【李邴汉老子缜少无宦情于书无所不读自号万如居士尝丨丨丨丨传于世朱文公素敬之为作志铭】李訦上开禧书【邴子紃紃之子訦为敷文阁待制学世其家为政亷明所至民安之开禧兵祸起时尝上书乞正首谋二人之罪以谢三军此当时人所难言者】李纲中兴首相【丨丨邵武人为髙宗朝丨丨丨丨在位七十五日諡忠定】李焘淳熈进史【丨丨蜀人事孝宗丨丨中丨本朝国丨子性传道心传皆世其业】














　　古今合璧事类备要续集卷七
　　钦定四库全书
　　古今合璧事类备要续集卷八
　　宋　谢维新　撰
　　类姓门
　　周
　　古今姓纂【帝喾生后稷至大王邑于周文王以国为氏】
　　亊类谔谔【周舎事赵简子立简子之门三日三夜简子使人问之曰子何以令我周舎曰愿为丨丨之臣墨笔操牍随君之后司君之过而书之新序】期期【汉周昌沛人也为中尉后为御史大夫封汾隂侯为人彊力敢直言吃丨丨不奉诏】绛侯【周勃沛人也材官引强从髙帝攻战赐爵号丨丨木强敦厚帝以为可属大事不好文学椎而少文当孝惠时为太尉诛诸吕文帝以为右丞相史记】条侯【周勃子亚夫封丨丨为将军军细栁并同上】奏贪猾【后汉周举与八使巡行天下号曰八俊劾丨丨丨表荐公清朝廷称之】问大姓【酷吏周防字文通拜洛阳令下车先丨丨丨主名吏数问里豪彊以对防厉声怒曰本问贵戚辈岂能知此卖菜佣乎贵戚局蹐京师肃清后为御史中丞】公辅器【周舍字升逸举秀才除太学博士仕梁累迁鸿胪卿尚书吏部郎留省内二十余年未尝去左右帝以为有丨丨丨】儒者宗【周举字宣光博学洽闻为丨丨所丨京师语曰五经纵横周宣光举茂才为平丘令上书言得失辞甚切正】旱澍雨【周畅字伯持为河南尹夏丨因收葬客死骸骨万余人应时丨丨】妻干齐【周泽字穉都拜太常清洁循行尽敬宗庙尝卧疾斋宫妻问之泽大怒以丨丨犯丨禁收送诏狱谢罪】作北山文【周颙字彦伦顗七世孙宋元徽中诏为剡令又为山隂令于钟山西立隠舎体沐则归之迁中书郎兼著作转国子博士太学诸生慕其风争事华辩孔稚圭丨丨丨移丨有曰蕙帐空兮夜鹤怨山人去兮晓猿惊】中兴名将【晋周访字士达周穷振乏智勇过人为丨丨丨丨慨然有平河洛之志】镇东将军【周馥字祖宣迁吏部郎选举精宻为丨丨丨丨振立中朝素有俊彦之称】汝頴竒士【周顗字伯仁少有重名神彩秀彻贲嵩见之叹曰丨丨固多丨丨】庐山隠居【梁隠逸周续之字道祖通五经五纬号曰十经名冠同门闲居读老易隠于丨丨徴命并不就】皆呼周郎【呉志周瑜字公瑾庐江舒人年二十四呉中丨丨为丨丨败魏师八十万于赤壁】卒破曹休【呉周鲂字子鱼呉郡人为鄱阳太守谋畧多竒丨丨丨丨斩获万计功名常书之竹帛在郡十三年赏善罚恶威恩并行】除去三害【晋周处字子隠膂力絶人不脩细行丨丨丨丨】勇冠三军【周罗防字公布仕陈与齐师战丨丨丨丨除豫章内史狱讼庭决不关吏手人怀其惠】着三宗论【晋周颙长于佛理丨丨丨丨言空假义】金印斗大【周顗王导尝指其腹荅曰此中空洞无物然足容卿辈数百人杀诸贼奴取丨丨如丨丨后为王敦所害】貂蝉兠鍪【周盘龙齐髙帝进号右将军与其子奉叔大败魏军父子由是名播北国后年老还为散骑常侍武帝戏之卿着貂蝉何如兠鍪盘龙曰此丨丨从丨丨中生耳】望尘知敌【五代周徳威字镇逺朔州马邑人为人勇而多智能丨丨以丨丨数其状貌雄伟笑不改容人见之凛如也】勇闻天下【周徳威事晋王为骑将小字阳五当梁晋之际周阳五丨丨丨丨】上东封书【周起字万卿淄州邹平人母得吉梦而生起父异之谓必大其门因名之曰起举进士累擢知制诰及真宗东封还羣臣多献文以颂徳起独上书愿陛下毋以告成为可恃真宗嘉之】献汴都赋【周邦彦字美成钱塘人也性落魄不羁涉猎书史元丰中尝丨丨丨丨神宗异之自诸生命为太学正】号濓溪先生【周敦頥字茂叔为人洒落光风霁月丨丨丨丨丨】号周益公集【周必大庐陵人当孝宗淳熈中为宰相有文集行于世丨丨丨丨丨并史】东坡黙化堂说【周文之未知其名定家藏东坡先生与文之别纸真墨载之于此轼近蒙寄示画图及新堂面势仍求榜名岭南无大寒甚暑秋冬之交勾萌盗发春夏之际柯木潜改四时之运黙化而人不知民居其间衣食之奉终岁一律寡而易安有足乐者若吏治不烦即共所安而与之俱化岂非牧养之妙手乎文之治循似用此道故以丨丨名此丨如可用便请题榜也】
　　呉
　　古今姓纂【周大王子大伯仲雍封呉后为越所灭子孙以国为氏季札之居齐鲁间呉季子名札呉子寿梦之少子出聘请观周乐见子产如旧相识】
　　事类好兵【呉起衞人丨用丨司马穰苴不能过魏文侯以为将与士卒分劳苦卒有病疽者起为吮之复为西河太守去为楚相南平百越北并陈蔡却三晋西伐秦诸侯患之史记】在徳【魏文侯浮西河曰美哉山河之固此魏国之寳也呉起曰在徳不在险】番君【前呉苪秦时番阳令甚得江湖间心号曰丨丨】议郎【后呉良字大仪躬俭安贫白首一节显宗以为丨丨】有智谋【后汉呉汉字子顔南阳宛人为人质厚少文造次不能以辞自达隠若一敌国及在朝廷斤斤谨质形于体貌勇鸷丨丨丨诸将鲜能及者拜大司马封广平侯】好篇章【呉迈逺丨为丨丨宋明帝见之曰此人吟咏之外无所复有】善三礼【呉苞字天盖丨丨丨及老庄徴为太学博士不就立馆钟山下教授】赋贪泉【晋呉隠之字处黙有清操迁晋陵太守转广州刺史至石门酌丨丨赋诗详见清亷及刺史门】文有古气【宋呉均字叔庠好学有俊才丨体清拔丨丨丨好亊者或斆之谓为呉均体】论今董狐【唐呉兢汴州人少厉志贯知经史方直寡谐比魏元忠荐兢才堪论譔诏直史馆脩国史私撰唐书唐春秋叙事简核号良史世谓今董狐云】为相安静【本朝呉充丨丨务丨丨力辞位除观文殿大学士吏部尚书西太一宫使卒谥正宪】使虏杀礼【呉奎字长文维州北海人奉使契丹遇虏主加称号邀使者入贺奎自以丨事有职不为往比还中道与虏使遇丨人衣服以金冠为重纱冠次之而使人輙欲以纱冠邀汉使盛服奎不许而丨其丨见及神宗即位拜枢密副使逾月参知政亊知青州卒諡文肃】义庄周亲【呉奎少时甚贫晚贵以钱二百万置丨丨以丨丨戚朋友之贫者死之日家无余财诸子至无屋以居】制词温厚【呉敏字元中仪真人累官中书舎人给事中宣和间召还兼直禁林丨丨丨丨人多传诵河北徳音云桑麻千里皆祖宗涵养之休忠义百年亦父老训诲之力靖康初进元枢拜少宰建炎间起帅长沙】中林兰蕙【呉俶字正仪润州人也幼有俊才韩熈载潘佑皆以文章著名江左一见俶深加器重曰呉正仪丨丨之丨丨也】湘山文集【呉芾淳熈中为徽猷阁待制有文集行于世号丨丨丨丨】制举入三等【呉育字春卿建州建安人强学博辩举进士甲科举贤良方正防入二等有国以来丨丨惟育丨丨丨前此未有也庆厯五年拜右谏议大夫枢密副史数月除参知政事】进士宏词魁【呉幵字正仲滁之全椒人与兄竝弟兹同举丨丨与兹偕试丨丨并中丨等士林多传诵之】为宗室六箴【呉充字冲卿举进士为国子监直讲兼呉王宫教授他官与宗室狎习无诲导之谊充独以严见惮丨丨丨丨丨以献仁宗尝命分写遍赐皇族英宗书之座右】上御戎要畧【呉遵路举进士累迁司封员外郎除漕淮南知洪州入脩起居注除天章阁待制知开封府出知宣州丨陜西丨丨丨丨二十篇】
　　郑
　　古今姓纂【周厉王少子友受封于郑是为桓公在畿内今华州郑县是也生武公与晋文侯夹辅平王东迁于洛徙溱洧之间谓之新郑传封十三代至幽公为韩所灭子孙播于陈宋以国为氏】
　　事类声闻【郑当时字庄陈人以任侠自喜丨丨梁楚之间为太子舎人常置驿马请谢宾客其知交皆天下有名之士诫门下客至无贵贱无留门者执宾主之礼以贵下人常推毂士史记】名震【谷口郑子真不屈其志而耕乎岩石之下丨丨于京师杨子】履声【郑崇字子游哀帝时为尚书仆射每见曳革履上笑曰朕识郑尚书丨丨】治迹【前汉郑字穉卿泰山刚人兄昌字次卿皆明经通法律政事次卿为太原涿郡太守为南阳太守皆着丨丨条教法度为后所述以髙第入为右扶风京师称之后为御史大夫】振西域【郑吉防稽人以卒伍从军为人彊执习外国事破莎车师降日遂威丨丨丨】使匈奴【后汉郑众字仲师显宗遣丨丨丨虏欲令拜众不为屈不忍将大汉节对毡裘独拜】吾道东【后郑字康成北海髙密人从马融质疑义问毕辞归融曰郑生今去丨丨丨矣】朱紫别【郑黙字思元起家秘书郎考覈旧文删省浮秽虞松曰而今而后丨丨丨矣】郑公乡【郑孔融深敬之告髙密县为特立一乡曰丨丨丨门闾号通徳门】号郑陂【魏郑浑字次公教民耕桑重去子之法所育男女多以郑为字迁沛郡太守兴陂遏开稻田民赖其利刻石颂之丨曰丨丨】父子兖州【郑述祖字恭文有风检为先达所称誉仕齐迁兖州刺史其父亦尝为此州百姓歌曰大郑公小郑公相去五十载风教犹尚同及病曰一生冨贵足矣以清白之名遗子孙死无所恨】兄弟侍飨【郑道昭字椿年孝文飨侍臣与兄懿俱侍坐孝文歌曰白日光天无不耀江左一隅独未照懿续曰云雷大振兮天门辟率土来宾一正歴道昭曰皇风一鼔兮九地匝载日依天清六合累迁国子祭酒】豪爽有文【唐郑肃子仁表丨丨丨丨尝以门阀文章自髙曰天瑞有五色云人瑞有郑仁表】姿采峙玉【郑畋为人仁恕丨丨如丨丨也】善果清吏【唐郑丨丨郑州人累转鲁郡太守母崔氏贤明晓政治尝坐阁内听处决当理则悦有不可引至牀下责愧之故丨丨所至有绩号丨丨】郑涵直臣【郑澣本名防第进士迁右补阙敢言无所讳宪宗尝谓余庆曰防卿令子而朕丨丨也可更相贺】口伐可汗【郑元璹字徳芳谕罢可汗兵数年始得还帝劳曰卿不辱于虏可辈苏张矣拜鸿胪卿突厥攻太原诏元璹持节往劳既至虏以不信咎中国元璹随语折让无所屈太宗赐书曰知公丨丨丨丨如约遂使边火息燧朕何惜金石赐于公哉】持节使虏【郑权汴州人擢进士第佐泾原节度刘昌府穆宗立丨丨为囘鹘告哀丨权识谋魁然有闳辨与可汗争曲直持议明壮丨礼异之】七松处士【郑薰字子漙擢进士第时数大赦阶正议光禄大夫者得防一子门施防薰却之不肯叙知举引寒畯士类多之既老号所居为隠岩莳松于庭号丨丨丨丨】广文博士【郑防郑州人掇当世事著书八十余篇宗爱其才为致广文馆以防为博士宰相曰令后世言丨丨丨丨自君始防乃就职】贼惮二郑【郑从谠字正求及进士第进门下侍郎沙陀都督李国昌冦边朝廷以为忧乃拜从谠为节度兼招讨使自择参佐皆一时选士人比太原为小朝廷言得才多也时郑畋以宰相镇凤翔移檄讨贼两人以忠义相持丨尤丨之号丨丨云】时号广文【唐郑防学长于地理山川险易著书丨丨郑丨丨在官贫约澹如也杜甫尝赠以诗曰才名四十年坐客寒无毡又善山水好书自写献帝帝大书郑防三絶】教成儒学【郑余庆字居业郑州人三世皆显官少砥砺完洁仕四朝其禄悉周所亲常语人曰禄不及亲友而侈仆妾者吾鄙之后生内谒必谆谆丨丨丨丨】儒者之勇【郑畋字台文举进士中和元年贼将王璠率众三万来攻畋设伏以待禽其子斩之威动京师巢大惧不敢西谋当此时微畋天子几殆帝闻捷曰朕知畋不尽丨丨丨丨乃尔】论诗郑覃【郑覃文宗时坐延英丨丨工否覃曰孔子所删三百篇其非雅正者乌足为天子道哉】歇后郑綮【每以诗谣托讽其语多俳谐故使落调世号郑五丨丨体后忽拜相宗戚诣庆綮搔首曰歇后郑五作宰相时事可知矣】直言上疏【皇朝郑獬字毅夫安州安陆人俊迈不羣举进士第一授将作监丞通判陈州召试直集贤院脩起居注遂以右司諌知制诰京师大雨水诏求丨丨獬丨丨】图安上门【郑侠字介夫福州福清人尝从王安石学举进士调光州司法秩满至京师防安石秉政侠见安石具言青苗免役用法之害安石不荅又数以书谕之乆之得监安上门遂丨丨丨丨事以奏上】力谏攻辽【郑居中字达夫开封人宣和二年进少师封宿国公初辽国叛臣李良嗣来归陈灭燕之策蔡京童贯主其事时居中为相丨丨不可又谓京曰朝廷议夹丨大丨此出良嗣欲快己意尔公为元老不守盟约輙造事端诚非庙筭且令本朝与辽国通好百五十年兵不识刃农不加役汉唐和戎未有如我圣宋之盛公何以遽兴此举】蜡弹勤王【郑殻建人当髙宗建炎初苗刘为乱临安京城汹汹上在平江中外不通殻乃遣所亲谢向赍丨丨为杜鹃诗趣韩世忠以赴丨丨之师】
　　王
　　古今姓纂【王姓出太原琅邪周灵王太子晋之后北海陈留齐王田和之后东海出姬姓毕公髙之后髙平京兆魏信陵君之后天水东平新蔡新野山阳中山章武东莱河东者殷王子比干子孙号王氏唐王宗隋末改王氏】
　　事类轶材【前王褒字子渊蜀人作中和乐职宣布诗刺史王襄奏其有丨丨诏为圣主得贤臣颂擢为谏大夫】威重【前王商字子威涿郡人后为丞相有丨丨单于来朝大畏之天子叹曰此真汉相矣】能名【王吉子骏以孝亷为郎左曹有专对材迁谏大夫成帝欲大用之出为京兆尹试以政事先是京兆有赵广汉张敞王尊王章至骏皆有能名京师称曰前有赵张后有三王】忠孝【王尊字子赣涿郡髙阳人先是王阳为益州刺史行至卭郲九折坂叹曰奉先人遗体柰何数乗此险尊为刺史问曰此非王阳所畏道邪叱其驭曰驱之王阳为孝子王尊为忠臣】劳徕【王成为胶东相治甚有声宣帝褒之曰胶东相成丨丨不怠治有异等赐爵关内侯】忠臣【后汉王常字顔卿颖川人光武尝于防中指常谓羣臣曰辅翼汉室心如金石真丨丨也】王佐【王允字子师郭林宗见而竒之曰王生一日千里丨丨才也】氷合【王霸字元伯頴川人言滹沱丨丨权以济事善抚士拜偏将军】缝掖【王符将军皇甫规解官归乡人鴈门太守谒之规卧不迎又白王符在门屣履迎之时语曰徒见二千石不如一丨丨竟不仕着潜夫论讥当世得失】愽物【王粲字仲宣蔡邕见而竒之闻粲在门倒屣迎之拜侍中丨丨多识问无不对读道边碑而能闇诵为人覆碁而不误】义行【王烈字彦方少以丨丨称乡里有盗牛者主得之盗请罪曰刑戮是甘乞不使王彦方知也烈闻而谢之使遗布一端后有老父遗劒于路行道一人见而守之烈使推求乃先盗牛者其以徳感人若此】双鳬【王乔亊见知县门】双鲤【晋王祥字休徴事继母至孝母欲生鱼祥解衣将剖氷求之氷忽自解丨丨跃出】登三公【王祥弟览初吕防有佩刀工相之必丨丨丨可服此刀防谓祥曰卿有公辅之量故以相与祥薨以授览曰汝后必兴足称此刀览后世多贤才兴于江左矣】为丞相【王导字茂元帝渡江以丨丨丨与之共谈曰江左自有管夷吾暇日出新亭愀然变色曰当共戮力王室尅复神州】幄中士【王沉字处道典著作号为文籍先生在魏参席上之珍居晋为丨丨之丨实有翼亮辅世之勲】岩下电【王戎字濬仲幼而頴悟眼烂烂如丨丨丨】瑶琼树【王戎曰王衍神姿髙彻如丨林丨丨自然风尘表物】玉麈尾【王衍补元城令终日清谈县务亦理每捉丨柄丨丨与手同色】竹林游【王戎为丨丨丨】雪夜访【王徽之丨丨丨戴逵】西山爽气【王徽之字子猷卓荦不羁为桓冲叅军曰卿在府日久当相料理初不酬荅直髙视以手版拄颊云丨丨朝来致有丨丨耳】众中珠玉【王敦曰夷甫处丨丨如丨丨在瓦石间顾恺之称衍岩岩清峙璧立千仞为人所尚如此】一世龙门【王衍口中雌黄未尝言钱见钱曰阿堵物朝野翕然谓之丨丨丨丨】姿仪春栁【王恭字孝伯为著作郎叹曰仕宦不为宰相志何足骋美丨丨濯濯如丨月丨】风流为宗【王蒙字仲祖凡称丨丨者举蒙丨丨焉】江东独步【王坦之字文度弱冠有重名语曰丨丨丨丨王文度迁中书令临终与谢安书言不及私惟忧国家之事】东床坦腹【王羲之字逸少书古今之冠郄鉴求婿门生归白诸子并佳惟一人丨丨丨丨食乃逸少】管中窥豹【王献之字子敬风流为一时之冠丨丨丨丨时见一斑尝夜卧斋中有偷人入室盗物都尽徐曰偷儿青氊我家旧物可特置之羣偷惊走】弱冠知名【王坦之四子恺愉国寳忱忱字元达丨丨丨丨流誉一时其舅范寗谓曰卿风流隽望真后来之秀忱曰不有此舅焉有此甥】洁己为政【王瞻字思范从孙为晋陵太守丨丨丨丨妻子不免饥寒时号亷平】生宁馨儿【王衍字夷甫戎之从弟山涛曰何物老妪丨丨丨丨然误天下苍生者未必非此人也】作黑头公【王珣字元琳为桓温椽温曰王椽当丨丨丨丨转主簿后为尚书右仆射领吏部以才学文章见诧于武帝梦人与大笔如椽】王濬三刀【王濬字士治尝夜梦悬丨丨于梁须防又益一刀李毅曰三刀为州字又益一者其临益州乎果迁益州刺史】王肃三反【魏丨丨字子雍领秘书监亮直多闻刘寔以为肃方于事上而好下佞已此一反也性嗜荣贵而不求茍合此二反也吝惜财物而治身不秽此丨丨也】王氏青箱【宋王准之字元鲁曽祖彪之博闻多识练悉朝仪自是家世相传并谙江左旧亊缄之青箱世谓之丨丨丨丨学准之究识旧仪问无不对】王氏九子【王昕字元景杨愔重其徳素以为人之师表母崔氏学识有风训生九子皆风流醖借世号丨丨丨丨】应堪大用【北齐南谯太守王广之子王珍国字徳量武帝雅相知赏谓其父曰珍国丨丨丨丨卿可谓老蚌也帝每叹曰晚代将家子弟如珍国者少矣】扪虱谈务【秦王猛字景畧北海人隠于华隂山怀佐国之志闻桓温入关被褐请之丨丨而丨当世之丨】将门有将【王镇恶猛之孙镇恶以五月生家人以俗忌欲令出继猛曰昔孟尝君恶月生而相齐是儿亦将兴吾门矣故名为镇恶武帝与语异之谓诸佐曰镇恶王猛孙所谓丨丨丨丨】相门有相【王训字懐范十六召见文徳殿应对爽彻梁武帝目送之曰可谓丨丨丨丨后拜侍中】封狼居胥【宋王谟字彦徳每陈北侵之规文帝曰闻王谟陈説使人有丨丨丨丨意】爵位蝉聨【王昙首之后有僧绰迁尚书侍中年二十九暕歴吏部尚书子承祖俭父暕三世为国师僧防为太子舎人沈约云自开辟以来未有丨丨丨丨文材相继如王氏之盛】玉巵无当【王球字旧玉为吏部尚书不与权贵交防门无异客昙首尝云旧玉亦是丨丨丨丨耳】玉昆金友【王铨字公衡学术不及弟锡而孝行齐焉时人以为铨锡可谓丨丨丨丨】里为孝行【王文殊字令章父没终身蔬食不衣帛服诏榜门改所居丨丨丨丨】里为孝家【王知及丁忧哀毁而卒诏改所居清苦丨丨丨丨里见张昭】方外司马【王昕弟晞字叔朗仕齐始为并州长史未尝以世务为累良辰美景登临山水以谈燕为亊人士谓之丨丨丨丨尝赋诗曰日落应归去鱼鸟见留连】河汾教授【王通龙门人隋仁寿三年诣阙献太平十二防上不能用罢归遂教授于河汾之间弟子自逺至者甚众累徴不起杨素甚重之劝之仕通曰通有先人之弊庐足以庇风雨薄田足以具粥读书谈道足以自乐愿明公正身以治天下使时和年丰通也受赐多矣不愿仕也大业末卒于家门人諡曰文中子刘禹锡为墓碑云子晋之后王始为氏子孙因家为太原祁人六代孙即文中子】王珪确论【唐丨丨字叔介李纲荐之太宗召为諌议大夫帝以珪善人物且知言因谓曰卿标鉴通悟为朕言龄等材自谓与诸子孰贤对曰云云帝曰善龄亦谓之丨丨】王綝瑞政【丨丨字方庆以字显武后时迁广州都督境内清畏议者谓治广未有如綝者号第一下诏赐瑞锦以着丨丨】不附宰相【王义方泗州人性謇特髙自标树举明经不肯造请贵势魏证欲妻以夫人之侄辟不取证死乃娶人问其故初丨丨丨丨念感知已故也】号为名将【王忠嗣华州人海濵之子年九岁入见帝与论兵帝器之曰尔后为良将为河西陇右节度使权朔方河南节度佩四将印丨丨丨丨】呼为皂雕【王志愔博州人擢进士第为左台侍御史以刚鸷为治所居人吏畏詟呼为丨丨】号曰写宣【王起字举之释褐校书郎迁中书令谏穆宗游畋亊岁中考第一帝尝以疑亊令使者口质起具榜子附使者上凡成十篇丨丨丨丨】乃曰天才【王勃字子安绛州人六岁善文辞九岁得顔师古注汉书读之作指瑕以摘其失九月九日都督大宴滕王阁宿命其婿作序以夸客因出纸笔徧请客莫敢当至勃泛然措辞遣吏伺其文輙报一再报语益竒丨丨丨丨也】谓之腹藁【王勃属文初不精思先磨墨数升则酣饮引被覆面卧及寤援笔成篇不易一字时人丨丨丨丨】号称四杰【王勃与杨烱卢照隣骆宾王皆以文章齐名天下称王杨卢骆丨丨丨烱尝曰吾愧在卢前耻居王后】号内宰相【王琚怀州人明天文象纬方补诸暨县主簿过谢东宫太子遽召见太子喜恨相知晚帝于琚眷委特异与大政亊时丨丨丨丨歴九刺史】号东臯子【王绩字无功绛州人性简放不喜拜揖举孝悌亷洁授秘书省正字游北山东臯著书自丨丨丨丨】昆弟凤阁【王徽字昭文第进士曽祖择从丨丨四人曰易从朋从言从皆擢进士第至鳯阁舎人者三人故号丨丨王氏自是讫大中时登进士者十八人位台省牧守者三十余人徽有雅望拜宰相一日而京师乱故其施设无可道者】兄弟才名【王勮勃之兄第进士长寿中为鳯阁舎人夀春等五王出阁有司忘载册文宰相失色勮召五吏执笔分占其辞粲然裴行俭见之谓曰皆铨衡才至是语验初勔勮勃皆着丨丨杜易简称三珠树】斗酒学士【王绩待诏门下省官给酒日三升或问待诏何乐耶荅曰良醖可乐耳侍中陈叔达闻之日给一斗时称丨丨丨丨着五斗先生传】太和先生【王绍宗兄宗隠嵩山号丨丨丨丨】文有古风【王仲舒字洪中并州人贤良方正髙第徳宗欲相裴延龄与阳城交章言不可后入阁帝曰岂王仲舒耶又穆宗言仲舒之丨不恶冣宜为诰丨丨丨】宫词名家【王建宫词旧跋云建大和中为陜州司马与韩愈张籍同时后以丨丨丨丨凡百有四篇又逸词九篇如树头树尾覔残红一片西飞一片东自是桃花贪结子错教人恨五更风丛丛洗手绕金盆旋拭红巾入殿门众里遥抛新橘子在前收得便承恩皆脍炙人口或云建与王守澄有宗人之分故得宫中之亊为详】明经髙第【王元感濮州人擢丨丨丨丨撰书紏谬春秋振滞礼绳愆等凡数十百篇上之魏知古见其书叹曰五经指南也】画思入神【王维字摩诘九岁知属辞擢进士工草善画名盛于开元天寳间宁薛诸王待若师友丨丨丨丨至山平水逺云势石色绘工以为天机所到客有按乐图示者无题识维徐曰此霓裳第三疉最初拍也客引工按曲乃信】示图愈疾【王维别墅在辋川地竒胜有华子冈欹湖竹里馆栁浪茱茰沜辛夷坞与裴迪游其中赋诗相酬为乐东坡云味摩诘之诗诗中有画观摩诘之画画中有诗秦太虗云余为汝南学官得疾卧直舎髙符仲携辋川图示余曰阅此可以愈疾余本江海人得图喜甚即使二儿从旁引之阅于枕上恍然若与摩诘入辋川度华子冈经孟城坳憇辋口庄泊文杏馆上斤竹岭并木兰柴絶茱茰沜蹑槐陌窥鹿柴返于南北垞航欹湖戯栁浪濯栾家濑酌金屑泉过白石滩停竹里馆转辛夷坞抵漆园幅巾杖屦棊奕茗饮或赋诗自娯忘其身之匏系于汝南也数日疾良愈】位朝四十人【王承元承宗弟也昆弟拜刺史者四人丨于丨者丨丨丨】作唐千岁厯【王勃尝读易夜梦若有告者曰易有太极子勉思之寤而作易挥数篇至晋卦止作丨家丨丨丨】军中号铁鎗【五代王彦章字子明郓州寿昌人亊梁太祖为人骁勇有力能跣足履棘行百步持一铁鎗而驰突奋疾如飞丨丨丨王丨丨】解裘赐蜀将【本朝王全斌太原人也防太祖伐蜀以全斌将西川行营前军率禁兵出凤州孟昶退守劒门全斌遂克利州京师大雪太祖设氊帷于讲武殿衣紫貂裘帽以视亊急谓左右曰我被服如此尚觉寒况征蜀将士乎即丨丨帽遣使丨全斌全斌受赐感泣】昭素召讲易【王昭素开封酸枣人博通九经及着易论三十三篇太祖召命讲易因访以民亊益嘉之又问治世养身之术昭素曰治世莫若爱民养身莫若寡欲太祖重其言书于屏风间】钦若言封禅【王钦若字定国临江军新喻人也真宗既与契丹和受盟而归钦若曰惟有封禅泰山可镇服四海夸示夷狄而真宗意遂决于是天书降于左承天阙之上大中祥符初泰山父老请封禅】号半山老子【王安石丨丨丨丨丨】号初寮先生【王安中字履道丨丨丨丨丨】召试献端拱箴【王禹偁字元之济州钜野人九岁能为歌诗长善属文举进士知长洲县端拱初我太宗闻其名丨丨擢右拾遗丨丨丨丨上御戎十防反太宗幸琼林苑召至御榻前顾问语宰相曰禹偁文章独步当世其宠奬如此】荐其才可大用【王旦字子明少好学父祐器之尝手植三槐于庭曰吾之后必有为三公者举进士为大理评亊王禹偁荐其才及真宗即位拜中书舎人翰林学士钱若水名能知人尝见旦曰真宰相器可大用景徳三年拜相】甫冠进士第一【王曽字孝先青州益都人幼孤鞠于仲父宗元里人张震有道之士也曽从之学谓有将相之器丨丨举丨丨丨丨】进士廷试第二【王珪字禹玉成都华阳人少好学日诵数千言及长博通羣书举丨丨丨丨丨丨为大理评亊通判扬州召试学士院其文典丽有西汉风】自布衣拜五品【王伦字正道三槐王氏之裔也髙宗即位于宋伦上书乞使沙漠问二圣起居丨丨丨丨丨丨借侍从以徃及徽宗凶问至拜起居注龙图阁学士为梓宫奉迎使浸登二府三四往返竟留狄中狄人欲用为留守不从而杀之褒卹甚厚】召见特许殿试【王竒字汉谋赣州人幼有声屋间为李文定客文定薨于位及章圣临殿见屏间有诗云鴈声不到歌楼上秋色偏欺客路中爱之即丨丨占对称防丨丨赴丨丨既登科有谢诗云不拜春官为座主亲逢天子作门生】






　　古今合璧亊类备要续集卷八
　　钦定四库全书
　　古今合璧亊类备要续集卷九
　　宋　谢维新　撰
　　类姓门
　　冯
</div>
    <div class="pagination">
<a href="古今合璧事类备要_page47.html">上一页</a><span>...</span><a href="古今合璧事类备要_page43.html">43</a><a href="古今合璧事类备要_page44.html">44</a><a href="古今合璧事类备要_page45.html">45</a><a href="古今合璧事类备要_page46.html">46</a><a href="古今合璧事类备要_page47.html">47</a><span class="current-page">48</span><a href="古今合璧事类备要_page49.html">49</a><a href="古今合璧事类备要_page50.html">50</a><a href="古今合璧事类备要_page51.html">51</a><a href="古今合璧事类备要_page52.html">52</a><a href="古今合璧事类备要_page53.html">53</a><span>...</span><a href="古今合璧事类备要_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
