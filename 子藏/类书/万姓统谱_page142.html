<!DOCTYPE html>
<html>
<head>
    <meta charset="UTF-8">
    <title>万姓统谱 - 第 142 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 142 页/共 403 页</h1>
    <div class="content">　　王文殊【字令章父没终身蔬食不衣帛服诏榜门改所居里为孝行】
　　王知【丁忧哀毁而卒诏改所居青苦里谓孝家】
　　王华【字子陵从祖弟父廞为王防战败华在军中与廞相失随沙门释昙永逃窜武帝北伐长安辟为治中后徐羡之弑少帝毎切齿喷咤叹曰当见太平时否元嘉中诛羡之等华迁防军侍中宋世惟华与南阳刘湛不为饰让卒諡曰宣】
　　王琨【华之从弟宋武帝初为桓修叅军歴广州刺史南土沃实在任者常致巨富琨无所取孝武知其清忠加度支尚书出为吴郡太守坐用朝舍钱三十六万营饷二宫诸王及作绛袄奉献军用左迁寻加侍中琨谦防谨慎老而不逾每公事朝防必夙夜早起卒赠光禄大夫】
　　王微【字累立弟子父孺光禄大夫微少好学善属文兼解音律医方隂阳术数初为兴王友后除南平王谘议叅军称疾不就除中书侍郎义兴太守并固辞终日端坐十余年所着文集传于世卒赠秘书监】
　　王元规【字正范性孝事母甚谨晨昏未尝离左右梁武帝时有暴水流漂居宅元规唯有一小船仓卒引其母妹并姑侄入船而去留其男女三人阁于树杪及水退俱获全时人称其至行】
　　王志【字次道僧防子为东阳太守郡狱有重囚十余人冬至日悉遣还家过节皆返惟一人失期狱司为言志曰此事太守事主者弗忧明旦果自诣狱辞以妇孕稍迟吏民益叹服之视事三年郡内晏然】
　　王彭【直渎人父母亡家贫力弱无以营葬兄弟二人昼则佣力夜则号哭乡里并哀之墓处去淮五里荷担逺汲困而不周一旦大雾忽涌泉水葬竟水便自竭诏改其里为通灵里】
　　王劢【字公齐梁武帝时为南徐州别驾从事史长帝谒园陵道出朱方劢随例迎候勑令从陵侧所经山川莫不顾问劢随事应对咸有故实又从登北顾楼赋诗词义清典帝甚嘉之】
　　王融【字元长父道琰庐陵内史母临川太守谢惠连女性敦敏教融书学融少而警慧博涉有文才从叔俭谓人曰此儿年四十名位自然及祖举秀才晋安王南中郎版行叅军累迁太子舍人】
　　王诩【字士游肃从子风神秀立好学有文才位中书侍郎出为济州刺史清静有政绩入为散骑常
　　侍领国子祭酒子深仪同开府记室叅军】
　　王诵【字国章融子学涉有文才神气清儁风流甚美歴位散骑常侍长秘书监黄门侍郎子儁康清
　　雅颇有文才为外府祭酒】
　　王筠【字元礼僧防孙能文尝为诗呈沈约约叹咏其美谓人曰此文指物程形无假题署又曰知音者希真奇殆絶所以相要者政在此耳梁武帝时为司徒简文帝即位为太子詹事】
　　王泰【字仲通仕梁武帝转黄门侍郎毎预朝宴刻烛赋诗文不加防帝深嘉叹沈约常曰王有养炬
　　谢有览举养泰小字炬筠小字也】
　　王籍【字文海仕齐为余杭令好学有才气为诗慕谢灵运时人咸谓康乐之有王籍如仲尼之有邱明老耼之有严周梁天监中为轻车湘东王谘议叅军随府会稽郡至若邪溪赋诗云蝉林逾静鸟鸣山更幽刘孺见之击节不能已】
　　王春【北齐人少精易占明隂阳风雨神武引为馆客官至东徐州刺史赐爵安夷县公】王褒【字子深既名家文学优赡当时咸共推挹故位望隆重宠遇日甚而愈自谦损不以位地矜物时论称之周孝闵帝践祚封石泉县子明帝即位加开府仪同三司武帝保定中除内史中大夫】
　　王轨【太原人王允之后性质直事周累官内史下大夫处以腹心之任以功进位柱国拜徐州总管
　　威镇敌境陈人甚惮之】
　　王荣世【馆陶人仕魏为三城戍主方城县子梁师攻围自知力不可全乃先烧府库后杀妻妾既
　　而城陷不屈被害诏进爵为伯赠徐州刺史】
　　王宪【字显则剧人猛之后仕后魏为廷尉卿出为上谷太守清身率人风化大行后以年老特赐锦
　　绣布帛珍羞礼膳卒年八十九諡曰康】
　　王昕【字元景宪曽孙少笃学仕后魏累官常侍武帝或时袒露与侍臣戏狎见昕即正冠敛容昕母
　　崔氏学识有风训生九子皆风流醖籍世号王氏九龙】
　　王罴【字熊罴京兆霸城人刚直木彊处物平当州闾重之魏天和中除殿中将军迁雍州别驾清廉疾恶励精公事刺史崔亮有知人之鉴见罴雅相钦挹梁将曹景宗围荆州勑罴与别将裴衍率兵赴救遂与梁人战大破之时诸方鼎沸所在凋残荆州新经冦难尤借慰抚以罴为荆州刺史进号抚军将军封定阳子卒赠太尉都督湘冀等十州刺史諡曰忠】
　　王则【字元轨自云太原人也少骁果有武艺初随叔父魏广平内史老生征讨毎战功老生为朝廷所知则颇有力初以军功赐白水子神武天平初频以军功都督荆州刺史则有威武边人畏服之卒赠司空諡烈懿】
　　王恱【字众喜京兆蓝田人也少有器干为州里所称文帝初定关陇恱率募乡里从军屡有战功大统元年除相府刑狱叅军封蓝田县伯及于谨伐江陵令恱从军展效江陵平因留镇之孝闵帝践祚授郢州刺史寻拜使持节骠骑大将军开府仪同三司大都督司人中大夫进爵蓝田县侯迁司宪中大夫赐姓宇文氏恱性俭约不营生业虽内外荣显家徒四壁而已明帝手勑劳勉之保定元年卒】
　　王纪【梁益州都督武帝时建宁越隽叛纪开通道路抚定夷人】
　　王洪范【上谷人建武初为青冀二州刺史厉清节待军士有恩郡人呼为父比卒言者堕泪】王珍国【字德重沛郡相人梁桂阳内史境内肃清罢任经江州刺史柳世隆见其还装轻素叹曰此真良二千石也还为大司中兵叅军武帝雅相知赏谓其父广之曰珍国应堪大用卿所谓老蚌也广之曰臣不敢辞帝大笑累迁防稽太守】
　　王松年【晋阳人慧龙孙年少知名文宣辟为主簿迁司马别驾孝昭崩诸旧返避形迹无敢尽哀唯松年哭必涕泣自絶于地百官莫不感恸武成虽忿然以恋旧情切亦推重之迁侍中干叅定律令大政咸委焉赠尚书諡曰平子劭最知名于隋】
　　【隋】王邵【字君懋隋文帝受禅拜著作郎邵复回互其字作诗二百八十篇奏之上以为诚赐帛千匹邵于是采人间歌謡引圗书纎纬依约符命捃摭佛经撰为皇隋灵感志合三十卷奏之上令宣示天下邵集诸州朝集使洗手焚香闭目读之曲折其声有如歌咏经涉旬朔徧而后罢上益喜赐优给】
　　王孝籍【平原人少好学治五经与河间刘炫友善开皇中召入秘书助王邵修国史七年邵不之
　　礼孝籍郁郁不得志吏部尚书牛亦知其学业而竟不得调后归乡里　　　　书及毛诗】
　　王谊【字宜君其先乐浪人也谊少慷慨　　　　博览羣言周闵帝时为左中侍上　　　　位累迁内史大夫封阳国公及太子即位是为宣帝惮谊刚正出为襄州总管及高祖为丞相郧州总管司马消难举兵反帝以谊为行军元帅率四总管讨之未至而消难奔陈于时北至商洛南拒江淮东西二千余里巴蛮多叛共推渠帅兰洛州为主洛州自号河南王以附消难北连尉迟迥谊分兵讨之旬月皆平进封郢国公】
　　王世积【新冏人也世积容貌魁岸腰带十围风神爽防有人杰之表在周以功拜上仪同封长子县公高祖受禅进封宜阳郡公高颎美其才能甚善之授蕲州总管平陈之役以舟师自蕲水趣九江以功进位柱国荆州总管諡曰威】
　　王胄【字承基父祥陈黄门侍郎胄少有逸才仕陈歴太子舎人初从刘方击林邑以功授帅都督大业初为著作佐郎以文词为帝所重与虞绰齐名从征辽东进朝散大夫胄性踈率不伦自恃其才诸葛頴譛之帝爱其才而不罪礼部尚书杨元感虚襟与交及元感败胄亡匿潜还江左吏捕坐诛兄赉为秘书郎】
　　王贞【字孝逸少聪敏七岁好学善毛诗礼记左氏传周易诸史百家无不毕览善属文不事产业毎以讽读为娱隋文帝开皇初汴州刺史樊叔畧引为主簿后举秀才授县尉非其好也谢病于家】
　　王伽【章武人开皇末为青州叅军尝送流囚季彦等七十余人诣京师至中途悉释其缚戒如期至流人感恱无敢违者高祖闻而惊异之召见称善悉赦其罪擢伽为雍令政有能名】
　　王韶【太原人幼方雅颇好奇节在周以军功封晋阳县公隋初进项城郡公晋王广镇并州除行台右仆射韶性刚直王尝穿池起三山韶自鑚而谏王谢而罢之高祖嘉叹赐金百两】
　　王通【字仲淹龙门人幼笃学慨然有济苍生之志诣长安奏太平十二策不见用退居河汾教授仿古作经又为中说以拟论语大业初征不至及卒门人諡曰文中子弟凝子福郊福畤】









　　万姓统谱卷四十二
　　钦定四库全书
　　万姓统谱卷四十三　　　明　凌迪知　撰下平声
　　七阳
　　【唐】王方翼【并州人早孤哀毁时号孝童髙帝时累官肃州刺史烽逻精明河西蝗独不至方翼境后迁
　　夏州都督为耦耕法力省功多百姓顺赖】
　　王君愕【洺州邯郸人有沈谋隋乱王君廓掠邯郸君愕往说曰隋氏失御豪俊共救其乱宜抚纳遗亡而保全之观时变待真主足下但恣残剽所过失望窃为足下羞之君廓谢从其言及髙祖入关与君廓偕来遂拜君愕大将军封新兴县公从太宗征辽没赠邢国公】
　　王珪【字禹玉祁县人太宗时为谏议大夫忠直敢言尝令品藻当代人物珪既歴举之末曰激浊扬
　　清臣于数子亦有一长当时以为确论】
　　王绩【字元功通之弟隋大业中举孝悌廉洁授秘书正字还乡种黍莳药酿酒自供自号东臯子武徳初待诏门下省官给酒一斗饮至五斗不乱着五斗先生传及醉乡记贞观中撰隋书】
　　王雄诞【济隂人膂力絶人杜伏威之起用其计战多克以前后功授歙州总管宜春郡公伏威入朝以兵属雄诞雄诞爱人善抚士每破城邑无丝毫犯死之日江南士庶为流涕髙祖嘉其节以其子世果袭宜春封太宗时諡曰忠】
　　王少【聊城人隋末父死乱兵遗腹生少甫十岁问父所在母以告即哀泣求尸时野中白骨覆压或曰以子血渍而渗者父胔也少镵肤越旬而获遂葬事闻拜徐王府参军】
　　王沛【许昌人少勇决歴官兖海沂密节度使明示法制军政大治以检校工部尚书徙忠武节度使
　　卒子逢仕为诸衞将军讨刘桢有功加右散骑常侍】
　　王建方【贞观中右武侯将军讨松州诸蛮败之蛮亡山谷建方遣使谕之归附者七十余城又遣
　　使诣西洱河谕以威信其帅遂降】
　　王纬【太原人为长安尉累官御史大夫时裴延龄希宠以诸道负钱为羡钱纬奏此皆诸州经费大
　　忤其意改检校工部尚书】
　　王宏【柳子厚龙成録云济南人与太宗幼日同学因问为八体书及帝即位因访宏乡人竟传隠去
　　是亦子陵之徒欤】
　　王恭【滑州人少笃学教授乡闾弟子数百人贞观初召拜太学博士讲三礼别为义证甚精博文懿
　　文达当时大儒毎讲徧举先儒义必畅恭所说】
　　王无竞【字仲列东莱人宋太守尉裔孙负气豪纵擢下笔成章科累迁监察御史改殿中会朝宰相宗楚客辈离位偶语无竞扬笏曰朝礼尚恭敬公等大臣不宜慢常典楚客怒徙无竞太子舍人神龙中诋权贵出为苏州司马张易之等诛坐常交往贬】
　　王勃【字子安通之孙父福畤为雍州司功参军勃六岁能文麟徳初对防髙第授朝散郎后以罪废而福畤坐勃故左迁交趾令勃往省父道出洪州为阎都督作滕王阁序众叹其天才弟勔勮助皆第进士着才名】
　　王质【通五世孙少孤客夀春力耕养母讲学授徒无仕进意年逾四十始擢科累官谏议大夫以直
　　谏出为虢州刺史后为河南尹终宣歙观察使清白畏慎所至有惠爱】
　　王晙【景城人擢明经第歴除殿中侍御史景龙末授贵州都督筑罗罢戍卒埭江开屯田以息转输百姓刻石颂徳累迁朔方行军大都督讨平兰池胡封清源郡公晙气貌伟特感慕节义有古人风卒諡曰忠烈】
　　王志愔【聊城人擢进士第景龙中为左台侍御史以刚鸷为治人呼为皂雕后迁御史中丞出为
　　魏州刺史改扬州长史令行禁止境内肃然】
　　王求礼【许州人武后时为监察御史时三月大雪苏味道以为瑞率羣臣入贺求礼厉声曰主荒
　　臣佞使天有瑞何感而来哉羣臣震恐后为罢朝】
　　王同皎【安阳人尚中宗女桓彦范等诛二张遣同皎与李多祚迎中宗复位封琅琊公后为武三
　　思所诬被害睿宗时諡日忠】
　　王友贞【河内人父知敬善书武后时授麟台少监少为司经局正字母病医言得人肉啖良已友贞割股肉以进母病愈诏旌其门神龙中徴为太子中舍人固辞宗在东宫表以蒲车召不至】
　　王绍宗【江都人少贫嗜学工草书徐敬业起兵以币聘之称疾不起武后时擢秘书监绍宗雅
　　修餙当时公卿莫不慕悦其风】
　　王勔【勮勃皆着才名故杜易简称三珠树其后助劼又以文显劼早卒福畤少子劝亦有文福畤尝诧韩思彦戏曰武子有马癖君有誉儿癖王家癖何多耶使助出其文思彦曰生子若是可夸也】
　　王及善【邯郸人父从太宗征辽战死及善授朝散大夫袭邢国公爵武后时庐陵王之还及善密赞其谋为人不甚文而清正自持临事不可夺有大臣节累官文昌相同凤阁鸾台三品】
　　王勮【勃之兄第进士长夀中为凤阁舍人夀春等五王出阁有司亡载册文宰相失色勮召五吏执
　　笔分占其辞粲然裴行俭见之谓曰皆铨衡才至是语验】
　　王缙【太原人少好学与兄维俱以名闻举草泽文章清丽科安禄山乱擢太原少尹佐李光弼以功
　　加宪部侍郎俄拜黄门侍郎同平章事领河东节度后知政事】
　　王难得【临沂人健于武工骑射天寳初为河源军使吐蕃赞普子恃趫敏挑战难得挟矛骤马直斩其首宗壮其果召授金吾将军后以收复京师封琅琊郡公子子顔检校衞尉卿子用封太原郡公】
　　王元感【濮州人擢明经髙第所撰书纠谬春秋振滞礼绳愆等凡数十百上之魏知古见其书叹
　　曰五经指南也徐坚等聨疏荐之遂下诏褒美以为儒宗】
　　王义方【涟水人事母谨淹究经术性謇特不肯造请贵势太宗时补晋王府参军魏征欲娶以妻之侄辞及徴卒乃娶人问故曰初不附宰相今感知己故也髙宗时擢侍御史后以论李义府贬官】
　　王丘【字仲山十一岁擢童子科他童尽专经而丘独属文及冠举制科中第气象清古行止修洁歴官吏部侍郎出守懐州清严为下所畏复礼部尚书致仕天寳初卒諡曰文】
　　王维【字摩诘太原人九岁知属辞开元九年擢进士第一迁尚书左丞工草书画名盛于天寳间宁薛诸王待若师友有别墅在辋川尝与裴迪游其中赋诗为乐孤居二十年上元初卒代宗求其乐章其弟缙集数十百篇上之】
</div>
    <div class="pagination">
<a href="万姓统谱_page141.html">上一页</a><span>...</span><a href="万姓统谱_page137.html">137</a><a href="万姓统谱_page138.html">138</a><a href="万姓统谱_page139.html">139</a><a href="万姓统谱_page140.html">140</a><a href="万姓统谱_page141.html">141</a><span class="current-page">142</span><a href="万姓统谱_page143.html">143</a><a href="万姓统谱_page144.html">144</a><a href="万姓统谱_page145.html">145</a><a href="万姓统谱_page146.html">146</a><a href="万姓统谱_page147.html">147</a><span>...</span><a href="万姓统谱_page143.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
