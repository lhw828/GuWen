<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 46 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 46 页/共 54 页</h1>
    <div class="content">　　麴
　　西凉有右丞相麴景后蜀李特以麴歆为爪牙南燕司空麴仲南凉记室监麴梁明又有麴承明为文武之秀杰
　　蔌
　　姓苑曰竟陵人
　　淑
　　前燕咸和九年慕容皝遣威将军淑虞攻乌丸悉罗侯于平岗斩之
　　育
　　集韵曰姓也亦作毓
　　祝
　　河南祝氏魏吐缶氏改为祝氏
　　叔
　　元和姓纂曰八凯叔达之后或晋大夫叔向后误矣谨按春秋叔氏出自姬姓鲁文公少子曰叔肸宣公簒立叔肸不义其兄所为终身不食其禄别其族为叔氏春秋书公弟叔肹者是也肹生婴齐婴齐生叔老老生弓弓生辄辄生鞅鞅生谊谊生还还生青青生世仕鲁为大夫　河南叔氏后献帝叔父乙旃氏之后改焉
　　菽
　　西域天竺人姓
　　畜
　　出自非子之后畜牧汧渭之间马大蕃息支孙氏焉
　　鄐【许六切】
　　出自楚大夫雍子奔晋晋人与之鄐以为谋主因以邑为氏汉有东海太守鄐熙因官居焉今望出东海
　　竹
　　谨按后汉书夜郎竹初有女子浣于遯水有三节大竹流入足间闻其中有号声剖竹视之得一男儿归而养之及长有才自立为夜郎侯以竹为姓武帝元鼎六年平南夷为牂牁郡夜郎侯迎降天子赐其王印绶后遂杀之夷獠咸以竹王非血气所生甚重之求为立后牂牁太守吴霸以闻天子乃封其三子为侯死配食其父今夜郎王有竹王三郎神是也
　　竺
　　东莞竺氏后汉拟阳侯竹晏之后报怨有仇以其仇为名士不改其姓乃加二字以存夷齐而移于琅邪莒县其孙竺固为后汉侍中至晋竺毅自莒县徙居始平元和姓纂曰本天竺胡人归中国为竺氏误矣
　　郁
　　后赵有索头郁鞠率众三万降石虎
　　肃
　　韵谱曰八元仲堪諡肃后世为氏或云肃慎氏之后元和姓纂曰成肃公之后梁有西丰侯肃正德皆误矣正德姓萧非肃氏
　　宿
　　魏王珪妻以宗女拜上将军赐姓宿氏
　　玉
　　谢承书曰京兆杜陵人世为三辅名族玉姓也
　　防
　　出姓苑集韵音宿
　　睦
　　西胡人姓唐初有凉州胡睦伽佗为冦
　　缪【音木】
　　秦缪公之后以諡为氏或作穆魏志缪袭字熙伯缪生之后为尚书郎晋有缪播官中书令前燕有缪恺兰陵人后汉中牟人缪彤字豫公
　　穆
　　宋穆宗宗子观观子夀夀子平国平国子罴五世袭宜都王号五王穆氏又穆观及子亮亮子绍绍子正国正国子平城五世皆尚公主又夀及子平国平国子伏干伏干弟罴五世尚六公主又宗子观观子夀并为太尉凡三世三公
　　
　　音拂切出集韵
　　屋庐
　　孟子有屋庐子元和姓纂曰晋贤人屋庐子著书言彭聃之法盖庐误为卢也
　　屋南
　　元和姓纂曰代北复姓谨按此必无南氏误无为屋【案代北复姓无南氏疑或公南社南氏之讹】
　　屋引
　　出自房氏晋初有房干本出清河使北地留不遣北俗谓房为屋引因改为屋引氏干子孙随魏南迁复旧氏而河南犹有屋引氏乞伏国仁以屋引出支为右相其后有屋引阿洛者泄乞伏干归之谋于利鹿孤又镇西将军屋引破光为河州牧唐云麾将军屋引宏生统军丰丰生渭南郡公封
　　独孤
　　其先本姓刘氏当后汉北蕃右贤王刘去卑之先尚汉公主因从母姓刘氏后魏代北三十六部有伏留屯为大人居于云中和平中以贵人子弟镇川因家焉伏留屯之后有俟尼生库者后魏司空生信河南洛阳人周大宗伯衞公独孤信本名如影唐赠太尉赵景公生罗善穆藏顺陁宗整长女周明帝皇后第二女唐元贞皇后生髙祖第四女隋文帝献皇后生帝罗隋封蜀公生开明开逺开彻武开明秘书少监生璡金部郎中开逺邠州刺史永平公开彻左衞将军考城公生元哲元同敬同元哲兵部员外元同主客郎中生昌淄州刺史孙允主客郎中陈州刺史生方臯方平方平生迈敬同博州刺史善隋河内公孙暎司勲郎中洛州长史生志俭朗州刺史暎孙肃先肃比部郎中光禄卿先绛州刺史藏隋金州刺史武平公生机机生修法修本修德修德膳部郎中同州刺史滕公孙庆右武将军修法通州刺史修本生讷桂州都督生扎本兄子谌驸马淄州刺史顺武成公生安成殿中少监生贤意贤意生庆之左武衞将军生克忠汉州刺史陁隋闻喜公生延夀太常少卿新蔡公生道节兵部郎中节生都官郎中整隋平乡公生懐恩唐工部尚书临川王永嘉房后魏本廽纥之后本姓刘氏代居云中正五代孙冀【案独孤氏唐世系表云出自汉光武子沛献王辅之后裔孙进伯败没匈奴囚之孤山下生尸利单于以为谷蠡王号独孤部六世孙罗辰从后魏孝文徙洛阳罗辰四世孙冀武安公此云本廽纥之后未详且冀五世祖名眷此云正五代孙亦无可考通志説同】武安公生业【案唐世系表业作永业】北齐司徒临川王周大司冦襄州总管生子潜【案唐世系表子潜作子佳】周仪同生义恭义盛义顺义盛生士约士约孙冉【案唐世系表冉作册】户部郎中弟恩生华兵部郎中义顺唐兵部侍郎左丞洛阳公生元恺元慷元庆元恺给事中生思庄左金吾大将军思行洋州刺史元慷曽孙明驸马都尉元庆生暕【案唐世系表暕作思暕】鄠令生賔庭含章易知通理通济賔庭左金吾兵曹生问俗鄂州刺史团练观察生勉勋助劝勉子令助太子舎人生申叔遐叔申叔校书郎通理殿中侍御史颍州长史生泛巨及丕汜睦州刺史巨左骁衞兵曹及常州刺史生朗郁朗协律郎郁考功员外中书舎人生庠通济导江丞生愐愐左司郎中生寂实宻实殿中御史寂进士宻海州刺史生云霖云吏部侍郎东川节度生囘损霖秘书监义顺兄叔德孙楷万年丞生屿峻屿兼侍御史峻浙东节度右金吾大将军　京兆隋书独孤楷传云不知何许人姓李氏父屯从齐神武战于沙苑败为柱国独孤信所擒配为士伍赐姓独孤氏后居京兆楷弟盛楷隋并州总管汝阳郡公生淩云平云滕云卿云彦云平云千牛将军安丘公彦云歴阳公滕云荆府长史广武公生奉节奉节生琬琰琬太仆卿开元中上表请改姓李氏名俌琰司勲郎中卿云右屯衞大将军汝归公生元节元节生祥之琼珍瑑祥之左羽林将军珍生楚颍彦卓楚生良矩矩生辅颍生良佐良弓良器良弼良史良儒良器通州刺史良弼兼御史中丞良史生玮进士复姓李氏彦生良裔卓少府监生惠愻愿恕意怤愻生志楷弟盛隋右屯衞将军纪公生僧达僧达生守中唐右金吾大将军【案此条永乐大典原载为元和姓纂之语然中引独孤损乃昭宗时相岂可入元和时书且与通志所引姓纂不合今改为古今姓氏辩证而以通志中所引姓纂文録入元和姓纂】
　　谷防
　　慕容农有部将谷防归农欲杀归而惜其勇力后魏官氏志河南谷防氏改为谷氏
　　谷浑
　　孔至杂録曰后魏改姓浑
　　谷那
　　唐有博士谷那律
　　斛律
　　齐丞相咸阳王斛律金唐有郎中斛律贻庆
　　斛谷
　　南燕慕容超遣将斛谷提公孙归冦宿豫陷之执东平太守刘千载济隂太守徐阮大掠而去以功并封为郡县公
　　斛粟
　　孔至姓氏録曰代北斛粟氏后改为斛斯氏
　　斛斯
　　或云本代北斛粟氏改焉后魏有刺史斛斯疋
　　秃发
　　出自后魏拓拔氏之族曰匹孤率其部自塞北迁河西鲜卑部其妻胡掖氏方娠因寝而生子夀阗于被中鲜卑谓被为秃髪因以为夀阗氏夀阗孙树机能始据凉州为晋将马隆所杀从弟务丸统其部众务丸孙推斤年一百一十生思复鞬素渥若留思复鞬三子曰乌孤利鹿孤傉檀乌孤为吕光征南大将军益州牧左贤王隆安元年自称南单于南凉国王在位三年谥曰武庙号烈祖弟利鹿孤立在位三年谥曰康王弟傉檀立在位十三年而国亡西秦炽磐封为左南公谥曰景王其从弟替引镇领南洛回镇亷州利鹿孤诸弟曰镇北将军俱延兴城侯文支又一弟曰吐雷乌孤子曰西平太守赴单傉檀死于乞伏氏其族归魏傉檀六子长曰武台为太子乞伏氏杀之次曰保周腊于破羌魏以保周为张掖王破羌为西平公以俱延之子覆隆为酒泉公利鹿孤之子副周为永平公乌孤孙承鉢为昌松公傉檀长兄子樊尼安西将军又索虏秃发如荀率户二万降乞伏干归干归妻以宗女
　　禄里
　　神仙传有禄里先生禄即甪也盖字误
　　鹿勃
　　燕慕容隽击破邓恒将鹿勃早于鲁口早仅以身免
　　木易
　　后魏木易干为多兰部帅
　　卜梁
　　姓解曰楚文王子食采诸梁为卜梁氏庄子有卜梁倚
　　沐兰
　　兰或为简姓苑云任城人
　　福子
　　元和姓纂曰齐大夫福子丹见国语误矣谨按国语无此人也
　　伏俟
　　出自风姓伏羲之后以号为氏汉济南伏生名胜字子贱四世孙孺客教授琅邪东武因家焉孺生理字君游为髙宻太傅以诗授成帝故齐诗有伏氏学理生大司徒阳都侯湛字惠公湛生隆翕咸隆字伯文光禄大夫子瑗为郎中翕生光光生晨位特进生屯骑校尉无忌采集古今为伏俟注八卷无忌生大司农质质生完皆赐爵阳都侯自伏生以后世传经学清净无竞故东州号为伏不鬬湛同产兄弟恭字叔齐为司空洛阳伏氏子成为晋平北将军姚襄左部帅
　　陆终
　　元和姓纂曰祝融子陆终之后有陆终氏又曰王莽曽孙孺兴与东平陵终氏有恶谨按古有陆终氏然陵陆偏旁相近必陆讹而为陵也
　　祝固
　　元和姓纂曰衞祝固之后汉有侍御史祝固遥
　　叔孙
　　出自姬姓鲁桓公第三子叔牙谥僖叔立其后为叔孙氏僖叔生戴伯兹兹生庄叔得臣得臣生宣伯侨如及穆叔豹豹生昭子婼世系具春秋人谱又后魏十姓献帝叔父之后乙旃氏改为叔孙氏
　　叔仲
　　出自姬姓鲁桓公子叔牙为叔孙氏牙孙叔彭生别为叔仲氏是为叔仲惠伯惠伯生昭伯带带生穆子小小生志又孔子弟子防字子期礼记有皮及衍皮生子柳及子硕
　　叔带
　　元和姓纂曰英贤传赵叔带之后齐大夫有叔带子庄为庄公御
　　叔逵
　　元和姓纂曰八恺叔逵之后周大夫有叔逵焉
　　叔先
　　后汉有犍为人孝女叔先雄父泥和溺死雄自投水中后六日与父尸相持浮于江上郡县为立碑圗象雄弟贤附雄传
　　叔敖
　　姓书曰楚令尹孙叔敖之后误矣谨按敖字孙叔古人先字后名故曰孙叔敖自古无兼名字为氏者
　　叔梁
　　姓觧曰孔子父曰叔梁纥误矣谨按纥字叔梁非氏也
　　叔夙
　　元和姓纂曰世本羊舌职生叔夙为叔夙氏
　　郁朱
　　代北复姓
</div>
    <div class="pagination">
<a href="古今姓氏书辩证_page45.html">上一页</a><span>...</span><a href="古今姓氏书辩证_page41.html">41</a><a href="古今姓氏书辩证_page42.html">42</a><a href="古今姓氏书辩证_page43.html">43</a><a href="古今姓氏书辩证_page44.html">44</a><a href="古今姓氏书辩证_page45.html">45</a><span class="current-page">46</span><a href="古今姓氏书辩证_page47.html">47</a><a href="古今姓氏书辩证_page48.html">48</a><a href="古今姓氏书辩证_page49.html">49</a><a href="古今姓氏书辩证_page50.html">50</a><a href="古今姓氏书辩证_page51.html">51</a><span>...</span><a href="古今姓氏书辩证_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
