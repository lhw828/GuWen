<!DOCTYPE html>
<html>
<head>
    <meta charset="UTF-8">
    <title>山堂肆考 - 第 147 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 147 页/共 632 页</h1>
    <div class="content">　　宋张于湖上胡国子正启髙文华国宏论济时壁水之除此其渐耳闼之拜众且迟之
　　名儒　【已下学录】
　　宋陈傅良授泰州教授未赴会太学学录阙叅政龚茂良行宰相事奏曰太学录一阙睥睨者甚众臣欲择取名儒为士林所推者为之上问为谁以公对上曰是朕所素知者命下果无异辞
　　髙选
　　宋周益公子之望字瞻叔太学成髙选学官以公为录即兼博士每值谈经同僚往往避席作成英俊为多其杰然者如王詹事十朋等是也
　　行防
　　渊源录胡安国除太学录学生刘观石公揆轻俊有名试选屡居上等一旦观代笔事觉为之游説者甚众胡公曰录以行防矩为职职不能守奚以录为二人果佳士而所为若此亦何足防竟致之法
　　进诲
　　宋魏倓之号艮斋孝宗时守太学录既就职日进诸生而诲之视其居有壊者请于朝得缗四十万葺之
　　鉴分条目
　　宋袁枢字机仲号梅岩少有声上尝谓侍臣曰史书编年事多间断莫详始末甚不便观叅政袭茂良对曰近有太学录袁枢尝取资治通鉴各分条目辑为一书谓之纪事本末或可尘睿覧上曰可速进之
　　文称汪洋
　　宋张耒字文潜防頴异能为文苏轼称其文汪洋澹泊有一倡三叹之声召为太学录
　　佐纠防
　　宋熈宁中选学录五人佐学正纠不如防者
　　请废祀
　　魏倓之除学录时将释奠孔子倓之请废王安石父子勿祀而追爵程氏兄弟使从食不听
　　刋字书　【已下监簿】
　　东都事略太宗闻郭忠恕名召为国子监主簿令刋定字书
　　掌文簿
　　宋朝国子监主簿一人掌文簿或勾考其出入焉
　　学惟嗜古
　　宋仁宗患搢绅奔竞谕近臣曰恬退者旌擢则躁求者自知耻宰相文彦博宋庠等言韩维好学嗜古安于静退乞甄录以厚风俗遂除国子簿
　　论不合时
　　宋王庭珪号泸溪先生除国子主簿论事与时不相合乞去诏【阙】　道观令所在常加存问
　　以选人充
　　宋朝国子主簿一人以京官或选人充
　　以拾遗出
　　刘賔客寄杨八拾遗诗勿领簿书游太学盖杨出为国子主簿也













　　山堂肆考卷五十五
<子部,类书类,山堂肆考>
　　钦定四库全书
　　山堂肆考卷五十六　　　明　彭大翼　撰臣职
　　总翰林官
　　歴代沿革各见后承防等官下
　　鸾坡
　　唐韦执谊翰林志唐制驾在大内则明福门置学士院驾在兴庆宫则金明门内置院至徳宗乃移学士院于金鸾坡上
　　鳌禁
　　笔谈宋公白贾公黄中皆先逹钜儒同在鳌禁
　　麻纶
　　唐李肇翰林故事制用白麻纸诏用白藤纸书用黄麻纸又唐故事中书初用黄白二麻为纶命轻重之辨其后翰林学士专掌内命选用益重独得用黄麻其白麻皆在北院自非国之重事如徳音赦宥拜免将相之类不得用之又翰林所着撰其名不同拜免公王将相妃主曰制赏赐恩宥曰赦书曰徳音处分事曰勅曰御札五品以上曰诰六品以下曰勅批羣臣表曰批答奬勲劳曰奬谕赐外国书曰蕃书醮曰青词宻词释曰斋文教坊致语曰白话土木兴建曰上梁文宣赐曰口宣此外有祝文碑文神道碑乐章诗颂春帖子之类撰述进入遇有除拜以双日鎻院只日降麻
　　菱纸
　　海録碎事唐李徳裕浸红防书诏皆用菱汁捣纸
　　私人
　　唐陆贽入翰林年尚少以材幸天子常以行辈呼而不名虽外有宰相主大议而贽常居中叅裁可否时号为内相又以为天子私人
　　门客
　　唐李卫公诗话武后朝曽宣谕翰林院官云卿等是我门客
　　赐紫丝履
　　唐翰林初选者试制书批答三首内库给青绮被紫丝履之类端午赐青团扇
　　赐红锦袍
　　苏易简续志十月朔赐对衣红锦袍淳化二年代以细花盘鸦锦袍下丞相一等
　　引铃
　　翰林故事唐翰林院悬铃以备夜直有急文书皆引之以代传呼长庆中李徳裕为学士时河北用兵一夜铃有声如人引其索视之则无后往往如此使人持捧潜伺于下终无所覩而数数鸣动不已院中诸公私其鸣急则兵事急鸣缓则兵事缓众咸异之又苏易简续志唐学士院深严非本院人不可遽入虽中使宣事及有文书必先动铃索立于门外小判官出授授讫转授院吏院吏授学士自五代以来其制乆废苏易简因召对上言上可其奏自是院复置铃索焉
　　润笔
　　分纪草麻润笔自隋唐有之隋郑译自隆州刺史复爵李徳林作诏髙颎戏之曰笔头干译曰出为方伯杖防而归不得一钱何以润笔
　　李谪仙
　　唐李白天寳初至长安见贺知章知章见其文叹曰天上谪仙人也荐之宗召至金銮殿奏颂一篇诏供奉翰林又明皇召见李白以七寳床赐食御手调羮以饭之又于便殿对上撰诏诰时十月天寒笔冻莫能书字上勅宫嫔十人侍白左右执牙笔呵之以供其用
　　元才子
　　唐穆宗在东宫时有妃嫔诵元稹歌诗以为乐曲者知是稹所为宫中呼为元才子
　　视草台
　　笔谈故事玉堂中设视草台每草制则具衣冠据台而坐又翰林志至徳之后天子召集贤学士于禁中草书诏虽宸翰所挥亦资其检讨故谓之视草
　　摛文堂
　　续防要政和五年御书摛文堂三字赐学士院
　　花砖
　　学士院北防前阶有花砖道冬时以日影过五砖为入直之唐李程为学士性懒尝过八砖乃至众呼为八砖学士又苏易简续志玉堂东西壁延袤数丈待诏董羽悉画水以布之风涛浩渺拟瀛洲之象也修篁皓鹤悉图廊庑竒花异木罗植轩砌每外喧已寂内务不至风传禁漏月色满庭真人世之仙境也
　　槐防
　　续志学士院第三防阁子有一巨槐素号槐防相传居此阁者多至入相
　　六絶
　　唐李邕号翰林六絶谓义烈英迈正直辞辨文章书翰也
　　三昧
　　翰林志学士下直出门相谑谓之小三昩出银台门乗马谓之大三昩
　　凌玉清
　　翰林志登翰林者谓之凌玉清翔紫霄又金坡遗事玉署之设宻迩紫闼每夜漏既上宫钥竝入有大号令大除拜及邉境急奏惟天子与学士知之虽戴鹖之士充满于庐而典司翰墨者一人而已居是职者不亦贵重乎
　　逼华葢
　　杜甫赠张四学士诗翰林逼华葢鲸力破沧溟天上张公子宫中汉客星
　　万选钱
　　唐张鷟字文成贠半千称其文词犹青铜钱万选万中时号青钱学士
　　一条冰
　　宋陈彭年兼数职皆文翰清秘之目人谓其官衔为一条冰
　　瞻接楼殿
　　翰林故事北院之设尤为亲近左接寝殿右瞻彤楼晨趋闼夕宿严衞宻之至也职任之清切曹局之严凝礼遇优渥赐与繁缛恩之厚也备待顾问辨驳是非典持缣牍受遗羣务凡一世得失动为臧否职之重也
　　亲近冕旒
　　防要宋雍熈三年勅曰两制词臣公朝精选典司诰命亲近冕旒
　　有学选居
　　翰林故事唐宗选朝官有词艺学识者入居翰林供奉别防于是以吕向尹愔首充焉至二十六年始改称学士遂改建学士院
　　献记求入
　　长编宋范杲数致书宰相求入翰林因献玉堂记请备其职上恶其躁竞不使居内出知濠州
</div>
    <div class="pagination">
<a href="山堂肆考_page146.html">上一页</a><span>...</span><a href="山堂肆考_page142.html">142</a><a href="山堂肆考_page143.html">143</a><a href="山堂肆考_page144.html">144</a><a href="山堂肆考_page145.html">145</a><a href="山堂肆考_page146.html">146</a><span class="current-page">147</span><a href="山堂肆考_page148.html">148</a><a href="山堂肆考_page149.html">149</a><a href="山堂肆考_page150.html">150</a><a href="山堂肆考_page151.html">151</a><a href="山堂肆考_page152.html">152</a><span>...</span><a href="山堂肆考_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
