<!DOCTYPE html>
<html>
<head>
    <meta charset="UTF-8">
    <title>天中记 - 第 174 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 174 页/共 201 页</h1>
    <div class="content">　　复生思摩竹如竹大而笋生其节笋既成竹春而笋复生节焉交广所在有之【南方草木状】
　　梦笋梦折笋得财象也梦竹生笋者欲有子息也【李淳风占梦书】
　　竹蒻笋竹之白蒻也竹之丑节种厥性弱于木而强于草实草木中别类也【笋谱】
　　初篁初始也篁竹也梁简文勉春赋云望初篁之傍领爱新荷之发池【笋谱】
　　按谢灵运湖中瞻眺诗初篁苞緑箨新蒲含紫茸
　　笋羮谚曰腊月煮笋羮大人道便是昔有新妇不得舅姑意凡所须索必昔时而逆意其妇善承须不违所要皆巧图与夫求变而副舅姑无以取责姑一日嵗暮而索笋羮妇荅即煮供上妯娌问之曰今腊月中何处求笋妇曰且譍为贵以顺攘逆责耳其实何处求笋姑闻而后悔倍怜新妇故又谚曰恭敬不如从命受训莫如从顺【上】
　　冉冉冉冉孤生竹【古诗】
　　檀栾檀栾防修竹【和八公山诗】
　　婵娟防修竹之婵娟【啸赋】
　　防娟有防娟之茂篠寄江上而丛生玉润桃枝之丽鱼肠云母之名【梁文帝修竹赋】
　　牡丹
　　事始牡丹前史中无説处唯谢康乐集中言竹间水际多牡丹成式检隋朝种植法七十卷中初不记説牡丹则知隋朝花中所无【酉阳】世谓牡丹花近有盖以前朝文士集中无牡丹歌诗然杨子华有画牡丹处极分明子华北齐人则知牡丹花亦乆矣【刘賔客嘉话】
　　帝辟地二百里为西苑诏天下进花卉易州进二十相牡丹赭红鞓红飞来红袁家红醉妃红云红天外红一拂黄软条黄延安黄先春红颤风娇等名【海记】按叚云隋朝所无而刘斧乃有此説其杜撰欺人往往如此髙承事物纪原似据之以为实者其亦为所误矣
　　双头牡丹髙宗后苑宴羣臣赏双头牡丹赋诗惟上官昭容一联絶丽所谓势如连璧友心似臭兰人
　　贬洛阳武后冬月游后苑花俱开而牡丹独迟遂贬于洛阳故今言牡丹者以西洛为冠首【事物纪原】
　　名花开元禁中重木芍药得数本红紫浅红通白者上因移植于兴庆池东沈香亭前防花方繁开上乘照夜白妃以步辇从乃命李年持金花牋宣赐李白进清平调词三首上命梨园子弟歌之【太贞外传松窓杂録】禁中呼木芍药为牡丹【开元花木记】
　　通志畧云芍药着于三代之际风雅所流咏也今人贵牡丹而贱芍药不言牡丹初无名依芍药得名故其初曰木芍药亦如木芙蓉之依芙蓉以为名也牡丹晚出唐始有闻贵游竞趍遂使芍药为落谱衰宗云
　　按神农本草云一名鹿韭一名鼠姑唐本注云亦名百两金博雅白牡丹也而康乐所云竹间水际子华有画极分明何云至唐始着耶
　　花妖初有木芍药植于庭前其花一日忽开一枝两头朝则深红午则深碧暮则深黄夜则粉白昼夜之内香艶各异帝谓左右曰此花木之妖不足讶也【开元遗事】醒酒明皇与妃子幸华清宫因宿酒初醒凭妃子肩同看木芍药帝亲折一枝与妃子递嗅其艶帝曰不惟萱草忘忧此花香艶尤能醒酒【天寳遗事】
　　百宝栏杨国忠初以贵妃专宠上赐以木芍药数本植于家园忠以百宝妆饰栏楯虽帝宫之内不可及也四香阁杨国忠用沈香为阁檀香为栏以麝香乳香筛土和为泥饰壁毎于春时木芍药盛开之际聚賔友于此阁上赏花焉禁中沈香之亭逺不逮此壮丽也鹿衔牡丹宫中牡丹品最上者御衣黄次曰甘草黄次曰建安黄次皆红紫各有佳名终不出三花之上他日宫中贡一尺黄乃山下民王文仲所接也花面几一尺髙数寸祗开一朶绛帏笼防之帝未及赏防为鹿衔去帝以为不祥有佞人奏云释氏有鹿衔花以献金仙帝私曰野鹿游宫中非佳兆也殊不知应禄山之乱【青琐髙议】花开一千朶开元末裴士淹为郎官奉使幽冀过汾州众香寺得一株白牡丹移置长安私第天宝中为都城竒赏当时名士裴给事看牡丹诗又房琯有言牡丹之防琯不与焉至徳中马仆射总镇太原又得红紫二色者今则至多与戎葵比矣兴唐寺昔有一株开花一千朶有正晕侧晕红紫黄白之色各不同【酉阳】
　　花师洛人宋单父字仲孺善吟诗亦能工艺术凡牡丹变易千种红白鬭色人亦不能知其术上皇召至骊山植花万本色様各不同赐金千余两内人皆呼为花师亦幻世之絶艺也【龙城録异人録】
　　斸牡丹长安贵游尚牡丹三十余年毎春暮车马若狂以不就玩为耻人种以求利一本有数万者元和末韩罢宣武节制始至长安私第有花命斸之曰吾岂效儿女辈耶【国史补】自从韩令功成后辜负秾华过此身【罗隠】合欢长安兴善寺素师院牡丹色絶佳元和末一枝花合欢【酉阳】徐仲雅题合欢诗云平分造化中分去折破春风两面开【湘湖近事】
　　杭州牡丹白乐天初为杭州刺史令访牡丹花独开元寺僧惠澄近于京师得之始植于庭栏圈甚密他处未之有也时景方深惠澄设油幕覆牡丹自此东越分而而种之矣防徐凝自富春来不知而先题诗曰此花南地知难种慙愧僧门用意栽海燕解怜频睥睨胡蜂未识更徘徊虚生芍药徒劳妬羞杀玫瑰不敢开惟有数苞红幙在含芳只待舍人来白寻到寺看花乃命徐同醉而归【云溪友谈】
　　覆以锦幄文宗朝朔方节度使李进贤苐阶前有牡丹数丛皆覆以锦幄【剧谈録】
　　白牡丹诗长安三月五日看牡丹奔走车马慈恩寺元果院牡丹半月开裴璘题诗于佛殿东头虚壁之上曰长安豪贵惜春残争赏先开紫牡丹别有玉杯承露冷无人肯向月中看太和中文宗自夹城出芙蓉园幸此寺见所题诗吟玩乆之因令宫嫔讽念及暮此诗满六宫矣【南部新书】
　　紫牡丹尊贤坊田正宅中门外有紫牡丹成树后发一徐朶花盛时毎月余有小人五六长尺余游于花上如此七八年人将掩之辄失所在【酉阳】
　　锦被堆王蜀号其苑曰宣华权相勲臣竞起第宅上下穷极奢丽皆无牡丹惟蜀主舅徐延琼闻秦州董成村僧院【蜀总志】有红牡丹一株所植年代深逺使人取之掘土方丈盛以木柜自秦州至成都三千余里歴九折七盘望云九井大小漫天悬险之路方至焉乃植之新第【王氏新编】至孟氏于宣华广加栽植名之曰牡丹苑广政五年牡丹双开者十黄者白者三红白相间者四后主宴苑中赏之【蜀总志】时彭门为辅郡典州者多其戚里得之上苑而彭门花之所始也天彭亦谓之花州而牛心山下谓之花村【成都记】蜀平花散落民间小东门外有张百花李百花之号皆培子分根种以求利毎一本或获数万【蜀总志】
　　花品洛中旧品独以姚魏为冠天彭则红花以状元红为第一紫花以紫绣毬为第一黄花以禁苑黄为第一白花以玉楼子为第一【上】彭门牡丹在蜀为第一承平洛阳花最盛独彭门有小洛阳之称【成都记】宋景文帅蜀以彭门牡丹锦被堆为第一【上】
　　姚黄姚黄初出邙山下白司马坂下姚氏酒寺水北谓寺间有之府中多取以进魏紫出五代魏仁浦枢密园池中岛上初出时园吏得钱以小舟载游人往过他处未有也【邵氏闻见録】
　　窃移钱仁伉尚父之孙也为元帅府中书检校司徒与中军都虞候金沼邻居沼所居堂东植牡丹花一本着花三百朶其色如血如之金含棱毎瓶子顶上有碎金丝如自然蛱蝶之状一城以为殊异毎嵗花开张宴仁伉预焉开宝七年春三月才一两朶开仁伉一夕洪饮击剑裎服中单背负大篮左手携篮腰揷大匕首逾墙而过沼中外无知者锄取牡丹置篮中乃平其地空中闻有吁叹之声防细若游蜂音辞曰一花三百朶含笑向春风明年三月里朶朶断肠红仁伉异之移植于亭后明日沼觉矣花为非人力所及来年花盛开乃宴召沼沼一见无语得疾以归至夜愤闷不已以刀决肠而卒肠皆寸寸断果符空中之语【洞防志】
　　作偈太祖问罪江南李后主用谋臣计欲兴王师法眼禅师观牡丹于大内作偈讽曰拥毳对芳丛由来趣不同发从今日白花是去年红艶曳随朝露馨香逐晚风何须待零落然后始知空后主不省王师渡江
　　酥煎牡丹孟蜀时兵部尚书李昊毎将牡丹花数枝分遗朋友以兴平酥同赠且曰俟花凋缷即以酥煎食之无弃秾艶也【东坡诗话】明日春隂花未老故应未忍着酥煎【复斋谩録】
　　欧碧洛中花工宣和中以药壅培于白牡丹如玉千叶一百五玉楼春等根下次年花作浅碧色号欧家碧嵗贡禁府价在姚黄上尝赐近臣外庭所未识也【墨庄谩録】碧花止一品名曰欧碧其花浅碧而开最晚独出欧氏故以姓着
　　无种淳熙三年二月桑子河堰东孝里庄园有牡丹一本无种而生明年三月花胜开始知紫牡丹也过者皆往观之有杭州观察推官东过通州见花甚爱欲移分一株掘土深尺许见一石如劒长二尺题曰此花琼岛飞来种只许人间老眼看遂不敢移以是乡老有生日值花开时必造花下饮酒为夀间亦有约明日造花所而花一夕凋谢者多不吉惟一人李嵩者三月八日初度自八十看花至一百九嵗而终【如皋志】
　　华王钱思公尝曰人谓牡丹为花王今姚黄真其王而魏紫乃其后也【欧阳永叔花什名】
　　万花防两京牡丹闻于天下花盛时太守作万花防宴集之所以花为屏帐至于梁栋柱栱悉以竹筒贮水簪花钉挂举目皆花也【墨庄谩録】
　　三等冀王宫花品以五十种分为三等九品潜溪绯平头紫居正一品姚黄居其下题景祐元年沧州观察使记
　　看花局僧仲殊越中牡丹花品序云越之所好尚惟牡丹其絶丽者三十二种始乎郡斋豪家名族梵宇道宫池台水榭植之无间赏花者不问亲疎谓之看花局泽国此月多有轻雨微云谓之养花天里语曰弹琴种花陪酒陪歌丙戌嵗八月十五日移花日序丙戌雍熙三年也
　　一擫红一擫红者多叶浅红花叶杪深红一防如人以三指擫之【牡丹记】
　　明皇时有献牡丹者谓之杨家红乃杨勉家花也命力士将花上贵妃妃方对妆妃用手拈花时匀面脂在手即印于花上帝见之问其故妃以状对上诏于仙春馆栽来嵗花开上有脂印红迹帝赏花惊异其事乃名为一捻红后乐府中有一捻红曲【青琐】
　　芍药
　　离草芍药离草也【韩诗】芍药有二种有草芍药木芍药木者花大而色深俗呼为牡丹非也牛亨问曰将离相别赠以芍药何也荅曰芍药一名何离故相赠犹相招召赠以文无文无一名当归【古今注】
　　勺药之和七发曰勺药之酱子虚赋曰勺药之和具而后御之师古曰勺药根主和五脏又辟毒气故合之于兰桂五味以助诸食因呼五味之和为芍药耳韦昭曰今人食马肝马肠者合芍药而煮之【选】
　　万花防东坡云州芍药为天下冠蔡繁卿为守始作万花防用花千余万枝既残诸圉人吏因縁为奸民大病之万花本洛阳故事钱惟演为留守始置驿贡洛花识者鄙之曰此宫妾爱君之意也【渔隠丛话】西京进花自李迪相国始
　　菊
　　日精蘜治蘠【尔雅】菊有筋菊有白菊黄菊菊花一名节花一名传公一名延年一名白花一名日精一名更生又曰隂威一名朱【周】嬴【盈】一名女花一名女茎其白花者颍川曰回峯汝南曰茶苦蒿河南曰地薇蒿上党及建安郡曰羊欢草【本草】日精治蘠皆菊之花茎之别名也生依水边其华煌煌霜降之时唯此草盛茂九月律中无射俗尚九日而用候时之草也【风土记】
　　紫菊背明国有紫菊谓之日精一茎一蔓延及数畆味甘食者至死不饥渴【拾遗记】荥阳郡西有灵源山其涧生灵芝石菌岩有紫菊【王韶之神境记】
　　菊潭荆州菊潭其源旁芳菊被涯其滋液极甘馨香谷中有三十余家不得穿井仰饮此水上夀二三百中夀百余其七十八十者犹以为夭【十道记】
　　采菊王子乔变白増年方甘菊三月上寅日采名曰玉英六月上寅日采名曰客成九月上寅日采名曰金精十二月上寅日采名曰长生长生者根茎是也【玉函方】菊与薏似菊花与薏花相似直以甘苦别之耳菊甘而薏苦所谓苦如薏者也【抱朴子】
　　墨菊永夀汉之好畤也出墨菊其色如墨古用其汁以书【见终南山五老洞碑今无】
　　兰
　　水香兰一名水香俗呼燕尾香煮水以疗风又名香水兰叶如麦门冬而阔且靭长及一二尺四时常青花黄中间叶上有细紫防有春芳者为春兰色深秋芳者为秋兰色淡秋兰稍难得二兰移植小槛中置座右花开时满室尽香与他花香又别【本草】
　　都梁都梁县有小山山有淳水既清且浅其中悉生兰草緑叶紫茎芳风藻谷兰馨逺馥俗谓兰为都梁山因以号县受名焉【盛之荆州记】
　　兰山兰山在蜀叙州僰溪县界兰生于深林石门尤多有春兰秋兰崇兰鳯尾兰竹兰石兰春兰花生于叶之下崇兰花生于叶之上【图经】
　　王者香猗兰操者孔子所作也孔子聘诸侯莫能任自衞反鲁隠谷之中见香兰独秀喟然叹曰夫兰当为王者香今乃独茂与众草为伍乃止车援琴鼓之自伤不逢时托辞于香兰云【琴操】
　　湛渐曽子将行晏子送之曰君子赠人以轩不若以言吾请以言乎夫兰本三年而成湛之苦酒则君子不近庶人不佩湛之麋醢而价匹马矣非兰本美也所湛然也愿子之必求所湛【晏子】渐于兰则芳渐于鲍则臭【论语撰考防】传曰兰根与白芷渐之滫中君子不近庶人不服者所以渐然也【史记燕王旦】
　　芳兰当门曹操杀杨脩曰芳兰当门不得不除【典畧】先主杀张裕诸葛亮救之先主曰芳兰当门不得不锄【蜀志】刘湛欲袁淑附已而淑不为改意由是大相乖失淑乃赋诗云种兰忌当门懐璧莫向楚楚少别玉人门非植兰所【南史】
　　庭忽生兰罗含致仕还家庭中忽兰菊丛生人以为徳行之感【别传】
　　兰摧毛字伯成既负其才气常称宁为兰摧玉折不作萧敷艾荣【世説】
　　竟体梁武帝平建业朝士皆拜谢览长揖而已意气闲雅武帝目送良久谓徐勉云觉此生芳兰竟体想谢庄正当如此【梁书】
　　冬时炀帝在江都昏湎滋深往往为妖祟所惑尝游吴公宅鸡台恍惚间与陈后主相遇尚唤帝为殿下后主舞女数十许罗侍左右中一人迥美女帝屡目之后主云即丽华也乃以緑文测海蠡酌红梁新醖劝帝帝饮之甚欢因请丽华舞玉树后庭花丽华徐起终一曲后主问帝萧妃何如此人帝曰春兰秋菊各一时之秀也【隋遗録】春兰秋菊各有时猪零【苓】桔梗时为帝【庄徐无鬼】异芬长夀二年裴子余为鄠县尉同列李朝隠程行谌皆以文法著称子余独以词学知名或问雍州长史陈崇业三人优劣孰先崇业曰譬之春兰秋菊俱不可废【旧唐新同】兰菊异芬胡可废者【语林】秋菊春兰英华靡絶【选】蕳郑风士与女方秉蕳兮蕳即兰香草也春秋传曰刈兰而卒楚辞云纫秋兰孔子云兰当为王者香草皆是也其茎叶似药草泽兰广而长节节中赤髙四五尺汉诸池苑及许昌宫中皆种之可着粉中藏衣著书中辟白鱼【诗疏】
　　秋兰离骚曰纫秋兰以为佩又曰秋兰兮青青緑叶兮紫茎今沅澧所生花在春则黄在秋则紫然而春黄不若秋紫之芬馥也【刘次庄乐府集】
　　九畹余既滋兰之九畹兮又树蕙之百畆【离骚】兰之叶如莎首春则茁其牙长五六寸其杪作一花花甚芳香生深林之中清风过之其香蔼然与蕙甚相类其一干一花而香有余者兰一干五六华而香不足者蕙今野人谓兰为幽兰蕙为蕙兰【雅翼】薫草蕙草也【广雅】一名燕草【南越志】即零陵香也【本草】
　　树兰两心不可以得一人一心可以得百人男子树兰美而不芳继子得食肥而不泽情不相与往来也【淮南】莫服兰生幽谷不为莫服而不芳君子行义不为莫知而止休【上】
　　芳烧兰以芳致烧膏以肥见焫翠以羽殃身蚌以珠破腹女恶蛾眉士恶胜已由来尚矣【意林】
　　伊兰辟如伊兰与旃檀生末利山中牛头旃檀生伊兰丛中未及长大在地下时牙茎枝叶如阎浮提竹笋众人不知言此山中纯是伊兰无有旃檀而伊兰臭臭若胖尸熏四十由旬其华红色甚可爱乐若有食者发狂而死【上】
　　萱草
　　疗愁萱草一名紫萱又名忘忧草吴中书生呼疗愁花【述异记】萱草是今之鹿葱也【名医别録】説文作藼蕿萲三字宜男萱草一名宜男妇人懐妊佩其花生男交广人佩之极有騐然其土为多男不厌女子故不常佩也【南方草木状】
　　忘忧神农经曰中药养性合欢蠲忿萱草忘忧【博物志】皋苏什劳萱草忘忧【王朗与魏太子书】虽萱草在背皋苏在侧悒愤不逞秪以増毒【魏应玚报厐惠公书】甘枣令人不惑萱草可以忘忧【束晢发防记】鹤望还信以代萱苏【梁元帝与刘智藏书】
　　萱草辨俗谓母为萱堂考之诗云焉得谖草言树之背愿言思伯使我心痗注云背北堂也笺云忧以生疾恐将危身欲忘之是诗既以君子行役而作以忘忧解之极通于母何干预【鼠璞】愿得萱草枝以解饥渴情【李陵録别诗】积愤成疢痗无萱将如何【谢惠连献康乐诗】思君如萱草一见乃忘忧【王融和南海王谏秋胡诗】销忧非萱草永懐寄梦寐【江文通拟潘黄门悼妇诗】始知萋萋萱草忘忧之言不实团团轻扇合欢之用为虚【梁何逊为衡山侯与妇书】
　　海棠
　　木竒木之奇者防稽之海棠【草木记】
　　花中神仙唐相贾耽着百花谱以海棠为花中神仙【花木録】海棠色红以木头接之则色白【长乐志】
　　海外来李賛皇花木记以海为名者悉从海外来惟紫绵色者谓之海棠余悉棠棃花耳【沈立海棠记】
　　睡未足明皇登沈香亭召太真于时卯醉未醒扶掖而至帝笑曰岂妃子醉是海棠睡未足耳【太真外传】
　　结巢海棠上徐俭乐道隠于药肆中家植海棠结巢其上引客登木而饮【绀珠集】
　　益州益州海棠尤多繁艶未开时如朱砂烂漫稍白半落如雪天下所无也【寰宇记】
　　蜀花有香海棠有色无香惟蜀中昌州海棠花有香其木合抱故昌州号曰海棠香国州治前有香霏阁毎花或二十余叶香气醲郁【花谱】
　　芙蓉
　　同心木芙蓉防稽之百叶木芙蓉钟陵之同心木芙蓉稽山之四时杜防【山居草堂记】
　　弄色邛州有弄色木芙蓉一日白次日浅红三日黄四日红深比落紫色人号文官花【记】
　　琼花
　　赋诗以状州后土庙有琼花与聚仙熟玩有不同者三大而瓣厚其色洁白可爱且其树大而花繁不知实何木也俗谓之琼花因赋诗以状其态【刘禹锡诗序】
　　移植州后土庙有琼花宋郊搆亭花侧榜曰无双谓天下无别株也仁宗庆厯中尝分植禁中明春辄枯遂复载还庙中欝茂如故【闻见杂録】徳祐乙亥北师至花遂不荣赵棠国炎有絶句吊之曰名擅无双气色雄忍将一死报东风他年我若修花史合传琼花烈女中【山堂随笔】
　　总花
　　拂帘坠席范缜常称无佛竟陵王子良曰君不信因果何得富贵贫贱缜曰人生如树花同发随风而坠自有拂帘幌坠于茵席之上自有关篱墙落于粪溷之间坠茵席者殿下是也落粪溷者下官是也【南史】
　　蔷薇梁元帝竹林堂中多种蔷薇康家四出蔷薇白马寺黒蔷薇长沙千叶蔷薇多品彚并以长格校其上使花叶相连其下有十间花屋仰而望之则枝叶交暎迫而察之则芬芳袭人【寰宇记】
　　司花女洛阳进合蒂迎辇花云得之嵩山坞中人不知名采者异而贡之防帝驾适至因以迎辇名之其花外紫内素粉蕋红心枝干甚翠状类通草其香惹衣移日不散嗅之令不睡帝命袁宝儿持之号曰司花女【隋遗録】凌霄花冯慈明劝李宝归国寳囚之死神龙中勅旌其门为忠臣门令大其标题见者莫不叹美慈明号为凌霄花【御史台记】凌霄花中露水损人目【酉阳】
　　花裀学士许慎选放旷不拘小节多与亲友结宴于花圃中未尝具帷幄设坐具使僮仆辈聚落花铺于座下慎选曰吾自有花裀何销坐具【开元遗事】
　　栀子诸花少六出者惟栀子花六出陶真白言栀子剪花六出刻房七道其花香甚相传即西域薝卜也【酉阳】蜀孟防常理花园兵花芳草毕集其间一日有青城山叟中迅入内进花两粒红栀子种宣令园子种之不觉成树两栽其叶婆娑则栀子花矣其花烂红六出其香袭人蜀主甚爱重之及结栀子则颗大于常者用染则成赭红色甚妍丽【野人闲话】广政八年十月召百官宴芳林园赏之【蜀】
　　素馨广州城西九里曰花田弥望皆植素馨花南征録云南汉刘隠时美人死葬骨于此至今花香异于他处【广东志】刘玉女塜在肇庆府阳江县玉女名素馨死葬于此其墓上生那悉茗花因名素馨【广志陵葬】其花旧名那悉茗因生于素馨冢上故名【或云隠之女】
　　那悉茗那悉茗花末利花皆胡人自西国移植于南海南人怜其芳香竞植之陆贾南越行纪曰南越之境五谷无味百花不香此二花特芳香者縁自胡国移至不随水土而变与夫橘北为枳异矣彼之女子以防丝穿花心以为首饰【南方草木状】
　　末利末利花似蔷蘼之白者香愈于那悉茗【上】
　　豆豆花其苗如芦其叶似姜其花作穗嫩叶卷之而生花微红穗头深色叶渐舒花渐出旧説此花食之破气消痰进酒増倍泰康二年交州贡一篚上试之有验以赐近臣【上】
　　指甲指甲花其树髙五六尺枝条弱柔叶如嫩榆与那悉茗末利花皆雪白而香不相上下亦胡人自大秦国移置于南海而此花极繁细才如米粒许彼人多折置襟袖间盖资其馥芬耳一名散沫花【南方草木状】
　　金银金银花一名鸳鸯草又曰老翁须藤蔓而生黄白花对开傍水依山处处有之食蕈中毒者生啖之可解治痈疽肿毒尤妙或服或之皆可【沈存中良法所载】本草名忍冬草【墨庄谩録】
　　草
　　卉草卉也木谓之华草谓之荣不荣而实者谓之秀荣而不实者谓之英【尔雅】草盛曰菶木茂曰葆【服防通俗】凡生草而初逵谓之防防小也荄杜根也东齐曰杜或曰茇【方言】知嵗黄帝问师旷曰吾欲知嵗之苦乐善恶可知不对曰嵗欲丰甘草先生甘草荠也嵗欲俭苦草先生苦草者葶苈也嵗欲恶恶草先生恶草者水藻也嵗欲旱旱草先生旱草者蒺莉也嵗欲潦潦草先生潦草者蓬也【师旷占】
　　朱草炎帝敎民耒耜百谷滋阜朱草蔓于阶【拾遗记】徳至草木朱草生朱草赤草也可以染绛别尊卑也【白虎通】君乘木而王其政升平则福草生庙中朱草别名【礼斗威仪】朱草日生一叶至十五日生十五叶十六日一叶落终而复始【大戴明堂篇】徳光地序则朱草生【书大传】朱草草之精也世有圣人之徳则生【宋志】
　　屈轶黄帝时羣瑞毕臻有屈轶之草生于庭佞人入朝则草指之是以佞人不敢进【博物志】太平之时屈轶生于庭之末若草之状主指佞人【论衡】惟袁与薛人中屈轶【唐书】萐莆萐莆瑞草也尧时生于庖防扇暑而凉【説文】萐莆一名倚扇状如蓬大枝叶小根根如丝转而成风杀蝇尧时生于防【宋志】君和则孳于庖防【潜潭巴】一名倚萐倚扇賔闾舜时生于防【瑞应图】
</div>
    <div class="pagination">
<a href="天中记_page173.html">上一页</a><span>...</span><a href="天中记_page169.html">169</a><a href="天中记_page170.html">170</a><a href="天中记_page171.html">171</a><a href="天中记_page172.html">172</a><a href="天中记_page173.html">173</a><span class="current-page">174</span><a href="天中记_page175.html">175</a><a href="天中记_page176.html">176</a><a href="天中记_page177.html">177</a><a href="天中记_page178.html">178</a><a href="天中记_page179.html">179</a><span>...</span><a href="天中记_page175.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
