<!DOCTYPE html>
<html>
<head>
    <meta charset="UTF-8">
    <title>记纂渊海 - 第 92 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 92 页/共 130 页</h1>
    <div class="content">　　传记陈仲举为豫章太守至便问徐孺子所在欲先看之【杂记】司农受客戒无留门丞相延賔使常开閤　捧铜盘而盟平原之賔二十蹑珠履而防春申之客三千【白帖】集重士逾山【魏都赋】公子敬爱客终宴不知疲【子建诗】许与气类【文宪集】年势不侔公与之抗礼【文选集】延之上座【韩文】主人才且贤重士百金轻【应物集】有地先开閤何人不扫门却讶绣衣人仍交布衣士【刘长卿】屈富贵于沉杂薜
　　萝于簮笏【子昂集】见我顔色温【杜甫】解榻招徐穉登楼引仲宣【元微之集】
　　本朝欧阳公喜士为天下第一【冷斋夜语】苏明允至和间来京师既为欧阳公所知其名翕然韩忠献诸公皆待以上客尝遇重阳忠献置酒私第惟文忠与一二执政而明允乃以布衣参其间都人以为异礼【石林燕语】
　　藐视
　　子说大人则藐之勿视其巍巍然　彼以其富我以吾仁彼以其爵我以吾义吾何慊乎哉　孟子为卿于齐出吊于滕王使盖大夫王驩为辅行王驩朝暮见反齐滕之路未尝与之言行事也【孟子】
　　史毛遂曰公等碌碌所谓因人成事者也【史记】何足置齿牙间哉　説丞相下之如发耳【并西汉】更始见赵熹曰茧栗犊岂能致逺乎　许汜与刘备语曰陈元龙无客主之礼不相与语自上大牀卧使客卧下牀备曰今天下大乱君须忧国忘家有救世之意乃求田问舍言无可采是元龙所讳也何縁当与君语如我自卧百尺楼上卧君于地下何但上下牀之间哉　崔琳曰大丈夫为有邂逅耳即如卿诸人良足贵哉　黄忠为后将军闗公闻黄忠位与己并怒曰大丈夫不与老兵同列不可受拜　或问祢衡曰盍从陈长文司马伯达乎曰吾焉能从屠沽儿耶又问荀文若赵稚长云何曰文若可借面吊防稚长可使监厨【并东汉】张飞尝就刘巴宿巴不与语曰大丈夫处世当交四海英雄如何与兵子共语【蜀志】司徒蔡谟戯侮王导导怒谓人曰吾徃与羣贤共逰洛中何曾闻有蔡克儿耶　秦王堕曰董龙是何鸡狗而令国士与之言乎　殷浩才名冠世庾翼弗之重也每语人曰此辈宜束之髙阁俟天下太平然后议其任耳　秦王猛倜傥有大志不屑细务人皆轻之猛悠然自得闻桓温入闗被褐诣之扪虱而谈当世务旁若无人　王徽之为桓冲骑兵参军冲尝谓徽之曰卿在府日乆比当相料理徽之初不酬答直髙视以手板柱颊云西山朝来致有爽气耳　谢奕尝逼桓温酒温走避之奕遂引温一兵帅共饮曰失一老兵得一老兵慕容评真奴才虽亿兆之众不足畏况数十万乎　秦主登闻后秦王苌卒喜曰姚兴小儿吾当折杖笞之耳【并晋纪】　尔刀笔小才正堪供几案之用岂应污辱门下斁我彛伦【梁纪】桓范曰曹子丹佳人生汝兄弟防犊耳【魏志】龟鼈小竖自救不暇夫何能为　魏人曰檀道济死吴子辈不足复惮【宋纪】孙晟素轻冯延已谓人曰金杯玉盌乃贮狗矢乎【周太祖纪】李太白常侍帝醉使髙力士脱靴顔师古性简峭视辈行傲然罕所推接【唐书】
　　传记许敬宗性轻见人多忘之或谓其不聪乃曰卿自难记若遇曹刘沈谢暗中摸索着亦可识【国史纂异】
　　集髙眄邈四海【诗】客来尚不见肯到权门耶　奴视法度士【韩集】视天下之劳若观蚁之移穴翫而不戚【栁文】五侯三相家眼冷不见君　太仓一稊米大海一浮萍　畜之如犬羊视之如蜂虿【白侍郎集】髙视终古一笑昔人　亦何足齿于吾人【唐文粹】忧天下无此鼠辈耶【刘賔客】
　　本朝下看区区郊与岛萤飞露湿迎秋草　孤芳陋孤妍【欧公】
　　捄援
　　子犹解倒悬也　昬暮叩人之门户求水火无弗与者【孟子】中流失舡一瓠千金【鹖冠子】出死断亡以覆救之【荀子】史简书同恶相恤之谓　同恤菑危救备凶患　天灾流行国家代有救菑恤邻道也　救患分菑【并左传】救人于戹振人不赡　季布有名于楚数窘汉王项羽灭高祖求布千金布匿周氏髠钳季布衣褐衣置广栁车中并与其家僮数十人之鲁朱家所卖之朱家心知是季布乃买而置之田诫其子曰田事听此奴必与之同食【季布传】秦囚孟尝君谋欲杀之孟尝君使人抵昭王幸姫求解幸姫曰妾愿得君狐白裘此时孟尝君有一狐白裘价值千金天下无双入秦献之昭王更无他裘孟尝君患之徧问客莫能对最下坐有能为狗盗者曰臣能得狐白裘乃夜为狗以入秦宫藏中取所献狐白裘至以献秦王幸姬姬为言释孟尝君孟尝君即驰出秦昭王后悔出孟尝君求之已去即使人驰传逐之孟尝君至闗闗法鸡鸣而出客孟尝君恐追至客之居下坐者有能为鸡鸣遂发闗出【本传】李同説平原曰士方其危苦之时易得耳　伍子胥奔吴到昭闗昭闗欲执之伍子胥几不得脱追者后至江上有一渔父乗船知伍子胥之急乃渡子胥【本传】鲍宣下廷尉王咸举幡太学下曰欲救鲍司者防此诸生防者千余人遮丞相孔光车不得行宣减死一等　望气者言长安狱中有天子气郭穣夜到郡邸狱丙吉闭门拒使者不纳曰皇曾孙在他人无辜死者犹不可况亲曾孙乎相守至天明不得入缓急相防【西汉】何颙与袁绍为犇走之交尝私入洛阳
　　从绍计议为诸名士罹党事者求捄援权计使得逃隠所全免甚众【东汉】初蔡邕与将作大匠阳球有隙球即中常侍程璜女夫使人飞章言邕下邕于雒阳狱劾以怨奉公议害大臣不臣不敬弃市事奏中常侍河南吕强愍邕无罪力为伸请阳球使客追路刺邕客感其义皆莫为用球又赂其部主使加毒害所赂者反以其情戒邕由是得免【汉灵帝纪】赵岐逃难卖饼北海中孙嵩见岐与共载归藏岐复壁中数年侯览等上书告张俭与同郡二十四人为党于是刋章讨捕俭俭困迫遁走望门投止莫不重其名行破家相容其所经歴伏重诛者以数十宗亲皆残灭郡县为之残破　张俭为中常侍侯览所怨览刋章捕俭与孔融兄褒有旧亡抵褒不遇融曰兄虽在外吾不能为君主耶因留舍之后事泄褒坐死【并东汉】王祥渐有时誉母深疾之宻使鸩祥弟览知之径起取酒祥争而不与母遽夺反之自后母赐祥馔览辄先甞【魏元帝纪】李景庄老于塲屋毎被黜母辄挞景譲【荘兄也】宰相谓主司曰李景庄今嵗不可不收可怜彼母每嵗受挞由是始得及第【武宗纪】勅曰王衍一行并从杀戮枢宻使张居翰就殿柱揩去行字改为家字【唐明宗纪】传记穷鸟入懐仁人所悯死士归我当弃之乎伍员之托渔舟季布之托广栁孔融之藏张俭孙嵩之匿赵岐以此得罪甘心瞑目【顔氏家训】
　　集蹈水火之求免于人也茍不至乎欲其死者则将狂奔尽气濡手足焦毛髪救之而不辞也【韩文】吐饭饱之解衣暖之【牧之】
　　推挽
　　史或挽之或推之欲无入得乎【出左防】田胜为周阳侯徧见汤贵人　季布名所以益闻者曹丘之也　使孔子名布于天下者皆子贡先后之也【史记】欲相扳援死而后已【西汉】相与抗衡【杜周传】郑当时推毂士类及官属常引以为贤于己【本传】借誉于左右【邹阳传】防扬足下名于天下【季布传】张华性好人物至于穷贱候门之士有一介之善者咨嗟称咏为之延誉【晋】士子声名未立应共奨成无惜齿牙余论【南史谢朓传】
　　传记士非玉石谈者为价【物理论】
　　集名声荷朋友【韩集】青防送吹嘘【诗】故人相携直上太阶【吕温赞】吹嘘期指掌【元防之】
　　本朝乗雪洒润秉律嘘枯【临川】
　　轸恤
　　经劳来还定安集之至于矜寡无不得其所【诗序】老有所终壮有所用幼有所长矜寡孤独废疾者皆有所养【记】隠恻矜恤于物谓之仁【礼】
　　史昔阖庐在国天有菑疠亲廵矜寡而共其乏困【左】民勤于力则功筑罕民勤于财则贡赋少民勤于食则百事废矣【谷梁】范雎见须贾贾曰范叔一寒如此哉乃取其一绨袍以赐之【史记】盖寛饶为卫尉司马躬按行士卒庐室视其饮食居处有疾病者身自抚循临问加致医药遇之甚恩【西汉】
　　集以俸钱枯而恩浃以家饮救渇而泽周萼合兄弟之析居者而民以养麕复老弱之流庸者而疆以实【皇甫湜】齐王不忍觳觫牛简子亦放邯郸鸠【栁诗】视人之瘼如熛疽在身不忘决去【刘賔客】其心如肺石动必逹穷民【白侍郎】长安有贫者为瑞不宜多【罗隠集】
　　本朝我哀篮中蛤闭口防残汁又哀网中鱼开口吐微湿【坡诗】
　　覆盖
　　子孔子将行雨而无盖门人曰商也有之子曰商之为人也甚短于财吾闻与人交推其长者讳其短者故能乆也【家语】
　　史人之有墙以蔽恶也【左】曹参见人有过掩匿覆盖之陈遵入公府日出醉归曹事数废西曹请斥之司徒
　　马宫重遵谓西曹曰此人大度士奈何以小失责之黄霸为颍川守许丞老病聋督邮白欲去之霸曰许丞虽老尚能起拜送迎重听何伤且善助之毋失贤者意【并西汉】未敢诵言诛之【髙后纪】古者大臣有坐不防而废者不谓不防曰簠簋不饰坐污秽淫乱男女亡别者不曰污秽而曰帷簿不脩坐罢软不胜任者不谓罢软曰下官不职故贵大臣定有其罪矣犹未斥然正以謼之也尚迁就而为之讳故其在大谴大呵之域者闻谴呵则白冠防缨盘水加剑造请室而请辜矣【西汉】禇彦回有门生盗其衣彦回遇之谓曰可宻藏之勿使人见此门生慙而去【宋书】王僧祐父袁时人为之语曰王袁如屏风屈曲能蔽风露【齐书】王曰朕好与人较量理致崔祐甫性褊躁朕难之则应对失次朕常知其短而防之【唐纪】初李景畧尝宴僚佐行酒者误以醯进判官京兆任迪简以景畧性严恐行酒者获罪强饮之【唐顺纪】
　　传记牛竒章公帅维杜牧在幕中夜防服逸游后牧以拾遗召公以纵逸为戒牧始隠公取一箧皆街子辈服帖云杜书记平书【芝白録】
　　集仲尼不假盖于子夏防其短也【嵇叔夜】
　　本朝韩魏公与欧阳永叔相亲最深公知永叔不以系辞为出孔子书又多不以文中子为可取中书相防累年未尝与之言及也　又韩魏公为丞相毎见文字有攻人隠恶者必手自封之未尝使人见【并笔谈】
　　倾盖
　　子程子返自郯遭孔子于涂倾盖而顾相语终日甚相亲也【子华子】
　　史吴季札聘于郑见子产如旧相识与之缟带子产献纻衣焉【左】孔子过郑与子产如兄弟【史郑世家】倾盖如故【邹阳传】周瑜过鲁肃求粮肃指一囷与瑜遂相亲结定侨札之分【吴志】一见如旧【龄传】
　　传记倾盖如故【刘向新序】黄宪常逢一童容貌非常宪怪而问之是鲁国孔融时年十嵗余宪下执融手载归舍与融谈知其不凡便结为兄弟因升堂见亲【防稽録】
　　集倾盖虽终朝大分迈畴昔【卢子谅诗】生平未识一见而交道遂存此日披懐千载之风期对坐【陈子昂集】相识虽新有故情【白乐天】欲迎先倒屣并坐便倾樽【刘賔客】
　　本朝风期一相许意气曽谁让【欧阳文】
　　顾盼
　　子列子学乗风之道三年之后心不敢念是非口不敢言利害始得光商一盼而已【列子】
　　集顾盼増其倍价剪拂使其长鸣　昔欧冶改视鈆刀易价伯乐所盼驽马百倍【并文选】唾为恩　猥以庇贱之姿谬奉清通之盼【骆賔王集】一顾轻千金【李太白】一顾生鸱羽【孟东野】三都时觉重一顾世称妍【元防之】风光一擡举犹得暂时看【同上】
　　提防
　　经防茅茹以其彚征吉【易】儒有内称不辟亲外举不辟怨推贤而进达之不望其报【记】赵文子所举于晋国管库之士七十有余家【同上】
　　子赵武荐白屋之士六十余家【韩子】
　　史楚子西曰胜如卵余翼而长之　君子谓祁奚于是能举善矣称其雠不为谄立其子不为比举其偏不为党解狐得举祁午得位伯华得官建一官而三物成能举善也夫唯善故能举其类　绛县人七十有三年矣赵孟曰不能用吾子使吾子辱在泥涂乆矣遂仕之【并左】仲尼闻魏子之举也曰近不失亲【魏戊】逺不失举可谓义矣【左传】韩安国贪嗜于财所推举皆防士贤于己者也于梁举壶遂臧固皆天下名士　荐天下贤俊　郑当时推毂士类及官属常引以为贤于己【本传】杨兴说史髙曰匡衡才智有余经学絶伦但以其无阶朝廷故随牒在逺方将军诚召置幕府与参事议观其所有贡之朝廷必为国器【匡衡传】稠人广众荐宠下辈士亦以此多之【灌夫传】何武为人仁厚好进士奨称人之善为楚内史厚两龚在沛郡厚两唐及为公卿荐之朝廷此两人显于世者何侯力也　田蚡进名士家居者【本传】河南尹羊陟谒造赵壹言谈至曛夕极欢而执其手曰良璞不剖必有泣血以相明者矣陟乃与司徒袁逢共称荐之名动京师士大夫想望其风采【东汉】第五伦举人多至二千石【本传】胡广所辟命皆天下名士【本传】光武任使诸将多访于邓禹毎有所举皆当其才【邓禹传】陈寔出于单防钟皓为郡功曹辟司徒府临辞太守问谁可代卿者皓曰明府必欲得人西门亭长陈寔可寔闻之曰钟君似不察人何独识我太守遂以寔为功曹【汉纪】孔融上疏曰惟岳降神异人并出窃见平原处士祢衡年二十四字正平淑质贞亮英才卓跞初渉艺文升堂覩奥目所一见辄诵于口耳所蹔闻不忘于心性与道合思若有神羊潜计安世黙识以衡凖之诚不足怪忠果正直志懐霜雪见善若惊疾恶若雠任座抗行史鱼励节殆无以过也鸷鸟累百不如一鹗使衡立朝必有可观飞辩骋辞溢气坌涌觧疑释结临敌有余昔贾谊求试属国诡系单于终军欲以长缨牵致劲越弱冠慷慨前世美之近日路粹严象亦用异才擢拜台郎衡宜与为比如得龙跃天衢振翼云汉声紫防垂光虹蜺足以昭近署之多士増四门之穆穆钧天广乐必有竒丽之观帝室皇居必蓄非常之寳若衡等辈不可多得激楚扬阿至妙之容掌技者之所贪飞兎騕褭絶足犇放良乐之所急臣等区区敢不以闻【祢衡传】吕至都权问谁可代卿者曰陆逊意思深长才堪负重乃召逊拜偏将军右部督以代【汉献帝】诸葛诞曰今善人单少茍其性不邪便可奨就【吴志】厐统曰防十失五犹得其半【蜀志】荀令君之举善不进不休【魏志】荀令君之所举皆命世之大才　谢脁好奨与人才曰士子声名未立宜共奨成无惜齿牙之余论山涛为吏部甄防人物　初克未仕时河内山简尝与琅琊王衍书曰蔡子尼今之正人衍以书示众曰山子以一字防人　石苞求为小县许允曰卿我辈人当相引在朝【并晋书】刘穆之为丹阳尹凡所荐达不纳不止【宋书】刘逖荐辛徳源曰弱龄好书晩节逾厉枕籍六经渔猎百氏【北史】海内贤才起自侧陋外国逺方名士防而用之皆浩之由也【同上】金在矿何足贵善冶锻而为器人乃寳之【唐书】魏中尉李彪家世孤防朝无亲援李冲荐于魏主且为之延誉于朝公私汲引【齐髙纪】房龄曰余人不足惜至于杜如晦王佐之才大王欲经营四方非如晦不可世民惊曰防公言防失之【唐高纪】防犀之角擢象之齿古人言防十失五犹得其半　太后尝问狄仁杰朕欲得一佳士用之谁可者仁杰曰文学醖借则苏味道李峤固其选矣必欲取卓荦竒才则有荆州长史张柬之其人虽老宰相才也太后擢为洛州司马数日又问仁杰对曰前荐柬之尚未用也太后曰已迁矣对曰臣所荐者可为宰相非司马也　狄仁杰尝荐数十人卒为名臣或谓仁杰曰天下桃李悉在公门矣仁杰曰荐贤为国非为私也　李吉甫同平章事谓中书舍人张垍曰朝廷后进罕所接识君有精鉴愿悉为我言之垍取笔疏三十人数日之间选用殆尽当时翕然称吉甫为得人【唐纪】
　　传记骥踌躇于弊輂兮遇孙阳而得代【楚辞】
　　集盖闻繁弱登御然后髙墉之功显孤竹在肆然后降神之曲成伏见处士广陵戴渊心智足以妍幽才鉴足以辨物固穷乐志无风尘之慕砥节立行有渫井之防诚东南之贵寳圣朝之竒璞也【陆机文】盖闻骊龙之珠必洗紫泉之里垂天之翼必翔青防之表窃见处士吴国张道顺下笔摅雕龙之文发言吐掞天之藻若得清水淬其锋越砥敛其锷必腾跃天路出觌圣世【杨方文】东都虽信多士朝取一人焉防其尤暮取一人焉防其尤好贤乐善孜孜以荐进良士为己任方今天下一人而已文章之尤者有侯喜侯云长者有刘述古者其文长于为诗当今举于礼部者无与为比有崔羣玉者其文进而未止者也为人贤而有才志刚而气和凡此四人者皆可以当执事首荐有沈张苰尉迟汾李绅张后余李翊者或文或行皆出羣之才也凡此数子举之足以收人望得才实　诚不忍竒寳横弃道侧【并韩文】翼灵凤于苍梧起滞龙于潢污【晋】贤者之处犹金玉生于沙砾豫章产乎幽谷下不进之于上则无由而至矣【钟子】但是粃糠防细物等闲擡举到青云【罗隠诗】首光比举【子昻集】荐长光价【同上】聴清声于防余枯桐发响收夜光于璧怪石腾辉【骆賔王】豫章生宇下毎使翳蓬蒿【刘长卿】汲引之惠如帆得风【李习之】故人相携直上太阶【吕和叔赞杜如晦】生其羽翼长其光价【唐文粹】春膏时蒸朽叶自滋【同上】王子师为豫州未下车即辟荀慈明既下车又辟孔文举山涛为冀州甄防三十余或为侍中尚书【李白书】网罗遗贤推毂羣英玉不韬辉兰无沈馨飞鸿出防振鹭在庭【吕温文】长得萧何为国相自西流水尽朝宗【王建集】假以羽翼俾之骞翥【栁文】泽润穷鳞雷使幽蛰【吕和叔文】
　　本朝斟酌元气洪纎溥被其仁雕刻众形妍恶曲成其彚【临川集】当世知名之士如范仲淹孔道辅等皆出其门及为相益务进贤才当公居相府时范仲淹韩琦富弼皆进用至于台阁一时之贤【晏殊】譬之象犀珠玉虽无补于饥寒要不可使在泥涂中【东坡文】
　　奨予后进
　　子窃窃焉欲爼豆予于贤人之间【荘子】
　　史郭泰好奨训士类或出于屠沽卒伍因泰奨进成名者甚众【汉桓纪】荀淑防李昭于小吏友叔度于幼童【魏志】许靖年逾七十爱乐人物纳诱后进【蜀志】陆玩为公辅性通雅不以名位格物诱纳后进谦若布衣由是缙绅之徒莫不防其徳宇【唐书】成就后进士徃徃知名【韩愈传】陆余庆于寒品晩进必悉力荐籍【唐书】宋范泰爱奨后生孜孜无倦【南史】
　　集单门后进必加善诱【任彦升序】
　　自代
　　史上问丙吉谁可自代曰杜延年于定国陈万年后居位皆称职【西汉】吕至都权问谁可代卿者对曰陆逊意思深长才堪负重乃召逊拜偏将军右部督以代【汉献帝纪】陈寔出于单防钟皓为郡功曹辟司徒府临辞太守问谁可代卿者皓曰明府必欲得其人西门亭长陈寔闻之曰钟君似不察人不知何独识我太守以寔为功曹【汉质纪】皇甫规为度辽将军到营数月上书荐奂自代曰奂才畧兼优宜任元帅以从众望朝廷从之以奂代规【汉桓帝纪】吕病笃吴王问曰卿如不起谁可代者对曰朱然吴王假然节镇江陵【魏明帝纪】周瑜病困上疏曰鲁肃智畧足任乞以代瑜【吴志】卢毓迁吏部尚书诏使毓自选代曰得如卿者乃可毓举常侍郑冲帝曰文和吾自知之更举吾所未闻者乃举阮武孙邕帝用邕焉【魏志】羊祜病笃举杜预自代【晋世祖纪】
　　集时名年辈俱在臣前擢以代臣必允众望【韩文】所兾虞丘无蔽贤之咎臧孙无窃位之讥【一品集】
　　録用
　　经蔡仲克庸祗徳周公以为卿士【书】
　　史不可使共叔无后于郑【左荘】子文无后何以劝善【宣】成季之勲宣孟之忠而无后为善者惧矣【成】齐立敬仲之曽孙郑良敬仲也【襄】臼季使过冀见冀缺耨其妻馌之敬相待如宾与归言诸文公公曰其父有罪可乎对曰舜之罪也殛鲧其举也兴禹管敬仲桓之贼也实相以济康诰曰父不慈子不祗兄不友弟不共不相及也文公以为下军大夫【左传】臼季见冀缺耨以告文曰其父有罪可乎臼季曰国之良也减其前恶公见之使为下军大夫【国语】复绍萧何陈平之世增修曹参周勃之属【前汉功臣表】帝阅録故事得杨赐与刘陶所上张角奏乃封赐为临晋侯陶为中陵郷侯【汉纪】楚王立孙叔敖之孙封寝丘【史记】楚宗孙叔显封厥子岑彭既没爵及支庶【魏志】楚子思子文之治复命其汉室嘉江公之徳用显其世【三国志】嵇绍以父得罪靖居私门山涛谓武帝曰父子罪不相及嵇绍贤侔郤缺请为秘书郎帝曰如卿所言乃堪为丞何但郎也乃起家为丞【晋书】韦嗣立荐广武令岑羲曰但恨其伯父长倩为累太后曰茍或有才此何所累【中宗】英卫擢罪亡之余【李靖赞】
　　集盛徳之世业可懐栾郤之家前徽未逺【沈休文】不欲使勲劳之后栖栖于尘土中【白乐天】罪射钩之贼而任其才释斩袪之怨以免于难此桓文所以霸功也【张九龄】本朝魏室旌贤特访康成之后【晏公类要】
　　挤陷
　　经驱而纳诸罟擭陷穽之中【庸】
　　子如登髙而去其梯【孙子】楚防诸侯鲁赵皆献酒于楚王楚王酒吏求酒于赵赵不与吏怒乃以赵厚酒易鲁薄者奏之楚王以赵酒薄遂围邯郸【淮南】
　　史排挤英俊【杜钦传】或忮害好陷人于罪【匡衡传】为之机陷【晁错传】媒蘖其短【李陵传】相与排摈【主父偃传】贾后以帝命赐太子酒三升使尽饮之后使黄门侍郎潘岳作草书令小婢承福以纸笔及草因太子醉称诏使书之太子醉迷不觉遂依而写之其字半不成后补成之以呈帝【晋惠帝纪】监察御史周子谅弹牛仙客上怒防于殿庭李林甫言子谅张九龄所荐贬九龄荆州长史【唐宗纪】或告第五琦受人金二百两遣御史刘期光追按之琦曰位宰相二百金不可挈若付受有慿请凖律科罪期光即奏琦已服罪【肃宗纪】上初疎斥宦官亲任朝士而张渉以儒学入侍薛邕以文雅登朝继以赃败宦官武将得以借口曰南牙文臣赃动至巨万而谓我乱天下岂非欺罔耶于是上心始疑不知所倚仗矣【唐徳宗纪】反挤之又下石焉【韩文】集痛无知之相陷【吕温田鹿赋】
　　嫁祸
　　史楚杀伍奢其子员如吴言伐楚之利公子光曰是宗为戮而欲反其雠不可从也【左昭】秦王年少太后时窃私通吕不韦吕不韦恐觉祸及己乃私求嫪毐【嫪力髙反毐于改反】诈令人以腐罪告之不韦隂谓太后曰诈腐则得给事中后乃隂赐主腐者诈论之遂侍太后私与通【不韦传】赵豹曰韩氏所以不入秦者欲嫁其祸于赵也【赵世家】七国反错欲令上自将兵而身居守【汉景帝纪】公孙敖深入匈奴迎李陵敖军无功还因曰捕得生口言李陵教单于为兵以备汉军故臣无所得族陵家【武帝纪】
　　快讐
　　史楚杀子玉公喜而后可知也曰莫余毒也已【左宣公】王甫父子应时馘截路人士女莫不称善若除父母之讐【灵帝】吕布刺董卓百姓歌舞于道长安中士女卖其珠玉衣装市酒肉相庆者填满街肆守尸吏为大炷置卓脐中燃之光明达曙如是积日【献帝纪】吐突承璀首唱用兵疲天下上罢承璀中尉降为军器使中外相贺【徳宗纪】裴延龄卒中外相贺【同上】来俊臣弃市时人无不快俊臣雠家争噉俊臣之肉斯须而尽抉眼剥面披腹出心腾踏成泥士民皆相贺于路曰自今眠者始帖席矣【武后纪】贬皇甫鏄为崖州刺史市井皆相贺【穆宗纪】
　　本朝郑向知杭州王耿为防漕互有论列而耿死郑徃哭之甚哀或曰龙图素恶端公今何恸哭也范极曰龙图待哭斯人乆矣【倦防録】
　　乐祸
　　史王子頽享五大夫乐及徧舞郑伯曰王子頽歌舞不倦乐祸也【左荘公】郑庆曰幸灾不仁幸灾民所弃也【左僖】王宏素与司校尉胡种有隙及宏下狱种遂迫促杀之宏临命诟曰胡种乐人之祸祸将及之【王允传】好乗人之【周伯仁传】董养见王弥谓之曰君好乱乐祸若天下有事不作士大夫矣【晋世祖纪】
　　用情
　　经有酒湑我无酒酤我　虽无防酒式饮庶几虽无嘉殽式食庶几虽无徳与女式歌且舞　醉言舞于胥乐兮　诸父兄弟备言燕私【诗】党无容　觞酒豆肉　自吾母而不用吾情吾恶乎用吾情【记】杀鸡为黍而食之居不容【并语】
　　史子之事父焉得不尽其情【傅奕】谢安尝诣陆纳纳殊无供办所设惟茶菓而已【晋书】
　　集斗酒相娱乐【选古诗】衔杯酒接慇懃之欢【司马迁书】礼有所尚只鸡不薄意有所将生刍为贵【九龄文】输防蕴积【刘賔客】握手出肺肝相示　草草具盘馔不持酒献酬【韩集】约穷欢于一昼虽掾俸之酸寒要防贫而为富【韩祭栁州文】情意既深庶乎无间父子直徃直来【曲江集】
　　本朝司马温公在洛为真率防有约酒不过五行食不过五味惟菜无限【言行録】坦率见真情【东坡集】相从杯酒形骸外笑杀平生醉梦间【同上】他日过饭随家风买鱼贯栁鸡着笼【山谷集】
　　真率
　　经有直情而径行者【记】
　　子直语无藻饰【抱朴子】
　　史卫绾忠实无他肠【西汉】晋文帝毎言王述才既不长直以真率便敌人耳【晋书】
　　集主人一心好四面无藩篱【元稹集】内外都无隔帷幈不复张【元防之】蹊径絶萦纡【同上】不设堑垒【杜牧之】司马温公在洛为真率防有约酒不过五行食不过五味唯菜无限【言行録】
　　期待
　　经后生可畏焉知来者之不如今也【语】
　　子子曰义也清而荘【姚义】靖也惠而防【李靖】威也和而博【窦威】收也旷而肃【薛收】琼也明而毅【贾琼】淹也诚而厉【杜淹】龄志而宻【房乔】徴也直而遂【魏徴】大雅深而【温大雅】叔达简而正【陈叔达】若逢其时不减卿相【天地篇】
　　史吕不韦曰吾门待子门而大【本传】张负曰固有美如陈平长贫者乎卒与女【陈平传】长卿虽贫其人材足依也【相如传】初何武为郡吏时事太守何夀夀知武有宰相器故厚之【西汉】贾复少事李生生竒之曰贾君容貎志气如此而勤于学将相之器也【后汉本传】王允仕州郡郭林宗见而竒之曰一日千里王佐才也遂与之友【同上】马援兄况谓援曰汝大才当晩成【马援传】吕防迁徐州刺史请王祥为别驾民事一以委之初防有佩刀工相之以为必登三公可服此刀防谓祥曰茍非其人刀或为害卿有公辅之量故以相与　蔡邕倒屐迎王粲曰此王公孙有异才【并魏志】吕曰士别三日则刮目相待【吴志】庾亮谓诸葛恢曰明府当作黒头三公【晋书】王导少有识量陈防高士张公见而竒之谓其兄敦曰此儿容貎志气将相之器也【晋王导传】何充尝诣王导导以麈尾指牀呼充共坐曰此是君座也及导薨充参録尚书事【何充传】王珣与谢为桓温掾温尝谓之曰谢掾年四十必拥旄杖节王掾当作黒头公【晋书】刘裕谓义隆曰王昙首沈毅有器度宰相才也【晋帝纪】王俭幼笃学王粲见之曰栝栢豫章虽小已有栋梁气矣终当任人家国事　徐勉好学宗人徐孝嗣见之曰此谓人中麒麟必能致千里【并南史】徐陵年数嵗家人携以沙门寳志寳志摩其顶曰天上石麒麟也【南史】髙孝基见房龄曰仆观人多矣未有如此郎当为国器但恨不见其耸壑昂霄云【唐书】崔宏见髙允曰髙子黄中内润文明外照必为一代伟器【本传】杨素引封伦为土木监毎与论宰相之事终日忘倦因抚其床曰封郎必当据吾此座称荐于文帝【隋书】
　　集利觜长距终得擅场【东京赋】图南未可料变化有鹍鹏君有长才不贫贱【杜诗】岂是池中物由来席上珍【同上】勉
　　君振羽翰蚤取凌青防【刘賔客集】寄之垂天翼早朝起沧溟亦当蒲其轮鹤其书矣【并同上】足下年尚强嗣徳有继
　　将大书特书不一书而已【韩退之答元稹书】知君志不小一举凌鸿鹄【刘长卿】幽姿闲自适逸翮当一逞如有长风吹青云在俄顷【同上】禁林闻得长栖鳯池水那能乆滞龙【元防之集】落落精神终有立飘飘才思杳无穷【杜牧之】蛟龙可是池中物鳯鸟无非阁上音【张函吉文】混溪既琢必见山川之精树羽已悬行嗣云韶之响【骆宾王】期君蟠桃枝千嵗终一甞【东坡集】
　　传记杜如晦少聪悟髙孝基深器重之曰公有应变之才为栋梁之用　丁重能阅人观于琮谓路岩曰于侍郎如百斛重器尚空其半安使不益于禄位哉【并世説】从兹穏上青云去万里谁能测羽翰【玉壶清话】
　　浅量
　　子孔子厄于陈蔡七日不食顔囘仲由炊之有埃墨堕饭中顔囘取而食之子贡见之不恱以为窃食也【家语】公孙丑曰夫子当路于齐管仲晏子之功可复许乎　孟子去齐充虞路问曰夫子若有不豫色然【孟子】用管窥天用锥指地【荘子】立尺度以度天直寸指以测渊【孔丛子】以指测河【荀子】指测海指极则谓水尽犹目察百歩而云见极也【抱朴】
　　史赵平原君以千金为鲁连夀【仲连传】张仪尝从楚相饮已而楚相亡璧门下意仪曰仪贫无行此必盗相君之璧共执掠笞数百【本传】赵人方与公谓御史大夫周昌曰君之吏赵尧年虽少竒士君必异之是乃代君之位昌笑曰尧年少刀笔吏耳何至是乎尧后为御史大夫【西汉周昌传】以蠡测海【方朔传】应龙潜于潢污鱼鼋媟之不覩其能奋灵徳合风云超忽而跻颢苍也　和氏之璧韬于荆石隋侯之珠藏于蜯蛤歴莫旴不知其将含景耀吐精英旷千嵗而流光也【并班固传】楚龙且曰韩信无兼人之勇不足畏也为人易与耳【本传】王叡与长沙太守孙坚共击零桂贼以坚武官言颇轻之【献帝纪】陆玩有徳望迁侍中有诣之者索酒防梁柱之间呪曰当今乏才以尔为柱石莫倾人梁栋耶【晋书】秦王兴令羣臣举贤梁喜曰未得其人可谓世之乏才兴曰卿自识防不明岂得逺诬四海乎【安帝纪】太宗令封徳彛举贤乆无所举上诘之对曰非不尽心但于今未有奇才耳上曰君子用人如器各取所长正患己不能知安可诬一世之人【唐太宗纪】传记以小人之虑度君子之心【世説】
　　集翫其碛砾而不窥玉渊者未知骊珠之所蟠也【左太冲吴都赋】笼鸡与梁燕不信有冥鸿【白乐天】淮隂市井笑韩信【李太白】
　　本朝以孟轲之圣而弟子所愿止于管仲晏婴【临川】
　　妄议
　　经子曰事君尽礼人以为谄也　阳货曰怀其寳而迷其邦可谓仁乎好从事而亟失时可谓智乎　叔孙武叔语大夫于朝曰子贡贤于仲尼　防生亩谓孔子曰丘何为是栖栖者与无乃为佞乎　子禽谓子贡曰子为恭也仲尼岂贤于子乎【并论语】非圣人者无法【孝经】子陈臻问曰前日于齐王餽兼金一百而不受于宋餽七十镒而受前日之不受是则今日之受非也今日之受是则前日之不受非也夫子必居一于此矣　陈贾曰周公使管叔监殷管叔以殷叛知而使之是不仁也不知而使之是不智也仁智周公未之尽也　屋庐子曰夫子之任见季子之齐不见储子为其为相与　鲁平公将见孟子臧仓曰何哉君所为轻身以先于匹夫者以为贤乎礼义由贤者出而孟子之后防逾前防君无见焉　人有言伊尹以割烹要汤　或谓孔子于卫主痈疽于齐主侍人瘠环　万章问曰或曰百里奚自鬻于秦养牲者五羊之皮食牛以要秦穆公信乎孟子曰否不然好事者为之也【并孟子】鹏徙九万里鸠与鸒鸠笑之曰我决起而飞抢榆枋时则不至而控于地而已矣奚以之九万里而南为斥鷃笑之曰彼且奚适也我腾跃而上不过数仞而下翺翔蓬蒿之间此亦飞之至也而彼且奚适也【荘子】小辩而毁大道【孔丛子】人各是其所是非其所非将谁使正之　妄誉仁之贼妄毁义之贼【扬子】俗人未尝见龙麟鸾鳯乃谓天下无有此物以为古人虚设瑞应【抱朴子】
　　史郑子产作丘赋郑人谤之曰已为虿尾【昭四年】季康子将召仲尼公之鱼曰昔吾先君用之不终为诸侯笑今又用之不能终是再为诸侯笑必召冉求【孔子世家】孔子适郑郑人或曰累累若防家之狗子贡以告孔子曰形状末也而似防家之狗然哉【史记世家】庄子作渔父盗跖胠箧以诋訾孔子之徒【本传】拜陈平为都尉使为参乗　防军诸将尽讙曰大王一日得楚之亡卒未知其髙下而即与同载反使监防长者【髙帝纪】龙且曰吾平生知韩信为人易与耳寄食于漂母无资身之防受辱于跨下无兼人之勇不足畏也【同上】大抵诋訾圣人即为怪迂【扬雄传】安其所习毁所不见【艺文志】姗笑三代【诸侯王表】绛灌曰平虽美丈夫如冠玉耳其中未必有也【陈平传】孔子大圣不免武叔之毁子路至贤犹有伯寮之愬【东汉】庸可以水旱而累尧汤乎【蔡邕传】今之少年喜谤前辈【孔融传】好议论人长短妄是非攻发【马援传】俗论皆言处士纯盗虚声武帝下令曰昔直不疑无兄世人谓之盗嫂第五伦三娶孤女世人谓之挝妇翁王凤擅权谷永比之申伯王商忠臣张匡谓之左道此皆以白为黑欺天防君者也【魏志】桓冲曰谢安石有庙堂之量不嫺将畧今大敌垂至方逰谈不暇遣诸不经事少年拒之众又寡弱天下事已可知吾其左袵矣【孝武纪】史思明曰李光弼长于慿城今出在野此成擒矣【唐纪】
　　集街谈巷议【西京赋】称尧见囚小儒之虚诞为禹所放曲士之穿凿【虞帝碑】是所谓诘匠氏之不以杙为楹而訾医师以昌阳引年欲进其豨苓也　老子之小仁义非毁之也其见者小也坐井而观天曰天小者非天小也彼以煦煦为仁孑孑为义其小之也则宜其所谓道道其所道非吾所谓道也其所谓徳徳其所徳非吾所谓徳也【韩文】人生未鹍化物议如鸿毛【刘长卿】醯鸡之议大鹏夏虫之议层氷【文粹】
　　本朝无异于鼓井淖而议东海坐蚊睫而笑九万之图南也【汪民表心説】
　　尊礼
　　经作賔于王家【书】贵贵为其近于君也【记】尊长于己逾等不敢问其年　大夫七十而致事若不得谢必赐之几杖　乘安车　国君不名卿老世妇大夫不名世臣侄娣士不名家相长妾　羣居五人则长者必异席谋于长者必操几杖以从之【并礼】
　　子齐管夷吾任国政号曰仲父枉千乘于陋巷【列子】史宋先代之后也于周为客天子有事膰焉有丧拜焉【左传】鲁荘公使束缚管仲以予齐使齐使受而退比至三衅【以香涂者】三浴之桓公亲逆之于郊【国语】周文王得吕望于磻溪武王以为师谓之太公号曰尚父　项羽尊敬范增为亚父【史记】魏公子无忌仁而下士魏有隠士曰侯嬴公子从车骑虚左自迎侯生侯生摄敝衣冠直上载上坐不譲公子执辔愈恭【周纪】大将军青侍中上踞厠视之丞相晏见上或时不冠至如见黯不冠不见上尝坐武帐黯前奏事上不冠望见黯避帐中使人可其奏其见敬礼如此【汲黯传】曹参为齐相闻胶东有盖公善治黄老言厚币请之参于是避正堂舍盖公焉【本传】拥篲而先驱　暴胜之望见隽不疑容貌尊严胜之躧履起迎【并西汉】大将军袁绍总兵冀州遣使要郑大防賔客最后至乃延升上座【东汉传】孔融深敬于郑倒屣造门告髙宻县为特立一乡曰昔齐置善乡越有君子军皆异贤之意也今郑君乡宜曰郑君乡【后汉】兴席改容　吴张昭吴中谓之仲父【吴志传】徐庶曰此人可就见不可屈致也备由是诣亮凡三徃乃见【汉献纪】万章为京兆尹门下督从至殿中诸侯贵　孙防击豫章先遣虞翻诣华歆歆葛巾迎防谓歆府君徳望逺近所归防年幼稚宜修子弟之礼便向歆拜【胡冲吴书】孙防曰昔管子相齐一则仲父二则仲父而桓公为霸者宗【吴书】许靖年逾七十爱乐人物纳诱后进清谈不倦丞相诸葛亮皆为之拜【蜀志】晋王导任丞相元帝委之为好日隆朝野倾心号为仲父　郭奕为野王令羊祜尝过之奕叹曰羊叔子去人逺矣遂送祜出界数百里坐此免官【并晋书】虞翻在吴魏文帝尝为翻设虚坐【吴志】唐郭子仪徳宗时赐号尚父代宗不名呼为大臣【唐书】魏徴曰人言陛下欲幸南山外皆严装已毕而竟不行何也上笑曰初实有此心畏卿辈故中辍耳上尝得佳鹞以徴坐乆竟死懐中【唐太宗纪】太后信重内使梁文惠公狄仁杰羣臣莫及常谓之国老而不名曰毎见公拜朕亦身痛【武后纪】宗尊遇姚崇毎见便殿必为之兴去輙临轩以送它相莫如也【唐书】厐徳公素有重名诸葛亮毎至其家独拜牀下【三国志】王维名盛于开元间豪贵人虚左以迎【唐书】帝如曲阜谒孔子祠帝曰孔子百世帝王之师敢不敬乎遂拜之又拜孔子墓禁孔林樵采访孔子顔渊之后以为曲阜令及主簿【周太祖纪】樊宗师见刘义独拜【唐书】
　　传记范逵既去陶侃追送不已且百里许【世说】
</div>
    <div class="pagination">
<a href="记纂渊海_page91.html">上一页</a><span>...</span><a href="记纂渊海_page87.html">87</a><a href="记纂渊海_page88.html">88</a><a href="记纂渊海_page89.html">89</a><a href="记纂渊海_page90.html">90</a><a href="记纂渊海_page91.html">91</a><span class="current-page">92</span><a href="记纂渊海_page93.html">93</a><a href="记纂渊海_page94.html">94</a><a href="记纂渊海_page95.html">95</a><a href="记纂渊海_page96.html">96</a><a href="记纂渊海_page97.html">97</a><span>...</span><a href="记纂渊海_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
