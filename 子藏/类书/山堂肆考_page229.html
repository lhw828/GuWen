<!DOCTYPE html>
<html>
<head>
    <meta charset="UTF-8">
    <title>山堂肆考 - 第 229 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 229 页/共 632 页</h1>
    <div class="content">　　郑昌讼寃
　　汉司校尉盖寛饶刚直公清刺举无所避时方用刑法任中书官寛饶因奏封事上以为怨谤下其书执金吾议以寛饶防意欲求禅大逆不道谏大夫郑昌上书讼寃上竟下寛饶吏寛饶引佩刀自刭北阙下众庶莫不怜之又平通侯杨恽宰相子有材能失位家居或告恽骄奢不悔过章下廷尉当恽大逆无道腰斩司马公防曰以宣帝之明魏相丙吉为丞相于定国为廷尉而赵盖韩杨之死皆不厌众心惜哉
　　寒朗讼寃
　　见侍御史
　　为父诉寃
　　晋刘隗字大连为司直丞相府斩督运令史淳于伯血逆流隗特奏其寃伯子惠亦诉父不乏军兴无罪受戮
　　为兄诉寃
　　唐穆賛字相明累官侍御史陕虢观察使卢岳妻分赀不及妾子妾诉于官中丞卢佋欲重妾賛不听佋与宰相窦参共诬賛受金捕送狱賛弟赏上寃状诏三司覆治无验犹出为栁州刺史
　　刳腹讼寃
　　武后周酷吏来俊臣党人罗告司刑府史樊惎谋反诛之惎子讼寃于朝堂无敢理者乃援刀刳其腹秋官侍郎刘如璿见之窃叹
　　刵耳列寃
　　唐宇文融恨恚张説乃与崔隠甫李林甫共劾説引术士王庆则奏表其闾及引僧道岸冒署右职帝怒诏源乾曜隠甫韦抗等即尚书省鞫之发金吾兵围其第説兄左庶子光诣朝堂刵耳列寃帝遣髙力士徃观还奏説有功于国帝怃然乃停説中书令诛庆则等坐者犹十余人
　　申理元忠
　　唐中宗时诸张深怨元忠乃譛元忠尝言太后老矣不若挟天子为乆长太后怒下元忠狱朱敬则抗疏理之曰元忠素称忠直若令抵罪失天下望苏安恒亦上言方今赋役烦重百姓凋敝重以谗慝专恣刑赏失当窃恐人心不安别生他变竟贬元忠为髙要尉
　　原雪申锡
　　唐文宗太和中宦官诬申锡谋立漳王贬开州司马至开成元年李石因延英召对从容言陛下之政皆承天心惟申锡之枉乆未原雪帝流涕曰此事朕乆知其误而诈忠者迫我以为社稷计尔此皆朕之不明向使遇汉昭当不坐此乃复申锡官爵
　　大雾不开
　　南部新书唐李锜之诛大雾三日不开或闻鬼哭上疑其寃诏收葬之
　　淫潦自霁
　　唐崔碣为河南尹邑有大贾王可乆转货江湖间值厐勋乱尽亡其赀不得归妻诣卜者杨干夫咨存亡干夫内悦其色且利其富既占阳惊曰乃夫殆不还矣即隂以百金谢媒者诱聘之妻乃嫁干夫遂为富人及徐州平可乆困甚丐衣食归闾里徃见妻干夫大怒诟逐之妻诣吏自言干夫厚纳赂而可乆乃反得罪再诉复坐诬可乆恨叹遂失明及碣至可乆陈寃碣廉得其情即勅吏掩干夫并前狱吏下狱悉发赇奸一日杀之以妻还可乆时方淫潦狱决即霁
　　诬劾韦赏
　　唐杜兼字处宏僚官韦赏陆楚皆名家子有美誉尝论事忤兼兼遂诬劾以罪帝遣中人至兼廷劳毕出诏执赏楚杀之二人以无罪死天下莫不称寃
　　诬缢崔寜
　　唐崔寜为裴冕牙将时朔方掌书记康谌诈作寜遗朱泚书献之卢遂奏寜初无効顺心反状明甚上怒召至朝堂缢杀之并籍其家中外寃之
　　雪师旦枉
　　唐李尚隠擢左台监察御史时有冯昭泰者性鸷刻人惮其彊尝诬桐庐人李师旦二百余家为妖蛊系狱诏御史覆按皆托病不徃尚隠曰善良方枉不为申明可乎因请行果推雪其寃
　　讼岳飞寃
　　宋秦桧矫诏下飞与子云大理狱命中丞何铸大理卿周三畏鞫之诘其反状飞裂裳以背示铸有旧涅尽忠报国四字深入肤理铸察其寃白桧曰强敌未灭无故戮一大将失士卒心非社稷之长计桧语塞乃改命谏议大夫万俟卨飞坐系两月无可证者或教卨以台章所指淮西逗留事为言卨喜白桧簿録飞家取所赐御札与徃来道涂日月皆可攷乃收其御札送官藏之以灭其迹卨又使于鹏孙革等证飞逗留命评事元年取行军时日杂定之傅防其狱大理卿薛仁辅等皆言飞无辜不听一日桧手书小纸付狱即报飞死矣飞年三十九子云与张宪皆弃市时绍兴十一年十一月也于鹏等从坐者六人薛仁辅等皆被黜布衣刘允升上书讼岳飞寃下大理狱死凡傅成其罪者皆进秩
　　禁狱二世　【已下滞狱】
　　东汉清河相叔孙光坐赃禁锢狱中二世后居延都狱犯赃杨震等议以光为比刘恺曰春秋恶恶止其身而禁及子孙非祥刑之意
　　死狱九人
　　唐唐扶字云翔太和五年为山南宣抚使内乡仓督邓琬负度支漕米七千斛吏责偿之系其父子至孙凡二十八年九人死于狱扶奏申释之诏切责盐铁度支二使及天下盐院自今偿逋系三年以上者皆原之
　　三赦不原
　　白居易见度支有囚系阌乡狱者更三赦不得原乃奏言父死子系夫系妻嫁债无偿期禁无休日请一切免之奏凡十余上朝廷许之
　　积岁不决
　　唐盐鐡度支属官悉得以罪人系所在狱或私置牢院而州县不闻知嵗积至千百数不时决殷侑奏许州县纠列所系申本道观察使并具狱上闻许之
　　营救张氏　【已下鬻狱】
　　宋至和中陈执中为相其嬖人张氏笞女至死台官赵抃范师道极言执中营救张氏故狱乆不直
　　蔽匿范伟
　　见太守下
　　十万奉延赏
　　幽闲鼓吹唐张延赏闻度支有一寃狱乆不决后公判度支期以旬日平反视事日案上一帖云奉钱三万贯乞不问其狱公怒悉收吏禁之次日于盥洗处又一帖云奉钱十万公叹曰钱至十万可以通神矣无不可回之事乃不问
　　五百赂杨妃
　　唐裴敦复扈上幸温泉宫其禆将程藏耀曹鉴自以他事系台狱裴寛捕按之敦复谓寛求致其罪遽以金五百两赂防妃姊妹因得事闻于帝由是贬寛为睢阳太守
　　倚子鬻狱
　　唐李义府用事其母妻诸子鬻狱门如沸汤
　　杀妻鬻狱
　　见前防刑
　　贵幸鬻狱
　　唐裴寛迁刑部员外万骑将军马崇冒杀人而王毛仲方以防幸将鬻其狱寛固执不从
　　参军鬻狱
　　唐语林宣宗时陆肱除刺史有録事参军颇尚修洁肱召问曰録事防军有几对曰有三其下等懦政虐刑贪财鬻狱肱即擢防军为太守
　　蔽罪邢侯
　　左昭十四年晋邢侯与雍子争鄐田乆而无成士景伯如楚叔鱼摄理韩宣子命防旧狱罪在雍子雍子纳其女于叔鱼叔鱼蔽罪邢侯邢侯怒杀叔鱼与雍子于朝宣子问其罪于叔向叔向曰三人同罪施生戮死可也雍子自知其罪而赂以买直鲋也鬻狱邢侯専杀其罪一也乃施邢侯而尸雍子叔鱼于市
　　赂乐魏子
　　左昭二十年梗阳人有狱魏戊不能防以狱上其大宗赂以女乐魏子将受之魏戊谓阎没女寛曰主以不贿闻于诸侯若受梗阳人贿莫甚焉吾子必谏皆许诺退朝待于庭馈入召之比置三叹既食使坐魏子曰吾闻诸伯叔谚曰惟食忘忧吾子置食之间三叹何也同辞而对曰或赐二小人酒不夕食馈之始至恐其不足是以叹中置自咎曰岂将军食之而有不足是以再叹及馈之毕愿以小人之腹为君子之心属厌而已献子辞梗阳人












　　山堂肆考卷八十九
<子部,类书类,山堂肆考>
　　钦定四库全书
　　山堂肆考卷九十　　　　明　彭大翼　撰政事
　　兵制
　　周官乡遂以五起数一家出一人为兵王畿出车万乗侯国出车千乗春振旅以搜夏茇舍以苗秋治兵以狝冬大阅以狩因时之隙而简兵也克商以庸蜀平淮以江汉征徐命鲁公追貊以韩侯随地之便而出兵也
　　作内政
　　齐桓公用管仲之説作内政而寓军令五家为轨轨为之长十轨为里里有司四里为连连为之长十连为乡乡有良人以为军令居处同乐死生同忧其教已成外攘夷狄内尊天子以安诸夏世称节制之师
　　作丘甲
　　春秋时鲁成公作丘甲盖丘出一甲也
　　南军北军
　　汉髙祖踵秦制京师有南北军南军主守卫王宫太尉主之其属则东明而下八司马也北军主巡徼京城中太尉主之其属则越骑而下八校尉也郡国畨上于南军三辅畨上于北军巴蜀三河颍川则有材官陇西天水安定则有骑士西北之地多车骑东南之地多楼船临淄则有弩手荆楚则有劒客
　　越骑胡骑
　　汉有越骑胡骑谓越人胡人内附以为骑射者也
　　聚广武
　　汉韩安国曰文皇帝尝拥天下精兵聚之广武常谿然终无尺寸之功上寤于兵之不可宿也故复合和亲之约注云宿乆留也
　　屯朔方
　　匈奴自卫霍度幕以来希复为冦逺徙北方防匈奴使至汉病死汉遣路充国归其防单于以为汉杀之乃留充国犯汉邉帝乃遣郭昌屯兵朔方以备
　　羽林兵
　　汉武帝置羽林骑又取从军死事之子孙养羽林宫教以五兵号羽林孤儿
　　黎阳兵
　　汉光武以幽冀并州兵定天下故于黎阳立营领兵骑千人以谒者监之号黎阳兵而京师南北军如故
　　七科兵
　　汉武帝太和二年发天下吏有罪者亡命者及赘壻贾人故有市籍父母有市籍大父母有市籍者凡七科适为兵从李广利围宛按适与谪通谓谪使戍邉也
　　六院兵
　　唐李愬擒吴元济诏释李祐以还愬乃令佩刀出入帐下署六院兵马使六院者隋唐兵也凡三千人皆山南奇才鋭士故委祐统之祐捧檄呜咽
　　三品
　　汉书如淳曰更有三品有卒更践更过更古者正卒无常人皆当迭为之一月一更是为卒更贫者欲得雇更钱者次直者出钱雇之月二千是谓践更古者用民嵗不过三日天下之人皆直戍邉三日亦名为更律所谓繇戍也虽丞相之子亦在戍邉之调不可人人自行三日戍又行者当自戍三日不可三日便还因使住一嵗一更诸不行者出钱三百入官官以给戍者是为过更也
　　三变
　　唐开元而后府兵之籍缺而不补折冲之将乆而不迁一变而为彍骑则闗内有常屯之兵而畨上之制废再变而为方镇则邉塞有常征之兵而畨戍之制废盖府兵之坏自张説请召募充宿卫始彍骑之变自李林甫奏停折冲府上下鱼书始彍骑谓满张弩也一曰射骑鱼书先是折冲府皆有木契铜鱼朝廷徴发下勅书契鱼于都督府防騐皆合然后遣之
　　去州兵
　　晋武帝太康元年诏罢州郡兵交州刺史陶璜上言州兵未宜约损不听永寜之后盗贼羣起州郡不能治遂大乱
</div>
    <div class="pagination">
<a href="山堂肆考_page228.html">上一页</a><span>...</span><a href="山堂肆考_page224.html">224</a><a href="山堂肆考_page225.html">225</a><a href="山堂肆考_page226.html">226</a><a href="山堂肆考_page227.html">227</a><a href="山堂肆考_page228.html">228</a><span class="current-page">229</span><a href="山堂肆考_page230.html">230</a><a href="山堂肆考_page231.html">231</a><a href="山堂肆考_page232.html">232</a><a href="山堂肆考_page233.html">233</a><a href="山堂肆考_page234.html">234</a><span>...</span><a href="山堂肆考_page230.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
