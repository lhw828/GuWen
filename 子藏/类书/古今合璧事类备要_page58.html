<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 58 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 58 页/共 111 页</h1>
    <div class="content">　　古今姓纂【风俗通甘夏时侯国也以国为氏一云周武王同姓于畿内为诸侯因氏焉甘伯桓公是也又周封王子带于甘昭公是也殷有甘盘秦有甘茂生罗见史记】
　　事类学百家说【甘茂下蔡人也丨丨丨之丨为秦左丞相史记】显名诸侯【太史公曰甘茂起下蔡闾阎丨丨丨丨重强齐楚甘罗年少然出一竒计声称后世虽非笃行之君子然亦战国之防士也】年少名家【甘罗茂之孙也年十二事秦相吕不韦不韦言于始皇曰甘罗丨丨耳然丨丨之子孙诸侯皆闻之秦以为上卿又杨子或问甘罗之寤吕不韦其以十二龄茂良乎曰才也茂良不必父祖】投石拔距【前汉甘延夀字君况北地人少以良家子善骑射为羽林丨丨丨丨絶于等伦以材力爱幸】江表虎臣【吴甘宁字兴霸建方略以禽黄祖破曹公于乌林攻曹仁于郡南丨丨之丨丨也】西土惠政【季思镇襄阳为政简惠善于绥抚估税悉除市无二价丨丨称为丨丨】
　　斟　辽西　宫音　针姓同
　　古今姓纂【夏诸侯斟灌斟寻氏之后以国为氏焉并祝融之后国语注曰曹姓之别也】
　　事类【阙】
　　厉　景阳
　　古今姓纂【风俗通齐厉公之后汉有魏郡太守义阳侯厉混吴志孙皓以孙秀奔魏改姓厉氏】
　　事类【阙】
　　戎　江陵　羽音
　　古今姓纂【齐人戎夷之后盖戎子驹支之汉功臣有柳丘侯戎赐宣帝戎婕妤生中山袁王意扶风处州刺史戎昱岐州人又春秋戎律河南后魏书官氏志茙眷氏改为茙】
　　事类【阙】
　　祖　范阳　羽音
　　古今姓纂【子姓殷后殷王祖甲祖乙祖丁支庶因氏焉殷有祖已祖伊汉有祖沂始家涿郡】
　　事类雉雊训王【高宗肜日高宗祭成汤有飞丨升鼎耳而丨祖已丨诸丨尚书】闻鸡起舞【晋祖逖字士稚轻财好侠慷慨有节尚有赞世才其中夜丨丨丨丨为奋威将军北伐及渡江中流击楫誓清中原】明历解律【祖冲之字文逺稽古有机思丨丨法丨钟丨又特善筹尝造指南车又造欹器又造千里船等器南史】巧思入神【祖暅之字景烁少传家业究极精微亦有丨丨丨丨之妙】才非所及【祖莹字元珍父季真多识前言往行位中书侍郎钜鹿太守莹八嵗诵诗书亲属呼为圣小儿高允曰此子才器丨诸生丨丨北史】文成一家【祖莹拜太学博士与袁翻齐名秀出语曰京师楚楚袁与祖洛中翩翩祖与袁累迁国子祭酒秘书监以文学见重常云丨章须自出机杼丨丨丨风骨何能共人同生活】政有能名【祖鸿勲父慎仕魏歴鴈门咸阳太守丨丨丨丨】
　　武　太原　羽音
　　古今姓纂【周文王少子生而有文在手曰武遂以为氏汉武臣为赵王又有武陟功臣表梁邹侯武彪六代后居沛国】
　　事类知名国士【晋武陔字元夏父周为魏衞尉陔沉敏有器量早获时誉与二弟韶叔夏茂季夏并总角丨丨刘公荣见周三子曰皆丨丨也元夏最优有辅佐之才】学通春秋【唐武平一名甄博丨丨丨丨工文辞武后时畏祸不敢与事隠嵩山屡诏不起】真宰相器【武元衡字伯苍举进士徳宗钦其才擢御史中丞尝对延英帝目送之曰是丨丨丨丨】开府极选【帝素知坚正有守眷礼异它宰相时蜀新定使元衡至绥靖约已寛民比三年上下完实蛮夷懐归雅性庄重虽淡于接物而丨丨丨一时丨同上】持正长者【八年还秉政李吉甫李绛数争事帝前元衡独丨丨无所违附帝称其丨丨同上】论议劲正【武儒衡字延硕元衡从父弟姿状秀伟不妄言与人交终始一节知谏议大夫事皇甫鏄以宰相领度支剥下以媚天子儒衡疏其状丨丨丨丨有风节】
　　符　琅琊　羽音
　　古今姓纂【鲁顷公孙公雅为秦符玺令因为氏焉】
　　事类幅巾谈辞【后符融字伟明逰太学师事李膺膺毎见融辄絶它賔客听其言论融丨丨奋褎丨丨如云膺每奉手叹息】为将有略【五代符存审字徳详陈州宛丘人事李罕之罕之归晋晋王以为义儿军使赐姓李名存审存审丨丨丨机丨大小百余战未尝败衂与周徳威齐名】号良刺史【符令谦官至赵州刺史有善政卒于州州人号泣送葬者数千人当时丨为丨丨丨】
　　玉　彭城　征音
　　古今姓纂【黄帝时公玉带造合宫明堂见尸子后改为玉氏后汉有司徒玉光甫字文伯】
　　事类【阙】
　　景　京兆　宫音
　　古今姓纂【芊姓楚公族也汉初徙山东豪族于关中今好畤华阳诸景是也楚有景差汉有景丹】
　　事类破王郎【后景丹字孙卿冯翊人纵突骑以丨丨丨光武以为骠骑大将军封栎阳侯】理诗易【景鸾字汉伯能丨齐丨施氏丨作易说及诗解文句凡著述五十余万言】
　　詹　河间　羽音
　　古今姓纂【詹姓始于周宣王支子赐姓曰詹封为詹侯其后有詹父为周大夫詹嘉处瑕以守桃林之塞姓纂曰楚詹尹之后有詹何善钓昭公九年有詹桓伯辞于晋】
　　事类忠臣【唐詹洗者为福州候官令子名豪移家建之建阳生五子一居严陵一居信城一居太末婺女之间留武夷者其二子焉唐则有肇为御史中丞沆为侍御史皇朝则有庠为工部侍郎王随之壻范知惠州时升为提举福建茶盐公事靖康间官京师张邦昌迫以伪命不受逃归行在高宗即日召对奏北事甚详上喜曰卿丨丨也擢太常丞迁祠部员外郎】忠节【詹良臣字唐公以累与恩补官为缙云尉方腊犯境立丨丨徽宗官其二子】饮巽亭诗【詹适尝为御史台主簿东坡先生有和詹适丨丨丨丨云江上同三黜天涯又一尊】桂酒二诗【詹范知惠州从东坡先生防先生尝有次韵丨丨丨丨】
　　束　南阳　羽音
　　古今姓纂【晋书云踈广之后曾孙孟逹避王莽乱自东海徙涉鹿山西因去足为束氏】
　　事类三日甘雨【晋束晢字广微大旱晢为邑人请雨三日而雨注歌曰束先生通神明请天丨丨丨丨零我黍以育我稷以生何以酬之报束长生】三日曲水【束晢辨丨丨丨丨之义赐金五十斤】竹书分释【束晢转著作佐郎观汲冡丨丨随疑丨丨皆有义证】补诗六篇【束晢补南陔白华华黍由庚由仪崇丘亡丨丨丨】
　　龙　武陵　羽音
　　古今姓纂【尚书舜臣龙为纳言子孙以王父字为氏又董父已姓赐氏豢龙氏龙且楚人为项羽将急就章龙未央亦楚人也】
　　事类廉公有威【后龙伯高名述京兆人为仙都长马援尝戒其兄子曰龙伯高敦厚周慎口无择言谦约节俭丨丨丨丨吾爱之重之愿汝曹效之效伯高不得犹为谨勑之士所谓刻鹄不成尚类鹜者也】使见独揖【五代龙敏字欲讷幽州永清人歴晋为太常卿使于吴越是时丨吴越者丨吴越王皆下拜敏丨丨之】
　　叶　南阳　羽音
　　古今姓纂【风俗通楚沈尹戍生诸梁字子高食采于叶因氏焉吴志有都尉叶雄】
　　事类子高好龙【子张见鲁哀公七日而哀公不礼告仆夫而去曰臣闻叶公丨丨丨丨钩以冩龙鉴以冩龙屋室雕文以冩龙于是天龙闻而下之窥头于牖拖尾于堂叶公见之弃而还走失其魂魄五色无主是叶公非好龙也好夫似龙而非龙者也君非好士好夫似士而非士者也新序】文华清丽【皇朝叶梦得字少蕴苏州人豋科旬嵗间歴清要召入翰林为学士时年方壮丨丨丨丨一时钦重参大政出帅建康移福唐以节度使致仕居霅溪下山之下开山为径玲珑秀发自号石林居士诗酒以娱其老诸福全备当世罕有及之者长编载少蕴安危利害邪正休戚之论与朋党之对及颍昌救荒之政皆足嘉尚】清徳愈光【叶颙字子昻仙游人第进士调南海簿属摄尉事有欲以所获盐授公公曰仕涂发轫如造屋建柱石柱石不正屋随以倾吾方入仕岂宜自欺闻者叹服孝宗初为给事中除史书寻除参知政事兼同知枢密继提举洞霄宫召对上问劳加礼且曰卿之丨丨自是丨丨矣拜左仆射同平章事薨赠特进林光朝以诗哭之传家惟旧徳无地起楼台人以为实録云】
　　幸　雁门　宫音
　　古今姓纂【阙】
　　事类里号之痴【晋幸灵建昌人与小人羣居见侵辱而无愠色邑丨丨丨丨疗病即愈百姓奔趣水陆辐凑】
　　司　瑕丘　宫音
　　古今姓纂【左传郑有司臣司齐】
　　事类【阙】
　　昭　太原　宫音
　　古今姓纂【楚辞云昭屈景楚之三族也战国时楚有昭奚恤上柱国风俗通汉有大鸿胪昭阙】
　　事类【阙】
　　郜　京兆　角音
　　古今姓纂【周文王第十一子封于郜其地右济隂后失国以国为氏晋有髙昌长郜玫】
　　事类大鼎【取郜丨丨于宋左传】文昭【郜雍曹滕丨之丨也同上】
　　黎　京兆　征音
　　古今姓纂【黎侯殷周时侯国风俗通云九黎之后尚书西伯戡黎亦见毛诗左传齐大夫黎弥黎且字亦作犁宋城唐左拾遗黎昕九真洛阳尉黎回爱州人寿春京兆尹黎干生烧燧炬煟焴煟生植右散骑常侍河南官氏志素嵇氏改为黎】
　　事类记识著述【黎景熈字季明少以孝行闻于世好读书强丨黙丨而无应对之能后拜著作佐郎勤于所职丨丨不怠北史】善星纬术【唐黎干戎州人丨丨丨丨喜议论迁京兆尹以治称】
　　蓟　内黄　宫音
　　古今姓纂【阙】
　　事类有神异道【汉蓟子训丨丨丨之丨京师士大夫皆承风向慕】
　　薄　雁门　宫音
　　古今姓纂【风俗通衞贤人薄疑汉有薄太后弟薄昭文帝杀之】
　　事类【阙】
　　印　冯翊　角音
　　古今姓纂【郑穆公子印之后以王父字为氏】
　　事类相礼无违【印段字子石郑大夫也郑伯如晋段丨甚敬而卑丨丨丨者左传】
　　宿　东平　征音
　　古今姓纂【伏羲氏风姓之后左传云任宿须句颛风姓也宿国在东平无盐县以国为姓】
　　事类尚主驸马【宿石朔方人曽祖文陈父子归魏拜上将军祖若豆根明元时赐姓宿氏石丨公丨拜丨丨都尉位吏部尚书北史】
　　白　南阳　商音
　　古今姓纂【黄帝之后秦大夫白乙丙楚有白公胜楚平王太子建之子也】
　　事类善用兵【白起郿人丨丨丨事秦昭王为左庻长攻韩魏赵燕迁为武安君战胜攻取七十余城史记】言治生【白圭周人乐趋时变人弃我取人取我予天下丨丨丨者祖白圭】敏悟絶人【唐白居易字乐天其先太原人徙下邽丨丨丨丨工文章未冠谒顾况况曰吾谓斯文遂絶今复得子矣穆宗好游畋献续虞人箴以讽】自号醉吟【居易与弟行简从弟敏中友爱东都所居疏沼种树搆石楼香山凿八节滩丨丨丨丨先生为之暮节惑浮屠至经月不荤称香山居士】绘九老图【居易尝与胡杲吉旼九人等燕集皆髙年不事者人慕之丨为丨丨丨】鸡林行【居易于文章精切最工诗以规讽得失当时士人争丨丨丨丨贾售其国相率篇易一金甚伪者能辨之】元白刘白【居易初与元稹酬咏故号丨丨又与刘禹锡齐名号丨丨】赋木托讽【乐天丨有丨八章其六章丨弱柳樱桃枳橘杜黎野葛水柽凌霄以丨在位与附丽权势者其八章则曰有木名丹桂云云葢乐天自谓也】素不入党【乐天丨善李绅而丨丨徳裕之丨素善牛僧孺杨虞卿而不入宗闵之党素善刘禹锡而不入伾文之党中立不倚峻节凛然于八木之中而自比于桂殆未为过也】
　　懐　河内　角音
　　古今姓纂【无懐之后吴志顾雍有尚书郎懐叙春秋时野王邑汉为河内郡武徳初于栢崖城置懐州】
　　事类【阙】
　　蒲　河东　角音　与苻通
　　古今姓纂【风俗通有詹事蒲昌又有蒲遵晋书苻洪云其先家居池上生蒲皆长三丈因号蒲家遂以为氏后改为苻也又前秦主苻健本姒姓有扈之后为启所灭奔西戎代为氐酋本姓蒲蒲洪以孙坚背上有草付文改为苻】
　　事类自称三秦【苻洪字广世其先葢有扈之苖裔世为西戎酋长本氏蒲以防文有草付应王遂改姓苻氏丨丨丨丨王晋载记】着浮图赋【苻融字博休坚之季弟未弱冠便有台辅之望尝丨丨丨丨壮丽清瞻世咸珍之】目千里驹【苻朗字元逹坚从兄子幼懐逺操不屑时荣坚丨之曰吾家丨丨丨也】学士佩鱼【皇朝蒲宗孟字正阆州新安人为翰林学士神宗曰学士职清地近而官仪未宠自今宜佩鱼丨丨丨丨自宗孟始也】
　　邰　平卢　商音　与台姓通
　　古今姓纂【周自后稷封于邰春秋世有台驹即邰国之名也汉有侍中台崇后汉髙士台佟前赵录特进台彦髙】
　　事类隠武安山【后汉逸民台佟字孝威丨于丨丨丨凿穴为居采药自业州辟不就】隠商洛南【晋艺术台彦字国隽汉侍中崇之后専京氏易善图防秘纬天文洛书风角星算尤善望气占候推步之术丨居丨丨丨山】
　　从　东筦　角音
　　古今姓纂【汉将军从公】
　　事类【阙】
　　鄂　武昌　商音
　　古今姓纂【晋鄂侯之后子孙氏焉汉初功臣安平侯鄂千秋沛人】
　　事类【阙】
　　索　武威　商音
　　古今姓纂【殷人七族索氏之后炖煌晋索湛为北地太守生靖尚书】
　　事类炖煌五龙【晋索靖字幼安炖煌人少有逸羣之量与汜衷张甝索紒索永俱诣太学驰名海内号称丨丨丨丨】硕徳名儒【索袭字伟祖虚靖学好丨丨丨丨形居尘俗而栖心天外】
　　咸　汝南　征音
　　古今姓纂【阙】
　　事类【阙】
　　籍　广平　商音
　　古今姓纂【晋文侯仇弟阳叔生伯黡司晋典籍遂为籍氏孙谈孙代为晋大夫晋为赵所灭籍氏播迁于宋】
　　事类【阙】
　　赖　颍川　征音
　　古今姓纂【左传赖国为楚所灭以国为姓汉有交趾太守赖先】
　　事类【阙】
　　卓　河西　征音
　　古今姓纂【阙】
　　事类富拟人君【蜀有卓氏用铁冶致丨即铁山皷铸至僮千人田池射猎之乐丨于丨丨史记】封褒徳侯【后汉卓茂字子康南阳宛人父子皆至郡守习诗礼后以儒术举迁密令吏人亲爱不忍欺之道不拾遗蝗不入界光武即位先访求茂以为太傅丨丨丨丨】
　　蔺　中山　宫音
　　古今姓纂【郑穆公支孙以王父字为氏汉有武陵太守蔺广】
</div>
    <div class="pagination">
<a href="古今合璧事类备要_page57.html">上一页</a><span>...</span><a href="古今合璧事类备要_page53.html">53</a><a href="古今合璧事类备要_page54.html">54</a><a href="古今合璧事类备要_page55.html">55</a><a href="古今合璧事类备要_page56.html">56</a><a href="古今合璧事类备要_page57.html">57</a><span class="current-page">58</span><a href="古今合璧事类备要_page59.html">59</a><a href="古今合璧事类备要_page60.html">60</a><a href="古今合璧事类备要_page61.html">61</a><a href="古今合璧事类备要_page62.html">62</a><a href="古今合璧事类备要_page63.html">63</a><span>...</span><a href="古今合璧事类备要_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
