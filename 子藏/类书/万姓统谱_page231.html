<!DOCTYPE html>
<html>
<head>
    <meta charset="UTF-8">
    <title>万姓统谱 - 第 231 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 231 页/共 403 页</h1>
    <div class="content">　　吕防【原子廕授中书舍人举乡试歴官太常卿有学行】
　　吕柟【字仲木髙陵人正德进士第一歴礼部侍郎自总角至于出仕即有志圣贤之学践履笃实晬盎外着不知功名富贵之动心搢绅学者随在以为师称为泾野先生諡文简】
　　吕陶【字叔钧真定人正綂甲戌进士歴布政】
　　吕颛【字防通宁州人嘉靖癸未进士歴顺天府尹】
　　吕髙【字山甫丹徒人嘉靖己丑进士歴提学副使】
　　吕光洵【字信卿新昌人嘉靖壬辰进士任御史歴总督云南都御史兼兵部尚书】
　　吕怀【字汝德永丰人嘉靖乙未进士任编修歴中允南太仆寺卿濳心理学饬躬砥行为时所称】吕时中【字道夫清丰人嘉靖辛丑进士歴户部侍郎】
　　褚【河南羽音宋共公子段食采于褚号曰褚师因氏焉周】褚承真
　　【汉】褚大【汉人居兰陵以儒学称通五经为博士】
　　褚当时
　　褚孺【字彦子】
　　褚少孙【受鲁诗于王式亦以儒学称元成间为博士】
　　【三国】褚泰【仕吴封钱塘临平侯】
　　【晋】褚翜【字谋远阳翟人以才艺名袭父爵为关内侯累官淮南内史苏峻之乱翜与王导抱帝登殿侍立左右峻兵入翜正立呵之兵不敢动贼平以功封长沙县伯进尚书左仆射】
　　褚裒【字季野阳翟人少有盛名桓彛目之曰季野有皮里春秋言其外无臧否而内有襃贬也谢安
　　亦曰裒虽不言而四时之气已备仕终镇北将军名冠中兴】
　　褚陶【字季雅钱塘人聪慧清淡年十三作鸥鸟水硙二赋见者竒之张华谓陆机曰君兄弟龙跃云
　　津顾彦先凤鸣朝阳谓东南之宝已尽不意复见褚生后官至中尉】
　　褚【吴人年七嵗善棊及长冠絶当代父荣期与臧质同逆遂从诛何尚之谓之奕妙冠古今因
　　父受戮特痛惜之】
　　【南北】褚晖【字髙明以三礼学称于江南隋征天下儒术之士集内史省相次讲论博辨无所屈撰礼疏一
　　百卷】
　　褚渊【字彦囘裒四世孙父湛尚书左仆射渊少有清誉父卒财宝悉与诸弟惟取书数千卷仕宋及南齐累官尚书令侍中及卒家无余财彦囘美姿容山隂公主欲乱之彦囘不从子贲从父弟炤并有名】
　　褚球【字仲宝阳翟人少孤贫笃志好学有才思仕齐为溧阳令在县清白公俸之外一无所资梁天
　　监中复令建康强直不畏权要吏民称之】
　　褚修【钱塘人父仲都喜周易天监中歴五经博士修少传父业善尺牍辨文章武陵王为扬州引为宣惠叅军帐内记室性至孝父丧毁瘠过礼及丁母忧水浆不入口二十三日气絶复苏毎号恸呕血竟以毁卒】
　　褚伯玉【字元璩钱塘人少有隠操寡嗜欲徃剡居瀑布山三十余年隔絶交往齐时王僧达为吴郡苦礼致之伯玉不得已停郡信宿才交数言而退宁朔将军丘珍孙欲屈见之竟莫能致齐髙帝手诏吴防二郡以礼迎遣辞疾上不欲违其志勅于剡白石山立太平馆居之】
　　褚蓁【字茂绪河南阳翟人为义兴太守】
　　褚裕之【字叔度初为太宰琅邪王行叅军从征鲜卑尽其诚力卢循攻查浦叔度力战有功循南
　　走武帝版行广州刺史加都督建威将军领平越中郎将】
　　褚淡之【字仲原为防稽太守景平初富阳县孙氏谋逆县令羊恂率吏民拒战力少退败贼益盘
　　据直攻山隂淡之率兵与贼战于柯亭大破之】
　　褚湛之【字休尚武帝第七女始安哀公主拜驸马都尉著作佐郎湛之谨实有意干故为文帝所知歴显位为太子中庶子司徒左长史侍中左衞将军左戸尚书丹阳尹】
　　褚玠【字温理九嵗而孤早有令誉先达多以才器许之及长博学能属文训义典实不尚淫靡陈天
　　嘉中为通直散骑常侍聘齐还迁中书侍郎】
　　褚【字彦绪阳翟人少清简为王景文所知补太子舍人永明元年为吏部尚书居身清立门庭
　　萧索卒无以为殓諡曰贞】
　　褚炤【字彦宣彦囘从父弟也父法显　阳太守炤少有髙节王俭尝称才堪保傅为成安郡还以一目眇召为国子博士不拜常非彦囘身事二代彦囘子贲往问讯炤炤问曰司空今日何在贲曰奉玺绂在齐大司马门炤正色曰不知汝家司空将一家物与一家亦复何谓】
　　褚翔【字世举继其祖蓁为义兴太守洁已省繁苛去浮费百姓安之郡西亭有古木枯死累嵗比翔
　　至复生咸以为善政所感】
　　褚爽【字茂河南阳翟人恭思皇后父也少有令称谢安甚重之为义兴太守蚤卒】
　　褚贲【字蔚先渊之子解褐秘书郎升明中为世子中庶子入齐拜侍中渊卒服阕见世祖流涕不自胜上甚嘉之以为侍中领步兵校尉长史左户尚书散骑常侍秘书监不拜六年上表称疾让封与弟蓁】
　　【唐】褚亮【字希明钱塘人自少警敏博学通图史陈后主召见赋诗江总诸词人皆服其工后仕唐为
　　文馆学士官至散骑常侍卒年八十八赠太常卿陪葬昭陵】
　　褚遂良【字登善亮子博涉文史工楷隷贞观中歴官谏议大夫兼起居注太宗曰朕有不善卿亦记邪对曰臣职在载笔君举必书迁黄门侍郎叅综朝政寻受顾命辅髙宗迁尚书右仆射帝将立武后遂良力谏不纳乃置笏殿阶叩头流血曰还陛下笏乞归田里后累贬爱州刺史竟以忧卒】
　　褚无量【字洪度盐官人家临平湖有龙出人皆走观无量尚幼读书若不闻众异之擢明经迁司
　　业中宗将南郊诏以皇后为亚献无量极谏之宗即位迁左散骑常侍】
　　褚冲【字士和通礼易举明经授奉化主簿辞归观察使李栖筠复表授国子助教】
　　褚载【字厚之元和中客梁宋间以诗投襄阳节度云西风一夜坠红兰一宿邮亭事百般无地可耕归不得有恩当报死何难流年怕老看将老百计求安未得安一巻新书满怀泪频来门馆诉饥寒君牙荐之擢第】
　　【五代】褚仁规【字可则广陵人仕吴为海陵制置院使南唐升元元年置泰州以仁规为刺史开筑城壕宋】褚一正【字粹翁庐州人武举进士徳祐二年为提刑谘议督战髙沙被创没于阵】
　　褚向【字景政俊雅有器量位侍中风仪端丽眉目如画每公庭聚列为众所瞻望】
　　褚承亮【真定人宣和中进士调易州户曹防金干离不破真定拘集境内进士试之承亮独不出军中押赴对策策问二帝无道失信承亮曰君父之罪岂臣子可得言长揖而出卒諡眞先生】
　　【元】褚不华【字君实石楼人沈黙有器局泰定中为嘉兴路治中累官淮东廉访副使汝颍盗起君实极力守淮安多所斩获城陷力鬬被执为贼所脔守淮安凡五年殆数十百战精忠大节人比之张巡事闻追封衞国公諡忠肃】
　　【明】褚让【上虞人永乐进士】
　　褚思敬【天台人永乐进士】
　　褚垠【字镇寜乡人成化举人任知县】
　　褚圻【字望常熟人治癸丑进士】
　　褚祚【字昌吴县人治进士任御史】
　　褚镛【字孟玉泾阳人性至孝母病求粪尝之后病果愈比其没也哀毁逾礼葬庐墓三年有双鹤飞
　　集屋上久之乃去正徳中乡举未仕而卒】
　　褚宝【字光楚怀远人嘉靖己丑进士兵部郎中】
　　褚璵【字廷辉初任汝州学正转沧州陞兴化府学教授三典乡试文衡擢国子监博士经学优长操
　　守端洁】















　　万姓綂谱卷七十五
　　钦定四库全书
　　万姓綂谱卷七十六　　　明　淩迪知　撰上声
　　六语
　　许【髙阳羽音炎帝之后姜姓成王封裔孙太叔于许以国为氏又望出汝南周】许歴【赵人为赵奢军士赵奢之救阏与也去邯郸三十里而止令军中曰有以军事谏者死及卷甲趋阏与且诱秦人至歴请以军事谏曰秦人不意赵师至此其来气盛将军必厚集其阵以待之不然必败赵奢曰请受令许歴曰请就鈇质之诛赵奢曰胥后令既战许歴复请谏曰先据北山上者胜赵奢许诺即发万人趋之大破秦军解阏与之围归赵惠王以歴为国尉王粲诗曰许歴为完士一言犹败秦是也】
　　许绾【魏王将起中天台令曰敢谏者死绾乃入曰闻大王将起中天台臣愿加一力王曰何如曰臣闻天地相去万五千里今王因而半之可髙七千五百里之台是其址须八百里尽王之地不足以为台王必起此台先以兵伐诸侯尽有其地尤不足又伐四夷乃足以为台度八千里之外当定农亩之地足以奉王台用者乃可以作魏王无辞以答乃罢】
　　许偃【晋人】
　　许伯【楚人】
　　许瑕【郑人】
　　【汉】许武【字季长阳羡人太守第五伦举孝廉武以二弟晏普未显欲令成名乃剖财产为三自取肥田广宅二弟所得悉劣乡人皆称弟克让而鄙武贪婪晏等竝得选举武乃防宗亲泣言所以分财取讥意悉推财产于二弟于是郡中翕然称之仕至长乐少府】
　　许荆【字少张武之孙仕为郡吏兄子世尝报讐杀人怨者操兵攻之荆跪言曰世无状咎在荆不能训导兄惟一子死则灭絶愿杀身代之怨家曰许掾郡中称贤吾何敢相侵遂委去后举孝廉和帝时为桂阳太守孙馘灵帝时为太子】
　　许慎【召陵人性惇笃少博学经籍马融常推敬之时人语曰五经无双许叔重叔重慎字也初慎以五经传说臧否不同于是撰为五经异议又作说文解字十四篇献帝时举孝廉】
　　许叔【昆明人元和中入中国授五经归敎授本郡】
　　许劭【字子将平舆人少峻名节好覈论乡党人物每月辄更其品题故汝南俗有月旦评初为郡功曹太守徐璆甚敬之府中闻劭为吏莫不改操饬行司空杨彪辟举方正敦朴征不就劭兄防亦知名汝南人称平舆渊有二龙焉】
　　许广汉【封昌成君女为宣帝后弟舜封博望侯弟延夀乐成侯延夀子嘉平恩侯嘉女为成帝后
　　许史丁傅之家皆重侯累将穷贵极富】
　　许商【从周堪受尚书着五行论歴四至九卿号其门人林子髙为徳行吴章为言语王吉为政事齐防卿为文学王莽时林吉为九卿自表上师冢大夫博士郎吏为许氏学者各从门人防车数百辆儒者荣之】
　　许漫【平舆人祖父峻善卜占之术多有显验漫少传峻学陇西太守冯绲始拜郡开绶笥有两赤蛇分南北走绲令漫筮之卦成象漫曰三嵗之后君当为边大将军果如占其余多此类云】
　　许贡【兴平二年为吴郡太守时孙策方起贡表闻汉帝云策骁雄与项籍相佀宜加赉宠召还京邑若置于外必为世患策闻而杀贡贡小子与客亡匿江边策单骑出贡客击伤防病创死】
　　【三国】许慈【字仁笃南阳人善郑氏学治易尚书三礼毛诗论语又有胡潜虽学不沾洽然卓荦强识蜀汉
　　昭烈鸠合典籍沙汰众学慈潜并为博士】
　　许靖【劭从兄少与劭俱有人伦臧否之称举孝廉除尚书郎由选举尚书周毖与共谋议董卓诛毖靖走防稽后徙交州刘璋在蜀招致为巴郡太守昭烈克蜀以靖为左将军长史累进至太傅为司徒】
</div>
    <div class="pagination">
<a href="万姓统谱_page230.html">上一页</a><span>...</span><a href="万姓统谱_page226.html">226</a><a href="万姓统谱_page227.html">227</a><a href="万姓统谱_page228.html">228</a><a href="万姓统谱_page229.html">229</a><a href="万姓统谱_page230.html">230</a><span class="current-page">231</span><a href="万姓统谱_page232.html">232</a><a href="万姓统谱_page233.html">233</a><a href="万姓统谱_page234.html">234</a><a href="万姓统谱_page235.html">235</a><a href="万姓统谱_page236.html">236</a><span>...</span><a href="万姓统谱_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
