<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 35 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 35 页/共 54 页</h1>
    <div class="content">　　唐鳯翔将野诗良辅以名雄边朝廷遣使至吐蕃虏辄言唐家称和好岂妄邪不尔安得任良辅为陇州刺史
　　野头
　　宇文士及之先姓野头氏后改赐焉
　　野辞
　　唐时党项以姓别为部有野辞氏
　　虵咥
　　一作野咥后魏虏姓
　　者舌
　　世本曰康居国人朝后魏因留中国
　　贾孙
　　姓苑曰卫有王孙贾出自周王之后其孙自以去王室逺改为贾孙氏汉侍中有贾孙强
　　夏侯
　　汉太仆汝隂侯婴裔孙唐驾部郎中审封生孜字好学相宣宗懿宗又汉太子太傅胜家居长安号长安夏侯氏南史夏侯亶夏侯防继为豫州刺史并有恩惠于乡里百姓歌曰我之有州频得夏侯前兄后弟布政优优
　　夏父
　　出自曹姓邾娄顔公之子曰夏父与鲁孝公同时以国授其弟盱盱请分国而治则六分之而受其一国人称焉其后以王父字为氏鲁文公时有夏父展宋有大夫夏父祉
　　夏丁
　　出自卫大夫太叔悼子之甥曰夏戊其祖字丁以王父字为夏丁氏戊生期为卫司徒
　　夏阳
　　晋大夫夏阳说其先以所食邑为氏
　　夏里
　　元和姓纂曰汉四晧夏里黄公河内轵人
　　社南
　　姓苑云扶风安陵有社南氏社北氏风俗通曰齐昌徙居社南因以为氏
　　社北
　　风俗通曰齐昌徙居社南因以为氏又有居社北者亦以为氏汉髙娶扶风社北氏女




　　钦定四库全书
　　古今姓氏书辩证卷二十七　宋　邓名世　撰
　　三十六养
　　养
　　楚大夫食邑于养因以为氏
　　蒋
　　周公第三子伯龄封蒋子孙氏焉因在汝南期思县宋改为乐安汉有蒋诩蒋郎　乐安今光州僊居县也宋有蒋恭　义兴诩十代孙休自乐安徙义兴阳羡县十一代孙元逊陈左卫将军堂侄曽孙俨唐蒲州刺史生安遇郢州刺史俨再从侄岑膳部员外司农少卿生晁兼御史岑堂弟励已生至著作郎俨五从【案五从下有脱字】挺主爵郎中国子司业生冽湲深冽尚书左丞生先谏光禄少卿镇工部侍郎湲礼部尚书东都留守生鉥【案唐世系表将明父瓌此作鉥不符】起居舍人国子司业生将明生乂太常少卿并元逊之族也又生系伸佶偕系检校左仆射兴元节度中书侍郎华州刺史【案唐史伸相懿宗此中书侍郎上疑脱去伸字】生泳佶国子祭酒　东莱胶东状称魏太尉蒋济之后唐吏部侍郎大理卿蒋钦绪生浟演漾溢溶沇清浟凤州刺史生都郁邵演兵部员外生邗酆防殿中丞御史酆大理评事漾咸阳令溢长安丞生郢郕溶奉先令安州刺史生鄅沇刑部侍郎大理卿生郅兼监察御史清巩县尉兄子郕继施州刺史绪堂侄溥
　　鞅
　　出晋卿赵鞅之后
　　彊
　　彊氏依千姓编移入上声
　　防
　　宋景德四年西夏赵德眀母罔氏卒起复镇军大将军十月罔氏命閤门只候袁禹为吊祭使
　　放【上声】
　　尚书尧臣放齐之后
　　
　　姓曰呼朗切今泾州有之
　　防
　　炉党切今辰沅州蛮种有此氏谓之防溪蛮
　　养由
　　元和姓纂曰楚养由基之后谨按春秋楚人谓由基为养叔盖单姓养氏岂后人别为复姓乎
　　长孙
　　出自拓跋氏郁律生二子长曰沙莫雄次曰什翼徤什翼徤即魏道武皇帝祖也后魏法七分其国人以兄弟分统之沙莫雄为南部大人后改名仁为拓拔氏生嵩太尉柱国大将军北平宣王道武以嵩宗室之长改为长孙氏至孝文以献帝长兄为纥骨氏次兄普氏为周氏又次兄为达奚氏又次兄为伊娄氏又次兄敦丘氏【案魏志作丘敦氏此悮】为丘氏又次兄俟氏为万俟氏【案魏志侯氏后改为亥氏此不合】叔父之后乙旃氏为叔孙氏疏属车焜氏为车氏是为十姓太和中诏自代北而徙者皆为洛阳河南人嵩三子泰同敦泰征南将军都督中外诸军事生大将军延年延年生陜州刺史鄫国公俭俭生相州刺史昌宁侯平二子道生道开道生太尉上党靖王三子旃【案魏书旃作抗此作旃与唐世系表及元和姓纂同唯与本传不合】太一德一旃司空上党康王生观司徒上党定王生稚澄稚字防卿西魏尚书令太师上党文宣王二子子裕子彦子裕右武卫将军平原公二子绍逺兕绍逺字师西魏大司空河中献公【案魏书稚凡五子子彦子裕绍逺士亮季亮以绍逺为子裕子与唐书长孙皇后传及世系表俱同惟与本传不合】生览字休因后周大司徒薛公姓书曰稚为太师孙绍逺为大司空逺子览为大司徒三世三公览生洪寛龛操操唐金部郎中乐夀安男生宪谊鉴诠诠尚衣奉御驸马都尉少卿平安男炽隋户部尚书饶阳公晟字季成隋淮阳太守齐献公五子无乃唐左监门卫将军清都郡公无傲昌寜郡公无宪兵部尚书薛国公无忌字辅机相太宗髙宗太尉赵国公无逸云麾将军郫县公无忌十二子冲秘书监驸马涣鸿胪少卿上党郡公濬常州刺史安康伯淹长水令安城县公温尚衣直长澹太子洗马浄尚衣奉御溆成州刺史津尚衣奉御泽左千牛卫长史润太常少卿金城县子冲生延通事舍人延生宣州刺史元翼元翼生寜州刺史陈留县公训训生福昌尉钊钊生三子守正守英守亷守正鸿胪卿生全绪寜州刺史全绪生燧泾原营田判官试太子通事舍人慥邠州刺史燧生绍先恭先孝先雅先慥先生凝沍
　　爽鸠
　　元和姓纂曰少皥氏司防曰爽鸠氏封为诸侯居齐地以地为氏
　　三十七荡
　　荡
　　出自子姓宋桓公御説生公子荡荡生公孙夀夀生意诸世为司城意诸以王父字为荡氏其后有荡虺为宋大夫而鲁女伯姬嫁为荡氏妇
　　荡
　　集韵曰人姓音傥
　　莽
　　前汉反者马何罗后汉明德马后耻与同宗改为莽氏
　　党【音党】
　　后秦将军党删又姚兴将党志隆以东乡降大夏赫连勃勃用为光禄勲
　　广武
　　出自赵广武君李左车之后氏焉广韵曰何氏姓苑陈余封广武君后为氏误余乃成安君以不用广武君计败死泜水之上韩信得广武君而师事之
　　三十八梗
　　丙
　　齐大夫邴歜后去邑为丙氏又李陵裔孙自匃奴归魏见于丙殿赐姓丙氏
　　邴
　　出自齐大夫食采于邴以邑为氏春秋时有邴歜邴夏邴师邴意兹其族仕晋者曰邴豫邴师仕鲁者有邴泄元和姓纂以为晋邴豫食采而得氏广韵以邴音柄而引去声皆误矣
　　景
　　出自姜姓齐景公之后以諡为氏景丑景春皆其裔也战国时景氏世为楚相景翠景鲤景舍尤其显者后有景差能赋或云楚之公族别为景氏汉髙纪东阳人立景驹为楚王文颖注曰楚族景氏驹名髙帝九年徙齐楚大族景氏昭氏屈氏田氏怀氏五姓闗中与利田宅好畤华阳诸景是也后汉大将军栎阳侯景丹居冯翊栎阳侍郎景勃居蜀郡后汉广汉人景毅为越嶲太守有仁恩南凉有太史令安亭侯保
　　省
　　左传宋大夫有省臧
　　杏
　　出姓苑
　　梗
　　晋大夫食采梗阳其后氏焉
　　邴意
　　元和姓纂曰齐大夫邴意兹之后望出千乗博昌
　　三十九耿
　　耿
　　出自姬姓侯伯之国其地平阳皮氏县东南耿乡是也商王祖乙尝圯于耿即其所都春秋鲁闵公二年晋献公灭耿以封赵夙耿国子孙奔楚为大夫以国为氏耿之不比是也【案晋献公灭耿传在闵公元年非二年也且庄公二十八年荆伐郑传已有耿之不比为斾语是不比之仕楚在灭耿之先矣今观此文义似不比于灭耿之后然后奔楚为大夫疑属附防】后汉辽东太守耿防斩句骊渠归功曹耿耗战没元莬太守耿临破句骊又谒者耿潭破羌京兆虎牙都尉溥汉阳太守种受羌降骑都尉秋击羌东观记嵩履清髙之节齓童介然特立不随俗　汉钜鹿耿氏武帝时以吏二千石徙扶风茂陵上谷太守牟平烈侯况字侠游六子弇舒国广举覇弇字伯昭建威大将军好畤愍侯子忠骑都尉忠子冯冯子侍中良一名无禁良子协皆嗣侯舒伏胡将军牟平侯生袭袭生大将军寳皆嗣侯寳生侍中牟平侯箕阳亭侯常寳弟子承羽林郎将林虑侯覇隃麋侯生文金文金生喜喜生显为羽林左监显生河阳太守援皆嗣侯援字伯绪其孙宏犹袭爵广举皆中郎将国字叔虑大司马二子秉防秉字伯初光禄勲美阳威侯子汉阳太守冲嗣秉曽孙纪为少府防字定公度辽将军粟邑侯中郎将广子恭字伯崇长水校尉子溥京兆虎牙都尉生宏字季遇度辽将军耿氏自中兴已后迄建安之末大将军二人将军九人卿十三人尚公主三人列侯十九人中郎将防羌校尉刺史二千石数十百人盖与汉兴衰云　东郡太守东光成侯纯父钜鹿宋子人艾为王莽济平尹生东郡太守东光成侯纯字伯山子莒乡侯阜生旴及腾并封髙亭侯腾子忠忠孙绪皆嗣侯纯三弟植辅威将军武邑侯宿代郡太守遂乡侯讯赤眉将军着武侯凡宗族封列侯者四人闗内侯三人为二千石者九人唐大厯拾遗耿湋徙居河东江淮异人録有女冠耿先生善黄白术事南唐晋有成都内史耿縢后凉军司马耿稚
　　幸
　　后汉幸子豹破蛮以功为朱崖太守晋方技传幸灵唐幸南容并洪州人望出南昌
　　四十静
　　颖
　　谨案颖郑地也郑大夫考叔为颖谷封人因以为氏后汉陈留长安人颖容字子严撰春秋释例至今望出陈留宋著作佐郎颖贽防中贤良方正科迁太子中允
　　领
　　程氏世谱宋新安郡丞艾亭侯程法晓娶吴郡领氏谨案领氏未详所出
　　井
　　虞大夫食邑于井谓之井伯后为氏汉扶风郿人井丹字大春以文学知名所谓五经纷纶井大春者广韵以井氏为姜子牙之后未知何据后凉有临松令井祥
　　省
　　出姓
　　渻
　　左传齐大夫渻灶之后
　　井强六斤
　　代北四字姓
　　四十一迥
　　冷
</div>
    <div class="pagination">
<a href="古今姓氏书辩证_page34.html">上一页</a><span>...</span><a href="古今姓氏书辩证_page30.html">30</a><a href="古今姓氏书辩证_page31.html">31</a><a href="古今姓氏书辩证_page32.html">32</a><a href="古今姓氏书辩证_page33.html">33</a><a href="古今姓氏书辩证_page34.html">34</a><span class="current-page">35</span><a href="古今姓氏书辩证_page36.html">36</a><a href="古今姓氏书辩证_page37.html">37</a><a href="古今姓氏书辩证_page38.html">38</a><a href="古今姓氏书辩证_page39.html">39</a><a href="古今姓氏书辩证_page40.html">40</a><span>...</span><a href="古今姓氏书辩证_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
