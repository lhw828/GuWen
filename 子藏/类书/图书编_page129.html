<!DOCTYPE html>
<html>
<head>
    <meta charset="UTF-8">
    <title>图书编 - 第 129 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 129 页/共 220 页</h1>
    <div class="content">








　　经有十二手太隂肺少隂厥隂心包络太阳小肠少阳三焦阳明大肠足太隂脾少隂肾厥隂肝太阳膀胱少阳胆阳明胃也络有十五肺络列缺心络通里心包络内关小肠络支正三焦络外关大肠络徧歴脾络公孙肾络大钟肝络蠡清膀胱络飞胆络阳明胃络丰隆隂蹻络照海阳蹻络申脉脾之大络大包督脉络长强任脉络屏翳也隂阳者天之隂阳平旦至日中天之阳阳中之阳也日中至黄昏天之阳阳中之隂也合夜至鸡鸣天之隂隂中之隂也鸡鸣至平旦天之隂隂中之阳也故人亦应之夫言人之隂阳则外为阳内为隂言身之隂阳则背为阳腹为隂手足皆以赤白肉分之脏腑之隂阳则五脏为隂六腑为阳是以春夏之病在阳秋冬之病在隂又言背为阳阳中之阳心也阳中之隂肺也腹为隂隂中之隂肾也隂中之阳肝也隂中之至隂脾也此皆隂阳表里内外雌雄相输应也是以应天之隂阳学者茍不明此经络隂阳升降左右不同之理如病阳明反攻厥隂奚可哉














　　手太隂肺经歩穴歌
　　太隂肺兮出中府云门之下一寸许云门气戸傍二寸人迎之下二骨数天府腋下三寸求夹白肘下五寸主尺泽肘中约交论孔最腕中七寸取列缺腕中寸有半经渠寸口陷中取大渊掌后横纹头鱼际节后散脉举少商大指侧内寻此穴若针疾减愈流注脉
　　起于中焦【中焦在胃腕】下络大肠环循胃口【胃口谓贲门也】上膈属肺从肺系横出脉下下循臑内【天府穴】行少隂心主之前下肘中【尺泽穴】循贲内上骨下亷【直大指自上骨内侧】入寸白【经渠穴】上鱼循鱼际【在大指本节后内侧】出大指之端【少商在大指内侧去爪甲角也】其支者从腕后直出次指内亷出其端【交手阳明经也】
　　流注歌
　　肺脉中焦络大肠环循胃口至肺关却从肺系横出肺下循臑内行心前下肘循臂上骨下寸口鱼际大指连其支从腕下直出次指内亷寸其端
　　分脉主治
　　是经平脉轻虚以浮曰毛浮濇弱属金亦主脉也谓之正邪病主本经以浮迟缓乗其部谓之虚邪病主不及以沉濡滑乗其部谓之防邪病主自愈以芤实洪乗其部谓之鬼贼邪病主不治迟至为寒数至为热不及者补之太过者防之不实不虚以经取之寒者温之热者凉之
　　见证总
　　是经少血多气是动则病肺胀满彭彭而喘咳缺盆中痛甚则交两手而瞀是为臂厥是主肺所生病者咳上气喘渇烦心胸满臂内前亷厥掌中热气甚有余则肩背痛风寒汗出中风小便数而欠气虚则肩背痛寒少气不足以息弱色变
　　不及见证
　　病则令人喘呼吸少气而咳上气见血下闻病音太过见证
　　病则令人逆气而背痛愠温然
　　难经见证
　　假令得肺脉其外证面白善嚏悲愁不乐欲哭其内证脐右有痛气按之牢苦痛其病喘欬洒淅寒热有是者肺也无是者非也
　　不治死证
　　手太隂气絶即皮毛焦太隂者肺也行气温于皮毛者也气弗荣则皮毛焦皮毛焦则津液去津液去则致皮节伤皮节伤则皮枯毛折皮枯毛折者则毛先死丙笃丁死火胜金也





















　　手阳明大肠经歩穴歌
　　食指内侧兮商阳手阳明经属大肠本节前取二间定本节后取三间强岐谷陷中寻合谷阳谿腕中上侧详腕后三寸走偏歴五寸之中温溜当下亷上亷则一寸下亷此下一寸方屈肘曲中曲池得池下二寸三里塲肘髎大骨外亷陷五里肘上三寸量臂臑髃下一尺取肩髃肩端两骨当巨骨肩端叉骨内天鼎缺盆之上针扶突曲颊下一寸禾髎五分水沟傍鼻孔两傍各寸半左右二穴皆迎香
　　流注脉
　　起于大指次指之端外侧【商阳穴去爪甲角如韭叶是也】循指上亷出合谷两骨之间上入两筋之中【二间穴也】循臂上亷【阳谷也】入肘外亷【曲池穴】上入臑外前亷上肩出髃骨之前亷【肩髃骨乃肩端也】上出于柱骨之防【柱骨肩井二穴】下入缺盆【二穴在肩横骨陷中】络肺下膈属大肠其支者从缺盆上颈贯颊入下齿中环出夹口交人中【水沟穴】左之右右之左挟孔端【交足阳明经也】
　　流注歌
　　大肠脉起次指端循指合谷两骨间上入两筋循臂上入肘臑外直上肩柱骨之防下缺盆络肺下膈属大肠其支缺盆直上颈贯挟流入下齿中环出挟口人中穴人中只与水沟同左之右而右之左上挟鼻孔流无穷
　　见证总
　　是经多血多气是动则病齿痛防肿是主津液所生病者目黄口干鼽衂喉痹肩前臑痛大指次指痛不用气有余则当脉所通者热肿虚则寒栗不复不及见证
　　病苦胸中喘肠鸣虚喝口干目急善惊泄白
　　大过见证
　　病苦腹满善喘欬面赤身热咽喉中如核状
　　不治死证
　　病人大肠絶不治何以知之泄利无度利絶则死















　　足阳明胃经歩穴歌
　　胃之经兮足阳明头维本神寸五寻下关耳前动脉者颊车耳下八分针承泣目下七分取四白一寸不可深巨髎孔傍八分定地仓侠吻四分迎大迎曲领前寸二人迎结傍大脉真水突在颈火筋下直至气舍上人迎气舍迎下天突缺盆横骨陷中亲气戸腧府傍二寸至乳六寸又四分库房屋医膺近乳中正对乳中心次有乳根出乳下各一寸六不相侵穴侠齿门一寸五是曰不容依髪数其下承满至梁门关门太乙从头举节次续排滑肉门各各一寸为君数天枢安在侠脐傍外陵枢下一寸当二寸大巨五水道归来七寸以寻将气冲曲骨傍三寸来下气上脉中央髀关兎后六寸分伏兎隂市三寸强隂市膝上三寸许梁丘二寸得共塲膝膑骭下寻犊鼻膝眼四穴是两傍膝下三寸三里永里下三寸上亷地条口上亷下一寸下亷条下寸系二豊隆下亷外一寸上踝八寸分明记解谿冲阳后寸半冲阳陷中二寸系陷谷内庭后寸半内庭次指外间是厉兊大指次指端去爪如韭胃所起
　　流注脉
　　起于鼻交頞中【在鼻中】旁约太阳之脉下循鼻外入上齿中还出挟口环唇下交承浆【在唇之下】却循頥后下亷【頥颔也】出大迎【在曲前一寸三分陷中迎脉是也】循颊车【在耳下后】上耳前过客主人【在耳前起骨开口有空者是穴】循髪际至额颅其支者从大迎前下人迎【在颈膝中】循喉咙入缺盆【见手阳明】下膈属胃络脾其直者从缺盆下乳内亷下挟脐入气冲中其支者起胃口【下口齿门也】下循腹里下至气冲中而合以下髀关抵伏兎下膝膑中【膝端也】下循胫外亷下足跗入中指内间其支者下亷三寸而别【三里穴也】以下入中指外间其支者别跗上入大指间出其端【交足太隂经也】流注歌
　　胃脉起于交额中傍约大阳之脉中下循鼻外入上齿环出挟口承浆宫循頥下亷出大迎颊车耳前客主人循其髪际主颅额支从二迎至喉咙缺盆下膈属脾胃直者缺盆下乳脐入于气冲其支者胃口循腹气冲归下合髀关抵伏兎膑胻跗中厉兊宜见证总
　　是经多血多气是动则病洒洒振寒善伸数欠顔色病至则恶人与火闻木声则惕然而惊心欲动独闭戸庭牖甚则欲上髙而歌弃衣而走贲响腹胀是骭厥是主血所生病者狂疟温淫汗出衂口防唇胗颈肿喉痹大腹水肿膝膑肿痛循乳气冲股伏兎骭外亷足跗上皆痛中指不用气盛则身以前皆热其余则于胃消谷善饥溺色黄气不足则身以前皆寒栗胃中寒则胀满
　　不及见证
　　病苦经寒不得卧恶寒洒洒目急腹中痛虚鸣【双台作耳虚鸣】时寒时热唇口干面目浮肿
　　大过见证
　　病苦腹中坚痛而热【舌金作病苦头痛】汗不出如温疟唇口干善哕乳痈缺盆腋下肿痛
　　不治死证
</div>
    <div class="pagination">
<a href="图书编_page128.html">上一页</a><span>...</span><a href="图书编_page124.html">124</a><a href="图书编_page125.html">125</a><a href="图书编_page126.html">126</a><a href="图书编_page127.html">127</a><a href="图书编_page128.html">128</a><span class="current-page">129</span><a href="图书编_page130.html">130</a><a href="图书编_page131.html">131</a><a href="图书编_page132.html">132</a><a href="图书编_page133.html">133</a><a href="图书编_page134.html">134</a><span>...</span><a href="图书编_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
