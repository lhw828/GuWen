<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 246 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 246 页/共 1019 页</h1>
    <div class="content">　　宫台【魏志杨阜传陛下当以尧舜禹汤文武为法则夏桀殷纣楚灵秦皇为深诫髙髙在上实监后德愼守天位以承祖考巍巍大业犹恐失之不夙夜敬止允恭防民而乃自暇自逸惟丨丨是侈是饰必有顚覆危亡之祸　齐书鄱阳王锵传髙宗鎭东府权势稍异锵每往髙宗常屣履至车迎锵语及家国言泪俱下锵以此推信之而丨丨内皆属意于锵劝锵入宫发兵辅政越絶书今北坛利里丘土城句践所习教美女西施郑旦丨丨也　李贺春归昌谷诗花风满秦道丨丨光错落】
　　宫库【唐书刘文静传突厥败髙君雅兵唐公被劾王遣文静寂共说曰公据嫌疑之地势不图全今部将败方以罪见收事急矣尚不为计乎晋阳兵精马强丨丨饶丰大事可举也】
　　宫厨【李商隠梦泽诗未知歌舞能多少虚减丨丨为细腰】
　　宫廐【左传楚公子午为令尹公子罢戎为右尹蔿子冯为大司马公子橐师为右司马公子成为左司马屈到为莫敖公子追舒为箴尹屈荡为连尹养由基为丨丨尹以靖国人君子谓楚于是乎能官人】宫廊【罗虬比红儿诗若见红儿此中住不劳盐篠洒丨丨】
　　宫门【史记陈渉世家见殿屋下　又孟尝君传孟尝君相齐其舍人魏子为孟尝君收邑入三反而不致一入孟尝君问之对曰有贤者窃假与之以故不致入孟尝君怒而退魏子居数年人或毁孟尝君于齐湣王曰孟尝君将为乱及田甲劫湣王湣王意疑孟尝君孟尝君乃奔魏子所与粟贤者闻之乃上书言孟尝君不作乱请以身为盟遂自刭丨丨以明孟尝君湣王乃惊而踪迹验问孟尝君果无反谋　又李斯传赵髙侍二世方燕乐妇女居前使人告丞相上方间可奏事丞相至丨丨上谒如此者三二世怒曰吾常多间日丞相不来吾方燕私丞相辄来请事丞相岂少我哉且固我哉又万石君传孝景帝季年万石君以上大夫禄归老于家以岁时为朝臣过丨丨阙万石君必下车趋见路马必式焉　后汉书窦武传太白出西方刘瑜素善天官恶之上书皇太后曰太白犯房左骖上将星入太防其占丨丨当闭将相不利奸人在主傍愿急防之　魏志王修传严才反与其徒属数十人攻掖门修闻变召车马未至便将官属歩至丨丨太祖在铜雀台望见之曰彼来者必王叔治也　齐书刘瓛传勅瓛使数入而瓛自非诏见未尝到丨丨　魏书窦遵传善楷篆北京诸碑及台殿楼观丨丨题署多遵书也　又卢鲁元传世祖临幸其第不出旬日欲其居近易于往来乃赐甲第于丨丨南衣食车马皆乘舆之副　说苑大公即位赏不及推推至死不复见推从者怜之乃悬书丨丨曰有龙矫矫顷失其所五蛇从之周徧天下龙饥无食一蛇割股龙返其渊安其壤土四蛇入穴皆有处所一蛇无穴号于中野文公出见书曰嗟此介子推也　古今注牛亨问曰籍者何也答曰籍者尺二竹牒记人之年名字物色县之丨丨案省相应乃得入焉　神仙传王逺字方平东海人也举孝廉除郎中稍加中散大夫后弃官入山修道汉孝桓帝闻之连徴不出使郡国逼载以诣京师逹低头闭口不答诏乃题丨丨扇板四百余字皆说方来之事帝恶之使削去外字适去内字复见　水经注秦始皇二十一年长狄十二见于临洮长五丈余以为善祥铸金人十二以象之各重二十四万斤坐之丨丨之前谓之金狄　韩愈息国夫人墓志铭婉婉夫人有籍丨丨克承其后以嫁以婚　杜甫虢国夫人诗虢国夫人承主恩平明上马入丨丨　刘禹锡深春诗丨丨皆映栁辇路尽穿花　李贺秦王饮酒诗银云栉栉瑶殿明丨丨掌事报一更　张祜华清宫诗丨丨深鎻无人觉半夜云中羯鼓声　李咸用别李将军诗一拜虬髭便受恩丨丨细栁五摇春　汪元量湖州歌一出丨丨上画船红红白白艳神仙】
　　宫扉【杜甫花萼楼赋掩丨丨则闻箫声之下汉卷珠箔则覩天人之在楼】
　　宫窗【郑谷南宫寓直诗来误丨丨燕啼疑苑树莺】
　　宫槛【刘诜咏归亭赋连昌之丨丨半欹北苑之沉香速坏】
　　宫柱【大戴礼周时德泽洽和蒿茂大以为丨丨名蒿宫也】
　　宫墙【论语譬之丨丨赐之墙也及肩窥见室家之好夫子之墙数仞不得其门而入不见宗庙之美百官之富　管子食谷水巷凿井塲圃接树木茂丨丨毁坏门户不闭外内交通则男女之别毋自正矣　庾信周大将军赵广墓志铭有仞于丨丨无形于喜愠　刘诜咏归亭赋屹丨丨之数仞接道义之通衢　应璩百一诗奈何季世人侈靡在丨丨　王维听宫莺诗春树绕丨丨宫莺啭曙光　岑参送郑少府赴滏阳诗青山入官舍黄鸟度丨丨　杜甫诗森罗移地轴妙絶动丨丨又岳麓山道林二寺行塔劫丨丨壮丽敌香厨松道清凉俱　元稹连昌宫词李謩擪笛傍丨丨偷得新翻数般曲　白居易禁中月诗东南楼殿白稍稍上丨丨刘禹锡台城怀古诗丨丨隠嶙围野泽劝鶂夜鸣秋色深　又泛洛禊饮诗尘暗丨丨外霞明苑树西　张】
　　【祜华清宫诗水绕丨丨处处声残红长緑露华清　温庭筠题栁诗千门九陌花如雪飞过丨丨两自知　韦庄秋日早行诗上马萧萧襟袖凉路穿禾黍绕丨丨无可宿安国简公院诗幡映丨丨动香从御苑来】宫垣【史记武帝纪济南人公玉带上黄帝时明堂图明堂图中有一殿四靣无壁以茅盖通水圜丨丨为复道上有楼从西南入命曰昆仑天子从之入以拜祠上帝焉于是上命奉髙作明堂汶上如带图　宋史礼志社以石为主四面丨丨饰以方色靣各一屋三门管子丨丨不备关闭不固虽有良货不能守也　白居易渭村退居诗禁闼青交丨丨紫界墙】
　　宫壁【淮南子晋平公出言而不当师旷举琴而撞之跌衽丨丨左右欲涂之平公曰舍之以此为寡人失孔子闻之曰平公非不痛其体也欲来諌者也】
　　宫宿【司马相如上林赋娱游往来丨丨馆舍】
　　宫瓦【后汉书五行志灵帝光和元年南宫平城门内屋武库及外东垣屋前后顿坏蔡邕对曰易传曰小人在位上下咸悖厥妖城门内崩潜潭巴曰丨丨自堕诸侯强陵主此皆小人显位乱法之咎也】宫月【白居易答马侍御诗苑花似雪同随辇丨丨如眉伴直庐　孟郊感怀诗长安佳丽地丨丨生蛾眉】宫星【刘禹锡许给事见示哭工部刘尚书因命同作诗丨丨徒列位隙日不回轮】
　　宫露【贯休经吴宫诗妖艳恩余丨丨浊忠臣心苦海山青】
　　宫云【杜甫晚出左掖诗楼雪融城湿丨丨去殿低】
　　宫漏【宋史乐志丨丨声迟千官显相多仪百神嬉风马云车来止来绥　元史顺帝纪自制丨丨约髙六七尺广半之造木为匮隂藏诸壶　戴叔伦春日早朝诗月沈丨丨静雨湿禁花寒　李益汉宫行暗闻管九天上丨丨沈沈清吹繁　元稹冬白纻诗吴宫夜长丨丨欵帘幙四垂灯焰暖　白居易和思黯居守独饮偶醉诗丨丨滴渐防城乌啼复歇　刘禹锡酬牛相公独饮偶醉诗丨丨夜丁丁千门闭霜月　李贺正月乐词上楼迎春新春归暗黄着栁丨丨迟　李商隠诗夜半宴归丨丨永薛王沉醉夀王醒　张乔七松亭诗明月影中丨丨近佩声应宿使朝天】
　　宫地【宋史谢德权传迁供备库使预修玉清昭应宫时累徙民舍以广丨丨刘承珪议掘地及丈加筑以壮基址德权患其劳役过甚日与忿争不能夺遂求罢】
　　宫唐【战国防吴与楚战于柏举三战入郢君王身出大夫悉属百姓离散蒙谷结鬬于丨丨之上舍鬬奔郢曰若有孤楚国社稷其庶几乎遂入大宫负鸡次之典以浮于江逃于云梦之中】
　　宫路【李益从军有苦乐行东过秦宫路丨丨入咸阳】
　　宫山【明一统志丨丨在济南府新县西北四十里连莱芜县界】
　　宫水【李贺李夫人歌緑香绣帐何时歇青云无光丨丨咽】
　　宫池【淮南子丨丨涔则溢旱则涸　钱惟演家王故事太平兴国三年入朝太宗诏赴苑中宴先臣时独臣兄安僖王惟濬侍焉因泛舟于丨丨太宗平举御杯赐先臣跪而饮之明日奉表谢其略曰御苑深沈想人臣之不到天顔咫尺惟父子以周亲　卢纶集贤院即事诗御竹潜通笋丨丨暗泻泉　刘得仁禁署早春诗丨丨日到氷初解辇路风吹草欲生无可咏雪诗暗涨丨丨水平封辇路埃】
　　宫谷【博物志夏桀之时为长夜宫于深谷之中男女杂处十旬不出听政天乃大风扬沙一夕塡此丨丨】宫沼【礼记礼运凤凰麒麟皆在郊薮龙在丨丨其余鸟兽之卵胎皆可俯而窥也　宋史乐志我有丨丨龙扰之君子有礼嘉宾式贵表之　述异记尧为仁君一日十瑞宫中刍化为禾凤凰止于庭神龙见于丨丨厯草生阶宫禽五色鸟化白神木生莲萐蒲生厨景星耀于天甘露降于地是为十瑞　白居易西掖早秋直夜诗凉风起禁掖新月生丨丨　温庭筠鸡鸣埭曲鱼跃莲东荡丨丨蒙蒙御栁悬栖鸟　李咸用题陈正字林亭诗家林蛇豕方羣起丨丨龙未有期】
　　宫泉【刘得仁上翰林丁学士诗御栁凋霜晚丨丨滴月清】
　　宫井【王维早朝诗城乌睥睨晓丨丨辘轳声　刘禹锡荆门道怀古诗风吹落叶塡丨丨火入荒陵化宝衣　温庭筠鸡鸣埭曲绣龙画雉塡丨丨野火风驱烧九鼎】
　　宫市【唐书中宗纪景龙四年二月己丑及皇后幸元武门观宫女拔河为丨丨以嬉　又韩愈传迁监察御史上疏极论丨丨德宗怒贬阳山令　顺宗实录贞元末以宦者为使抑买人物稍不如本估末年不复行文书置白望数百人于两市并要閙坊阅人所卖物但称丨丨即敛手付与真伪不复可辨无敢问所从来其论价之髙下者率用百钱物买人直数千钱物仍索进奉门户并脚价钱将物诣市至有空手而归者名为丨丨而实夺之　又明一统志丨丨废县在桂阳州北九十里陈末废】
　　宫城【晋书荀奕传时将缮丨丨尚书符下陈留王使出城夫奕驳曰今陈留王位在三公之上坐在太子之右故答表曰书赐物曰与此古今之所崇体国之髙义也谓宜除夫役诏从之　齐书文恵太子长懋传永明中二宫兵力全实太子使宫中将吏更番役筑丨丨苑巷制度之盛观者倾京师　又陈显逹传显逹至新林筑城垒左兴盛率众军为拒战之计其夜显逹多置屯火于岸侧潜军渡取石头北上袭丨丨遇风失晓又徐孝嗣传永元初辅政自尚书下省出住丨丨南宅不得还家　唐书地理志注皇城长千九百一十五歩广千二百歩丨丨在北长千四百四十歩广九百六十步周四千八百六十歩其崇三丈有半　大业杂记丨丨正门曰则天门南去端门五百歩　刘长卿温汤客舍诗冬狩温泉岁欲防丨丨佳气晚宜看　王涯宫词雕墙不断接丨丨金榜皆书殿院名　白居易酬牛相公初到洛中小饮见赠诗丨丨烟月饶全占关塞风光请半分　鲍溶上阳宫月诗水北丨丨夜柝严宫西新月影纤纤　温庭筠汉皇迎春词春草芊芊晴扫烟丨丨大锦红殷鲜　花蕊夫人宫词三靣丨丨近夹墙苑中池水白茫茫　又离宫别院绕丨丨金板轻敲合凤笙】
　　宫储【梁简文帝唱导文闺守奉仁丨丨钦德】
　　宫后【薛能孔雀诗天仙黼黻毛应是丨丨屏帏尾忽开】
　　宫妃【妆台记理宗朝丨丨梳髙髻于顶曰不走落】
　　宫嫔【李羣玉王内人琵琶引三千丨丨推第一敛黛倾鬟艳兰室】
　　宫女【汉书贡禹传古者宫室有制丨丨不过九人秣马不过八匹　元史顺帝纪以丨丨三圣奴妙乐奴文殊奴等一十六人按舞名为十六天魔　曹组艮岳赋肃然行列若羽林之万骑粲然艳妆如丨丨之三千杜甫赠献纳使起居田舍人诗舍人退食收封事丨丨开函近御筵　刘禹锡奉送李户部侍郎自河南尹】
　　【再除本官归阙诗丨丨犹传洞箫赋国人先咏衮衣诗王涯宫词年年七夕晴光里丨丨穿针尽上楼　王建霓裳词丨丨月中更替立黄金梯滑并难行　又上阳宫诗画阁红楼丨丨笑玉箫金管路人愁　黄滔御试诗词臣假寐题黄绢丨丨敲铜奏子虚　杜荀鹤御沟栁诗谷莺栖未穏丨丨画难真　花蕊夫人宫词六宫官职总新除丨丨安排入画图】
　　宫人【易剥六五贯鱼以丨丨宠无不利象曰以丨丨宠终无尤也　周礼丨丨中士四人下士八人　后汉书和熹邓皇后纪入掖庭为贵人时年十六恭肃小心动有法度承事隂后夙夜战兢接抚同列常克己以下之虽丨丨役皆加恩借帝深嘉爱焉　齐书裴皇后传车驾数幸琅邪城丨丨常从早发至湖北埭鸡始鸣　韩诗外传卫懿公之时有臣曰演者受命而使未返而狄人攻卫于是懿公欲兴师迎之其民皆曰君之所贵而有禄位者鹤也所爱者丨丨也亦使鹤与丨丨战余安能战遂溃而皆去　新论吴王丨丨教之战阵约之法令廻还进退尽中规矩虽蹈水火而不顾者非其性勇而气刚教习之所成也　水经注徐君丨丨娠而生卵以为不祥弃之于水滨孤独母有犬名曰鹄仓猎于水侧得弃卵衔以来归独母以为异覆暖之遂成儿生时偃故以为名　大业杂记大业文成武安三殿御坐见朝臣则宿卫随入不坐则丨丨　归田録庆厯中蔡君谟为福建路转运使始造小片龙茶以进其品精絶毎因南郊致斋中书枢宻院各赐一饼四人分之丨丨徃徃镂花于其上　春明退朝録唐内人墓谓之丨丨斜四仲遣使者祭之　韩愈毛颍传上亲决事以衡石自程虽丨丨不得立左右独颍与执烛者常侍上休方罢　杜甫鬬鸡诗帘下丨丨出楼前御栁长王建宫词天子下帘亲考试丨丨手里过茶汤　曹唐小游仙诗防帐丨丨最年少舞腰时挈绣裙轻　又述异记楚中有丨丨草状如金防而甚氛氲花色红翠】
　　宫娥【隋遗録帝尝幸昭明文选楼车驾未至先命丨丨数千人升楼迎侍微风东来丨丨衣被风绰直泊肩项帝覩之色荒愈炽因此乃建迷楼　姚合咏雪诗飞随郢客歌声逺散逐丨丨舞袖廻　鲍溶章华宫行烟渚南鸿呼晓羣章华丨丨怨行云　罗邺上阳宫诗翠华却自登仙去肠断丨丨望不休　皮日休惜义乌诗惜哉仁义禽委戏于丨丨　花蕊夫人宫词月头支给买花钱满殿丨丨近数千】
　　宫妓【齐书张敬儿传圣明啓运苍生重造普天率土谁不歌抃实是披心罄节奉心忘私之日而卿大收丨丨劫夺天藏器械金宝必充私室移易朝旧布置私党被甲入殿内外宫閤管籥悉闗家人吾不知子孟孔明遗训如此王谢陶庾行此举止　述异记吴王夫差筑姑苏之台崇饰土木殚耗人力丨丨数千人上别立春宵宫为长夜之饮　南唐近事韩寅亮偓之子也尝为予言偓捐馆之日温陵帅闻其家藏香笥颇多而缄鐍甚密人罕见者意其必有珍翫使亲信发观惟得烧残龙凤烛金缕红巾百余条蜡泪甚新巾香犹郁有老仆然而言曰公为学士日常视草金銮内殿深夜方还翰林当时皆丨丨秉烛炬以送公悉藏之自西京之乱得罪南迁十不存一二矣　钗小志上皇令丨丨佩七宝璎珞舞霓裳羽衣曲曲终珠翠可扫】宫婢【汉书丙吉传掖庭丨丨则令民夫上书自陈尝有阿保之功章下掖庭令考问则辞引使者丙吉知状掖庭令将则诣御史府防视吉吉识谓则曰汝尝坐养皇曾孙不谨督笞汝安得有功注谓未为丨丨时有旧夫见在俗间者　唐书韩偓传全诲诛宫人多坐死帝欲尽去余党偓曰礼人臣无将将必诛丨丨负恩不可赦然不三十年不能成人尽诛则伤仁愿去尤者自内安外以静羣心　宋史理宗谢皇后传理宗即位议择中宫太后命选谢氏诸女后独在室兄弟欲纳入宫诸父攑伯不可曰即奉诏纳女当厚奉资装异时不过一老丨丨事奚益防元夕县有鹊来巢灯山众以为后妃之祥攑伯不能止乃供送后就道　隋遗录帝常醉游诸宫偶戯丨丨罗罗者罗罗畏萧妃不敢迎帝且辞以有程姬之疾不可荐寝帝乃嘲之曰个人无赖是横波黛染隆颅是小蛾幸好留侬伴成梦不留侬住意如何　焚椒録丨丨单登故重元家婢善筝及琵琶后召登对弹四旦二十八调皆不及后单愧耻拜服】
　　宫妇【战国防今齐地方千里百二十城丨丨左右莫不私王朝廷之臣莫不畏王四境之内莫不有求于王由此观之王之蔽甚矣】
　　宫娃【卢纶天长久词天子方清暑丨丨起夜妆　孟郊和蔷薇花歌忽惊锦浪洗新色又似丨丨逞妆饰郑嵎津阳门诗暖山度腊东风微丨丨赐浴长汤池刻成玉莲喷香液漱廻烟浪深逶迤　花蕊夫人宫词】
　　【跪到玉堦犹带露一时宣赐与丨丨】
　　宫姬【后汉书皇甫规传前世尚遗匈奴以丨丨鎭乌孙以公主今臣但费千万以怀叛羌则良臣之才略兵家之所贵将有何罪负义违理乎】
　　宫坊【南史徐勉传子悱字敬业幼聪敏能属文位太子舍人掌书记累迁洗马中舍人犹管书记出入丨丨者厯稔】
　　宫相【宣和书谱栁公权有行书丨丨帖　白居易九日思杭州旧逰诗风景不随丨丨去欢娱应逐使君新】
　　宫官【唐书髙宗纪上元二年八月丁酉诏妇人为丨丨者岁一见其亲　又隠太子建成传以李纲郑善果为丨丨参谋议　王涯宫词永巷重门渐半开丨丨着鎻隔门回】
　　宫臣【齐书礼志永明五年十月有司奏南郡王昭业冠求仪注尚书令王俭议皇孙冠事厯代所无元服之典宜异列藩其日内外二品清官以上诣止车集贺并诣东宫南门通牋别日上礼丨丨亦诣门称贺如上台之仪　魏书崔光传诏光曰卿是朕西台大臣今当为太子师傅光起拜固辞诏不许即命肃宗出从者十余人勅以光为傅之意令肃宗拜光光又拜辞不当受太子拜复不蒙许肃宗遂南面再拜詹事王显啓请从太子拜于是丨丨毕拜光北靣立不敢答拜唯西靣拜谢而出　南史司马申传初尚书右仆射沈君理卒朝廷议以毛喜代之申虑喜预政乃短喜于后主曰喜臣之妻兄髙帝时称陛下有酒德请逐去丨丨陛下寜忘之耶喜由是废锢　元史董文炳传阿哈玛特方恃宠用事生杀任情惟畏文炳奸状为之少敛尝执笔请曰相公官为左丞当署省案请至再四不肯署皇太子闻之谓丨丨珠赫纳罕曰董文炳深虑非尔曹所知　归田录仁宗在东宫时鲁公宗道为谕德其居在宋门外有酒肆在其侧号仁和酒公徃徃易服微行饮于其中一日真宗急召公将有所问及门而公不在移时乃自仁和肆中饮归中使遽先入白乃与公约曰上若怪公来迟当托何事以对公曰但以实告中使曰然则当得罪公曰饮酒人之常情欺君臣子之大罪也眞宗果问使者具如公对眞宗问曰何故私入酒家公谢曰臣家无器皿酒肆百物具备适有乡里亲客自逺来遂与之饮然臣既易服市人亦无识臣者真宗笑曰卿为丨丨恐为御史所弹然自此竒公以为忠实可大用　栁宗元试大理评事裴君墓志世守不迁秀于士乡不利有司爰客于梁梁委其躬乃相戎政丨丨理属仍受国命　杜甫秦州见敕目薛璩授司议郎毕曜除监察诗丨丨仍防染柱史正零丁】
　　宫伯【周礼丨丨中士二人下士四人　周书孝闵帝纪帝性刚果见晋公护执政深忌之司防李植军司马孙恒以先朝佐命入侍左右亦疾护之专乃与丨丨乙弗凤贺拔提等潜谋请帝诛护帝然之】宫司【唐书太宗皇后长孙氏传尝采古妇人事着女则十篇又为论斥汉之马后不能检抑外家使与政事乃戒其车马之侈此谓开本源恤末事常诫守者吾以自检故书无条理勿令至尊见之及崩丨丨以闻帝为之恸】
　　宫史【唐书怀懿太子凑传文宗即位疾王守澄颛狠引支党挠国谋尽诛之密引宰相宋申锡使为计守澄客郑注伺知之以告乃谋先事杀申锡又以王贤有中外望因欲株联大臣族夷之乃令神防虞候豆卢着上飞变且言丨丨晏敬则朱训与申锡昵吏王师文图不轨】
　　宫正【通典后周置太子丨丨宫尹】
　　宫尹【宋书袁淑传袁司直之视馆敢寓书于上国之丨丨　周书武帝纪建德二年二月壬戌遣司防侯莫陈凯太子丨丨郑译使于齐】
　　宫使【白居易江南遇天宝乐叟诗唯有中官作丨丨毎年寒食一开门】
　　宫监【唐书王世充传拜江都通守兼知丨丨事　又刘文静传文静与寂作符敕发丨丨库物佐军兴武帝内传七月七日乃修除宫掖设坐大殿以紫罗荐地燔百和之香张云锦之帷然九光之灯列玉门之枣酌葡萄之醴丨丨香果为天宫之馔帝乃盛服立于阶下敕端门之内不得有妄窥者内外寂谧以云驾】宫僚【齐书礼志建元二年皇太子妃薨前宫臣疑所服左仆射王俭议礼记文王世子父在斯为子君在斯为臣且汉魏以来丨丨充备臣之节具体在三昔庾翼妻丧王允滕谓府吏宜有小君之服况臣节之重邪宜依礼为旧君妻齐衰三月居官之身并合属假朝晡临哭　宋史燕懿王德昭传时丨丨有缺不即请而以他官摄故私谒公行】
　　宫卫【左传穆王立以其为太子之室与潘崇使为太师且掌环列之尹注环列之尹丨丨之官列兵而环王宫　后汉书灵帝纪赞灵帝负乘委体宦孽徴亡备兆小雅尽缺麋鹿霜露遂栖丨丨　又何敞传伏见大将军窦宪始遭大忧公卿比奏欲令典干国事宪深执谦退固辞盛位今逾年无几大礼未终卒然中改兄弟专朝宪秉三军之重笃景总丨丨之权而虐用百姓奢侈潜逼诛戮无罪肆心自快　吴志孙和传年十四为置丨丨使中书令阚泽教以书艺好学下士甚见称述宋史杨砺传世宗入朝砺处僧舍梦古衣冠者曰汝能从乎砺随往覩丨丨若非人间殿上王者秉圭南向总三十余砺升谒之最上者前有按置簿録人姓名砺见已名居首因请示休咎王者曰我非汝师指一人曰此来和天尊异日汝主也当问之其人笑曰此去四十年汝功成予名亦显矣砺再拜寤而志之砺初名励以籍作砺遂改之至是受命谒见藩府归谓子曰吾今见襄王仪貌即所梦来和天尊也】
　　宫军【李颀郑樱桃歌丨丨女骑一千匹繁花照耀漳河水】
　　宫戸【王建行宫词官家乏人作丨丨不泥宫墙斫宫树李商隐旧顿诗犹鎻平时旧行殿尽无丨丨有宫鸦】
　　宫职【宋史刘承规传以疾求致仕修宫使丁谓言承规领丨丨借其督辖望勿许所请】
　　宫仗【白居易诗丨丨辞天阙朝仪出国门】
　　宫令【礼记月令仲冬之月命奄尹申丨丨审门闾谨房室必重闭】
　　宫孙【汉书艺文志丨丨子二篇注丨丨姓也】
　　宫縚【家语独居思仁公言仁义其于诗也则一日三覆白圭之玷是丨丨之行也】
　　宫奇【新论仲尼在卫赵鞅折谋干木处魏秦人罢兵丨丨未亡献公不侵子玉犹存文公侧坐】宫童【汉书礼乐志齐房产草连叶丨丨効异披图案牒】
　　宫奴【古琴疏赵飞燕与丨丨赤凤昵后赤凤惧事泄亡去后思之不已制赤凤来曲恒援琴而歌之未尝不泪下名其琴曰凤皇】
　　宫众【周礼宫伯若邦有大事作丨丨则令之疏事亦谓寇戎之事作起也谓起丨中之丨使士庶子行则宫伯戒令之】
　　宫妆【郑嵎津阳门诗鸣鞭后骑何躞蹀丨丨襟袖皆仙姿】
　　宫额【陈栎春先亭赋尚此孤根阳回凝闭偶防丨丨岂屑街髻】
　　宫眉【李商隐效徐陵体赠更衣诗楚腰知便宠丨丨正鬬强　又蝶诗夀阳公主嫁时装八字丨丨捧额黄】
　　宫县【礼记郊特牲诸侯之丨丨而祭以白牡击玉磬朱干设锡冕而舞大武乘大路诸侯之僭礼也　周礼小胥正乐县之位王丨丨注郑司农云丨丨四靣县四靣象宫室四面有墙故谓之丨丨　宋书乐志大明中即以丨丨合和鞞拂节数虽防虑乖雅体　齐书乐志庭列丨丨陛罗瑟琴　江淹为齐王谢冕旒诸法物表轩冕云跸既非常之饰丨丨玉戚乃配天之礼】
　　宫钟【张乔送僧鸾归蜀寜亲诗坐夏丨丨近寜亲劒阁深】
　　宫鼓【宋史乐志霜月苦丨丨咚咚霓旐啓鹤闱空洞箫声断知何处海山依约五云东】
　　宫商【诗序声成文笺声成文者丨丨上下相应　礼记乐记丨为君丨为臣角为民徴为事羽为物　晋书孙绰传尝作天台山赋甚工初成以示友人范荣期云卿试掷地应作金石声也荣期曰恐此金石非中丨丨然毎至佳句辄云应是我辈语　宋书乐志夫声有清浊故协以丨丨形有长短故检以丈尺器有大小故定以斛斗质有轻重故平以钧石故虞书曰乃同律度量衡然则律吕丨丨之所由生也　齐书周颙传颙音辞辩丽出言不穷丨丨朱紫发口成句　又陆厥传沈约等文皆用丨丨以平上去入为四声以此制韵不可增减世呼为永明体　南史陆厥传范詹事自序性别丨丨识清浊特能适轻重济艰难古今文人多不全了斯处纵有防此者不必从根本中来　韩诗外传人有六情目欲视好色耳欲聼丨丨鼻欲嗅芬香口欲嗜甘防其身体四肢欲安而不作衣欲被文绣而轻暖此六者民之六情也　说苑赵王遣使者之楚方鼓瑟而遣之诫之曰必如吾言使者曰王之鼓瑟未尝悲若此也王曰丨丨固方调矣使者曰调则何不书其柱耶王曰天有燥湿弦有缓急丨丨移徙不可知是以不书　风俗通师旷为晋平公奏清徴之音有元鹤二八延颈而鸣舒翼而舞音中丨丨声闻于天　纪谈録沈尧有洞庭乐赋韦八座岫谓朝贤曰此赋乃一片丨丨也　徐陵双林寺傅大士碑帝于夀光殿独延太士讲论元赜言无重颂句备伽陀音防丨丨义兼华藻　韩愈送权秀才序权生之貌固若常人耳其文辞引物连类穷情尽变丨丨相宣金石谐和寂寥乎短章舂容乎大篇如是者阅之累日而无穷焉　陆云寒蝉赋容丽蜩螗声美丨丨　曹植鬬鸡篇游目极妙伎清聼厌丨丨　杨方合欢诗丨丨声相和心同自相亲　王邕湘灵鼔瑟诗谁能传此意雅奏在丨丨　韦渠牟步虚词神来知位次乐变协丨丨　薛能秋夜聼任郎中琴诗十指丨丨膝上秋七条丝动雨修修】
　　宫角【齐书乐志时奏丨丨杂之以徴羽　庄子孔子穷于陈蔡之间七日不火食左据槁木右击槁枝而歌焱氏之风有其具而无其数有其声而无丨丨木声与人声犂然有当于人之心】
　　宫徴【南史陆厥传自魏文属论深以清浊为言刘桢奏书大明体势之致龃龉妥帖之谈操本续顚之说兴元黄于律吕比五色之相宣茍此秘未覩兹论为何所指耶愚谓前英已早识丨丨但未屈曲指的　説苑雍门子周引琴而鼔之徐动丨丨防挥羽角切终而成曲孟尝君涕浪污増欷而就之曰先生之鼓琴令文若破国亡邑之人也　王廻同孟浩然宴诗共赋新诗发丨丨书于屋壁彰厥美　杜甫聼杨氏歌诗玉杯久寂莫金管迷丨丨　孟郊诗至乐无丨丨至声无讴歌刘禹锡乐天寄洛下新诗诗丨丨不独运埙箎自相寻白居易献北都留守裴令公诗朱拂丨丨洪笔振风骚】
　　宫羽【齐书陆厥传大防钧使丨丨相变低昂舛节若前有浮声则后须切响一简之内音韵尽殊两句之中轻重悉异辞既美矣理又善焉　南史陆厥传自古辞人岂不知丨丨之殊商徴之别虽知五音之异而其中之参差变动所昧实多故鄙意所谓此秘未覩者也】
　　宫声【礼记月令中央土其音宫注声始于宫宫数八十一属土者以其最浊君之象也季夏之气和则丨丨调　宋书乐志其丨丨正而不倍故曰正声　又圣王制乐赞扬治道养以仁义防其邪淫上享宗庙下训黎民体五行之正音协八风以陶气以丨丨正方而好义角声坚齐而率礼歌钟鼔金石之作备矣　韩诗外传汤作濩闻其丨丨使人温良而寛大闻其商声使人方亷而好义闻其角声使人恻隐而爱仁闻其徴声使人乐养而好施闻其羽声使人恭敬而好礼　白虎通先王之道礼乐可谓盛矣闻角声莫不恻隐而慈者闻徴声莫不喜养好施者闻商声莫不刚断而立事者闻羽声莫不深思而逺虑者闻丨丨莫不温润而寛和者也】
　　宫音【淮南子黄钟之律九寸而丨丨调】
　　宫架【宋史礼志冬至祀昊天上帝于圜丘以太祖配是日帝服鞾袍乘辇至大次有司请行礼服大裘被衮冕以出至坛中壝门外殿中监进大圭帝执以入丨丨乐作至午阶下版位西向立　又刘昺传徽宗所储三代彞器诏昺讨定凡尊爵俎豆盘匜之属悉改以从古而载所制器于祀仪令太学诸生习肄雅乐阅试日昺与大司成刘嗣明奏有鹤翔丨丨之上】
　　宫孔【宋书乐志作黄钟之笛将求丨丨以姑洗及黄钟律从笛首下度之尽二律之长而为孔则得宫声也】
　　宫袍【殷尧藩登凤皇台诗凤皇台上望长安五色丨丨照水寒】
　　宫衣【杜甫端午日赐衣诗丨丨亦有名端午被恩荣又送许拾遗归江寜觐省诗内帛擎偏重丨丨着更香　李贺追赋画江潭苑诗吴苑晓苍苍丨丨水溅黄　曹唐三年冬大礼诗禁火曙然烟焰褭丨丨寒拂雪花轻　汪元量万安殿夜直诗丨丨屡赐恩荣重御宴时开礼数寛】
　　宫锦【唐书张万福传拜和州刺史兼行营防御使督盗淮南万福至州杲惧徙屯上元过楚州大掠节度使韦元甫使万福追讨未至杲为其将康自劝所逐自劝循淮钞而东万福倍道追杀之免者十三尽还所剽于民元甫将厚赏士万福曰官健坐仰衣食无所事今一小烦之不足过赏请用三之一帝下诏褒美赐具衣丨丨十双　又封敖传武宗使作诏书慰边将伤夷者曰伤居尔体痛在朕躬帝善其如意出赐以丨丨　陈樵蔗庵赋属荷屋于雕防袭丨丨于龙具　岑参诗黑姓蕃王貂鼠裘葡萄丨丨醉纒头　李商隐隋宫诗春风举国裁丨丨半作障泥半作帆　贯休少监诗袍新丨丨千人目马骏桃花一巷香】
　　宫幄【后汉书桓帝梁皇后纪时太后秉政而梁冀专朝故后独得宠幸自下莫能进见后借兄廕埶恣极奢靡丨丨雕丽服御珍华巧饰制度兼倍前世　又南蛮传论藏山隐海之灵物沈壑栖陆之玮宝莫不呈表怪丽雕被丨丨焉】
　　宫帷【宋史乐志丨丨既敞协气感通皇仪亲展夀祉无穷　庾信周太子太保歩陆逞神道碑铭丨丨定防殿柱书名】
　　宫帘【宋史丰稷传禁内织锦缘丨丨为地衣稷言仁宗衾褥用黄絁服御用缣缯宜守家法诏罢之　杜甫荆南送石首薛明府辞满告别诗殿瓦鸳鸯坼丨丨翡翠虚　李贺南园诗宫北田塍晓气酣黄桑饮露窣丨丨　又过华清宫诗春日夜啼鸦丨丨隔御花郑谷蜡烛诗仙漏迟迟出建章丨丨不动透清光】宫钗【项斯旧宫人诗丨丨折尽垂空鬓内扇穿多减半风】
　　宫车【唐书礼乐志及三代已亡遭秦变古后之有天下者自天子百官名号位序国家制度丨丨服器一切用秦其间虽有欲治之主思所改作不能超然逺复三代之上而牵其时俗稍即以损益大抵安于茍简而已　宋史光宗李皇后传光宗欲诛宦者近习皆惧遂谋离间三宫防帝得心疾孝宗购得良药欲因帝至宫授之宦者遂诉于后曰太上合药一大丸俟丨丨过即投药万一有不虞其奈宗社何后觇药实有心衔之杜牧阿房宫赋雷霆乍惊丨丨过也】
　　宫驾【淮南子夏屋丨丨县聨房植橑檐榱题雕琢刻镂】
　　宫櫂【汪元量湖州歌晓来丨丨去如飞掠发鬟云浅画眉】
　　宫甲【唐书隐太子建成传建成等私募四方骁勇及长安恶少年二千人为丨丨屯左右长林门号长林兵】
　　宫砚【杜甫赠李秘书别诗御鞍金騕褭丨丨玉蟾蜍】
　　宫扇【杜甫秋兴诗云移雉尾开丨丨日绕龙鳞识圣顔】
　　宫钥【宋史钱惟演传天圣七年改武胜军节度使明年来朝上言先垄在洛阳愿守丨丨即以判河南府白居易献北都留守裴相公诗宠重移丨丨恩新换阃旄】
　　宫棊【白居易寄微之诗双声联律句八靣对丨丨　王建夜看美人丨丨诗丨丨布局不依经黑白分明子数停】
　　宫紫【温庭筠苦楝花诗天香薫羽葆丨丨晕流苏】
　　宫薮【宋史乐志我有丨丨麟凤来思君子有乐嘉賔式慰劝思】
　　宫树【王湾秋夜寓直诗月深丨丨转河近禁楼氷　韦应物送汾城王主簿诗禁钟春雨细丨丨野烟和皇甫曽晚至华隂诗温泉看渐近丨丨晚沈沈　卢纶客舍苦雨诗响空丨丨接覆水野云低　元稹生春】
　　【诗丨丨栖鸦乱城楼带雪融　又连昌宫词初过寒食一百六店舍无烟丨丨绿　白居易马上晚吟诗上阳落叶飘丨丨中渡流澌拥渭桥　刘禹锡酬滑州李尚书秋日见寄诗一入石渠署三闻丨丨蝉　又为郎分司寄上都同舍诗省闼画无尘丨丨朝凝碧　张仲素玉绳低建章诗天榆随影没丨丨与光攅　王建初到昭应诗秋悬墙绿暮山丨丨黄　又赠崔礼驸马诗鳯皇楼阁连丨丨天子崔郎自爱贫　姚合答孟侍御早朝见寄诗禁门人已度丨丨鸟犹栖　王初早春咏雪诗句芒丨丨已先开珠蕊琼花鬬剪裁　髙蟾华清宫诗重门深锁禁钟后月满骊山丨丨秋　郑谷黄莺诗春云薄薄日辉辉丨丨烟深隔水飞　曹唐汉武帝于宫中宴西王母诗劒佩有声丨丨静星河无影禁花寒　韦庄延兴门外诗王孙归去晚丨丨欲栖鸦】宫梅【图绘宝鉴丁野堂善画梅竹理宗因召见问曰卿所画者恐非丨丨对曰臣所见者江路野梅耳遂号野堂　画梅谱其法有枯梅新梅繁梅山梅疎梅野梅丨丨江梅园梅盘梅其木不同不可无别也　沈辽春日行丨丨扑地白氊斑细栁结烟金缕繁】
　　宫桃【杜甫千秋节诗仙人张内乐王母献丨丨】
　　宫槐【梁元帝漏刻铭丨丨晚合月桂宵晖　王维丨丨柏诗仄迳防丨丨幽隂多绿苔　白居易早入皇城赠王留守诗城栁丨丨漫揺落悲愁不到贵人心】
　　宫栁【杜甫题郑县亭子诗云断岳莲临大路天晴丨丨暗长春】
　　宫杨【任士林吉祥草赋江路微暖野梅漏枝骀荡未透丨丨绾丝】
　　宫花【李白宫中行乐词丨丨争笑日池草暗生春　李益隋宫燕诗燕语如伤旧国春丨丨一落已成尘元稹酬孝甫见赠诗曽经绰立侍丹墀绽蕊丨丨拂靣枝　又酬乐天待漏入阁见赠诗丨丨低作帐云从】
　　【积成山　白居易酬刘主簿诗丨丨似雪从乘舆禁月如霜坐直庐　张仲素圣明乐府丨丨将苑栁先发凤皇城　李贺出城诗草暖云昏万里春丨丨拂面送行人　温庭筠晓仙謡丨丨有露如新泪小苑丛丛入寒翠　郑谷锦诗丨丨顔色开时丽池雁毛衣浴后明皮日休古宫词丨丨半夜发不待景阳钟　又玉枕寐不足丨丨空触檐　无可题崔驸马林亭诗丨丨野药半相和藤蔓参差惜不科　贯休寄翰林陆学士诗宝辇千官捧丨丨九色开】
</div>
    <div class="pagination">
<a href="御定骈字类编_page245.html">上一页</a><span>...</span><a href="御定骈字类编_page241.html">241</a><a href="御定骈字类编_page242.html">242</a><a href="御定骈字类编_page243.html">243</a><a href="御定骈字类编_page244.html">244</a><a href="御定骈字类编_page245.html">245</a><span class="current-page">246</span><a href="御定骈字类编_page247.html">247</a><a href="御定骈字类编_page248.html">248</a><a href="御定骈字类编_page249.html">249</a><a href="御定骈字类编_page250.html">250</a><a href="御定骈字类编_page251.html">251</a><span>...</span><a href="御定骈字类编_page247.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
