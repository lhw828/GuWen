<!DOCTYPE html>
<html>
<head>
    <meta charset="UTF-8">
    <title>山堂肆考 - 第 474 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 474 页/共 632 页</h1>
    <div class="content">　　诗周南言告师氏言告言归薄汚我私薄澣我衣害澣害否归宁父母
　　褐衣入见
　　汉书娄敬传敬脱挽辂见齐人虞将军曰臣愿见上言便宜虞将军欲与鲜衣敬曰臣衣帛衣帛见衣褐衣褐见不敢易衣军入言上召见
　　不入公门
　　礼玉藻衣正色裳间色非列采不入公门振絺绤不入公门表裘不入公门袭裘不入公门
　　不赴内燕
　　唐张武仲范阳人时郑畋辅政颇言武仲防昌中功居第一今其子直方百口不能自存毎内燕以衣敝恶辞不赴陛下録功念旧宜少优假
　　芰荷
　　楚辞制芰荷以为衣
　　薜荔
　　薜荔衣即女萝衣隐者之服也
　　武公宜缁
　　郑桓公武公相继为周司徒善于其职周人爱之故作诗曰缁衣之宜兮敝予又改为兮缁衣之好兮敝予又改造兮缁衣之蓆兮敝予又改作兮注云蓆有安舒之义服称其徳则安舒也
　　桓公好紫
　　尹文子曰齐桓好服紫国人尽服之公患之管仲曰君谓左右甚恶紫臭于是三日境内莫有衣紫者
　　襜褕入宫
　　史记汉元朔三年武安侯坐衣襜褕入宫不敬尔雅蔽前谓之襜郭璞云即蔽膝也说文字林并谓之短衣按武安侯田蚡已死此武安乃其子恬嗣为侯也
　　黼黻行部
　　见刺史
　　断衣案庐
　　汉书盖寛饶字次公魏郡人初拜卫司马未出殿门断其襌衣令短离地冠大冠带长剑躬案行士卒庐室视其饮食居处有疾病者身自抚循临问
　　题衣记事
　　拾遗记任末年十四好学观书有合意处则题其衣裳及掌里以记其事门徒恱其勤学更以浄衣易之
　　衣尽颠倒
　　说苑魏文侯封太子击于中山舍人赵仓唐奉使文侯问子之君长大孰与寡人仓唐曰君赐之太府之衣则能胜之矣文侯遣仓唐赐太子衣一袭令仓唐鸡鸣时至太子出迎拜赐及发箧衣尽颠倒太子趋具驾曰赐之衣非以为寒也欲召击也无谁与谋故遗子以诗曰东方未明颠倒衣裳颠之倒之自公召之
　　衣极鲜明
　　汉书王吉字子阳好车马衣服自奉极为鲜明而迁徒所载不过囊衣天下服其亷而怪其奢世王阳能作黄金
　　启期衣苫
　　淮南子曰林类荣启期衣苫悬蓑
　　林既衣苇
　　说苑齐林既者衣苇朝景公公曰何服小人衣耶林既曰衣狗裘者不必狗吠服羊裘者不必羊鸣今君衣裘者能乎
　　庄子过魏
　　庄子衣大布之衣而过魏王魏王曰何先生之惫也庄子曰士有道徳不能行惫也衣敝履穿贫也非惫也
　　晏子相齐
　　韩子曰晏子相齐妾不衣帛马不食粟
　　衣弋绨
　　史记汉文帝身衣弋绨所幸慎夫人衣不曳地如淳曰弋皂也绨厚缯
　　被缥绫
　　魏志杨阜尝见明帝着褐被缥绫不襃袖阜问帝曰此于礼何法服也帝黙然不答自是不法服不以见阜
　　子服被囚
　　国语季文子相宣成无衣帛之妾无食粟之马仲孙佗谏曰人其以子为爱且不华国乎文子告孟献子献子囚之七日自是子服之妾衣不过七升之布注云仲孙佗献子之子子服也爱恡也
　　江湛称疾
　　宋书江湛字徽深为吏部尚书无兼衣余食常为上所召遇澣衣称疾经日俟衣成然后起
　　珠玉为饰
　　拾遗记宋景公悬四时之衣春夏以珠玉为饰秋冬以翡翠为温
　　文采非制
　　见节度使
　　送衣慰思
　　见法祖
　　赐衣称体
　　齐书髙帝手诏赐张融衣曰见卿衣服麤故有亏朝望今送一通故衣意谓虽故犹胜新也是吾所着已令裁减称卿之体
　　侨札赠遗
　　见朋友
　　尹范出入
　　东汉陈留尹苞与同郡范史云善二人俱贫出入共一单衣到人门外苞年长先着衣入须出解与史云
　　悬鹑
　　孙卿子曰子夏家贫衣悬鹑人曰子何不仕曰诸侯之骄我者吾不为臣大夫之骄我者吾不复见
　　盘龙
　　宋太祖委董遵诲以方面守通逺军十四年上解所御眞珠盘龙衣赐之
　　江充曲裾
　　汉书江充初召见犬防宫衣纱縠单衣曲裾后垂交输冠蝉纚歩摇冠注云交输者割正幅使一头狭若燕尾垂之两旁见于后也贾逵谓之衣圭
　　朱勃方领
　　东汉朱勃字叔阳年十二能诵诗书尝候马援兄况勃衣方领能矩歩注曰颈下施衿领正方学者之服也
　　灾身
　　左僖二十四年郑子华之弟子臧出奔宋好聚鹬冠郑伯闻而恶之使盗诱杀之于陈宋之间君子曰服之不衷身之灾也注云聚鹬冠谓聚鹬羽以为冠非法之服也
　　焦背
　　南史梁武帝虽衣浣衣而左右衣必须鲜洁常有侍臣衣冠卷折帝怒曰卿衣带如绳欲何所防何敬容时为吏部尚书希帝旨常以胶清刷须衣裳不整伏牀熨之盛暑月背为之焦
　　景挂门
　　梁陶景永明十一年脱朝服挂神武门上表辞禄诏许之
　　郭文烂户
　　晋书髙士郭文字文举居大辟山常着鹿裘葛巾余杭令顾飏与葛洪造之飏使致韨衣文不纳使置室中乃烂于户内竟不服用
　　虎文
　　舆服志虎贲武骑皆服虎文单衣
　　狐尾
　　梁冀别传冀作狐尾单衣上短下长
　　网衣献汉
　　拾遗记西方析沦国其俗淳和缀草毛为网衣如罗纨也汉武帝元狩六年献网衣一袭帝惧后世徴求乃焚于九逹之道烟如金石之气
　　褚衣赐粤
　　汉书帝赐南粤王佗上褚五十衣中褚三十衣下褚二十衣注曰以绵装衣曰褚
　　不中节度
　　汉书朱博字子元杜陵人为琅琊太守勅功曹官属多作褒衣大袑不中节度自今椽吏衣令去地三寸
　　尽皆云霞
　　孔帖蜀王衍尝与太后太妃游青城山宫人衣服尽皆云霞望之若仙又唐宗贵妃杨氏竒服变化若神
　　董威结缯
　　见贫人
　　包拯衣纱
　　宋时一朝士五月五日起居衣纱公服为防官所弹三司使包拯亦衣纱公服阁门使白易之拯诘曰有何条例答曰不见旧例只见至尊御此耳遂从而易之
　　逢掖
　　礼儒行孔子对哀公曰丘少居鲁衣逢掖之衣注曰逢犹大也大袂单衣君子有道艺者所衣也
　　诸于
　　诸于太掖衣也自关以西谓之防屈后汉书更始时授官爵者皆羣小贾竖膳夫庖人多着锦袴襜褕诸于识者以为服之不衷郭璞注俗名屈掖据此即是诸于上加绣裾如今之半臂也
　　偏裻
　　国语晋献公使太子申生代东山衣之偏裻注云戎衣名
　　半涂
　　隋时内官多服半涂即今长袖也
　　龙绡
　　见宠妾
　　鸟锦
　　唐文宗曰吾闻禁中有金鸟锦袍昔宗幸温泉与贵妃衣之
　　袖衣示帝
</div>
    <div class="pagination">
<a href="山堂肆考_page473.html">上一页</a><span>...</span><a href="山堂肆考_page469.html">469</a><a href="山堂肆考_page470.html">470</a><a href="山堂肆考_page471.html">471</a><a href="山堂肆考_page472.html">472</a><a href="山堂肆考_page473.html">473</a><span class="current-page">474</span><a href="山堂肆考_page475.html">475</a><a href="山堂肆考_page476.html">476</a><a href="山堂肆考_page477.html">477</a><a href="山堂肆考_page478.html">478</a><a href="山堂肆考_page479.html">479</a><span>...</span><a href="山堂肆考_page475.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
