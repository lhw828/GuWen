<!DOCTYPE html>
<html>
<head>
    <meta charset="UTF-8">
    <title>册府元龟 - 第 666 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 666 页/共 736 页</h1>
    <div class="content">    庐陵王绍薨遗令敛以时服素棺周身太祖从之张邵为征虏将军雍州刺史临终遗命祭以菜果苇席为需车诸子从焉。
    江夷为湘州刺史散骑常侍卒遗命薄敛蔬奠务存俭约。
    南齐崔慰祖为始安王记室始安王遥光谋逆慰祖系尚方临卒与从弟纬书令以棺亲土不须专勿设灵座。
    沈麟士吴兴武康人建武中以著作郎太子舍人徵不起及卒以杨王孙皇甫谧深达生死而终礼矫俗乃自为终制遗令气绝剔被取三幅布以覆尸及敛仍移布於尸下以为敛服反被左右两际以周上不复制覆被不须沐浴珠以本裙衫先所着凡二服上加单衣幅巾履枕棺中唯此依土安用孝经既殡不复立灵座四节及祥权铺席於地以设玄酒之奠人家相承漆棺今不复尔亦不须成服後即葬作冢令小後更作小冢於殡合葬非古也。冢不须聚土成坟使上与地平王祥终制亦尔葬不须需车灵舫头也。不得朝夕下食祭奠之法至于葬唯清水一杯子彝奉而行之州里皆称叹焉。
    王秀之为吴兴郡守卒遗令朱服不得入棺祭则酒脯而已世人仆妾直灵助哭当繇丧主不能淳至欲以多声相乱魂而有知吾当笑之。
    梁王敬裔为大中大夫卒遗命不得设复魄旌一芦{艹废}藉下一枝覆上吾气绝便沐浴篮舆载尸还忠侯大夫遂中。若不行此则戮吾尸於九泉敬裔外甥许惠诏因阮研以闻诏曰：敬裔令其息崇素气绝便沐浴藉以二芦{艹废}凿地归身葬忠侯遂此达生之格言贤夫玉匣石椁远矣。然子於父命亦有所从有所不从今崇素。若信遗意土周浅薄属辞不施一朝见侵狐鼠戮死已甚父可以训子子亦不可行之外内易棺此自奉亲之情藉土而葬亦通人之意宜两舍两取以达父子志棺周於身土周於椁去其牲奠敛以时服一可以申情二可以称家礼教无违生死无辱此故当为安也。
    孙让为光禄大夫临终遗命诸子曰：吾少无人间意故自不求闻达而仕历三代官成两朝如我资名或蒙赠谥自公体耳气绝即以幅巾就葬每存俭率比见需车过精非吾志也。士安束以蘧王孙入厚地虽是匹夫之节取於人情未允今使棺足周身圹足容柩书爵里无曰：不然旒表命数差可停息直僦需床装之以{艹废}以常所乘者为魂车他无所用焉第二子贞巧乃织细{艹废}装需以篾为铃佩虽素而华帝为举哀甚悼惜之。
    张绪为国子祭酒南郡王师及卒遗命作芦葭需车引柩灵上置之水香火不设祭。
    孔休源为金紫光禄大夫卒遗令薄葬节朔荐蔬菲而已。
    到溉为金紫光禄大夫与张绾刘之遴友密临终张刘勒子孙薄葬之。《礼》曰：气绝便敛敛以法服先有冢毳敛竟便葬不须择日凶事必存约俭孙侄不得违言。
    韦为散骑常侍护军将军以疾卒於家遗令薄葬敛以时服。
    萧琛为侍中卒遗令诸子与妻同坟异藏祭以蔬菜葬日止车十乘事存率素。
    刘苞为太子洗马临终呼友人南阳刘之遴以丧事务从俭率。
    刘︳平原人刺史辟主簿不就卒於从兄敦舍临终执敦手曰：气绝便敛敛毕即埋不须立灵筵勿设飨祀无求继祀敦从而行之。
    刘杳为步兵校尉知著作临终遗命敛以法服载以露车还葬旧墓随得一地容棺而已不得设灵筵祭其子遵行之。
    刘隐居山林以山水书籍为娱著革终论其辞曰：死生之事圣人罕言之矣。孔子曰：精气为物游魂为变知鬼神之情状与天地相似而不违其文约其旨妙其事隐其意深未可以臆断难得而精聊肆狂瞽请试言之夫形虑合而为生魂质离而称死合则起动离则休寂当其动也。人皆知其神及其寂也。物莫测其所趣皆知则不言而义显莫测则逾辨而理微是以勋华旷而莫陈姬孔抑而不说前达往贤互生异见季札云：骨肉归於土魂气无不之庄周云：生为徭役死为休息寻此二说如似相反何者气无不之神有也。死为休息神无也。原宪云：夏后氏用明器示民无知也。殷人用祭器示民有知也。周人兼用之示民疑也。考之记籍验之前志有无之辨不可历言。若稽诸内教判乎！释部则诸子之言可寻三代之礼无越何者神为生本形为生具死者神离此具而即非彼具也。虽死者不可复反而精灵迎变未尝灭绝当其离此之日识用廓然故夏后明器示其弗反即彼之时魂灵知灭故殷人祭器显其犹存不反则合乎！庄周犹存则同乎！季札各得一隅无伤厥义故周人有兼用之礼尼父发游魂之唱不其然乎！若废偏携之论探中途之旨则不仁不智之讥，於是乎！可息夫形也。者无知之质也。神也。者有知之性也。有知不独存依无知以自立故形之於神逆旅之馆也。及其死也。神去此而彼也。神已去此馆何用存速朽得理也。神已彼祭何所施祭则失理也。而姬公孔子之教不然者其有以乎！盖礼乐之兴出於浇薄俎豆缀兆生於俗弊施灵筵陈棺椁设馈奠建丘垄盖欲令孝子有追思之地尔夫何补於已迁之神乎！故上古衣之以薪弃之中野可谓遵卢赫胥皇熊炎帝蹈於失理哉！是以子羽沈川汉伯方圹文楚黄壤士安麻索此四子者得理也。忘教也。若从四子而越游则平生之志得矣。然积习坐常难卒改革一朝肆志傥不见泥今欲翦截烦厚务存俭易进不尸退异常俗不伤存者之念有合至曰：之道孔子云：敛手足形旋葬而无椁斯亦贫者之礼也。余何陋焉。且张奂止用幅巾王肃唯盥手足范冉敛毕便葬奚珍无设筵几文度故舟为椁子廉牛车载柩叔起诫绝坟垅康成使无卜吉此数公者尚或如之况於吾人而尚华泰今欲仿佛景行以为轨则傥合中庸之道庶免徒费之讥气绝不须复魂盥洗而敛以一千钱市治棺单故裙衫衣巾枕履此外送往之具棺中常物及馀阁之祭一不得有所施世多信李彭之言可谓惑矣。余以孔释为师差无此惑敛讫载以露车归於旧山随得一地地足为舀舀足容棺不须专甓不劳封树勿设祭享勿置几筵无用茅君之虚坐伯夷之杆水其蒸尝继嗣言象所绝事止余身无伤世教家人长幼内外姻戚凡厥友朋爰及寓所咸愿成余之志幸勿夺之明年疾卒。
    顾宪之固辞官宠居家授大中大夫临终为制以敕其子曰：夫出生入死理均昼夜生既不知所从来死亦安识所往延陵所云：精气上归於天骨肉下归於地魂气则无所不之良有以也。虽复茫昧难徵。若要非妄百年之期迅。若驰隙吾今豫为终制瞑目之後念并遵行勿违吾志也。庄周澹台达生者也。王孙士安矫俗者也。吾进不及达退无所矫常谓中都之制允理惬情衣周於身示不违礼棺周於衣足以蔽身入棺之物一无所须载以盾车覆以粗布为使人勿恶也。汉明帝天子之尊犹祭以杆水脯糗范史烈士之高亦奠以寒水乾饣卞况吾卑庸之人其可不节丧也。丧易宁戚自是亲亲之情礼奢宁俭差可得繇吾意不须常施灵筵可止设香灯使致哀者有凭尔朔望祥忌可权安小床设几席唯下素馔勿用牲牢蒸尝之祠贵贱罔替备物难辨多致疏怠祠先人自有旧典不可有阙自吾以下祠止用蔬食时果勿同於上世也。亦令子孙四时不忘其亲尔孔子云：虽菜羹瓜祭必齐如也。本贵诚敬岂求备物哉！
    陈谢贞之为丹阳丞以母忧去职加招远将军固辞後卒贞之病亟遗疏告族子凯曰：吾少罹酷罚十四倾外荫十六锺太清之祸流离绝国二十馀载号天地遂同有感得还侍奉守先人坟墓於吾之分足矣。不悟朝廷采拾空薄累致清阶纵其殒绝无所酬报今在忧棘晷漏人尽敛手而归何所多念气绝之後。若直弃之草野依僧家尸ヌ林法是吾所愿止恐过於独异尔可用薄版周身载以露车覆以苇席坎山而埋之。又吾终眇兄弟无他子孙靖年幼少未闲人事但可三月施小床设香水尽乡兄弟相厚之情即除之无益之事勿为也。
    周宏直迁太常卿光禄大夫加金章紫绶遇疾。且卒乃遗疏敕其家曰：吾今年已来筋力减耗可谓衰矣。而好生之情曾不自觉唯务行乐不知老之将至今时制云：及将同朝露七十馀年颇经丰足启手告全差无遗恨气绝已後便买市见材材必须小形者使易提掣敛以时服古人通制但下见先人必须备礼可著单衣裙衫故履既应待养宜备纷或逄善友。又须香烟棺内唯安白布手巾粗香炉而已其外一无所用卒于家。
    後魏任城王为雍州刺史薨於州遗令薄葬勿受赠衤遂诸子奉遵其旨崔宽卒遗令薄葬敛以时服。
    程骏为秘书令病笃乃遗命曰：吾存尚俭薄，岂可没为奢厚乎！昔王孙葬有感而然士安蘧颇亦矫厉今世既休明百度循礼彼非吾志也。可敛以时服明器从古遂卒。
    韩麒麟为冠军将军齐州刺史卒遗敕其子殡以素棺事从俭约。
    北齐薛淑累迁尚书仆射卒临终敕其子敛以时服逾月便葬不听干求赠官自制丧车不加饰但用麻为流苏绳用网络而已明器等物并不令置广阳王嘉薨遗命薄葬。
    李宣茂卒遗命薄葬。
    宋游道为大府卿天保元年卒遗令薄葬不立碑表不求赠谥。
    後周薛端为基州刺史未几卒遗诫薄葬州府赠遗勿有所受。
    韦高尚不仕以年老豫诫其子等曰：昔士安以蘧束体王孙以布囊绕尸二贤高达非庸才能继吾死之日可敛旧衣勿更新造便棺足周尸牛车载柩坟高四尺圹深一丈其馀烦杂悉无用也。朝晡奠食於事弥烦吾不能顿绝汝辈之情可朔望一奠而已仍荐蔬素勿设牲牢亲友欲以物吊祭者并不得受吾常恐临终恍惚故以此言预戒汝辈瞑目之日勿违吾志也。
    李彦为骠骑大将军开府仪同三司临终遗诫其子等曰：昔人以木为椟葛ぱ为缄下不乱泉上不泄臭此实吾平生之志也。但事既矫枉为世所讥今可敛以时服葬於尧脊之地勿用明器涂车及仪卫等尔其念之朝廷嘉焉不夺其志。
    柳霞为骠骑大将军开府霍州刺史临终遗诫薄葬其子等并奉行之姚察为太子内舍人大业二年终於东都遗命薄葬务从率俭其略曰：吾家世素士自有常法吾意敛以法服并宜用布土周於身。又恐汝等不忍行此必不尔须松板薄棺才可周身土周於棺而已葬日止粗车即送厝旧茔北。
    唐李为司空遇疾谓弟弼曰：吾见人多埋金玉亦不须尔唯以布装露车载我柩棺中敛以常服唯加朝衣一副死傥有知望得著此奉见先帝明器唯作马五六匹下帐用缦布为顶白纱为裙其中著十个木人示依古礼刍灵之义此外一物不用傅奕临终诫其子曰：古人葬汝宜行之。
    高士廉为开府仪同三司申国公遗命曰：生死之义自然之道葬者藏也。欲人不知厚殉增坟吾所未取启手之後墓中无内馀物唯置衣一袭及平生所好之书示先王之训可用终身诸子遵而行之。
    萧为金紫光禄大夫宋国公临终遗言曰：生而必死理之常分气绝後可著单服一通以充小敛棺内施单席而已冀後速朽不得别加一物无假卜日唯在速办自古圣哲非无此等尔宜勉之诸子聿遵先志袭敛在於率俭。
    苏瑰睿宗朝为左右仆射同中书门下三品及薨遗令薄葬及祖载之日官给仗外唯有布车一乘论者称之。
    令狐楚为山南西道节度临终诫诸子曰：吾生何益於人无请谥号无受军府赠葬以布车一乘无或加饰无用鼓吹铭志能叙事者则为之无择高位。
    李夷简自布衣至将相以直道著闻将终不乱深以违礼厚葬为戒谓浮屠法非先儒教身殁之後释氏有为功德一皆止之不许建神道碑但志墓而已议者谓其立身行道有始有卒。
    卢承庆为金紫光禄大夫临终诫其子曰：死生至理亦犹朝之暮吾死敛以常服晦朔无荐牲葬勿卜日器用陶漆棺而不椁坟高可识碑志著官号年月无用虚文赠幽州都督谥曰：定。
    ●卷九百八
    ○总录部　工巧
    周官六职工居一焉古先哲人烁金以为刃凝土以为器作车以行陆作舟以行水利用於民其业盛广智者创物巧者述之所谓冰生水而更寒色出蓝而益青疏凿其流功侔造化惠发於心匠成於手应世以济时力少而功倍至有潜运机关自能飞动百工之事咸有妙焉然有固作无益以荡上心则非圣人之旨也。
    奚仲作车。
    昆吾作陶。
    胡曹作衣。
    王冰作服。
    夷羿作弓。
    高元作室。
    虞句作舟。
    伯益作井。
    赤冀作臼。
    乘雅作驾。
    公输般鲁人公输。若之族季康子之母死公输。若方小（公输。若匠师方小言年尚幼未知礼）敛般请以机封（敛下棺於椁般乃伎巧者见。若掌敛事而言尚幼请代之而欲尝其伎巧）将从之（时人服般之功也。）公肩假曰：不可般尔以人之母尝巧则，岂不得以（以已字言宁有强使汝者与以僭於礼有以作机巧非也。以与已字本同）。又公输般削竹木为鹊成而飞之二日不下（又论行云：鲁般。《墨子》之巧刻木为鸢飞之一日而不集）。又公输般为楚作高梯欲以攻宋。《墨子》闻之往见荆王曰：臣以为宋必不可得王曰：公输天下之巧工也。已为攻宋之械矣。《墨子》曰：请试之，於是公输般设攻宋之械。《墨子》设守宋之备公输九攻之。《墨子》九却之不能入故荆辍不攻宋。
    汉雒下闳营浑天仪于望人度之耿中丞象之。
    後汉张树善机巧尤致思于天文为太史令遂乃研阴阳尽璇玑之正作浑天仪。又造候风地动仪以精铜铸成员径八尺合盖隆起形似酒樽饰以篆文山龟鸟兽之形中有都柱傍行八道施关发机外有八龙首衔铜丸下有蟾蜍张口承之其牙机巧制皆隐在樽中覆盖周密无际如有地动樽则振龙机发吐丸而蟾蜍衔之振声激扬伺者因此觉知虽一龙发机而七首不动寻其方面乃知震之所在验之以事合契。若神自书典所记未之有也。尝一龙机发而地不觉动京师学者咸怪其无徵後数日驿至果地震陇西，於是皆服其妙（又云：令二轮独也。）。
    蔡伦为尚方令自古书契多编以竹简其用缣帛者谓之为纸缣贵而简重并不便於人伦乃造意用树肤麻头及敝布鱼网以为纸元兴元年奏上之帝善其能自是莫不从用焉故天下咸称蔡侯纸（湘州记曰：来阳县北有汉黄门蔡伦宅宅西有一石云：是伦舂纸臼也。）。
    魏马钧巧思绝世傅玄序之曰：马先生天下之名巧也。少而游豫不自知其为巧为博士居贫乃思绫机之变而世人知其巧矣。旧绫机五十综者五十蹑六十综者六十蹑钧患其丧功费日乃皆易以十二蹑其奇文异变因感而作者犹自然之成形阴阳之无穷此轮扁之对不可以言为给事中与常侍高堂隆骁骑将军秦朗争论於朝言及指南车二子谓古无指南车记言之虚也。钧曰：古有之未之思尔夫何远之有二子哂之曰：先生名钧字德衡钧者器之模而衡者所以定物之轻重轻重无准而莫不模哉！钧曰：争空言不如试之易效也，於是二子遂以白明帝诏钧作之而指南车成此一异也。从是天下服其巧矣。居京都城内有地可为园患无水以灌之乃作翻车令童儿转之而灌水自覆更入更出其巧百倍於常此二异也。其後人有上百戏者能设而不能动也。帝以问钧可动否钧曰：可动帝曰：其巧可益否钧曰：可益受诏作之以大木构使其形。若轮平地施之潜以水发焉设为歌乐舞象至令木人击鼓吹箫。又作山岳使木人跳丸掷剑缘ㄌ倒立出入自在百官行署舂磨斗鸡变巧百端此三异也。钧见诸葛亮连弩曰：巧则巧矣。未尽善也。言作之可令加五倍。又患发石车敌人之於楼边县湿牛皮中之则堕石不能连属而至欲作一轮悬大石数十以机鼓轮为常则以断悬石飞击敌城使首尾电至尝试以车轮县瓴甓数十飞之数百步矣。
    蜀诸葛亮为丞相损益连弩谓之元戎以铁为矢矢长八寸一弩十矢俱发亮集载作木牛流马法曰：木牛者方腹曲头一脚四足头入领中舌著於腹载多而行少宜可大用不可小使特行者数十里群行者二十里也。曲者为牛头双者为牛脚横者为牛领转者为牛足覆者为牛背方者为牛腹垂者为牛舌曲者为牛肋刻者为牛齿立者为牛角细者为牛鞅摄者为牛秋由牛仰双辕人行六尺牛行四步载一岁粮日行二十里而人不大劳流马尺寸之数肋长三尺五寸广三寸厚二寸二分左右同前轴孔分墨去头四寸径中二寸前脚孔分墨二寸去前轴孔四寸五分广一寸前杠孔去前脚孔分墨二寸七分孔长二寸广一寸後轴孔去前杠分墨一寸五分大小与前同後脚孔分墨去後轴孔三寸五分大小与前同後杠孔去後脚孔分墨二寸七分後载克去後杠孔分墨四寸五分前杠长一尺八寸广二寸厚一寸五分後杠与等版方囊二枚厚八分长二尺七寸高一尺六寸五分广一尺六寸每枚受米二斛三<豆斗>从上杠孔去肋下七寸前後同上杠孔去下杠孔分墨一尺三寸孔长一寸五分广七分八厘孔同前後四脚广二寸厚一寸五分形制如象干长四寸径面四寸三分孔径中二脚杠长二尺一寸广一寸五分厚一寸四分同杠耳。
    吴张昭弟奋年二十造作攻城大攻车为步骘所荐昭不愿曰：汝年尚少何为自委於军旅乎！奋对曰：昔童汪死难子奇治阿奋实不才尔於年不为少也。遂领兵为将军连有功效至平州都督封乐乡亭侯葛道字思真明达天官能为机巧作浑天使地居於中以机动之天转而地止以上应晷度。
    晋杜预为度支尚书以周庙欹器至汉东京犹在御坐汉末丧乱不复存形制遂绝预创意造成奏上之武帝甚嘉叹焉。
    嵇康性绝巧而好钅宅中有一柳树甚茂乃激水环之每夏居其下以钅官至中散大夫。
    谢安字安石初元帝过江之後旧章多缺其辇亦亡制度太元中安率意造焉及破苻坚於淮上获京都旧辇形制无差大小如一安位至太保。
    区纸衡阳人甚有巧思造木室作一妇人居中人扣其户妇人开户出当户再拜还内户内。又作鼠布於中四方丈馀开四门门中有一木人纵四五鼠欲出门木人取推木掩之门闭如此鼠不得出。又作指南车及木奴令舂作米中宗闻其巧诏补尚方左校陈腮以工巧见知。
    後赵邴辅好学有才艺巧思机智妙於当时襄国宫殿台榭皆辅所营。
    解飞为尚方令机巧。若神妙思奇发造指南车赐爵关内侯。
    前燕杨裕为慕容左司马裕有巧思及迁都和龙所制城池宫阁皆裕之规模。
    南燕张纲为慕容超尚书超为晋刘裕所围遣纲出求救於姚兴为裕所得，於是张纲为裕造冲车覆以版屋蒙之以皮并设诸奇巧城上。
    宋张永多能精思为广陵王诞北中郎录事参军太祖世造华林园玄武湖并使永监统凡诸制置皆受则於永。
    谢庄字希逸为隋王诞後军谘议领记室分左氏经传随国立篇制木方丈图山川地土各有分理离之则州别郡殊合之则宇内为一。
    南齐祖冲之为谒者仆射初宋武平关中得姚兴指南车有外形而无机杼每行使人於内转之升明中太祖辅政使冲之追古法冲之改造铜机圆转不穷而司方如一马钧以来未之有也。时有北人索驭ら者亦云：能造指南车太祖使与冲之各造使於乐游苑较试而颇有差僻乃毁焚之永明中竟陵王子良好古冲之造欹器献之冲之以诸葛亮有木牛流马乃造一器不因风水施机自运不劳人力。又造千里船於新亭江试之日行百里馀於乐游苑造木碓磨世祖亲自临视。又特善算永元二年冲之卒。
    祖亘之冲之子也。少传家业究极精微亦有巧思入神之妙般亻垂无以过也。
    刘休为散骑常侍太祖造指南车以休有思理使与王僧虔对共监试。
    梁陶宏景丹阳秣陵人隐居茅山自号陶隐居常造浑天象高三尺许地居中央天转而地不动以机动之悉与天相会。
    陈徐世谱为左卫将军高祖之拒王琳其水战之具悉委世谱世谱性机巧谙解旧法所造器械并随机损益妙思出人。
    孙巧思过人为起部尚书军国器械多所创立。
    後魏李冲机敏有巧思北京明堂圆丘太庙及雒都初基安处郊兆新起寝皆资於冲勤志强力孜孜无怠。且理文簿兼营匠制几案盈积剞劂在手初不劳厌冲位至尚书仆射。
    柳俭豫州人殿中将军阙文备郭安兴并机巧雒申永宁寺九层塔安兴为匠也。
    王椿雅有巧思凡所营制可为後法。
    北齐郎基为海西镇将梁吴明彻率众攻围海西基奖励兵民固守百馀日军粮具罄凯仗亦尽乃至削木为箭剪纸为羽围解还朝仆射杨迎劳之曰：卿本文吏遂有武略削木剪纸皆无故事班墨之思何以相过。
    隋何稠字桂林国子祭酒妥之兄子也。父通善斫玉稠性绝巧有智思用意精微年十馀岁遇江陵陷随妥入长安仕周为御饬下士及高祖为丞相召补参军兼掌细作开皇中历太府丞稠博览古图多识旧物波斯尝献金线锦袍组织殊丽上命稠为之稠锦既成逾所献者帝甚悦时国中久绝玻璃之匠人无敢厝意稠以绿瓷为之与真不异。又炀帝幸杨州谓稠曰：今天下大定朕承洪业服章文物阙略犹多卿可讨阅图籍营造舆服威仪送至江都也。其日拜太府少卿稠，於是营黄麾三万六千人仗及车舆辇辂皇后卤簿百官仪服依期而就送於江都所役工十万馀人用金银钱物钜亿计帝使兵部侍郎明雅选部薛迈等勾之数年方竟毫无舛稠参会今古多所改创魏晋以来皮弁有缨而无笄导稠曰：此古田猎之服也。今服以入庙宜变其制故弁施象牙簪导自稠始也。又从省之服初无绶稠曰：此乃晦朔小朝之服安有人臣谒帝而除去印绶兼无玉之节乎！乃加兽头小绶及一只旧制五辂於辕上起籍天子与参乘同在箱内稠曰：君臣同所过为相逼乃广为盘舆别构栏侍臣立於其中於内复起须弥平坐天子独居其上自馀麾幢文物增损极多後迁太府卿兼领少府监辽东之役摄右屯卫将军领御营弩手三万人时工部尚书宇文恺造辽水桥不成师未得济右屯卫大将军麦铁杖因而遇害帝遣稠造桥二日而就。又帝令造戎车万乘钩陈八百连帝善之。又帝征辽水遣稠制行殿及六合城至是帝於辽左与贼相对夜中施之其城周回八里城及女垣各高十仞上布甲士立仗建旗四隅置阙面列一观观下三门迟明而毕高丽望见谓。若神功。
    耿询字敦信丹阳人滑稽辩给伎巧绝人陈後主之世以客从东衡州刺史王勇於岭南勇卒询不归遂与诸越相结皆得其欢心会郡俚反叛推询为主柱国王世积讨擒之罪当诛自言巧思世积释之以为家奴久之见其故人高智宝以玄象直太史询从之受天文算术询创意造浑天仪不假力以水转之施於ウ室中使智宝外候天时合如符契世积知而奏之高祖配询为官奴给使太史局。又作马上刻漏世称其妙帝初即位进欹器帝善之放为良民岁馀授右尚方署监事。
    刘龙河间人性强明有巧思齐後主知之令三爵台甚称旨因历职通显及高祖践祚大见亲委拜将军将作大匠迁都之始与高参掌制度代号为能黄亘者不知何许人及其弟衮俱巧思绝人炀帝每令其兄弟直少府将作於时改创多务亘衮每参典其事凡有所为何稠先令亘衮立样当时工人皆称其莫能有所损益亘至朝散大夫衮官至散骑常侍宇文恺为营宗庙副监太子左庶子庙成别封甑山县公及迁都文帝以恺有巧思诏领新都副监高虽总大纲凡有规画皆出於恺会朝廷以鲁班故道久绝不行令恺之既而帝建仁寿宫右仆射杨素言恺有巧思，於是拜检校将作大匠炀帝时为工部尚书长城之役诏恺规度之时帝北巡欲夸戎狄令恺为大帐其下坐数千人帝大悦赐物千。又造观风行殿上容侍卫者数百人离合为之下施轮轴推移倏忽有。若神功夷狄见之莫不惊骇帝弥悦焉前後赏赉不可胜纪。
    宇文述大业中为左卫大将军有巧思凡有所装饰皆出人意表数以奇服异物进献宫掖繇是帝弥悦焉。
    虞孝仁炀帝初为候卫长史兼领金谷监禁御苑。
    唐阎立德隋殿内少监毗子也。武德中为尚衣奉御立德兄弟并素承家业巧思知名至是造衮冕等六服并腰纟散扇咸依古式。
    李昭德为内史以雒水大津之东立德坊西南隅有中桥及利涉桥以通行李上元中司农卿韦机始移中桥置於安众坊之左街当长夏门都人甚以为便因废利涉桥所省万计然岁为雒水冲注常劳治葺昭德创意积石为脚锐其前以分水势自是竟无漂损。
    卫普喜为同州襄城府卫士造指南车诏授陪戎校尉仍直少府监嗣曹王皋为洪州观察使多巧思尝为战舰挟以二轮令蹈之风鼓浪其疾如挂帆席凡造物必省易而为久不可败。
    金公立为典作官元和十年十二月帝阅新作指南车记里鼓於令德殿赐公立绯服银章及马一匹至穆宗元和十五年十月故金忠义男公亮进成指南车记里鼓。又文宗太和元年六月赐指南车记里鼓人故金忠义男公亮绯衣牙笏锦三十疋。
    ○总录部　杂伎
    孔子有言曰：吾少也。贱故多能鄙事。然则六艺之末百伎斯出触类而长为涂非一虽云：艺成而下盖乃执以事上专其业者不二利其器则必善是故游心精识影响斯应巧发奇中毫罔差斯皆传习有师臻究在已擅名厥世著论有要至乃投虚得养生之道奋勇兵家之势造物成法济时有用斯亦小智之绝伦者也。
    伯乐秦人善相马。
    庖丁宋人好解牛用刀十九年刃。若新靡刂硎。
    晋侯以齐侯宴中行穆子相（穆子荀吴）投壶晋侯先穆子曰：有酒如淮有肉如坻（水名山名）寡君中此为诸侯师中之齐侯举矢曰：有酒如渑有肉如陵（渑水出齐国临淄县北入时水陵大阜也。）寡人中此与君代兴（代更也。）亦中之。
    汉削氏以洗削鼎食（洗削治刀剑也。）。
    相里以马医学击锺。
    黄直以相马立名天下。
    留长儒以相彘立名。
    褚氏（史失其名）荥阳人以相牛立名。
    卫代大陵人以戏车为郎事文帝（戏车。若今之弄车之伎）。
    雷被为淮南王安郎中安太子迁学用剑自以为莫及闻被巧召与戏被一再辞让误中太子。
    尹翁归善击剑人莫能当官至扶风。
    张仲曲成侯以善击刺学用剑立名天下。
    後汉马援为伏波将好骑善别名马於交趾得骆越铜鼓乃铸为马式还上之因。表曰：夫行天莫如龙行地莫。若马马者甲兵之本国之大用安宁则以别尊卑之序有变则以济远近之难昔有骐骥一日千里伯乐见之昭然不惑近世有西河子舆亦明相法子舆传西河仪长孺长孺传茂陵丁君都君都传成纪杨子阿臣援尝师事子阿受相马骨法考之於行事取有验效臣愚以为传闻不如亲见视景不如察形今欲形之於生马则骨法难备具。又不可传之於人孝武皇帝时善相马者东门京铸铜作马法献之有诏立马於鲁班门外则更名鲁班门曰：金马门臣谨依仪氏奇中帛氏口齿谢氏唇丁氏身中备此数家骨相以为法（援铜马相法曰：水火欲分明水火在鼻两孔间也。上唇欲急而方口中欲红有光此马千里颔下欲深下唇欲缓牙欲前向牙欲去齿一寸则四百里牙剑锋则千里目欲满而泽肠欲充兼欲小季肪欲长悬薄欲厚而缓悬薄眼也。腹下欲平满沟欲深长而膝木欲起肘腋欲开膝欲方蹄欲厚三寸坚如石奇音居奇切）马高三尺五寸围四尺五寸有诏置於宣德殿下以为名马式焉。
</div>
    <div class="pagination">
<a href="册府元龟_page665.html">上一页</a><span>...</span><a href="册府元龟_page661.html">661</a><a href="册府元龟_page662.html">662</a><a href="册府元龟_page663.html">663</a><a href="册府元龟_page664.html">664</a><a href="册府元龟_page665.html">665</a><span class="current-page">666</span><a href="册府元龟_page667.html">667</a><a href="册府元龟_page668.html">668</a><a href="册府元龟_page669.html">669</a><a href="册府元龟_page670.html">670</a><a href="册府元龟_page671.html">671</a><span>...</span><a href="册府元龟_page667.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
