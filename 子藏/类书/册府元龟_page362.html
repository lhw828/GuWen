<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 362 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 362 页/共 736 页
  </h1>
  <div class="content">
   卢载为给事中太和中谏议大夫崔承嘏频上章言时政得失寻以郑注为太仆卿论谏激切注不敢出转给事中改华州刺史兼御史中丞诏下之後公卿迭诣中书求承嘏出麾之故载封还诏书即日文宗御紫宸殿顾谓宰臣曰：华州阙人以承嘏可任故命之今谏官给事中皆疑其去既不能户晓莫。若俯从众望遂追制罢之。
    李固言为给事中太和五年将作监王堪修奉太庙弛慢罚俸仍改官为太子宾客制出固言封还曰：东宫调护之地不可令被罚弛慢之人处之乃改均王傅。
    狄兼为给事中开成元年十一月文宗御紫宸殿宰臣李固言奏所请检勘左藏库匹段所繇剩破渍污圣恩以赦前事不罪兼已封敕却进帝召兼问封敕如何兼曰：官典犯赃不在免限况在藏库不同诸司以臣管见不合赦罪所以封进帝曰：所司请检之初先以赦前事请赦官典朕既许之矣。与其失信宁失罪人卿能举职朕深嘉之苟有除授不当无以封还诏敕为难（是年五月以驸马都尉韦处仁为左散骑常侍众以为不可给事中封驳乃除右金吾大将军）。
    卢弘宣为给事中开成二年七月制赠司徒郭钊嫡男殿中少监仲文袭封太原郡开国公弘宣奏曰：臣近访知郭钊妻沈氏公主之女代宗皇帝外孙有男仲词已选尚主仲文不合假冒自称嫡子。若仲文承嫡即沈氏须黜居别室仲词不合配尚贵主伏以郭仲文尚父子仪之孙太皇太后之侄戚里勋门无与俦比婚姻嫡庶朝野具瞻夺宗之配实黜风教。且仲文仲词既非同出袭封尚主不可并行伏请付御史台追勘诏令万年县尉仲词袭封其仲文落下以仲文尚父之孙太皇太后之侄故免其罪。
    韦温为给事中开成三年六月诏以康州流人王晏平为永州司户参军员外置同正员晏平为灵武节度使去任日取征马四百馀匹及借兵器千馀事遂隐没妄为申破台司推勘狱状悉具计赃七千馀贯以晏平之父智兴尝有战功故特免死从流未至流所魏博镇州幽州三节使有表请雪遂除抚州司马温与薛廷光卢弘宣等封敕改授永州司户温等。又封还文宗命中人宣谕温等制命始行（时晏平在麻之中未至流所广以金帛交结中外既免死旋。又除官复假三镇之势以迫朝廷而执事者但务姑息河北不守法理时论深惜之）温为尚书右丞开成四年以盐铁推官检校礼部员外姚勖为盐铁推官河阴县有黠吏诈欺久系狴牢莫得其情至勖鞠问得实故有是命温上疏以郎官朝廷之清选不可以赏能吏翼日命中人就温私第宣令许姚勖於本司上温。又坚执前议勖竟改授检校礼部郎中依前盐铁推官。
    裴泰章为给事中开成四年九月诏以京兆尹郑复为检校礼部尚书兼梓州刺史充剑南东川节度副大使知节度事管内观察戎军等使诏下泰章封驳以复不历丞郎命镇为优时议以泰章封驳不当翼日复行前制。
    崔ロ为给事中开成四年十一月诏以前青州节度使陈君赏为右金吾卫大将军知卫事ロ封驳遂除右羽林军统军先时君赏在青州以贪残不理故也。李汤为给事中咸通中懿宗除后母楚国夫人{巩耳}为夏州刺史汤封还制书诏曰：朕少失所亲。若非楚国夫人鞠养则无朕此身虽&lt;辶亏&gt;朝典望卿放下仍令後不得援以为例汤乃奉诏。
    ●卷四百七十
    ○台省部　奏议
    虞《书》曰：敷纳以言《传》曰：议事以制盖臣之事君有官守焉有言责焉。若乃省署之设班制有序治政攸出髦俊咸集双笔九墨之赐著於令典伏奏起草之勤表乎！职业其为言责也。重矣。哉！乃有深识理道博达古今援引经义参酌时务述宣忠信之道雍容训格之言或扬庭会议辩析众惑或削章迭进发挥大猷非夫謇谔宏达平彻闲雅孰可以商确治体建明王度塞於荐绅之论哉！。
    汉贾谊文帝时为大中大夫谊以为汉承秦之败俗废礼义捐廉耻今其甚者杀父兄盗者取庙器而大臣特以簿书不报期会（特但也。簿文簿也。政为大事也。言公卿但以文案簿书报答为事也。）至於风俗流溢恬而不怪（恬安也。谓心以为安）以为是然耳（言正当如非失道也。）夫移风易俗使天下回心而乡道类非俗吏之所能为也。夫立君臣等上下使纲纪有序六亲相睦（六亲贾谊书以为父也。子也。从父昆弟也。从祖昆弟也。曾祖昆弟也。族昆弟也。）此非天之所为人之所设也。人之所设不为不立不修则坏（为作也。）汉兴至今二十馀年宜定制度兴礼乐然後诸侯轨道百姓素朴狱讼衰息（轨道言遵道犹车行之依轨辙也。）乃草具其仪（草为草创也。立其事也。）天子说焉而大臣绛灌之属害之故其议遂寝。
    吴丘寿王武帝时为侍中丞相公孙弘奏言民不得挟弓弩十贼广弩百吏不敢前（引满曰：广）盗贼不辄伏辜免脱者众害寡而利多此盗贼所以蕃也。禁民不得挟弓弩则盗贼执短兵短兵接则众者胜以众吏捕寡贼其必得盗贼有害无利则莫犯法刑错之道也。臣愚以为禁民毋得挟弓弩便上下其议寿王对曰：臣闻古者作五兵非以相害以禁暴讨邪也。（五兵谓矛戟弓剑戈）安居则以制猛兽而备非常有事则以设守卫而施行阵及至周室衰微上无明王诸侯力政强侵弱众暴寡海内扌元敝巧此诈并生（扌元尽也。）是以知者舀愚勇者威怯苟以得胜为务不顾义理故机变械饰所以相贼害之具不可胜数，於是秦兼天下废王道立私议灭诗书而首法令去仁恩而任刑戮堕名城杀豪杰（堕毁也。）销甲兵折锋刃其後民以Θ梃相挞击（摩田之器也。马挝也。挺大杖也。）犯法滋众盗贼不胜至於赭衣塞路群盗满山卒以乱亡故圣王务教化而省禁防知其不足恃也。今陛下昭明德建太平举俊才兴学官三公有司或繇穷巷起白屋裂地而封宇内日化方外乡风然而贼盗犹有者郡国二千石之罪非挟弓弩之过也。《礼》曰：男子生桑弧蓬矢以举之明示有事也。孔子曰：吾何执执射乎！大射之礼自天子降及庶人三代之道也。诗云：大侯既抗弓矣。斯张射夫既同献尔发功言贵中也。愚闻圣王合射以明教矣。未闻弓矢之为禁也。且所为禁者为贼盗之以攻夺也。攻夺之罪死然而不止者大奸之於重诛固不避也。臣恐邪人挟之而吏不能止良民以自备而抵法禁是擅贼威而夺民救也。窃以为无益於禁奸而废先王之典使学者不得习行其礼大不便书奏帝以难丞相弘弘诎服焉。
    後汉郑弘章帝建初初为尚书令旧制尚书郎限满补县长令史丞尉弘奏以为台职虽尊而酬赏甚薄至於开选多无乐者请使郎补千石令史为长帝从其议。
    宋意为尚书章和二年鲜卑击破北匈奴而南单于乘此请兵北伐因欲还归旧庭时窦太后朝议欲从之意上疏曰：夫戎狄之隔远中国幽处北极界以沙漠简贱礼义无有上下强者为雄弱者屈服自汉兴以来征伐数矣。其所克获曾不补害光武皇帝躬服金革之难深昭天地之明故因其来降羁縻畜养边人得生劳役休息於兹四十馀年矣。今鲜卑奉顺斩获万数中国坐享大功而百姓不知其劳汉兴功烈於斯为盛所以然者外域相攻无损汉兵者也。臣察鲜卑侵伐匈奴正是利其抄掠及归功圣朝实繇贪得重赏今。若听南虏还都北庭则不得不禁制鲜卑外失暴掠之愿内无功劳之赏豺狼贪婪必为边患今北敌西遁请求和亲宜因其归附以为外捍巍巍之业无以过此。若引兵费赋以顺南虏则坐失上略去安即危矣。诚不可许命南单于竟不北徙。
    陈忠为尚书安帝即位频遭元元之厄百姓流亡盗贼并起郡县更相饰匿莫肯纠发忠独以为忧上疏曰：臣闻轻者重之端小者大之源故是溃蚁孔气泄针芒（韩子曰：千丈之是以蝼蚁之穴而溃黄帝《素问》曰：针头如芒气出如筐）是以明者慎微知者识几《书》曰：不可不杀诗云：无纵诡随以谨无良盖所以崇本绝末钩深之虑也。臣窃见元年已来盗贼连发攻亭劫掠多所伤杀夫穿窬不禁则致强盗强盗不断则为攻盗攻盗成群必生大奸故亡逃之科宪令所急至於通行饮食罪致大辟而顷者以来莫以为忧州郡督录怠慢长吏防御不肃皆欲采获虚名讳以盗贼为负虽有发觉不务清澄至有逞威滥怒无辜僵仆或有比伍转相赋敛或随吏追赴周章道路是以盗发之家不敢伸告邻舍比里相共压迮或出私财以偿所亡其大彰著不可掩者乃肯发露凌迟之渐遂。且成俗寇攘诛咎皆繇於此前年渤海张伯路可为至戒覆车之轨其迹不远盖失之末流求之本源宜纠增旧科以防来事自今强盗为上官。若他郡县所纠觉一发部吏皆正法尉贬秩一等令长三月奉赎罪二发尉免官令长贬秩一等三发已上令长免官便可撰立科条处为诏文切敕刺史严加纠罚冀以猛济宽惊惧奸慝顷季夏大暑而消息不协寒气错时水涌为变天之降异必有其故所举有道之士可策问国典所务王事过差令处暖气不效之意庶有谠言以承天诫。
    左雄为尚书令顺帝即位雄上疏陈事曰：臣闻柔远和迩莫大宁人宁人之务莫重用贤用贤之道必存考黜是以皋陶对禹贵在知人安人则惠黎民怀之分伯建侯代位亲民民用和穆礼让以兴故诗云：有氵凄凄兴雨祁祁雨我公田遂及我私及幽厉昏乱不自为政褒迮迫也。艳用权七子党进贤愚错绪深谷为陵故其《诗》曰：四国无政不用其良。又曰：哀今之人胡为虺蜴言人畏吏如虺蜴也。宗周既灭六国并秦坑儒来灭典革五等更立郡县县设令长郡置守尉什伍相司封豕其民大汉受命虽未复古然克慎庶官蠲苛救敝悦以济难抚而循之至於文景天下康诚繇玄靖宽柔克谨官人故也。降及宣帝兴於仄陋综名实知时所病刺史守相辄亲引见考察言行信赏必罚帝乃叹曰：民所以安而无怨政平吏良也。与我共此者其惟良二千石乎！以为吏数变易则下不安业久於其事则民服教化其有政理者辄以玺书勉励增秩赐金或爵至关内侯公卿缺则以次用之是以吏称其职人安其业汉世良吏於兹为盛故能降来仪之瑞建中兴之功汉初至今三百馀载俗浸敝巧伪滋萌下饰其诈上肆其残典城百里转动无常各怀一切莫虑长久谓杀害不辜为威风聚敛整办为贤能以理已安民为劣弱以奉法循理为不化髡钳之戮生於睚眦覆尸之祸成於喜怒视民如寇雠税之如豺虎监司项背相望（项背相望谓前後相望也。）与同疾见非不举闻恶不察观政於亭传责成於期月言善不称德论功不据实虚诞者获誉拘简者罹毁。且或因罪而引高或见几以求名州宰不覆竞共辟召踊跃升腾超等逾匹或考奏捕案而亡不受罪会赦行赂复见洗涤朱紫同色清浊不分故使奸猾枉滥轻忽去就拜除如流缺动百数乡官部吏职斯（斯贱也。）禄薄车马衣服一出於民廉者取足贪者充家特选横调纷纷不绝送迎烦费损政伤民和气未洽灾眚不消咎皆在此今之墨绶犹古之诸侯拜爵王庭舆服有庸而齐於匹竖叛命避负非所以崇宪明理惠育元元也。臣愚以为守相长吏惠和有显效者可就增秩勿使移徙非父母丧不得去官其不从法禁不式王命锢之终身虽会赦令不得齿列。若被劾奏亡不就法者徙家边郡以惩其後乡部亲民之吏皆用儒生清白任从政者宽其负增其秩禄吏职满岁宰府州郡乃得辟举如此威福之路塞虚伪之端绝送迎之役损赋敛之源息循理之吏得成其化率土之民各宁其所追配文宣中兴之轨流光垂祚永世不刊。
    阳球灵帝时为尚书令奏罢鸿都文学曰：伏承有诏敕中尚方为鸿都文学乐松江览等三十二人图象立赞以劝学者臣闻《传》曰：君举必书书而不法後嗣何观案松览等皆出於微蔑斗筲小人依凭世戚附权豪亻免眉承睫徼进明时或献赋一篇或鸟篆盈简而位升郎中形图丹青亦有笔不点牍辞不辩心假手请字妖伪百品莫不被蒙殊恩蝉蜕滓浊是以有识掩口天下嗟叹臣闻图象之设以昭劝戒欲令人君动览得失未闻坚子小人诈作文颂而可妄窃天官垂象图素者也。今太学东观足以宣明圣化愿罢鸿都之选以消天下之谤书奏不省。
    魏卫觊文帝践阼为尚书奏议曰：九章之律自古所传断定刑罪其意微妙百里长吏皆宜知律刑法者国家之所贵重而私议之所轻贱狱吏者百姓之所悬命而选用者之所卑下王政之弊未必不繇此也。请置律博士转相教授事遂施行。
    高柔以文帝践阼为治书侍御史赐爵关内侯转加治书执法民间数有诽谤妖言帝疾之有妖言辄杀而赏告者柔上疏曰：今妖言者必戮告之者辄赏既使过误无反善之路。又将开凶狡之群相诬罔之渐诚非所以息奸省讼缉熙治道也。昔周公作诰称殷之祖宗咸不顾小人之怨在汉太宗亦除妖言诽谤之令臣愚以为宜除妖谤赏告之法以隆天地养物之仁帝不即从而相诬告者滋甚帝乃下诏敢以诽谤相告者以所告者罪罪之，於是遂绝校事刘慈等自黄初初数年之间举吏民奸罪以万数柔皆请惩虚实其馀小小挂法者不过罚金。
    杜恕明帝时为散骑黄门侍郎时公卿以下大议损益恕以为古之刺史奉宣六条以清净为名威风著称今可勿令领兵以专民事俄而镇北将军吕昭。又领冀州乃上疏曰：帝王之道莫尚乎！安民安民之术在於丰财丰财者务本而节用也。方今二贼未灭戎车亟驾此自熊虎之士展力之秋也。然缙绅之儒横加荣慕扌益腕抗论以孙吴为首州郡牧守咸共忽恤民之术修将率之事回农桑之民竞干戈之业不可谓务本帑藏岁虚而制度岁广民力岁衰而赋役岁兴不可谓节用今大魏奄有十州之地而承丧乱之弊计其户口不如往昔一州之民然而二方僭逆北虏未宾三边遘难绕天略匝所以统一州之民经营九州之地其为艰难譬策羸马以取道里，岂可不加意爱惜其力哉！以武皇帝之节俭府藏充实犹不能十州拥兵郡。且二十也。今荆扬青徐幽并雍凉缘边诸州皆有兵矣。其所恃内充府库外制四夷者惟兖豫司冀而已臣前以州郡典兵则专心军功不勤民事宜别置将守以尽治理之务而陛下复以冀州宠秩吕昭冀州户口散多田多垦辟。又有桑枣之饶国家徵求之府诚不当以复任兵事也。若以北方当须镇守自可专置大将以镇安之计所置吏事之费与兼官无异然昭於人才尚复易中朝苟之人兼才者势不独多以此推之知国家以人择官不为官择人也。官得其人则政平讼理政平故民富实讼理故囹圄虚空陛下践阼天下断狱百数十人岁岁增多至五百馀人矣。民不益多法不益峻以此推之非政教陵迟牧守不称之明效欤往年牛死通率天下十能损二麦不半收秋种未下况二贼游魂於疆场飞刍免粟千里不及究此之术岂在强兵乎！武士劲卒愈多愈病耳夫天下犹人之体腹心充实四肢虽病终无大患今兖豫司冀亦天下之心腹也。是以愚臣实愿四州之牧守独修务本之业以堪四肢之重然孤论难持犯欲难成众怨难积疑似难分故累载不为明主所察凡言此者类皆疏贱贱之言实未易听。若使善策必出於亲贵亲贵固不犯四难以求忠爱此古今之所常患也。
    王肃太和中为散骑常侍上疏陈政本曰：除无事之位损不急之禄止浮食之费并从容之官使官必有职职任其事事必受禄禄代其耕乃往古之常式当今之所宜也。官寡而禄厚则公家之费鲜进仕之志劝各展才力莫相倚仗敷奏以言明试以功能之与否简在帝心是以唐虞之设官分职申命公卿各以其事然後惟龙为纳言犹今尚书也。以出内帝命而已夏殷不可得而详甘誓曰：六事之人明六卿亦典事者也。周官则备矣。五日视朝公卿大夫并进而司士辨其位焉其记曰：坐而论道谓之王公作而行之谓之士大夫及汉之初依拟前代公卿皆亲以事升朝故高祖躬追反走之周昌武帝遥可奉奏之汲黯宣帝使公卿五日一朝成帝始置尚书五人自是陵迟朝礼遂阙可复五日视朝之仪使公卿尚书各以事进废礼复兴光宣圣绪诚所谓名美而实厚者也。杨阜为少府时诏大议政治之不便於民者阜议以为致治在於任贤兴国在於务农。若舍贤而任所私此忘治之甚者也。广开宫馆高为台榭以妨民务此害农之甚者也。百工不敦其器而竞作奇巧以合上欲此伤本之甚者也。孔子曰：苛政甚於猛虎今守功文俗之吏为政不通治体苟好烦苛此乱民之甚者也。当今之急宜去四甚并诏公卿郡国举贤良方正敦朴之士而进用之此亦求贤之一端也。
    傅嘏为尚书嘉平四年四月孙权死征南大将军王昶征东将军胡遵镇南将军丘俭等表请征吴朝廷以三征计异诏以访嘏嘏对曰：昔夫差陵齐胜晋威行中国不能以免姑苏之祸齐闵辟土兼国开地千里不足以救颠覆之败有始不必善终古事之明效也。孙权自破蜀兼平荆州之後志盈欲满罪戮忠良诛及裔嗣元凶已极相国宣文侯先识取乱侮亡之义深建宏图大举之策今权已死孤於诸葛恪。若矫权苛暴蠲其虐政民免酷烈偷安新惠内外齐虑有同舟之惧虽不能终自保完犹足以延期挺命於深江之表矣。昶等，或欲舟径渡横行江表收民略地因粮於寇，或欲四道并进临之以武诱间携贰待其隳坏或进军大佃Τ其项领积观[C260]相时而动凡此三者皆取贼之常计也。然施之当机则功成名立苟不应节必贻後患自治兵以来出入三载非掩袭之军也。贼丧元帅利存退守。若撰饣希舟戢罗船津要坚城清野以防卒攻横行之计殆难必施贼之为寇几六十年君臣伪立吉凶同患。若恪蠲其弊天去其疾奔溃之应不可卒待今边壤之守与贼相远贼设罗落。又持重密间谍不行耳目无闻夫军无耳目较察未详而举大众以临巨险此为希幸徼功先战而後求胜非全军之长策也。唯有进军大佃最差完牢可诏昶遵等择地居险审所错置及令三方一时前守夺其肥壤使还耕瘠土一也。兵出民表寇钞不犯二也。招怀近路降附日至三也。罗落远设间构不来四也。贼退其守罗落必浅佃作易之五也。坐食积士不运输六也。[C260]隙时闻讨袭速决七也。凡此七者军事之急务也。不据则贼擅便资据之则利归於国不可不察也。夫屯垒相Τ形势已交智勇得陈巧拙得用策之而知得失之计角之而知有馀不足虏之情伪将焉所逃夫以小敌大则役烦力竭以贫敌富则费重财匮故敌逸能劳之饱能饥之此之谓也。然後盛众厉兵以震之参惠倍赏以招之多方广似以疑之繇不虞之道以间其不戒比及三年左提右挈虏必冰散瓦解安受其弊可坐而得也。昔汉氏历世尝患匈奴朝士谋臣早朝晏罢介胄之将则陈征伐绅之徒咸言和亲勇奋之士思展搏噬故樊哙愿以十万之众横行匈奴季布面折其短李信求以二十万独举楚人而果辱秦军今诸将有陈越江凌险独步虏庭即亦向时之类也。以陛下圣德辅相忠贤法明士练错计於全胜之地振长策以御之虏之奔溃必然之数故兵法曰：屈人之兵而非战也。拔人之城而非攻也。若释庙胜必然之理而行万一不必全之路诚愚臣之所虑也。故谓大佃而Τ之计最长时不从嘏言其年十一月诏昶等征吴五年正月诸葛恪拒战大破众军於东关後吴大将诸葛恪新破东关乘胜扬声欲向青徐朝廷将为之备嘏议以为淮海非贼轻行之路。又昔孙权遣兵入海漂浪沉溺略无孑遗恪岂敢倾根竭本寄命洪流以徼乾没乎！恪不过遣偏率小将素习水军者乘海溯淮示动青徐恪自并兵来向淮南耳後恪果图新城不克而归。
    吴薛综为仆射大帝召交州刺史吕岱综惧继岱者非其人上疏曰：昔帝舜南巡卒於苍梧秦置桂林南海象郡。然则四国之内属也。有自来矣。赵佗起番禺怀服百越之君珠官之南是也。汉武帝诛吕嘉开九郡设交刺史以镇监之山川长远习俗不齐言语同异重译乃通民如禽兽长幼无别椎结徒跣贯头左衽长吏之设虽有。若无自斯以来颇徙中国罪人杂居其间稍使学书粗知言语使驿往来观见礼化及後锡光为交任延为九真太守乃教其耕犁使之冠履为设媒官始知聘娶建立学校道之经义繇此已降四百馀年颇有似类自臣昔客始至之时珠崖除州县嫁娶皆须八月引户人民集会之时男女自相可乃为夫妻父母不能止交糜泠九真都庞二县皆兄死弟妻其嫂世以此为俗长吏恣听不能禁制日南郡男女体不以为羞繇此言之可谓虫豸有面目耳然而土广人众阻险毒害易以为乱难使从治县官羁縻示令威服田户之租赋裁取供办贵致远珍名珠香药象牙犀角毒瑁珊瑚琉璃鹦鹉翡翠孔雀奇物充备宝玩不必仰其赋入以益中国也。然在九甸之外长吏之选类不精汉时法宽多自放肆故数反违法珠崖之废起於长吏睹其好髡取以为{髟皮}及臣所见南海黄盖为日南太守下车以供设不丰挝杀主簿仍见驱逐九真太守儋萌为妻父周京作主人并请大吏酒酣作乐功曹潘歆起舞属京京不肯起歆犹迫强萌忿杖歆亡於郡内歆弟苗帅众攻府毒矢射萌萌至物故交太守士燮遣兵致讨卒不能克。又故刺史会稽朱符多以乡人虞褒刘彦之徒分作长史侵虐百姓强赋於民黄鱼一枚收稻一斛百姓怨叛山贼并出攻州突郡竞走入海流离丧亡次得南阳张津与荆州牧刘表为隙兵弱敌强岁岁兴军诸将厌患去留自在津小检摄威武不足为所凌侮遂至杀没後得零陵赖恭先辈仁谨不晓时事表。又遣长沙吴巨为苍梧太守巨武夫轻悍不为恭服辄相怨恨逐出恭求会骘是时津故将夷廖钱博之徒尚多骘以次Θ治纲纪定会仍召出吕岱既至有士民之变越军南征平讨之日改置长吏章明王纲威加万里大小承风由此言之绥边抚裔实有其人牧伯之任既宜清能荒流之表祸福尤甚今日交州虽名粗定尚有高凉宿贼其南海苍梧郁林珠官四郡境界未绥依作寇盗专为亡叛逋逃之薮。若岱不复南新刺史宜得精密检摄八郡方略智计能稍稍以渐能治高凉者假其威宠借之形势责其成效，庶几可补复如但中人近守常法无奇数异术者则群恶日滋久远成害故国之安危在於所任不可不察也。窃惧朝廷忽轻其选故敢竭愚情以广圣恩。
    晋何曾魏明帝时为黄门侍郎上疏曰：臣闻为国者以清净为基而百姓以良吏为本今海内虚耗事役众多诚宜养恤黎元悦以使人郡守之权虽轻犹专千里比之於古则列国之君也。上当奉宣朝恩以致惠和下当兴利而除其害得其人则可安非其人则为患故汉宣称曰：百姓所以安其田里而无叹息愁恨之声者政平讼理也。与我共此者其惟良二千石乎！此诚可谓知政之本也。方今国家大举新有发调军师远征上下劬劳夫百姓可与乐成难与虑始愚惑之人能厌目前之小勤而忘为乱之大祸者是以郡守益不可不得其人才虽难备犹宜粗有威恩为百姓所信惮者臣闻诸郡守有年老或疾病皆委政丞掾不恤庶事或体性疏怠不以政理为意在官积年惠泽不加於人然於考课之限罪亦不至绌免故得经延岁月而无斥罢之期臣愚以为可密诏主者使隐核参访郡守其有老病不隐亲人物及宰牧少恩好修人事烦挠百姓者皆可徵还为更选代顷之迁散骑常侍及宣帝将伐辽东曾上疏魏帝曰：臣闻先王制法必全於慎故建官授任则置副佐陈师命将则立监贰宣命遣使则设介副临敌交刃则参御右盖以尽思谋之功防安危之变也。是以在险当难则权足相济损缺不预则才足相代其为国防至深至远及至汉氏亦循旧章韩信伐赵张耳为贰马援讨越刘隆副军前世之迹著在篇志今太尉懿奉宣诛罪精甲锐锋步骑数万道路回阻四千馀里虽假天威有征无战寇或潜遁消散日月命无常期人非金石远虑详备诚宜有副今北边诸将及懿所督皆为僚属名位不殊素无定分统御之尊卒有变急不相镇摄存不忘亡圣达所戒宜选大臣名将威重宿著者盛其礼秩遣诣懿军进同谋略退为副佐虽有万一不虞之灾军主有储则无患矣。
    李宣明武帝时为尚书宣明奏议以为古者三公坐而论道内参六官之事外兴六卿之教或处三槐兼听狱讼稽疑之典谋及卿士陛下圣德钦明垂心万机猥发明诏仪刑古式虽唐虞畴谘周文翼翼无以加也。自今以往国有大政可亲延群公询纳谠言其军国所疑延诸省中使侍中尚书谘论所宜。若有疾不任观会临时遣侍臣讯访诏从之。
    李重为尚书郎时大中大夫恬和表陈便宜称汉孔光魏徐等议使王公以下制奴婢限数及禁百姓卖田宅中书启可属主者为条制重奏曰：先王之制士农工商有分不迁其业所以利用厚生各肆其力也。周官以土均之法经其地土井田之制而辨其五物九等贡赋之序然後公私制定率土均齐自秦立阡陌建郡县而时以丘俭为宣王副也。斯制已没降及汉魏因循旧迹立法峻者唯服物重器有贵贱之差令不僭拟以乱尊卑耳至於奴婢私产不曲为立限也。去八年己巳诏书申明律令诸士卒百工以上所服乘皆不得违制。若一县一岁之中有违犯者三家雒阳县十家以上官长免如诏书之旨法制已严今如和所陈而称光之议此皆衰世逾侈当时之患然盛汉之初不议其制光等作而不行非漏而不及能而不用也。盖以诸侯之轨既减而井田之制不复则王者之法不得制人之私也。人之田宅既无定限则奴婢不宜偏制其数惧徒为之法实碎而难简方今盛明垂制每尚简易法禁已备和表无施。
    刘毅武帝时为尚书仆射以魏立九品权时之制未见得人而有八损乃上疏曰：臣闻立政者以官才为本官才有三难而兴替之所繇也。人物难知一也。爱憎难防二也。情伪难明三也。今立中正定九品高下任意荣辱在手操人主之威福夺天朝之权势爱憎决於心情伪繇於已公无考校之负私无告讦之忌用心百态求者万端廉让之风灭苟。且之俗成天下但争品位不闻推让窃为圣朝耻之夫名状以当才为清品辈以得实为平安危之要不可不明清平者政化之美也。枉滥者乱败之恶也。不可不察然人才异能备体者寡器有大小达有早晚前鄙後修宜受日新之报抱正违时宜有质直之称度远阙小宜得殊俗之状任直不饰宜得清实之誉行寡才优宜获器任之用是以三仁殊途而同归四子异行而均义陈平韩信笑侮於邑里而收功於帝王屈原伍胥不容於人主而显名於竹帛是笃论之所明也。今之中正不精才实务依党利不均称尺务随爱憎所欲与者获虚以成誉所欲下者吹毛以求疵高下逐强弱是非繇爱憎随世兴衰不顾才实衰则削下兴则扶上一人之身旬日异状，或以贿赂自通，或以奸计登进附者必达守道者困悴无报於身必见割夺有私於己必得其欲是以上品无寒门下品无势族暨时有之皆曲有故慢主罔时实为乱源损政之道一也。置州都者取州里清议咸所归服将以镇异同一言议不谓一人之身了一州之才一人不审便坐之。若然自仲尼以上至於庖牺莫不有失则皆不堪何独责於中人者哉！。若殊不修自可更选今重其任而轻其人所立品格还访刁攸攸非州里之所归非职分之所置今访之归正於所不服决事於所不职以长谗构之原以生乖争之兆似非立都之本旨理俗之深防也。主者既善刁攸攸之所下而复选以二千石已有数人刘良上攸之所下石公罪攸之所行驳违之论横於州里嫌雠之隙结於大臣夫桑妾之讼祸及吴楚斗鸡之变难兴鲁邦况乃人伦交争而部党兴刑狱滋生而祸根结损政之道二也。本立格之体将谓人伦有序。若贯鱼成次也。为九品者取下者为格谓才德有优劣伦辈有首尾今之中正务自远者则抑割一国使无上人秽劣下比则拔举非次并容其身公以为格坐成其私君子无小人之怨官政无绳奸之防使得上欺明主下乱人伦乃使优劣易地首尾倒错推贵异之器使在九品之下负戴不肖越在成人之首损政之道三也。陛下践阼开天地之德引不讳之诏纳忠直之言以览天下之情太平之基不世之法也。然赏罚自王公以至於众人无不加法置中正委以一国之重无赏罚之防人心多故清平者寡故怨讼者众听之则告讦无已禁绝则侵枉无极与其理讼之烦犹愈侵枉之害今禁讼诉则杜一国之口培一人之势使得纵横无所顾惮诸受枉者抱怨积直独不蒙天地无私之德而长壅蔽於邪人之铨使上明不下照下情不上闻损政之道四也。昔在前王之世欲敦风俗镇静百姓隆乡党之义崇六亲之行礼教庠序以相率贤不肖，於是见矣。然乡老书其善以献天子司马论其能以官於职有司考绩以明黜陟故天下之人退而修本州党有德义朝廷有公正浮华邪佞无所容厝今一国之士多者千数或流徙异邦或取给殊方面犹不识况尽其才力而中正知与不知其当品状采誉於台府纳毁於流言任己则有不识之蔽听受则有彼此之偏所知者以爱憎夺其平所不知者以人事乱其度既无乡老纪行之誉。又非朝廷考绩之课遂使进官之人弃近求远背本逐末位以求成不繇行立品不较功党誉虚妄损政五也。凡所以立品设状者求人才以理物也。非虚饰名誉相为好鬼虽孝悌之行不施朝廷故门外之事以义断恩既以在官职有大小事有剧易各有功报此人材之实效功分之所得也。今则反之於限当报虽职之高还附卑品无绩於官而获高叙是为抑功实而隆虚名也。上夺天朝考绩之分下长浮华朋党之事损政六也。凡官不同事人不同能得其能则成失其能则败今品不状才能之所宜而以九等为例以品取人或非才能之所长以状取人则为本品之所限。若状得其实犹品状相妨系絷选举使不得精於才宜况今九品所疏则削其长所亲则饰其短徒结白论以为虚誉则品不料能百揆何以得理万机何以得修损政七也。前九品诏书善恶必书以为褒贬当时天下少有所忌今之九品所下不彰其罪所上不列其善废褒贬之义任爱憎之断清浊同流以植其私故反违前品大其形势以驱动众人使必归已进者无功以表劝退者无恶以成惩惩劝不明则风俗浊天下之人焉得不解德行而锐人事损政八也。繇此论之选中正而非其人授权势而无赏罚或缺中正而无禁简故邪党得肆枉滥纵横虽职名中正实为奸府事名九品而有八损或恨结於亲亲猜生於骨肉当身困於敌雠子孙离其殃咎斯乃历世之患非徒当今之患也。是以时主观时立法防奸消乱靡有常制故周因於殷有所损益至於中正九品上圣古贤皆所不为岂蔽於此事而有不周哉！将以政化之宜无取於此也。自魏立以来见其得人之功而生雠薄之累毁风败俗无益於化古今之失莫大於此愚臣以为宜罢中正除九品弃魏氏之弊法立一代之美制疏奏优诏答之後司空卫等亦共表宜省九品复古乡议里选帝竟不施行。
    傅玄武帝时为散骑常侍上疏曰：臣闻舜举五臣无为而化用人得其要也。天下郡司猥多不可不审得其人也。不得其人一日则损不赀况积日乎！典谟曰：无旷庶官言职之不可久废也。诸有疾病百日不差宜令去职优其礼秩而宠存之既差而後更用臣不废职於朝国无旷官之累此王政之急也。臣闻先王分士农工商以经国制事各一其业而殊其务自士以上子弟为之立太学以教之选明师以训之各随其才优劣而授用之农以丰其食工以足其器商贾以通其货故虽天下之大兆庶之众无有一人游手分数之法周备如此汉魏不定其分百官子弟不修经艺而务交游未知莅事而坐享天禄农工之业多废或逐淫利而离其事徒系名於太学然不闻先王之风今圣朝之政资始而汉魏之失未改散官众而学校未设游手多而亲农者少工器不尽其宜臣以为亟定其制通计天下。若干人为士足以副在官之吏。若干人为农三年足有一年之储。若干人为工足其器用。若干人为商贾足以通货而已尊儒尚学贵农贱商皆此事业之要务也。前皇甫陶上事欲令赐拜散官皆课使亲耕天下享足食之利禹稷躬稼祚流後世是以明堂月令著帝藉之制伊尹古之名臣耕於有莘晏婴齐之大夫避庄公之难亦耕於海滨昔者圣帝明王贤佐俊士皆当从事於农矣。王人赐官冗散无事者不督使学则当使耕无缘放之使坐食百姓也。今文武之官既众而拜赐不在职者。又多加以服役为兵不得耕稼当农者之半南面食禄者参倍於前使冗散之官农而收其租税家得其实而天下之可以无乏矣。夫家足食为子则孝为父则慈为兄则友为弟则悌天下足食则仁义之教可不令而行也。为政之要计人而置官分人而授事士农工商之分不可斯须废也。若果能精其防制计天下文武之官足为副贰者使学其馀皆归之於农。若百工商贾有长者亦皆归之於农务农。若此何有不赡乎！虞《书》曰：三载考绩三考黜陟幽明是谓九年之後乃有迁叙也。故居官久则念立慎终之化居不见久则竞为一切之政六年之限日月浅近不周黜陟陶之所上义合古制夫儒学者王教之首也。尊其道贵其业重其选犹恐化之不崇忽而不以为急臣惧日月陵迟而不觉也。仲尼有言人能弘道非道弘人。然则尊其道者非惟尊其书而已尊其人之谓也。贵其业者不妄教非其人也。重其选者不妄用非其人也。若此而学校之纲举矣。书奏帝下诏曰：二常侍恳恳於所论可谓乃心欲佐益时事者也。而主者率以常制裁之岂得不使发愤耶二常侍所论或举其大较而未备其条目亦可便令作之然後主者八座广共研精凡关言於人主人臣之所至难而人主。若不能虚心听纳自古忠臣直士之所慷慨至使杜口结舌每念如此未尝不叹息也。故前诏敢有直言勿有所距，庶几得以发蒙补过获保高位苟言有偏善情在忠益虽文辞有谬误言语有失得皆当旷然恕之古人犹不距诽谤况皆善意在可采录乎！近者孔黾綦毋皆按以轻慢之罪所以皆原欲使四海知区区之朝无讳言之忌也。
    庾峻为谏议大夫常侍是时风俗趣竞礼让陵迟峻上疏曰：臣闻黎庶之性人众而贤寡设官分职则官寡而贤众为贤众而多官则妨化以无官而弃贤则废道是故圣王之御世也。因人之性或出或处故有朝廷之士。又有山林之士朝廷之士佐主成化犹人之有股肱心膂共为一体也。山林之士被褐怀宝太上栖於丘园高节出於众庶其次轻爵服远耻辱以全名最下就列位虽无功而能知止彼其清劭足以抑贪污退让足以息鄙事故在朝之士闻其风而悦之将受爵者皆耻躬之不逮斯山林之士避宠之臣所以为美也。先王嘉之节虽离世而德合于主行虽诡朝而功同于政故大者有玉帛之命其次有几杖之礼以厚德载物出处有地既廊庙多贤才而野人亦不失为君子此先王之弘也。秦塞斯路利出一官虽有处士之名而无爵列於朝者商君谓之六蝎韩非谓之五蠹时不知德惟爵是闻故闾阎以公乘侮其乡人郎中以上爵傲其父兄汉祖反之大畅斯否任萧曹以天下重四皓於南山以张良之勋而班位在叔孙之後盖公之贱而曹相谘之以政帝王贵德於上俗亦反本於下故田叔等十人汉廷臣无能出其右者而未尝干禄於时以释之之贵结王生之袜於朝而其名愈重自非主臣尚德兼爱孰能通天下之志如此其大者乎！夫不革百王之蔽徒务救世之政文士竞智而务入武夫恃力而争先官高矣。而其意未满功报矣。而其求不已。又国无随才任官之制俗无难进易退之耻位一高虽无功而不见下已负败而复见用故因前而升则处士之路塞矣。又仕者黜陟无章是以普天之下先竞而後让举世之士有进而无退大人溺於动俗执政挠於群言衡石为之失平清浊安可复分昔者先王患乡之所以取天下者今之为弊是故功成必改其物业定必易其教虽以爵禄使下臣无贪陵之行虽以甲兵定功主无穷武之悔也。臣愚以为古者大夫七十悬车今自非元功国老三司上才可听七十致仕则士无怀禄之嫌矣。其父母八十可听终养则孝莫大於事亲矣。吏历试无绩依古终身不仕则官无秕政矣。能小而不能大可降还莅小则使人以器矣。人主进人以礼退人以义人臣亦量能受爵矣。其有孝如王阳临九折而去官洁如贡禹冠一免而不著及知止如王孙知足如疏广虽去列位而居东野与人父言依於慈与人子言依於孝此其出言合於国简危行彰於本朝去势如脱屣路人为之陨涕辞宠如金石庸夫为之兴行是故先王许之而圣人贵之夫人之性陵上犹水之趋下也。益而不已必决升而不已必困始於匹夫行义不敦终於皇舆为之败绩固不可不慎也。下人并心进趋上宜以退让去其甚者退让不可以刑罚使莫。若听朝士时时从志山林往往间出无使入者不能复出往者不能复反然後出处交泰提衡而立时靡有争天下可得而化矣。
    石崇为侍中惠帝元康初杨骏辅政大开封赏多树党援崇与散骑郎蜀郡何攀共立议奏於帝曰：陛下圣德光被皇灵启祚正位东宫二十馀年道化宣流万国归心今承洪基此乃天授至於班赏行爵优於泰始革命之初不安一也。吴会僭逆几於百年边境被其荼毒朝廷为之旰食先帝决独断之聪奋神武之略荡灭逋寇易於摧枯然谋臣猛将犹有致思竭力之效而今恩泽之封优於灭吴之功不安二也。上天眷佑实在大晋卜世之数莫知其纪今之开制当垂於後。若尊卑无差有爵必进数世之後莫非公侯不安三也。臣等敢冒陈闻窃谓泰始之初及平吴论功制度名牒皆悉具在纵不能远遵古典尚当依准旧事书奏弗纳。
    山简怀帝永嘉中为尚书左仆射领吏部欲令朝臣各举所知以广得才之路上疏曰：臣以为自古兴替实在官人苟得其才则无物不理书言知人则哲惟帝难之唐虞之盛元恺登庸周官之隆济济多士秦汉以来风雅渐丧至於後汉女后临朝尊官大位出於阿保斯乱之始也。是以郭泰许劭之伦明清议於草野陈蕃李固之徒守忠节於朝廷然後君臣名节古今遗典可得而言自初平之元讫於建安之末三十年中万姓离散死亡略尽斯乱之极也。世祖武皇帝应天顺人受禅於魏泰始之初躬亲万机佐命之臣咸皆率职时黄门侍郎王恂庾纯始於太极东堂听政评尚书奏事多论刑狱不论选举臣以为不先所难而辨其所易陛下初临万国人思尽诚每於听政之日命公卿大臣先议选举各言所见後进隽才乡邑尤异才堪任用者皆以名奏主者随缺先叙是爵人於朝与众共之之义也。朝廷从之。
    胡济为尚书郎武陵伍朝字世明少有雅操居乐道不修世事性好学以博士徵不就荆州刺史刘弘荐朝为零陵太守主者以非选例不听济奏曰：臣以为当今资丧乱之馀运承百王之遗弊进趋者乘国故以侥亻幸守道者怀蕴椟以终身故令敦褒之化亏退让之风薄案朝游心物外不屑时务守静衡门志道日新年过耳顺而所尚不亏诚江南之奇才丘园之逸老也。不加饰进何以劝善。且白衣为郡前汉有旧宜听光显以奖风尚奏可而朝不就卒於家。
    熊远为散骑常侍元帝中兴欲赐诸吏投刺劝进者加位一等百姓投刺者赐司徒吏凡二十馀万远以为秦汉因赦赐爵非长制也。今按投刺者不独近者情重远者情轻可依汉法例赐天下爵於恩为普无偏颇之失可以息简之烦塞巧伪之端帝不从陈κ太兴初以白衣兼尚书因陈时务以为昔江外初平中州荒乱故贡举不试宜渐循旧搜扬隐逸试以经策。又马隆孟观虽出贫贱勋济甚大以所不习而统戎事鲜能以济宜开举武略任将率者言问核试尽其所能然後随才授任举十得一犹胜不举况或十得二三日降虏七世内侍繇馀戎狄入为秦相岂藉华宗之族见齿於奔竞之流乎！宜引幽滞之俊抑华校实则天清地平人神感应。
    温峤为散骑常侍初为刘琨奉使建业其母崔氏固止之峤绝裾而去其後母亡峤阻乱不获归葬繇是固让不拜苦请北归诏三下八座议其事皆曰：昔伍员志复私雠先假诸侯之力东奔阖闾位为上将然後鞭荆王之尸。若峤以母未葬没在胡虏者乃进竭其智谋仰凭皇灵使逆寇冰散及哀墓次，岂可稍以乖嫌废其远图哉！峤不得已乃受命。
    范汪为中书侍郎庾翼将悉郢汉之众以事中原军次安陵寻转屯襄阳汪上疏曰：臣伏思安西将军翼今至襄阳仓卒攻讨凡百草创安陆之调不复为襄阳之用而玄冬之月沔汉乾涸皆当鱼贯而行推排而进设一处有急势不相救臣所至虑一也。又既至之後桓宣当出宣往实翦豺狼之林招携贰之众待之以至宽御之以无法田畴垦辟生产始立而当移之必有嗷然悔吝难测臣所至虑二也。襄阳顿益数万口奉师之费皆当出於江南运漕之难船人之力不可不熟计臣之所至虑三也。且申伯之尊而与边将并驱。又东军不进殊为孤悬兵书云：知彼知此百战不殆知彼不知此一胜一负贼诚衰弊然得臣犹在我虽方隆今实未暇而连兵不解患难将起臣之所至虑四也。翼，岂不知兵家所患常在如此顾以门户事任忧责莫大晏安终年非心情所安是以抗表辄行毕命原野以翼宏规经略文武用命忽遇[C260]会大事便济然国家之虑常以万全非至安至审王者不举臣谓宜严诏谕翼还镇养锐以为後图。若少合圣听乞密出臣表与车骑臣冰等详共集议。
    卞为尚书令成帝即位皇太后临朝与庾亮对直省中共参机要时诏南阳乐谟为郡中正颍川庾怡为廷尉评谟怡各称父命不就奏曰：人无非父而生职无非事而立有父必有命居职必有悔有家各私其子此为王者无人职不轨物官不立政如此则先圣之言废五教之训塞君臣之道散上下之化替矣。乐广以平夷称庾珉以忠笃显受宠圣世身非已有况及後嗣而可专哉！所居之职。若顺夫群心则战戍者之父母皆当以命子不以处也。若顺谟父之意则人皆不为郡中正人伦废矣。顺怡父之意人皆不为狱官则刑辟息矣。如是者其可听欤。若不可听何以许谟怡之得称父命乎！此为谟以名父子可以亏法怡是亲戚可以自专以此二涂服人示世臣所未悟也。宜一切班下不得以私废公绝其表疏以为永制朝议以为然谟怡不得已各居所职。
    弘讷成帝时为尚书郎领军将军卞与苏峻战死二子盱亦见害峻平朝议赠左光禄大夫加散骑常侍讷议以为死事之臣古今所重卞令忠贞之节当书於竹帛今之追赠实未副众望谓宜加鼎司之号以旌忠烈之勋司徒王导见议进赠骠骑将军加侍中讷重议曰：夫事亲莫大於孝事君莫尚於忠唯孝也。故能尽敬竭诚忠也。故能见危授命此在三之大节臣子之极行也。案委质三朝尽规翼亮遭世险难存亡以之受顾托之重居端右之任拥卫至尊则有保傅之恩正色在朝则有匪躬之节贼峻造逆戮力致讨身当矢再对贼锋父子并命可谓破家为国守死勤事昔许男疾终犹蒙二等之赠况伏节国难者乎！夫赏疑从重况在不疑可谓上准许穆下同嵇绍则允合典谟克厌众望，於是改赠侍中骠骑将军开府仪同三司谥曰：忠贞祠以太牢赠世子散骑侍郎弟盱奉车都尉。
    孔严为尚书左丞哀帝践阼议所承统时多异议严与丹阳尹庾议曰：顺本居正亲亲不可夺宜继成皇帝诸儒咸以严议为长竟从之。
    王彪之简文时为吏部尚书时众官渐多而迁徙每速彪之上议曰：为政之道以得贤为急非谓雍容廊庙标的而已故将莅任替时职思其忧也。得贤之道在於莅任莅任之道在於能久久於其道而天下成化是以三载考绩三考黜陟不收一切之功不采速成之誉故勋格辰极道融四海风流遐邈声冠百代凡庸之族众贤能之才寡才寡於世而官多於朝焉得不贤鄙共贯清浊同官官众则阙多阙多则迁速前後去来更相代补非谓故然理固然耳所以职事未修朝风未澄者也。职事之修在於省官朝风之澄在於并职官省则选清而得久职并则吏简而俗静选清则胜人於其事事久则中才犹足有成今内外百官较而计之固应有并省者矣。六卿之任太常望雅而职重然其所司义高务约宗正所统盖可以并太常宿卫之重二卫任之其次骁骑左军各有所领无兵军校皆应罢废四军皆罢则左军之名不宜独立宜改游击以对骁骑内官自侍中以下旧员皆四中兴之初二人而已二人对直或有不周愚请三人於其事则无阙也。凡馀诸官无综事实者可令大官随才任所帖而领之。若未能顿废自可因缺而省之委之以职分责之以有成能否因考绩而著清浊随黜陟而彰虽雍熙之隆康哉！之歌未洽可使庶官之选差清莅职之日差久无俸禄之虚费简吏寺之烦役矣。永和末多疾疫旧制朝臣家有时疾染易三人以上者身虽无疾百日不入宫至是百官多列家疾不入彪之。又言疾疫之年家无不染。若以之不复入宫则直侍顿阙王者宫省空矣。朝廷从之。
    王献之孝武时为中书令时谢安薨赠礼有同异之议惟献之与徐邈共明安之忠勋献之乃上疏曰：故太傅臣安少振玄风道誉洋溢弱冠遐栖则契齐箕皓应运释褐而王猷允塞及至载宣威灵︹猾消殄功勋既融投黻高让。且服事先帝眷隆布衣陛下践阼阳秋尚富尽心竭智以辅圣明考其潜跃始终事情缱绻实大晋之隽辅义笃於曩臣矣。伏惟陛下留心宗臣澄神於省察孝武帝遂加安殊礼。
    ●卷四百七十一
    ○台省部　奏议第二
    宋郑鲜之初仕晋安帝为御史中丞时制长吏以父母疾去官禁锢三年山阴令沈叔任父疾去职鲜之因此上议曰：夫事有相权故制有与夺此有所屈而彼有所申未有理无所明事无所获而为永制者也。当以去官之人或容诡托之事诚或有之，岂可亏天下之大教以末伤本者乎！。且设法盖以众包寡而不以寡违众况防杜去官而塞孝爱之实。且人情趋於荣利辞官本非所防所以为制者莅官不久则奔竞互生故杜其欲速之心以申考绩之实即父母之疾而加以罪名悖义疾理莫此为大谓宜从旧於义为允从之，於是自二品以上父母没者坟墓摧毁及疾病族属辄去并不禁锢。
    裴松之晋安帝义熙初为祠部郎松之以世立私碑有乖事实上表陈之曰：碑铭之作明示後昆自非殊功异德无以允应兹典大者道勋光远世所宗推其次节行高妙遗烈可纪。若乃亮采登庸绩用显著敷化所莅惠训融远述咏所寄有赖镌勒非斯族也。则几乎！僭黩矣。俗弊伪兴华烦已久是以孔悝之铭行是人非蔡邕制文每有愧色而自时厥後其流弥多预有臣吏必为建立勒铭寡取信之实刊石成虚伪之常真假相蒙殆使合美者不贵但论其功费。又不可称不加禁裁其弊无已以为诸欲立碑者宜悉令言上为朝议所许然後听之庶可以防遏无徵显彰茂实使百世之下知其不虚则义信於仰止道孚於来叶繇是并断。
    孔琳之晋义熙中为尚书左丞诏众官献便宜议者以为宜修庠序┰典刑审官方明黜陟举逸拔材务农简调琳之於众议之外别建言曰：夫玺印者所以辨章官爵立契符信官莫大於皇帝爵莫尊於公侯而传国之玺历代迭用袭封之印奕世相传贵於仍旧无取改作今世唯尉一职独用一印於内外群官每迁悉改讨寻其义私所未达。若谓官各异姓与传袭不同则未。若异代之为殊。若论其名器虽有公卿之贵未。若帝王之重。若以或有诛夷之臣忌其凶秽则汉用秦玺延祚四百未闻以子婴身戮国亡而弃不佩帝王公侯之尊不疑於传玺人臣众僚之卑何嫌於即印载籍未闻其说推例自乖其准而终年刻铸丧功消实金银铜炭之费不可称言非所以因循旧贯易简之道愚谓众官即用一印无烦改作。若有新置官。又官多印少文或零失然後乃铸则仰裨天府非唯小益。又曰：凶门柏装不出礼典起自末代称习生常遂成旧俗，爰自天子达於庶人诚行之有繇卒革必骇然苟无害於情而有愆礼度存之未有所明去之未有所失固当式遵先典革後谬况复兼以游费实为民患者乎！凡人士丧仪多出闾里每有此须动十数万损民财力而义无所取至於寒庶则人思自竭虽复室如悬罄莫不倾产殚财所谓葬之以礼其。若此乎！谓宜谨遵先典一罢凶门之式表以素扇足以示凶。又曰：昔事故饥荒米绵绢皆贵其後米价登复而绢于今一倍绵绢既贵蚕业者滋虽勤励兼倍而贵犹不息愚谓致此良有其繇昔事故之前军器止用铠而已至於袄袍衤两裆必俟战阵实在库藏永无损毁今仪从直卫及邀罗使命或有防卫送迎悉用袍袄之属非惟一府众军皆然绵帛易败势不支久。又昼以御寒夜兼寝卧曾未周年便自败裂每丝绵新登易折租以市。又诸府竞收动有千万积贵不已实繇於斯私服为之艰匮官库为之空尽愚谓。若侍御所须固不可废其馀则依旧用铠小小使命送迎之属止宜用仗不烦铠袄用之既简则其价自降。又曰：夫不耻恶食唯君子能之肴馔尚奢为日久矣。今虽改张是期而此风未革所甘不过一味而陈必於方丈口之外皆为悦目之费富者以之自矜贫者为之殚产众所同鄙而莫能独异愚谓宜粗为其品使奢俭有中。若有不改加以贬黜则德俭之化不日而流。
    何承天为御史中丞宋文帝元嘉九年魏军侵边太祖访群臣威戎御远之略承天上。表曰：伏见北藩上事攻犯青兖天慈降监矜此黎元博逮群策经纶戎政臣以愚陋预闻访及窃寻犭严狁告难，爰自上古周室之盛南仲出车汉氏方隆卫霍宣力虽饮马瀚海扬旆祁连事难役繁天下骚动委输负海赀及舟车凶狡倔强未肯受弱得失报复裁不相补宣帝末年值其乖乱推亡固存始获稽服自晋丧中原戎狄侵扰百馀年间未暇以北虏为念大宋启祚光耀灵武怀德畏威用自纳款陛下统御以来羁縻遵养十馀年间贡译不绝去岁三王出镇思振远图兽心易骇遂生猜惧悖违信约深构雠隙贪祸恣毒无因自反恐烽燧之警必自此始臣素庸懦才不经武率其管窥谨撰安边论意乃浅末惧无可采。若得询之朝列辨同异庶或开引群虑研尽众谋短长毕陈当否可见其论曰：汉世言备匈奴之策不过二科武夫尽征伐之谋儒生讲和亲之约课其所言未有远志加塞漠之外胡敌掣肘必未能摧锋引日规自开张当繇往年冀土之民附化者众二州临境三王出藩经略既张宏图将举士女延望华夷慕义故昧於小利。且自矜侈外示馀力内坚伪众今。若务存遵养许其自新虽未可羁致北阙犹足镇静边境然和亲事重当尽庙诚非愚短所能究言。若追踪卫霍瀚海之志时事不等致功亦殊寇虽习战未久。又全据燕赵跨带秦魏山河之险终古如一自非大田淮泗内实青徐使民有赢储野有积然後分命方召总率虎旅精卒十万使一举荡夷则不足稍勤王师以劳天下何以言之今遗黎习乱志在偷安非皆耻为左衽远慕冠冕徒以残害剥辱视息无寄故襁负归国先後相寻虏既不能较胜循理攻城略地而轻兵掩袭急在驱残是其所以速怨召祸灭亡之日今。若遣军追讨报其侵暴大翦幽冀屠城破邑则圣朝爱育黎元方济之以道。若但欲抚其归附伐罪吊民则骏马奔走不肯来征徒兴巨费无损於彼复奇兵深入杀敌破军苟陵患未尽则困兽思斗报复之役将遂无已斯秦汉之末策轮台之所悔也。安边固守於计为长臣以安边之计备在史策李牧言其端严尤申其要大略举矣。曹孙之霸才均智敌江淮之间不居各数百里魏舍合肥退保新城江陵移民南濡须之戍家停羡溪及夷陵之屯民夷散杂晋宣王以为宜从江南以北岸曹爽不许果亡。且中此皆前代之殷鉴也。何者斥候之郊非畜牧之地非耕桑之邑故坚壁清野以俟其来整甲缮兵以乘其弊虽时有古今势有强弱保民全境不出此涂要而归之有四一曰移远就近二曰浚复城隍三曰纂偶车牛四曰计丁课仗良守疆其土田骁帅振其风略猎宣其号令俎豆训其廉耻悬爵以縻之设禁以威之徭税有程宽猛相济比及十载民知义方然後简将授寄扬旌朔风卷河冀电扫嵩恒燕弧折代马摧足秦首斩其右臂吴蹄绝其左肩铭功於燕然之阿飨徒於金微之曲寇虽乱亡有徵昧弱易取。若天时人事或未尽符抑锐俟机宜审其。若边戍未增星居布野勤惰异教贫富殊资疆场之民多怀彼此虏在去就不根本业难可驱率易在振荡。又狡虏之性食肉衣皮以骋驰为仪容以游猎为南亩非有车舆之安宫室之卫栉风沐雨不以为劳露宿草寝维其常性胜则竞利败不羞走彼来或骤而此已奔疲。且今春逾济既获其利乘胜忸忄太未虞天诛比及秋末容更送死焱骑蚁聚轻兵乌集并残禾稼焚闾井虽边将多略未审何以御之。若盛师连屯废农必众驰车奔驿起役必迟散金行赏损费必大换土客戍怨旷必繁孰。若因民所居并修农战无动众之劳有卫之实其为利害优劣相悬也。一曰移远就近以实内地今青兖旧民冀州新附在界首者三万家此寇之资也。今悉河内徙青州民移东莱平昌北海诸郡太山以南南至下邳左沐右沂田良野沃西阻兰陵北厄大岘四塞之内其号险固民性重迁ウ於图始无虏之时喜生咨怨今新被抄掠馀惧未息晓示安危居以乐土宜其歌忭就路视迁如归二曰浚复城隍以增阻防旧秋冬收敛民人入保所以警备暴客使防卫有素也。古之城池处处皆有今虽颓毁犹可修治粗计户数量其所容新徙之家悉著城内假其经用为之闾伍纳稼筑场还在一处妇子守家长吏为师丁夫匹妇春夏佃牧寇至之时一城千室堪战之士不下二千其馀羸弱。又能登陴鼓讠十则围之兵家旧说战士二千足抗群虏三万矣。三曰纂偶车牛以饰戎械计千家之资不下五百耦牛为车五百辆参合钩连以卫其众设使城不可固平行趋险贼所不能干既已族居易可检括号令先明民知夙戒有急徵发信宿可聚四曰计丁课仗勿使有阙千家之邑战士二千随其便能各自有仗素所服习铭刻繇已还保输之於库出行请以自卫弓利铁民不办得者官以渐充之数年之内军用粗备矣。臣闻军国异容施於封畿之内兵农并修在於疆场之表攻守之宜皆因其习任其怯勇山林川陆之形寒暑温凉之气各繇本性易则害生是故戌申作师远屯清济功费既重嗟怨亦深以臣料之未。若即用彼众之易《管子》治齐寄令在民商君为秦设以耕战终能申威定霸行其志业非苟任强实繇有数梁用走卒其邦自灭齐用技击厥众亦离汉魏以来兹制渐绝田非复先王之礼治兵徒逞耳目之欲有急之日民不知战至乃广延赏募奉以厚秩发遽奔救天下骚然方伯刺史拱手坐听自无经略唯望朝廷遣军此皆忘战之害不教之失也。今移民实内浚治城隍族居聚处课其骑射长吏简试差品能否甲科上第渐就优别明其勋材表言州郡如此则屯部有常不迁其业内护老弱外通官涂朋曹素定同忧等乐情繇习亲艺因事著昼战见貌足以相识夜战闻声足以相救斯教战之一隅先哲之遗术论者必以古城荒毁难可修复今不谓顿便加功整丽如旧但欲先定民营其闾街墉壑存者因而葺之其有毁缺权时栅断足以御彼轻兵防遏游骑假以方将渐就只立车牛之赋课仗之宜攻守所资军国之要今因民所利道而率之耕农之器为府库之实田蚕之民兼干城之用千家总倍旅之兵万户具全军之众兵强而敌不戒国富而民不劳比於优复队伍坐食廪粮者不可同年而校矣。今承平来久边令弛纵弓利铁既不都断往岁弃甲垂二十年课其所任理应消坏谓宜申明旧科严加禁塞诸商贾往来幢队挟藏者皆以军法惩治之。又界上严立关候杜废间蹊城保之境诸所课仗并加雕镌别造程式。若有遗镞亡刃及私为窃盗者皆可立验於事为长。又钜野湖泽广大南通洙泗北连青齐有旧县城正在泽内宜立式修复旧堵利其埭遏给轻舰百艘寇。若入境引舰出战左右随宜应接据其师津毁其航漕此以利制车运我所长亦惩敌之要也。
    袁淑为御史中丞元嘉二十六年元魏南侵遂至瓜步文帝使百官议防御之术淑上议曰：臣闻函车之兽离山必毙绝波之鳞宕流则枯羯寇遗鬼趣致畿甸蚁萃螽集闻已崩殪天险岩旷地限深遐故全魏戢其图盛晋辍其议情屈力殚气挫勇竭谅不虞於来临本无怯於能济乃者燮定携远阻违授律繇将有拙故士少斗志围溃之众匪寇倾沦攻制之师空自班散济西劲骑怠战蹴旅淮上训卒简备靡旗是繇绥整寡衷戎昭多昧遂使潞子入患伊川来扰纷殄姬风泯毒禹绩腾书有渭阴之迫悬烽均咸阳之警然而切揣虚实伏匿先彰校索能否诡谲既显绵地千里弥行阻深表里踬亥东西分逼舍陵衍之习竞湍沙之利今虹见萍生土膏脉动津陆陷溢┲祸氵存兴刍已单米粟莫系水寓衿带进必倾陨河溢扁固退亦坠灭所谓栖鸟於烈火之上养鱼於丛棘之中，或谓损缓江右宽缮淮内窃谓拯扼闽城旧史为允弃远凉土前言称非限此要荒犹弗委割况联被京国咫尺神甸数州摧扫列邑歼夷山渊反覆草木涂地今丘赋千乘井{卞}万集肩摩倍於长安帷袂百於临淄什一而藉实慊民愿履亩以税既协农和户竞战心人含锐志皆欲粮请奋释纬乘城谓宜悬金铸印要壮果之士重币甘辞招摧决之将举荐板筑之下抽登台皂之间赏之以焚书报之以相爵俄而昭才贺阙异能间至戎贪而无谋肆而不整迷乎！向背之次谬於合散之宜犯军志之极害触兵家之甚讳咸畜愤矣。佥策战矣。称愿影从谣言缗命宜选敢悍数千骛行潜掩偃旗铠甲钳马衔枚动而起晨压未阵旌讠乱举火鼓四临使景不暇移尘不及起无不禽铩兽冰解雾散扫洗噍类漂卤浮山如有决漏网逡巢逗穴命淮汝戈船遏其还迳兖部劲卒梗其归涂必剪元雄悬首麾下乃将只轮不反战彗无旋矣，於是信臣腾威武士缮力缇组接阴な柝连响。若其伪遁羸张出没无际楚言汉旆显默如神固已日月蔽亏川谷荡负塞残孽阻山烬党收险窃命凭城借一则当因威席卷承机芟剿泗汴秀士星流电烛徐阜严兵雨凑集蹶乱桑溪之北摇溃瀚海以南绝其本根勿使能植衔索之枯几何不蠹是犹涸泽而渔焚林而狩。若大风之舞轻箨杲日之拂浮霜既而尉洽荷掠之馀望吊网悲之鬼然後天行枢运焱举烟升青盖西巡翠华经启州野荡涤举无遗策俾高阙再勒燕然复铭方乃奠山沉河创礼辑策阐耀炎昊之遗则贯轶商夏之旧文今众贾拳勇而将术疏怯意者稔泰日积承平岁久邑无惊赴之急家缓饣鬼战之勤阙阅训之礼简参属之饰。且亦荐采之法庸未{艹既}欤。若乃邦造里选榷论深切穷泽尽幽渐带寻远设有沉明能照俊伟自宜诚感泉雨勇通金石气慑飞贲知穷苴起审邪正顺逆之数达昏明益损之宜能暌合民心愚物性登丹墀而敷策蹑青蒲而扬谋上说宸鉴下弭素言足以安民纾国救灾恤患则宜拔过宠贵之上褒升戚旧之右别其章荣其班禄出得专誉使不禀命降席折节同广武之请设坛致礼均淮阴之授必有要盟之功窃符之裔夷裔暴狠内外侮弃始附之众分散无序蛊以威利势必携离首顺之徒靡然自及今氵来泽故俗典缠缨剪焉幽播折首凶狡是犹眇者愿明痿人思步动伤遄会功终易感劫晋在於善觇全郑实荷良谋多纵反间汨惑心耳发险易之前抵兴丧之术冲其猜伏拂其嫌嗜舀以连率之贵饵以析壤之资罄笔端之用展辞锋之锐振辨则坚围可解驰羽而岩邑易倾心鬲土分枝瓦裂故燕乐相悔项范交疑矣。或乃言约功深事迩应广齐圉反驾赵养还君尽舆讼之道毕能事之效臣幸得出内层禁游息明代泽与身泰恩随年行无以逢迎昌运润饣希鸿法今涂有遗镞虿未息锋敢思凉识少酬闳施但坐幕既乏昭文免胄不能致果切观都护之边论属国之兵谋终晁之抗辞杜耿之言事咸云：及经之棘犹阙上{卞}烛郛之敬裁收下策自耻懦木智不综微敢露昧见无会昭采。又音纳。
    何尚之孝武即位为尚书令时欲分荆州置郢州议其所居江夏王义恭以为宜在巴陵尚之议曰：夏口在荆州之中正对沔口通接梁雍实为津要繇来旧镇故根基未易今分取江夏武陵天门竟陵随五郡为一州镇在夏口既有剑城浦大容舫竟陵出道取荆州虽水路与去江夏不异诸郡至夏口皆从流并为利便湘州所领十一郡其巴陵边带长江去夏口密迩既分湘中乃更成大亦可割巴陵属新州於事为允帝从其议荆扬二州户口半天下江左以来扬州为根本委荆州以阃外至是并分欲以削臣下之权而荆扬并因此虚耗尚之建言复合二州帝不许何偃孝武即位为侍中时责百官谠言偃以为宜重农┰本并官省事考课以知能否增俸以除吏奸责成良守久於其职都督刺史宜别其仕。
    谢庄孝武初为侍中时魏人求通互市上诏群臣博议庄议曰：臣愚以为獯猃弃义唯利是视关市之请，或以觇国顺之示弱无名柔远距而观[C260]有足表︹。且汉文和亲岂止彭阳之寇武帝修约不废马邑之谋故有馀则经略不足则闭关何为屈冠带之邦通引弓之俗树无益之轨招尘点之风交易爽议既应深杜和约诡论尤宜固绝臣庸管多蔽岂识国仪恩诱降逮敢不披尽庄。又以搜才路狭乃上。表曰：臣闻功照千里非特烛车之珍德柔邻国岂徒秘璧之贵故诗称殄悴誓述荣怀用能道臻无积化至恭已伏惟陛下膺庆集图缔开县夕爽选政昃旦调风采言厮舆观谣仄远斯实辰阶告平颂声方制臣窃惟隆陂所渐治乱之繇何常不兴资得才替因失士故楚书以善人为宝虞典以则哲为难进选之轨既弛中代登造之律未阐当今必欲崇本康务庇民济俗匪更┎奚取九成升历中阳英贤起於徐沛受白水茂异出於荆宛宁二都智之所产七奥愚之所集实遇与不遇用与不用耳今大道光亨万务俟德而九服之旷九流之艰提钧悬衡委之选部一人之鉴易限而天下之才难原以易限之鉴镜难原之才使国罔遗贤野无滞器其可得乎！昔公叔与亻巽同升管仲取臣於盗赵文非亲士疏嗣祁奚岂谄雠比子茹茅以汇作范前经举尔所知式昭往牒。且自古任荐赏罚弘明成子举三哲而身致魏辅应侯任二士而已捐秦相臼季称冀缺而畴以田采张勃进陈汤而坐以衤虎爵此先事之盛准亦後王之彝鉴如臣愚见宜普命大臣各举所知以付尚书依分铨用。若任得其才据主延赏有不称职宜及其坐重者免黜轻者左迁被举之身加以禁锢年数多少随愆议制。若犯大辟则任者刑论。又政平讼理莫先亲民亲民之要实归守宰故黄霸治颍川累稔杜畿居河东历载或就加恩秩或入崇辉宠今莅民之职自非公私必应代换者宜遵六年之制进获章明庸退得民不勤扰如此则下无浮谬之愆上靡弃能之累考绩之风载泰薪之讠哥克昌臣生属亨路身渐鸿猷遂得奉诏左右陈愚於侧敢露刍言惧氛常典有诏庄表如此可付外详议庄後以疾免官大明元年起为都官尚书奏改定刑狱曰：臣闻明慎用刑式存姬典哀矜折狱实辉吕命罪疑从轻既前王之格范宁失弗经亦列圣之常训用能化致升平道臻恭已逮汉文伤不辜之罚除相坐之令孝宣悟深文之吏立鞫讯之法当是时也。号称刑清陛下践位亲临听讼亿兆相贺以为无冤民矣。而比囹圄未虚颂声尚缺臣窃谓五听之慈弗宣於宰政三宥之泽未洽於民谣顷年军旅馀弊劫掠犹繁监司讨获多非其实或规免身咎不虑国患楚对之下鲜不诬滥身遭之诛家婴孥戮之痛比伍同莫不及罪是则一人罚谬坐者数十昔齐女告天临淄台殒孝妇冤戮东海愆阳此皆符变灵祗精感景纬臣近兼讯见重囚八人旋观其初死有馀罪详察其理实并无辜恐此等不少诚可怵惕也。旧官长竟囚毕郡遣督邮案验仍就施刑督邮贱吏非能异於官长有案验之名而无研究之实愚谓此制宜革自今入重之囚县考正毕以事言郡并送囚身委二千石亲临辩必收声吞[C260]然後就戮。若二千石不能决乃启廷尉神州统外移之刺史刺史有疑亦归台狱令死者不怨生者无恨庶鬻棺之谚辍叹於终古两造之察流咏於方今臣学ウ申韩才寡治术轻陈庸管惧乖国宪。
    张永孝武时为尚书左丞时将士休假年间三番纷纭道路永建议曰：臣闻开兵从稼前王以之兼隙耕战递劳先代以之经远当今化宁万里文同九服捐金走骥於焉自始伏见将士休假多蒙三番程会既促装赴在早故一岁之间四驰遥路或失遽春耜或违要秋登致使公替常储家阏旧粟考定利害宜加详改愚谓交代之限以一年为制使主上之念劳未及积游农之望收功岁成则王度无骞民业期植矣。从之。
    南齐虞玩之仕宋後废帝时为尚书右丞表陈时事曰：天府虚散垂三十年江荆诸州税调本少自顷以来军募多乏其帛所入折供文武豫兖司徐开口待哺西北戍将裸身求衣委输京都益为寡薄天府所资唯是淮海民荒财殚不及曩日而国度弘费四倍元嘉二卫台坊之民五不馀一都水材官朽散十不两存备豫都库材竹俱尽东西二陶专瓦双遗敕令给赐悉仰交市尚书省阁日就倾ヌ第宅府署太多穿毁视不遑救知不暇及寻所入定调用恤不周既无储畜理至空尽积弊累耗锺於今日昔岁奉敕课以扬徐众逋凡入米六十万斛钱五千万布绢五万疋杂物在外赖此相赡故得推移即今所悬转多兴用渐广深惧供奉顿阙军器辍功将士饥怨百官骞禄府署谢雕丽之器土木停缇紫之容国戚无以赡勋旧无以给如愚管所虑不周岁矣。经国远谋臣所不敢言朝夕祗勤心在於匪懈起伏振蘧事属归闻伏愿陛下留须臾之鉴垂永代之计发不世之诏施必行之典则氓隶齐欢高卑同泰帝优诏答之王俭高帝时为散骑常侍及帝遗诏以褚渊录尚书事江左以来无单拜录者有司疑立优策俭议以为见居本官拜录推理应有策书而旧事不载中朝以来三公王侯则优策并设官品第二策而不优优者褒美策者廉明委寄尚书职居天官政化之本故尚书令品虽第三拜必有策录尚书品秩不见而总任弥重前代多与本官同拜故不别有策即事缘情不容均之凡僚宜有策书用申隆寄既异王侯不假优文从之。
    王僧虔建元二年为左光禄大夫侍中丹阳尹郡县狱相承有上汤杀囚僧虔上疏言之曰：汤本以救疾而实行冤暴，或以肆忿。若罪必入重自有正刑。若去恶宜疾则应先启，岂有死生大命而潜制下邑愚谓治下囚必病先刺郡求职司与医对共诊验远县家人省视然後处治可使死者不恨生者无怨帝纳其言。
    王慈武帝时为侍中领部兵校尉慈以朝廷讳榜非古旧制上。表曰：夫帝后之德绸缪天地君人之亮蝉联日月至於名族不著昭自方号谥聿宣载伊篇籍所以魏臣据中以建议晋主依经以下诏朝堂置榜先讳悬露义非绵古事启中世空失资敬之情徒乖严配之道。若乃武功鼎臣赞庸元吏，或以秩崇或由姓表故孔悝见铭谓标叔舅子孟应图称题霍氏况以处一之重列尊名以止仁无二之贵夤冲文而止敬昔东平即世孝章巡宫而洒泣新野云：终和熹见似而流涕感循旧类尚或深心矧观徽迹能无恻隐今扃禁遂动延葆盖。若使銮驾停览四时临阅，岂不重增圣虑用感宸衷愚谓空彪简册无益於匪躬直日朝堂宁亏於夕惕伏惟陛下保合万国齐圣群生当删前基之弊轨启皇齐之孝则诏付外群议博士李议据《周礼》凡有新令必奋铎以警众乃退以宪之于王宫注宪表悬之也。太常丞王亻间之议尊极之名宜率土同讳目可得睹口不可言口不可言则知之者绝知之者绝则犯触必众仪曹郎任方议取证明之文亻间之即情惟允直班讳之典，爰自汉世降及有晋历代无爽今之讳榜兼明义训邦之字国实为前事之徵名讳之重情敬斯极故悬诸朝堂缙绅所聚将使起伏晨昏不违耳目禁避之道昭然易从此乃敬恭之深旨何情典之或废尊称霍氏理例乖方居下以名故以不名为重在上必讳故以班讳为尊因心则理无不安即事则习行已久谓宜式尊无所创革慈议不行（讳榜谓朝堂置榜书国庙讳令人避之）。
    王融为中书郎武帝讨雍州刺史王奂融上疏曰：臣每览史传见忧国忘家捐生报德者未曾不抚躬叹惜以为今古共情也。然，或以片言微感一冫食小惠参国士之盼同布素之游耳，岂有如臣独拔无闻之伍过超非分之位名器双假荣禄并升而宴安娱罢之晨优游旰食之日所以敢布丹愚仰闻宸听今议者，或以西夏为念臣窃谓之不尔其故何哉！陛下圣明群臣悉力顺以制逆上而御下诏开赏黜之言微示生死之路方域之人皆相为敌既兵威远临人不自保虽穷鸟必啄固等命於梁鹑困兽斯惊终并悬於厨鹿而母后内难粮食外虚谣言物情属当今会。若籍巫汉之归师骋士卒之馀愤取函谷如反掌凌关塞。若摧枯但士非素蓄无以即用不教民战是谓弃之特希私集部曲豫加习校。若蒙垂许乞隶防卫臣少重名节早习军旅。若试而无绩伏受面欺之诛用。且有功仰酬知人之哲。
    梁贺琛武帝时为散骑常侍是时任职者缘饰奸讠舀深害时政琛启陈事条封奏大略其一事曰：今北边稽颡政是生聚训练之时而天下户口减落诚当今之急务国家之於关外赋税盖微乃至年常租调动致逋积而人失安居宁非牧守之过其二事曰：今天下寄守牧所以皆向贪残罕有廉者良繇风俗侈靡使之然也。欲使人守廉隅吏尚清白安可得耶今诚宜严为禁制道之以节俭贬黜饰纠奏浮华使众皆知变其耳目改其好恶则易於反掌其三事曰：斗筲之人诡竞求进运挈瓶之智徼分外之求以深刻为能以绳逐为务长恶增奸实繇於此今诚愿责其公平之效黜其谗愚之心则下安上谧无徼亻幸之患矣。其四事曰：自征伐北境帑藏空虚今天下无事而犹日不暇给良有以也。夫国弊则省其事而息其费事省则养人费息则财聚。若言小费不足害财则终年不息矣。以小役不足妨人则终年不止矣。书奏不纳。
    陈袁枢为都官尚书高祖长女永世公主先陈留太守钱蒇生子主及并卒於梁世高祖受命唯公主追封至是将葬尚书主客请详议欲加蒇驸马都尉并赠官枢议曰：昔王姬下嫁必诸侯同姓为主闻於公羊之说车服不系显於诗人之篇汉氏初兴列侯尚主自斯已後降嫔素族驸马都尉置繇汉武，或以假诸功臣，或以加於戚属是以魏曹植表云：驸马奉车趣为一号齐职仪曰：凡尚主必拜驸马都尉魏晋以来因而为准盖以王姬之重庶姓之轻。若不加其等级宁可合卺而所以假驸马之位乃崇於皇女也。今公主早薨伉俪已绝既无礼数，何须驸马之授案杜预尚晋宣帝第二女高陵公主晋武践阼而主已亡泰始中追赠公主元凯无复驸马之号梁文帝女新安公主早薨天监初王氏无追拜之事远近二例足以据明公主所生既未及成人之礼无劳此授今宜追赠亭侯时以枢议为长。
    ●卷四百七十二
    ○台省部　奏议第三
    後魏崔玄伯为黄门侍郎与张衮对掌枢要草创制度有司博议国号玄伯议曰：三皇五帝之立号也。或因所生之土或即封国之名故虞夏商周始皆诸侯及圣德既隆万国崇戴称号随本不复更立唯商人屡徙改号曰：殷然犹兼行不废始基之称故诗云：殷商之旅天命玄鸟降而生商宅殷土茫茫此其义也。昔汉高祖以汉王定三秦灭︹楚故遂以汉为号国家虽统北方广漠之土逮於陛下应运龙飞虽号旧邦受命惟新以登国之初改代曰：魏。又慕容永亦奉进魏土夫魏者大明神州之上国斯乃革命之徵验利见之元符也。臣愚以为宜号为魏道武从之，於是四方宾王之贡咸称大魏矣。
    刘洁太武时为尚书令时南州大水百姓阻饥洁奏曰：臣闻天地至公故万物咸育帝王无私而黎民戴赖伏惟陛下以神武之姿绍重光之绪恢隆大业育济群生威之所振无思不服泽之所洽无远不怀太平之治，於是而在自顷边寇内侵戎车屡驾天赞神明所在克殄方难既平皆蒙酬锡勋高者受爵功卑者获赏宠赐优崇有过古义而郡国之民虽不征讨服勤农桑以供军国实经世之大本府库之所资自山以东偏遇水害频年不收就食他所臣闻率土之滨莫非王臣应加哀矜以鸿覆育今南摧强寇西败鬼虏四海晏如人神协畅。若与兆民同享其福则惠感和气苍生悦乐矣。太武从之，於是复天下二岁租赋。
    源贺为给事中时断狱多滥贺上《书》曰：臣闻人所贵者莫贵於生全德之厚者莫厚於宥死然犯死之罪难以尽恕权其轻重有可矜恤今寇贼未殄疆场须防臣愚以为自非大逆赤手杀人之罪其坐赃及盗与过误之愆应入死者皆可原命讠守边境是则已断之体更受再生之恩徭役之家渐虔休息之惠刑措之化，庶几在兹虞《书》曰：流宥五刑此其义也。臣受恩深重思以仰答将违阙庭预增系恋敢上瞽言唯加裁察文成纳之已後入死者皆恕死徙边。
    韩秀献文践阼为给事中参征南慕容白曜军事孝文延兴中尚书奏以敦煌一镇界远西北寇贼路冲虑，或不固欲移就凉州群官会议佥以为然秀独谓非便曰：此蹙国之事非辟土之宜愚谓敦煌之立其来久矣。虽土邻强寇而兵人素习纵有奸窃不能为害循常置戍足以自全退保一方之城聚进塞四夷之窥伺。若徙就姑臧虑人怀异意或贪留重迁情不愿徙脱引寇内侵深为国患。且敦煌去凉州乃千馀里舍远就近边防有阙一旦废罢是启戎心则夷狄交构互相来往恐鬼徒协契侵窃凉土及近诸戍则关右荒扰烽警不息边役烦兴艰难方甚乃从秀议。
    程骏为秘书令献文神主迁於太庙有司奏旧事庙中执事之官例皆赐爵今宜依旧事骏独以为不可。表曰：臣闻名器为帝王所贵山河为区夏之重是以汉祖有约非功不侯必当属有命於大君之辰展心力於战谋之日然後可以应茅土之锡未见预事於宗庙而获赏於疆土徒见晋郑之后以夹辅为至勋吴邓之俦以征伐为重绩周汉既无文於远代魏晋亦靡记於往年自皇道开符乾业创统务高三五之规思隆百王之轨罚颇减古赏实增昔时因神主改清庙致肃而授群司以九品之命显执事以五等之名虽复帝王制作弗相沿袭然当时恩泽岂足为长世之轨乎！乖众之愆伏待罪谴书奏从之文明太后谓群臣曰：言事固当正直而准古典安可依附暂时旧事乎！赐骏衣一袭帛二百疋。
    李冲为内秘书令南都给事中旧无二长唯立宗主督护所以民多隐冒五十家方为一户冲以三正治民所繇来远，於是创三长之制而上之文明太后览而称善引见公卿议之中书令郑羲秘书令高等曰：冲求立三长者乃欲混天下一《法言》似可用事实难行羲。又曰：不信臣言但试行之事败之後当知愚言之不谬太尉元丕曰：臣谓此法。若行於公私有益咸称方今有事之月校比民户亲旧未分民心劳怨请过今秋至冬月徐乃遣使於事为宜冲曰：民者宜也。可使繇之不可使知之。若不因调时百姓徒知立长校户之勤未见均徭省赋之益必心生怨宜及课调之月令知赋税之均既识其事。又得其利因民之欲为之易行著作郎傅思益进曰：民俗既易险易不同九品差调为日已久一旦改法恐成扰乱太后曰：立三长则课有常准赋有恒分苞荫之户可出侥亻幸之人可止何为而不可群议虽有乖异然唯以变法为难更无异议立三长公私便之。
    陈建孝文时为尚书右仆射加侍中与侍中尚书晋阳侯元仙德殿中尚书长乐王穆亮比部尚书平原王陆密。表曰：皇天辅德命集大魏臣等祖父翼赞初兴勤过蜀汉誓固山河享兹景福宠辱休戚与国均焉臣以凡近识无远达皆藉先宠遂荷今任彼已之讥播於群口仰感生成俯自策励顾省驽钝终於无益然饮冰惊寐实怀惭负至於愿天高地厚何日忘之自永嘉之。
    末封豕横噬马南据奄有荆楚及桓刘跋扈祸难相继岱宗隔望秩之敬青徐限见德之风献文皇帝髫龀龙飞道光率土干戚暂舞淮海偃风车书既同华裔将一昊天不吊奄背万邦窃闻刘昱天亡权臣杀害思正之民翘想罔极愚谓时不再来机宜易失毫分之差致悔千里天与不取反受其咎所谓见而不作过在介石者也。宜简雄将号令八方义阳王臣昶深悟存亡远同孙氏苟历运响从则吴会可定脱事有难成则振旅而返进可以扬义声於四海退可以通德信於遐裔宜乘之会运锺今日如合圣听乞速施行脱忤天心愿存臣表徐观後验赏罚随焉帝嘉之韩显宗太和初兼中书侍郎既定迁都显宗上书其一曰窃闻舆驾今夏。若不巡三齐当幸中山窃以为非计也。何者当今徭役宜早息雒京宜速成省费则徭役可简并功则雒京易就往冬舆驾停邺是隙之时犹编户供奉劳费为剧圣鉴矜愍优旨殷勤爵浃高年赉周鳏寡虽赈贷普г今犹恐来夏菜色况三农要时六军会其所损业实为不少虽调敛轻省未足称劳然大驾亲临谁敢宁息往来承奉纷纷道路田蚕废则将来无资此国之深忧也。且向炎暑而六军暴露恐生厉疾此可忧之次也。臣愿舆驾早还北京以省诸州供帐之费并功专力以营雒邑则南州免杂徭之烦北都息分析之叹雒京可以时就迁者佥尔如归其二曰自古圣帝必以俭约为美乱王必以奢侈贻患仰惟先朝皆卑宫室而致力於经略故能基宇开广业祚隆泰今雒阳基趾魏明所营取讥前代伏愿陛下损之。又损顷来北都富室竞以第宅相尚今因迁徙宜申禁约令贵贱有检无得逾制端广衢路通利沟渠使寺署有别四民异居永垂百世不刊之范则天下幸甚矣。三曰窃闻舆驾还雒阳轻将数千骑臣甚为陛下不取也。夫千金之子犹坐不垂堂况万乘之尊富有四海乎！警跸於闱闼之内者岂以为仪容而已盖以戒不虞也。清道而後行尚恐衔橛之或失况履涉山河而不加三思哉！此愚臣之所以悚息伏愿省察其四曰伏惟陛下耳听法音目玩坟典口对百辟心虞万机晷昃而食夜分而寝加以孝思之至随时而深文章之业日成篇卷虽献明所用未足为烦然非所以啬神养性顺无疆之祚庄周有言形有待而知无涯以有待之形役无涯之智殆矣。此愚臣所不安伏愿陛下垂拱司契委下责成惟冕旒垂纟广而天下治矣。高祖颇纳之显宗。又上言曰：进贤求才百王之所先也。前代取士必先正名故有贤良方正之称今州郡贡察徒有秀孝之名而无秀孝之实而朝廷但检其门望不复弹坐如此则可令别贡门望以叙士人何假冒秀孝之名也。夫门望者是其父祖之遗烈亦何所益於皇家益於时者贤才而已苟有才虽屠钓奴虏之贱圣皇不耻以为臣苟非其才虽三后之裔自坠於皂隶矣。是大才受大官小才受小官各得其所以致雍熙议者或云：今世等无奇才不。若取士於门此亦失矣，岂可以世无周召便废宰相而不置哉！但当校其寸长铢重者即先叙之则贤才无遗矣。又曰：夫帝王所以居尊以御下者威也。兆庶所以徙恶以从善者法也。是以有国有家以刑法为治生民之命，於是而在有罪必罚罚必当辜则虽挞之刑而人耻而莫敢犯也。有制不行人得侥亻幸则虽参夷之诛不足以肃自太和以来多坐盗弃市而远近肃清繇此言之止奸在於防检不在严刑也。今州郡牧守邀当时之名行一切之法台阁百官亦咸以深酷为无私以仁恕为容盗迭相敦厉遂成风俗陛下居九重之内视人如赤子百司分万务之要遇下如仇雠是则尧舜止一人而桀纣以千百和气不至盖繇於此《书》曰：与其杀不辜宁失不经实宜敕示百僚以惠元元之命。又曰：昔周王为犬戎所逐东迁河雒镐京犹称宗周以存本也。光武虽曰：中兴实自创业西京尚置京尹亦不废旧今陛下光隆先业迁宅土中稽古复礼於斯为盛岂。若周汉出於不得已哉！按春秋之义有宗庙曰：都无谓之邑此不刊之典也。况北代宗庙在焉山陵焉王业所基圣躬所载其为神乡福地实亦远矣。今便同之郡国臣窃不安愚谓代京宜建畿置尹一如故事崇本重旧以光万叶。又曰：伏见雒京之制居民以官位相从不依族类然官位非常有朝荣而夕辱则衣冠沦於厮竖之邑臧获腾于膏腴之里物之颠倒或至於斯古之圣王必令四民异居者欲其志专而业定则不淫故耳目所习不督而就父兄之教不肃而成仰惟太祖道武皇帝创基拨乱日不暇给然犹分别士庶不令杂居伎作屠沽各有攸处但不设科禁卖买任情贩贵易贱错居混杂假令一处弹筝吹笛缓舞长歌一处严师苦训诵诗讲礼宣令童龀任意所从其走赴舞堂者万数往就学馆者无一此则伎作不可杂居士人不可异处之明验也。故孔父里仁之美孟母三徙之训贤圣明诲。若此之重今令仗作家习士人风礼则百年难成令士人儿童效伎作容态一朝可得是以士人同处则礼教易兴伎作杂居则风俗难改朝廷每选举人士则校其一婚一宦以为升降何其密也。至於别伎作宦途得与膏梁华望接连甍何其略也。此愚臣之所惑今稽古建极光宅中区凡所从居皆是公地分别伎作在於一言有何为疑而阙盛美。又曰：自南伪相承窃有淮北欲擅中华之称。且以招诱边民故侨置中州郡县自皇风南被仍而不改凡有重名其数甚众疑惑书记错乱区宇非所以疆域物土必也。正名之谓也。愚以为可依地里旧名一皆革小者并合大者分署及中州郡县昔以户少并省今人口既多亦可复旧君人也。者以天下为家不得有所私也。故仓库储贮以候水旱之灾供军国之用至於有功德者然後加赐爰及末代乃宠之所隆赐赉无限自此以来亦为大过在朝诸贵受禄不轻土木被锦绮僮妾厌梁肉而复厚赉屡加动以千计。若分赐鳏寡赡济实多如不悛革岂周急不继富之谓也。愚谓事可赏劝则明旨褒扬称事加赐以劝为善不可以亲近之昵猥损天府之储。又曰：宿卫内直者宜令武官习弓矢文官讽书传而今给其蒲博之具以成亵狎之容长矜争之心恣讠宣嚣之慢徒损朝仪无益事实如此之类一宜禁止帝善之。
    高闾为尚书中书监太和十四年秋闾上。表曰：奉癸未诏书以春夏少雨忧饥馑之方臻愍黎元之伤瘁同禹汤罪已之诚齐尧舜引咎之德虑灾致惧询及卿士令各上书极陈损益深恩被于苍生厚惠流于后土伏惟陛下天启圣哲利见纂极钦。若吴天光格宇宙太皇太后以哲赞世稽合三才高明柔克道被无外七政昭宣於上九功咸序於下君人之量逾高谦光之旨弥笃修复祭仪宗庙所以致敬饰正器服礼乐所以宣和增儒官以重文德简勇士以昭武功虑狱讼之未息定刑书以理之惧蒸民之奸宄置邻党以穆之究庶官之勤剧班俸禄以优之知劳逸之难均分民土以齐之甄忠明孝矜贫恤独开纳谠言抑绝谗佞明训以体率土移风虽未胜残去杀成无为之化足以仰答三灵者矣。臣闻皇天无私降临在下休咎之徵繇人召致帝道昌则九畴叙君德衰而伦彝ル休瑞并应享以五福则康于其邦咎徵屡臻罚以六极则害于其国斯乃洪范之实徵神祗之明验及其厄运所缠世锺阳九数乖于天理事违於人谋时则有之矣。故尧汤逢历年之灾周汉遭水旱之患然立功修行终能弭息今考治则有如此之风计运未有如彼之害而陛下殷勤引过事迈前王从星澍雨之徵指辰可必消灾灭祸之符灼然自见虽王畿之内颇为少雨关外诸方禾稼仍茂苟动之以理绥之以和一岁不收未为大损但预备不虞古之善政安不忘危有国常典切以北镇新徙家业未就思亲恋本人有愁心一朝有事难以御敌可宽其往来颇使欣慰开中马城之仓以赈恤之足以感德致力边境矣。明察畿甸之民饥甚者出灵丘下馆之粟以救其乏可以安慰孤贫乐业保土使幽定安并四州之租随运以益其处开关弛禁薄赋贱粜以消其费清其道路恣其东西随丰逐食贫富相赡可以免度凶年不为患苦。又闻常士困则滥窃生匹妇馁则慈心薄凶俭之年民轻违犯可缓其役使急其禁令宜於未然之前申敕外牧。又一夫幽枉王道为亏京师之狱或恐未尽可集见囚於都曹使明折庶狱者重加究察轻者即可决遣重者定状以闻罢非急之作放无用之兽此乃救凶之常法。且以见忧於百姓《论语》曰：不患贫而患不安苟安而乐生虽遭凶年何伤於民庶也。愚臣所见如此而已诏曰：省表闻之当敕有司依此施行。
    邢峦为散骑常侍兼尚书宣武初奏曰：臣闻昔者明王之以德治天下莫不重粟帛轻金宝粟帛乃安国育民之方金玉是虚华损德之物故先皇深观古今去诸奢侈服御尚质不贵雕镂所珍在素不务绮采至乃以纸绢为帐铜铁为辔勒训朝廷以节俭示百姓以忧矜日夜孜孜小大必慎轻贱珠玑示其无设府藏之金裁给而已更不买积以费国资逮景明之初承平之业四疆清晏远迩来同，於是番贡继路商贾交入诸所献货倍多於常虽加以节约犹岁损万计珍货常有馀国用常不足。若不裁其分限便恐无以支岁自非为要须者请皆不受从之。
    源怀宣武景明中为尚书左仆射时有诏以奸吏犯罪每多逃遁因眚乃出并皆释然自今以後犯罪不问轻重而藏窜者远流。若永不出兄弟代徙怀乃奏曰：谨按条制逃吏不在赦限窃惟圣朝之恩异於前宥诸流徙在路尚蒙旋反况有未发而仍遣边戍按守宰犯罪逃走者众禄润既优尚有兹失及蒙恩宥卒然得还今独苦此等恐非均一之法如臣管识谓宜宽之书奏门下以成式既班驳奏不许怀重奏曰：臣以为法贵经通治尚简要刑宪之设所以罗网罪人苟理之所备不在繁典行之可通岂容峻制此乃古今之达政救世之常规伏寻条制勋品以下罪发逃亡遇恩不宥仍流妻子虽欲抑绝奸途匪为通式谨按事条侵官败法专据流外岂九品以上人皆贞白也。其诸州守宰职任清流至有贪浊事发逃窜遇恩免罪勋品以下独乖斯例如此则宽从上流法切下吏育物有差惠罚不等。又谋逆滔天经恩尚免吏犯微罪独不蒙赦使大宥之经不通开坐之路致壅进违古典退乖今律辄率愚见以为宜停书奏帝纳之卢昶为散骑常侍兼尚书时雒阳县获白鼠昶奏曰：谨按瑞典外镇刺史二千石长不祗上命刻暴百姓人民嗟怨则白鼠至臣闻祯不虚见德合乃降妖不妄出咎彰则至是以古之人君或怠瑞以失德或祗变而立功斯乃万古之殷鉴千龄之炯戒比者灾气作恒易亏度陛下流如伤之慈降纳隍之旨哀百姓之无辜引在予之深责举贤黜佞之诏道映於尧先进忠纳谏之言事光於舜右伏读明旨俯观徵谴敢布庸瞽以陈万一窃惟一夫之耕食裁充口一妇之织衣止蔽形年租岁调，则惟常理此外徵求於何取足然自比年以来兵革屡动荆扬二州屯戍不息锺离义阳师旅相继兼荆蛮凶狡王师薄伐暴露原野经秋淹夏汝颍之地率户从戎河冀之境连丁转运。又战不必胜加之退负死丧离旷十室而九细役烦徭日月滋甚苛兵酷吏因逞威福至使通原遥畛田芜罕耕连村接蚕饥莫食而监司因公以责求豪强恃私而逼掠遂令鬻衤豆褐以益千金之资制口腹而充一朝之急此繇牧守令长多失其人郡阙黄霸之君县无鲁恭之宰不思所以安民止思所以润屋故士女呼嗟相望於道路守宰暴贪风闻於魏阙往岁法官按验多挂刑网谓必显戮以明劝诫然後命使覆讦公违宪典或承风挟请轻树私恩或容情受赂辄施己惠御史所劾皆言诬枉申雪罪人更云：清白长侮上之源滋陵下之路忠清之人见之而自怠犯暴之夫闻之以益快白鼠之至信而有徵矣。伏愿陛下垂之鉴察妖灾之起延对公卿广宣庶政引见枢纳博求民隐存问孤寡去其苛碎轻徭省赋与之体息贞良忠谨置之於朝奸罔贪佞弃之於市则九官勿戒而常敬百县不严而自肃士女欣欣人有望矣。诏曰：朕纂承鸿绪伏膺宝历思靖八方惠康四海当必世之期麟凤不降属胜残之会白鼠告咎万邦有罪实唯朕躬尚书敷纳献替是寄谠言有闻朕实嘉美。
    袁翻为尚书殿中郎正始中议选边戍事翻建议曰：臣闻两汉警於西北魏晋备在东南是以镇边守塞必寄威重伐叛柔服实赖温良故田叔魏尚声高於沙漠当阳钜平绩流於江汉纪籍用为美谈古今取为盛德自皇上以明纂御风凝化远威厉秋霜惠г春露能使淮海输诚华阳即序连城请面比屋归仁悬车剑阁岂伊曩载鼓讠金陵复在今日然荆扬之收宜尽一时才望梁郢之君尤须当今秀异自比缘边州郡官至便登疆场统戍阶当即用或植秽德凡人或遇贪家恶子不识字民温恤之方唯知重役残忍之法广开戍逻多置率领或用其左右婚亲或受其货财讲嘱皆无防参御贼之心唯有通商聚敛之意其勇力之兵驱令抄掠。若值疆敌即为奴虏如有执获夺为已富其羸弱老小辈微解金铁之工少闲草木之作无不搜营穷垒苦役百端自馀或伐木高山芸草平陆贩贸往还相望道路此等禄既不多资亦有限皆收其实绢给其虚粟穷其力薄其衣用其工节其食绵冬历夏加之疾苦死於沟渎者常十七八焉是以吴楚间伺审此虚实皆云：粮匮兵疲易可乘扰故驱率犬羊屡犯疆场频年已来甲胄生虮十万在郊千金日费为弊之深一至於此皆繇边任不得其人故延。若斯之患贾生所以痛哭良有以也。夫洁其流者清其源理其末者正其本既失之在始庸可已乎！愚谓自今已後荆扬徐豫梁益诸蕃及所统郡县府佐统军至於戍主皆令朝臣王公以下各举所知必选其才不拘阶级。若能统御有方清高独著威足临戎信能怀远抚循将士得其欢心不营私润专循公利者则就加爵赏使久於其任以时褒赉励其忠款所举之人亦垂优异奖其得士嘉其诚节。若不能一心奉公才非捍御贪忄林日富经略无闻人不见德兵厌其劳者即加显戮用彰其罪所举之人随事免降责其谬荐罚其伪薄如此则举人不得挟其私受任不得孤其举善恶既审沮劝亦明边患永清讥议攸息矣。
    游肇为侍中梁军主徐元明斩其青冀二州刺史张稷首以郁洲内附朝议遣兵赴援肇。表曰：元明之款虽奔救是当然事有损益或惮举而功多或因小而生患不可必也。今六里朐山地实接海陂湖下湿人不可居郁洲。又在海中所谓虽获石田终无所用。若不待连兵六里虽克尚不可守况方事连兵而争非要也。且六里於贼逾要去此闲远。若以闲远之兵攻逼近之众其势既殊不可敌也。灾俭之年百姓饥弊死者亦复不少其何以居宜静之辰兴干戈之役军资粮运取济无所唯见其损未睹其益。且亲附之民复化犹近特须安帖不宜劳之劳则怨生怨则思叛思叛则不自安不安则扰动脱尔则连兵难解事不可轻宜损兹小利不使大损宣武并不纳。
    任城王澄为尚书令正始之末诏百司并升一级而执事不达旨意刺史守令限而不及孝明初澄奏曰：窃惟构郁起泽及百司企春望荣内外同庆至於赏陟不及守宰尔来十年冤讼不绝封回自镇远安州入为太尉长史元匡自征虏常州入为宗卿二人迁授并在先诏应蒙之理备在於斯兼州佐停私之徒陪臣郡丞之例尚蒙天泽下降荣及当时然参佐之来皆因府主今府主不г佐官独预弃本赏末愚谓未允今计刺史守宰之官请准回匡悉同限上允初旨百司之章下覆讼者元元之心诏曰：自今以後内外之事尝经先朝者不得重闻澄奏曰：臣闻尧悬谏诤之鼓舜置诽谤之木皆所以广耳目於刍荛达四聪於天下伏惟太祖开基化隆自远累圣相承於今九帝重光叠照污隆必同与夺随时道无常体思过如渴言重千金故称无讳之朝迈踪三五高祖冲年纂历文明协统变官易律未为违典及慈圣临朝母仪县爰发慈令垂心滞狱深枉者仰日月於九泉微屈者希曲於盆下乃格以先朝限以一例斯诚奉遵之本心实乖元元之至望在於谦挹有乖旧典谨寻抱枉求直或至累朝毫之差正之宜速谬。若千里驷马弗追故礼有损益事有可否父有诤子君有谏臣琴瑟不调理宜改作是以防川之论小决则通乡校之言壅则败国矧伊陈屈而可抑以先朝。且先屈者非故屈之或有司爱憎或执事浊僻空文致法以误视听如此冤塞弥在可哀僭之与滥宁失不经乞收今旨还依前诏诏曰：省奏深体毗旨之情三皇异轨五代殊风一时之制何必诠改必谓虚文设旨理存可申者何容不同来执可依往制。又前来尚书文簿诸曹须则出借时公车署以理冤事重奏请真案澄执奏以尚书政本特宜远慎故凡所奏阁道通之盖以秘要之地防其宣露宁有古制所重今反轻之内犹设禁外更宽也。宜缮写事意以付公车诏从之。又御史中尉东平王匡奏请取景明元年已来内外考簿吏部除书中兵勋案并诸殿最欲以案校窃阶盗官之人灵太后许之澄。表曰：臣闻三季之弊繇於烦刑火德之兴在於三约是以老云：法令滋彰盗贼多有。又曰：其政察察其民缺缺。又曰：天网恢恢疏而不漏是故欲求治本莫。若省事清心昔汉文断狱四百几致刑措省事所致也。萧曹为相载其清静画一之歌清心之本也。今欲求之於本宜以省事为先使在位群官慕萧曹之心以毗圣化如此则上下相安远近相信百司不怠事无愆失岂宜扰世教以深文烹小鲜以烦手哉！臣窃惟景明之初暨永平之末内外群官三经考课逮延昌之始方加黜陟五品已上引之朝堂亲决圣目六品已下例繇敕判自世宗晏驾大宥三行所以荡除故意与物更始革世之事方相穷以臣愚见谓为不可。又是尚书职分枢机出纳昔魏明帝卒至尚书门陈矫抗辞帝惭而返夫以万乘之重非所宜行犹屈一言惭而回驾群官百司而可相乱乎！故陈平不知钱之数丙吉不问僵道之死当时以为达治历代用为美谈但各宜守其职思不出位洁已以励时靖恭以致节。又寻御史之体风闻是司至於冒勋妄考皆有处分。若一处有风谣即应摄其一簿研检虚实。若差舛不同伪情自露然後绳以典刑人孰不伏，岂有移一省之案取天下之簿寻两纪之事穷革世之尤如此求过谁堪其罪斯实圣朝所宜重慎也。灵太后纳之乃止。
    孙绍为门下录事与常景等共修律令延昌中绍。表曰：臣闻建国有计虽危必安施化能和虽寡必盛治乖人理虽合必离作用失机虽成必败此乃古今同然百王之定法也。伏惟大魏应天明命肇启无穷必世後仁祚隆七百今二虢京门了无严防南北二中复阙固守长安邺城股肱之寄穰城上党腹背所凭四军五校之轨领护分事之职徵兵储粟之要舟车水陆之资山河要害之权缓急去来之用持平赴救之方节用应时之法特宜修置以固堂堂之基持盈之体何得而忽居安之辰故应危惧矣。且法开清浊而清浊不平申滞理冤而卑寒亦免士庶同悲兵徒怀怨中正卖望於下里主案舞笔於上台真伪混淆知而不纠得者不欣失者倍怨使门齐身等而泾渭奄殊类应同役而苦乐悬异士人居职不以为荣兵士役苦心不忘乱故有竞弃本生飘藏他土或诡名托养散在人间或忘命山薮渔猎为命或投伏︹豪寄命衣食。又应迁之户逐乐诸州应留诸户避寒归暖兼职人子弟随逐浮游南北东西卜居莫定关禁不修任意取如此之徒不可胜数爪牙不复为用百工争弃其业混一之计事实阙如考课之方责办无日流浪之徒决须精校今强敌窥时边黎伺隙内民不平久戍怀怨战国之势窃谓危矣。必造祸源者北边镇戍之人也。若夫一统之年持平用之者大道之计也。乱离之期纵横作之者行权之势也。故道不可久须文质以换情权不可常随污隆以牧物文质应世道形自安污隆获衷权势亦济。然则王者计法之趣化物之规圆方务得其境人物不失其地。又先帝时律令并议律寻施行令独不出十馀年矣。臣以令之为体即帝王之身也。分处百揆之仪安置九服之节经纬三才之伦包罗六卿之职措置风化之门作用赏罚之要则是有为之枢机世法之大本也。然修令之人亦皆博古依古撰置大体可观比之前令精粗有在但主议之家太用古制。若全依古高祖之法复须降谁敢措意有是非哉！以是争故久废不理然律令相须不可偏用今律班令止於事甚滞。若令不班是无典法臣下执事何依而行臣等修律非无勤止署下之日臣乃无名是谓农夫尽力他食其秋功名之所实怀於悒。
    元晖孝明初徵拜尚书左仆射诏摄吏部选事上疏曰：臣闻治人之本实委守牧之官得其人则政平物理失其人则讼兴怨结自非察访善恶明加贬赏将何以黜彼贪怠陟此清勤也。窃以大使巡省必广迎送之费御史驰纠颇兴威滥之刑。且尔往还理不委悉纵有简举良未平当愚谓宜令三司八座侍中黄门各布耳目外访州镇牧将治人守令能否。若德教有方清白独著宜以名闻即加褒陟。若治绩无效贪暴远闻亦便示牒登加贬退如此则不出庭户坐知四方端委垂拱明赏审罚矣。又表以御史之职鹰是任必逞爪牙有所噬搏。若选後生年少血气方刚者恐其轻肆劲直伤物处广愚谓宜简宿官经事忠良平慎者为之诏付外依此施行後诏晖与任城王澄京兆王愉东平王康共决门下大事晖。又上书论政要其一曰御史之职务在得贤必得其人不拘阶秩久於其事责其成功其二曰安人宁边观时而动顷来边将亡远大之略贪万一之功楚梁之好未闻而蚕妇之怨屡结斯乃庸人所为锐於奸利之所致也。平吴之计自有良图不在於一城一戍也。又河北数州实为国之基本饥荒多年户口流散方今境上兵复徵发即如此日何易举动愚谓数年以来唯宜静边以息征役安人劝农惠此中夏请严敕边将自今有贼戍求内附者不听辄遣援接皆须表闻违者虽有功请以违诏书论三曰国之资储唯藉河北饥馑积年户口逃散生长奸诈因共隐藏出缩老小妄注死失收人租调割入於己人困於下官损於上自非更立权制善加检括损耗之来方在未已请求其议明宣条格帝纳之。
    源子恭为尚书北主客郎中摄南主客事梁亡人许周自称给事黄门侍郎朝士翕然咸共信待子恭奏曰：徐州表投化人许团并其弟周等究其牒状周列云：已萧衍黄门侍郎。又称心存山水不好荣宦屡曾辞让贻彼赫怒遂被出为齐康郡因尔归国愿毕志嵩岭比加采访略无证明寻其表状。又复莫落案牒推理实有所疑何者昔夷齐独往周王不屈其志伯况辞禄汉帝曲成其美斯实古先王必有不臣之人者也。萧衍虽复崎岖江右窃号一隅至於处物未甚悖礼，岂有士辞荣禄而苟不听之哉！推察情理此则孟浪假萧衍昏狂不存雅道逼士出郡未为死急何宜轻去生养之土长辞父母之邦乎！言不好荣官志愿嵩岭者初留之日即应杖策寻山负帙氵公水而乃广寻知己遍造执事希荣之心已见逃宦之志安在昔梁鸿去乡终佣吴会逢萌浮海远客辽东并全志养性逍遥而已考之事实何其悬哉！。又其履历清华名位高达计其家累应在不轻今者归化何其孤回设使当时遽不得携将及其来後家赀产业应见簿敛尊畀口累亦当从法而周兄弟怡然常无忧戚。若无种族理或可通如有不坐便应是衍故遣非同投化推究二三真伪难辨请下徐扬二州密访必令获实不盈数旬玉石可睹，於是诏推访周果以罪归阙便假职位如子恭所疑。
    萧宝寅为尚书左仆射正光四年上。表曰：臣闻尧典有黜陟之文《周书》有考绩之法虽其源难得而寻然条流抑亦可以知矣。大较在於官人用才审於所莅练迹校名验於虚实，岂有臧否得之馀论优劣著於历试者乎！既声穷於月旦品定於黄纸用效於名辈事彰於台阁则实赏罚之途差有商准用舍之宜非无依据虽复勇进忘退之俦奔竞於市里过分亡涯之请驰骛於多门犹。且顾其声第慎其与夺器分定於下爵位悬於上不可妄叨故也。今窃见考功之典所怀未喻敢竭无隐试陈万一何者窃惟文武之名在人之极地德行之称为生之最首忠贞之美立朝之誉仁义之号出处之端自非职惟九官任当四岳授曰：尔谐让称俞往将何以克厌大名允兹令问自比以来官罔高卑人无贵贱皆饣希辞假说用相褒举泾渭同波薰莸共器求者不能量其多少与者不复其是非遂使冠履相贸名与实爽谓之考功事同陟纷纷漫漫焉可胜言。又在京之官积年一考其中或所事之主迁移数四或所奉之君身名废绝或具僚离索或同事凋零虽当时文簿纪其殿最日久月深散落都尽人有去留谁复掌其勤惰或停休积稔或分隔数干累年之後方思追访声迹立其考第无不苟相悦附共为唇齿饰垢掩疵妄加丹素趣令得阶而已无所顾惜贤达君子未免斯患中庸已下夫复何论官以求成身以请立上下相蒙莫斯为甚。又勤恤人隐咸归守令厥任非轻所责实重然及其考课悉以六载为程既而限满代还复经六年而叙是则岁周十二始得一阶於东西两省文武职公府散佐无事冗官或数旬方应一直或朔望止於朝及其考日更得四年为限是一纪之中便登三级彼以实劳剧任而迁贵之路至难此以散位虚名而升陟之方甚易何内外之相悬令厚薄之如是。又闻之圣人大宝曰：位何以守位曰：仁孟子亦曰：仁义忠信天爵也。公卿大夫人爵也。古之人修其天爵而人爵从之故虽文质异时污隆殊世莫不宝兹名器不以假人是以赏罚之柄常自持也。至乃周之蔼蔼五叔无官汉之察察馆陶徒请，岂不重骨肉私亲爱诚以赏罚一差则无以惩劝至公替则觊觎相欺故至慎至惜殷勤。若此况乎！亲非肺腑才乖秀逸或充单介之使始无汗马之劳或说兴利之规终悬十一之润皆虚张无功妄指赢益坐获数阶之官藉成通显之贵，於是巧诈萌生伪辨锋出役万虑以求荣开百方而逐利握枢秉钧者亦知其。若斯但抑之则其流已注引之则有何纪极夫琴瑟在於必和更张求其调去者既不可追来者犹或宜改案周官太宰之职岁终则令官府各正所同受其会计听其致事而诏於王三岁则大计群吏之治而诛赏之愚谓今可粗依其准见居官者每岁终本曹皆明辨在官日月具才行能否审其实用而注其上下游辞宕说一无取焉列上尚书覆其合否如有纰缪即正而罚之不得方复推诘委否容其进退既定其优劣善恶交分庸短下第黜凡以明法务忠清甄能以记赏总而奏之经奏之後考功曹别书於黄纸油帛一通则本曹尚书与令仆印署留於门下一通则以侍中黄门印署掌在尚书严加缄密不得开视考绩之日然後对共裁量如此则少存实录薄止奸回其内外考格裁非庸管乞求博议以为画一。若殊谋异策事关兴废遐迩所谈物无异议者自可临时斟酌匪拘恒例至如援流引比之诉冒荣求级之请如不限以关键肆其傍通则蔓草难除涌流遂积秽我彝章挠兹大典谓宜明加禁断以全至治开返本之路杜浇弊之门如斯则吉士盈朝薪载焕矣。诏付外博议以为永式竟无所定时梁西丰侯正德来降宝寅。表曰：伏见扬州表萧正德自云：避祸远投宸掖背父叛君骇议众口深心指趣厥情难测臣闻立身行道始於事亲终於事君故君亲尽之以常敬严父兼之以博爱斯人伦之所先王教之盛典三千之罪莫大於不孝毁则藏奸常刑靡赦所以晋恭获谤无所逃死卫受诬二子继没亲命匪弃国孰无父况今封豕尚存长蛇未灭偷生江表自安毒而正德居犹子之亲窃通侯之贵父荣於国子爵於家履霜弗闻去就先结隔绝山淮温冫青永尽定省长违报复何日以此为心心可知矣。皇朝绵基累叶恩均四海自北徂南要荒仰泽能言革化无思不韪贲玉帛於丘园标忠孝以纳赏列藁街于伊雒集华裔其如归披钅身之酋屈滕而请吏交趾文身之渠款关而效质至如正德宜甄义以致贬昔越栖会稽赖宰以获立汉困彭城实丁公而获免吴项已平二臣即法，岂不录其情哉！欲明责以示後况遗君忽父狼子野心既不亲亲安能亲人中间变诈或有万等伏惟陛下圣镜自天钦光纂历昭德塞违以临群后脱包此凶鬼之列位百官是象其何诛焉臣[C260]结祸深痛缠肝髓日暮途遥复报无日岂区区於一竖哉！但才虽庸近职居献替愚衷寸抱敢不申陈伏愿圣慈少垂察览访议槐棘论其是非使秋霜春露施之有在相鼠攸刺遄死有归无令申受笑於苟存曾闵沦名於盛世正德既至京师朝臣待之尤薄岁馀还叛。
    张普惠为尚书右丞诏访冤屈普惠上疏曰：诗称文王孙子本枝百世《易》曰：大君有命开国承家皆所以明德睦亲维城作翰汉祖封爵之誓曰：使黄河如带泰山如砺国以永存爰及苗裔。又申之以丹书之信重之以白马之盟其以︹大分王罪犯蹙邑者盖有之矣。未闻父基子构世载忠贤一死一削用为恒典者也。故尚书令臣肇未能远稽古义近究成旨以初封之诏有亲王二千户始蕃一千户二蕃五百户三蕃三百户谓是亲疏世减之法。又以开国五等有所减之言以为世减之趣遂立格奏夺称是高祖本意仍被旨可差谬之来亦已甚矣。遂使勋亲怀屈幽显同冤纷讼弥年莫之能息臣辄远研先旨格穷其事世变减夺今古无据。又寻诏书称昔未可采今始列辞岂得混一罔分远近也。故乐良乐安同蕃异封广阳安丰属别户等安定之嫡邑齐亲王河间戚近更从蕃食是乃太和之恩旨初封之伦级勋亲兼树非世减之大验者也。博陵袭爵亦在太和之年时不世减以父常全食足户充本同之始封减从今式如此则减者减其所足之外足者足其所减之内减足之旨乃为所贡所食尔欲使诸王开国弗专其民赋役之差贵贱有等盖准拟《周礼》公侯伯子男贡税之法王食其半公食三分之一侯伯四分之一子男五分之一是以新兴得足充本清渊吏多减户故始封承袭俱称所减谓减之以贡食谓食之於国斯实高祖霈然之诏减实之理圣明自释求之史帛犹有未尽时尚书臣疑减足之参差旨。又判之以开训所减之旨可以不疑於世减矣。而臣肇弗稽往事曰：五等有所减之格用为世减之法以王封有亲疏之等谓是代削之条妄解成旨雷同世夺以此毒天下民其从乎！故太傅任城文宣王臣澄枢弼累朝识洞今古为尚书之日殷勤执请孜孜於重议被旨不许於此遂停。又律罪例减及先帝之缌麻令给亲恤止当世之有服律令相违威泽异品使七庙曾玄不治末恤嫡封则赋禄无穷枝庶则属绝内贬仪刑作孚亿兆何观夫一人吁嗟尚曰：亏治今诸王五等各称其冤七庙之孙并讼其初陈诉之案盈於省曹朝言巷议咸云：其苦恐非先王所以建万国亲诸侯睦九族之义也。臣猥忝今任於兹五年推寻旨格谓无世减之理谓近遵高祖减食之谋远循百代象贤之诰退繇九伐进从九仪则刑罚有伦封不虚黜斯乃文王所以克慎不敢侮於鳏寡而况於公侯伯子男乎！今旨访冤滞愚以此为大者求寻光锡之诏并诸条所夺所请事事穷审诸王开国非犯罪削夺者并求还复其昔常全食足户充本减从今式者从前则力多於亲懿全夺则减足之格不行愚谓禄力并应依所之食而食之。若是则力少蕃王粟帛仍本户邑虽盈之减两秦既有全食足户之异故不得同於新封之力尔亲恤所裒请阙依律断伏惟亲亲尊贤位必功立尊贤以司民其可不慎乎！亲亲以睦族其可弃乎！如脱蒙允求以日判为始其前来吏秩悉年久不追臣。又闻明德慎罚文王所以造周咸有一德殷汤所以革夏故能上令下从风动斯偃畏之如雷电敬之如神明是以天子家天下绥万国。若天之无不覆地之无不载迁都之构庶方子来泽所沾降及陪皂宁有岳牧二千石县令丞尉治中别驾及诸军幢受命於朝廷而可不豫乎！此之班雨之不平谓是当时有司出纳之未允何以明之仰寻世宗诏书百官普进一级中有朝臣刺史登时褒授内外贵贱莫不同泽。又覆奏称爰及陪皂明无不逮自後人率其心纷纶盈庭误惑视听限以前更为年断六年三年之考以意折之前後之岁隔而绝之遂使如纶之旨顿於一朝前六年上第者全不得三年上第者蒙半阶而已前後合考者隔绝而不得无考者无折而全前後有考无考并蒙全与否乖违勤旧弥屈差。若毫谬以千里其此之谓乎！《易》曰：言行君子之所以动天地可不慎与言之不从无以抑之遂奏夺牧守外禄全不与散官改为四年之考前者八年一阶政令不一冤讼惟甚与而复夺其本在兹致使邀驾击鼓者无理以加其罪诽谤公听者无辞以抑其言尊所繇生悖慢所繇起夫琴瑟不调弛而更张善人国之本也。其可弃乎！诗云：乐只君子邦家之基尧典曰：克明俊德吕刑曰：何择非人周官曰：官弗必备惟其人咎繇曰：无旷庶官天工人其代之诗云：人之云：亡邦国殄悴。又曰：雨我公田遂及我私孔子曰：不患寡而患不均如此则官必择人则宜溥请远遵正始元旨近准圣明二内外百官悉同一阶不以前折考不以散任增年则同共澍四海均洽如谓未可宜以权理折之《易》曰：圣人之大宝曰：位何以守位曰：仁春秋《传》曰：一曰择人如此则乃可无不可无考守宰之既以追夺则百官之不应独г溥泽既收复谁敢怨夫三载之考兴於太和再周之陟通於景明剧禄力自有加减陪臣以事省降而考则三年朝官既禄等平曹更四周乃陟考禄参差各称其枉。且一日于役征戍苦於烦任终年专使决断重於陪臣恒上。若通於三载之考无隔折则各盈其分亦足以近塞群口远绥四方日失求贤犹有所失况不遵择人之训唯以停久而进乎！自今已後考黜愿以三宅革心选进愿以三俊居德《书》曰：举能其官惟尔之能称非其人惟尔弗任斯周道所以佑辟康民敢不敬守臣忝官枢副毗察冤讼寤寐惟省谓宜追正愚固所陈万无可采。
    辛雄孝昌末为尚书右丞上疏曰：帝王之道莫尚於安民安民之本莫加於礼律礼律既设择贤而行之天下雍熙无非任贤之功也。故虞舜之盛穆穆标美文王受命济济以康高祖孝文皇帝天纵大圣开复典谟选三代之异礼采二汉之典法端拱而四方安刑措而兆民治世宗重光继轨无念聿修官人有道万里清谧陛下勤劳日昃躬亲庶政求瘼恤民无时憩而黔首纷然兵车不息以臣愚见可得而言自神龟末来专以停年为选士无善恶岁久先叙职无剧易名到授官执案之吏以差次日月为功能铨衡之人以简用老旧为平直。且庸劣之人莫不贪鄙委{豆斗}筲以共治之重硕鼠以百里之命皆货贿是求肆心纵意禁制虽烦不胜其欲致令徭役不均发调违谬箕敛盈门囚执满道二圣明诏寝而不遵画一之法悬而不用自此夷夏之人相将为乱，岂有馀恨哉！盖繇官授不得其人百姓不堪其命故也。当今天下黔黎久经寇贼父死兄亡子弟沦陷流离艰危十室而九白骨不收孤靡恤财殚力尽无以卒岁宜及此时早加慰抚盖助陛下治天下者唯在守令最须简置以康治道但郡县选举繇来颇轻贵游隽才莫肯居此宜改其弊以定官方请上等郡县为第一清中等为第二清下等为第三清选补之法妙尽才望如不可并後地先才不得拘以停年竟无铨革三载黜陟有称者补在京名官如前代故事不历郡县不得为内职则人思自勉上下同心枉屈可申强暴自息刑政日平民俗奉化矣。复何忧於不治何恤於逆徒也。窃见今之守令清慎奉治则政平讼理有非其才则纲维荒秽伏愿陛下暂留天心较其利害则臣言可验不待终朝昔杜畿宽惠河东无警苏则分粮金城克复略观古今风俗迁讹无不任贤以相化革朝任夕治功可立待。若遵常习故不明选典欲以静民便恐无日书奏不行。
    ●卷四百七十三
    ○台省部　奏议第四
    北齐高隆之初仕魏为尚书右仆射自孝明孝昌之後天下多难刺史太守皆为当部都督虽无兵事皆立佐僚所在颇为烦扰隆之表请自非实在边要见有兵马者悉皆断之。又朝贵多假常侍以取貂蝉之饰隆之自表解侍中并陈请假侍中服者请亦罢之诏皆如表自军国多事冒名窃官者不可胜数隆之奏请检括旬日获五万馀人而群小ん嚣隆之惧止王後主时为散骑常侍武平五年陈人寇淮南诏令群官共议御捍封疆辅相请出讨击曰：官军频经失利人情骚动。若复兴兵黩武出顿江淮恐北敌西寇乘我之弊倾国而来则大事去矣。莫。若薄赋省徭息民养士使朝廷协睦遐迩归心征之以仁义鼓之以道德天下皆当肃清岂直伪陈而已录尚书事高阿那肱谓众曰：从王武卫者南席众皆同焉。
    後周苏绰为度支尚书太祖方欲革易时政务弘︹国富民之道故绰得尽其智能赞成其事减官员置二长并置屯田以资军国。又为六条诏书奏施行之其一先治心曰：凡今之方伯守令皆受命天朝出临下国论其尊贵并古之诸侯也。是以前世帝王每称共治天下者惟良守宰耳明知百僚卿尹虽各有所司然其治民之本莫。若宰守之凡重也。凡治民之体先当治己心心者一身之主百行之本心不清净则思虑妄生思虑妄生则见理不明见理不明则是非谬乱是非谬乱则一身不能自治安能治民也。是以治民之本在於清心而已夫所谓清心者非不贪货财之谓也。乃欲使心气清和志意端静心和志静则邪僻之虑无因而作邪僻不作则凡所思念无不皆得至公之理率至公之理以临其民则彼下民孰不从化是以称治民之本先在治心其次。又在治身凡人君之身者乃百姓之表一国之的也。表不正不可求直影的不明不可责射中今君身不能自治而望治百姓是犹曲表而求直影也。君行不能自修而欲百姓修行者是犹无的而责射中也。故为人君者必心如清水形如白玉躬行仁义躬行孝悌躬行忠信躬行礼让躬行廉平躬行俭约然後继之以无倦加之以明察行此八者以训其民是以其人畏而爱之则而象之不待家教日见而自兴行矣。其二敦教化曰：天地之性唯人为贵明其有中和之心仁恕之行异於木石不同禽兽故贵之耳然性无常守随化而迁化於敦朴者则质直化於浇伪者则浮薄浮薄者则衰弊之风质直者则淳和之俗衰弊则礻固乱交兴淳和则天下自治治乱兴亡无不皆繇所化也。然世道凋遗已数百年大乱滋甚。且二十岁民不见德唯兵革是闻上无教化惟刑罚是用而中兴始尔大难未平加之以师旅因之以饥馑凡百草创率多权宜致使礼让弗兴风俗未改比年稍登稔徭赋差轻衣食不切则教化可修矣。凡诸牧守令长各宜洗心革意上承朝旨下宣教化矣。夫化者贵能扇之以淳风浸之以太和被之以道德示之以朴素使百姓日迁於善邪伪之心嗜欲之性潜以消化而不知其所以然此之谓化也。然後教之以孝悌使民慈爱教之以仁顺使民和睦教之以礼义使民敬让然慈爱则不遗其亲和睦则无怨於人敬让则不竞於物三者既备则王道成矣。此之谓教也。先王之所以移风易俗还淳反素垂拱而临天下以至於太平者莫不繇此此之谓要道也。其三尽地利曰：人生天地之间以衣食为命食不足则饥衣不足则寒饥寒切体而欲使民兴行礼让者。此犹逆坂走丸势不可得也。是以古之圣王知其。若此故先足其衣食然後教化随之夫衣食所以足者在於地利尽地利所以尽者繇於劝课有方主此教者在乎！牧守令长而已民者冥也。智不自周必待劝教然後得尽其力诸州郡县每至岁首必戒敕部民无问少长但能操持农器者皆令就田垦发以时勿失其所及布种既讫嘉苗须理麦秋在野停於室。若此之时皆宜少长悉力男女并功。若援溺救火寇盗之将至然後可使农夫不废其业蚕妇得就其功。若有游手怠惰早归晚出好逸恶劳不勤事业者则正长牒名郡县守令随事加罚罪一劝百此则明宰之教也。夫百亩之田必春耕之夏种之秋收之然後冬食之此三时者农之要也。若失其一时则不可得而食故先王之戒曰：一夫不耕天下必有受其饥者一妇不织天下必有受其寒者。若此三时不务省事而令民废农者是则绝民之命驱以就死然单劣之户及无牛之家劝令有无相通使得兼济三农之隙及阴雨之暇。又当教民种桑植果艺其菜蔬修其园圃畜育鸡豚以备生生之资以供养老之具夫为政不欲过碎碎则民烦劝课亦不容太简简则民怠善为政者必消息时宜而烦简之中故《诗》曰：不刚不柔布政优优则百禄是求如不能尔则必舀於刑辟矣。其四擢贤良曰：天生蒸民不能自化故必立君以理之人君不能独理故必置臣以佐之上自帝王下至列国置臣得贤则治失贤则乱此乃自然之理百王不能易也。今刺史县令悉有僚吏皆佐治之人也。刺史府官则命於天朝其州吏以下并牧守自置自昔以来州郡大吏但取门资多不择贤良末曹小吏唯试刀笔并不问志行夫门资者乃先世之爵禄无妨子孙之愚瞽刀笔者乃身外之末材不废性行之浇伪。若门资之中而得贤良是则策骐骥而取千里也。若门资之中而得愚瞽是则土牛木马形似而用非不可以涉道也。若刀笔之中而得志行是则金相玉质内外俱美实为人宝也。若刀笔之中而得浇伪是则饰画朽木悦目一时不可以充榱椽之用也。今之选举者当不限资荫唯在得人苟得其人自可起厮养而为卿相伊尹傅说是也。而况州郡之职乎！苟非其人则丹朱商均虽帝王之胤不能守百里之封况於公卿之胄乎！繇此而言官人之道可见矣。凡所求材艺者为其可以理民。若有材艺而以正直为本者必以其材而为理也。若有材艺而以奸伪为本者将因其官而为乱也。何致化之可得乎！是故将求材艺必先择志行其志行善者则举之不善者则去之而今择人者多云：邦国无贤莫知所举此乃未之思也。非理之论所以然者古人有言明王聿兴不降佐於昊天大人基命不擢才於后土常引一世之人理一世之务故殷周不待稷契之臣魏晋无假萧曹之佐仲尼曰：十室之邑必有忠信如丘者焉，岂有万家之都而云：无士但求之不勤择之不审或用之不得其所任之不尽其材故云：无耳古人云：千人之秀曰：英万人之英曰：俊今之智效一官行闻一邦者，岂非近英俊之士也。但能勤而审之去虚取实各得州郡之最而用之则民无多少皆足化矣。孰云：无贤夫良玉未剖与瓦石相类名骥未驰与驽马相杂及其剖而莹之驰而试之玉石驽骥然後始分彼贤士之未用也。混於凡品竟何以异要任之以事业责之以成务方与彼庸流较然不同昔吕望之屠钓百里奚之饭牛生之扣角管夷吾之三败当此之时悠悠之徒岂谓其贤及升王朝登霸国积数十年功成事立始识其奇士也，於是後世称之不容於口彼瑰伟之才不世之杰尚不能以未遇之时自异於凡品况降此者哉！。若必待太公而後用是千载无太公必待夷吾而後任是百世无夷吾所以然者事必从微而至著功必积小以至大，岂有未任而已成不用而先达也。若识此理则贤可求士可择得贤而任之得士而使之则天下之理何向而不可成也。然善官人者必先省其官官省则善人易充善人易充则事无不理官烦则必杂不善之人杂不善之人则政必有得失故语曰：官省则事省事省则民清官烦则事烦事烦则民浊清浊之繇在於官之烦省案今吏员其数不少昔民殷事广尚能克济况今户口减耗依员而置犹以为少如闻在下州郡尚有兼假扰乱细民甚为无理诸如此辈悉宜罢黜无得习尝非直州郡之官宜须善人爰至党族闾里正长之职皆当审择各得一乡之选以相监统夫正长者理民之基基不倾者上必安凡求贤之路自非一途然所以得之审者必繇任而试之考而察之起於居家至於乡党访其所以观其所繇则人道尽矣。贤与不肖别矣。率此以求则庶无愆悔矣。其五┰狱讼曰：人受阴阳之气以生有情有性性则有善情则为恶善恶既分而赏罚随焉赏罚得中则恶止而善劝赏罚不中则民无所措手足民无所措手足则怨叛之心生是以先王重之特加戒慎夫戒慎者欲使察狱之官精心悉意推究事源先之以五听参之以证验妙睹情状穷隐伏使奸无所容罪人必得然後随事加刑轻重皆当赦过矜愚得情勿喜。又能消息情理斟酌礼律无不曲尽人心而远明大教使获罪者如归此则善之上者也。然宰守非一不可人人皆有通识推理求情时或难尽唯当率至公之心去阿枉之志务求曲直念尽平当听察之理必穷所见然後考讯以法不苛不暴有疑则从轻未审不妄罚随事断理狱无停滞此亦其次。若乃不以仁恕而肆其残暴同民木石专用捶楚巧诈者虽事彰而获免辞弱者乃无罪而被罚有如此者斯则下矣。非共理所寄今之宰守当勤於中科而慕其上善如在下条则刑所不赦。又当深思远大念存德教先王之制曰：与杀无辜宁赦有罪与其害善宁其利淫明必不得中宁滥舍有罪不谬害善人也。若今之从政者则不然深文巧劾宁致善人於法不免有罪於刑所以然者非皆好杀人也。但云：为吏宁酷可免後患此则情存自便不念至公奉法如此皆奸人也。夫人者天地之贵物一死不可复生然楚毒之下以痛自诬不被申理遂陷刑戮者将恐往往而有是以自古以来设五听三宥之法著明慎庶狱之典此皆爱民甚也。凡伐木杀草田猎不顺尚违时令而亏帝道况刑罚不中滥害善人宁不伤天心犯和气也。天心伤和气损而欲阴阳调四时顺序万物阜安苍生悦乐者不可得也。故语曰：一夫吁嗟王道为之倾覆正谓此也。凡百宰守可不慎乎！。若有深奸巨猾伤化败俗悖乱人伦不忠不孝故为悖道者杀一儆百以清王化重刑可也。识此二途则刑政尽矣。其六均赋役曰：圣人之大宝曰：位何以守位曰：仁何以聚人曰：财明王必以财聚人以仁守位国而无财位不可守是故三五以来皆有征税之法虽轻重不同而济用一也。今寇逆未平军国费广虽未遑减省以┰民瘼然宜令平均使下无怨夫平均者不舍豪︹而徵贫弱不纵奸巧而困愚拙此之谓均也。故圣人曰：盖均无贫然财货之生其功不易纺绩织起於有渐非旬日之间所可造次必须劝课使预营理绢乡先事织麻土早修纺绩先时而备至时而输故王赋获供下民无困如不预劝戒临时迫切复恐稽缓以为己过捶扑交至取办目前富商大贾缘兹射利有者从之贵买无者与之举息输税之民，於是弊矣。租税之时虽有大式至於斟酌贫富差次先後皆事起於正长而系之於守令。若斟酌得所则政和而民悦。若简理无方则吏奸而民怨。又差发徭役多不存意致令贫弱者或重徭而远戍富︹者或轻使而近防守令用怀如此不存恤民之心皆王政之罪人也。太祖甚重之尝置诸座右。又令百司习诵之其牧守令长非通六条及计帐者不得居官。
    隋柳为司武中士平齐之後帝大赏从官留京者不预上。表曰：今太平告始信赏宜明酬勋报劳务先有本屠城破邑出自圣规斩将搴旗必繇神略。若负戈擐甲征劬劳至於镇抚国家宿卫为重俱禀成算非专已能留从事同功劳须等皇太子以下实有守宗庙之功昔萧何留守茅土先於平阳穆之居中殁後犹蒙忧策不胜管见奉表以闻，於是留守并加级。
    杨尚希高祖开皇初为河南道行台兵部尚书见天下州郡过多上表曰：自秦并天下罢侯置守汉魏及晋邦邑屡改窃见今郡县倍多於古或地无百里数县并置或户不满千二郡分领具寮以众资费日多吏卒。又倍租调岁减清才良百分无一动须数万如何可觅所谓民少官多十羊九牧琴有更张之义瑟无胶柱之理今存要去并小为大国家则不亏粟帛选举则易得贤才敢陈管见伏听裁处帝览而嘉之，於是遂罢天下诸郡。
    李谔为治书侍御史谔见礼教弊公卿薨亡其爱妾侍婢子孙辄嫁卖之遂成风俗谔上《书》曰：臣闻追远慎终民德归厚三年无改方称为孝如闻大臣之内有父祖亡没日月未久子孙无赖便分其妓妾嫁卖取财有一於兹实损风化妾虽微贱亲承衣履服斩三年古今通式岂容遽褫强傅铅华泣辞灵几之前送付他人之室凡在见者犹致伤心况乎！人子能堪斯忍复有朝廷重臣位望通贵平生交旧情。若弟兄及其亡没杳同行路朝闻其死夕规其妾方便求娉以得为限无廉耻之心弃友朋之义。且居家理治可移於官既不正私何能赞务帝览而嘉之五品已上妻妾不得改醮始於此也。谔。又以属文之家体尚轻薄递相师效流宕忘反，於是上《书》曰：臣闻古先哲王之化民也。必变其视听防其嗜欲塞其邪放之心示以淳和之路五教六行为训民之本诗书礼易为道义之门故能家复孝慈人知礼让正俗调风莫大於此其有上书献赋制诔镌铭皆以褒德序贤明勋证理苟非惩劝义不徒然降及後代风教渐落魏之三祖更尚文词忽君人之大道好雕虫之小艺下之从上有同影响竞骋文华遂成风俗江左齐梁其弊弥甚贵贱贤愚唯务吟咏遂复遗理存异寻虚逐微竞一韵之奇争一字之巧连篇累牍不出月露之形积案盈箱唯是风之状世俗以此相高朝廷据兹擢士禄利之涂既开爱尚之情愈笃，於是闾里童昏贵游总未窥六甲先制五言至如羲皇舜禹之典伊傅周孔之说不复关心何尝入耳以傲诞为清虚以缘情为勋绩损儒素为古拙用词赋为君子故文笔日繁其政日乱良繇弃大圣之轨模构无用以为用也。捐本逐末流遍华壤递相师祖久而愈扇及大隋受命圣道聿兴屏黜浮词遏止华伪自非怀经抱质志道依仁不得引领绅参厕缨冕开皇四年普诏天下公私文翰并宜实录其年九月泗州刺史司马幼之文表华艳付所司治罪自是公卿大臣咸知正道莫不钻仰坟索弃绝华绮择先王之令典行大道於兹世如闻外州远县仍踵弊风选吏举人未遵典则至於宗党称孝乡曲归仁学必典谟交不苟合则摈落私门不加收齿其学不稽古逐俗随时作轻薄之篇章结朋党而求誉则选充吏职举送天朝盖繇县令刺史未行风教犹挟私情不存公道臣既忝宪司职当纠察。若闻风即劾恐挂网者多请敕有司普加搜访有如此者具状送台谔。又以当官者好自矜伐上奏曰：臣闻舜戒禹曰：汝惟不矜天下莫与汝争能汝惟不伐天下莫与汝争功言偃。又云：事君数斯辱矣。朋友数斯疏矣。此皆先哲之格言後王之轨辙。然则人臣之道陈力济时虽勤比大禹功如师望亦不得厚自矜伐上要君父况复功无足纪勤不补过而敢自陈勋绩轻干听览世之丧道极於周代下无廉耻上使之然用人唯信其口取士不观其行矜夸自大便以济蒙擢谦恭静退多以恬默见遗是以通表陈诚先论已之功状承颜敷奏尝道臣最用心自自媒都无惭耻之色强干横请唯以乾没为能自隋受命此风顿改耕夫贩妇无不革心况乃大臣仍蹈弊俗如闻刺史入京朝觐乃有自陈勾检之功喧诉皆墀之侧言辞不逊高自称誉上黩冕旒特为难恕凡如此辈具状送台明加罪黜以惩风范帝以谔前後所奏颁示天下四海靡然向风深革其弊。
    卢思道为散骑侍郎兼内史侍郎事于时议置六卿将除大理思道上奏曰：省有驾部寺留太仆省有刑部寺除大理斯则重畜产而贱刑名诚为未可。又陈殿庭非杖罚之所朝臣犯笞罪请以赎论帝嘉纳之王劭为员外散骑侍郎劭以古有钻燧改火之义近代废绝，於是上表请变火曰：臣谨按周官四时变火以救时疾明火不数变时疾必兴圣人作法岂徒然也。在晋时有以雒阳火度江者代代事之相续不灭火色变青昔师旷食饭云：是劳薪所爨晋平公使视之果然车辋今温酒及炙肉用石炭柴火竹火草火麻ぼ火气味各不同以此推之新火旧火理应有异伏望远遵先圣於五时取五木以变火用功甚少救益方大纵使百姓习久未能顿同尚食内厨及东宫诸王食厨不可不依古法帝从之。
    李德林为内史令开皇中苏威奏置五百家乡正即令理民间词讼德林议以为本废乡官判事为其里闾亲识剖断不平今令乡正专治五百家恐为害更甚。且今时吏部总选人物天下不过数百县於六七百万户内铨简数百县令犹不称其才乃欲於一乡之内选一人能治五百家者必恐难得。又即是要荒小县有不至五百家者复不可令两县共管一乡敕令内外群官就东宫会议自皇太子以下多从德林议。
    苏孝慈为工部尚书时京官及州并给公廨钱回易生利以给公用至开皇十四年六月孝慈以为所在官司因循往昔皆以公廨物出举兴生唯利是求烦扰百姓败风损俗莫斯之甚，於是奏皆给地以营农回易取利一皆禁止。
    唐许敬宗太宗贞观十九年为中书侍郎时庶人承乾废黜宫僚多被除削久未收叙敬宗上。表曰：臣闻先王慎罚务在於恤刑往哲宽仁义在於宥过圣人之道莫尚於兹切见废官五品以上除名弃斥颇历岁时但庶人畴昔之年身处不疑之地包藏悖逆阴结宰臣所预奸谋多连贵戚祸生虑表非可防萌宫内官僚迥无关预今乃投鼠及器孰谓无冤焚山毁玉稍同迁怒伏寻先典例有可原昔吴国陪臣则爰丝不坐於刘濞昌邑中尉则王吉免缘於海昏譬诸栾布乃策名於彭越比乎！田叔亦委质於张敖主以凶逆陷诛夷臣以贤良荷收擢历观往代此类尤多近者有隋。又遵斯义杨勇之废罪止加於佞人李纲之徒皆不预於刑网古今裁其折衷史籍称为美谈而今张弘素令狐德赵弘智裴宣机萧钧等并砥节励操有雅望於当朝经明行修播令名於天下，或以直言而遭扑，或以忤意而见猜嫌一雷同并罹天宪恐於王道伤在未弘繇是玄素等得叙用褚遂良高宗时为吏部尚书时永徽三年诏追录前代忠鲠子孙周相州总管尉迟迥曾孙文礼诉言迥忠於周室为隋所诛帝遣议之太常卿江夏王道宗等议咸以迥死节於周宜有甄录遂良进曰：窃观史籍咸以救君难则为忠不救则为逆春秋赵穿杀晋灵公赵盾为正卿不讨贼太史《书》曰：赵盾弑其君繇此言之尉迟迥受周重寄既闻隋文作相称兵邺下南通於陈北连突厥顿兵六十馀日不赴国难免其罪恶为幸已多。若谓之忠臣所深惑群议遂寝殿中侍御史张敬一奏曰：臣闻尧舜谔谔以昌桀纣默默以亡臣窃以尉迟迥忠於周室身死国难遂良不以为忠恐未为允请召史官集议帝竟不许之。
    刘祥道显庆初为黄门侍郎知吏部选事祥道以铨综之术犹有所阙乃上疏陈其得失其一曰今之选司取士伤多。且滥每年入流数过一千四百是伤多也。杂色入流不加铨简是伤滥也。经明行修之士犹或罕有正人多取胥徒之流，岂能皆有德行即知共务者善人少而恶人多有国已来已四十载尚未刑措，岂不繇此乎！但服膺先王之道者奏第然始赴选趋走几案之间者不简便加禄秩稽古之业虽则难知斗筲之材何期易进其杂色应入流人望令曹司试判讫简为四等第一等付吏部第二等付兵部次付主爵次付司勋其行署等私犯公坐者虽经赦降以量配三司不经赦降者放还本贯冀入流不滥官无冗杂。且令胥徒之辈渐加劝勉其二曰古之选者为官择人不闻取人多而官员有数入流无限以有数供无限遂令九流繁纟人随岁积今内外文武官一品已下九品已上一万三千四百六十五员略举大数当一万四千人壮室而仕耳顺而退取其中数不过支三十年此则一万四千人而略尽。若年别入流者五百人经三十年更得一万五千足所须之数况三十年之外在官者犹多此便有馀不虑其少今年常入流者遂便逾一千四百计应数外常馀两倍。又常选放还者仍停六七千人更复年别新加实非处置之法其三曰儒为教化之本学者之宗儒教不兴风俗将替今庠序遍於四海儒生溢於三学劝诱之方理实为备而奖进之道事或未周但永徽已来于今八载在官者以善政粗闻论事者以一言可采莫不光被纶音超不次而儒生未闻恩及岂为奖进之道其四曰国家富有四海已四十年百姓官寮未有秀才之举岂今之人不如昔人将奖贤之道未至宁可方称多士岂得遂阙斯人望六品已下爰及山谷特降纶言更审搜访仍量为条例稍加优奖不然赫赫之辰斯举遂绝一代盛事为朝廷惜之其五曰唐虞三代考绩黜陟幽明两汉用人亦久居其职所以因官命氏有仓庾之姓魏晋已来事无可纪今之在四考即迁官人知将秩满必怀去就百姓见有迁代能无苟。且以去就之官临苟。且之辈责以移风易俗其可得乎！望经四考就任加阶至八考满然後听选还淳反朴虽未敢必期送故迎新实减劳弊其六曰尚书省二十四司及门下中书都事主事主书等比来选补皆取旧任流外有刀笔之人纵欲参用士流以俦类为耻前後相承遂为故事但掖省崇峻王言秘密尚书政本人物攸归而多用胥徒恐未尽铨衡之理望有革稍清其选明年中书令杜正伦亦言入流人多为政之弊帝遣祥道与正伦详议其事时宰相已下惮於改作事竟不行。
    魏玄同上元中为吏部侍郎玄同以既委选举恐未尽得人之术上疏曰：臣闻制器者必择匠以简材为国者必求贤以莅官匠不良无以成其工官非贤无以致於理君者所以牧人也。臣者所以佐君也。君不养人失君道矣。臣不辅君失臣任矣。任人者诚国家之基本百姓之安危也。方今人不加富盗贼不衰狱讼未清礼义犹阙者繇官不得其才官不得其才者取人之道未尽也。臣。又闻傅说曰：明王奉。若天道建邦设都树后王君公承以大夫师长不惟逸豫惟以治民昔之都国今之州县士有常君人有定主自求臣佐各选英贤其大臣乃命於王朝耳秦并天下罢侯置守汉氏因之有氵公有革诸侯得自置吏四百石已下其傅相大官则汉为置之州郡掾吏督邮从事悉任之於牧守，爰自魏晋始归吏部递相祖袭以迄于今用刀笔以量才按簿书而察行法令之弊其来日久盖君子重因循而惮改作有不得已者亦当运独见之明定卓然之议如今选司所行者非上皇之令典近代之权道所宜迁革实为至要何以言之夫丈尺之量所及者盖短锺庾之器所积者宁多非其所及焉能度之非其所受何以容之况天下之大士人之众而可委之数人之手乎！假使平如权衡明如水镜力有所及有所穷铨综既紊所失斯广。又以比居此任时有罪人岂真鬼彼清通昧於甄察亦将竭其庸妄揉彼棼丝情故既行何所不至赃私一启以及万端至乃为己谋安为人择利顾亲疏而下笔看势要而措情悠悠风尘此焉奔竞扰扰游宦同乎！市井加以厚貌深衷险如壑择言观行犹惧不周今使百行九能折之於一面具寮庶品专断於一司不亦难矣。乎！。且魏人应运所据者盖三分晋氏播迁所临者非一统逮乎！齐宋以及周隋战争之日多安泰之时少瓜分瓦裂各在一方隋氏平陈十馀年耳接以灾祸继以饥馑既德业之不远或时事所未遑非谓是今而非古也。武德贞观与今亦异皇运之初庶事草创岂惟日不暇给亦乃人物常稀天祚大圣享国永年比屋可封异人间出咸以为有道耻贱得时无怠诸色入流岁以千计群司升位无复新加官有常员人无定限选集之始雾集屯擢叙於终十不收一淄渑杂混玉石难分用舍去留得失相半抚即事之为弊知及後之滋甚夫夏殷以前制度皆阙周监二代焕乎！可睹岂诸侯之臣不皆命於天子王朝庶官亦不专於一职故周穆王以伯ぁ为太仆正命之曰：慎简乃僚无以巧言令色便僻侧媚唯吉士此则令其自择下吏之文也。太仆正中大夫耳以僚属委之则公卿亦必然矣。《周礼》太宰内史掌爵禄废置司徒司马别掌兴贤诏事当是分任於群司而统之以数职各自求其小者而王命其大者焉夫委任责成君之体也。所委者当所用者精故能得济济多士或朴裴子野有言曰：官人之难先王言之尚矣。居家视其孝友乡党服其诚信出入观其志义忧难取其智谋烦之以事以观其能临之以利以察其廉《周礼》始於学校论之州里告诸六事而後贡之王庭其在汉家尚犹然矣。州郡积其功能然後为五府所辟举其掾属而於朝三公参得除署尚书奏之天子一人之身所关者众一贤之集其课也。详故能官得其人鲜有败事魏晋反是所失弘多子野之论盖区区之宋朝耳犹为不胜其弊而况於当今乎！。又从政为官不可以无学故《书》曰：学古入官议事以制《传》曰：我闻学以从政不闻以政入学今贵戚子弟例早求官或髫龀之年已腰银艾童之岁已袭朱紫弘文崇贤之生千牛辇脚之类课试既浅艺能复薄而门阀有素资望自高夫象贤继父古之道也。所谓胄子必裁诸学修六礼以节其性明七教以兴其德齐八政以防其淫尚贤以崇德简不肖以黜恶少则受业长而出仕并繇德进必以才然後可以利用宾王移家事国少仕则废学轻试则无才於此一流良足惜也。又勋官三卫流外之徒不待州县之举直取之於书判恐非先德而後言才之义也。臣。又以为国之用人有似人之用财贫者厌糟糠思短褐富者馀粱肉衣轻裘。然则当衰弊乏贤之时则可磨劳朽钝而乘驭之在太平多士之日亦宜妙选髦俊而任使之诗云：翘翘错薪方之用才理亦当尔选人幸多尤宜简择臣窃见制书每令三品五品荐士下至九品亦令举人此朝廷侧席旁求之意也。但以褒贬不甚明得失无大隔故人上不忧黜责下不尽搜扬苟以应命莫慎所举。且唯贤知贤圣人笃论伊皋既举不仁咸远复患阶秩虽同人才异等身。且滥集鉴岂知人今欲务得实才兼宜择其举主流清因源洁影端繇表正《汉书》云：张耳陈馀之宾客厮役皆天下俊杰彼之蕞尔犹能。若斯况以神皇之圣明国家之德业而不建长久之策为无穷之基尽得贤取士之术而但顾望魏晋之遗风留意周隋之末事臣窃惑之伏愿稍回圣虑时采刍言略因周汉之规以分吏部之选即望所用精详鲜於差失疏奏不纳。
    ●卷四百七十四
    ○台省部　奏议第五
    唐李峤则天朝为凤阁舍人时初置右御史台巡按天下峤上疏陈其得失曰：陛下创置右台分巡天下察吏人善恶观风俗得失期政途之纲纪礼法之准绳无以加也。然犹有未折衷者臣请试论之夫禁网尚疏法令宜简简则法易行而不烦杂疏则所罗广而无苛碎窃见垂拱二年诸道巡察使所奏科目凡四十有四件至於别准格敕令察访者。又有三十馀条而巡察使率是三月已後出都十一月终奏事时限迫促簿书填委昼夜奔逐以赴限期而每道所察文武官多至二千馀人少者一千已下皆须品量材行褒贬得失欲令曲尽行能则皆不暇此非敢惰於职而慢於官也。实材有限而力不及耳臣望量其功程与其节制使器周於用力济於时然後进退可以责成得失可以精矣。又曰：今之所察但准汉之六条推而广之则无不包矣。无为多张科目空费簿书。且朝廷万机非无事也。机事之动尝在四方是故冠盖相望邮驿继踵今巡使既出其外州之事悉当委之则传驿大减矣。然则御史之职故不可得自非分州统理无繇济其繁务请大小相兼率十州置御史一人以周年为限使其亲至属县或入闾里督察奸讹观采风俗然後可以求其实效课其成功。若此法果行必大裨政化。且御史出持霜简入奏天阙其於励已自修奉职存宪比於他吏可相百也。若其按劾奸邪纠讠欺隐比於他吏可相十也。陛下试用臣言妙择贤能委之心膂假温言以制之陈赏罚以劝之则莫不尽力而效死矣。何政事之不理何禁令之不行何妖孽之敢兴则天善之乃下制分天下为二十道简择堪为使者会有沮议者事竟不行。
    薛谦光为补阙天授三年正月上疏曰：臣闻国以得贤为宝臣以举士为忠是以子皮之让国侨鲍叔之推管仲燕昭委兵於乐毅苻坚政於王猛及子产受国人之谤夷吾贪共贾之财昭王锡辂马以止谗永固戮樊世以除讠替处猜嫌而益信行间毁而无疑此繇默而识委而察之深也。至。若宰我见愚於宣尼逢萌被知於文叔韩信无闻於项氏毛遂不齿於平原此失士之故也。是以人主爱不肖之士则政乖得贤良之佐则时泰故尧资八元而庶绩其理周任十乱而天下和平繇是言之则知士不可不察而官不可妄授也。何者比来举荐多不以才假誉驰声互相推奖希润身之小计忘臣子之大猷非所以报国求贤副陛下翘翘之望者也。臣窃窥古之取士实异於今先观名行之源考其乡邑之誉崇礼让以励已显节义以标信以敦朴为先最以虫为後科故人崇劝让之风士去轻浮之行希仕者必修贞确不拔之操行难进易退之规众议以定其高下郡将难诬於曲直故计贡之贤愚即州将之荣辱秽行之彰露亦乡人之厚颜是以李陵降而陇西惭干木隐而西河美故名胜於利则小人之道销利胜於名则贪暴之风扇是知化俗之本须摈轻浮昔冀缺以礼让朝则晋人知礼文翁以儒林奖俗则蜀士崇儒燕昭好马则骏马来庭叶公好龙则真龙入室繇是言之未有上之所好而下不从其化者也。自亡国之季虽杂纵横而汉代求材犹徵百行是以礼义之士敏德自修闾里推高然後为府寺所辟魏氏取人尤爱放达晋宋之後祗重门资奖为人求官之风乖授职惟贤之义有梁荐士雅爱属词陈氏简贤特珍赋咏故其俗以词酒为重不以修身为务迨至隋室馀风尚存开皇李谔论之於文帝曰：魏之三祖更好文词忽君人之大道好虫之小艺连篇累牍不出月露之形积案盈箱唯是风之状世俗以此相高朝廷以兹擢士故文笔日烦其政日乱帝纳李谔之策繇是下制禁断文笔浮词其年泗州刺史司马幼之以表不典得罪，於是风俗改励政化大行炀帝嗣兴。又变前法置进士等科，於是後生之徒复相仿亻效因陋就寡赴速邀时缉缀小文名曰：策举不以指实为本而以浮虚为贵有唐纂历虽渐革於前非陛下君临思察才於共理树本崇化唯在旌贤今之举人有乖事实乡议决小人之笔行修无长者之论策第喧竞於州府祈恩不胜於拜伏或明制才出试遣搜攵驱驰府寺之门出入王公之第上启陈诗唯希咳唾之泽摩顶至足冀荷提携之恩故俗号举人皆称觅举觅为自求之称未是人知之词察其行而度其材则人品於兹见矣。徇己之心切则至公之理乖贪仕之性彰则廉洁之风薄是知府命虽高异叔度勤勤之让黄门已贵无秦嘉耿耿之辞纵不能挹己推贤亦不肯待於三命岂与夫白驹皎皎不杂风尘束帛戋戋荣高物表较量其广狭也。是以耿介之士羞自拔而致其辞循常之人舍其疏而取其附故选司补授喧然於礼闱州贡宾王诤讼於阶闼谤议纷合浸以成风夫竞荣者必有竞利之心谦逊者亦无贪贿之累自非上智焉能不移在於中人理繇习俗。若重谨厚之士则怀禄者必崇德以修名。若开趋竞之源则邀仕者皆戚施而附会附会则百姓罹其弊修名则兆庶蒙其福故风化之渐靡不繇兹今访乡闾之谈唯氐归於里正纵使名亏礼则罪挂刑章或冒籍以偷资或邀勋而窃级假其不义之赂即是无犯乡闾岂得比郭有道之诠量茅容望重裴逸民之赏拔夏少名高语其优劣也。祗如才应经邦之流唯令试策武能制敌之例只验弯弧。若其文擅清奇便充甲第藻思微减旋即告归以此收人恐乖事实何者乐广假笔於潘岳灵运词高於穆之平津文劣於长卿子建华丽於荀。若以射策为最则潘谢曹马必居孙乐之右。若使协赞机猷则安仁灵运亦无裨附之益繇此言之不可一而取也。至如武艺则赵虽勇资诸葛之指周勃虽雄乏陈平之计略。若使樊哙居萧何之任必失指踪之机使萧何入戏下之军亦无免主之效故斗将长於摧锋谋将审於料事是以文泉聚米知隗嚣之可图陈汤屈指识乌孙之自解八难之谋设高祖退惭於郦生九拒之计穷公输息心於伐木谋将不长於弓马良士宁资於射策岂与夫元长自表广饰词锋曹植题章虚飞丽藻较量其可不也。伏望陛下降明制颁峻科千里一贤尚不为少侥亻幸冒进须立是防断浮虚之饰词收实用之良策不取无稽之说必求忠告之言文则试以效官武则令其守御始既察言观行终亦循名责实自然侥亻幸滥吹之伍无所藏其妄庸故晏婴云：举之以语考之以事寡其言而多其行拙於文而工於事此取人得贤之道也。其有武艺绝伦文锋挺秀有效伎之偏用无经国之大才为军锋之爪牙作词赋之标准自可试凌之策练穿札之工承上命而赋甘泉禀中军而令赴敌既有随才之任必无负乘之忧臣谨案吴起临战左右进剑吴子曰：夫提鼓挥桴临难决疑此将事也。一剑之任非将事也。谨案诸葛亮临戎不亲戎服顿蜀兵於渭南宣王持劲卒不敢当此岂弓矢之用也。谨案杨得意诵长卿之文武帝曰：恨不得与此人同时及相如至终於文园令不以公卿之位处之者盖非其所任故也。谨案汉法所举之主终身保任扬雄之坐田仪责其冒荐成子之居魏相酬於荐贤赏罚之令行则请谒之心绝退让之义著则贪竞之习消自然朝廷无争禄之人选司有谦之士仍请宽立年限容其采访简汰堪用者试令职守以观能否参验行事以别是非不实免王丹之官得人加翟璜之赏自然见贤不隐食禄不专则荀进锺繇郭嘉刘隐荐李膺朱穆势不云：远有称职者受荐贤之赏滥举者抵欺璜之罪自然举得其才则君子之道长矣。
    卢中宗时为给事中神龙二年冬十月初有制皇太子在藩府日食封物每年便纳东宫奏曰：伏以皇太子处继明重离当主鬯之尊岁时服用自可百司供拟。又据周官诸司应用财器岁终则会唯王及太子不会此则储蓄之费咸与王同今与列国诸侯齐衡入封岂所谓宪章在昔垂法将来者也。帝纳其言而已韦嗣立为兵部尚书景龙中上疏曰：刺史县令理人之首近年已来不存简择京官有犯及声望下者方遣牧州吏部选人暮年无手笔者方拟县令此风久扇上下同知将此理人何以致化今岁非丰稔户口流亡国用空虚租调减削陛下不以此留念将何以理国乎！臣望下明制其论前事使有司改换简择天下刺史县令皆取才能有称望充自今已後应有迁除诸曹侍郎两省两台及五品已上清资望官先於刺史内取刺史无人然後馀官中求其御史员外郎等诸清要六品已上官先於县令中取制中明言如是则人争就刺史县令矣。得令天下大理万姓欣然，岂非太平乐事哉！。
    卢亻甫睿宗景中为右补阙时有上言天下置都督府不便命群公卿士议定亻甫与太子右庶子李景伯等议曰：牧伯之命非不古也。洎汉袭秦罢侯置守方制万里以绥兆人令出王庭威行郡国南海兴利东海详刑人以阜安其流多矣。至汉武帝初置刺史秩六百石掌察墨绶以下其黄绶以上则不察焉所以全长吏之威行不扰之政也。至汉成帝改置州牧秩二千石遂以秩高自守而功业不著，於是罢州牧。又置刺史及东汉之时复置州牧王纲不振浸以陵夷则事之隆详乎！典策今天下诸州分隶都督专生杀之柄典刑赏之科。若委非其人授受有失权柄既重疵[C260]或生。又非︹弱枝经邦轨物者也。其亲置都督事恐不便今巡察御史秩卑任重御史之流也。委以时巡奸宄自禁伏请慎考古道率繇旧章法乾元之简易守前王之令典俾夫化洽平务依贞观制度矣。其後停焉。
    李揆肃宗时为中书舍人时京师多盗贼有通衢杀人沟中者李辅国方恣横上请选羽林骑士五百人以备巡简揆上疏曰：昔西汉以南北军相统摄故周勃因南军入北军遂安刘氏皇朝置南北衙文武区分以相伺察今以羽林代金吾警夜忽有非常之变将何以制之遂罢羽林之请李栖筠为工部侍郎代宗广德二年三月癸丑奏京畿诸县百渠下王公寺观碾凡七十馀所有妨农利并请毁废计收田租二百万言入帝甚善之为权臣不便寝之。
    沈既济为左拾遗史馆修撰德宗建中二年五月二日敕宜令中书门下两省分置待制官三十员仍於见任前资及同正兼试九品已上官中简择文学理道法度优深者具名闻奏度支据品秩量给俸钱并置本收利供厨料所须手力什物顺宇等并计料处分既济上疏论之曰：伏以陛下今日之理患在官烦不患员少患在不问不患无人。且中书门下两省官自常侍谏议补阙拾遗总四十员及常参待制之官日有两人皆备顾问亦不少矣。中有二十一员尚阙人未充他司缺职累倍其数陛下。若谓见官非才不足与议则当选求能者以代其人。若欲广务聪明毕收淹滞则当择其可者先补阙员则朝无旷官俸不徒费。且夫置钱息利是有司权宜非陛下经理之法今官三十员皆给俸钱力及厨料什器建造厅宇约计一月不减百万以他司息利准之当以钱二千万为之本方获百万之利。若均本配人当复除二百户反覆计之所损滋甚当今关辅大病皆为百司息钱伤人破产积於府县实思改革以正本源。又臣常计天下财耗ル之大者唯二事焉最多者兵资次多者官俸其馀杂费十不当二事之一所以黎人重困轴杼犹空方斯缉熙必藉裁减岂俾官复为冗食藉旧而置犹可省也。若之何加焉疏奏从之。
    崔纵为御史大夫贞元元年九月纵上言准今年正月制宜令御史台勘会内外官员商量并省停减仍集百僚详议闻奏者臣伏以兵戎未息仕进颇多在官者。又须褒赏比来每至选集不免扌处阙留人尝叹遗才仍招怨望况缘频有恩诏甄录功劳诸道叙优人数甚广见须处置不可稽留今。若停减吏员实恐未便於事非但承者无官可授抑。又叙进者无路可容本冀便人翻成敛怨恐须仍旧以时宜更待事平然後议经度制曰：可。
  </div>
  <div class="pagination">
   <a href="册府元龟_page361.html">
    上一页
   </a>
   <span>
    ...
   </span>
   <a href="册府元龟_page357.html">
    357
   </a>
   <a href="册府元龟_page358.html">
    358
   </a>
   <a href="册府元龟_page359.html">
    359
   </a>
   <a href="册府元龟_page360.html">
    360
   </a>
   <a href="册府元龟_page361.html">
    361
   </a>
   <span class="current-page">
    362
   </span>
   <a href="册府元龟_page363.html">
    363
   </a>
   <a href="册府元龟_page364.html">
    364
   </a>
   <a href="册府元龟_page365.html">
    365
   </a>
   <a href="册府元龟_page366.html">
    366
   </a>
   <a href="册府元龟_page367.html">
    367
   </a>
   <span>
    ...
   </span>
   <a href="册府元龟_page363.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
