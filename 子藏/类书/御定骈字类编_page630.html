<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 630 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 630 页/共 1019 页</h1>
    <div class="content">　　器物门十二
　　笾
　　笾豆【易观盥而不荐防观盥而不荐者可观之事莫过于宗庙之祭盥其礼盛也荐者谓既灌之后陈荐丨丨之事其礼卑也今所观宗庙之祭伹观其盥礼不观在后丨丨之事故云观盥而不荐也　诗伐木于阪酾酒有衍丨丨有践兄弟无逺笺践行列貌　论语丨丨之事则有司存　礼记礼器丨丨之荐四时之和气也　又郊特牲见鼎俎下　左传楚子入飨于郑九献庭实旅百加丨丨六品飨毕夜出　又赵孟叔孙豹曹大夫入于郑郑伯兼享之子皮戒赵孟礼终赵孟赋瓠叶子皮遂戒穆叔且告之穆叔曰赵孟欲一献子其从之子皮曰敢乎及享具五献之丨丨于幕下赵孟辞私于子产曰武请于冢宰矣乃用一献　汉书地理志殷道哀箕子去之朝鲜教其民防礼义田蚕织作乐浪朝鲜民犯禁八条相杀防当时偿杀相伤以谷偿相盗者男没入为其家奴女子为婢欲自赎者人五十万虽免为民俗犹羞之嫁取无所讐是以其民终不相盗无门户之闭妇人贞信不淫辟其田民饮食以丨丨　説苑晋文公入国至于河令弃丨丨茵席顔色黎黒手足胼胝者在后咎犯闻之中夜而哭　法言圣人文质者也车服以彰之藻色以明之声音以之诗书以光之丨丨不陈玉帛不分琴瑟不铿钟鼔不吾则无以见圣人矣　中论孔子称安上治民莫善于礼移风易俗莫善于乐存乎六艺者着其末节也谓夫陈丨丨置尊俎执羽籥系钟磬升降趋翔屈升俯仰之数也非礼乐之】
　　【本也】
　　笾俎【陶安孔庙赋见罍爵下】
　　笾筥【萧子云三朝雅乐歌庭鸣金奏凯收丨丨】
　　笾簋【王绩古意诗丰骨输庙堂鲜腴借丨丨】
　　笾铏【韩愈袁氏先庙碑孝孙来享来拜庙庭陟堂进室亲登丨丨肩臑胉骼其樽元清】
　　笾人【周礼丨丨奄一人女笾十人奚二十人注竹曰笾】
　　俎
　　俎豆【论语丨丨之事则尝闻之矣　周礼司士凡祭祀掌士之戒令诏相其灋事及赐爵呼昭穆而进之帅其属而割牲羞丨丨　史记封禅书有司议增雍五畤路车各一乗驾被具西畤畦畤禺车各一乗禺马四匹驾被具其河湫汉水加玉各二及诸祠各增广坛珪币丨丨以差加之　又孔子世家孔子为儿嬉戏常陈丨丨设礼容　汉书礼乐志礼以养人为本如有过差是过而养人也刑罚之过或至死伤今之刑非臯陶之法也而有司请定法削则削笔则笔救时务也至于礼乐则曰不敢是敢于杀人不敢于养人也为其丨丨管之间小不备因是絶而不为是去小不备而就大不备大不备或莫甚焉　又韩延夀传颍川多豪彊难治延夀教以礼譲令文学校官诸生皮弁执丨丨为吏民行防嫁娶礼　后汉书鲍昱传见黼冕下　又崔骃传威械藏而丨丨布六典陈而九刑措　又刘昆传教授弟子恒五百余人毎春秋飨射常佩列典仪以素木瓠叶为丨丨桑弧蒿矢以射莬毎有行礼县宰辄率吏属而观之　又东夷传东夷率土著熹饮酒歌舞或冠弁衣锦器用丨丨所谓中国失礼求之四夷者也魏志髙柔传髙宗即位遂阐其业兴复辟雍州立课试于是天下之士复闻庠序之教丨丨之礼焉　庄子老之役有庚桑楚者偏得老之道以北居畏垒之山居三年畏垒大穣畏垒之民相与言曰庚桑子之始来吾洒然异之今吾日计之而不足嵗计之而有余庶几其圣人乎子胡不相与尸而祝之社而稷之乎庚桑子闻之南面而不释然弟子异之庚桑子曰弟子何异于予吾闻至人尸居环堵之室而百姓猖狂不知所如往今以畏垒之细民而窃窃焉欲丨丨予于贤人之间我其杓之人耶吾是以不释于老之言　嵇康声无哀乐论丝竹与丨丨并存羽毛与揖让俱用　沈约赛蒋山庙文我皇体天御宇望日表尊备乐变乎笙镛郁礼华于丨丨　栁宗元逰黄溪记始黄神为人时居其地传者曰黄神王姓莽之世也莽既死神更号黄氏逃来择其深峭者潜焉神既居是民咸安焉以为有道死乃丨丨之为立祠后稍徙近乎民今祠在山隂溪水上李纲榕木赋髙明之丽非栋梁之资斵削之工非丨丨之奉　魏征五郊乐章载洁牲牷爰登丨丨　骆宾王边城落日诗一朝辞丨丨万里逐沙蓬　杜甫赠秘书监江夏李公邕诗宗儒丨丨事故吏去思计李咸用自愧诗有心明丨丨无力执干戈】
　　俎实【诗以御賔客且以酌醴笺酌醴酌而醴羣臣以为丨丨也　礼记月令孟春之月其祀户祭先脾注祀户之礼南面设主于户内之西乃制脾及肾为俎奠于主北又设盛于丨丨祭黍稷祭肉祭醴皆三祭肉脾一肾再既祭彻之更陈鼎俎设馔于筵前迎尸略于祭宗庙之仪　周礼量人掌丧奠竁之丨丨　春秋天王使石尚来归脤谷梁传脤者何也丨丨也祭肉也生曰脤熟曰膰】
　　俎东【礼记月令孟秋之月其祀门祭先肝注祀门之礼北面设主于门左枢乃制肝及肺心为俎奠于主南又设盛于丨丨其他皆如祭灶之礼】
　　俎南【礼记月令孟夏之月其祀灶祭先肺注祀灶之礼先席于门之奥东面设主于灶陉乃制肺及心肝为俎奠于主西又设盛于丨丨亦祭黍三祭肺心肝各一祭醴二亦既祭彻之更陈鼎俎设馔于筵前迎尸如祀户之礼】
　　俎味【晋书张华传鹪鹩赋毛无施于器用肉不登乎丨丨】
　　俎鱼【栁宗元栁州山水近治可逰者记雷山两崖皆东西雷水出焉蓄崖中曰雷塘能出云气作雷雨变见有光祷用丨丨豆彘修形糈□酒隂防则应】
　　俎羞【徐浩谒禹庙诗负责故乡近朅来申丨丨】
　　防
　　防俎【唐书礼乐志蜡祭百神大明夜明笾十豆十簋一簠一防一俎一神农伊耆笾豆各四簋簠丨丨各一　又韦縚显庆中许敬宗建言笾豆以多为贵宗庙乃逾于天请大祀十二中祀十小祀八大祀中祀簠簋丨丨皆一小祀无防诏可】
　　防钘【唐书礼乐志笾以石盐槀鱼枣栗榛菱芡之实鹿脯白饼黒饼糗饵粉餈豆以韭葅防醢菁葅鹿醢芹俎兔醢笋葅鱼醢脾析葅豚胉食糁食中祀之笾无糗饵粉餈豆无食糁食小祀之笾无白饼黑饼豆无脾析葅豚胉凡用皆四者笾以石盐枣实栗黄鹿脯豆以芹葅兔醢菁鹿醢用皆二者笾以栗黄牛脯豆以葵葅鹿醢用皆一者笾以牛脯豆以鹿醢用牛脯者通以羊凡簠簋皆一者簋以稷簠以黍用皆二者簋以黍稷簠以稲梁实防以大羮钘以肉羮此笾豆簠簋丨丨之实也】
　　樽【尊同】
　　樽俎【史记乐书布筵席陈丨丨列笾豆以升降为礼者礼之末节也　荘子庖人虽不治庖尸祝不越丨丨而代之矣　新序范昭归以告平公曰齐未可伐也臣欲试其君而晏子识之臣欲犯其礼而太师知之仲尼闻之曰夫不出于丨丨之间而知千里之外其晏子之谓也可谓折冲矣而太师其与焉　南方草木状海梧子实絶大形如小栗三角肥甘香味亦丨丨间佳果也出林邑　江淹为萧骠骑让封第三表若臣武未属櫜鞬之分文不蔼丨丨之间徳非时秀道乖物宗虚饰疲伍空贻上位则天变彰于飞流地眚见于震压　薛道衡老氏碑内修丨丨外事干戈　栁宗元上西川武元衡相公谢抚问啓追念往愆寒心飞魄幸蒙在宥得自循省岂敢彻闻于廊庙之上见志于丨丨之际以求心于万一者哉　张协杂诗折冲丨丨间制胜在两楹源乾曜奉和圣制送张尚书廵边诗有征视矛防制胜唯丨丨　髙适古乐府丨丨资髙论岩廊挹大猷】
　　【罗隐升平公主旧第诗帯砺山河今尽在风流丨丨允无期】
　　樽斚【范仲淹明堂赋丨丨离离玉币莘莘】
　　樽罍【玉海宋朝郊庙陈丨丨之数皆凖古而不实以五齐之酒及明水明酒庆歴元年吕公绰请实丨丨配以明水明酒从之　冯子振十八公赋三百六旬之梵呗争酧竺鉢于绛帽十千一斗之丨丨竞瞰楼宫于紫陌　元稹遭风诗唤上驿亭还酩酊两行红防拂丨丨　白居易轻肥诗丨丨溢九醖水陆罗八珍　方干袁明府以家醖寄余余以山梅答赠非唯四韵兼以防闗诗丨丨泛蚁堪尝日童稚驱禽欲熟时　皮日休初冬诗寓居无事入清冬虽设丨丨酒半空　罗隐寄渭北徐从事诗官秩旧参荀秘监丨丨今伴霍嫖姚　张耒自海至楚途次寄马全玉诗欲把闲愁付杯酒只应清梦待丨丨】
　　樽觯【新序见樽酌下】
　　樽爵【唐书礼乐志古者宫室车舆以为居衣裳冕弁以为服丨丨俎豆以为器金石丝竹以为乐以适郊庙以临朝廷以事神而治民　韩愈南海神庙碑牲肥酒香丨丨静洁降登有数神其醉饱】
　　樽彝【南史刘杳传古者丨丨皆刻木为鸟兽凿顶及背以出内酒　歴代名画记清庙肃而丨丨陈广轮度而疆理辨　栁宗元监祭使壁记丨丨罍洗俎豆醆斚之器必洁于坛堂之上　唐享先农乐章丨丨既列瑚簋方荐】
　　樽杓【白居易观稼诗田翁逢我喜黙起具丨丨】
　　樽篚【唐书礼乐志时享之日太庙令布神席于庙庭西门之内道南东向北上设酒尊于东南罍洗又于东南太庙令良醖令实丨丨太官丞引馔光禄卿升终献献官乃即事一献而止】
　　樽盖【宋书礼志正旦元防设白虎樽于殿庭丨丨上施白虎若有献直言者则发此樽饮酒】樽坫【唐书礼乐志设位于寝宫之殿陛之东西向丨丨陈于堂户东南百官行从宗室客使位神道左右】樽酒【易坎丨丨簋贰用缶纳约自牖终无咎　张説虚室赋明月窗前古树檐边无北堂之丨丨絶南邻之管　张九龄送宛句赵少府诗觧巾行作吏丨丨谢离居　杜甫客至诗盘餐市逺无兼味丨丨家贫只旧醅　髙适赠别沈逸人诗耿耿丨丨前聮鴈飞愁音韦应物上东门防送李幼举南逰徐方诗离既罢弹丨丨亦已阑　又晦日处士叔园林燕集诗丨丨遗形迹道言屡开奨　杜牧商山麻涧诗秀眉老父对丨丨蒨防女儿簮野花　罗隐湖上嵗暮感懐有寄友人诗唯有广都厐令在白头丨丨忆交亲】
　　樽酌【新序晋平公欲伐齐使范昭往观焉景公赐之酒酣范昭曰愿请君之丨丨公曰酌寡人之樽进之于客范昭已饮晏子曰彻樽更之樽觯具矣　韦应物送郑长源诗须防在今夕丨丨且循环　又答畅校书当诗虽云无一资丨丨防不空】
　　樽香【杜牧题桐叶诗丨丨轻泛数枝菊檐影斜侵半局棊】
　　樽中【诗清酒既载骍牡既备传既载谓已在丨丨也后汉书张衡传阳嘉元年复造风地动仪以精铜铸成圆径八尺合盖隆起形似酒樽外有八龙首衔铜丸下有蟾蜍张口承之其牙机巧制皆隐在丨丨覆盖周密无余　又孔融传常叹曰坐上客常满丨丨酒不空吾无忧矣　髙适赠别禇山人诗墙上棃花白丨丨桂酒清　杜甫夏日李公见访诗预恐丨丨尽更起为君谋　白居易知足吟丨丨不乏酒篱下仍多菊方干雪中寄薛郎中诗碎花若入丨丨去清气应归笔底来】
　　樽前【杜牧张好好诗身外任尘土丨丨极欢娱　又赠别诗多情却似总无情唯觉丨丨笑不成　司空图南至诗犹有玉真长命缕丨丨时唱缓羁情　张乔送陆处士诗丨丨放浩歌便起泛烟波　皮日休和鲁望招润卿博士辞以道侣将至诗瘿木丨丨地胏圗为君偏辍俗功夫　又和鲁望看压新醅诗五湖烟水郎山月合向丨丨问底名】
　　樽下【汉书楼护传成都侯商子邑为大司空贵重商故人皆敬事邑惟护自安如旧节邑亦父事之不敢有阙时请召賔客邑居丨丨称贱子上寿坐者数百皆离席伏护独东乡正坐字谓邑曰公子贵如何　吕覧秦缪公时戎彊大秦缪公遗之女乐二八与良宰焉戎王大喜以其故数饮食日夜不休左右有言秦冦之至者因扞弓而射之秦寇果至戎王醉而卧于丨丨卒生缚而擒之　新论戎王彊盛以为福也而有丨丨之执陈骈出奔以为祸也终有厚遇之福】
　　樽所【礼记曲礼侍饮于长者酒进则起拜授于丨丨注丨丨者以陈尊之处也侍者起而往尊处拜受酒谓陈尊之处　唐书礼乐志诸太祝跪取玉币于篚各立于丨丨】
　　樽开【李商隐拟意诗见帆落下】
　　樽残【杜牧洛下送张曼容赴上党召诗歌阕丨丨恨却偏慿君不用设离筵】
　　樽湛【陶潜停云诗序停云思亲友也丨丨新醪园列初荣愿言不从叹息弥襟】
　　樽空【丰道生真赏斋赋文举丨丨侯芭席】
　　罍
　　罍尊【樽同礼记礼器庙堂之上丨丨在阼牺尊在西又夫人东酌丨丨　史记梁孝王世家初孝王在时有丨丨直千金孝王戒后世善保丨丨无得以与人任王后闻而欲得丨丨平王大母李太后曰先王有命无得以丨丨与人他物虽百巨万犹自恣也任王后絶欲得之平王防直使人开府取丨丨赐任王后李太后大怒】
　　罍斚【栁宗元平淮夷雅天子饯之丨丨是崇】
　　罍爵【陶安孔庙赋享以上丁衣冠肃恭笾俎既旅丨丨斯崇】
　　罍觞【王昌龄何九于客舍集诗丨丨且终宴功业曽未了】
　　罍水【唐书礼乐志设御洗于午陛东南亚献终献同洗于卯陛之南皆北向丨丨在洗东篚在洗西南肆】罍洗【唐书髙丽传俗喜奕投壶蹵鞠食用笾豆簠簋丨丨　韩愈省试学生代斋郎议今者以学生兼其事及其嵗时日月然后授其宗彞丨丨其周旋必不合度其进退必不合冝其思虑必不固其容貌必不庄此无他其事不习而其志不専故也栁宗元监祭使壁记见樽彝下】
　　罍耻【诗缾之磬矣维丨之丨传缾小而罍大磬尽也笺罍大而盈言为丨丨者刺王不使富分贫众恤寡释常谈饮酒次酒尽谓之丨丨】
　　罍大【诗笺见上】
　　铏【钘同】
　　铏鼎【栁宗元岭南节度使飨军堂记十月甲子公命飨于新堂幢牙茸纛金节析羽斾旗旟旟咸饰于下鼔以鼖晋金以铎铙公与监军使肃上賔延羣僚校士吏咸次于位卉裳衣胡夷蜑蛮睢盱就列者千人以上丨丨体节燔炰胾炙羽鳞貍牙之物沈泛醍盎之齐均饫于卒士兴王之舞服夷之技揳击吹鼔之音飞腾幻怪之容寰观于逺迩】
　　铏俎【唐书韦縚传丨丨笾豆簠簋尊罍周人时馔也】
　　铏羮【诗于以湘之维锜及釜湘烹也锜釜属有足曰锜无足曰釜笺烹苹藻者于鱼湆之中是丨丨之芼也　又采菽采菽笺菽大豆也采之者采其叶以为藿三牲牛羊豕芼以藿王飨賔客有牛俎乃用丨丨故使采之疏王飨賔客则有牛俎谓以鼎煮牛取其骨体置之于俎其汁则芼之以藿调以酸醎乃盛之于铏谓之丨丨故言乃用丨丨也即公食记铏芼是也　周礼亨人祭祀共大羮丨丨注郑司农云大羮不致五味也丨丨加盐菜矣防丨丨者皆是陪鼎膷臐膮牛用藿羊用苦豕用薇调以五味盛之于铏器即谓之丨丨若盛之于豆即谓之庶馐即公食大夫十六豆膷臐膮等也】
　　铏芼【诗疏见上】
　　铏器【周礼亨人疏见铏羮下】
　　钘蹬【水经注天井水出东陉山西南北有长岭岭上东西有通道即丨丨也】
　　簋
　　簋盖【礼记曲礼毋放饭疏放饭者手就器中取饭饭若粘着手不得拂放本器中者去手余饭于器中人所秽也当弃余于篚无篚弃余于防防谓丨丨也】
　　簋钘【唐书礼乐志设尊彝之位于庙堂之上下毎座斚彝一黄彝一牺尊象尊着尊山罍各二在堂上皆于神座之左献祖太祖髙祖高宗尊彝在前楹间北向懿祖代祖太宗中宗睿宗尊彝在户外南向各有坫焉其壶尊二太尊二山罍四皆在堂下阶间北向西上丨丨笾豆在堂上俱东侧阶之北】
　　簋贰【易坎樽酒丨丨用缶纳约自牖终无咎注处重险而履正以柔居柔履得其位以承于五五亦得位刚柔各得其所不相犯位皆无余应以相承比明信显著不存外饰处坎以斯虽复一樽之酒二簋之食瓦缶之器纳此至约自进于牖乃可羞之于王公荐之于宗庙故终无咎也　又象樽酒丨丨刚柔接也】簋飱【诗见鼎实下】
　　簋中【诗疏见鼎实下】
　　杯
　　杯山【明一统志丨丨在乐安县北八十里逺望形如覆杯】
　　杯渡【明一统志丨丨山在东筦县南一百九十里上有滴水岩一名屯门山　传灯録丨丨和尚不知其姓名常乗木丨丨河因名　李白送通禅师还南陵归隐寺诗岩种朗公橘门深丨丨松　杜甫题元武禅师屋壁诗锡飞常近鹤丨丨不惊鸥　王建题台州隐静寺诗隐静灵仙寺天凿丨丨飞来建岩壑　卢仝送好约法师归江南诗丨丨度一身法度度万民为报江南三二日这囬应见雪中人　蘓轼诗行穷半世间又欲浮丨丨　宋无赠日东僧诗锡飞鲸海静丨丨蜃楼空】
　　杯水【孟子今之为仁者犹以一丨丨救一车薪之火也齐书张绪传遗命作芦葭轜车灵上置丨丨香火不设祭　北史赵轨传在州考绩连最持节使者郃阳公梁子恭上状文帝赐以米帛甚优令人入朝父老将送者各挥涕曰别驾在官水火不与百姓交是以不敢以杯酒相送公清如水请酌一丨丨奉饯轨受饮之荘子见舟大下　又列御寇为伯昏瞀人射之盈贯措丨丨其肘上发之适矢复沓方矢复寓当是时犹象】
　　【人也　淮南子清之为明丨丨见眸子浊之为闇河水不见太山　栁宗元谪龙説扶风马孺子言年十五六时在泽州与羣儿戏郊亭上顷然有竒女坠地贵防年少骇且悦之稍狎焉竒女頩尔怒曰帝以吾心侈大怒而谪来七日当复今吾虽辱尘土中非若俪也吾复且害若众恐而退遂入居佛寺讲室焉及期进取丨丨饮之嘘成云气五色翛翛也因取裘反之化为白龙徊翔登天莫知其所终】
　　杯器【汉书地理志其田民饮食以笾豆都邑颇效吏及内郡贾人往往以丨丨食】
　　杯锡【贯休别李常侍诗椘水和烟海浪通又擎丨丨去山东】
　　杯文【东宫旧事防裙丹碧丨丨双裙】
　　杯觞【吴志胡琮性嗜酒酒后欢呼极意或推引丨丨搏击左右权爱其才弗之责也　刘禹锡戯赠乐天兼见示诗白家惟有丨丨兴欲把头盘打少年　元稹酬窦校书诗鸥鹭元相得丨丨毎共　白居易秋日游龙门醉歌暂停丨丨辍吟咏我有狂言君试聼姚合酬卢汀諌议诗丨丨引满从衣湿墙壁书多任手顽】
　　杯子【东宫旧事漆四升杯四十漆丨丨三百】
　　杯杅【礼记曲礼御食于君君赐余器之溉者不写其余皆写注溉谓陶梓之器疏梓是丨丨之属】杯盘【史记淳于髠传见襟觧下　晋书乐志按太康中天下为晋世寕舞务手以按丨丨反覆之此则汉世惟有柈舞而晋加之以杯反覆之也　唐书五行志龙中时人饮酒令曰子母相去离连台抝倒俗谓丨丨为子母又名盘为台　宋史鲁宗道为谕徳时居近酒肆尝微行就饮肆中偶真宗急召使者及门乆之宗道方自酒肆来使者先入约曰即上怪公来迟何以为对宗道曰苐以实言之使者曰然则公当得罪曰饮酒人之常情欺君臣子之大罪也真宗果问使者具以宗道所言对帝诘之宗道谢曰有故人从乡里来臣家贫无丨丨故就酒家饮帝以为忠实可大用　岭表録异记有堕罗犀犀中最大株有重七斤者云是牯犀额上有心花多是撒豆班色深者堪为胯具班散而浅者即治为丨丨器皿之类　梦华録京师清明日四野如市芳树园圃之间罗列丨丨互相酬劝歌舞徧满抵暮而归　后山诗话见幕席下　陶景授陆敬游十赉文尔澡形洁藏肴粮既去宣导松术实资芳醑今故赉尔丨丨一具可以夕挹桂浆朝承菊露　苏轼前赤壁赋客喜而笑洗盏更酌肴核既尽丨丨狼藉相与枕席乎舟中不知东方之既白　郑浩四柏赋既弗嗜于丨丨又兼忘于射奕　杜甫郑典设自施州归诗敕厨倍常羞丨丨颇狼藉　刘禹锡历阳书事诗助喜丨丨盛忘机笑语訇　又韩十八侍御见示岳阳楼别窦司直诗地偏山水秀客重丨丨侈　白居易酬郑司録李郎中寒食同案诗丨丨狼藉宜侵夜风景阑欲过春元稹和浙西大夫李徳裕述梦诗分阻丨丨防闲随寺观遨　又惧醉诗闻道秋来怯夜寒不辞泥水为丨丨张祜公子行春色满城池丨丨着处移　薛能戯舸诗游人莫觅丨丨分此地才应聚徳星　罗隐台城诗丽华承宠渥江令捧丨丨　方干题悬溜岩隐者居诗坐云独酌丨丨湿穿竹微吟路径斜】
　　杯铛【南史陈暄传暄与兄子秀书曰何水曹眼不识丨丨吾口不离瓢杓汝寕与何同日而醒与吾同日而醉乎政言其醒可及其醉不可及也速营糟丘吾将老焉】
　　杯盂【唐书栁公权传凡公卿以书贶遗盖钜万而主藏奴或盗用尝贮丨丨一笥縢识如故而器皆亡奴妄言叵测者公权笑曰银杯羽化矣不复诘唯研笔图籍自鐍秘之　宋史乐志古者食以俎豆后世易以丨丨簟席以为安后世更以榻桉使圣人复生不能舍丨丨榻桉而复俎豆簟席之质也　白居易马上作髙声咏篇什大笑飞丨丨　皮日休偶防羊振文先軰及一二文友小饮日休以眼病初平不敢饮酒诗乆断丨丨华盖喜忽闻歌吹谷神惊　方干秋晚林中寄赏幕诗丨丨未称尝生酒砧杵先催试熟衣】
　　杯壶【酒谱上古污尊而坏饮未有丨丨制也】
　　杯棬【诗无浸获薪笺获落木名也疏获落释木文文在释木故为木名某氏曰可作丨丨皮韧绕物不觧礼记内则母没而丨丨不能饮焉口泽之气存焉尔孟子性犹杞栁也义犹丨丨也以人性为仁义犹以】
　　【杞栁为丨丨　盐铁论堕成变故伤功工商上通伤农故一丨丨用百人之力一屏风就万人之功其为害亦多矣】
　　杯杓【史记项羽纪沛公已去间至军中张良入谢曰沛公不胜丨丨不能辞谨使臣良奉白璧一双再拜献大王足下玉斗一双再拜奉大将军足下　汉书息夫躬传东平王云与其后日夜酎祭祝诅上欲求非望而后舅伍宏反因方术以医技得幸出入禁门霍显之谋将行于丨丨荆轲之变必起于帷幄事势若此告之必成　谢氏诗源金母召群仙宴于赤水命谢长珠鼔拂云之琴舞金波之曲坐有碧金鹦鹉杯白玉鸬鷀杓杯干则杓自挹欲饮则杯自举故太白诗云鸬鷀杓鹦鹉杯非指广南海螺丨丨也　皮日休二游任诗丨丨悉杉瘤盘筵尽荷叶】
　　杯盏【元稹琵琶歌逢人便请送丨丨着尽工夫人不知又酬友封话旧叙懐诗身名判作梦丨丨莫相违】
　　杯椀【桂海器志鼻饮杯南人习鼻饮有陶器如丨丨旁植一小管若瓶嘴以鼻就管吸酒浆暑月以饮水云水自鼻入咽快不可言邕州人已如此记之以发覧者一胡卢也　南方草木状海枣树身无闲枝直耸三四丈树顶四面共生十余枝叶如栟栏五年一实实甚大如丨丨核两头不尖双卷而圆其味极甘美安邑御枣无以加也　林邑记林邑山杨梅其大如丨丨青时极酸既红味如崖蜜以醖酒号梅香耐非贵人重客不得饮之】
　　杯甖【杜甫江阁卧病走茟寄呈崔卢两侍御诗溜匙兼暖腹谁欲致丨丨】
　　杯案【汉书贡禹臣禹尝从之东宫见赐丨丨尽文画金银饰非当所以赐食臣下也　魏志武帝纪注曹瞒曰太祖为人佻易无威重时或冠帢帽以见賔客毎与人谈论戏弄言诵尽无所隐及欢悦大笑至以头没丨丨中肴饍皆沾汚巾帻其轾易如此　唐书韦縚传今欲以甘防肥浓皆充于祭苟逾旧制其何极焉虽笾豆有加不能备也若曰以今之珍生所嗜爱求神无方是簠簋可去而盘盂丨丨当御矣韶濩可抵而箜篌笙笛应奏矣】
　　杯豆【大戴礼见觞觚下】
　　杯羮【史记项羽纪项王已定东海来西与汉俱临广武两军相守数月当此时彭越数反梁地絶楚粮食项王患之为髙俎置太公其上告汉王曰今不急下吾烹太公汉王曰吾与项羽俱北面受命懐王曰约为兄弟吾翁即若翁必欲烹而翁则愿分我一丨丨　独异志武宗朝宰相李徳裕奢侈每食一丨丨其费约三万】杯香【祖咏清明宴司勲刘郎中别业诗池照窗隂晚丨丨药味春　白居易雪夜对酒招客诗见帐小下】杯粥【北史陆譲母冯氏传譲将就刑冯氏蓬头垢面诣朝堂数譲罪于是流涕呜咽亲持丨丨劝食】杯酒【史记灌夫御史大夫韩安国曰魏其言灌夫父死事身荷防驰入不测之吴军身被数十创名冠三军此天下壮士非有大恶争丨丨不足引他过以诛也魏其言是也　汉书司马迁报任安书夫仆与李陵俱居门下素非相善也趣舍异路未尝衔丨丨接殷勤之欢　晋书陆玩玩有徳望迁侍中司空既拜有人诣之索丨丨泻置柱梁之间呪曰当今乏材以尔为柱石莫倾人梁栋耶玩笑曰戢卿良箴　南史张缵传吴兴吴规颇有才学邵陵王纶作牧郢蕃规随从遇缵出之湘镇路经郢服纶饯之缵见规在坐忽举杯曰吴规此酒庆汝得陪今宴规还其子翁孺见父不悦问而知之因气结便卒规恨缵愤哭兼至又致殒规妻深痛夫子翌日又亡时人谓张缵一丨丨杀吴氏三人　魏书郑羲出为安东将军西兖州刺史假南阳公羲多所受纳政以贿成性又啬吝民有礼饷者皆不与丨丨脔肉西门受羊酒东门酤卖之　又杨津先是爱调绢疋度尺特长在事因縁共相进退百姓苦之津乃令以公尺度其输物尤好者赐以丨丨而出所输少劣亦为受之但无酒以示其耻　北史突厥传大义公主书屏风诗丨丨恒无乐歌讵有声　宋史魏矼传内侍李廙饮韩世忠家刃伤弓匠事下廷尉矼言内侍出入宫禁而狠戾发于丨丨乃至如此岂得不过为之虑又陈越传耿防任气喜箴切朋友放旷丨丨间家徒壁立不以屑意　蒙斋笔谈杨朴咸平景徳间隐士朴居郑州真宗祀汾隂过郑召朴欲官之问卿来有以诗送行者乎朴揣知帝意谬云无有惟臣妻一篇使诵之曰更休落魄贪丨丨便莫猖狂爱作诗今日捉将官里去这囘断送老头皮　江淹报袁叔明书独念贤明蚤世英华殂落仆亦何人以堪乆长一且松柏被地坟垄刺天何时复能衔丨丨者乎　陶潜拟古诗未言心相醉不在接丨丨　鲍照代雉朝飞乐府握君手接丨丨意气相倾死何有　又代结客少年行失意丨丨间白刃起相讐　崔颢赠轾车诗今日丨丨间见君交情好杜甫愁坐诗丨丨霑津吏衣裳与钓翁　又泛江诗长日容丨丨深江净绮罗　又将适吴楚留别章使君留后兼幕府诸公诗常恐性坦率失身为丨丨　髙适别韦五诗徒然酌丨丨不觉散人愁　王维晦日游大理韦卿城南别业诗临当游南陂约畧执丨丨　戴叔伦赠唐老人洽诗暗将心事隔风尘尽掷年光逐丨丨李益汉宫少年行相逢丨丨一言失回朱防白闻至尊　李端江上逢司空曙诗唯当执丨丨暂食汉江鱼元稹遣春诗风光好时少丨丨病中难　又夜饮诗诗篇随意赠丨丨越廵行　又卢评事子防诗老爱早眠虚夜月病妨丨丨负春风　白居易答贾舍人诗厌见传书先眼合喜逢丨丨暂眉开　姚合送韦瑶校书赴越诗晨省髙堂后余欢丨丨间　又寄张徯诗明年取前字丨丨赛春辉　又寄王元伯诗莫覔旧来终日醉世间丨丨属闻人　罗隐初夏寄顾绍宗诗怜君未归日丨丨若为情　又霅溪晚泊寄裴庶子诗丨丨疎狂非曩日野花狼藉似当时　又箧中得故王郎中书诗劝疎丨丨知妨事乞与书题作裹粮　司空图故乡杏花诗欲问花枝与丨丨故人何得不同来　元好问岳觧元生日诗莺花到处供丨丨霜雪何縁防鬓丝】
　　杯血【韩诗外传崔杼弑荘公合士大夫盟盟者皆脱劒而入言不疾指血至者死所杀者十余人次及晏子奉丨丨仰天而叹曰恶乎崔杼将为无道而杀其君于是盟者皆视足崔杼谓晏子曰子与我吾将与子分国子不与我杀子直兵将推之曲兵将钩之吾愿子之图之也】
　　杯防【白居易寄沈四著作诗篇章慵报答丨丨喜经过】
　　杯酌【南史何敬容传且暴鳃之鱼不念丨丨之水云霄之翼岂顾笼樊之粮　砚冈茟志蔡攸一日尝饮禁中徽宗频以巨觥劝之攸恳辞不任丨丨将至颠踣上曰就令灌死亦不至失一司马光　可谈东坡倅杭州不胜丨丨部使者知公颇有才望朝夕聚首疲于应接乃号杭倅为酒食地狱　阮瑀公防诗五味风雨集丨丨若浮云　戴叔伦奉陪李大夫九日宴龙沙诗莫怪沙边倒偏霑丨丨余】
　　杯跃【北户録广州献瑕头丨简文将盛酒无故自丨乃不复用】
　　杯覆【晋书乐志见杯盘下】
　　杯贤【树萱録壶隐仙人尝吟诗曰丨丨与杓圣与我万户封】
　　杯前【刘禹锡答乐天见忆诗笔底心无毒丨丨胆不□注呼闗切顽也亦作豩　白居易与河南王尹诗鬓上斑多少丨丨兴有无】
　　杯中【十洲记周穆王时西胡献夜光常满杯是白玉之精光明夜照防夕出杯于中庭以向天比明而水汁已满丨丨也汁甘而香美斯实灵人之器　陶潜责子诗天运苟如此且进丨丨物　杜甫巴西驿亭观江涨诗赖有丨丨物还同海上鸥　又九日诗重阳独酌丨丨酒抱病起登江上台　又戏题寄上汉中王诗忍断丨丨物只看座右铭　髙适留别郑三韦九兼洛下诸公诗长歌逹者丨丨物大笑前人身后名　又同河南李少尹毕员外宅夜饮诗丨丨緑蚁吹转来瓮上飞花拂还有　戴叔伦暮春感懐诗悠悠往事丨丨物赫赫时名扇外尘　李益答许五端公马上口号不堪身外悲前事强向丨丨觅旧春　李贺梦天诗遥望齐州九防烟一海水丨丨泻　聂夷中饮酒乐诗我愿东海水尽问丨丨流　元好问晨起诗欢悰已向丨丨减老态何堪镜里看】
　　杯足【觥记注内库一杯青色纹如乱丝其薄如叶丨丨有镂金字曰自暖杯上命以酒置之温温然有气相吹如沸】
　　杯迟【杜牧分司东都宴居履道叨承川尹刘侍郎大夫恩知诗字小书难写丨丨酒易醒】
　　杯醮【应亨赠四王冠诗虽无兕觥爵丨丨防酒】
　　杯【梁元帝南岳衡山九贞馆碑丨丨九醖隐沦之车晨至堂开四扇西楹之钟夜响】
　　杯防【李贺答赠诗露重金泥冷丨丨玉树斜】
　　杯倾【封行髙冬日宴于庶子宅诗引满既丨丨终之以弁侧】
　　杯干【杜甫遣闷奉呈严公诗浪簸船应坼丨丨瓮即空又晚晴诗书乱谁能帙丨丨可自添　皮日休夏日诗见冠倾下】
　　杯来【庾信华林园马射诗司筵赏至酒正丨丨　张説奉萧令嵩酒并诗乐奏天恩满丨丨秋兴髙】杯酣【王涯九月九日勤政楼下观百僚献夀诗乐奏薫风起丨丨瑞影收】
</div>
    <div class="pagination">
<a href="御定骈字类编_page629.html">上一页</a><span>...</span><a href="御定骈字类编_page625.html">625</a><a href="御定骈字类编_page626.html">626</a><a href="御定骈字类编_page627.html">627</a><a href="御定骈字类编_page628.html">628</a><a href="御定骈字类编_page629.html">629</a><span class="current-page">630</span><a href="御定骈字类编_page631.html">631</a><a href="御定骈字类编_page632.html">632</a><a href="御定骈字类编_page633.html">633</a><a href="御定骈字类编_page634.html">634</a><a href="御定骈字类编_page635.html">635</a><span>...</span><a href="御定骈字类编_page631.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
