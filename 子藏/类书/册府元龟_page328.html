<!DOCTYPE html>
<html>
<head>
    <meta charset="UTF-8">
    <title>册府元龟 - 第 328 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 328 页/共 736 页</h1>
    <div class="content">    郦恽为征虏将军与唐州刺史崔元珍固守平阳武泰中尔朱荣称兵赴雒恽与珍不从其命为荣行台郎中樊子鹄所攻城舀被害崔元珍为唐州刺史尔朱荣之趣雒也。遣其都督樊子鹄取唐州元珍与行台郦恽拒守不从为子鹄所害。
    裴约为别将行渤海郡事时冀州大乘贼起约为贼所败遂围郡城城舀见害。
    元志为雍州刺史时莫折念生反诏志为西征都督讨之念生遣其弟天生屯龙口与志相持为贼所乘遂弃大众奔还岐州贼遂攻岐州刺史裴芬之疑城人与贼潜通将尽出之志不听城人果开门引贼锁志及芬之送念生见害节闵初赠尚书仆射。
    奚文为散骑常侍从征蠕蠕战没。
    尉豹行颍州事与梁将裴礼战没。
    丘跋为安远将军征盖吴战没。
    高徽孝明时使厌哒回至河州前刺史息景进等招引莫折念生攻河州长史元永平等推徽行州事别驾乞伏世则潜通景进徽杀之徵兵于吐谷浑吐谷浑率众救之景进败退走奔秦州寻率羌夷复来攻逼徽遣统军六景相驰表请师诏徽仍行河州事久无救援力屈城陷为贼所害。
    李裔为使持节大将军陕州刺史宇文黑獭攻舀州城被执见害。
    崔伯凤为前将军孝庄永安末与都督源子恭守丹父战没。
    崔伯麟为中坚将军冀州长史大乘贼起伯麟率州军讨之於煮枣城为贼所杀赠龙骧将军雒州刺史李苗为冠军将军讨尔朱世隆於河南桥兵尽浮河而没苗死之日朝野悲壮之及世隆入雒主者追苗赠封白世隆世隆曰：吾尔时群议更一二日便欲大纵兵士焚烧都邑任其采掠赖苗京师获全天下之善一也。宜追之。
    薛长瑜为征东将军雒州刺史击贼没于阵赠都督冀定泰三州诸军事车骑将军冀州刺史。
    寇治为前将军时蛮反於三鸦治为都督追讨战没赠持节都督雍华岐三州诸军事。
    郑模为征东将军行岐州事未几击贼深入没於阵赠抚军将军相州刺史。
    裴仲规以司徒主簿免久之中山王英征义阳引为统军奏复本职规阵战殁赠河东太守谥曰：贞。
    孙瓒为姚泓安定护军时赫连屈子来侵人怀危惧亡奔者相属瓒独率众拒守见杀。
    李长寿为华州刺史孝武西迁长寿率励义士拒东魏孝武嘉之复授颍州郡守迁广州刺史东魏遣行台侯景率兵攻之长寿众少城舀遂遇害。
    崔仲哲为别将初父康为燕州刺史时天下多事遂为杜雒周攻围康坚守历年朝廷遣都督元谭与仲哲赴救到下口遇贼仲哲战没。
    北齐尉兴敬为神武帐内都督高祖败周文帝於邙山兴敬因战为流矢所中卒赠泾岐幽三州军事。
    尉兴庆为神武亲信都督帝与西魏战退走从者六七人追骑至兴庆曰：王去矣。兴庆腰边百箭足杀百人神武勉之曰：事济以尔为怀州。若死则用尔子兴庆曰：儿小愿用兄许之兴庆斗矢尽而死。
    高昂为军司大都督与侯景等同攻独孤如愿于金墉城周文帝率众救之战於邙阴昂所部失利左右分散单骑东出欲趋河阳南城门闭不得入遂为西军所害。
    刘丰自左将军除殷州时西魏大将王思政据长社文襄命丰与清河王岳攻之丰建水攻之策遂遏洧水以灌之水长鱼鳖皆游焉九月至四月城将舀丰与行台慕容绍宗见北有白气同入船忽有暴风从东北来正昼昏暗飞沙走砾船缆忽绝漂至城下丰游水向土山为浪所激不得至西人钩之并为敌人所害丰壮勇善战诸将所推死之日朝野骇惋。
    王琳为特进侍中时陈将吴明彻来寇秦州琳与战大败单马突围仅而获免明彻进围之堰淝水灌城而皮景和等屯於淮西竟不赴救明彻昼夜攻击城内水气转侵人皆患肿死病相枕从七月至十月城舀被执百姓泣而从之明彻恐其为变遂杀之。
    慕容绍宗为河南道行台拒西魏大将王思政船为西人所钩投水而死三军将士莫不悲惋。
    元景安天统中为领军大将军入周以大将军义宁郡开国公率众讨稽胡战没。
    後周王励为千牛直长沙苑之役励以都督领兵从太祖励居左翼与帐下十数人用短兵接战当其前者死伤甚众励以被伤重遂卒于行间太祖深悼焉杨ɡ为少师武帝保定四年十月诏晋公护率军伐齐出潼关大将军权景宣出豫州ɡ出枳关蜀国公尉迟迥率师围雒阳景宣攻齐豫州护次陕州十二月齐师渡河晨至雒阳诸军惊散尉迟迥率麾下数十骑敌得却至夜引还柱国庸国公王雄力战死之遂班师杨ɡ於轵关战败权景宣亦弃豫州而还韦字法保为骠骑大将军东魏遣军送粮馈宜阳法保潜邀之转战数十里兵少不敌为流矢所中卒於阵。
    韦总从武帝东征总每率麾下先驱舀敌遂於并州战没。
    王雄从晋公护东征至邙山与齐将斛律明月接战雄驰杀三人明月退走雄追之明月左右皆散矢。又尽唯馀一奴一矢雄案槊不及明月者丈馀曰：惜尔不杀但生将尔见天子明月反射雄中额焉退走至营而薨。
    刘雄为上大将军出镇幽州宣政元年四月突厥舀幽州拥略居民雄出战为突厥所围临阵战没赠亳州总管十州诸军事亳州刺史。
    杨祥为建武将军讨鲜于修礼遂死之隋权武父袭庆为周开府从武元皇帝战於并州被围百馀重袭庆力战矢尽短兵接战杀伤甚众，於是刀槊皆折脱胄掷地向贼大骂曰：何不来斫头贼遂杀之。
    柳雄亮父桧为周华阳太守遇黄宝作乱攻舀华阳桧为贼所害。
    皮子信为旭州刺史开皇初吐谷浑来寇边子信出兵拒战为贼所败子信死之。
    赵世模为上开府开皇初尝典宿卫後从晋王伐陈先锋遇贼力战而死。
    韦开皇中为广州总管岁馀番禺夷王仲宣聚众为乱以兵围勒兵拒之中流矢而卒赠上柱国刘弘开皇中为泉州刺史弘高智慧作乱以兵攻州弘城守百馀日救兵不至前後出战死亡大半粮尽无食与士卒数百人煮犀甲腰带及剥树皮而食一无离叛贼知其饥饿欲降之弘抗节弥厉贼悉众来攻城舀为所害。
    杨武通为左武卫将军历岷{艹间}二州总管与周法尚讨嘉州叛獠法尚军初不利武通率数千人为贼断其归路武通，於是束马悬车出贼不意频战破之贼知其孤军无援倾部落而至武通转斗数百里为贼所拒四面路绝武通轻骑接战坠马为贼所执杀而啖之。
    李崇为幽州总管开皇中突厥大为寇掠崇率步骑三千拒之转战十馀日师人多死遂保於砂城突厥围之城本荒废不可守御晓夕力战。又无所食每夜出掠贼营复得六畜以继军粮突厥畏之厚为其备每夜中结阵以待之崇军苦饥出辄遇敌死亡略尽迟明奔还城者尚。且百许人然多伤重不堪更战突厥意欲降之遣使谓崇曰：若来降者封为特勒崇知必不免命其士卒曰：崇降师徒罪当死今日效命以谢国家待看吾死不可降贼方便散走努力还乡。若见至尊道崇此意乃挺刃突贼复杀二人贼乱射之卒於阵。
    杨崇封秦兴县公从行军总管达奚长儒击突厥於周力战而死赠大将军豫州刺史以子义臣袭崇官爵。
    杨思恩为车骑将军炀帝嗣位汉王谅作乱并州时代州总管李景为汉王将乔锺葵围之诏朔州总管杨义臣救之义臣率马步二万夜出西陉迟明行数十里锺葵觇见义臣兵少悉众拒之锺葵亚将王扌友饶勇善用槊射者不能中每以数骑步阵义臣患之募能当槊者思恩请当之义臣见思恩气貌雄勇顾之曰：壮士也。赐以卮酒思恩望见拔立於阵後投觞於地策马赴之再往不克义臣复选骑士十馀人从之思恩遂突击杀数人直至拔麾下短兵方接所从骑士退思恩为拔所杀拔遂乘之义臣军北者十馀里，於是购得思恩尸义臣哭之甚恸三军莫不泣所从骑士皆腰斩。
    周罗为右武候大将军汉王谅馀党据晋纟吕三州未下诏罗行纟晋吕三州诸军事进兵围之为流矢所中卒於师。
    张定和为右屯卫大将军从炀帝征吐谷浑至覆袁川时吐谷浑主与数骑而遁其名王诈为浑主保车我真山帝命定和率众击之既与贼相遇轻其众少呼之令降贼不肯下定和不被甲挺身登山贼伏兵於岩谷之下发矢中之而毙其亚将柳武达击贼悉斩之帝为流涕。
    梁默为柱国行军总管大业五年从炀帝征吐谷浑遇贼力战而死。
    李琼为右翊卫将军大业五年吐谷浑主率众保覆袁川帝遣左光禄大夫梁默与琼追浑主皆遇贼死之。
    冯孝慈为右武候卫将军大业九年清河贼张金称众数万孝慈讨金称於清河反为所败孝慈死之杨达炀帝辽东之役领右武卫将军进位左光禄大夫卒於师炀帝叹息久之赠吏部尚书始安侯谥曰：恭赠物三百五十。
    麦铁杖为右屯卫大将军炀帝待之逾密铁杖自以荷恩深重每怀竭命之志及辽东之役请为前锋顾谓医者吴景贤曰：大丈夫性命自有所在，岂能艾炷炙瓜蒂贲鼻疗黄不差而卧死儿女手中乎！将渡辽谓其三子曰：阿奴当备浅色黄衫吾荷国恩今是死日我既被杀尔当富贵唯诚与孝尔其勉之及济桥未成去东岸尚数丈贼大至铁杖跳上岸与贼战死武贲郎将钱士雄孟金义亦死之左右更无及者帝为之流涕。
    梁文谦大业中为鹰扬将军从卫玄击杨玄感於东都力战而死赠通议大夫。
    张须ヌ大业中为齐郡通守领河南道十二郡黜陟讨捕大使将兵拒东郡贼翟让前後三十馀战每破走之转荥阳通守时李密说让取雒口仓让惮须ヌ不敢进密劝之让遂与密率兵逼荥阳须ヌ拒之让惧而退须ヌ乘之逐北十馀里时李密先伏数千人於林间邀击须ヌ军遂败绩密与让合军围之须ヌ溃围辄出左右不能尽出复跃马入救之往来数四众败散乃仰天曰：兵败如此何面见天子乎！乃下马战死。
    郭绚大业末为涿郡通守将兵击窦建德於河间战死人吏哭之数月不息。
    源崇嗣大业中自上党赞治入为尚书虞部郎及天下盗起将兵讨北海贼与贼力战而死赠正议大夫王辩为武贲郎将与王世充讨李密於雒口官军大溃辩至雒水桥已坏不得渡遂涉水至中流为溺人所引坠马辩时身被重甲败兵前後相蹈藉不能复上马竟溺死三军莫不痛惜之。
    阴世师大业末为左翊卫将军与代王留守京师及唐公义军至世师自以世荷隋恩。又藩邸之旧遂勒兵拒守月馀城舀与京兆郡丞骨议等见诛。
    孟善谊为河内通守恭帝义兴二年王世充为李密所败善谊与武贲郎将王辩杨威刘长恭梁德董知通皆死之。
    唐孙华冯翊人义师起归於高祖与刘弘基等破隋将桑显和於馀马泉拜为冯翊太守封武乡公从围京师为流矢所中卒。
    刘感武德初以骠骑将军镇泾州薛仁杲率众围之感婴城拒守城中粮尽遂杀所乘之马以分将士感一无所啖唯煮马骨取汁和木屑食之城垂舀者数矣。长平王叔良援兵至仁杲解围而去感与良出战为贼所擒仁杲复围泾州令感语城中云：援军已败徒守孤城何益也。宜早出降以全家室感许之及至城下大呼曰：逆贼饥饿亡在朝夕秦王率数十万众四面俱集城中勿忧各自勉以全忠节仁杲大怒执感於城边驰骑射杀之至死声色逾厉贼平高祖购得其尸祭以少牢。
    罗士信为纟州总管封郯国公从太宗系黑闼於河北有水人以城来降遣士信入城据守贼悉众攻之甚急遇雨雪大军不得救经数日城舀为贼所擒黑闼闻其勇意欲活之士信辞色不屈遂遇害。
    吕子臧武德初为邓州刺史与马元规击山南贼帅朱粲遇霖雨城坏贼攻之急所亲者知城必舀或劝其降子臧曰：安有天子刺史降贼者乎！，於是率左右数百人赴敌而死俄而城舀元规亦遇害。
    李育德为陟州刺史其兄厚德时舀王世充逃归渡河为寇所执世充囚之於获嘉使其作书召育德育德阳许之故其兄系狱久不死世充殷州刺史大师遣小师赵君[A13C]以兵守之厚德阴结於君[A13C]及城中人贾慈行谋翻获嘉以背世充慈行与子弟奴客十馀人大呼於上云：李家兵悉登城矣。君[A13C]於狱中以马载厚德拥狱囚及援兵数十人叫讠而出至衙门门外逢伪长史赵景休斩之以徇众皆慑伏至厅前後者数百大师逾城而遁遂克殷州拜厚德为刺史厚德归省亲疾遣育德居守世充怒悉众击之数日城陷育德力战於中门之外及弟三人皆死之。
    赵景慈为华州刺史领行军总管击尧君素於蒲州被创堕马为贼所执君素囚之十馀日景慈愤恚饮寒水数升受风而死君素斩之枭首於城外赠秦州刺史谥曰：忠。
    何潘仁右屯卫将军武德二年讨山贼张子惠於丝竹园轻敌遇害。
    梁礼为州刺史封城郡公武德二年梁师都侵延州礼力战没於阵。
    曹四郎为邓州总管武德三年九月王世充舀邓州四郎因战死之。
    张孝珉为骠骑将军骁勇善战初为王世充将军後以众归国高祖令督本兵经略世充武德三年六月为世充所围众寡不敌力屈就擒见世充辞色不挠遂为所杀。
    卢君谔为行军总管武德四年随齐王元吉击王世充世充骑将杨公信犯官军元吉击之反为所败君谔死之。
    权威为魏州刺史武德四年八月刘黑闼舀俞阝县威与贝州刺史戴元祥讨之反为所败威及元祥皆死之。
    长平王叔良高祖从父弟镇泾州武德四年胡贼入寇召叔良等五将帅师北伐为流矢所中师旋道薨卢士为瀛州刺史武德四年刘黑闼舀瀛州士死之先是黑闼之乱士勒兵拒守黑闼遣轻骑袭之破其罗城士据子城拒战经半日士卒并河间人见罗郭已舀亲属为虏莫有斗志皆逾城而出士为贼所擒遣人执之出说诸城堡士不从为贼所杀。
    李大恩为代州总管上表言马邑可图高祖令内殿少监独孤晟率兵与其合势大恩率所部直趋马邑晟军不至大恩顿於新城突厥与刘黑闼合围之高祖闻之遽令将军李高迁为援未至大恩粮尽夜遁为贼所邀军遂大溃大恩为虏所败死之高祖闻之伤惜久之。
    张德政为郓州都督武德八年八月及并州道行军总管督兵张公瑾与虏战於大谷我师败绩德政死之。
    姜确为左屯卫将军贞观十九年从太宗征辽东以行军总管督兵攻盖牟城中流矢而卒。
    王君谔为左武卫将军从太宗征辽东兼领左屯营兵与高丽战於驻毕山君谔先锋舀阵遂与贼短兵相接贼以钺斧击之坠马左右不继以至於难还卒於营太宗深痛惜之左右坐诛者数人子及善嗣拜朝散大夫。
    谢万岁为梓州都督高宗永徽元年与兖州刺史谢法兴黔州都督李孟尝讨琰州獠贼万岁法兴入洞招慰为贼所杀。
    来济显庆中为中书令左迁台州二年徙庭州刺史俄有突厥入寇济总兵拒之谓其众曰：吾尝挂刑网蒙赦性命当以身塞责特报国恩不擐甲胄赴贼没於阵。
    苏孝祥为右监门卫将军则天文明元年徐敬业据扬州与其将李导会於高邮之下阿列营拒守孝祥为後军总管率兵五千人夜用小船先渡水击之反为所败孝祥临阵见杀兵士溺死者过半。
    许钦明为凉州都督万岁通天元年九月吐蕃寇凉州钦明尝出按行有吐蕃数万奄至城下钦明拒战久之力屈被执贼将钦明至灵州城下钦明大呼曰：贼中都无饮食城中有美酱乞二升梁米乞二{豆斗}墨乞一挺是时贼营处四面阻氵呈河唯有一路得入钦明诈乞此物以喻城中冀其拣兵练将候夜掩袭城中无悟其旨寻遇害。
    王孝杰为清边道行军总管万岁通天二年孝杰与苏宏晖等率兵十七万与孙万荣战於东硖石谷官军败绩尽舀於贼孝杰死之。
    牛师奖为安西都护军中宗景龙二年十一月与娑葛战于火烧城师奖败绩没於阵。
    王海宾为太子右卫率丰安军使以骁勇闻玄宗开元二年七月吐蕃入寇朝廷以薛讷摄左羽林将军为陇右防御使御之以海宾为先锋及贼至渭川西界武阶驿苦战胜之杀获甚众诸将嫉其功按兵不救海宾没於阵大军乘其势击而败之斩首一万七千级获马七万五千匹牛羊十四万头帝闻而怜之诏赠左金吾大将军。
    郭英杰为幽州道副总管开元二十一年讨契丹於都山为贼所败英杰死之。
    褚讠利为陇右副将时皇甫惟明为陇右节度使天宝四年奚及契丹酋长各杀公主举部落以叛惟明与吐蕃战於石堡官军不利讠利死之。
    王伯伦为御史大夫崔光远行军司马肃宗正德二年八月光远於骆谷破贼千馀人贼寇凤翔伯伦与光远判官李椿领兵二千人自中渭桥攻杀守桥贼一千人伯伦等乘胜至莸门贼先有本军屯武功闻官军入死烧营幕而退走伯伦遇贼於死伯伦死於阵前李椿为贼所得。
    李元忠为泾原两州团练兵马使上元元年死王事吕希倩为左龙武大将军德宗建中四年十月德宗避难於奉天朱Г贼将於城东西南三面偷城浑率招召突将三百人分道连战翌日辰时杀伤太甚力屈而退希倩死之赠太尉赐实封三百户。
    高重杰为将军奉天之难Г贼攻城重杰力战而死赠司空实封三百户郦定进为左神策军大将军封阳山郡王定进时号为勇将尝征蜀有功宪宗元和五年讨王承宗力战阵败驰归马倒贼识曰：郦王也。遂为所害官军为之丧气繇是赠兵部尚书赙布帛米有差。
    田布弘正子也。元和十五年弘正移镇以布为河阳节度长庆元年春移镇泾原其秋镇州军乱弘正被杀朝廷以李疾不能军无以廷凑之乱。且以魏州田氏旧众乃疾徵布使起复为之节度仍迁捡校工部尚书诏布乘急传之镇布微服居垩室去节旄导从之饰及入魏州居丧御事动皆得礼其禄俸月入百万一无所取。又籍魏中家之旧产无巨细计钱十馀万贯皆出之以颁军士乃选其将史宪诚为先锋兵马使以宪诚前出已麾下必能输竭故尽以精锐付焉是时屡有中使赍急诏促其进兵至十月布遂以全军三万七千出讨贼抵冀州南宫县十二月进军下贼二栅而魏人怯於格战。且以寒雪饣鬼饷不给寝无斗志宪诚因从而间之俄有诏分布军与李光颜合势东救深州其众因大溃多为宪诚所有布提兵八千以是月十日还魏州十一日会诸将复议兴师而将卒益骄惰皆曰：尚书能行河朔旧事则死生行之。若使战皆不能也。布自度其众终不为用叹曰：功无成矣。即日密表陈军情。且称遗。表曰：臣观众意终负国恩臣既无功敢忘即死伏愿陛下速救光颜元翼不然者义士忠臣皆为河朔屠害奉表号哭授其从事李石乃入启父灵抽刃刺心曰：上以谢君父下以示三军言讫而绝时议以布才虽不足能以死谢国家心志决烈得燕赵之古风。
    梁翟存初为太祖诸军都指挥使唐昭宗大顺二年正月令丁会下黎阳庞师古与存西路下淇门卫县自是常为先锋雄猛善战士皆仗之为气大破朱瑾众於墉下督战昼夜不懈勒战卒阅驳倚立修竿忽为飞矢所中卒太祖深伤惜之。
    朱友宁太祖仲兄之子也。领岭南西道节度使天复三年四月率师破青州之博昌临淄二邑杀戮五千馀众暨北海焉六月丙子友宁复进逼青州及石楼与贼相遇决战我师未振友宁驰骑督军薨於阵牛裕为桐墟镇使乾元二年淮人寇桐墟杀略吏民裕死之。
    郭言为宿州刺史於时徐宿兵锋日夕相接控扼侦逻以言为首景福初时溥大举来攻宿州言勇於野战喜逢大敌自引锐兵击溥杀伤甚众徐戎立退为流矢所中一夕而卒。
    王彦章为滑州节度使晋师舀郓州代戴思远为北面招讨使彦章渡汶以略郓境至迎坊镇为晋人所袭彦章退保中都兵败为晋将夏鲁奇所擒晋王素闻其勇悍欲全活之令中使慰抚以诱其意彦章曰：我是匹夫本朝擢居方面与皇帝十五年抗衡今日兵败力穷死有常分皇帝纵垂矜宥何面目见人，岂有为臣为将朝事梁而暮事晋乎！得死为幸遂遇害符道昭为秦州节度使与康怀英等攻潞州以蚰蜒堑缭之飞鸟不度既逾岁晋人援至王师大败道昭为晋军所杀。
    後唐朱元礼始为郡将梁太祖闻其名擢为军校从庞师古渡淮战没於淮南。
    安福迁与其兄福庆俱骁勇为武皇亲校景福末汴人急攻兖郓朱求援於武皇乃令福顺等三将率骑军以赴之福顺与汴人战没福庆从史俨奔淮南朱之败福迁亦遇害。
    周德威为幽州节度使天十五年下扬刘城庄宗大阅诸军渡河趋汴徵德威进讨师之将起威以为不利深入是夜镇星犯文昌上将临战德威军为辎重所扰大乱梁军乘之父子跃马出血战而死。
    史建瑭为相州刺史张文礼叛总北面行营兵马攻赵州进攻镇州营於西南隅日以轻骑逼门为伏弩所中归营而卒。
    李嗣昭权幽州军府事会阎宝为镇州张处瑾所败庄宗以嗣昭代之嗣昭为流矢所中寻卒於师。
    孙重进为大将性严重立法士卒畏惮天末张文礼据镇州重进攻之战没於东垣渡。
    李存进为魏博马步都将会王师讨张文礼於镇州招讨李嗣昭不利而殁以存进代之遂讨镇州王处瑾尽率其众乘其无备奄至垒门存进闻之得部下数人出斗驱贼於桥下俄而贼大至後军不继血战而死。
    夏鲁奇明宗时为遂州节度使刘训讨荆南鲁奇为副招讨使移镇遂州时孟知祥董璋据有两川鲁奇僻居南鄙董璋之叛与知祥攻遂州旬日援路断绝兵尽食乏势知必屈乃自刎而卒。
    安审通为横海军节度观察等使兼北面行营诸道马军都指挥使围中山躬冒矢石以先士卒志平氛为飞矢所中卒。
    朱建丰为赵州刺史王师讨定州为北面行营右厢不军都指挥使张延朗以偏师先围新乐卒於王事诏赠太傅。
    晋郭为易州刺史契丹攻其郡率励士众同其苦虏不能克复以州兵击贼数获其利朝廷嘉之就加捡校太保虏主尝谓左右吾不畏一天下乃为北人所抑挫会杜重威降虏使通事耿崇美诱其民众不能制为崇美所杀。
    宋廷浩为房州刺史汜水关巡捡使天福二年为贼军所害。
    梁汉璋为永清军节度使天福八年诏领千骑戍冀州寻以杜重威北讨诏以汉璋充北面军马都排阵使戍游口关与虏骑五千相遇於浮阳之北界苦战竟日以众寡不侔为流矢所中没於阵。
    王清为奉国都虞候州刺史少帝开运二年从杜重威非征解阳城之围清苦战为步校之最加捡校司空及从杜重威收瀛州闻契丹大至重威率诸军氵公氵虎水而将保常山及至中渡桥虏已屯於北岸。且扼归路清知势蹙请於重威曰：军去常山五里守株於此营孤食尽将。若之何请以步军二千为其前锋夺桥开路公可率诸军继之期入常山必矣。重威可之遣宋彦筠俱行清一击获其桥虏为之小却重威犹豫不进密已贰於国矣。彦筠寻退走清列阵北岸严戒部曲日暮酣战不息虏以生军继至我无寸刃益之清与其下俱没焉。
    吴峦为复州防御使开运中权知贝州虏复南牧扰我河塞峦以城无戍兵为虏所舀遂死之。
    沈斌为祁州刺史赵延寿知其无备与蕃贼急攻之仍呼谓斌曰：沈使君我故人也。择祸莫。若轻早以城降无自辱也。斌登城呼曰：侍中父子误计舀於腥膻忍以犬羊之众残害父母之邦不自羞惭反有德色沈斌宁为国家死必不效所为也。翌日城舀而卒汉史万山为深州刺史乾三年春虏大入寇万山城守有功虏退周太祖遣索方进率骑七百屯深州一日虏数十骑侵周东门万山父子以虏不多乃率牙兵百馀人袭虏虏伪退十馀里而兵发万山血战急请救於方进方进勒兵不出万山死之。
    禹洪迁为夏州节度使会赵思绾据永兴叛从郭从义进讨之战伤卒於阵。
</div>
    <div class="pagination">
<a href="册府元龟_page327.html">上一页</a><span>...</span><a href="册府元龟_page323.html">323</a><a href="册府元龟_page324.html">324</a><a href="册府元龟_page325.html">325</a><a href="册府元龟_page326.html">326</a><a href="册府元龟_page327.html">327</a><span class="current-page">328</span><a href="册府元龟_page329.html">329</a><a href="册府元龟_page330.html">330</a><a href="册府元龟_page331.html">331</a><a href="册府元龟_page332.html">332</a><a href="册府元龟_page333.html">333</a><span>...</span><a href="册府元龟_page329.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
