<!DOCTYPE html>
<html>
 <head>
  <meta charset="utf-8"/>
  <title>
   清稗类钞 - 第 219 页/共 432 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清稗类钞 - 第 219 页/共 432 页
  </h1>
  <div class="content">
   安溪李氏功业国初，功业之隆莫若安溪李氏，而族中尤以李文贞公光地为最。文贞初生，族人即以伟器期之，然忌者亦时时有毁声。族中某，与剧盗李金梁通，密纠党与，据祠宇为巢穴，且时与文贞父兆庆为难.金梁以距城远，四路通达，便于遁徙，欣然从之。盗入李祠后，知为族某所为，因集族众善为辞谢.时文贞方九龄，随其父立稠人中，金梁适见之，趋摩其顶而爱之，笑谓兆庆曰：「我迁此，本无去意，今观此孩好骨相，倘让我，我便率众去，永不相犯。」兆庆讶其言不类，正诧异间，而族众乃恳兆庆许之，曰：「舍一儿以保一族，即此子他日贵达，仍当复归生我，奈何不通权以济变乎？」兆庆无计，姑以问文贞，文贞谓惟父所命。盗跃起曰：「公子言如此，事谐矣。」于是热红烛，设厚宴，燕文贞父子及其族人。族人即强兆庆领文贞行父子礼，时金梁与其妇已高坐厅事，下铺红氍毹矣。兆庆无奈行之。金梁受礼后，复出其所生子与文贞相见。盗子少文贞仅一岁，亦白皙文雅，不类绿林所产.酒阑，金梁命从者以肩舆送兆庆归，留文贞偕返故地，与其子伴读，并令文贞此后同以父称，弗从，盗曰：「翁在已从，何忽改也？」曰：「父在从父，不在奚从？」金梁怒，闭之暗室，日给一餐，使人觇之，文贞殊无苦。如是饿冻残虐者十数日，而恬静如恒，若弗觉也。其妇谓盗曰：「我相此子骨干厚，福命不浅，一切困苦，人固不忍，天亦不容，盍招其翁来，领之归，即以我子寄养.谚云「没有强盗活八十。」假有不幸，我子以同族关系，或可藉延一线，春秋超荐，若敖之鬼，其不馁尔也。」金梁然其说.越日，以柬延兆庆来，领还文贞，末以抚领己子谆谆恳请，翁慨诺之。不数日，金梁即统众盗去。频年秋末，胥有金馈兆庆，报抚子之德，兆庆皆峻却，一介弗受。未几，金梁以案发伏诛，时文贞已得科名，曳朱紫矣。盗子以附文贞故，得免于祸，遂亦以安溪世其家。迄今安溪李族，其谱系中有另支附后者，即盗裔也。

　　杭州宦族杭州阀阅，徐氏之外则有汪氏。汪氏在干、嘉间极清华之盛，而学术亦一郡翘楚也。次为许氏。许氏世居横河桥，其先有为粤督幕僚者，以平一大狱，活千余人，自知当大其门，厥后果科第赫奕，一榜眼，一传胪，其门尝悬七子登科额.至为幕僚者，即学字辈之先德，尝以「学乃身之宝，儒为席上珍」十字为子孙命名次第。尚书乃普、巡抚乃钊，其第二辈也。尚书庚身，其第三辈也。之、宝二字辈寡显者，然科第未尝绝.其有留居番禺者，后亦显贵，尚书应骙、布政应鑅是也。次为吴氏。两世宦蜀，而子修提学庆坻，炯斋侍讲士鉴，父子入词林。次为高氏。高氏世居双陈巷，科名亦盛。家素封，好施，治家有法，自乾隆至宣统，家业未尝稍替也。

　　杭州徐氏杭州徐氏， 自康熙间文敬， 文穆父子以科甲起家， 冠盖相望， 名德清门， 著称于浙。 文敬公名潮， 官至吏部尚书。 文穆公名本， 官至东阁大学士。 文穆有弟（木巳）， 则任西安巡抚； 有子以煊， 则任内阁学士。他如翼燕、景憙、绍堂、绍基、昺、暲，亦皆奋迹科第，余不悉数。且有以异途进者，如承恩之以监生官安徽巡抚，尤为当时所仅见。及经咸、同兵燹以后，户口既希，科第亦稍替，仅有印香舍人名恩绶、花农侍郎名琪两叔侄及舍人之子仲可名珂者，登第未久，而且废科举矣。至其前于文敬、文穆而为士林所宗仰者，则曰元荐，以处州府教授分校福建辛酉乡试，信为同考官中之向所罕有者也。

　　父子祖孙宰相本朝父子调羹之盛者，指不胜屈，如阿文端公兰泰子为傅文恭公明安，阿文勤公克敦子为阿文成公桂，张文端公英子为文和公廷玉，刘文正公统勋子为文清公墉，皆父子宰相。马文穆公齐侄为傅文忠公恒，文忠子为福文襄王康安；高文良公斌子为高文端公晋，文端子为参政公书麟；温文端公达孙为温相国福，福子相国伯勒保；尹文恪公泰子为文端公继善，孙为相国庆桂：皆三代持衡，为升平良佐也。

　　兄弟子侄宰相东武陈氏，为一邑巨族。康熙朝，实斋相国清恪公以科第起家，其弟文洵，子文勤，相继入阁.故时谚有「一门三阁老，五部六尚书」之称.文勤为清恪侧室所生。文勤通籍，生母尚未貤封即谢世，以侧室不得由正门出丧，虽文勤力争，未能通融允行。最后文勤乃言曰：「将来我死，应由何门出丧？」家人咸云必出正门无疑。文勤乃跃登母柩，坚卧不起，卒由正门而出。文勤生母弃养时，清恪夫妇久已安葬。是以文勤为其生母别卜牛眠，第有母不可无父，因又为清恪公铸一金像，具衣冠，合葬于城东乡之三水桥，俗称为金爷坟。

　　世为河督父子为河督者：乾隆朝钱塘吴嗣爵、嘉庆朝子大学士璥.乾隆朝钱塘姚立德、道光朝子祖同复署总河。三世为河督者：雍正朝无锡相国稽文敏公曾筠、乾隆朝文敏子相国文恭公璜、嘉庆朝文敏公侄孙二泉承志。乾隆朝汉军李宏、子奉翰，嘉庆朝奉翰子亨特复任。叔侄为河督者：雍正朝长白相国高文定公斌，乾隆朝文定侄相国文端公晋.父子同官王文靖公熙以顺治丁酉擢弘文院学士。时文靖父文贞公崇简适任国史馆学士。世祖曰：「父子同官，古今所少，以尔诚恪，特加此恩。」

　　曾李一门节钺同、光间，汉人之一门节钺者，以湘乡曾氏、合肥李氏为最。曾氏则文正公国藩、忠襄公国荃，李氏则筱筌制军瀚章、文忠公鸿章而外，又有犹子经羲。

　　端方家世端方为托活络氏，家世贵盛。其伯父正色立朝，有声同、光间，即内务府大臣桂清也。桂于同治中任内务府大臣，能以法制裁抑近幸，羣小侧目，争齮龁之，乃谢病去。其同列文锡、贵宝，始导穆宗微行，竟遇疾上仙。光绪初，某御史上疏，言：「上方初政，内府为本原之地，当远小人，亲君子。小人谓谁？则文锡、贵宝是。君子谓谁？则前任大臣桂清是。」其疏一出，传诵徧都下，孝贞、孝钦两后乃褫文、贵二人职，而温旨起用桂。卒称病不出，人益高之。端藉其余荫，弱冠后，起家乙科，纳资为郎，分工部。六曹风气，惟工部最腐败，以所司无关军国要计，满洲世禄子弟趋之若归壑，车马衣服酒食征逐之外，无他好也。端在部，独以博闻强记、踔厉风发冠其曹列，不数载，遂躐登清档房总办.工部优差，皆遍历之，当时辇下为之语曰：「六部三司官，大荣小那端老四。」大荣为浙江布政使荣铨，小那为大学士那桐也。光绪戊戌之夏，端以京察一等，简权霸昌道。于时德宗发愤变法，百废俱兴，端适以其时上疏，言考工事，上得疏，大称赏，乃设农工商总局于京师，俾端领其事，开去道缺，加三品卿衔。同列二人，则吴京卿懋鼎、徐京卿建寅也。开局未几，即有八月之变，总局旋撤销，端危疑甚，旋以他事获解。自后，孝钦后意始大惬，命以臬司候简。未几，授陕西按察使以出。

　　彭氏甲科传家苏州彭氏有南畇者，以孝友称.其孙大司马某复中魁，祖孙状元，世所希见。司马之子绍观、绍升、绍咸，孙希郑、希洛、希曾，曾孙蕴辉，皆成进士。科目之盛，为当代冠。

　　同祖兄弟三十一人应试桐城姚元之尝于嘉鹿朝奉命督督浙中，按部湖州，岁试乌程。钮氏廪增附与试者三十一人，皆同祖兄弟也。姚问送考教官何如此之盛，答曰：「除已登科出仕者外，本年大魁及拔贡入都朝考，皆同祖者。」因问究有若干人，答曰八十余.其祖生子八人，子之子或十余，或八九或七八不等。

　　兄弟翰林灌阳唐氏薇卿名景崧，文简公名景崇，禹卿名景崶，当同治朝，同怀昆季，先后入翰林。其封翁懋功犹应礼部试屡下第，辄愤懑无已。每值考试试差，封翁设几于门而坐焉，尼公子辈毋许赴试，恐其分校会闱，亲父须回避也。未几，遇覃恩，膺诰命，封翁则盛怒， 「 凡膺封诰者，毋得乡、会试。」 索大杖杖三太史，亟走避，并浼乡人数辈为之再三缓颊，廑乃得免。

　　裴氏两世以赀郎致贵曲沃裴（彳率）度由附贡捐纳主事， 雍正间， 官至江西巡抚。 子宗锡， 由监生捐纳同知， 乾隆间， 历抚安徽， 云南， 贵州。 两世均以赀进也。

　　阮文达门联阮文达公元退归后，初署门联曰：「三朝阁老，一代伟人。」下句盖敬录天语，非自夸也。然文达终恐涉于炫耀，遂改对语为「九省疆臣」。

　　珠子王家京师隆福寺，每月九日百货云集，谓之庙会。有王翁携十岁幼孙往游，孙见一紫檀界尺，爱之，强翁买归玩弄。偶击几上，划然一小抽屉脱出，中藏东珠十枚。翁狂喜，骤获珠价，加以营殖，遂成巨室，都人呼为珠子王家。

　　金头朱家无锡朱氏，先世业农，偶掘地，得一人头，乃金所铸成，不知何代物也。 「 古时武臣效命疆场，或丧其元，往往以重宝为首，配合躯体礼葬，铸金琢玉皆有之，朱氏所得其殆是耶？」 朱氏因居积致富，族姓綦蕃，号为金头朱家。

　　吴氏各房轮值典当江西丰城白马号吴家，其所开典当之帐簿，以千字文编号，每月用一字。凡用千字文一周，则必大设酒食，请族人及诸司事会饮，已二百数十年矣。盖吴氏祖制：凡当，皆不得分析，每房以次输值一月，周而复始。值月者以时促，不能亏空作弊，故久存也。

　　史可法孙《明史》可法殉节时尚无子，遗命以副将史德为之后。及雍正初，聊城邓东长宗伯督学江左，时有童年四十余，视其卷，署祖名可法，询之，即其孙也。盖督师赴扬，寄孥白下，有孕妾，沧桑后生一子，延史氏之脉，因家焉。邓遍询诸老生，对无异词，阅其文，疵颣百出。邓曰：「是不可以文论。」录之邑庠，而刻石署壁，以记其事，是史阁部固有孙矣。

　　宋王之后宋荔裳卒后，止一幼女，祝发中山为尼，名道启。王渔洋裔孙某，当嘉、道间在新城县署为皂隶.南昌诸生尚镕赋诗哀之曰：「当年赤帜树骚坛，宾树盈庭尚可观.名盛久如明七子，孙微今似鲁三桓。谁将斐豹丹书爇，曾使华泉后裔安。寒食不须频上墓，鹤归华表恨漫漫。」

　　江焦之后江慎修名永，婺源大儒也。其居处名江湾，地极秀异，而其裔设豆腐店。焦里堂名循，甘泉大儒也，其后人亦以卖饼为生。或云此亦公羊卖饼家。

　　熊赐履无子熊文端公锡履，汉阳人。相圣祖先后几三十年，忠清刚介，崇尚理学，号为贤相。薨时，家无儋石，赖族人本立治丧，始葬。暮年，始生子，名志契，文端甚钟爱之，然才智庸劣，幼失怙恃，无训迪，目不识丁。圣祖眷念旧辅，召见志契，欲赐科目，问曰：「汝何所慕？」志契童騃，遽曰：「我欲策蹇驴游都市中。」上嗟叹曰：「赐履无子矣。」因命归.乾隆甲子，授翰林院孔目，命上驷院赐驴一头，以遂其志。志契官四十余年，以孔目终其身，丙午始卒，年七十余.福康安后嗣不振福康安薨，封郡王，其子德麟，袭封贝勒，吸鸦片，日在京师南城娼家住宿。白昼贪睡，屡误差使，仁宗命内侍在干清门外痛打八十对头板逐出内廷，终于淫荡而死。孙庆敏，袭封贝子，亦游荡，吸鸦片，奉旨革去职任。

　　海兰察有子干清门侍卫安禄超勇公，海兰察长子也。嘉庆己未川楚教匪之役，追贼阵亡，上深为悯恻，谕称「安禄埔至军营，即能奋不顾身，海兰察于九泉下亦当自喜有子」。并命将安禄新生一子赐名恩特赫默扎拉芬，即袭公爵。而其弟安成，袭骑都尉世职，恤忠之典，与大员殉难相同。盖仁宗追念安禄之殊功懋伐也。

　　和坤门楣衰替和坤赐死后，门楣衰替。子丰绅殷德，号天爵，善小诗，俊逸可喜，尚和孝公主，初赐贝子品级，因父获罪，降散秩大臣。中年慕道，与方士辈讲养生术，卒致喘疾，号数旬死，年未不惑也。坤弟和琳，有子名丰绅伊绵，号存谷，初袭宣勇公，嗣降袭其祖荫轻车都尉。善堪舆，贵家争延致之，间有验者。后以痨瘵终，惟余一幼子，年甫四龄.清稗类钞姓名类 「 字号附」

　　楼上层以诗句成姓名及字乾隆季年，东阳有楼更一者，名诸生也，其名曰上层。盖以唐诗「更上一层楼」句错综为之，而姓名及字，皆在其中矣。

　　姓异名异进士题名碑录，满人中，有娃尔答和尚、岂他他八拜， 「 俱顺治乙未。」 白小子， 「 康熙癸丑。」 五哥， 「 康熙甲戌。」 常哥， 「 康熙丁丑。」 骚达子， 「 康熙丙戌。」 蛮子。 「 雍正甲辰。」 汉人中，有王世噩， 「 顺治丁亥，江南盐城人。」 惠靇嗣， 「 康熙辛未，陕西富平人。」 李世侽 「 乾隆丙戌，陕西三原人。」 诸名。榜花 「 希姓中式见于榜者，谓之榜花。」 各姓，则有青伯昌， 「 顺治丙戌，河南洛阳人。」 侣鸾举， 「 顺治己亥，直隶清丰人。」 赛玉弦， 「 康熙丁未，山东靖海卫人。」 茆荐馨， 「 康熙己未探花，浙江长兴人。」 「 康熙乙丑，江南合肥人。」 战殿邦， 「 康熙乙丑，山东胶州人。」 雒伦， 「 康熙甲戌，河南武陟人。」 须州， 「 康熙乙丑，江南武进人。」 叱骝， 「 雍正癸卯，陕西蒲城人。」 秘象震， 「 雍正甲辰，直隶故城人。」 缑山鹏， 「 乾隆甲戌，陕西郦洲人。」 拱翊勋， 「 乾隆丁丑，广西桂林人。」 侍朝， 「 乾隆庚辰，江南泰州人。」 粘克升， 「 乾隆戊戌，福建晋江人。」 要问政 「 乾隆甲辰，山西太谷人。」 诸人。其以地取名者，满人有喀尔喀。 「 康熙辛未。」 其名类闺秀者，广东有畲艳雪。 「 康熙己未。」

　　康熙间，安邑县有一人，姓名皆奇，姓为山， 「 音妾。」 名为哥。 「 音厥。」

　　同治间，钱塘孙子授侍郎诒经督学八闽，一日点名毕，入内，笑谓幕友曰：「今日见一姓名，真大奇。」幕友叩所以，曰：「其人姓出。」良久不语.一友问曰：「岂名「精」耶？」曰：「果然。」咸大抚掌。

　　姓名属天文咸丰朝，即补副将雷风云，谥威毅。光绪中叶，鄂人有张翼轸者，工行草书，尝游京师，有鬻字润格在琉璃厂肆，其姓名三字，皆星名，与雷风云属对绝工。

　　姓名属干支钱塘丁氏家素封，富藏书，竹舟主事名，松生大令名丙，为同怀兄弟，其从弟颐生明经名午。姓为天干，而名皆为地支也。

　　以姓为名以姓为名者，绝无仅有。而光绪中叶，山阴有幕客孙逊者，初名孙，以文童应府试，同学见具姓名之重文也， 笑而嘲之， 曰： 「君对于吾辈， 本已为孙矣， 今又名孙， 是吾孙之孙也， 君其为吾辈之玄孙乎？ 」孙愠， 乃改名曰逊. 既入泮， 幕游福州， 人又曰： 「吾孙南走闽矣， 走者逊也， 故宜加辵. 」又光， 宣间， 有吴江叶楚伧者， 亦以姓为名， 曰叶叶， 善属文。

　　满族以名之一字为氏氏族之制，简于夏、殷，而繁于周。夏、殷以姓统某族，有姓而无氏。周人以氏别其族，既有姓，复有氏，因时创制，妙具权衡，千祀相缘，遂成风尚。前宗之者有元魏，近宗之者有满族大臣。

　　顺、康、雍、干之朝，满大臣有以姓之一字为氏者，有以名之一字为氏者，父子祖孙，相沿成习，犹有周人以地命氏、以名命氏之遗意焉。若石，若顾，若舒，若鄂，若尹诸族皆是也。兹约举之。雍正朝，大学士徐元梦，本姓舒穆禄氏， 「 舒与徐满音略同，遂相沿误.」 孙舒赫德，曾孙舒常，此一族乃以姓之一字为氏者也。顺治朝，镇海将军石廷柱，本姓瓜尔佳氏。子石琳，孙石文炳、石文晟。康熙朝，礼部尚书顾八代，本姓伊尔根觉罗氏，子顾俨，孙顾琮。雍正朝，大学士鄂尔泰，本姓西林觉罗氏，以父名鄂拜，遂以鄂为氏。子鄂容安，孙鄂津。乾隆朝，大学士尹继善，本姓章佳氏，以父名尹泰，遂以尹为氏，其诸子尚有相沿不易者。此四族皆以名之一字为氏者也。

　　其余习俗相称，亦辄以名之第一字冠于字号之首，哈剌库不称李，墨勒根鰕不称祖，从满俗也。间有名为满文而译汉姓以冠之者。

　　姓名作对朱竹垞曾以古人姓名作对，叶调生广其例，为之补遗，其佳者如公孙丑，母弟辰；郑小同，杨大异；韩擒虎，李攀龙；陈万年，张千载；直不疑，何无忌；张恶子，郑善夫；殷开山，俞通海；张九思，胡三省；王十朋，陆万友；李桐客，郭药师；郭虾蟇，王鹦鹉；刘黑闼，寇白门；郭芍药，郑樱桃；张红红，薛素素，皆可与「祭仲足，鲍叔牙」等共称佳话。文人游戏，往往喜争奇鬬胜。昔东方虬自言后世必以己姓名与西门豹作对，有举「西门豹」属一九龄童对者，童举「南宫牛」以应之。

　　同时同姓名同姓名之在同时而皆著称于世不愧为名臣者，则有康熙朝之两于成龙。一谥清端，山西永宁人，字北溟，官至两江总督。一谥襄勤，汉军人，由荫生知通州及江宁府，后官至河道总督。

　　道光壬午顺天乡试，旗生中有两锡麟。一官卷，一民卷，弥封所误以官卷包入民卷而中式，及填榜，始知为官卷。而是科官卷，额中三名，且溢额，乃以中式第九十一名之旗官卷去之。去一官卷，则民卷缺额一名，匆遽间，以落卷补之。

　　丁乃一姓名五笔姓名笔昼最少者，同治朝，有内阁中书丁乃一，三字仅五笔，不易有二也。

　　九名九姓苗九名九姓苗，在独山州。性狡狯，每伪造姓名，变换不已，常以种山为务。

　　僻姓僻姓至多，有一字者，俗曰单姓；有二字者，俗曰双姓；又有三字者，且尚有四字、五字、六字、七字者。列举如下：单姓即一字姓，凡一千二百一十六。云、昌、凤、花、酆、廉、安、乐、于、时、和，穆、湛、明、伏、支、咎、贲、滑、于、曲、家、封、羿、邴、松、弓、牧、隗、仰，秋、钭、 「 」 幸、司、韶、薄、宿、怀、邰、从、鄂、索、咸、藉、蔺、蒙、胥、能、苍、双、莘、扶、宰、郦、郄、璩、通、扈、燕、郏、农、别、充、连、习、宦、 「 音怡。」 鱼、容、古、慎、庾、终、暨、居、衡、步、都、满、弘、国、广、禄、阙、东、利、蔚、越、夔、隆、师、巩、厍、 「 音舍。」 勾、融、冷、訾、阚、那、简、饶、空、母、乜、养、鞠、须、丰、相、后、红、竺、逯、 「 音录。」 盖、益、桓、公、言、揭、綦、繁、皇、邝、达、来、皋、官、多、苟、祭、帅、门、枚、召、折、晋、鲜、过、随、京、雒、展、海、覃、归、密、浑、朴、原、谌、敬、弥、疏、商、阿、郇，介、墨、辜、阳、到、漆、涂、弋、胶、练、线、锁、苌、麦、檀、迟、笪、 「 音亶。」 种、南、畲 「 音蛇。」 真、秘、亘、德、大、中、汉、回、藏、法、典、希、有、仁、义、载、道、尧、舜、庆、疆、稷、善、说、政、长、萌、服、邦、质、霸、业、芳、香、襄、军、楚、学、寒、恶、狂、畅、当、佴 「 音贰.」 肯、堂、崇、琴、倩、亮，征、操、北、蕃、汝、詶、吾、抱、赏、兴、椒、仪、嘉、美、算、斩、遆、炅、 「 音桂。」 者、银、盘、我、俸、闭、院、宝、鸡、督、鞅、州、县、鼎、革、锦、延、抗、风、雅，才、宽、奇、忠、臣、孝、女、木、兰、释、仙、凡、野、佚、市、悦、求、酒、是、朋、友、诗、作、蹇、修、行、素、顺、世、守、愚、治、禾、弦、诵、灵、台、好、问、圣、主、思、信、雕、开、望、推、哈、眭、 「 音觿。」 定、六、新、莽、横、渠、翼、图、伯、夷、隐、谋、离、显、夫、放、荡、意、而、浮、占、超、伟、爱、曲、端、述、更、始、符、生、铁、铉、沐、英、妫、续、缑、城、钟、年、君、迦、萨、塞、忒、貂、绿、承、恩、佟、客、牟、后、子、姒、重、书、悉、帝、甲、托、拔、交、同、光、百、姓、复、楔、 「 音屑。」 首、鬷、 「 音葼。」 戎、衷、鸿、雄、虫、庸、共、枞、麋、脂、茨、猗、眉、縻、裨，絺、颐、尸、菑、感、茹、鉏、闾、如、组、渔、区、涂、徒、壶、臾、珠、邽、 「 音圭。」 洼、 「 音娃。」 哀、掊、颓、奎、轮、彬、云、辕、爰、垣、敦、论、根、恒、番、轩、干、邗、冠、莞、完、欢、环、蕳、还、馯、牵、全、泉、宣、然、坚、玄、绵、芊、编、蜎、缠、鱄、渊、颛、钳、颠、贤、千、偏、便、涓、铫、要、昭、招、聊、鄡。朝、摇、匏、麃、桃、呙、河、娥、夸、衙、蛇、仓、卬、将、芒、防、强、凉、狼、良、荆、庚、名、营、嬴、荣、闳、瓶、称、凭、僧、升、欧、优、不、驺、彪、句、稠、邮、黔、禽、钦、镡、潭、郯、汜、奉、垌、 「 音桶。」 勇、冰、士、木；巳、理、轨、俟、绮、弭、已、倚、以、蚁、里、被、委、薳、 「 音荐.」 癸、起、履、累、紫、底；；、 「 音底。」 蒍、所、巨、圉、序、旅、武、祖、浦、辅、卤、午、吐、禹、虎、穪、亥、尽、准、圈、苑、日；爰、偃、罕、筦、散、亶、栈、隽、展、扁、矫、蟜、骁、兆、枣、老、造、可、假、冶、楼、掌、攘、访、井、颕、靖、咎、郈、丑、寿、九、臼、山；炎、陕、匽、 「 音偃。」 喊、痛、梦、冀、挚、刺、类、佽、驷、戏、异、自、喜、贵、既、谕、御、度、瓠、务、布、欣、库、护、吞、隶、系、惠、慧、第、励、赖、太、泰、哙、篑、蒉、炔、拜、代、赛、赉、衅、振、员、运、顿、艮、逊、灌、斡、駻、爨、盻、豹、暴、漕、贺、柘、怕、谅、赣、砀、况、正、宁、寇、谬、鬬、豆、绣、念、监、谷、郁、曲、叔、濮、鹿、玉、肃、犊、虙、 「 音服。」 缩、撒、鬻、蓼、目、竹、睦、福、束、沃、粟、渌、烛、卓、偓、濯、郅、栗、乙、悉、郄、恤、佛、骨、发、谒、遏、颉、列、桀、啮、泄、渫、郝、出、山、 「 音妾。」 莫、药、铎、博、约、落、柏、帛、赤、剧、格、额、锡、力、职、直、勒、息、隰、袭、沓、塔、纳、拉、涉，接、捷、宫、桐、鬼、彤、恭、松、拱、逢、岐、耆、宜、椅、骑、锱、卑、驰，池、资、为、平、 「 同丕。」 皮、脂、危、之、台、睢、怡、旗、饥、颀、非、飞、肥、衣、威、初、朐、 「 音劬。」 奴；于、杄、觚、三、乌、昂、呼、梧、孤、荼、豫、余、舆、俱、禺、殳、巫、狐、邬、且、输、栖、西、泥、烓、 「 音巂；瓦。」 嵬、莱、邻、鳞、春、伦、纶、豳、神、因、筋、屯、钧、频、缗、下、熏、芬、昆、尊、盆、懃、元、存、园、丹、干、但、盘、难、观、菅、间，骞、先、砖、卷、；、船、肩、籛、讹、女；然、 「 音然。」 拳、允、 「 音沿。」 枭、桥、谯、条、蛸、疗、巢、劳、刀、牢、蒿、王；呙、；；侈、 「 音多。」 瑕、娲、牙、奢、把、棠、囊、杭、强、坊、笀、羌、琅、伤、坑、翔、井、婴、苦、卿、盈、声、鸣、清、星、登、征、宏、乘、仍、陵、青、攸、令、疁、舟、投、飂、幽、穋、讴、畴、犹、寻、鄩、穼、 「 音森。」 侵、临，针、郴、箴、阴、参、啖、聃、堪、昙、瞻、纤、苫、泛、函、劖、菶、宠、拱、纸、垒、邸、氏、止、水、只、吁、尾、虺、与、沮、莒、处、万、羽、普、仵、举、叙、绪、鄅、 「 音禹。」 甫、府，柱、竖、仲、户、取、浊、济、礼、底、；；目、买、楷、改、采、近、菀、宛、短、洗、皎、表、绍、卯，杲、；；甾、保、射、仉、 「 音掌。」 敞、鞅、罔、攘、曩、朗、汻、 「 音酐，许朗切。」 永、郢、猛、秉、整、涬、 「 音纂。」 庱、 「 音篡。」 崩；；、 「 音裴。」 斗、酉、茆、、口、灸、 「 音救。」 耦、；；隹、 「 音韭。」 守、 「 音纂。」 棸、 「 音筹.」 、羑、厚、审、枕、品、舀、丼、 「 音赡。」 检、闪、减、众、用、颂、统、绛、巷、智、懿、俟、器、赐、瑞、翠、次、未、日；乞、 「 音气。」 庶、据、署、誉、鑢、虑、絮、具、祚、蠹、孺、逗、 「 音住。」 铸、树、丽、厉、计、毳、锐、带；足、 「 音帝。」 棣、继、慕、税、会、北；空、蒯、快、能、 「 音耐。」 奈、逮、邃、待、；（彳日）；、郓、儁、献、寸、健、酇、炭、奂、谏、汗、砚、见、战、荐 「 音林。」 淖、旺、舀；夂、 「 音报。」 耗、磨、妙、你、夜、亚；日、 「 音亚。」 崋、 「 音华.」 笮、象、亢、盎、谅、匠、旷，透，竟、救、厩、旧、宥、候、鄮、蕳、 「 音陋。」 禁、淡、渴、鄐、 「 音畜。」 鹄、蝮、夹、秃、樛、辱、麦；戈、岳、角、朔、映、室、戌、郁、弗；；、 「 音秘。」 茀、月、孛；；、 「 音孛。」 兀、忽、嗢、末、脱、跋、杀、察、舌、聿、訋、 「 音吊.」 恪、略、错、鄚、 「 音莫。」 婼、 「 音绰.」 夕、握、鬲、虢、籍、泽、昔、掖、适、糗、籴、激、的、析、即、黑、食、则、式、棘、特、口；必、 「 音逼。」 殖、策、啬、湿、及、戢、集、袭、立、给、阖、；、 「 音；；夭韭；。」 绁、侠、邺、侣、叱、粘、侍、源、畿、儿、瞎、合、 「 音合。」 树、茙、 「 音戎。」 眷、裒、褒、克、；、 「 音觅。」 辰、丙、谟、晁、煞、 「 一作萨.」 少；儿、 「 一作小；儿。」 遇、额、卧、 「 一作谔.」 柔、宇、权、咩、 「 音乜，一作密。」 芭、癿. 「 音伽。」

　　双姓即二字姓，凡五百零五。万俟、司马、上官、欧阳、夏侯，诸葛、闻人、东方、赫连、皇甫、尉迟、公羊、澹台、公冶、宗政、濮阳、淳于、单于、太叔、申屠、公孙、仲孙、轩辕、令狐、锺离、宇文、长孙、慕容、司徒、司空、王孙，叔孙、公明、谷梁、端木、子桑、壤驷、赤松、羊舌、子濯、主父、高堂、段干、公良、司寇、呼延、五鹿、相里、九方、新垣、用里、屠岸、独孤、少正、安邱、高阳、亓官、毋邱、微生、叔梁、达鲁、达奚、宰父、巫马、左邱、乐正、颛孙、胡母、漆雕、第五、北宫、百里、司城、子服、完颜、士孙、沈犹、提弥、右师、子家、仆固、师延、仲长、樗里、雍门、南郭、咸邱、行人、屋庐、盆成、东门、西门、北门、拓跋、夹谷、梁邱、鲜于、贺兰、屈突、息夫、哥舒、安期、古冶、南宫、中行、闾邱、子车、言福、东关、东郭、东乡、东宫、东阳、东野、东阁、公输、公西、公仪、公山、公士、公伯、公祖、公仲、公族、公宾、公绪、公河、公王、公叔、公孟、公明、公晢、公子、公乘、公户、公齐、公都、公折、公旅、公旗、公之、公巫、公文、公建、逢门、弓里、龙邱、容城、甾邱、司鸿、师宜、綦母、綦连、伊娄、耏门、吾仕、虞邱、毋将、壶邱、胡非、豆卢、蒲卢、姑布、西乡、西方、奚容、申徒、申公、真郭、孙阳、邯郸、安邱、安国、延陵、廪邱、曹邱、陶邱、瑕邱、商邱、将巨、将闾、阳成、棠溪、章仇、羊角、京相、成公、青史、青乌、浮邱、浮屠、勾龙、由吾、林闾、南公、子州、于伯、水邱、尔朱、左人、古野、宰氏、尹文、老成、老商、老莱、仲长、待其、库狄、务成、步叔、傅余、第二、闭珊、契苾、太史、信都、浩星、贺若、贺娄、贺拔、洞沐、匠丽、上方、北人、北唐、斛律、斛斯、谷那、秃发、赤将、室中、乙弗、屈侯、乞伏、閟门、列御、洛下、索罗、霍里、石作、石户、伯成、柏侯，黑齿、墨胎、执失、翁承、翰公、季融、仲熊、巴公、潜龙、关龙、列宗、闾葵、侍其、柷其、鸠夷、目夷、围龟、史龟、折龟、俟分、荔非、右归、修鱼、沮渠、辜用、信都、密如、复蒲、王夫、祸余、沓卢、堂溪、余推，陈哀、良臣、元钧、三伉、伯昏、徒单、子于、子庚、越椒、鬪强、鲁阳、寻梁、强梁、丰将、赤张、苑羊、秣陵、菟裘、东楼、邑由、针巫、沈瀸、 「 音尖。」 飞廉、大李、事父、子稚、中野、鵊冶、北野、运掩、巴郯、楼季、白寘、中驷、不第、艾岁、羌宪、东灌、答禄、恭叔、屋引、訾辱、少室、密茅、密革、密须、纥奚、石抹、末那、折屈、铁伐、长勺、北郭、昨和、吉白、襄隰、萨孤、柘王、可达、拔也、乙干、贺逐、贺悦、折娄、车非、可频、仇尼、徒何、谷会、拔略、俟利、莫者、莫侯、悦力、敕力、倍利、多兰、贺术、胡掖、木易、者舌、植黎、茹茹、吐贺、悉居、可沓、丑门、库汗、武都、普屯、折掘、斫骨、达步、叱列、郁朱、鲍殂、鹘也、鹘奚、渠金、军车、叱雷、骆雷、吐粟、都车、生耳、薄野、九卢、荷訾、李兰、默容、三种、吐火、吐和、屋南、鹘野、乌延、奥敦、纳兰、加古、阿迭、抹捻、木年、雪泥、别速、察台、凯烈、薛亦、札鲁、合丹、亦剌、桓答、乜先、曲出、帖尼、忽委、外剌、奴丹、明理、纳哈、 「 一作合。」 捏古、八达、斗奴、完者、昭刺、八里、的斤、巧歹、积宁、耶卜、族款、迦乃、昔里、耶律、秃伯、夯 「 音杭。」 力、于弥、把里、杂辣、 「 一作察喇。」 都罗、讹留、 「 一作额鲁。」 讹罗、 「 亦一作额鲁。」 「 一作纽鄂。」 咩布、 「 一作蔑布。」 折逋、庄浪、浪讹、 「 一作朗鄂特。」 嵬恧、 「 一作威纽.」 恧恧、 「 一作纽纽.」 卧落、 「 一作锡鄂。」 嵬宰、 「 一作威载.」 骨勒、 「 一作古沁。」 讹口；移、 「 一作额伊。」 嵬名、 「 一作威明。」 谋宁、 「 一作穆纳.」 麻骨、 「 一作莽古。」 麻奴、 「 一作玛努勒。」 页允、纽尚、 「 一作诺尔桑。」 乃令、 「 一作纳琳。」 拽税、 「 一作雅苏.」 拽浪、孰嵬、 「 一作舒威。」 吴口；移、 「 一作乌伊。」 野蒲、 「 一作也蒲。」 庞静、 「 一作巴沁。」 咩铭、 「 一作蔑莽。」 野遇、 「 一作叶里。」 啰口；移、 「 一作罗伊。」 .折口；移、 「 一作哲伊。」 连都、 「 一作连都敦信。」 梅讹、 「 一作美赫。」 乃来、 「 一作鼐尔。」 罔佐、习勒、 「 一作锡勒。」 威赫、赏罗、美勒、 「 一作妹勒。」 星多、如定、叶朗、铸督、卫慕、野利、屈怀、密密、默藏、 「 一作没藏。」 摩益、西壁、觅诺、撒逋、约啰、客藏、没细、泪丁、韩玉、弩涉、哩鼎、心牟、青唐、咩迷、多多、茄罗、兀赃、成王、者；多如、米母、没移。 「 一作没（口移）。」

　　三字姓，凡七十三。巨辰经、季老男、壹斗眷、一那楼、纥豆陵、若口引、阿史那、阿史德、大利稽、末那楼、越质诘、邱目陵、于古论、兀林歹、阿儿剌、晃 「 一作兀。」 忽摊、秃别歹、曲律吕、哈答吉、塔塔歹、散儿歹、乞要歹、列朮歹、兀罗带、朮里歹、外兀台、外抹台、布兀剌、担古思、许大歹、撒朮歹、哈答歹、许兀愤、逊 「 一作孙.」 都思、达达儿、脱脱忒、脱脱伦、答失蛮、罕禄鲁，鲁纳只、束吕乣、彻兀台、别伦哥、土别燕、阿剌剌、答答丈、按赤歹、乞咬契、帖赤吉、耐温台、笃思剌、古麻里、忽都台、索罗真、哈迷里、拜叶伦、鲁哈纳、札只剌、朵儿只、木八剌、吾和理、迪烈乣、苦里鲁、剌乞歹、赤乞歹、恰鲁歹、火里剌、撒里哥、秃八歹、密赤思、苦鲁丁、甘木鲁、天藉辣。 「 一作台楚噜。」

　　四字姓凡三十九。 井疆六斤， 目死独膊， 耨盌温都， 列里飬赛， 郭儿剌角 ， 「 音歹。」 也里吉斤、札剌只剌、八鲁忽刺、脱里别歹、颜不花歹、颜不草歹、散朮兀台、别帖里歹、那颜乞台、哈忒乞歹、末里乞歹、木温塔歹、扎马儿歹、兀罗罗台、外抹歹乃、朵颜别歹、察里吉歹、阔里吉思、秃伯怯烈、脱脱里台、 「 一作答答里带。」 麦里吉思、 「 一作蔑儿吉角；；。」 燕 「 一作衍。」 只吉台、兀速儿吉、斡剌纳儿、列班塔达、达罕 「 一作海。」 的斤、阿兀思吉、纳思马土、希台特勒、唐兀乌密、秃鲁八歹、拙儿察歹、乞失迷儿、唐兀乌密。

　　五字姓凡十一。忽神忙兀歹、也可抹 「 一作林。」 合刺。阿大 「 一作塔。」 里 「 一作力。」 吉歹、忽神塔乙儿、阿火里力歹、察浑灭儿乞、按摊脱脱里、察罕札刺儿、兀 「 一作乌。」 里养哈角；；、苫灭古麻里、哈刺吉答歹。

　　六字姓凡三。瓦只剌孙答里、列帖乞乃蛮歹、主儿赤台乌佑.七字姓一。卜领 「 一作颜。」 勒多礼伯台.合姓合姓，非双姓也，以二姓并合而成，大率为甥嗣舅、壻嗣翁而又不忍使本宗斩祀者也，不知者，辄疑篇双姓耳。其著称于世者，有浙江桐乡之陆费瑔。瑔为嘉、道间人，字玉泉，官至湖南巡抚。

　　尹姓为伊无人顺治间，吴中有尹姓者，得罪于友，友作尹字谣以嘲之，云：「伊无人，羊口是其羣.斩头笋，灭口君，缩尾便成丑，直脚半开门.一根长轿杠，打个死尸灵.」

　　圣祖诏赐朱姓复旧康熙戊申，诏故明宗室子孙众多，有窜伏山林者，悉归田里，姓氏皆复旧.盖明既鼎革，天潢贵胄转徙流亡，无不改姓自晦，有改姓林者，并改名时益，改字确斋，隐居宁都，康熙间卒。又咸丰间，有会稽宗涤楼者，名稷辰，尝为御史，亦明之宗裔也。

　　陈文简高文恪联姓谱海宁之陈，本出渤海高氏，相国文简公官京朝时，尝与高文恪公士奇联谱，会都御史华野郭琇劾文恪怙宠纳贿，并指目文简交结状，得旨一并休致。文简奏辩：「谓臣宗本出自高，谱牒炳然，若果臣交结士奇，何以士奇反称臣为叔？」事乃得白。

　　任邱边直隶河间之任邱县边氏，世家也，累代科第不绝，故顺天乡试向有「无边不开榜」之谣.秦大士以姓得利得害秦大士秦淮绝句，有「淮水而今尚姓秦」句，一时脍炙人口，则以其姓得利也。某年，偕袁子才游西湖，过岳王坟，覩秦桧像，人泥其题句，秦大不怿，子才为代吟曰：「人于宋后羞称桧，我到坟前愧姓秦。」大士以姓几受奇窘，微子才，殆矣，是又以姓得害也。

　　叶芸潭以姓得督学朱文正公之为掌院学士也，仁宗尝问以衙门中有学门最优者否，文正误以为内阁衙门，乃以叶云素舍人继雯对，又适忘其名，辄以字对。叶时为内阁中书，充军机章京，而叶芸潭绍本时为编修。一日，忽奉督学福建之命，入谢.上问其官中书几年，充章京几年，典试几次，同考几次。时翰林中叶姓仅一人，上意朱所奏者，即而人矣。芸潭至闽，已过岁试，例得留任，在闽凡五年。云素由部郎改御史，后以言事降官。

　　旧林新林左文襄入嘉应州，尽捕附和粤寇之嫌疑者杀之。东王支族有居嘉应州之丙村者，颇繁衍，几数万人，乃尽易杨姓，以木字易杨旁，悉为林姓。故称土著之林姓者为旧林，由杨改姓者为新林。

　　者贵得姓之原光绪朝，李文忠督直隶时，有部将，姓者名贵，滇人也，生于合肥。盖其高曾以事发配至合肥，遂家焉。贵幼失怙恃，不自知其姓。稍长，应募为兵，主募者询其姓，瞠目不能对，主募者笑曰：「无甚奇，之乎者也，皆可为姓，尔可姓者名贵.」遂以者贵二字注册籍。从军久，积功，洊至记名提督巴图鲁，借补直隶通州协副将。
  </div>
  <div class="pagination">
   <a href="清稗类钞_page218.html">
    上一页
   </a>
   <span>
    ...
   </span>
   <a href="清稗类钞_page214.html">
    214
   </a>
   <a href="清稗类钞_page215.html">
    215
   </a>
   <a href="清稗类钞_page216.html">
    216
   </a>
   <a href="清稗类钞_page217.html">
    217
   </a>
   <a href="清稗类钞_page218.html">
    218
   </a>
   <span class="current-page">
    219
   </span>
   <a href="清稗类钞_page220.html">
    220
   </a>
   <a href="清稗类钞_page221.html">
    221
   </a>
   <a href="清稗类钞_page222.html">
    222
   </a>
   <a href="清稗类钞_page223.html">
    223
   </a>
   <a href="清稗类钞_page224.html">
    224
   </a>
   <span>
    ...
   </span>
   <a href="清稗类钞_page220.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
