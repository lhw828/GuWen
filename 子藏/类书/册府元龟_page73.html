<!DOCTYPE html>
<html>
<head>
    <meta charset="UTF-8">
    <title>册府元龟 - 第 73 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 73 页/共 736 页</h1>
    <div class="content">三年四月大赦。
六年丁未地震辛巳大赦。
●卷八十三
○帝王部　赦宥第二
晋元帝建武元年三月辛卯即晋王位大赦改元其杀祖父母父母及刘聪石勒不从此令。
太兴元年三月丙辰即皇帝位大赦改元文武增位。
二等二年十二月乙亥大赦（臣钦。若等曰：诸只言大赦者按本史别无赦文）。
永昌元年正月乙卯大赦改元。
明帝以永昌元年闰十一月庚寅即位大赦。
太宁二年正月庚辰赦五岁刑已下。
七月王敦举兵向阙遣其兄含等至南岸帝躬率六军出攻南皇堂王敦兵败敦愤惋死丁酉帝还宫大赦惟敦党不原。
三年三月戊辰立皇子衍为皇太子大赦增文武位二等大三日赐鳏寡孤独帛人二疋。
成帝以大宁三年闰三月乙丑即位大赦增文武位二等赐鳏寡孤老帛人二疋。
咸和元年二月丁亥大赦改元大五日赐鳏寡孤老米人二斛京师百里内复一年十月庚辰赦百里内五岁刑巳下。
四年二月苏峻平丁亥大赦。
五年正月己亥大赦。
七年正月辛未大赦。
八年正月辛亥朔诏曰：昔大贼纵暴宫室焚荡元恶虽翦未暇营筑有司屡陈朝会逼狭遂作斯宫子来之劳不日而成既获临御大飨群后九宾充庭百官象物知君子勤礼小人尽力矣。思蠲密网咸同斯会其赦五岁刑以下。
咸康元年正月庚午朔帝加元服大赦改元增文武禄位一等大五日赐鳏寡孤独不能自存者米五斛。
二年正月辛亥立皇后杜氏大赦增文武位一等。
六年三月丁卯大赦。
八年正月乙丑大赦。
康帝以咸康八年六月甲午即位大赦。
建元元年十一月己巳大赦。
穆帝以建元二年九月己亥即位大赦。
永和二年正月丙寅大赦。
三年六月辛酉大赦。
五年正月辛巳朔大赦。
九年正月乙卯朔大赦。
升平元年正月壬戌朔帝加元服大赦改元。
八月丁未立皇后何氏大赦赐孝悌鳏寡米五斛逋租宿债皆勿收大三日。
五年正月戊戌大赦赐鳏寡孤独不能自存者人米五斛。
哀帝以升平五年五月庚申即位大赦。
隆和元年正月壬子大赦改元。
兴宁元年二月己亥大赦改元九月癸亥以皇子生大赦。
废帝以兴宁三年二月丙申即位大赦。
太和元年正月江夏相朱序攻司马勋於成都众溃斩勋九月甲午曲赦梁益二州。
三年三月丁巳朔日有蚀之癸亥大赦。
六年四月戊午大赦。
简文帝咸安元年十一月己酉即位戊午诏曰：王室多故穆哀早世皇裔夙迁神器无主东海王以母弟近属入纂大统嗣位经年昏ウ乱常人伦亏丧大祸将及则我祖宗之灵靡知所皇太后深惧皇基特定大计司马因顺天人协同神略亲帅群后恭承明命雾既除皇极载清乃顾朕躬仰承洪绪虽伊尹之宁殷朝博陆之安汉室无以尚也。朕以寡德猥居元首实惧眇然不克负荷战战兢兢罔知攸济思与兆庶更始其大赦天下大五日增文武位二等赐孝顺忠贞鳏寡孤独米人五斛。
孝武帝以咸安二年七月己未即位诏曰：朕以不造奄丁闵凶号天叩地靡知所诉藐然幼冲眇。若缀旒深惟社稷之重大惧不克负荷仰凭祖宗之灵积德之祀先帝淳风玄化遗泽在民宰辅英贤勋隆德盛顾命之赖规训群后率职百寮勤政冀孤弱之躬有寄皇极之基不坠先恩遗惠播于四海思弘馀润以康黎庶其大赦天下与民更始。
宁康二年正月癸未朔大赦。
三年正月辛亥大赦八月癸巳立皇后王氏大赦文武加位一等。
太元元年正月壬寅朔帝加元服见于太庙皇太后归政甲辰大赦改元。
五月癸丑地震甲寅诏曰：顷者上天垂鉴谴告屡彰朕有惧焉震惕于心思所以议狱缓死赦过宥罪庶回大变与之更始，於是大赦增文武位各一等。
四年正月辛酉大赦郡县遭水者减租税。
五年四月癸酉大赦五岁刑以下。
六月甲子以比岁荒俭大赦五日太元三年以前逋租宿债皆蠲除之。
六年七月丙子赦五岁刑巳下。
八年二月辛巳大赦十二月庚午以苻坚寇难初平大赦。
九年十一月乙丑以玄象乖度大赦。
十年八月甲午大赦。
十二年正月丁未大赦八月辛巳立皇子德宗为皇太子大赦增文武位二等大五日。
十五年三月戊辰大赦。
十七年正月己巳朔大赦除逋租宿债安。
帝以太元二十一年九月辛酉即位大赦。
隆安元年四月戊戌兖州刺史王恭等举兵以讨尚书左仆射王国宝建威将军王绪为名甲申杀国宝绪以说恭等乃罢兵戊子大赦。
二年九月王恭败收送京师斩之十月丙子大赦。
四年正月乙亥大赦七月丁卯大赦。
元兴元年正月庚午朔大赦改元十二月庚申曲赦广陵彭城大逆以下。
三年三月桓玄逼帝西上密诏武陵王遵依旧典承制总百官大赦谋反大逆以下惟桓玄一祖之后不宥五月督获冯迁斩桓玄乘舆反正于江陵诏曰：奸凶篡逆自古有之朕不能式遏杜渐以致播越赖镇军将军裕英略奋发忠勇绝世冠军将军毅等诚心宿著协同嘉谋义声既振士庶效节社稷载安四海共庆其大赦凡诸畏逼事屈逆命者一无所问。
义熙元年正月帝在江陵振武将军刘道规击走桓谦诏曰：朕以寡德夙纂洪绪不能缉熙遐迩式遏奸宄逆臣桓裕玄乘[C260]肆乱乃诬罔天人篡据极位朕躬播越沦胥荒裔宣皇之基眇焉以坠赖镇军将军忠武英断诚冠终古运谋机始贞贤协其契枚泪誓众义士感其心故霜戈一挥巨猾奔迸三率棱威大憝授首而孽振猖狂（振玄故将）嗣凶荆郢幸天祚社稷义旗载捷狡徒沮溃朕获反正斯实宗庙之灵勤王之勋岂朕一人独享伊思与亿兆幸兹更始其大赦改元唯玄振一祖及同党不在原例赐百姓爵二级鳏寡孤独人五斛大五日。
三年二月己酉大赦。
五年正月辛卯大赦。
六年五月己未以广州刺史卢循反卫将军刘毅与循战败於桑落洲大赦。
十一年正月庚午大赦九月己巳大赦。
十二年八月丙午大赦。
十四年正月辛巳大赦。
後魏道武初为代王登国七年生子嗣於中帝晚有子闻大悦大赦天下。
天兴元年十有二月己丑帝临於天文殿太尉司徒进玺绶即皇帝位大赦改年。
二年正月甲子祀上帝于南郊乙丑大赦京师。
天赐元年十月辛巳大赦改元。
明元永兴元年十月壬申即位大赦改元。
五年五月乙亥行幸中旧宫丙子大赦天下。
神瑞元年正月辛酉以祥瑞频集大赦改元。
泰常元年四月壬子大赦改元。
七年十月帝南巡为奚斤南讨声援十一月丙午曲赦司州殊死已下。
太武以泰常八年十一月壬申即位大赦天下。
神元年四月戊午大赦天下。
三年正月壬寅大赦天下。
延和元年正月丙午立皇子晃为皇太子谒于太庙大赦改元。
太延元年正月甲申大赦改元。
四年五月戊寅大赦天下。
太平真君元年六月丁丑皇孙生大赦改元。
九年十月大赦改元。
十一年九月皇太子北伐曲赦定冀相三州死罪以下。
正平元年五月壬寅大赦。
文成兴安元年十月戊申即位大赦改元。
二年八月戊戌诏曰：诸殊死以下各降罪一等。
兴光元年二月帝至道坛登受图礼毕还京师班赏各有差七月庚午皇子生大赦改元。
太安元年三月己亥诏曰：今始奉世祖恭宗神主於太庙。又於西苑遍秩群神朕以大庆飨赐百寮而犯罪之人独即刑戮非所以子育群生矜及众庶夫圣人之教自近及远是以周文刑于寡妻至于兄弟以御于家邦化苟从近恩亦宜然其曲赦京师死囚以下六月壬戌诏名皇子曰：弘曲赦京城改年。
二年二月丁巳立皇子弘为皇太子大赦天下十月甲午以幸河西还曲赦京师。
四年九月丙寅以太华殿成飨群臣大赦天下。
五年三月庚寅曲赦京师死罪巳下。
和平元年五月甲子朔大赦改元。
六年正月丙申大赦天下。
献文以和平六年五月甲辰即位大赦天下九月庚子曲赦京师。
天安元年正月乙丑朔大赦改元三月辛亥帝幸道坛亲受符曲赦京师。
皇兴元年八月戊申皇子生大赦改元。
二年六月庚辰以河南辟地曲赦京师殊死以下。
</div>
    <div class="pagination">
<a href="册府元龟_page72.html">上一页</a><span>...</span><a href="册府元龟_page68.html">68</a><a href="册府元龟_page69.html">69</a><a href="册府元龟_page70.html">70</a><a href="册府元龟_page71.html">71</a><a href="册府元龟_page72.html">72</a><span class="current-page">73</span><a href="册府元龟_page74.html">74</a><a href="册府元龟_page75.html">75</a><a href="册府元龟_page76.html">76</a><a href="册府元龟_page77.html">77</a><a href="册府元龟_page78.html">78</a><span>...</span><a href="册府元龟_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
