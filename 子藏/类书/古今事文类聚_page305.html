<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 305 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 305 页/共 485 页</h1>
    <div class="content">　　等子本鼎子　　　　　　程泰之
　　今卫士扈驾清道者其着籍名为等子误矣东方朔传夏育为鼎官顔籕注夏育卫人力举千钧鼎今殿前举鼎者也然则今之卫士以力选而谁何犯跸者当为鼎子不应为等子也若谓等为差等之等而取其躯干中尺寸则凡今军人不以长短率中等乃得刺补何以独此曹名等子也【演繁露】
　　精敏【聪察　迟钝　疑惑遗忘　错误】
　　羣书要语文理宻察【中庸】聪察明察秋毫【孟子】苛察绕【马迁】察见渊鱼者不祥【列子】吹毛求疵【中山靖王】迟钝噬脐无及【庄子】疑惑中心疑者其辞枝【易系】遇雨之吉羣疑亡也【易】汝则有大疑谋及卿士【洪范】蓄疑败谋【周官】河氷合须狐听而行【述征记】狐之为兽其性多疑每渡氷河且听且渡故言疑者称狐疑【汉文纪注】羣疑满腹众难填胷【诸葛亮传】积滞羣疑涣然氷释【北史儒林传】遗忘人少好学则思専长则善忘【魏文纪注】
　　诗句宂觑骋精察【孟】离娄岂不明子野岂不聪【孟】迟钝临事迂囬种种迟【后山】疑惑掇蜂防天性拾尘贰孔顔【陆士衡】遗忘寻前顾后失得一念十忘【杜】清吟杂梦得句旋已忘错误仰面贪防鸟囬头错应人【杜】不知防州鐡铸此一大错
　　古今事实
　　事用绳墨
　　诸葛武侯所至营垒井灶圊籓篱障塞皆应绳墨一月之行去如始至
　　履屐得任
　　郗超曰吾尝与谢共在桓府备见其才虽履屐间亦得其任
　　竹头木屑
　　陶侃时造舩木屑及竹头悉令举掌之咸不觧所以后正会积雪始晴防事前余雪犹湿于是以屑布地及桓温伐蜀又以所贮竹头作钉装船其综理微宻皆此类
　　属辞敏赡
　　梁朱异为防骑常侍掌机宻其军旅谋谟方镇改换朝仪国典诏诰勑书并典掌之每四方表防当局簿领谘议详断填委于前属辞落纸览事下议纵横敏赡不暂停笔顷刻间诸事便了
　　目覧耳听
　　宋刘穆之内摠朝政外供军旅决断如流事无壅滞目览词讼手答牋书耳行听受口并酬应不相参受
　　五事随举
　　隋刘眸子精明视日不左画方右画圆口诵目数耳听五事同举无所遗失
　　霹雳手
　　唐裴琰永徽中为同州司户参军命书吏数人连纸须臾剖断立毕时谓之霹雳手
　　啓其告讦
　　赵广汉为颍川太守教吏为缿筩及得投书削其主名托以豪杰大姓子弟所言其后家家结为讐怨吏民相告讦广汉得以为耳目
　　知守令事
　　北齐邢邵字子才为西兖州刺史守令长短无不知之定陶县去州五十里县令妻日暮取人斗酒束脯邵逼夜摄令未眀而去责其取受举州不知所以
　　遣人察事
　　李辅国置察事数十人潜令于人间聼察细事即行推按【唐】陈敬暄多遣人歴县镇诇事谓之寻事
　　佩自急【见佩门以下系迟缓】
　　见事迟
　　范雎与秦谒者王稽入秦逢丞相穰侯行县雎曰穰侯専秦权恶内诸侯客我且匿车中穣侯至劳稽因曰谒君得无与诸侯客俱来乎稽曰不敢即别去雎曰穣侯智士而见事迟向疑车中有人忘索之雎下车走曰此必悔之行十余里果使骑还索车中无客乃已
　　识性迟速【见觧字门】
　　迟顿
　　翟方进别号迟顿不及事
　　疑窃鈇
　　人有亡鈇意其邻之子视其行窃鈇也言语窃鈇也动作态度无为而不窃鈇也伐而得其鈇他日覆见邻之子动作态度无似窃鈇【列子】
　　海鸥不下【见鸥门】
　　曽参杀人
　　三人言虎
　　一国三公
　　晋献公使士蒍筑蒲屈未就公子夷吾以告公怒士蒍退而歌曰狐裘防茸一国三公吾谁适从【史记】
　　孟贲狐疑
　　汉蒯通说韩信曰随厮飬之役者失万乗之权守儋石之禄者阙卿相之位计诚知之而决不敢行者百事之祸也故猛虎之犹豫不如蜂虿之致螫骐骥之局躅不如驽马之安走孟贲之狐疑不如庸夫之必至虽有舜禹之智嘿而不言不如瘖子之指麾也此言贵能行之
　　眀珠闇投
　　邹阳曰眀月之珠夜光之璧以暗投人于道众莫不按劒相眄
　　杯中蛇影【见饮酒门】
　　病忘【以下系遗忘】
　　宋阳里华子中年病忘【音望】朝取而夕忘夕与而朝忘在涂则忘行在室则忘坐鲁有儒生能治之试屏左右独与居室士日从之莫知其所施为也而积年之疾一朝都除注引华子之防同于自然以眀无心之极【列子】
　　善忘
　　元帝为太子体不安忽忽善忘不乐诏使王褒等娱侍太子朝夕诵读竒文疾复乃归【汉书】
　　壮而迷忘
　　秦人逢氏有子少而慧及壮而有迷罔之疾闻歌以为哭视白以为黒飨香以为臭尝甘以为苦行非以为是
　　小忘大忘
　　鲁哀公问孔子曰鲁有大忘徙宅而忘其妻有诸孔子曰此忘之小者也昔商纣有臣曰王子须务为謟事其君乐须臾而忘终身之忧【家语】
　　误对忘讳
　　石勒治门门至峻有醉胡乘马径入府门勒閤门吏冯翥问走马入门为是何人翥惶遽误对忘讳曰有醉胡乘马驰来即已诃问胡人难与语非小吏所制勒笑曰胡正自难可与言
　　卿自难记
　　许敬宗性轻见人多忘之或谓其不聪乃曰卿自难记若遇曹刘沈谢暗中摸索亦可识
　　忘其前语
　　汉师丹防有上书言古者贝为贷今以钱易之民故贪冝改币上以问丹丹对言可改章下有司议难卒变易丹老人忘其前语
　　忘记还家
　　北齐刘臻位仪同性惚怳躭经覃思多所遗忘有刘讷者亦任仪同俱为大子学士臻住城南讷住城西臻尝欲防讷谓从者曰汝知刘仪同家从者谓臻欲还家于是引之而去既叩门至尚未悟谓至讷家乃大呼曰刘仪同可出其子迎门臻惊曰汝亦来耶子曰此是大人家于是顾盻乆之乃悟叱从者曰汝大无意吾欲造刘讷耳
　　忘记易防
　　客有造胡文恭宿者具公服鞾版而忘记不易防胡公与之对语尽礼而退终未尝色动
　　状忘书名
　　韩魏公在魏府僚属路拯者就案呈有司事而状尾忘书名公即以袖覆之仰首与语稍稍潜卷从容以授之
　　误书举烛【见书问门以下系错误】
　　唱名误字
　　东汉王愔典选令史唱名误以卢士深为士琛深自呼其名愔曰卢郎朗润所以加玉
　　书马恐误
　　石建为郎中令奏事下读之惊恐曰书马者与尾而五今乃四不足一获谴死矣其为谨畏雅抱皆如是
　　误笔为蝇【见书门】
　　误达空函【见书问门】
　　聚鐡铸错
　　罗绍威帅魏博以牙军骄恣尽杀之由此势弱为梁祖所制乃曰聚六州四十三县鐡铸一个错不成也古今文集【阙】
　　俭约【奢侈】
　　羣书要语俭徳之恭【礼】君子以俭徳避难【否卦】节以制度不伤财不害民【节卦】俭不中礼【诗唐风】礼与其奢也寜俭【语】俭则固【语】昭其俭也【左】三寳二曰俭【老子】奢侈奢则不逊【语】骄奢淫泆所自邪也
　　诗句肠肚习藜苋【韩】衣故有悬鹑【杜】奢侈肯随胡质娇方恶马融奢【柳】自古幽并重豪侠只应行乐费黄金古今事实
　　怒防园葵
　　昔公仪子见织帛怒而出其妻于舍而茹葵愠而防其葵曰吾已食禄又夺园夫红女利乎
　　公孙布被【见被门】
　　一钱不贷
　　王符传寜见朽贯千万而不忍贷人一钱情知积粟朽食而不忍贷人一斗骨肉怨望于家细人谤讟于道
　　烛下防筹
　　司徒王戎俭吝其从子婚与一单衣后更责之偿戎既贵且富区宅僮牧膏田水碓之属洛下无比契防鞅掌每与夫人烛下防筹筭计家赀
　　卖李钻核【见李门】
　　食有三九
　　庾杲之清贫食惟有韭葅韭生韭杂菜任昉戏之曰谁谓庾郎贫食常有二十七言三九也【齐书】
　　一食二九
　　魏季崇家富而食常无肉止有韭茹韭葅李元祐曰季令公一食十八种谓二韭十八【世説】
　　自繋众钥
　　吏部侍郎张允家赀以万计而性吝虽妻亦不之委常自系众钥于衣下行如环佩【周太祖纪】
　　数米秤炭
　　韦庄性悭数米而炊秤炭而爨【唐】
　　烂蒸去毛【见燕防门】
　　旧青帏
　　莱公初为枢宻直学士赏赐金帛甚厚乳母泣曰太夫人不幸时家贫求一缣作衾襚不可得岂知今日富贵哉公闻之恸哭尽防金帛终身不蓄财产后虽出入将相所得俸防惟务施与公外奢内俭无声色之娱寝处一青帏二十余年时时有破壊益命补葺或以公孙事靳之笑答曰彼诈我诚虽敝何忧且不忍处之乆而以敝复弃也靳者愧之
　　无地起楼防
　　处士魏野赠防莱公诗曰有官居鼎鼐无地起楼防【见投赠门】及上即位北使至赐宴两府预坐北使歴视坐中问译者云谁是无地起楼防相公坐中无答丁谓使译者谓曰朝廷初即位南方须大臣镇抚防公暂抚南夏非乆即还【政要】
　　一麫一饭
　　杜正献公衍食于家惟一面一饭或羙其俭曰某本一措大名位夀福冠冕服用皆国家所有一旦去身复为措大何以自奉
　　食不过味
</div>
    <div class="pagination">
<a href="古今事文类聚_page304.html">上一页</a><span>...</span><a href="古今事文类聚_page300.html">300</a><a href="古今事文类聚_page301.html">301</a><a href="古今事文类聚_page302.html">302</a><a href="古今事文类聚_page303.html">303</a><a href="古今事文类聚_page304.html">304</a><span class="current-page">305</span><a href="古今事文类聚_page306.html">306</a><a href="古今事文类聚_page307.html">307</a><a href="古今事文类聚_page308.html">308</a><a href="古今事文类聚_page309.html">309</a><a href="古今事文类聚_page310.html">310</a><span>...</span><a href="古今事文类聚_page306.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
