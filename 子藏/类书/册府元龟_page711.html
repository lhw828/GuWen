<!DOCTYPE html>
<html>
<head>
    <meta charset="UTF-8">
    <title>册府元龟 - 第 711 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 711 页/共 736 页</h1>
    <div class="content">    七月佛律国苏弗舍利遣使来朝谢册立恩也。波斯国遣使朝贡。
    八月大拂涅遣使献鲸鲵鱼睛貂鼠皮白兔猫皮。
    八年正月中天竺国遣使来朝。
    二月宾国遣使来朝进天文经一夹秘要方并蕃药等物。
    五月南天竺国遣使献豹及五色鹦鹉问日鸟。
    六月吐火罗国遣使献马及娄。
    九月宾国献善马谢国遣使来朝。
    十一月吐蕃使苏和素董悉曩等来朝贡南天竺王遣使来朝。
    十二月吐蕃石国及谢国并遣使来朝贡。
    九年二月石国王遣使朝贡处密国遣使献及马六月龟兹王白孝节遣使献马及狗。
    十一月己酉渤海郡大首领铁利大首领拂涅大首领契丹蕃郎将俱来朝并拜折冲放还蕃。
    十年正月癸夕卩朔帝御含元殿受朝贺是日诸蕃国各献方物。
    七月丹州献朱鬟白马。
    十月乙巳新罗遣大奈麻金仁壹来贺正并献方物越喜遣首领茂利蒙来朝并献方物波斯国遣使献狮子。
    十一月渤海遣其大臣味勃计来朝并献鹰。
    十一年四月新罗王金兴光遣使献果下马一匹及牛黄人参头朝霞纟由鱼牙纟由镂鹰铃海豹皮金银等兴光上言曰：臣乡居海曲地处遐陬元无泉客之珍本乏宾人之货敢将方产之物尘黩天官驽蹇之才滓秽龙厩窃方燕豕敢类楚鸡深觉颜弥增战汗。
    十二年二月契丹遣使涅礼来贺正并献方物奚遣大首领李奚奴等十人渤海遣其臣贺作庆新罗遣其臣金武勋勃律遣大首领苏磨罗来贺正各赐帛五十匹放还蕃。
    三月大食遣使献马及龙脑香识匿国王遣使献马及金精契丹遣使来朝。且谢恩往岁契丹使木据离奉国信归蕃是以来也。
    四月康国王乌勒遣使献侏儒一人马狗各二。
    五月松漠府契丹遣使来朝饶乐府奚遣使献麝香七月吐火罗国遣使献胡药乾ヌ婆罗等三百馀品尸利佛誓国王遣使俱摩罗献侏儒二人僧祗女一人杂乐人一部及五色鹦鹉授摩罗折冲赐帛百疋放还蕃。
    十二月越喜遣使破支蒙来贺正并献方物突厥遣使裴罗啜来朝坚昆遣使献马契丹遣使献马契丹新罗王金兴光遣使献方物。
    闰十二月突厥遣其大臣阿史德暾泥孰来朝。
    十三年正月契丹遣使渤海遣大首领乌借芝蒙黑水遣其将五郎子大食遣其将苏黎等十三人并来贺正旦献方物。
    三月大食国遣使苏黎满等十三人献方物识匿国遣使献马。
    七月室韦遣使来朝丁未中天竺国遣使来朝是年契丹遣其臣可突于朝贡方物。
    十四年正月突厥遣其大臣临河达干康思琮来朝契丹遣其臣邵固来朝突骑施可汗遣首领阿句支来献马。
    二月安国遣使献豹雄雌各一突厥遣使执失颉利发。又云：献马及毛锦等三百馀人来贺封山。
    四月新罗遣使金忠臣来贺正契丹遣大首领李阔等六人来朝。
    五月安国王波婆提遣其弟可悉烂达干拂耽发黎来朝献马及豹新罗遣其弟金钦质来朝突厥遣其大臣临河达干康思琮来朝。
    七月契丹部落刺史出利县令苏固多等来朝。
    十一月吐火罗国遣使来朝突厥遣其大臣梅录啜来朝渤海王遣其子义信来朝并献方物奚遣使阿布高来朝康国王遣使献豹及方物。
    十五年正月新罗遣使来贺正。
    五月康国献胡旋女子及豹史国献胡旋女子及蒲萄酒安国献马。
    七月突厥骨吐禄遣使献马及波斯锦史国王阿忽必多遣使献胡旋女子及豹。
    八月渤海王遣其弟大宝方来朝。
    九月突厥毗伽可汗遣其大臣梅录啜来朝。
    十月识匿国遣使贺正遣使来朝并献方物。
    四月护密国王遣米国大首领米忽汗来朝并献方物。
    十一月佛誓国王遣使献五色鹦鹉米国王遣使献狮子是年新罗国遣使来献方物。
    十七年正月米使献胡旋女子三人及豹狮子各一骨咄俟斤遣男骨都施来朝献马二匹。
    二月渤海遣使献鹰是月渤海遣使献甾鱼。
    三月护密国大首领乌鹘达干来朝。
    六月北天竺国三岁沙门僧密多献质汗等药。
    七月吐火罗使僧难ヌ献须那伽帝释等药九月大食国遣使来朝并献方物。
    十八年正月波斯王子继忽娑来朝献香药犀牛等吐蕃遣其弟大郎雅来朝贺正献方物波斯国王及新罗国王各遣使来朝贺正。
    二月突厥遣使哥解骨支车鼻颉斤来献方物渤海大首领遣使知蒙来朝并献方物马三十匹四月米国石国吐蕃突厥各遣使来朝贡。
    五月渤海遣使乌那达初来朝献海豹皮五张貂鼠皮三张玛瑙杯一马三十匹契丹遣使献马十二匹吐火罗僧难ヌ来朝贡献瑞香药等黑水遣使阿布科思来朝献方物。
    九月新罗国并遣使朝贡。
    十月吐蕃遣其大臣名悉猎献方物。
    十一月契丹奚中天竺国并遣使朝贡。
    十二月吐蕃赞普遣其臣诺勃藏来朝贡献方物。
    十九年二月室韦渤海新罗并遣使来贺正。
    八月吐蕃遣其国相论尚他来朝命鸿胪少卿李祺至界首宣劳申命中官路次宣慰。
    十月中天竺国王伊沙伏磨遣其臣大德僧勃达信来朝并献方物林邑国献象四突厥遣其大臣苏农出逻达干等二十四人来朝岭西室韦遣使来朝渤海王遣其大姓取珍等百二十人来朝。
    二十年正月壬子奚归义王遣其首领细苏等来朝新罗奚并遣使贺正。
    七月庚子突厥可汗堂弟何支监扌柰来朝。
    九月波斯王遣首领潘那密与大德僧及烈朝贡。
    二十一年二月骨咄王颉利发遣使献马并女乐。
    三月可汗那王易米施遣使献马突厥遣使新斯壁纡思鲜阙等十六人来朝。
    闰三月勃律国王没谨忙遣使大首领察卓那斯磨没胜来朝谢册立之恩。
    四月突厥大使乌鹘达干来朝。
    八月日本国朝贺使真人广成与亻兼从五百九十人舟行遇风飘至苏州刺史钱惟正以闻诏通书舍人韦景先往苏州宣慰焉是月骨咄王遣大首领如达干来朝。
    九月突厥遣其大臣牟伽伊难达干等十三人来朝十二月可汗那王易米施遣使首领婆延达干大食国王遣首领摩思览达干等来朝。
    二十二年正月吐蕃遣使来朝。
    四月日本国遣使来朝献美浓纟二百匹水织纟二百疋突厥遣其大臣斯壁纡思鲜阙来朝西南蛮大酋率蒙归义遣使献口麝香牛黄新罗王兴光遣其大臣金曷丹来贺正先时兴光遣其侄志廉谢恩献小马两匹狗三头金百两银二千两布六十疋牛黄二十两人参二百斤头一百两海豹皮一十六张及是授志廉鸿胪少卿员外置。
    六月林邑国遣使献沉香。
    二十三年正月突厥哥解骨支车鼻施颉斤来朝新罗遣使金义忠等来贺正。
    二月吐蕃赞普遣其臣悉诺勃藏来贺正贡献方物兼以银器遗宰臣侍中裴耀卿中书令张九龄礼部尚书平章事李林甫等奏曰：臣等忝职枢近不合取受吐蕃饷方物并望敕鸿胪进内帝不从。
    三月日本国遣使献方物渤海王遣其弟蕃来朝。
    八月铁利部落拂涅部落越喜部落俱遣使来朝献方物林邑国遣使献驯象。
    九月辛巳吐火罗国十二月新罗并遣使来献方物林邑国遣使献白象。
    二十四年正月吐蕃遣使贡献方物金银器玩数百事皆形制奇异帝令列於提象门外以示百僚。
    六月新罗王金兴光遣使贺献。表曰：伏奉恩敕氵具江以南宜令新罗安置臣生居海裔沐化圣朝虽丹素为心而功无可效以忠正为事而劳不足赏陛下降雨露之恩发日月之诏锡臣土境广臣邑居遂使垦辟有期农桑得所臣奉丝纶之旨荷荣宠之深粉骨糜身无繇上答。
    九月越喜遣使献方物。
    二十五年正月焉耆大首领龙长安大酋长赵君道渤海大首领木智蒙来朝波斯王子继忽娑来朝。
    二月新罗遣使沙食金抱质突厥遣使哥解骨支车鼻颉斤并来朝贺正。且献方物。
    四月渤海遣其臣公伯计来献鹰鹘东天竺国三藏大德僧达摩战来献胡药卑斯比支等及新咒法梵本杂经论持国论占星记梵本诸方。
    十二月新罗国王金承庆遣使献方物吐蕃遣其大臣属卢论莽藏来朝。且献方物。
    二十六年正月吐火罗国遣大首领伊难如达干罗底来献方物。
    三月新罗使其大臣金元玄来贺正。
    闰八月渤海遣使献貂鼠皮一千张乾文鱼一百口。
    二十七年二月渤海王遣使献鹰。又拂涅遣使献方物。
    四月拔汗那王阿悉烂达干史国王斯谨提突骑施大将索俟斤并遣使献表起居。
    十月渤海遣使其臣受福子来谢恩。
    二十八年二月越喜遣其臣野古利来献方物铁利遣其臣绵度户来献方物大酋长遣使献蜡。
    三月骨咄国遣使首领忄专勒达干刺勿来朝命有司享之。
    十月渤海遣使献貂鼠皮昆布安国遣使献宝床子及鸟卵杯康国遣使献宝香炉及白玉环玛瑙水精眼药瓶子。
    二十九年正月拔汗那王遣使献马。
    二月渤海遣其臣失阿利越喜遣其部落与舍利黑水遣其臣阿布利稽。
    三月拂涅遣首领那弃勃史国王斯谨提遣首领勃帝米施拔汗那王遣首领阿解支达干思伽并来朝贺正具献方物突厥遣使首领伊难如来贺正具献方物上。表曰：顶礼天可汗礼诸天奴身曾祖已来向天可汗忠赤每徵发为国出力今新年献月伏愿天可汗寿命延长天下一统所有背恩逆贼奴身共拔汗那王尽力枝敌如有归附之奴即和好今谨令大首领伊难如拜贺。又吐火罗遣使献红颇梨碧颇梨生玛瑙生金精及质汗等药中天竺王子李承恩来朝。
    四月渤海遣使进鹰及鹘。
    八月吐蕃赞普遣使献方物。
    十二月东女国王赵曳夫及佛誓国王喃国王各遣其子来朝具献方物。
    天宝元年三月曹国王哥逻仆罗石国王特勒并遣使献马及方物。
    五月拂林国王遣大德僧新罗王并遣使来朝。
    十月拔悉密可汗使大首领来朝。
    二年正月契丹刺史八十人并来朝。
    二月解苏国王阿德悉遣大首领车鼻施达工罗顿杀等二十人来朝具献方物。
    九月安西黑姓可汗骨咄禄毗伽遣使献方物。
    十二月石国王特勒遣女胥康国大首领康染颠献方物。
</div>
    <div class="pagination">
<a href="册府元龟_page710.html">上一页</a><span>...</span><a href="册府元龟_page706.html">706</a><a href="册府元龟_page707.html">707</a><a href="册府元龟_page708.html">708</a><a href="册府元龟_page709.html">709</a><a href="册府元龟_page710.html">710</a><span class="current-page">711</span><a href="册府元龟_page712.html">712</a><a href="册府元龟_page713.html">713</a><a href="册府元龟_page714.html">714</a><a href="册府元龟_page715.html">715</a><a href="册府元龟_page716.html">716</a><span>...</span><a href="册府元龟_page712.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
