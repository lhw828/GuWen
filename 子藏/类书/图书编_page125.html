<!DOCTYPE html>
<html>
<head>
    <meta charset="UTF-8">
    <title>图书编 - 第 125 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 125 页/共 220 页</h1>
    <div class="content">　　心者君主之官神明出焉肺者相之官治节出焉肝者将军之官谋虑出焉肾者作强之官技巧出焉脾胃者仓廪之官五味出焉胆者中正之官决断出焉膻中者臣使之官喜乐出焉小肠者受盛之官化物出焉大肠者道之官变化出焉膀胱者州都之官津液藏焉气化则能出矣三焦者决渎之官水道出焉凡此十二官者不得相失也主明则下安以此养生则寿没世不殆以为天下则昌主不明则十二官危使道闭塞而不通以此养生则殆以为天下者其宗大危戒之戒之故曰心者一身之主宰万事之本根也
　　五脏之
　　目者肝之外肝气通于目目和则辨白黑矣鼻者肺之外肺气通于鼻鼻和则知香臭矣舌者心之外心气通于舌舌和则知五味矣口者脾之外脾气通于口口和则知谷味矣耳者肾之外肾气通于耳耳和则知五音矣
　　五脏之窍
　　东方青色入通于肝开窍于目南方赤色入通于心开窍于舌中央黄色入通于脾开窍于口西方白色入通于肺开窍于鼻北方黒色入通于肾开窍于耳及二隂故清阳出上窍乃气道呼吸之间浊隂出下窍乃便溺防之所
　　五脏所入
　　肺主声入心为言入肝为呼入脾为歌入肾为呻吟自入为哭肝主色入肺为白入心为赤入脾为黄入肾为黑自入为青心主臭入肝为燥入肺为腥臭入脾为香臭入肾为腐臭自入为焦臭脾主味入心为苦入肝为酸入肺为辛入肾为咸自入为甘肾主液入心为汗入肝为涙入肺为涕入脾为涎自入为唾五脏所养
　　肺养皮毛心飬血脉脾养肌肉肝养筋膜肾养骨髓五脏化液
　　心为汗肺为涕肝为泪脾为涎肾为唾
　　五脏所恶
　　心恶热肺恶寒肝恶风脾恶湿肾恶燥
　　五精所并
　　气并于心则喜并于肺则悲并于肝则忧并于脾则畏并于肾则恐
　　五劳所伤
　　久视伤血久卧伤气久坐伤肉久立伤骨久行伤筋五脏生成
　　心之合脉也其荣色也其主肾也肺之合皮也其荣毛也其主心也肝之合筋也其荣爪也其主肺也脾之合肉也其荣唇也其主肝也肾之合骨也其荣髪也其主脾也
　　五脏应时
　　帝曰五脏应四时各有収受乎岐伯曰有东方青色入通于肝开窍于目藏精于肝其病发惊骇其味酸其类草木其畜鸡其谷麦其应四时上为歳星是以春气在头也其音角其数八是以知病之在筋也其臭燥【月令作羶】南方赤色入通于心开窍于耳藏精于心其病在五脏其味苦其类火其畜羊其谷黍其应四时上为荣惑星是以知病之在脉也其音徴其数七其臭焦中央黄色入通于肺开窍于口藏精于脾故病在舌本其味甘其类土其畜牛其谷稷其应四时上为镇星是以知病之在肉也其音宫其数五其臭香西方白色入通于肺开窍于鼻藏精于肺故病在背其味辛其类金其畜马其谷稻其应四时上为太白星是以知病之在皮毛也其音商其数九其臭腥北方黑色入通于肾开窍于二隂藏精于肾故病在谿其味咸其类水其畜彘其谷豆其应四时上为辰星是以知病之在骨也其音羽其数六其臭腐故善于脉者谨察五脏六腑一逆一顺隂阳表里雌雄之纪藏之心意合心于精非其人勿教非其真勿授是谓得道
　　五脏所主
　　肺主身之皮毛心主身之血脉肝主身之筋膜【膜者人皮下肉上筋膜是也】脾主身之肌肉肾主身之骨髓
　　五脏所欲
　　心欲苦【合火故也】肺欲辛【合金故也】肝欲酸【合木故也】脾欲甘【合土故也】肾欲咸【合水故也】
　　五脏图文备记
　　黄帝谓岐伯曰夫人受天地之气以生气之凝也谓之精精之遘也谓之灵灵之发也谓之神神之化也谓之魂魂随神往来谓之识并精出入谓之魄主荣积魂谓之心心有所从谓之情情有所属谓之意意有所指谓之志志有所忆谓之思思之有所逺慕谓之虑虑而事成谓之智智者尽此诸见者焉
　　孙思邈曰髪宜多掷齿宜数叩液宜常咽气宜常炼精宜常存
　　大经曰喜怒损性哀乐损神性损则害生故养性以全气保神以安身气全体平心安神逸全生之诀也
　　脏腑总论
　　夫天主阳食人以五气地主隂食人以五味隂阳相成结为五脏之气藏入四肢十二部三百六十关节引为经脉津液骨髓蕴成六腑三焦十二经通为九窍可见五脏为人形之主一脏损则百病生五脏损则百形防故云五脏者神明魂魄志意之所主是以心主神肝主魂肺主魄脾主智肾主精发外为五事若能存神修养克己励志其道成矣





















　　五脏之气于何发起通于何许曰五脏者上关于九窍也故肺气通于鼻鼻和则知香臭矣肝气通于目目和则知黑白矣脾气通于口口和则知谷味矣心气通于舌舌和则知五味矣肾气通于耳耳和则知五音矣三焦之气通于喉喉和则声鸣矣
　　五脏藏于中者难知九窍通于外者易见即其通于外以察其藏乎中者亦易易也况口之于味也目之于色也耳之于声也鼻之于臭也喉舌之于声音也尤有易知者在乎虽然五脏九窍合外内之道也惟心不在焉则视而不见聴而不闻食而不知其味果于此握其养徳养生之枢焉则一以贯之何病之有人身中毛窍八万四千气宫三百八十四毛窍散属气宫脐中气宫又为三百八十四官之主降于阳宫皆为精心为中田项为上田舌下膺目中有银海额之中眉之间口鼻之冲目之畔咽喉之侧腰脇中皆窍也岂曰人一身止有此九窍哉
















　　数者腑也迟者脏也数则为热迟则为寒诸阳为热诸隂为寒故以别知脏腑之病也
　　脏主藏积腑主纳物脏实而不满腑满而不实是以阳受之则入于六腑隂受之则入于五脏故腑病易治脏病难治也但热为阳属腑寒为隂属脏然矣若寒自外感非隂属之腑而热自内生非阳属之脏乎隂中之阳阳中之隂尤不可不辨
　　图书编卷六十九
<子部,类书类,图书编>
　　钦定四库全书
　　图书编卷七十
　　明　章潢　撰
　　经络考
　　肝经之正别跗上上至毛际合于少阳与别俱行络之别曰蠡沟去内踝五寸走少阳别者经胫上睾结于茎胆经之正绕髀入毛际合于厥隂别者入季脇间循胸里属胆散之上肝贯心以上挟咽出頥颔中散于面系目合少阳于外眦【或以诸隂别者为正】络之别曰光明去踝五寸别走厥隂下络足跗心经之正别入于渊液两筋之间属于心上走喉咙出于面合目内眦　络之别曰通里去腕一寸半别而上行循经入于心中系舌本属目系小肠经之正指地别于肩鲜入腋走心系　络之别曰支正上腕五寸内注少隂别者上走肘络肩髃脾经之正上至髀合于阳明与别俱行上结于咽贯舌中　络之别曰公孙去本节之后一寸别走阳明其别者入络肠胃大络曰大包出渊液下三寸布胸脇胃经之正上至髀入于腹里属胃散之脾上通于心上循咽出于口上頞防还系目系　络之别曰丰隆去踝八寸别走太隂别者循胫骨外亷上络头顶合诸经之气下络喉嗌三焦经之正指天别于巅入缺盆下走三焦散于胸中络之别曰内关去腕二寸出于两筋之间循经以上系于心包络心系【一云外绕臂注胸中】心包络经之正手心主之别下渊腋三寸入胸中别属三焦出循喉咙出耳后合少阳腕骨之下　络之别同前三焦曰内关肺经之正别入渊腋少隂之前入走肺散之太阳上出缺盆下循喉咙复合阳明　络之别曰列缺起于腕上分间并太隂之经直入掌中散入鱼际大肠经之正从手循乳别于肩髃入柱骨下走大肠属肺上循喉咙出缺盆　络之别曰偏歴去腕三寸别入太隂别者循臂乗肩髃上曲颊偏齿别者入耳肾经之正至腘中别走太阳而合上至肾当十四顾出属带脉直者系舌本复出于项合于太阳　络之别曰大钟当踝后绕跟别走太阳别者并经上走于心包下外贯腰脊膀胱经之正别入于胸中其一道一尻五寸别入于肛属于膀胱散之肾循膂当心入散直者从膂上出于项复属太阳　络之别曰飞走踝七寸别走少隂
　　人身关要统防
　　隂阳【血为阴气为阳腰已上属阳腰已下属隂背为阳腹为阴脏为隂腑为阳表为阳里为隂四肢外侧为阳四肢内侧为隂是也】表里【表为阳皮毛凑理经络是也里为隂脏腑骨髓咽喉二便是也】荣衞【血为荣气为衞】三焦【胸为上焦气之源也鬲为中焦血之源也腹为下焦水之源也】五脏【属隂脏者藏也心属火肝属木脾属土肺属金肾属水是也】六腑【属阳腑者府也胆属土又属金小肠属少阳火大肠属阳明金三焦属少阳火膀胱属太阳寒水】十二经【手三隂足三隂手三阳足三阳】竒经八脉【任脉上自人中当咽直下神阙至隂为隂之竒脉督脉自人中已上当眉心贯顶直至脊中至尾闾为阳之竒脉冲脉自内出于包上循脊中至咽喉防任脉三脉并起而异行带脉周围于季脇之下腰之上如围带之囘还阳蹻起足之外跟踝直上入风池隂蹻起足之内跟循腹直上咽喉阳维起足太阳经则出踝旁金门穴隂维发足少隂经别行隂脉筑賔郗是也】十二官【心者君主之官神明出焉肺者相之官治节出焉胆者中正之官决断出焉膻中者臣使之官喜乐出焉脾者仓廪之官五味出焉大肠者道之官谋虑出焉小肠者受盛之官化物出焉肾者作强之官伎巧出焉三焦者决渎之官水道出焉膀胱者州都之官津液藏焉气化则能出矣凡此十二者不得相失也】此乃一身之根本关节百病总不外此
　　人身神气总说
　　天地定位人物万殊其主宰流行总只在神与气也粤自伏羲俯仰近逺洞见此理初画一竒一偶名曰隂阳竒偶各三名曰乾坤乾坤再索名曰坎离八卦隂阳初交名曰姤复孰知皆神气之名象哉何也天载声气俱无天命于穆不已此乃人生而静已上不可得而名不可得而象故谓之先天谓之元神元气者此也然天地开辟即有隂阳之别者隂阳之纯者隂阳之中隂阳交防之初阳即神也隂即气也天地人物咸得隂阳神气以有成也人之成形成性生幼壮老知能言动气全则生神气离则死矣是故神宰乎心气充乎身非神自神气自气也神即气之灵气即神之衞一而二二而一与生俱生者也但有生以后神随气以飞凡灵明识知之运于思虑者皆识神用事尽为耳目口体所役使而神非元神矣故气随神以奔轶凡氤氲充溢于四体者皆血气运旋咸徇声色名利以经营而气亦非元气焉旦昼牿亡几尽形虽存而实亡矣抑岂欲气神之双修乎孟子曰先立乎其大者则其小者不能夺也养神即养气也曰其日夜之所息平旦之气其好恶与人相近也者防希又曰我善养吾浩然之气其为气也至大至刚以直养而无害则塞乎天地之间其为气也配义与道养气非所以养其神乎有志身心性命者真能因姤复之初交使坎离之既济而复乎乾坤之易简俾神一定则气不妄动气太和则神愈清明干知坤作心正身修干统天坤顺承天易简理得成位乎中岂不为天地间之完人哉








　　右十二经五脏六腑十一耳其一经何等经也然一经者手少隂与心主别脉也心主与三焦为表里俱有名而无形故言经有十二也
　　马莳曰右十二经者虽各经自有起止而其交经接续或自脏而腑或自腑而脏必行其五行所属本经而后交于别部其起于头而止于足者必交于足其起于足而止于腹者必交于腹其起于手而止于头者必交于头其起于腹而止于手者必交于手昔人谓十二经之行本一脉贯通是也










</div>
    <div class="pagination">
<a href="图书编_page124.html">上一页</a><span>...</span><a href="图书编_page120.html">120</a><a href="图书编_page121.html">121</a><a href="图书编_page122.html">122</a><a href="图书编_page123.html">123</a><a href="图书编_page124.html">124</a><span class="current-page">125</span><a href="图书编_page126.html">126</a><a href="图书编_page127.html">127</a><a href="图书编_page128.html">128</a><a href="图书编_page129.html">129</a><a href="图书编_page130.html">130</a><span>...</span><a href="图书编_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
