<!DOCTYPE html>
<html>
<head>
    <meta charset="UTF-8">
    <title>喻林 - 第 85 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 85 页/共 195 页</h1>
    <div class="content">　　譬如有人磨一大石勤加功力经厯日月作小戏牛用功既重所期甚轻【百喻经卷上】
　　破灭法炬自燋其心斫伐法树乃殖毒林【本缘经鹿品】不应挑其右目以治左眼【本缘经持王子品】
　　如有人欲食甘露而食毒药欲求安乐而反入贼欲安隠身反服非药欲除断渴爱反饮咸水欲断媱欲反乐众女【本缘经持王子品】
　　譬如种谷虽多得收不复种种但稍稍饭虽久饭不止防有尽时【小道地经借九】
　　人治生譬如蜂作蜜采取众华勤苦积日已成人便窃取持去亦不得自食适自疲极【三慧经借八】
　　昔有一婆罗门居家贫穷正有一防牛乳日得一斗以自供活闻説十五日饭诸众僧沙门得大福德便止不复牛停至一月并取望得三斛持用供养诸沙门至满月便大请诸沙门至舍皆坐时婆罗门即入牛乳正得一斗虽久不乳而不多诸人呵骂言汝痴人云何日日不乃至一月也而望得多今世人亦如是有财物时不能随多少布施停积久后须多乃作无常水火及以身命须臾难保若当不遇一朝荡尽虚无所防【众经撰杂譬喻经】
　　得入栴檀林而但取其叶既入七宝山而更取水精【大智度论卷五】
　　如人以手障鉾但自伤其手鉾无所损【大智度论卷五十六】譬如人在宝洲但得水精珠则所利益薄【大智度论卷七十九】是忿风涛而毁舟檝也【明集九】
　　无异人苦头虱因欲并首俱焚患在足刺遂欲通股全解不亦滥乎【明集释駮论】
　　竭溟海而求珠浄康衢而徙石盖劳力也【辨正论卷六】以好栴檀贸易瓦木以金易鍮石以银易白蜡以绢易氀褐以甘露易于恶毒【法苑珠林卷三】
　　譬鼠入角路穷何趣【法苑珠林卷二十】
　　今爱荣而不知慕贤求福而不知避祸譬犹播植粃粺而欲嵗取精粮驱驾驽蹇而望腾超夐絶不亦惑哉【法苑珠林卷五十一】
　　昔有一人贫穷困苦为王作事日月经久身体羸痩王见怜愍赐一死駞贫人得已即便剥皮嫌刀钝故求石欲磨乃于楼上得一磨石磨刀令利来下而剥如是数数往来磨刀后转苦惮不能上楼悬钝上楼就石磨刀深为人笑【法苑珠林卷五十三】
　　欲须甘果翻种苦栽欲除渴乏反趣咸水【法苑珠林卷五十五】譬如有牛厌患车故欲使车壊前车若壊续得后车扼其项领【法苑珠林卷八十九】
　　令反
　　罪谏臣而求直言亦犹北行诣越岂有得邪【晋书慕容皝传】犹揭表而令之止也【管子君臣上】
　　君使服之于内而禁之于外犹悬牛首于门而卖马肉于内也【晏子春秋杂下】
　　其在后世以急刻而责恕以譌伪而课忠言非其愿意非其真而保人之弗叛悲夫是正坐于夕室也是白之悬而黑之募也是纵櫂于陆而发轫于川也其亦不可以幸而几矣【子华子孔子赠】
　　彊令之笑不乐彊令之哭不悲彊令之为道也可以成小而不可以成大缶醯黄蚋聚之有酸徒水则必不可以貍致防以氷致蝇虽工不能以茹鱼去蝇蝇愈至不可禁以致之之道去之也桀纣以去之之道致之也罚虽重则虽严何益【吕氏春秋功名】
　　执弹而招鸟挥棁而呼狗欲致之顾反走【淮南子説山训】



　　喻林卷四十九
<子部,类书类,喻林>
　　钦定四库全书
　　喻林卷五十　　　　　　明　徐元太　撰人事门【四十八】
　　荒纵
　　终风且暴顾我则笑○终风且霾○终风且曀【与缢同】不日有曀【诗国风终风】
　　新防刺衞宣公也纳伋之妻作新防于河上而要之【毛诗新防】
　　卢令刺荒也襄公好田猎毕弋而不修民事百姓苦之故陈古以风焉【毛诗卢令】
　　隰有苌楚疾恣也国人疾其君之滛恣而思无情欲者也【毛诗隰有苌楚】
　　女所行如是犹鸟飞行自恣东西南北时亦为弋射者所得言放纵久无所拘制则将遇伺女之间者得诛女也【郑氏笺诗桑柔】
　　然淇则有岸隰则有泮以自拱持今君子反薄而弃已放恣心意曽无所拘制言淇隰之不如【毛诗正义氓】
　　沔然而满者彼流水也此水之流汤汤然波流漫溢无所入既不注于海复不入大川以兴强盛者彼诸侯也此诸侯奢僭放恣无所事既不朝天子又不事侯伯【毛诗正义沔水】
　　鴥然而疾者彼飞隼其意欲飞则飞欲止则止自由无所畏也以喻彼诸侯欲朝则朝欲否则否自恣无所惧也【毛诗正义沔水】
　　鴥然而疾飞者彼飞隼则已飞而不息则又加之防扬妄相撃害以兴彼自恣之诸侯则已不朝天子则又加以出兵妄相侵伐【毛诗正义沔水】
　　鸟飞无定之物人心有定之主今鸟有所至人心反无至【毛诗正义菀柳】
　　有鸟髙飞谓其终无所至亦至于天而止也今彼人幽王之心于何其所至乎言其心转侧无常人不知其所止【毛诗正义菀柳】
　　无客而饮谓之从酒今若子者昼夜守尊谓之从酒也【晏子春秋杂论下】
　　情所欲好耳所欲听目所欲视口所欲尝虽殊方偏国非齐土之所产育者无不必致之犹藩墙之物也及其游也虽山川阻险途迳修远无不必之犹人之行咫步也【列子杨朱】
　　纵而肆之其犹烈猛火于云梦开积水乎万仭其可扑以箒篲遏以撮壤哉【抱朴子外篇疾谬】
　　清论所不能复制绳墨所不能复弹遂成鹰头之蝇庙垣之鼠【抱朴子外篇疾谬】
　　大过娣越姒媦【云贵切】陵姊风冞【音迷】于陂舟防【音溺】于水曰娣越姒长替于少也媦陵姊季僭于孟也风冞于陂过其度也舟防于水失其节也【元包孟阳】
　　喘悸之息以喉为节言情欲奔竞所致【庄子音义大宗师】过屠门而大嚼虽不得肉贵且快意当斯之时愿举泰山以为肉倾东海以为酒伐云梦之竹以为笛斩泗濵之梓以为筝食若填巨壑饮若灌漏巵其乐固难量岂非大丈夫之乐哉【文选曹植与吴季重书】
　　次五防柴求兕其德不美测曰防柴求兕得不庆也【太经第一童】
　　次三裳格鞶钩渝测曰裳格鞶钩无以制也【太经第二格】五盖覆心禅门已闭六尘在念乱想常驰类狂象之无钩似戏猿之得树【法苑珠林卷八十四】
　　失道
　　彼月而食则维其常此日而食于何不臧【诗小雅十月之交】谁能执热逝不以濯其何能淑载胥及溺【叶奴学反○诗大雅桑柔】发发飘风非有道之风偈偈疾驱非有道之车【毛诗匪风注】林中大木之处而维有薪蒸朝廷宜有贤者而但聚小人【毛诗正月注】
　　违礼义不由其道犹雉鸣而求其牡矣【毛诗匏有苦叶注】贾物而有三倍之利者小人所宜知也君子反知之非其宜也今妇人休其蚕桑织纴之职而与朝廷之事其为非宜亦犹是也【郑氏笺诗瞻卬】
　　爱好美色不往见子都之美好闲习者乃往见狂丑之人喻忽之好善不任用贤者反任用小人所美非美故刺之【毛诗正义山有扶蘓】
　　不睹子充而睹狡童以喻昭公之好善不爱贤人而爱小人也【毛诗正义山有扶蘓】
　　人既刈白华已沤为菅柔韧中用兮何为更取白茅收束之兮以白茅伐白华则脆而不堪用也以兴王既聘申女已立为后礼仪充备兮何为更纳襃姒嬖宠之兮以襃姒代申后则妬而将灭国也宠襃姒以黜申后似取白茅而弃韧菅【毛诗正义白华】
　　交交然小者是桑扈之鸟也鸟自求生活当应肉食今既无肉循场啄粟而食之失其天性以此求活将必不能以兴王者欲求治国当行善教今无善教施布乱政以治之失其常法以此求治终不可得【毛诗正义小宛】
　　言老马反为驹而用之犹王于老人反为童而遇之【毛诗正义角弓】
　　闻以德和民不闻以乱以乱犹治丝而棼之也【左传隠公四年】天反时为灾地反物为妖民反德为乱乱则妖灾生故文反正为乏【左传宣公十五年】
　　贾而欲赢而恶嚣乎【左传昭公元年】
　　迁怒肆忿快意于行人譬诸狼求食而已【春秋正义襄公十一年】今有场师舍其梧槚养其樲棘则为贱场师焉【孟子告子上】拱把之桐梓人茍欲生之皆知所以养之者至于身而不知所以养之者岂爱身不若桐梓哉弗思甚也【孟子告子上】
　　享而既具是弃礼若其不具是用粃粺用粃粺君辱弃礼名恶【孔子家语相鲁】
　　出令则如反汗用贤则如转石去佞则如拔山如此望阴阳之调不亦难乎【前汉书楚元王传】
　　所冠不以仁义为冕所蹈不以贤佐为力终至颠蹶絶灭汉祚【后汉书黄琼列传】
　　夫华离蔕而萎条去干而枯女冶容而淫士背道而辜【后汉书蔡邕列传】
　　譬犹缘木求鱼升山采珠【后汉书刘传】
　　画真人于刻桷之室载退士于进趣之堂【晋书嵇绍传】其于政也如农者之殖硗野旱年之望丰穑必不防矣【晋书阮种传】
　　不悟清流在于澄源止轮由乎髙闳患生于本治之于末故也【宋书袁湛传】
　　诬饰蚯蚓兾招神龙【宋书王微传】
　　夫移心疾于股肱非良医之美畏影迹而驰骛岂静处之方【南齐书王俭传】
　　以此取士求之济治譬犹却行以及前之燕而向楚【魏书羊深传】
　　沈于乐者洽于忧厚于味者薄于行慢于朝者缓于政害于国家者危于社稷【管子中匡】
　　今君临民若冦讐见善若避热【晏子春秋谏上】
　　以事生事又以事止事譬犹扬火而使无焚也以智生患又以智备之譬犹挠水而欲其清也【文子道德】
　　污其准粉其颡腐鼠在阼烧薫于堂【文子上德】
　　福轻乎羽莫之知载祸重乎地莫之知避【庄子人间世】非人者必有以易之若非人而无以易之譬之犹以火救水也其説将必无可焉【墨子兼爱下】
　　用事不巧则操末绩颠圆凿方枘情道两失【鬼谷子反应注】天下敖然若烧若焦墨子虽为之衣褐带索啜菽饮水恶能足之乎既以伐其本竭其原而焦天下矣【荀子富国篇】墨子之于道也犹瞽之于白黑也犹聋之于清浊也犹之楚而北求之也【荀子乐篇】
　　衡不正则重悬于仰而人以为轻轻悬于俛而人以为重此人所以惑于轻重也权不正则祸托于欲而人以为福福托于恶而人以为祸此亦人所以惑于祸福也道者古今之正权离道而内自择则不知祸福之所托【荀子正名】
　　古之人目短于自见故以镜观面智短于自知故以道正已故镜无见疵之罪道无明过之怨目失镜则无以正须眉身失道则无以知迷惑【韩非子观行】
　　衞人有佐弋者鸟至因先以其裷麾之鸟惊而不射也【韩非子外储説左上】
　　郑县人乙子妻之市买鼈以归过颍水以为渴也因纵而饮之遂亡其鼈【韩非子外储説左上】
　　使燕王内憎其民而外爱鲁人则燕不用而鲁不附民见憎不能尽力而务功鲁见説而不能离死命而亲他主如此则人臣为隙穴而人主独立以隙穴之臣而事独立之主此之谓危殆【韩非子杂论法术】
　　弃玉取石者盲羊质虎皮者辱【黄石公素书安履】
　　故欲以刑罚慈民辟其犹以鞭狎狗也虽乆弗亲矣故欲以简泄得士辟其犹以弧怵鸟也虽久弗得矣【贾子大政下】
　　今夫儒者不本其所以欲而禁其所欲不原其所以乐而闭其所乐是犹决江河之源而障之以手也夫牧民者犹畜禽兽也不塞其囿垣使有野心系绊其足以禁其动而欲修生夀终岂可得乎【淮南子精神训】
　　凿五刑为刻削乃背道德之本而争于锥刀之末斩艾百姓殚尽太半而忻忻然常自以为治是犹抱薪而救火凿窦而出水【淮南子覧冥训】
　　爱熊而食之盐爱獭而饮之酒虽欲养之非其道【淮南子説林训】
　　不能耕而欲黍粱不能织而喜采裳无事而求其功难矣【淮南子説林训】
　　游者以足蹶以手抪不得其数愈蹶愈败及其能游者非手足者矣【淮南子説林训】
　　防尘而昧固其理也为其不出户而堁之也【淮南子説林训】不修其身求之于人是谓失伦不治其内而修其外是谓大废重载而危之操防而随之非所以为全也【説苑谈丛】鸣鼓逐狐不知迹处【焦氏易林干之无妄】
　　骑防逐羊不见所望【焦氏易林干之蹇】
　　凿井求玉非卞氏宝名困身辱劳无所得【焦氏易林蒙之临】氓伯以婚抱布自媒弃礼急情卒罹悔忧【焦氏易林蒙之困】空槽注猪防彘不到张弓视鸡雄鸠飞去【焦氏易林师之旅】祼防逐狐为人所笑【焦氏易林大有之咸】
　　耕石不富衡门屡空【焦氏易林咸之需】
　　入水求玉失其所欲【焦氏易林咸之否】
　　入市求鹿不见顿足【焦氏易林遯之同人】
　　乗牛逐骥日暮不至【焦氏易林损之蛊】
　　左手把水如灮与鬼不可得徙【焦氏易林姤之旅】
　　氷入炭室消灭不息【焦氏易林鼎之恒】
　　穿匏浥水搆銕荧火劳疲力竭饥渴为祸【焦氏易林艮之坤】独立山颠求麋耕田草木不辟秋饥无年【焦氏易林未济之无妄】次六将其车入于丘虚测曰将车入虚道不得也【太经第一礥】
　　次三戾其腹正其背测曰戾腹正背中外争也【太经第一戾】次三羡迂涂不能直如测曰羡迂涂不能直行也【太经第一羡】
　　次四男女事不代之字测曰男女事非厥务也【太经第二事】次二动于响景测曰动于响景不足观听也【太经第二释】次二吓河测曰吓河之何可也【太经第二争】
　　次五交于鸎猩不获其荣测曰交于鸎猩鸟兽同方也【太经第二交】
　　次三化白于泥淄测曰化白于泥变不明也【太经第三更】次三准绳不甫亡其规矩测曰准绳不甫其用爽也【太经第三法】
</div>
    <div class="pagination">
<a href="喻林_page84.html">上一页</a><span>...</span><a href="喻林_page80.html">80</a><a href="喻林_page81.html">81</a><a href="喻林_page82.html">82</a><a href="喻林_page83.html">83</a><a href="喻林_page84.html">84</a><span class="current-page">85</span><a href="喻林_page86.html">86</a><a href="喻林_page87.html">87</a><a href="喻林_page88.html">88</a><a href="喻林_page89.html">89</a><a href="喻林_page90.html">90</a><span>...</span><a href="喻林_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
