<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 9 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 9 页/共 111 页</h1>
    <div class="content">



　　古今合璧事类备要前集卷二十一
　　钦定四库全书
　　古今合璧事类备要前集卷二十二
　　宋　谢维新　撰
　　帝属门
　　太子
　　事类元良【一有丨丨万国以正文王世子】储副【天子之元子注丨君丨王郊特牲】冡子【太子奉冡祀社稷之粢盛以朝夕视君膳者也故曰丨丨君行则守有守则从从曰抚军守曰监国古之制也左传】世子【丨丨贵也丨丨犹世世子也公羊王丨丨云者唯王之贰也天子丨丨世天下也谷梁】重离【离重明以丽乎正乃化成天下大人以继明照于四方易】主震【丨器莫若长子故受之以丨序卦震为长子説卦】东宫【正体毓徳于少阳注育徳于丨丨丨丨少阳也顔延年曲水诗注】离位【合洊雷之象居明丨之丨继正体以为大本毓明恵而居少阳文选】前星【心三星丨丨为太子晋天文志丨丨位定拱宸极以昭彰苍震气宣与天地而长久刘禹锡表】少海【无臯之山南望幼海注幼海即丨丨也山海经】龙楼【丨丨肇建展嘉礼于三朝鳯厯延长固本枝于万叶刘禹锡表】鸾驾【储驾戾止和鸾有声徐伯阳颂】朱轮【皇太子皇子皆安车丨班丨青盖金华蚤黑文画幡文辀金涂五采皇子为王锡以乗之故曰青盖车舆服志】青宫【东方东明山有宫青石为墙有银榜以丨石碧镂题曰天地长男之丨神异经】主鬯【丨丨春宫韩集】守器【贰体宸极丨丨宗祧沈约表】朝觐愿归【禹荐益于天七年禹崩益避禹之子于箕山之阴丨丨讼狱者不之益而之启曰吾君之子也讴歌者不讴歌益而讴歌启曰吾君之子也】寝膳必问【文王为世子朝于王季日三鸡初鸣而衣服至于丨门之外问内竪曰今日安否何如内竪曰安文王乃喜其有不安节则内竪以告文王文王色忧行不能正履王季复丨然后亦复初武王帅而行之不敢有加焉文王有疾武王不说冠带而养文王一饭亦一饭文王再饭亦再饭文王世子】燕居游习【成王始为太子也太公为师周公为傅召公为保伯禽唐叔与游目不阅淫艶耳不闻优笑居不近庸邪及为君也血气既定游习既成虽有放心不能夺已成之性元祯书】鹤驾飞升【周灵王太子晋七月七日乗白鹤驻山巅谢时人而去后世称太子之驾曰丨丨禁曰鹤禁刘向列女传】调防太子【汉髙祖欲以赵王如意易太子叔孙通谏曰太子天下本本一揺天下震动○留侯谏不聴及防置酒太子侍园公甪里先生绮里季夏黄公从太子皆八十余须眉皓白上怪之四人前对各言姓名上大惊曰烦公等卒丨丨丨丨汉史】请建太子【文帝元年有司丨蚤丨丨丨所以尊宗庙也诏曰今纵不能博求天下贤圣而嬗天下而曰豫定太子是重吾不徳也有司固请曰子启最长丨丨以为丨丨】博局召衅【孝文时呉太子入见得侍皇太子饮博太子引丨丨提呉太子杀之呉主由是怨望】智囊得幸【晁错拜太子家令以其辩得幸太子太子家号曰丨丨】立苑通賔【武帝年二十九乃得太子甚喜少壮诏受公羊春秋及冠就宫上为丨博望丨使丨丨客从其所好故多以异端进者纳史良娣产子男进号曰史皇孙武帝末卫后宠衰江充用事充与太子及卫氏有隙会巫蛊事充因此为奸白言宫中有蛊气遂至太子宫掘蛊得桐木人太子急具白皇后发中廐车载射士出武库兵斩充以徇与丞相刘屈牦等战长安中扰乱言太子反捕围太子太子自经与皇孙二人皆遇害久之巫蛊事多不信上遂族灭江充家上怜太子无辜乃作思子宫为归来望思之台于湖天下闻而悲之】受诏立幼【武帝时宠姬赵婕妤有男上心欲为嗣命大臣辅之察羣臣唯霍光可属社稷上乃使黄门画者画周公辅成王朝诸侯以赐光上病笃光泣问曰如有不讳谁当嗣者上曰君未谕前画意耳立少子君行周公之事上以光为大将军受遗诏辅少子昭帝崩霍光奏议曰武帝曹孙病已有诏掖庭养视至今年十八师受诗论语孝经操行节俭慈仁爱人可以嗣考昭皇帝奏可】生甲观堂【元帝在太子宫丨丨丨画丨如淳曰甲观观名画堂堂名师古曰甲者甲乙丙丁之次也应劭曰甲观在太子宫甲地】出龙楼道【成帝为太子初居桂宫上尝急召太子丨丨丨门不敢絶驰道西至直城门得絶乃度还入作室门上迟之问其故以状对上大恱乃着令云太子得絶驰道注门楼上有铜龙】乐歌四章【汉明帝作太子丨人以丨丨丨賛大子之徳一曰日重光二曰月重轮三曰星重晖四曰海重润古今注】周卫交防【旧制太子汤沐十县设丨丨丨丨五日一朝班彪传】坐氊着针【晋隐懐太子传舍人杜锡每以忠规劝太子太子怒使人以针着锡所丨丨中而刺之】进食去蒿【邢峙为愽士授太子经厨人进食有菜曰邪蒿峙命去之曰此菜有不正之名非殿下所食北史】双符给赐【唐髙祖皇太子监国给丨龙符左右皆十两唐车服志】双陆不胜【唐武后欲以武三思为太子以问宰相狄仁杰曰臣观天下未厌唐徳云云今欲继统非庐陵不可后怒罢议久之召谓曰朕梦丨丨丨丨何也对曰丨丨丨丨无子也天其以儆陛下乎后感悟即日遣徐彦伯迎王于房州狄本传】不好游射【太宗尝命太子游观习射太子辞以非所好愿得奉至尊居膝下本纪】几谏荒乐【顺宗侍宴鱼藻宫徳宗顾太子曰今日何如太子诵诗好乐元荒为对同上】抗章请建【仁宗朝宰相韩琦等与同列奏事垂拱殿读司马光吕晦二章未及有所启上曰朕有此意多时矣但未得人因左右顾曰宗室中谁可者琦曰此事非臣下敢言当出自圣择上曰宫中养子二人小者不恵大者可也明日奏事又启之上曰决无疑也时宗实犹居父丧乃议起复泰州防御使知宗正寺至和末上得疾文彦博等劝上早立嗣会疾愈寝其奏既而范镇司马光言尤激切包拯为御史中丞乂力言之上卒未许如是五六年言者颇怠一日琦取孔光传懐之以进曰汉成帝即位二十五年无嗣立弟之子定陶王为太子成帝中才之主犹能之以陛下之圣何难哉愿陛下以太祖之心为心则无不可者司马又面奏曰唐自文宗以后立嗣皆出于左右之意至有称定防国老门生天子者此祸可胜言哉上大感悟遂送中书光至中书见琦等曰诸公不及今议异日禁中出寸纸以某人为嗣则天下莫敢违琦等唯唯长编】入宫备选【绍兴壬子诏知太宗正事安定郡王令畤访求宗室伯字号七嵗以下者十人丨丨丨丨十人中又择二人焉一肥一癯乃留肥而遣癯赐银三百两以谢之未出思陵忽云更子细观乃令二人义手并立忽一猫走前肥者以足僦之上曰猫偶然而过何为遽踢之轻易如此安能任重耶遂留癯而遣肥者癯乃阜陵肥者名伯浩后终于温州都监挥麈録】
　　皇子　附　诞皇子　皇孙
　　事类君王【子孙千亿穆穆皇皇宜丨宜丨假乐】王公【丨孙丨子不镂自雕非鸾则鳯分枝若木疏天潢魏王固表】玉叶【金枝丨丨六帖】璇源【同上注】得赐旌旗【汉梁孝王太后少子爱之丨丨天子丨丨从千乗万骑出称警入言跸儗于天子府库金钱且至钜万珠玉寳器多于京师】防受封土【武帝时齐懐王闳与燕王旦广陵王胥同日立皆赐防懐王丨曰呜呼小子丨兹青社丨于东丨世为藩辅燕王丨曰丨兹元社建尔国家丨于北丨广陵王丨曰丨兹赤土建尔国家丨于南丨武帝五子传】请定位号【光武建武十五年呉汉上书请封皇子诏羣臣议奏曰今皇子赖天能胜衣趍拜宜定位号以广藩辅制曰可】赐封茅土【汉兴惟皇子封为王者得茅土其他功臣不受茅土不立社也礼仪志】仅食数县【明帝案地图将封皇子悉半诸国马后见而言曰诸子食数县于制不亦俭乎帝曰我子岂宜与先帝子等乎嵗给千缗足矣马后纪】并任刺史【唐太宗时皇子虽幼皆外任都督刺史禇遂良谏曰今州县悉仿秦法而皇子孺年丨丨丨丨陛下诚以至亲扞四方臣谓皇子未冠者可且留京师教以经学养成徳器审堪临州然后遣褚传】分朋角胜【唐髙宗上元元年上御翔鸾阁观大酺分音乐为东西朋使雍王贤主东朋周王显主西朋角胜为乐郝处俊谏曰二王尚少当推棃譲枣相亲如一今分二朋逓相夸视非所以劝敦睦也上遽止之】作歌寤意【建寕王倓为李辅国所譛赐死广平王收二京使李泌献捷从容语倓事帝泣下曰事已尔奈何泌曰陛下尝闻黄台乎髙宗八子天后所生者四人长曰为太子后图临朝鸩杀之而立次子贤贤作乐章使工歌之以感悟上及后其辞曰种黄台下熟子离离一摘使好再摘令稀三摘尚云可四摘抱蔓归而贤终斥死陛下今一摘矣谨无再帝愕然广平遂安通鉴】正士检束【兖王宫翊善姚坦好直谏王每有过失坦必规正宫中皆不喜左右乃教王称疾不朝太宗日使视之逾月不瘳上甚忧召王乳母问王疾增损乳母曰本无疾徒以翊善姚坦检束王不得自便王不乐故成疾耳上怒曰吾选善士辅佐王为善事今王不能用规谏而诈疾欲使朕逐去正人以自便何可得也王年少未知出此此必尔辈为之谋耳因命捽至后园杖之数十召坦慰谕之圣政録】中丞弹奏【许王为丨丨丨丨太宗劾之许王奏曰臣为天子儿今犯中丞而被推掬上曰朝廷之制孰敢违之朕有过羣臣当纠摘汝为开封尹岂可不举劾卒罚之】
　　诞皇子瑶光贯月【丨丨如蜺丨丨正白感女枢于幽房之宫生黑帝颛顼河图着命论】大电绕枢【神农氏之末少典氏娶附寳见丨丨光丨北斗丨星照郊感附寳孕二十月生黄帝于夀邱世纪】虹流华渚【大星如丨下丨丨丨女节感而生白帝金天氏感应録】龙合三河【尧母庆都出观三河奄然阴风赤龙与庆都合而生尧春秋合诚图尧在孕十四月生畧论】履迹而生【燧人之世有大迹出雷泽华胥履之生庖牺氏于成纪世纪帝喾元妃姜嫄以春分鸟至之日从祀髙禖见大迹履之而生后稷世纪】吞乙而孕【帝喾少妃有娀氏女简狄以春分鸟至之日祀于髙禖有鸟遗卵简狄吞之孕生契史】感星而生【舜母丨枢丨之精丨丨舜尚书帝命验】见虹而产【握登丨丨意感而生舜诗含神雾】流星贯昴【修巳山行见丨丨丨丨意感栗然胸折而生禹墨子】白气贯月【汤母扶都见丨丨丨丨意感而生汤诗含神雾】溲于豕牢【大任丨丨丨丨而生文王国语大任有身目不视恶色耳不聴恶声口不出放言文王生而明圣君子谓能胎教诗疏】梦于龙泽【髙祖母媪长息大泽之陂梦与神遇时雷电晦冥父太公往视见交龙于上已而有娠遂产髙祖】梦龙据胸【汉虏魏王豹薄姬输织室汉王诏纳后宫嵗余召幸之对曰昨丨丨丨妾丨上曰是贵徴也吾为汝成之遂幸生文帝】梦日入懐【景帝母王皇后丨丨丨丨以七月七日生武帝于猗兰殿武帝故事】赤光照室【光武以建平元年十二月甲子夜生于济阳县舍有丨丨丨丨东观汉纪光武生时有嘉禾一茎九穂县境大熟因名秀同上】庆云属天【唐太宗生于武功之别馆时有庆云见弥漫数里上属于天二龙戯于馆门之外水中经三日乃去】有光照室【太祖母昭宪皇后尝梦日入懐而娠生之夕光照室中○又尝梦神人捧日寘于懐遂有娠生太室赤光满室】有星聚奎【真宗开寳元年十二月初二日生先是干徳六年五星如连珠聚于奎当鲁分从镇星晨见东方占曰有徳受庆大人奄有四方子孙蕃昌从镇星王者能致天下重福明年真宗生】梦日坠裾【仁宗皇帝母章懿皇后李尝丨二丨在天其一忽丨以丨承之】梦仙投孕【章防李后忽梦一羽衣之士跣足从空而下云来为汝子时上未有嗣闻之大喜云当为汝成之是夕召幸有娠明年诞育昭陵而幼年每穿履韈即亟令脱去常徒步禁中皆呼为赤脚仙人赤脚仙人盖古之得道李君也】赤光照天【秀州外医张浩自云少军籍尝为徳清闸官一日晚出郊过嘉兴县忽覩丞防丨丨丨丨疑为囬禄亟入视之乃赵县丞之室适免娠得雄是诞育孝宗也挥麈録】
　　皇孙緑车【丨丨皇孙之车王莽传注】緑盖【王青盖车皇孙丨丨车并驾三左右騑晋书】为嫡皇孙【元帝为太子王政君生成帝于甲观画堂丨世丨丨丨汉书】生嫡皇孙【唐庾抱为元徳太子学士防嫡皇孙丨抱献丨丨丨颂唐书】妻妾无号【皇孙丨丨丨丨位皆称家人子汉书】封秩比子【皇太子生子为嫡皇孙丨丨丨皇丨国朝防要】
　　诗集重光【前星炳焕领孙星环拱中天日两轮四叶丨丨同圣世千秋佳节近生辰本攴秀茂旦复旦典学熙明新又新喜入威顔天一笑夀觞分赐一枝椿赵彦端夀皇孙】接武【玉厯当千运天潢第一源本支尧百出有道宋曾孙接武前星耀依光太上尊年年会庆节更庆茁兰荪杨万里夀皇孙】
　　公主
　　事类归妹【帝乙丨丨以祉元吉易泰帝乙丨丨不如其娣之袂良归妹】降女【厘丨二丨于妫汭嫔于虞书】下嫁诸侯【虽则王姬亦丨丨于丨丨车服不系其夫下王后一等犹执妇道以成肃雝之徳诗注】逺妻单于【单于数强数苦北邉上问娄敬曰陛下诚能以嫡公主妻单于厚奉遣之彼知汉女送厚蛮夷必慕以为阏氏生子必为太子岂曾闻外孙敢与大父抗礼哉】不以私庇【林虑公主子昭平君尚武帝女夷安公主林虑困病以金千金钱千万为昭平君赎死罪帝许之林虑公主卒昭平日骄醉杀主傅母繋狱廷尉上请左右为前入赎陛下许之帝曰吾弟老有是一子死以嘱我于是为之垂涕良久曰法令先帝所造因弟故而诬先帝之法吾何面目入髙庙乎遂可其奏】不以私谒【馆陶公主为子求郎明帝不许而赐钱十万谓羣臣曰郎官上应列宿出宰百里非其人民受其殃是以难之】格杀主奴【后汉董宣为洛阳令时湖阳公主苍头白日杀人囚匿主家吏不能得及主出行而以奴骖乗宣于夏门亭候之乃驻车扣马以刀画地大言数主之失叱奴下车因格杀之】捧破主车【后魏髙道穆为御史尉庄帝姊夀阳公主行犯清路执赤棒卒呵之不止道穆令捧破其车公主深以为恨泣以诉帝帝谓主曰髙中尉清贞之人彼所行者公事岂可以私责之】为梅花妆【宋武帝女夀阳公主丨丨丨丨详见人日类注】缀玉香囊【同昌公主下降乗七寳步辇四面丨五色丨丨丨囊中贮辟邪香瑞麟香金鳯香皆异国献也杜阳编】公主执礼【唐王珪子敬直尚南平公主先诸公主下嫁未见行见舅姑礼珪曰主上循法度吾当受公主谒见于是与夫人坐堂上主执笄盥馈乃退唐书先是公主下嫁者舅姑拜之妇不答徳宗命礼官定公主见舅姑及婿诸父兄姊之仪舅姑坐受于中堂诸父兄姊立受于东序如家人礼通鉴】公主下降【帝以玉真公主嫁张果未言也果忽谓王迥萧华曰谚谓娶妇得公主平地生官府可畏也二人怪语不伦俄有使至传诏曰玉真公主欲降先生果笑固不奉诏】以郡县名【昔帝尧有娥皇女英舜妹有敤手舜女有宵明烛光汤有帝乙归妹周成王之女嫁于陈并未有封邑之号至周中叶天子嫁女于诸侯天子至尊不自主婚必使诸侯同姓者主之始谓之公主秦代因之亦曰公主汉制帝女为公主帝姊妹为长公主帝姑为大长公主后汉制皇女皆封县公主仪服同藩王初学记唐公主封有以国名者有以郡名者有以美名者唐书】改帝姬称【国朝皇祖姑皇姑为大长公主皇姊妹为长公主皇女为公主初封多择美名进封乃以郡国至特恩始有兼两国者政和诏丨公主为丨丨其丨大长者依旧为大长帝姬仍以美名二字易其国号两国者以四字建炎臣僚上言乞改正依祖宗故事从之会要】
　　亲王
　　事类棣华【常棣燕兄弟也闵管蔡之失道故作常棣焉常丨之丨鄂不韡韡凡今之人莫如兄弟诗】蕃屏【封建亲戚以丨丨周左传】宝玉展亲【成王乃昭徳于异姓之邦分丨丨于伯叔之国时庸丨丨旅獒】脤膰分国【以丨丨之礼亲兄弟之国周王兼制天下立七十国姬姓独居五十二人焉荀君道】元子封鲁【成王封伯禽于鲁诗云王曰叔父建尔元子俾侯于鲁】孟侯封卫【成王以殷余民封康叔作康诰王曰孟侯朕其弟】桐珪戯封【成王与叔虞戯削桐叶为珪以与叔虞曰以此封若史佚请择日立叔虞成王曰吾与之戯耳史佚曰天子无戯言遂封叔虞于唐】路帛分赐【分鲁公以大路分康叔以少帛左传】犬牙相制【汉髙帝王子弟丨丨丨丨所谓磐石之宗也】白马着盟【汉髙祖刑丨丨誓曰非刘氏不王若有亡功非上所置而侯者天下共诛之是以髙后欲王诸吕王陵廷争孝景将侯王氏条侯犯色】诸王封土【天子大社以五色土为坛汉制皇太子封为王者受天子大社之土以所封之方色东方受青土他如其方色借以白茅授之归国以立社故谓之茅土孔安国注尚书曰王者封五色土为社则名割方色土与之更立社焘以黄土苴以白茅茅取其洁土取黄者覆被四方蔡邕独断】诸侯封爵【汉兴立爵二等大者王小者侯而王之号谓为丨丨王后汉建武初朱祐议以为土无二王臣爵皆不过公于是悉丨郡公十七年又依旧称王晋又封国宋齐以后皆封郡隋复封国公初学记】设醴敬賔【楚元王交髙祖同父少弟也元王敬礼申公等穆生不耆酒元王毎置酒常为穆生丨丨及王戊即位常设后忘设焉穆生退曰酒醴不设王之意怠不去楚人将鍼我于市遂谢病去】筑宫待士【河间献王丨日华丨置客馆二十余区以丨学丨○东平王苍开东阁延贤俊汉书】称夀歌舞【景帝二年诸王来朝有诏更前丨丨丨丨定王但张褏小举左右笑其拙上怪问之对曰臣国小地狭不足囬旋帝乃以武陵零陵桂阳益焉】来朝献乐【武帝时河间献王丨丨丨雅丨对三雍宫及诏防所问三十余事其对推道术而言得事之平文约指明賛曰大雅卓尔不羣河间献王近之矣汉书】为离骚传【淮南王安作内书二十一篇外书甚众时武帝方好文艺甚尊重之毎为报及赐尝召司马相如等视乃遣上使安丨丨丨丨旦受诏食时上同上】上中兴颂【东平王苍丨光武受命丨丨丨其文典雅特令贾逵为之训诂】干政有制【自光武以来诸王有制惟得自娯于宫内不得临民干与政事呉王五子传】为善最乐【明帝诏曰日者问东平王处家何等最乐王言丨丨丨丨其言甚大】各令朝谒【魏明帝诏曰先帝着令不欲使诸王在京都者防微以渐闗诸盛衰也朕惟不见诸王十有二载悠悠之懐能不兴思其令诸王及宗室公侯各将适子一人朝魏志】当别亲疎【唐髙祖武徳间务广宗支藩镇天下故从昆弟子自胜衣以上皆爵郡王太宗即位举属籍问大臣曰尽王宗子于天下可乎封徳彜曰汉所封惟帝子若亲兄弟其属逺非大功不王如周郇滕汉贾泽尚不得茒土所以别亲疎也先帝封之爵命崇而力役多以天下为私奉非所以示至公于是疏属王者皆降为公唯尝有功者不降胶东王传】建花蕚楼【唐元宗友爱初即位为长枕大衾与诸王同寝又丨丨丨相辉之丨唐书】给云母辇【晋武帝丨安平王孚以丨丨丨青盖车晋书】
　　诗集霜蹄【特进羣公表天人夙徳升丨丨千里骏风翮九霄鹏服礼求毫髪推忠忘寝兴圣情常有眷朝退若无凭学业醇儒富辞华哲匠能招要恩屡至崇重力难胜鸿寳宁全秘丹梯庶可陵淮王门有客终不愧孙登杜甫赠汝阳王】风翮【注见上】
　　宗子
　　事类同姓【天子丨丨谓之伯父叔父曲礼岂无他人不如我丨丨枤杜绵绵葛藟在河之浒注葛生于河之涯得其润泽喻王之丨丨得王之恩施以生长其子孙诗天揖同姓礼】大宗【丨丨维翰诗】公族【春秋诸侯之子称公子公子之子称公孙公孙之子称公族杜牧书】宗子【诗云懐徳惟寕丨丨维城君其修徳而固宗子何城如之左传】本支【文王孙子丨丨百世诗】枝叶【公族蕃滋支叶硕茂叙传公族公室之丨丨若去之则本根无所庇廕矣左传】振振公族【麟之趾闗雎之应也闗雎之化行则天下无犯非礼虽衰世之公子谓纣世皆信厚如麟趾之时也麟之趾振振公子麟之定振振公姓麟之角丨丨公族诗】翩翩公子【平原丨丨浊世之佳丨丨也史记】朝长宗盟【滕侯薛侯来朝争长公使羽父请于薛侯曰周之宗盟异姓为后君若辱贶寡人则愿以滕君为请薛侯许之乃长滕侯左传】心居魏阙【中山公子年曰身于江湖之上丨丨丨丨之下庄子】以忠见黜【屈原名平与楚同姓仕于懐王为三闾大夫三闾之职掌王三族屈原入则与王图议政事决定嫌疑出则监察羣下应对诸侯谋行职修王甚珎之原同列上官大夫及用事臣靳尚妬害其能共譛毁之王疏屈原原心烦乱遂赴汨罗自沉而死】以亲广封【诸侯王自丨骨肉至丨先帝所以丨丨连城为磐石之宗也中山靖王传】召见甘泉【河间献王徳修学好古被服儒者山东诸儒多从之游武帝时来朝献雅乐丨丨丨丨宫帝谓之千里驹以宗正命之】校书天禄【刘向丨丨丨丨阁夜有老人着黄衣植青藜杖授向五行洪范云我是太乙之精天帝闻卯金之子有学者下而劝焉出懐中玉牒有天文地图之书拾遗记】以书自娯【辟彊好读书能属文武帝时以宗室子随二千石议论冠诸宗室清静少欲常丨丨丨丨本传】明经有行【刘向字更生通达能属文辞献赋颂凡数千篇萧望之周堪荐更生宗室忠直丨丨丨丨擢为散骑宗正本传】宗室遗老【刘向云吾身为丨丨丨丨厯事三主遂上封事极谏同上】肺附近亲【臣幸得托肺附注刘向自言如肝肺相附着也本传】齐于编人【光武自宗室诸侯王外家后亲皆奉遵防墨无党亲之名至或乗牛车丨丨丨丨斯固法令整齐下无作威者也朱浮传】咨以疑政【东平王苍肃宗即位朝廷毎有疑政辄驿使咨问苍悉心以对皆见纳用】文辞敏捷【魏陈思王植字子建年十嵗余诵读诗论及词赋十万言善属文太祖尝视其文谓植曰汝倩人耶植跪曰言出为论下笔成章顾当面试奈何倩人时邺建铜雀台新成太祖悉将诸子登台使各为赋植援笔立成】风神吐发【北魏宗室澄少好学文明太后曰此儿丨丨丨丨当为宗室领袖本传】呼为宗老【梁萧琛为侍中武帝丨丨丨丨南史】可谓标的【景元子孙当草昧之初乗运而奋力髙祖禳除四方所以宣力皆显显为世豪至河间之初江夏之畧丨丨宗室丨丨者也唐宗室賛】为宗臣表【李勉少喜学内沉雅外清整其在朝廷鲠亮防介丨丨丨丨本传】擢进士科【李程丨丨丨宏辞赋日五色造语警拔士流推之本传】八砖学士【李程入学士院日过八砖乃至时号丨丨丨丨本传】千里名驹【李暠少孤事母孝张东之曰帝宗千里驹本传又见前召见甘泉注】背古锦囊【李贺毎旦日出骑弱马从小奚奴丨丨丨丨遇所得书投囊中】对金銮殿【贺知章言李白于元宗召见金銮殿论当世事奏颂一篇帝赐食亲为调羮有诏供奉翰林白犹与饮徒醉于市召入为乐章而白已醉左右以水颒面稍解援笔成文】宗室宫院【唐元宗诸子同为大宅分院居为十王宅又致百孙院于宫侧宫人每院四百余百孙院亦三四十人六帖】宗室宰相【唐丨丨以丨丨进者九人林甫奸防几亡天下程知柔在位无所发明林甫在奸臣传知柔相昭宣附宣恵太子辈传后止叙七人然李麟乃懿祖后李逢吉李蔚俱陇西同系李宗闵出郑王房李揆亦出陇西宰相共十三人不作传唐宗室传叙】第一登科【英宗在濮邸与燕王宫族人世雄厚善两家各生子同年月日时是为神宗而世雄之子令铄也神宗后即帝位令铄进士及第为宗室登科第一】七迁节度【故事宗子无迁官法惟遇稀旷大庆则普迁一官景祐中南郊遂以南班近属自初除少将军凡丨丨为丨丨使遂为定制笔谈】










　　古今合璧事类备要前集卷二十二
<子部,类书类,古今合璧事类备要>
　　钦定四库全书
　　古今合璧事类备要前集卷二十三
　　宋　谢维新　撰
　　国戚门
　　外戚
　　事类姻娅【琐琐丨丨则无膴仕节南山】贵戚【有丨丨之卿孟子】轩冕【丨丨王官同许史之繁汉婚姻帝室比姜姞之宜周燕集】车马【流丨跃丨岂无甲观之亲湫宅闲门不有椒房之势同上】屯戍母家【扬之水刺平王也不抚其民而逺丨丨于丨丨】褒赏元舅【崧髙尹吉甫美宣王也能建国亲诸侯丨丨申伯焉不显申伯王之丨丨文武是宪诗】奉公如法【赵奢说平原君曰以君之贵丨丨丨丨则国强国强则赵固君为贵戚岂轻于天下耶赵奢传】非刘不王【汉兴外戚与定天下侯者二人故誓曰丨丨氏丨丨若有亡功非上所置而侯者天下共诛之是以髙后欲王诸吕王陵廷争孝景将侯王氏修音条侯犯色卒用废黜外戚表】诸吕谋乱【上将军吕禄相国吕产颛兵秉政因谋作乱太尉勃北军不得入纪通乃令持节矫内勃北军勃入军门行令军中曰为吕氏右袒为刘氏左袒军皆左袒遂入北军逐产杀之】两窦退抑【窦后兄长君弟少君灌将军等曰吾属不死命乃且悬此两人乃选长者之有节行者与居长君少君由此为退逊君子不敢以富贵骄人】不私广国【张苍免相文帝以皇后弟窦广国有贤行欲相之曰恐天下以吾私广国乃以嘉为丞相本传】独取窦婴【景帝三年上察诸窦无如婴贤乃拜婴为大将军】恃权傲兄【武帝即位田蚡以肺腑为相权移主丄尝召客饮坐其兄盖侯北向自坐东向以为汉相尊不可以兄故私挠由此滋骄治宅甲诸第田园极膏腴市买郡县器物相属于道前堂罗钟鼔立曲旃后房妇女以百数】恃恩灭族【霍光受遗诏辅昭帝昭帝崩迎立宣帝是时光子禹及兄孙云皆中郎将云弟山奉车都尉侍中领胡越兵光两女婿为东西宫卫尉昆弟诸婿外孙皆奉朝请后因药杀许后霍氏连坐诛灭者数千家】进封外家【元帝封外祖父平恩戴侯同产弟子许嘉为平恩侯奉戴侯后注戴侯许广汉也】不私亲属【御史大夫李延夀卒在位多举冯野王行能第一上曰吾用野王为三公后世必谓我私后宫亲属野王叹曰人皆以女宠贵我兄弟独以贱】一姓五侯【元后王氏成帝母也王莽之姑家凡十侯五大司马外戚莫盛焉成帝立尊为太后以王鳯为大司马大将军领尚书事王氏之兴自鳯始河平二年王潭王商王立王根王逢五人同日封其日黄雾四塞汉史刘向封事曰今王氏丨丨乗朱轮华毂者二十三人丨丨骄奢僣盛并作威福歴上古至秦汉外戚僣贵未有如王氏者也】重侯累将【自宣元成哀外戚兴者许史三王丁之家丨丨丨丨穷富极贵】尝戒其子【樊宏世祖之舅丨丨丨丨曰富贵盈溢未有能终者前世贵戚皆明戒也后汉书】不假以权【光武闵伤前代权臣太盛外戚与政后族阴郭之家不过九卿亲属荣位不能及许史王氏之半耳东观汉记】号为金穴【郭况光武郭后弟也帝数幸其家赏赐金钱缣帛京师丨况家丨丨丨】不私椒房【马援女立为显宗皇后永平间画建武中名臣列将于云台以椒房故独不及援】夺沁水园【窦宪恃宫掖声势请丨丨丨公主丨田后发觉帝切责曰国家弃宪如孤雏腐防耳】筑渭阳馆【明帝为外祖筑馆情钟舅氏帝问左右馆当何名侍中缪袭对曰陛下圣恩齐于哲王罔极过于曾闵此馆之兴宜以渭阳为名世説】四姓小侯【永平中为外戚樊氏郭氏阴氏马氏诸子弟立学号丨丨小学以非列侯故曰丨丨】七族六姓【西京丨丨皆后党吕窦卫官霍许王是为七族东京丨丨亦后党邓马窦阎梁何是为六姓庾亮表注】防谨舅家【显宗将封爵诸舅马太后不聴诏曰先帝丨丨丨氏不令在枢机之位诸子之封裁令半楚国常谓我子不当与先帝子等今有司奈何欲以马氏比阴氏乎○明徳马皇后自撰显宗起居注削去兄防叅医药事章帝请曰黄门舅旦夕供养且一年既无褒异又不录其勤劳毋乃过乎太后曰吾不欲令后世闻先帝数亲后宫之家故不着○和熹邓后和帝后也帝每欲官爵邓氏后辄哀请谦逊故兄隲终帝世不过虎贲郎】戒敕外家【明徳马后云前过濯龙门上见外家问起居者车如流水马如游龙苍头衣緑褠领袖正白视御者不及逺矣其车服不轨者便絶属籍于是内外从化】求访外氏【隋文帝外家吕氏甚微求访不知所在开皇初汝南郡上言有男子吕永者自称有姑字苦桃嫁杨氏勘验知是舅家而贵之】因缘椒房【杨国忠谓客曰某家起细微丨丨丨丨以致于是未知税驾之所念终不能致令名更当取乐于富贵耳明皇杂文】为外戚表【唐章敬皇后弟呉凑任中外未尝以罪过罢丨世丨丨丨唐书】以姻戚进【窦氏自武徳以来尚主者八人女为王妃者十人窦威曰臣家在汉再为外戚至元魏有三皇后今陛下龙兴臣复丨丨丨丨夙夜惧不克任帝曰公以三后族夸我耶同上】
　　后父母
　　事类临泗【丨丨侯吕公以汉王后父赐号汉元年始封髙后元年追尊曰宣王汉外戚侯表】灵文【会稽郡山阴县有丨丨园盖丨丨侯薄太后父也】平原【丨丨君武帝外祖母也】乐陵【丨丨侯史髙以宣帝大家父母贵侍中重厚忠信史纪年表】博平【汉宣帝地节四年封外祖母为丨丨君】成阳【丨丨侯赵临以孝成后父封侯二千石汉表】不臣【古者天子封后父百里尊而丨丨以重宗庙孝之至也王莽传】封君【异姓妇人以恩泽丨者曰丨仪比长公主蔡邕】新野【后汉和熹邓太后安帝永初爵号太后太夫人为丨丨君万户供汤沐邑及薨赠以长公主赤绂】冠军【梁商字伯夏顺帝选商女为后拜商大将军自以戚属居大位毎存谦柔虚已进贤辟巨览陈龟为掾属李固周举为从事中郎京师翕然称为良辅】上蔡【艾昭甄后明帝母也父逸上蔡令早卒帝即位追封丨丨侯諡敬侯适孙袭爵薨子畅嗣】开阳侯【魏明帝太和四年封祖母武宣卞太后祖父广曰丨丨恭丨祖母周封阳都君及恭夫人皆赐印绶】当阳君【魏明帝追封郭太后父永世妇董氏丨丨丨】周上柱国【唐髙祖太穆顺圣皇后窦氏父毅在丨为丨丨丨尚武帝姊防阳长公主常谓主曰此女有竒相且识不凡何可妄与人因画二孔雀屏间请婚者使射二矢阴约中目则许之髙祖最后射中各一目遂归于帝】隋卫将军【太宗文徳顺圣皇后长孙氏父晟涉书史趫騺晓兵事丨为丨丨丨丨后喜图传视古善恶以自鉴矜尚礼法晟兄炽为周学士尝闻大穆窦后太宗母劝抚突厥女毎语晟曰此明睿人必有竒子不可以不图婚故晟以女太宗俄为皇后】配夏之庆【匿武收继赵之勲产姚承丨丨丨丨吹凯风于椒掖外王母于梧宫谓夫人即明皇武恵妃之母诸王之外祖母故有椒掖梧宫之句】定申之命【唐穆宗即位追赠郭太后父暧为太傅诏曰肆予小子敬纉大业未展丨丨丨丨敢縁褒纪之恩】
　　后兄弟
　　事类周吕【吕泽吕后长兄以客从入汉定三秦将兵下砀汉王败彭城往从之佐定天下封丨丨令武侯汉外戚表上欲易太子后怒乃使泽刼张良为画计张良传】武安【田蚡孝景王皇后母弟也孝景即位为中大夫辩有口学盘盂诸书武帝初蚡以舅封为丨丨侯卑下賔客进名士家居者欲以倾诸将相上所镇抚多蚡賔客计防后为太尉蚡虽不任职以王太后故亲幸数言事多效后为相上初即位蚡以肺腑为相非痛折节以礼屈之天下不肃】益封【长平烈侯卫青皇后弟以将军击匈奴取朔方侯后破右贤王丨丨又封三子外戚侯表先是青有同母姊子夫子夫自平阳公主家得幸武帝故青冒姓为卫氏后子夫立为后青传】嗣封【成帝后弟赵沂丨父临侯成阳外戚侯表】权盛【孝成之世委政外家故杜邺敢讥丁傅而钦永不敢言王氏其势然也哀帝祖母曰傅太后母曰丁姬称帝太后而皇后即传太后从弟子后父孔乡侯传晏为大司马卫将军而帝舅阳安侯丁明为大司马骠骑将军】恩渥【后汉光武郭后弟况为阳安侯而明帝母乃阴后及明帝即位况与后弟阴就并为特进数受赏赐丨宠俱丨礼待阴郭每事必均皇后纪】加恩【后自撰显宗起居注削去兄马防叅医药事章帝请曰黄门舅旦夕供养且一年既无褒异又不録勲劳毋乃过乎太后曰吾不欲令后世闻先帝数亲后宫之家故不着也帝欲封诸舅太后不聴明年夏大旱言事者以为不封外家之故太后诏曰凡言者皆欲媚朕以要福昔王氏五侯同日俱封时黄雾四塞不闻澍雨之应又田蚡窦婴宠贵横恣倾覆之事世所共传先帝防慎舅氏不令在枢机之位诸子之封裁令半楚淮阳诸国常谓我子不当与先帝等今有司奈何欲以马氏比阴氏乎帝复请曰汉舅氏之封侯犹皇子为王也太后诚存谦虚奈何令臣独不得丨丨二舅乎云云太后报马氏无功于国岂得与阴郭中兴之后比耶由是防先为列侯并辞譲愿就闗内侯廖等不得已受封爵而退位奏第后汉本纪】进封【魏武宣卞皇后弟秉以功封都乡侯黄初七年文帝丨丨开阳侯邑千二百户】切譲【姻戚之间谤讟为集假令汉帝无私于广国元规丨丨于中书唐书志】止大将军【国初杜审琼国舅也官丨丨丨丨梅挚奏议审琼太祖太宗舅事两朝有劳始终不至宣徽王拱辰言】两使留后【王继勲太祖考明皇后弟也兼丨丨丨丨政要增释】戚里迁补【庆厯六年李璋为阁门副使弟珣求为通事舍人上曰丨丨之家兄弟丨丨如已欲朕何以待勲旧乎长编】元舅推恩【治平元年加宣徽北院节度使曹佾同平章事初议除拜上问韩琦琦曰陛下推恩丨丨非私外戚也遂降制】外家恩泽【元祐七年三省言景祐七年李用和等改官移镇恩例今髙氏朱氏皆举故事加恩太皇太后曰章献垂帘初无此例吕大防曰太皇太后以髙氏故深自抑畏如故事何后曰丨丨丨丨方欲裁损可又增长乎大防曰此盛徳事】后族恩泽【景祐元年曹琮为卫州团练使琮女兄为后奏曰陛下以至公厉天下臣备丨丨不宜冒丨丨乱朝廷法族人敢因缘请托愿寘于理】外姻辅政【至和元年枢宻使彰徳节度同平章事王贻永数以疾求罢本朝丨丨未有丨丨者贻永在枢宻十五年常逺权利归第则杜门谢賔客人称其谦静长编】崔琦外戚箴【后汉崔琦以文章称梁冀请与之交崔以其行多不轨数引古今成败以戒之冀不受乃作外戚箴以规之曰赫赫外戚华宠煌煌昔在帝舜徳隆英皇周兴三母有萃崇汤宣王晏起姜后脱簮齐桓好乐卫姬不音皆辅主以礼扶君以仁达才进善以义济才爰暨末业渐以頺亏贯鱼不叙九御差池晋国之乱祸起于骊惟家之索牝鸡之晨専权擅爱显已蔽人陵长间旧圯剥至亲并后匹嫡淫女毙陈匪贤是尚畨为司徒荷爵负乗采食名都诗人是刺徳用不怃暴君惑妇拒谏自孤蝠蛇其心纵毒不辜诸父是杀孕子是刳天怒地忿人谋鬼图甲子昧爽身首分离初为天子后为人螭非但耽色母后尢然不相率以礼而竞以权先笑后号卒以为残家国泯絶宗庙烧燔妺喜丧夏褒姒毙周妲己亡殷赵灵沙邱戚姬人豕吕宗以败陈后作巫卒死于外霍欲鸩子身乃罹废故曰无谓我贵天将尔摧无恃常好色有歇致无怙常幸爱有陵迟无曰我能天人尔违患生不徳福有憎机日不常中月盈有亏履道者固仗势者危微臣司戚敢告在斯】
　　后姊妹　附　妃姊妹
　　事类长姁【扶栁侯吕平以吕后姊丨丨子侯师古曰平既吕氏所生不当姓吕盖史家唯记母族也时吕后朝汉外戚侯表】少儿【武帝卫皇后姊名丨丨生霍去病封景桓侯霍去病传】美劭【杨贵妃天寳初进册贵妃三姊皆丨丨帝呼为姨封韩虢秦三国为夫人出入宫掖恩宠声防震天下】警慧【宋尚宫若昭世以儒闻父廷芬能辞章生五女皆丨丨善属文长若莘次若昭若伦若宪若荀萃昭文尤髙赋性素洁鄙薰泽靓妆不愿归人欲以学名家家亦不欲与寒乡凡裔为姻对听其学若莘诲诸妹如严师着女论语十篇大抵凖论语以韦宣文君代孔子是大家等为顔冉推明妇道所宜若昭又为传申释之唐本传】诗集赐大国【三月三日天气新长安水邉多丽人态浓意逺淑且真肌理细腻骨肉匀绣罗衣裳照暮春蹙金孔雀银麒麟头上何所有翠微防叶垂鬓唇背后何所见珠压腰衱穏称身就中云幕椒房亲丨名丨丨虢与秦紫駞之峯出翠釜水晶之盘行素鳞犀筋厌饫久未下銮刀缕切空纷纶黄门飞鞚不动尘御厨络绎送八珍箫鼔哀吟感鬼神賔从杂遝实要津后来鞍马何逡廵当轩下马入锦茵杨花雪落覆白苹青鸟飞去衔红巾炙手可热势絶伦杜甫丽人行】承主恩【虢国夫人丨丨丨平明下马入宫门却嫌脂粉涴顔色淡扫蛾眉朝至尊杜】真贵人【佳人自鞚玉花骢袖内惊燕踏飞龙金鞭争道寳钗落何人先入明光宫宫中羯鼓催花栁玉奴弦素花奴手坐中八姨丨丨丨走马来看不动尘明眸皓齿谁复见只有丹青余泪痕人间俯仰成今古呉公台下雷塘路当时亦笑张丽华不知门外韩擒虎苏东坡虢国夫人夜游图诗】
　　国婿
　　事类嫔虞【有鳏在下曰虞舜帝曰俞予闻如何岳曰瞽子父顽母嚚象傲克谐以孝烝烝又不格奸帝曰我其试哉女于时观厥刑于二女厘降二女于妫汭丨于丨帝曰钦哉尚书舜典】归齐【鲁庄公元年夏单伯逆王姬秋筑王姬之馆于外冬王姬丨于丨传单伯者何吾大夫之命乎天子者也何以不称使天子召而使之也逆之者何使我主之也曷为使我主之天子嫁女乎诸侯必使诸侯同姓者主之主王姬者必为之改筑于路寝则不可小寝则嫌羣公子之舍则以卑矣其道必为之改筑者也丨于丨何以书我主之也春秋公羊传】嗣王【张敖父耳丨丨尚髙祖长女鲁元公主为王后七年髙祖从平城过赵赵王旦暮自上食体甚卑有子婿礼本传】封侯【曹夀尚武帝姊阳信长公主丨平阳丨卫青传】贵重【梁松字伯孙帝婿丨丨朝廷公卿以下莫不惮之后马援传】贵显【窦固字孟孙以尚公主为黄门侍郎好览书传喜兵法丨丨用事袭父友封显亲侯显宗时欲击匈奴通西域以固明习边事拜奉车都尉云云在边数年服其恩信】明经【叔髙以丨丨显于汉】俊才【武子以丨丨闻于晋并萧冥公主碑】五世尚主【后魏穆观子亮亮子绍绍子王国王国子平平城丨丨丨丨古今姓氏杂録】四世尚主【穆观子真真子奉奉子智伯丨丨丨丨一门凡十二人尚公主同上】一门三主【后魏卢道弟防弟元聿并尚魏室公主丨丨丨丨士族荣之同上】一门四主【唐薛瓘子绍瓘堂侄儆儆子绣并尚公主丨丨丨丨同上】进食牙盘【成徳军节度使王元逵自秉节钺革父风职贡结辙于道文宗诏尚夀安公主元逵遣段氏妹诣阙迎之丨丨于丨丨公主之行其从如云朝野以为荣陈公阙唐纪】行服杖周【文宗开成二年杜悰为工部尚书为岐阳公主服日内久未谢恩户部侍郎李珏奏来驸马为公主行服三年所以士族不愿为国戚帝大骇即日诏令丨丨丨丨永为制定唐史】对置幕府【唐髙祖女平阳公主下嫁柴绍初髙祖兵兴主与绍发家赀招南山亡命得数百人以应帝威振闗中后引兵与秦王会渭北绍与主丨丨丨丨分定京师号娘子军太宗即位以功给赉不涯】双列门防【萧锐尚太宗女防城公主丨丨丨丨】装赉倍之【长孙冲尚太宗女长乐公主乃长孙皇后所生勑有司丨丨视长公主而丨丨】求为使相【本朝天圣四年仁宗曰驸马都尉柴宗庆丨丨丨丨何如王曾曰先帝时石保吉皆歴行陈有功晚年方除使相之任岂容私情长编】与免税筭【驸马都尉王承衍石保吉魏咸信因贩竹木丨丨丨丨不免责罚政要增释】出知卫州【李玮尚兖国公主主以骄恣闻司马公上疏言太宗时姚坦为兖王翊善有过必谏左右教王诈疾逾月太宗召王乳母杖之召坦慰勉之齐国献穆大长公主太宗之子真宗之妹陛下之姑而谦恭率礼天下称其贤愿陛下教之以太宗为法公主事夫以献穆为法已而公主不安于李氏诏玮丨丨丨丨公主入居禁中而玮母杨归其兄璋散遣其家人公言陛下追念母家使玮尚公主今乃母子离析家事流落陛下独无雨露之恩凄恻之心乎玮既责降公主亦不得无罪上感悟诏公主降封祈国待李氏恩礼不衰司马公行状】求正刺史【世隆父尚秦国长公主主为其子世隆求正刺史真宗曰牧守之官系朝廷公议遂罢之】










　　古今合璧事类备要前集卷二十三
　　钦定四库全书
　　古今合璧事类备要前集卷二十四
　　宋　谢维新　撰
　　亲属门
　　祖父母
　　事类鼻祖【丨丨始祖也兽之初生谓之鼻人之初生谓之首梁益谓丨为丨或谓之丨丨杨子云方言】家祖【潘尼称祖曰丨丨顔氏家训】王父母【逮事父母则讳丨丨丨不逮事父母则不讳丨丨丨曲礼】大父行【郑当时知友皆丨丨丨】预知为将【贾逵自为儿戏弄常设部伍祖父习异之曰汝大必为将魏志】预忧及乱【晋何曹侍武帝宴退告其子道曰国家应天受命创业垂统吾每侍宴未尝闻经国逺图唯説平生常事非贻厥孙谋之兆也后嗣其殆乎此吾子孙之忧汝等犹可没指孙曰此辈必遭乱亡及遵之子绥死兄嵩哭之曰吾祖其殆圣乎】留砚与孙【晋范乔年二歳时祖馨临终抚乔首曰恨不见汝成人因以所用砚与之至五歳祖母以告乔乔执砚涕泣】画像于壁【魏曹休祖父尝为呉郡太守休后至呉郡太守见壁上祖父丨丨乃下榻涕泣】祖父命名【郑之子益恩赴黄巾之难陨身有遗腹子以其手文似己名之曰小同后郑传】祖母命名【李百药为童儿时多疾病丨丨赵氏故以百药为名】念祖母病【齐宗元卿早孤为祖母所养祖母病元卿在逺辄心痛大病则大痛小病则小痛以此为常乡里号宗曾子】侍祖母病【晋李密字令伯父早亡母改醮祖母刘抚养密后征为太子洗马以祖母年老无人丨养乃上表陈情臣以险衅夙遭闵凶生孩六月慈父见背行年四嵗舅夺母志丨丨刘愍臣孤弱躬亲抚养零丁孤苦至于成立外无朞功强近之亲内无应门五尺之僮防防孑立形影相吊臣无祖母无以至今日祖母无臣无以终余年母孙二人更相为命是以区区不能至逺臣密今年四十有四祖母刘年九十有六是臣尽节于陛下之日长报刘之日短也乌鸟私情愿乞终养庶刘侥幸保卒余年臣生当陨首死当结草臣不胜犬马怖惧之情表】得芹归献【刘殷祖母王氏盛冬思芹而不言殷知之时年九歳乃于泽中恸哭忽有芹生于地丨斛余至丨生乃尽】煮药侍奉【刘审礼少丧母为祖母元所养隋末大乱道不通审礼尚少自乡里负祖母度江转侧避地及天下平西入长安元每疾必亲丨丨尝而进元曰儿孝通幽显吾一顾念间病辄间】
　　父母孝养同
　　事类尊亲【父丨而不亲母丨而不尊表记】爱恶【父母丨之喜而不忘父母丨之惧而无怨记】严君【家人有丨丨焉父母之谓也家人】遗体【身者父母之丨丨可不敬乎祭义】不逆【父母有过谏而丨丨记】不忘【一举足而丨敢丨父母一出言而丨敢丨父母可谓孝矣同上】不怨【事父母防谏见志不从又敬不违劳而丨丨里仁】以养【故亲生之膝下丨丨父母孝经】全归【父母全而生之子丨而丨之记】不毁【身体髪肤受之父母丨敢丨伤孝经】喜惧【父母之年不可不知也一则以丨一则以丨语为政】扬显【立身行道丨名于后世以丨父母孝经】皆有【父母之心人丨丨之孟】俱存【君子有三乐而王天下不与存马父母丨丨兄弟无故一乐也尽心】生养【父能丨之不能养之母能丨之不能教诲之荀礼论】劬劳【蓼莪孝子不得终养尔蓼蓼者莪匪莪伊蒿哀哀父母生我丨丨诗】怙恃【无父何丨无母何丨出则衔恤入则废至同上】长育【父兮生我母兮鞠我拊我畜我丨我丨我顾我复我出入腹我欲报之徳昊天罔极蓼莪】干蛊【初六丨父之丨九二丨母之丨易蛊】竭力【事父母能丨其力语】陟岵【丨丨孝子行役思念父母也丨彼丨兮瞻望父兮陟彼屺兮瞻望母兮诗魏风】循陔【南陔孝子相戒以养也丨彼南丨言采其兰眷恋庭闱心不遑安束晳补诗】不逺游【父母在丨丨丨游必有方语】不顾养【世俗所谓不孝者五惰其四支丨丨父母之丨一不孝也博奕好饮酒丨丨父母之丨二不孝也好货财私妻子丨丨父母之丨三不孝也从耳目之欲以为父母戮四不孝也好勇鬬狠以危父母五不孝也孟离娄】菽水尽欢【子路曰伤哉贫也生无以为养死无以为礼子曰啜丨饮丨丨其丨斯之谓孝礼】风木思养【孔子出行闻有哭声甚悲至则臯鱼也被褐拥劒哭于路左孔子下车而问其故对曰吾少好学周流天下而吾亲死一失也髙尚其志不事庸君而晚无成二失也少失交游寡于亲友而老无所托三失也夫树欲静而风不止子欲养而亲不待往而不可返者年也逝而不可追者亲也吾于是辞矣立哭而死于是孔子之门人归养亲者一十二人韩诗外传】三釡养亲【曾子曰吾及亲仕三釜而心乐后三千钟而不洎吾心悲庄子曾子曰往而不可还者亲也故孝欲养而亲不待是故椎牛而葬不如鸡豚之逮亲存也初吾为吏禄不及釡尚欣欣而喜者非以为多也乐其逮亲也既没之后吾尝南游于楚得尊官焉堂髙九尺传尝百乗然犹北向而涕泣者非为贱也悲不逮吾亲也故家贫亲老不择官而仕韩诗外传】百里负米【子路曰家贫亲老不择禄而仕昔者由也为亲丨丨丨丨亲没南游于楚从车百乗累茵而坐列鼎而食愿负米百里岂可得乎木欲静而风不停子欲养而亲不逮枯鱼衔索防何不蠧二亲之寿忽如过隙悲哉家语】帝舜大孝【岳曰瞽子父顽母嚚象傲克谐以孝尧典大孝终身慕父母五十而慕者予于大舜见之矣孟】武王达孝【孔子曰丨丨周公其丨丨矣乎夫孝者善继人之志善述人之事者也】闵不间言【孔子曰孝哉丨子骞人丨丨于其父母昆弟之丨语】曾能养志【孟子曰曾子养曾晢必有酒肉将彻必请所与问有余必曰有曾晢死曾元养曾子必有酒肉将彻不请所与问有余曰亡矣将以复进也此所谓养口体者也若曾子则可谓养志也事亲若曾子者可也】曾子受棰【丨丨尝冇为不中曾晢怒援木击之曾子有顷乃苏退鼔瑟而歌孔子闻之告门人曰参来勿内也背舜事瞽叟索而使之未尝不在侧索而杀之未尝可得而小棰则受大棰则走今参也委身待暴怒以陷父不义不孝孰大乎説苑】伯瑜泣杖【韩丨丨有过其母笞之泣母曰他日未尝泣今何泣对曰他日得笞常痛今母之力不能痛是以泣也同上】仁杰望云【唐狄仁杰授并州司法叅军亲在河阳丨丨登太山反顾见白云孤飞谓左右曰吾亲舍其下顾丨久之丨移乃去本传】王阳畏坂【王尊迁益州刺史先是丨丨为益州至卭崃九折坂叹曰奉先人遗体奈何数乗此险后以疾去及尊至此问吏曰此非王阳所丨道耶吏曰是尊叱其驭曰驱之世以王阳为孝子王尊为忠臣】老莱戏防【丨丨子者养二亲行年七十婴儿自娱着五色米衣甞取浆上堂跌仆因卧地为小儿啼或弄乌鸟于亲侧列女传】黄香扇枕【丨丨躬执勤苦尽心供养暑则丨床丨寒即以身温席】关中曾子【唐贾防有髙节里中号一龙亲死负土成坟庐其左手莳松柏号丨丨丨丨】张氏曾子【后张霸年数歳而知孝逊出入饮食自然合礼人号张曾子】读诗废讲【顾欢隐天台山开馆聚徒早孤丨丨哀哀父母辄丨书恸泣由是受学者废蓼莪篇不复讲南史】诵诗慨叹【后周磐养母尝丨丨至汝坟未章丨然而丨乃解韦带就孝防之举及母殁公府三辟遂不应本传】休沐谒亲【石庆为内史建老白首万石君尚无恙每五日洗沐归谒亲入子舍窃问侍者取亲中裙厠牏身自澣洒以为常】奉檄养亲【毛义家贫以孝行称府檄以为郡守义以手丨丨而入喜动顔色张奉薄之后义母亡遂不仕奉叹曰往日之喜乃为亲也】舍养入京【欧阳詹闽人也父母老矣丨朝夕之丨以来京师其心将必有得而归为父母荣也虽其父母之心亦皆然詹在侧虽无离忧其志不乐也詹在京师虽冇离忧其志乐也若詹者所谓以志养志者欤韩文】辞学归养【阳城为国子司业引诸生告之曰学者所以学为忠与孝也诸生有久不归省亲者乎明日谒城归养者二十辈有三年不归侍者斥之】秦人谇语【丨丨借父耰鉏虑有徳色母取箕帚立而丨丨贾谊策】鄠人剔股【鄠有以孝为旌门者乃本其自于丨丨曰彼自丨丨以奉母疾瘳大夫以闻其令尹令尹以闻其上上俾聚土以旌门使勿输赋欲为后劝鄠大夫常曰他邑有是人乎愈曰母疾则于烹粉药石以为是未闻毁伤支体以为养在教未闻有如此者茍不伤于义则圣贤当先众而为之也是不幸因而且致死则毁伤灭絶之罪有归矣其为不孝得无甚乎韩文】作相亲存【唐宰相二亲存者唯元振一人李邕撰邪元振行状国朝宰相最少者帷王溥罢相时父母皆在人以为荣今富丞相入中书时年五十二太夫人在堂康强后三年太夫人薨有司议赠防典云无见任宰相丁忧例是嵗三月春宴百司已其前一夕有防富弼母丧在殡特罢宴此亦世未有归田录】侍养不仕【包孝肃公拯始及第以亲老丨丨丨丨宦且十年人称其孝言行录】及贵思养【范文正公为叅政时告诸子曰吾贫时与汝母养吾亲汝母躬执爨而吾亲甘防未尝充也今而得厚禄欲以养亲亲不在矣汝母亦已蚤世吾所恨者忍令若曹享富贵之乐于是俸赐常均于族人并置义田宅云】刲股和药【张密学奎性笃孝为御史时母病乃斋戒丨丨肉丨丨进之遂愈行状】刲股进糜【雷孝子者名天锡年十一父疾甚天锡从母奁中窃须刀剔股缕切寘糜中以进父饮下咽辄苏病良已范石湖作传】
　　诗集寿酒【诏许辞中禁慈顔赴北堂圣朝新孝理祖席倍恩光内帛擎偏重宫衣着更香淮隂清夜驿京口渡江航春隔鸡人画秋期燕子凉赐书夸父老丨丨乐城隍看曾饥渴追踪恨淼范虎头金粟影神妙独难忘甫昔时于许生处乞瓦棺寺维摩啚様　杜甫送许拾遗归觐省】板舆【连持使节歴専城独贺崔侯最庆荣乌府一抛霜简去朱轮四从丨丨行发时正许沙鸥送到日方兼竹马迎惟虑郡斋賔友少一杯春酒共谁倾白居易送崔使君侍亲赴任】
　　父子【父子相反　子能承父　子过于父　父子连祸父子齐名　父子并仕　父子继美　假父假子】
　　事类天性【父子之道丨丨也孝经】家道【父父子子兄兄弟弟夫夫妇妇而丨丨正正家而天下定矣家人】孝慈【为人子止于丨为人父止于丨大学】作述【父丨之子丨之中庸】干蛊【丨父之丨有子考无咎易蛊卦】肯堂【若考作室厥子乃弗丨丨矧肯构厥父菑厥子乃弗肯播矧肯获书】问安【文王为世子朝于王季日三鸡初鸣而至寝门丨内竪曰丨否何如内竪曰安文王喜日中又至亦如之及暮又至其有不安内竪以告文王文王色忧文王有疾武王不説冠带而养文王一饭武王亦一饭文王再饭武王亦再饭记】养志【前父母类】桥梓【伯禽与康叔见周公三见三笞之二子乃问商子商子曰南山之阳有木名丨南山之隂有木名丨何不往观之二子往见丨木髙而仰丨木实而俯还告商子商子曰丨者父道丨者子道也世説】楂棃【张敷小名丨父劭小名丨宋文帝尝戏之曰丨何如丨敷曰梨是百果之宗楂何敢比也碎事】父不教子【古者易子而教之丨子之间丨责善责善则离离则不祥莫大马孟离娄上】父不传子【轮扁日臣也斵轮得之于手应之于心臣不能以喻臣之子臣之子亦不能受之于臣天运】烹子遗羮【文王长子曰伯邑考纣以为羮以赐文王曰圣人不食其子羮文王得而食之纣曰谁谓西伯圣者与食其羮而不知世纪乐羊为魏将而攻中山中山之君丨其丨而丨之丨乐羊坐于幕下而啜之尽一杯文侯谓褚师賛曰乐羊以我故而食其子之肉答曰烹其子而食之且谁不食乐羊罢中山文侯赏其功而疑其心韩非子】杀翁分羮【项羽闻成臯破亦军广武与汉相守楚军食少项王患之乃为髙俎置太公其上告汉王曰今不急下吾烹太公汉王曰吾与若俱北面受命怀王约为兄弟吾翁即若翁必欲烹而翁幸分我一杯羮项王怒欲杀之项伯曰且为天下者不顾家虽杀之无益也汉史子虽至亲西伯食其肉不然则死于羑里也父虽至尊沛公索其羮不然则臣于项籍也文粹冯用之权论】证父攘羊【叶公问孔子曰吾党有直躬者其父攘羊而子丨之孔子曰吾党之直者异于是父为子隐子为父隐直在其中矣语】讥父铜臭【崔烈尝问其子钧曰吾居三公于议者何如钧曰大人少有英称歴位卿守论者不谓当为三公而今登其位天下失望烈曰何为然也钧曰论者嫌其铜臭烈怒举杖击之钧狼狈而走烈骂曰死卒父檛而走岂孝乎钧曰舜之事父也小杖受大杖走此恐陷父于不义非不孝也烈慙而让官】谏父饮酒【曹参代萧何为相国日夜饮酒子窋为中大夫惠帝恠之令窋言曰无以请事何以忧天下窋洗沐归具言参怒之乃笞二百口趣入侍天下事非汝所当言汉史】谏父冩书【后汉呉祐父恢为南海太守祐年十二随父到官恢欲杀青简竹以冩书祐谏曰今大人逾越五岭逺在海濵其俗诚陋旧多珍怪上为国家所疑下为威权所望此书若成即载之兼两昔马援以薏苡兴谤王阳以衣徼名嫌疑之间先贤所慎恢奇之乃抚其首曰呉氏世不乏季子矣】不书官纸【阮孝绪十余歳随父为相州行事丨丨丨丨以成亲之清白】善呼幕賔【柳公绰居外藩其子每入境郡邑未尝知既至每出入常于防门外下马呼幕賔为文皆许纳拜未尝笑语欵密】炊饭延客【陈太丘有子元方季方有客诣太丘谈锋甚敌太丘令二子丨丨丨丨二子委甑窃聴客语饭落釡成麋而进客去太丘责之二子言其故且诵客语无遗太丘曰但麋自可何必饭商芸小説】散财施亲【郄愔好聚敛积钱数十万尝开库任其子超所取超性好施一日中散与亲故都尽】出入随侍【陈太丘诣荀朗陵贫俭无仆役乃使元方将车季方持杖从后长文尚少载着车中既至荀使叔慈应门慈明行酒余六龙下食文若亦小坐着膝前于时太史奏五百里内贤人聚世説】交游推重【唐郄士美好学善记览父友顔真卿萧頴士辈尝与讨论经传应对如流既而相谓曰吾曹兾日当交二郄之间矣本传】朔望归省【唐王起子龟性髙简无贵胄气以光福第賔客多更住永达里林木穷僻构半隠亭以自适侍父河中庐中条山丨丨一丨丨州人号为郎君谷】歳节上寿【张酺为太尉父在田里每有迁职辄一诣京师适防丨丨公卿诣酺府奉酒丨丨极欢人皆庆羡之】闺门整肃【魏司马朗父防丨丨自守诸子虽冠成人不命进则不敢进不命坐则不敢坐不指所问不敢言父子之间丨丨如此】车马就养【陆贾为大中大夫吕太后欲王诸吕贾自度不能争之廼病免以好畤田地善往家焉有五男乃出所使越槖中装卖千金分其子子二百金令为生产贾常乘安丨驷丨从歌鼓瑟侍者十人寳劒直百金谓其子曰与汝约过汝汝给人马酒食极欢而更所死家得寳劒车骑侍从者一歳中往来遇它客率不过再过数击鲜无久溷汝为也】责子不贤【王述显授义之耻为之下遣使诣朝廷求分会稽为越州行人失辞大为时贵所笑既而内怀愧叹谓诸子曰吾不作怀祖而位遇悬邈当由汝等不及坦之故耶】责子贵重【宋顔延之子竣贵重延之谓曰平生不喜见恶人今不幸见汝】不私其子【姚崇二子在洛通賔客馈遗凭旧请托魏知古归悉以闻他日帝召崇曰卿子才乎皆安在崇揣知帝意曰臣二子分司东都为人多欲而寡谋是必以事干魏知古帝始以崇私其子防言动之及闻乃大喜问安从得之对曰知古臣所荐也臣子必谓见德而请之帝于是爱崇而薄知古欲斥之崇曰臣子无状挠陛下法而逐知古外必谓陛下私臣】取决于子【令孤绹为相每朝廷大事一丨丨丨丨滈如元载之伯和李吉甫之徳裕滈颇招权受贿言事者攻其短绹为其子讼寃】晚歳识父【霍去病父仲孺以县吏给事平阳侯家与侯侍者卫少儿私通生去病仲孺吏毕归家娶妇生子不相闻久之去病为骠骑将军击匈奴道出河东至平阳传舍遣迎仲孺趍入拜谒将军迎拜因跪曰去病不早自知为大人之遗体也仲孺扶服叩头曰臣得托命将军此天力也去病大买田宅奴婢而去】道间得父【吕向之生父岌客逺方不还后有传父犹在者访索累年不获它日自朝还丨见一老人物色丨之果父也下马抱父足号恸行人为流涕】忍伤父名【田叔为鲁相卒鲁人以百金祠少子仁不受曰无以百金伤父名】拜读父书【呉顾恺每得父书常扫洒几筵舒书于上拜跪读之每句应诺阅毕再拜若父有疾耗之问则临书垂泣语声哽咽六帖】求显父名【甄逢常以父不得在国史而逢与元稹善稹移书于史馆修撰韩愈愈答逢得能行身幸于方州大臣以标目其先人事载之天下耳目彻之天子追爵其父第四品赫然惊人违与其父俱当得书矣由是父子俱显名】羞掩父德【袁宏迁桓温记室后为东征赋末列称过江诸名徳而独不载桓彝温知之复游青山饮归命宏同载问宏云闻君作东征赋多称先贤何故不及家君宏曰尊君称谓非下官敢専既不遑啓不敢请之耳温曰君欲为何辞宏即答曰风鉴散朗或搜或引身虽可亡道不可殒宣城之节信义为先温然而止宏赋又不及陶侃侃子胡奴尝于曲室抽刃问宏曰家公勲迹如此君赋日何相忽宏窘急答曰我已盛述尊公何乃言无因曰功以济时职思静乱长沙之勲为史所賛胡奴乃止】哀父不出【韦陟以父不得不殁与斌杜门不出八年亲友更相敦晚乃强调洛阳令宋璟见陟曰盛徳遗范尽在是矣】伤父被刑【呉郡陆襄父闲被刑襄终身布衣蔬饭虽姜菜有切割皆不忍食居家惟以搯摘供厨江陵姚于笃母以烧死终身不忍噉炙豫章熊康父以醉而为奴所杀终身不复尝酒然礼縁人情恩由义防亲以噎死亦不可絶食也顔氏家训】舁舆传代【原谷者不知何许人祖年老父母厌患之意欲弃之谷年十五涕泣苦谏父母不从乃作舆舁弃之糓乃随收舆归父谓之曰尔焉用此凶具曰糓乃后父老不能更作得是以收之耳父感悟愧惧乃载祖归侍养尅巳自责更成纯孝糓为纯孙孝子传见太平御览】
　　父子相反善恶不同【犂牛之子骍且角虽欲勿用山川其舍诸注父虽恶不害子善语】贤否不类【尧之子丹朱不肖舜之子商均亦不肖○以瞽叟为父而有舜孟子】父子相夷【公孙丑曰君子不教子何也孟子曰势不行也教者必以正以正不行继之以怒继之以怒则反夷矣夫子教我以正夫子未出于正则是丨丨丨丨也丨丨丨丨则恶矣】父子责善【公都子曰匡章通国皆称不孝焉夫子与之游又从而礼貌之敢问何也孟子曰夫章子子父责善而不相遇也责善朋友之道也丨丨丨丨贼恩之大者夫章子岂不欲有夫妻子母之属哉为得罪于父不得近出妻屏子终身不养焉其设心以为不若是是则罪之大者是则章子巳矣离娄下】不从父请【唐崔湜为兵部侍郎父挹性贪数为人请托以干湜湜多丨丨由是丨子相失】素违父命【前汉有俍子者家赀万金自小不从父语临亡欲葬山上恐儿不从倒言葬我着渚下石碛上俍子曰我由来不奉教令当从此一语尽散家财积土绕之成一洲长数百步元康中始为水所壊太平御览】
　　子能承父【详见役有子门】绰有父风【柳仲郢牛僧孺辟武昌幕府有父风矩僧孺叹曰非积习名教安及此耶本传崔谨由有父风采　李昭德彊干有父风　郑裔淖峭立有父风　萧頴士子有亮直有父风】能为吾赋【欧阳公为鸣蝉赋他儿皆一视而过独小子柴守之不去公曰此儿必丨丨丨此丨因以予之欧集】
　　子过于父从仲举游【薛勤仕郡为功曹陈仲举年十五为父赍书诣勤勤顾而察之明日造焉仲举父出迓勤勤曰足下有不凡子吾来侯之不从卿也言议尽日汝南先贤传】共阿戎谈【阮籍素与王浑为友浑子戎字濬仲年十五少籍二十歳而籍与之交籍每遇浑俄顷辄去过视戎良久然后出谓浑曰濬仲清爽非卿伦也共卿言不如丨丨丨丨】老蚌双珠【韦康元将弟誔仲将孔融与其父书曰前日元将来渊才亮茂雅度毅伟世之器也昨日仲将来文敏笃诚保家之主也不意双珠近出老蚌后汉】鸡羣野鹤【嵇绍始入洛或谓王戎曰昨于稠人中始见嵇绍昂昂然如野鹤之在丨丨戎曰君复未见其父耳父则中散叔夜也】撞破烟楼【王魏郎杂箴云家人有严君焉井灶之谓也是以父喻井灶东坡答陈季常云在定日作松醪赋一首今冩岢择等庶以发后生妙思着鞭一跃当丨丨丨丨也】
　　父子齐名【互见世家】赵氏二日【赵衰冬日之日赵盾夏日之日冬日可爱夏日可畏左传】陈氏三君【陈元方弟谌季方与父寔齐德同行号三君】父子之美【石奋石建丨丨丨丨也无是父无是子无是子无是父杨子】父子俱清【胡质仕魏为荆州刺史子威自京师省父留十数日告归父赐缣一匹曰吾俸禄之余也及威为徐州刺史武帝问卿清孰如父对曰臣父清畏人知臣清畏人不知】得父一絶【宋之问父令文富文辞且工书有力絶人世谓之三絶都下有牛善触人莫敢撄令文直往拔取角折其颈杀之后之问以文章起弟之悌以骁勇闻之愻精草世谓皆丨丨之丨丨】与父齐名【王羲之有子七人其知名者五人曰之凝之徽之操之献之孟郊诗曰羲之生五子羲之又有之　羲之善书子献之亦能书谢安问献之君书何如君家君答曰固当不同晋书】父子骁勇【连奚震骁勇走及奔马周文曰非此父不生此子北史】父子勲名【国朝韩忠宪亿子献肃綘门下侍郎维尚书右仆射缜韩忠献琦子门下侍郎忠彦范文正仲俺子忠宣纯仁并以勲业着　曹武惠彬子武穆寳臣　髙武烈琼子穆武继勲并以武功着】父子文章【苏洵嘉祐间与其二子轼辙至京师欧阳修得洵书二十篇大爱其文辞以贾谊刘向不能过也以其书献诸朝其二子同举进士又同登制科一日丨丨隐然名动京师而苏氏丨丨遂擅天下】
　　父子并仕【互见世家】同在禁筦【苏瓌子颋迁给事中拜中书舍人时瓌同中书门下三品父子丨丨丨丨朝廷荣之唐书】对管华近【温大雅迁黄门侍郎而彦博亦为中书侍郎丨丨丨丨帝常从容谓曰我起晋阳为卿一门耳】父子学士【蒋乂丨丨为丨丨儒者荣之】父子侍郎【唐崔挹子湜景龙二年迁兵部侍郎而挹为礼部侍郎】父子同拜【李宗闵进中书舍人父防为华州刺史丨丨丨丨世以为宠】父子讨贼【呉元济叛皇帝君曰韩汝以卒万二千属而子公武往讨之曰汝其以节度都统讨军平淮碑】门生出迎【杨嗣复父于陵嗣复领贡举时于陵自洛入朝乃率丨丨丨丨置酒第中于陵坐堂上嗣复与诸生坐两序世以为美六帖】叅军在逺【王方变为相时子为眉州司士丨丨武后曰君在相位何子之逺对曰庐陵陛下爱子今尚在逺臣之子庸敢相近】公庭展敬【杨感与父素俱为柱国朝防则齐列隋文帝命感降一等谢曰不意陛下宠臣之甚许以丨丨丨私丨隋史】屏风隔坐【呉纪亮为尚书令子隲为中书令每朝防诏以御丨丨丨丨】为父增秩【孙逖迁中书舍人父嘉之且八十犹为令逖求降外官增父秩帝嘉纳拜嘉之宋州司马聴致仕】请息补外【源乾曜进侍中建言大臣子并求京职俊乂率任外官非平施之道臣三息俱任京师丨二丨丨丨以示自近始诏可乃以子河南叅军弼为綘州司功太祝洁为郑尉】诸子侍立【窦仪尚书本燕人性严重家法整肃尚书每对客坐即二侍郎三起居四叅政五补阙皆侍立】三子列侍【陈省华蜀人尧叟尧佐尧咨皆进士及第而伯仲为天下第一晚年其燕国夫人冯氏俱康宁尧叟知枢密院次子直史馆少子知制诰每对客丨丨丨丨客不自安省华曰学士列侍常也士大大以为荣渑水燕谈】朝服侍立【王溥拜相年三十二其父祚累迁防御使每见客溥常丨丨丨丨客不安求去祚曰学生劳贤者起避耶归田録】朝班在前【呉正肃公育在二府太保公以列卿奉朝请父子在廷士大夫以为荣而公踧踖不安自言子班父前非所以示人以法顾不敢以人子私乱朝廷之制愿得罢去不聴】父子同命【王荆公及子雱同修经义经成加荆公左仆射雱龙图阁直学士同日受命元綘贺诗曰陈前舆服同桓傅拜后金珠有鲁公东轩笔录】父子主法【荆公置条例司用程伯淳为属一日盛暑荆公与伯淳对语公子雱囚首跣足防妇人冠以出问荆公曰所言何事荆公曰新法数为人沮方与程君议雱箕踞以坐大言曰枭韩琦富弼之首于市则新法行矣荆公遽曰皃误矣伯淳正色曰方与叅政论国事子弟不可预姑退雱不乐去伯淳自此与公不合】
　　父子继美【互见世家】鲁公拜后【见世家类】西平有子【李晟传帝狩梁州晟泣曰国家多难乘舆播迁见危死节自吾之分乃自东渭桥以精骑万人破贼朱泚率残卒万人西走余党悉降帝曰天生晟为社稷万人岂独朕哉乃拜晟行营副元帅徙王西平郡子愬字元直以防补宪宗讨呉元济以愬为节度会大雨雪行七千里夜半至悬弧城雪甚城旁皆鵞鹜池愬今击之以乱军声愬入城擒呉元济　柳子厚平淮雅曰惟丨丨丨丨惟我有臣】俱至宰相【汉韦贤字长孺子成字少翁丨以明经丨丨丨】继为宰相【苏廷硕与宋璟同当国璟尝曰吾与苏氏父子同为宰相仆射长厚自是国器献可替否事至即断公不顾私则今丞相过之窦至德父子丨丨丨丨世诧其荣】代为太仆【汉公孙贺自太仆卿迁丞相其子敬声丨丨丨丨卿】代为刺史【韦康将丨父端丨荆州丨丨父老止传舍康入舍时人荣之】代为衞卿【魏辛眦为衞尉卿子敞亦为衞尉卿】继为太守【刘馥为杨州太守恩化大行子静为庐江守诏曰卿父昔为彼郡可谓克负荷也】继掌诰命【明皇幸蜀传位贾至譔册进藁上曰昔先天诰命乃父为之今兹辞命乃尔为之两朝盛典出卿家父子可谓继美矣至顿首流涕】代有文辞【谢鳯子超宗有文辞作殷淑妃诔帝大嗟赏谢庄曰超宗殊有鳯毛宋书】坐卧易处【汉杜延年为御史大夫以居父官不敢当父旧位丨丨皆丨其丨】文书着姓【世祖令鲍昱封降戎檄问有所怪否昱曰通官丨丨不丨丨怪司下着姓世祖曰吾欲令天下知忠臣子复为司也】手植三槐【王晋公祐太祖朝为知制诰使魏州太祖曰使还与卿王溥官职时王溥为相使还帝怒安置华州七年不召初祐赴贬时亲朋送祐窃意公作王溥官职矣祐笑曰某不做儿子二郎必做二郎者文正公旦也祜丨丨丨丨于庭曰吾子孙必有为三公者已而果然天下谓之三槐王氏邵氏录】人比八龙【国朝韩亿忠献公八子曰纲综綘绎纬缜维多为闻人綘缜皆为宰相维为门下侍郎丨以丨荀氏丨丨黄诗注】父子同戮父子伏诛【汉周纾字文通为沛郡守为人酷虐后坐事丨丨皆丨丨】父子连罪【汉公孙贺为丞相子敬声为太仆卿敬声有罪贺请捕朱安世以赎子罪安世曰丞相祸及宗矣】子代父死【史石奢相楚行县有杀人者追之乃其父也纵其父还而自拘曰杀父立政非孝也废法纵罪非忠也臣当死乃自刎而死】
　　假父假子秦室假父【秦太后与嫪毒通始皇恶之车裂假父以徇史】魏宫假子【丨太祖纳何晏收养丨中服饰拟太子文帝憎之谓之丨丨魏畧】纳其母子【秦朗父为张飞所杀魏太祖丨丨丨而爱朗谓人曰岂有爱假丨如孤者】合为父子【世道衰人伦坏而亲疎之理反其常干戈起于骨肉异类丨丨丨丨开平显徳五十年间天下五代而实八姓其三出于丐养盖其大者取天下其次立功名位将相岂非因时之隙以利合而相资者耶五代史义儿传】
　　诗集郎罢囝【囝哀闽也囝生闽方闽吏得之乃絶其阳为臧为获致金满屋为髠为钳如视草木天道无知我罹其毒神道无知彼受其福丨丨别丨吾悔生汝及汝既生人劝不举不从人言果获是苦囝别郎罢心摧血下隔地絶天及至黄泉不得在郎罢前顾况斑衣儿啼真自乐从师学道也不恶伹得新年胜旧年即如常在郎罢前黄山谷送秦少游从东坡学】名父子【代北有稾鹰生子毛尽赤渥洼骐骥儿尤异是龙脊李舟丨丨丨清峻流辈伯人间好妙年不必须白晢十五富文史十八足賔客十九受校书二十声辉赫众中每一见使我潜动魄自恐二男儿辛勤养无益乾元元年春万姓始安宅舟也衣防衣告我欲逺适倚门固有望敛袵就行役南登吟白华已见楚山碧杜送李校书】生有种【鳯雏骥子丨丨丨毛骨往往传诸郎坡汗血固应丨丨丨同上】生何用【杀翁分我一杯羮龙种由来事杳何用生儿作刘季暮年无骨葬昭陵何正平髙帝诗】相公才子【郑生涵始以长安尉选为校理人皆曰是宰相子能恭俭守教训好古义施于文辞者如是而在选公卿大夫家选之子弟其劝耳矣今生始进士获重语于天下而慊慊若不足真能守其家法矣其在门下者可进贺也来告来宁朝夕侍侧东都士大夫不得见其面于其行日分司郎吏与留守之从事窃载酒殽席定鼎门外盛賔客以饯之既醉各为诗五韵且属愈为序丨丨倦台鼎分政新邑洛丨丨富文华校雠天禄阁寿觞嘉节过归骑春衫薄鸟哢正交加杨花共纷洎交亲谁不羡去去翔寥廓韩愈送郑校理】甘棠子孙【廖齐父爽直尝为永州刺史齐后游零陵于民间见父题壁感而成诗曰下马连声叩竹门主人何事感遗恩回头泣向儿童道重见丨丨旧丨丨青琐后集】辞学省亲【余杭洪浩熙宁间游太学十年不归父已七十寄浩诗曰太学何蕃久不归十年甘防误庭阑休辞客路三千逺湏念人生七十稀腰下虽无苏子印箧中幸有老莱衣归期定约春前后免使髙堂赋式微浩得诗南归因而去者十有三马诗史】入蜀迎父【番阳张吉父介方娠时父去客东西川不还张君自为儿时与尚书彭器资同学作诗云应是子规啼不到致令我父未归家闻者怜之既长走蜀父初无还意乃还省母复至涪关往返者三其父遂以熙宁十年二月至自蜀乡人迎谒叹息器资赠以诗畧云河可以竭山可徙我翁不归行不已三往三复翁归止翁行尚壮今老矣儿昔未生今壮齿郭功父诗畧曰父昔离家子方孕子得其父今壮年胡弗归兮死敢请慰我慈母心悬悬三往三复又十载孝子执鞭方言还复斋谩録】



　　古今合璧事类备要前集卷二十四
　　钦定四库全书
　　古今合璧事类备要前集卷二十五
　　宋　谢维新　撰
　　亲属门
　　母子
　　事类圣善【母氏劬劳母氏丨丨诗凯风】寿母【鲁侯燕喜令妻丨丨鲁颂】谖堂【焉得谖草言树之背注丨草令人忌忧背北丨也疏堂者房室所居之地总谓之堂房半以北为北堂房半以南为南堂衞风今人用萱堂字】慈庭【慈母有败子李斯书今人谓母为丨丨】靡依【丨丨匪母诗陟岵】何恃【无母丨丨蓼莪】搤臂子归【曾参出薪于野客至其家母即以左手丨右丨臂痛参即驰至问母曰臂何故痛母曰今者客至搤吾臂呼子耳论衡】噬指子至【蔡顺少孤事母孝尝出求薪有客卒至母望顺不至乃丨其丨顺即心动弃薪即归跪间其故母曰有急客来吾噬指以悟汝耳】断机教子【见教子类】倚门望子【王孙贾事闵王王出走失王之处其母曰汝朝出而晚来则吾丨丨而丨女暮出而不归则吾倚闾而望女今事王王出女不知处尚何归贾入市曰淖齿乱齐国杀闵王欲与我诛者祖右市人从者四百人遂诛淖齿】伏劒语使【汉王击项籍王陵以兵属汉籍取陵母置军中陵使至则东乡坐陵母欲以招陵陵母私送使者曰愿为老妾语陵善事汉王汉王长者母以老妾故持二心妾以死送使者遂丨丨而死项王怒烹陵母卒从汉王定天下】截髪待賔【范逵尝过陶侃家侃时无以待賔母谓侃曰汝但留客吾自为计乃丨丨为双髻卖易酒肴极丰从者亦过望逵至京师称述侃侃遂知名本传】交友升堂【后汉范式与张卲为友式曰后将还拜亲卲白母为酒馔以待之至期式果到升堂拜母】生徒受业【晋韦逞母宋氏父世儒学卢壶奏就家立讲堂置生徒百二十人隔纱幔受业号文宣君侍婢十人】能识贵人【潘孟阳母刘晏之女周末坐绿衣少年何人曰补阙杜黄裳夫人曰此人全别必是贵人南部新书】令举孝子【晋呉隐之字处黙居丧过礼与韩康伯母隣康伯母闻隐之哭谓其子曰汝举铨衡当举此人及康伯为吏部尚书遂举隐之阶清级】问子平反【隽不疑为京兆尹每行县录囚徒还其母问不疑多为所平反母喜笑为饮食言语或亡所出母怒为不食故不疑为吏严而不酷】聴子处决【郑善果母崔贤明晓政治尝坐阁内聴善果处决或当理则恱冇不可则引至床下责愧之】责子烦苛【严延年治河南酷刑号屠伯母数责延年云我不意当老见壮子被刑戮也行矣去汝东归扫墓地耳遂归后歳余果弃市东海莫不贤智其母延年兄弟五人皆至大官母号万石严姬】厌子放肆【严武镇蜀颇放肆及卒母哭曰今而后吾知免为官婢矣】助子为政【汉崔寔母刘氏博览书传寔为五原太守有能政母助也】戒子举兵【秦末天下兵起陈婴亦起众母曰自吾为汝家妇长见贫贱卒富贵不祥不如以兵属人事成少受其利】劝子起事【桓彦范诛二张也初将起事告其母母曰忠孝不并立义先国家可也唐书】勉子就狱【范滂字孟桓帝时以钩党禁锢灵帝大诛党人诏下急捕滂闻之自诣狱县令郭揖解印绶欲与俱亡滂曰滂死则祸塞其母就与之诀滂曰仲博孝敬足以供养惟大人割不忍之恩母曰汝今得与李杜齐名死亦何恨既有令名复求寿考可得兼乎滂受教再拜辞母曰吾欲使汝为恶则恶不可为使汝为善则我不为恶行路闻之为流涕考死诏狱年三十三】虑子吟诗【李贺母探囊中见所书诗多即怒曰是儿欲呕出心乃已耳】期子成学【杜淙牧溰阳宏词李宣古数陪燕饮戏谑侮慢杜不能容使辱之长林公主出而捄之云尚书不念诸子学文遣易衣而赴中坐长林公为诗兾弥缝也宣古诗云红灯初上月输髙照见堂前万朶桃觱栗夜深抛耍令舞来挼去使人劳杜公赏之后二子裔休儒休皆登第人曰非母贤不能成子云溪友议】知子必贵【南史王敬则母为女巫常谓人曰敬则生时胞衣紫色应得鸣鼔角人笑曰汝子得为人吹角可矣及长而两腋下生乳各长数寸梦骑五色狮子后果然】忧子骤显【潘孟阳初为侍郎年未四十其母谓曰以尔之才而位丞郎使吾忧之】喜子阴德【孙叔敖为小儿出游见两头蛇杀而埋之归泣白母曰儿闻两头蛇见者必死恐后人见乃埋之母曰尔行阴徳必有阳报徳胜不祥又除百祸汝无忧矣叔敖后为楚相新序杂事】忿子旷礼【文伯之丧敬姜据其床而不哭曰吾有斯子也吾以为贤人也及其死也朋友诸臣未有出涕者而内人皆行哭失声斯子也必多旷于礼矣记】索刀破腹【朱废帝子业性凶悖其母疾笃召之帝曰病人多鬼那可往其母怒谓侍臣将刀来破我腹那得生此寜馨儿南史后传】拔刀逐贼【仆固懐恩父子平史朝义举河朔若拾遣护囘纥归国过太原为辛云京所拒闭关不犒军大怒顿军汾州遣子玚攻云京偏将焦晖等斩玚首献阏下怀恩闻以告母母曰我戒汝勿反国家训汝不浅今众变祸且及我提刀逐之曰吾为国杀此贼取其心以令军中懐恩走以部曲三百走灵州诏辇其母归京师賛曰其母丨丨丨丨烈妇人哉本传】食羮请遗【郑庄公寘姜氏于城颍而誓之曰不及黄泉无相见也既而悔之頴考叔为颍谷封人闻之有献于公公赐之食食舍公问之对曰小人有母皆尝小人之丨矣未尝君之丨丨以丨之公曰尔有母遗繄我独无頴考叔曰何谓也公语之故且告之悔对曰若掘地及泉隧而相见其谁曰不然公从之公入而赋大隧之中其乐也融融姜出而赋大隧之外其乐也泄泄遂为母子如初君子曰颍考叔纯孝也爱其母施及庄公隠元年】饮酒尝吐【蔡顺字召仲有至孝之心少丧父奉养母甘口之物不敢先尝母至婚家因丨丨变吐顺恐中毒乃丨其丨先贤传】汲泉得鱼【后姜诗事母至孝母好饮江水嗜鱼鲙舍侧忽涌泉味如江水每日一汲辄获双鱼○北魏陆政性笃孝母呉人好食鱼北土鱼少政求之苦难后宅侧忽泉出而有鱼得以供膳时人谓孝鱼泉】揺竹生笋【孟宗母嗜笋冬笋未生宗入竹林哀叹丨丨而笋出】投鱼遗母【杜孝巴郡人也少失父与母居以至孝称后在成都母喜食生鱼孝于蜀截大竹筒盛鱼二头塞之以草呪曰我母必得此因投中流妇出见筒横来触岸异而取视有二鱼含笑曰此我夫所寄也熟而进之闻者叹骇萧广济孝子传】作鲊寄母【孟仁为监鱼池司马自结网捕鱼丨丨丨丨母还之曰汝为鱼官以鲊寄母非避嫌疑也呉录陶侃母湛氏侃少为县吏尝监鱼池以鱼鲊遗母母封鲊责之曰尔以官物遗我不能益我乃増吾忧耳】分椹奉母【后汉蔡顺当王莽末大荒顺拾椹以异器盛之赤眉贼见而问之顺曰黑者奉母白者自食贼知其孝乃遗米肉故之】怀橘遗母【呉陆绩年七歳谒见袁术登筵丨丨拜而坠地术问其故曰将以丨丨术甚奇之呉志】蒲萄归母【陈叔达为纳言尝赐食得丨丨不举髙祖问之对曰臣母病渴尝求不能致愿丨奉之帝曰卿有丨遗乎因赐之本传】菓进母【滕昙恭年五嵗母患热病思食寒土俗不产昙恭歴访而不得俄遇一桑门曰我有双分一相遗举室惊异南史本传殷惮生而谨愿七歳丧父哀号毁悴不为戏弄得丨丨可啖之物怀持丨丨未尝先食孝子传罗威字德仁八嵗丧父事母至孝耕耘为业勤身苦体以奉供养其菓珍味随时进前也先贤传】珍馔供母【茅容字季伟郭林宗见之请寓宿旦日容杀鸡为馔林宗以为为己设既而供其母自以草蔬与客同饭林宗拜之曰卿贤乎哉因劝学以成徳】板舆奉母【潘岳闲居赋云太夫人在堂有羸老之疾尚何能违膝下色养而屑屑从斗筲之役乎于是览止足之分庶浮云之志筑室种木逍遥自得池沿足以渔钓春税足以代耕灌园鬻蔬供朝夕之膳牧羊酤酪俟伏腊之资凛秋暑退熙春寒往微雨新晴六合清朗太夫人乃御丨丨升轻轩逺览王畿近周家园席长筵列孙子柳垂隂车结轨或宴于林或禊于汜昆弟班白儿童稚齿称万寿以献觞或一惧而一喜夀觞举慈顔和浮杯乐饮丝竹骈罗顿足起舞抗音髙歌人生安乐孰知其他】持节侍母【晋汝南王亮母伏太妃常有小疾祓于洛水亮兄弟三人侍从并丨丨鼔吹震耀洛濵武帝登凌云台望见曰伏妃可谓富贵矣】拥笏安母【唐曹成王臯为刺史遭诬在冶念其母太妃老将惊而戚出则囚服就辩入则丨丨垂鱼退之曹王碑】为母导舆【崔邠拜太常卿故事太常始视事大阅四部乐都人纵观邠自第去防亲导母舆公卿见者皆避道都人荣之】为母执辔【五代张遂清为淄州刺史迎其母及郊遂亲丨丨丨丨行数十里州人以为荣】回起居【唐赵隐辅政它宰相及百官皆诣第升堂庆母懿宗诞曰宴慈恩寺隐侍母以安舆临观宰相率百官拜恩于庭丨班丨夫人丨丨缙绅以为荣职官分纪】迎还京师【陆贽为中书舍人母韦氏在江东帝遣中人丨丨丨丨】奉母从军【王绪刘行全南走初以粮少故兼道驰约军中曰以老孺从者斩王潮与弟审邽审知丨丨以行绪切责潮曰吾闻军行有法无不法之军对曰人皆有母不闻无母之人绪怒欲斩其母三子同辞对曰事母犹事将军也杀其母焉用其子绪杀之】迎母遇贼【辽西太守赵苞到官遣使丨丨及妻子为贼所刼质载以击郡苞悲号谓母曰欲以微禄奉养不图为母作祸昔为母子今为王臣义不得顾私恩遂与贼战母妻皆被害苞葬讫曰杀母全义非孝也呕血而死】经乱失母【杜羔有至性其父河北一尉而卒母非嫡丨丨不知所之会堂兄兼为泽潞判官尝鞫狱于私第有老妇辨对见兼出入切语人曰此少年状类吾夫讯之故羔母也自此迎侍而归又往访先人之墓邑中故老已尽不知所在馆于佛寺日夜悲泣忽视屋柱煤烟之下见数行字拂而视之乃父遗迹云我子孙若求吾墓当于某村家问之羔哭而往梁冇老父年八十余指其丘垅因得归葬羔官至工部尚书致仕李肇国史东坡尝书此事遗朱康叔云】被执存母【曹操执陈宫谓曰奈卿老母何曰宫闻以孝治天下者不害人之亲老母存否在明公不在官也操曰奈卿妻子何曰宫闻施仁政于天下者不絶人之祀妻子存否在明公不在宫也】母老被谪【刘禹锡出为播州刺史诏下御史中丞裴度为言播极逺猿猱所宅禹锡母八十余不能往当与其子诀恐伤陛下孝治　乃易连州详见交友门柳子厚墓志】母老出使【狄仁杰为并州叅军同府郑崇质丨丨疾当使絶域仁杰曰君可贻亲万里忧乎诣长史蔺仁基请代行时仁基与司马李孝防不平相语曰吾等可少愧矣相待如初】取决于母【华原令卢摐以公事谯贲邑人齐令诜宦人也衔之结摐罪张镒案验摐当免官有司承风以死论镒不直之乃白其母曰今理摐摐免死而镒坐贬黙则负官贬则为太夫人忧敢问所安母曰儿无累于道吾所安也遂执正其罪摐得流镒贬抚州司户】问计于母【王义方拜御史且疾当世附丽匪人以期朝廷内决劾奏意必得罪丨丨丨丨母曰昔王母伏劒成陵之谊汝能尽忠吾愿之死不恨】母病下涙【南史萧叡明丨丨风积年叡明昼夜祈祷时寒叡明丨丨为之冰如筯额上叩头血亦冰不溜后其母遂安孝义集】母疾辄病【唐张志寛尝诣县忽称丨丨求急归令问状答曰母有疾志寛丨丨今疑妄系于狱驰验如言本传】失母心乱【徐庶母为曹公所得庶谓刘备曰本欲为明公效愚疑今丨老丨方寸乱矣请从此别遂诣曹公】亡母指痛【梁藏盾冇至性尝随父宿直庭尉府母刘夜暴亡盾左手中指忽痛不得寝及旦宅信报凶问】刻木为养【丁兰少丧母不及养乃丨丨丨亲形事之若生隣人张叔妻从兰妻有所借兰妻跪拜木人木人不恱不以借之叔醉骂木人以杖敲其头兰归奋杀张叔郡县嘉其孝遂上之图形于灵台孙盛逸士传】见像輙拜【金日防母死武帝诏图其形于甘泉宫日防养马苑中每率马过丨遗丨丨丨】白鸟集墓【林攅母亡作冢屋其右有丨丨来甘露降观察使李若初遣官属验实防露晞攅哭曰天所降露祸我耶俄而露复集乌亦回翔诏作二阙于母墓前又表其闾时号阙下林家木传】隣里辍社【魏王修年七歳母社日死修每至社日悲恸丨丨为之丨丨】扪疮辄哭【寇莱公少时不修小节颇爱飞鹰走犬太夫人性严每不胜怒举秤槌投之中足流血由是折节从学及贵母已亡每丨其丨痕丨丨记闻】忧疾不寐【司马池尝奏名礼部将入试殿庭一日心动不能寐曰吾母素多疾能无恙否及至内门徘徊不能入盖母亡为友人所匿也因语其友止告以闻有疾池遂号恸而归】诏问其母【张齐贤拜中书门下平章事母孙氏年八十余封晋国太夫人太宗叹其母福夀多赐手诏存问搢绅荥之】文祭其母【李观以著作郎知临江军清江县时欧阳文忠公扶护太夫人丧归庐陵船过清江太守谓公为文以祭之太守以简率为讶观曰无深讶也既而公击节赏之其文曰昔孟轲亚圣母之教也今有子如轲虽死何憾尚享】乞郡夫人【赵康靖公槩防郊祀当进阶封且任一子京官乞以封母郡太君宰相谓公曰方为学士拟封不久矣公曰母八十二朝夕不可期愿及今以为荣许之后遂以为例】赐汤沐邑【官诰院敕郡夫人使金花罗纸七张锦缥袋丨以丨丨丨乃奉亲之荣也春明退朝録】
　　诗集剪髻【家贫无供给客位但箕箒俄顷羞颇珍寂寥人散后入怪鬓髪空吁嗟为之久自陈丨丨鬟市易充沽酒上云天下乱宜与英俊厚秦王时在坐真气惊户牖及乎正观初尚书践台斗杜甫送王砅砅音例王珪之后此诗称珪母之贤】缝衣【慈母手中线游子身上衣临行密密缝意恐迟迟归谁言寸草心报得三春晖孟郊游子吟】萱草堂【丨丨集丨阶游子行天涯慈亲倚堂门不见萱草花同上】防衣春【衞幕衔恩重潘舆送喜频济时瞻上将锡号戴慈亲富贵当如此尊荣迈等伦郡依封土旧国与大名新紫诰鸾回纸紫诰紫锦之诰也鸾谓纸上之字有回鸾之势也清朝燕贺人逺传冬笋味更觉丨丨丨奕叶班姑史芬芳孟母邻义方兼有训词翰两如神委曲承顔体骞飞报主身可怜忠与孝双美画麒麟杜甫贺衞伯玉母加国太夫人】万里亲【涙墨洒为书将寄丨丨丨书去魂亦去兀然空一身孟郊归信吟】白髪亲【门无万金聘家有丨丨丨欧公】堂上慈【庶云留汝车慰我丨丨丨荆公】诗贺得母【朱寿昌少不知母所在刺血冩经求之五十年后得之蜀中东坡贺之以诗云嗟君七嵗知念母怜君壮大心愈苦羡君临老得相逢喜极无言涙如雨烹龙为炙玉为酒鹤髪初生千万夀金花诏书锦作囊白藤肩舆亷蹙绣感君离合伤我心此事今无古或闻长陵朅来见大娣仲孺岂意逄将军开皇苦桃空记面建中天子终不见西河太守谁复讥颍谷封人羞自荐彼集】诗讽归侍【王稚川调官京师母老留鼎州久不归侍尝阅贵人歌舞有诗云画堂玉佩萦云响不及桃源欵乃歌黄山谷和韵讽之云慈母每占鸟鹊喜家人应赋扊扅歌可谓尽朋友责善之义山谷至孝奉母安康君至为亲涤溺器未尝顷刻不供子职】继母【伯叔母　所生母　庶母　乳母慈母　　保母　　出母】
　　事类如母【继母丨丨故孝子不敢殊也仪礼】配父【传云继母同母也当以丨丨之尊居母之位齐杖之制皆如亲母柳文】曾子不取【丨丨出妻终身丨丨其子元请焉曾子曰髙宗以后妻杀孝已尹吉甫以后妻放伯奇吾上不及髙宗中不及吉甫庸非其免于非乎家语】孝已见逐【殷王中宗之子曰丨丨事亲一夜五起中宗用后妻言逐之】大舜浚井【舜父瞽叟盲舜母死瞽叟更娶妻而生象象傲瞽叟爱后妻子常欲杀舜史记父母使舜完廪捐阶瞽叟焚廪使浚井出从而揜之象曰谟盖都君咸我绩孟万章】伯奇践霜【丨丨尹吉甫之子吉甫惑于后妻虐伯奇无衣无履而使丨丨挽车伯奇顺父之令不敢有辞○韩愈着履霜操谓尹吉甫子无罪为后母譛而逐自伤作云父兮儿寒母兮儿饥儿罪当苔逐儿何为儿在中野以宿以处四无人声谁与儿语儿寒何衣儿饥何食儿行于野履霜以迹母生众儿有母怜之独无母怜儿宁不悲】芦花代絮【闵子骞为后母所苦冬月以丨丨衣之以丨丨父知之欲出后母子骞曰母在一子单母去三子寒遂止孝子传】蒲麻纻衣【晋王延后母以丨丨与延丨丨姑问之不言夏扇枕席冬以身温母爱鱼求不得杖之流血延叩凌而哭忽有一鱼长五尺出水上延以进母食之积日不尽于是抚之如已子】假蜂进谗【尹吉甫子伯奇事后母至孝母取蜂去毒系于衣上伯奇前欲去之母便大呼曰伯奇牵我吉甫见疑伯奇自死列女传】敝衣出譛【崔衍父伦继母李不慈伦使吐蕃归李丨丨以见问故曰衍不吾给伦怒召衍将祖而鞭之衍涕泣无所陈伦弟敖趍白衍所廪举送夫人所尚何云伦悟由是譛无入】逐子出外【薛包字孟常后母憎包分出之包日夜号泣逐不能去被打不得已庐于舍外旦入而洒扫父怒又逐之乃庐于里门晨夜不废歳余父母慙而还之后六年服丧过乎哀戚】讼子于公【安重荣拜成德军节度有夫妇丨其丨不孝重荣拔劒授其父使自杀之父泣曰不忍也其母从旁诟骂夺其劒而逐之问之乃继母也重荣叱其母出从后射杀之五代史】织屦给子【翟方进年十二三失父辞后母至京师母怜其幼随至长安丨丨以丨方进后十余年至宰相母尚在】调药饮子【程文矩妻穆姜有二男而前妻冇四子以母非所生憎毁日积而穆姜抚字益隆衣食皆兼倍所生文矩卒或谓母曰四子不孝何不分母曰方以义导之使善及前妻子兴遇病困母亲调药饵恩情笃密久乃瘳谓三弟曰继母慈仁我曹过深矣遂将三弟诣南郑狱陈母之徳状已之过乞就刑县言于郡郡表异其母蠲徭遣四子许以脩革】出妻自养【见后出妻类蒸棃叱狗下注】埋子终孝【郭道事继母至孝家贫产子忧不能字谓其妻曰伤慈以终孝吾无恨也遂葬之襄子野志畧】奉事甚谨【柳公绰事后母薛谨甚虽姻属不知非薛所生】奉事至孝【后汉胡广年八十心力克壮为太傅继母在堂朝夕省膳傍无几杖言不称老母卒居丧尽礼三年】被毒逾谨【后汉冯衍子豹年十二后母恶之因夜行毒而豹敬事逾谨】遭诬不怨【阎缵后母诬缵盗父时金讼于有司被清议所弃十年无怨色孝谨不怠母意解乃移中正复品】天寒卧冰【王祥性至孝继母朱氏不慈数譛之由是失爱于父其母尝欲得生鱼时天寒冰冻祥解衣将剖冰求之氷忽自解双鲤跃出又思黄雀炙有数鸟飞入幕中庭有丹奈母令守之风雨抱树而泣】井涸祷泉【唐宋思礼事继母孝防大旱丨丨母羸疾非泉水不通口思礼忧且丨忽有丨出诸庭味甘寒日不乏汲】托疾劝母【杨厚字仲植母与前妻子搏不相安厚年九歳思令和亲乃丨丨不言不食母知其旨惧然后改意恩养加笃】流涕谏母【王祥弟览母朱氏遇祥无道览数歳见祥被挞輙丨丨抱持及长每丨丨少止祥渐有时朱深疾欲酖览知取酒祥亦争之不与朱遽翻之后每食览必尝之朱意乃止】母多偏爱【凡庸之性后夫多宠前夫之孤后妻又虐前妻之子非惟妇人懐嫉妬之情丈夫有沉惑之僻亦事势使之然也前夫之孤不敢与我子争家提擕鞠养积习生爱故宠之前妻之子每居已生之上宦学昏嫁莫不为防焉故虐之异姓宠则父母被怨继亲虐则兄弟为雠家有此者皆门户之祸也顔氏家训】终不再娶【吉甫贤父也伯竒孝子也以贤父御孝子合得终于天性而后妻间之伯竒遂放曾参妇死谓其子曰吾不及吉甫汝不及伯竒王骏丧妻亦谓人曰我不及曾参子不如华元并终身不娶此等足以为诫其后假继惨虐孤遗离间骨肉伤心肠断者何可胜数谨之哉谨之哉同上】
　　伯叔母世母叔母【父之兄妻为丨丨父之弟妻为丨丨尔雅】孝事伯母【羊祜年十五而孤事伯母蔡氏以孝闻三十国春秋】幼依叔母【宋谢瞻幼孤叔母抚育有防同于至亲】伯母授经【薛播早孤丨丨林通经史善属文丨丨诸子及播兄弟】叔母劝学【晋皇甫谧字士安年二十不好学游荡得果与叔母任氏曰三牲之养无慰我心昔孟母三徙终身笃学对之流涕谧乃感激带经而农】
　　所生母寻访得母【司农少卿朱寿昌方在襁褓而所生母被出及长仕于四方孜孜丨丨不逮治平中官至正郎矣或传其母嫁为关中民妻寿昌即弃官入关中丨丨于陜州士大夫嘉其孝节多以歌诗美之苏子瞻为作诗序且讥激世人之不养者李定见其序大惋恨东轩笔録诗见前母子类后】不肯持服【蔡延庆所生母已亡不为服久矣闻李定不服所生母为台所评乃乞追服则知蠏匡蝉緌不独成人之弟也是时有朱寿昌其所生母三歳拾去长大刺血冩经誓毕生寻访凡五十年乃得之奉养三年而亡寿昌至毁马善人恶人相去乃尔逺耶东坡志林】
　　庶母不以为姒【声伯之母不聘穆姜曰吾丨丨妾丨丨也左传】虽贱必贵【姑布子卿见无恤曰此真将军也简子曰此母贱翟婢也子卿日天之所授丨丨丨丨史】屈节为妾【周顗母李氏字络秀顗父为安东将军求络秀为妾父兄不许络秀曰门户殄瘁何惜一女子遂与之生顗及嵩谟尝曰我丨丨丨汝家丨】加礼延賔【陶侃母湛氏初侃父母聘为妄生侃陶氏贫贱母纺绩资之番阳孝廉范逵防宿于侃时大雪湛氏乃彻所卧新荐自剉　给其马又密截髻供馔逵叹曰非此母不生此子列女】进馔于客【裴秀母贱嫡母宣氏不之礼秀叔父徽有盛名賔客甚众秀年十余歳有诣徽者出则过秀宣氏使其母丨丨丨丨见者皆起秀母曰防贱如此应为小儿故也宣氏知之乃止时人为之语曰后进领袖有裴秀】致酒于客【崔道固为宋诸王叅军被遣青州募人长史以下并诣道固道诸兄等逼其所生自丨丨炙丨丨前道固惊起谓人曰家无人力老亲自执劬劳诸客皆知其兄所作咸拜其母母谓道固曰我贱不足以报贵汝宜答拜诸客皆叹美道固母子而贱其诸兄南史】母即姑婢【阮孚之丨丨丨丨也详见婢妾类】巳无外家【王符传安定俗鄙庶孽而符无外家为乡人所贱隐居著书以讥当世得失又欲章显其名故号潜夫论】
　　乳母乳母犯事【汉武帝丨丨尝于外丨丨帝欲申宪乳母求救东方朔朔曰此非唇舌所争耳必望济者将去时但当屡顾帝慎勿言此或可万一兾耳乳母继至朔亦侍侧因谓曰汝痴耳帝岂复忆汝乳哺时防耶帝虽材雄心忍亦深有情恋乃凄然愍之即免罪　韩晋公淅西观察有乳母通求外事公欲杀之密求顾况管救况诣公问之公曰天下皆知某守礼法乳母先犯之况曰公幼时早起夜卧即要乳母今为侯伯乳母焉用哉诚宜杀也公遽舍之史遗】乳母被杀【见妬妇类注】韩氏乳母【乳母李氏徐州人号正真为韩氏家乳其儿愈愈生未再周月孤失怙恃李氏怜不忍弃去视保益谨遂老韩氏及见其所乳儿愈举进土第歴佐汴徐州入朝为御史国子博士尚书都官员外郎河南令娶妇生二男五女时节受庆贺愈辄率妇孙列拜进夀年六十四病卒卒三日葬河南县十五里愈率妇孙视窆封且刻其语于石纳诸墓为铭矣墓铭】苏氏乳母【赵郡苏轼子瞻之乳母任氏名采莲蜀之眉山人父遂母李氏事先夫人三十有五年工巧勤俭至老不衰乳亡姊八娘与轼养视轼之子迈迨过皆有恩劳从轼官于杭密徐湖谪于黄元丰三年八月壬寅卒于黄之临臯亭享年七十有二十月壬午葬于黄之东阜黄南县之北铭曰生有以养之不必其子也死有以葬之不必其里也我祭其从与享之其魂气无所不之也墓志铭】
　　慈母保母以贵父命【慈母如母传曰妾之无子者妾子之无母者父命妾曰女以为子命子曰女以为母若是则生养之终其身如母死则丧之三年如母贵父之命也丧服】皆居子室【异为孺子室于宫中择于诸母与可者必求其寛裕慈惠温良恭敬而寡言者使为子师其次为慈母其次为保母丨丨丨丨内则】为慈母服【昔者鲁昭公少丧其母有慈母良及其死也欲丧之有司以闻曰古之慈母无服今君为之服是逆古典公不忍为之练冠自昭公始也】铭保母墓【先夫人之妾杨氏名金蝉眉山人年三十始隶苏氏頽然顺善也为弟辙子由保母年六十八熙宁十年六月己丑卒葬于徐州属纩不乱子由官于宋载其柩殡于开元寺后八年轼自黄迁汝过宋葬之于宋东南三里广夀院之西实元丰八年二月壬子也铭曰百世之后陵谷易位知其为苏子之保母尚勿毁也东坡】
　　出母出母无服【为父后者为丨丨丨丨云不敢以私丧废宗祀之礼礼】出母不丧【子上之母死而不丧门人问诸子思曰昔者子之先君子丧丨丨乎子思曰为伋也妻者是为白也母不为伋也妻者是不为白也母故孔氏之不丧出母自子思始也】莫慰母心【凯风美孝子也卫之淫风流行虽有七子之母犹不能安其室故美七子能尽其孝道以慰其母心诗曰凯风自南吹彼棘薪有子七人丨丨丨丨】不增母思【吴骆统字公绪母改为华歆小妻统时八歳遂与亲客归防稽其母送之拜辞上车面西不顾母泣于后御者曰夫人犹泣统曰丨欲丨丨丨乃不顾也】

　　古今合璧事类备要前集卷二十五
　　钦定四库全书
</div>
    <div class="pagination">
<a href="古今合璧事类备要_page8.html">上一页</a><span>...</span><a href="古今合璧事类备要_page4.html">4</a><a href="古今合璧事类备要_page5.html">5</a><a href="古今合璧事类备要_page6.html">6</a><a href="古今合璧事类备要_page7.html">7</a><a href="古今合璧事类备要_page8.html">8</a><span class="current-page">9</span><a href="古今合璧事类备要_page10.html">10</a><a href="古今合璧事类备要_page11.html">11</a><a href="古今合璧事类备要_page12.html">12</a><a href="古今合璧事类备要_page13.html">13</a><a href="古今合璧事类备要_page14.html">14</a><span>...</span><a href="古今合璧事类备要_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
