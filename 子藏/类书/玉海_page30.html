<!DOCTYPE html>
<html>
<head>
    <meta charset="UTF-8">
    <title>玉海 - 第 30 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 30 页/共 284 页</h1>
    <div class="content">










　　玉海卷十七
<子部,类书类,玉海>
　　钦定四库全书
　　玉海卷十八
　　宋　王应麟　撰
　　地理
　　郡国【下】
　　汉中兴郡国
　　后郡国志汉书地理志记天下郡县本末及山川竒异风俗所由至矣今但录中兴以来郡县改异及春秋三史防同征伐地名以为郡国志凡前志有县名今所不载者皆世祖所并省也前无今有者后所置也凡县名先书者郡所治也汉承秦三十六郡至于孝平凡郡国百三县邑道侯国千五百八十七世祖中兴惟官多役烦乃命合并省郡国十县邑道侯国四百余所【中兴海内人民才什二三建武二十一年遣中郎将马援谒者分筑烽堡壁稍兴立郡县十余万户或空置令长上笑如春秋素王乃建三营屯田】至明帝置郡一章帝置郡国二和帝置三安帝又命属国别领比郡者六又所省县渐复分置至于孝顺凡郡国百五县邑道侯国千一百八十【注东观书曰永兴元年乡三千六百八十二亭万二千四百四十三】民户九百六十九万八千六百三十口四千九百一十五万二百二十　以河南言之二十一城比前则无故市焉以河东言之二十城比前则无左邑长脩四邑又更彘城之名焉以农言之比前无商析四邑而湖与华隂乃自京兆割焉京兆旧十二城而省其二冯翊旧二十四而存其十三右扶风旧二十一而废其六邑此属司者也颍川省西京之三县梁国增西京之一城沛二十一城以前志则省其十六陈九城比前淮扬则仍其旧魏郡十五城省前史之三钜鹿十五城省前史之五常山改鄗为髙邑而并五邑焉中山更汉昌蒲隂而并一邑焉改信都为安平而邑省其四改清河为甘陵而邑省其七河间复于永元而邑增旧之七赵国加以中丘而邑增旧之一勃海止于八城而省旧之十八此属豫冀者也东郡则省范茌平之七邑东平则改属夀张须昌寜阳之三邑而分三邑为任城泰山十二城比前省其半山阳十城比前省其十三济北并泰山而复分于永元下邳旧临淮而更名于永平济隂之邑增前志之二彭城之邑增前志之一东海之县省前志之二十五琅邪之县省前志之三十八广陵兼泗水之城则又增前志之七此属兖徐者也以青荆二部攷之若济南省四城平原省十城乐安易千乗之号而邑并其六北海兼三国之疆而邑并其八东莱缺其四邑齐国虚其六城南郡邑减其一南阳零陵武陵邑增其一以扬益二部攷之庐江兼六安而增二城防稽分呉郡而省十二城九江牂柯越巂并省皆一邑豫章巴郡汉中增损皆三邑益州省七城而分为昌郡犍为广汉蜀郡共省九邑而分为属国以凉并幽交四部攷之若天水省三城而改汉阳张掖省二城辽东省七城而分属国及上党郁林之一邑武都九真之二邑金城渔阳之三邑朔方之四邑太原之五邑定襄代上谷乐浪之七邑辽西之九邑上郡右北平之十二城安定北地之十三城涿郡之省者二十二西河之省者二十三皆损于前者也广阳南海之增一邑玄菟之增三邑武威之增四邑及苍梧之置鄣平交阯之置封谿望海皆增于旧者也先是中兴六载六月辛夘令郡国不足置者上二府于是条奏并省四百余县而建武十一年并朔方于并州十二年省金城属陇西又其明年省并西京十三国今以志攷之属司之部郡七县邑侯国百六豫州部郡国六县邑侯国九十九冀州部郡国九县邑侯国百其余若兖若徐若青若荆暨扬益凉并幽交其部郡国凡七十七而属国六不与其数【共八十三】而县邑侯国道凡七百六十葢自明帝置一章帝置二和帝置三安帝又命属国别领比郡六又所省县渐复分置至于孝顺凡郡国百五比前史反增二县邑道侯国千一百八十比前史犹少三百九十七
　　汉中兴郡县改异　并省【又见上】
　　志录中兴以来郡县改异凡前志有县名今不载者皆世祖所并省也并合省郡国十县邑道侯国四百余所纪建武六年六月辛夘诏曰张官置吏所以为人也
　　今户口耗少吏职尚烦其令司州牧各实所部省减吏员县国不足置长吏可并合者上大司徒大司空二府于是条奏并省四百余县十年省定襄郡十一年省朔方牧并并州十二年省金城郡【十三年复置】十三年二月并省西京十三国【广平真定城阳泗水菑川胶东六安广阳河间注此有九国云十三国误也】二十年省五原郡　百官志世祖并省郡县四百余所后世稍复增之　晋志光武郡国并省者八【城阳淄川髙宻胶东六安真定泗水广阳　一本云郡国志注所省者十国后复河间广阳郡省八国耳】　宋志东京无复朔方改交阯曰交州凡十二州司所部如故郡县改异省都尉并太守则建武六年河南改为尹
　　则十五年州牧复为刺史则十八年湖华隂故属京兆今属农长陵阳陵商雒故属冯翊农今属京兆建武十五年也陈留山阳三县属梁国元和元年也建武十一年十月西河上郡属魏二十七年七月代郡鲁国属幽豫皆改属者也汝南东平之固始夀张常山防稽南阳之髙邑章安章陵则世祖之所改临淮为下邳天水为汉阳则永平十五年十七年之所更章帝改楚为彭城又改中山之三县陈留之考城章和二年改淮阳为陈元和元年分东平为任城永元七年延光建和二年改千乗为乐安乐成清河为安平甘陵阳嘉三年改武陵之汉夀皆更名者也省六安属庐江省广平真定菑川髙宻胶东属钜鹿常山北海则建武十年及十三年也省河间属信都至永元三年而复省广阳属上谷至永平八年而复以至城阳泗水之属琅邪广陵皆并省而分属者也交阯之封谿望海武陵之沅南置于建武十九年二十六年分益州置永昌郡分泰山置济北见于永平之十二年永元之二年顺帝分防稽置呉郡永元二年八年十六年永和初元之置充国临汝建昌汉寜永平元年二年八年之复鄀郃阳武功建初四年五年永和二年延光元年三年之置轮氏复赣榆杜阳阳信汶江以至鄣平哀牢博南之置祋祤粟邑淳于昌安下宻之复厌次林虑临济临睢乐平蒲隂湖陆髙平汉嘉汉昌之改未易悉数中平五年改刺史新置牧六年置汉安郡初平六年分巴郡为二建安十三年房陵别属新城十八年复禹九州二十年复置汉寜上庸郡则汉季矣
　　汉置永昌郡【又见内附类】
　　明纪永平十二年春正月益州徼外夷哀牢王相率内属于是置永昌郡罢益州西部都尉注西南夷曰罢益州西部所领六县合为永昌郡置哀牢博南二县去洛阳七千里　志永昌郡八城户二十三万一千八百九十七口百八十九万七千三百四十四　哀牢夷始通博南山度兰仓水行者歌曰汉徳广开不宾度博南越兰津
　　汉郡邑侯国总入郡县本末
　　续志凡郡国百五县邑道侯国千一百八十一自河南至扶风郡七而县邑侯国百六则属之司自颍川至鲁国郡六而县邑侯国九十九则属之豫自魏郡至渤海郡九而县邑侯国百则属之冀自陈至济隂郡八县邑侯国八十则属之兖徐州则自东海至下邳郡五而县邑侯国六十二焉青州则自济南至齐国郡六而县六十五焉荆州则自南阳至长沙郡七而县邑侯国百十七焉扬州有六郡而县邑侯国九十二焉益州则郡国十二而县道百一十八凉州则郡国十二而县道官九十八并州之郡九而县邑侯国九十八幽州之郡国十一而县邑侯国九十交州之郡七而县五十六
　　汉春秋三史地名
　　续志录春秋三史防同征伐地名注臣昭案志犹有遗阙今众书所载不可悉记其春秋土地通儒所据而未备者皆先列焉【山川地名悉为细注今进为大字】　今以河南一郡考之如河南谓之王城尸乡谓之尸氏宻谓之新城则攷之春秋者也如狄泉唐褚氏东圉解干祭垂陇扈蒯原圃棐林制琐清訾旃然汜京谿泉则攷之左氏者也若公羊之成周史记之程注长城垣雍阳武什谷成睾陉
　　山狐髙都前书之曲遇【阙】　　　　　　　　刘昭补注于河南郡引左传者三十八若大野泽观鱼台丹徒之引春秋梁山沙鹿之引公谷不可胜纪所证他书若尔雅诗谱说文帝王世纪郑志越絶古史考皇览刘向别录古今注及吕氏汉晋魏氏交广春秋黄图决录计偕簿汲冢书襄阳耆旧西征南都三都赋注以记名者三齐三秦上党荆州秦州营阳始安伏滔北征戴延之西征潘岳闗中刘荟驺山晋太康元康地道周处风土干宝捜神慧逺庐山任豫益州及博物耆旧豫章交州巴呉兴湘中等书以志名者巴汉南中华阳陈留及广志　河内之修武春秋曰甯颍川之陵春秋曰汝南之城父春秋曰夷陈之苦县春秋曰相东郡濮阳春秋曰濮谷城春秋曰小谷东平之夀张春秋曰良山阳之东缗春秋曰缗东海之祝其春秋曰夹谷琅邪之即丘春秋曰祝丘广陵之堂邑春秋曰堂良成春秋曰良平原之祝阿春秋曰祝柯汉中之锡春秋曰锡穴皆见志之本注　春秋正义引释例土地名世族谱隋志春秋土地名三卷【晋裴秀客京相璠撰】九州郡县名九卷古来国名二卷古今地谱二卷　唐志刘伯庄史记地名二十卷　杜预左传序别集诸例及地名谱第厯数相与为部凡四十部十五卷名曰释例　宋州郡志以班固马彪二志太康元康定户王隠地道晋世起居永初郡国何徐州郡及地理杂书互相考覆以续汉郡国校太康地志参伍异同　本朝杨湜编春秋地谱十二卷十三国地皆释以今州县名并为图于后【常氏有此书湜増广焉】
　　汉四履　州域
　　通典秦制天下为四十郡其地则西临洮北沙漠东萦西带皆临大海汉兴以秦地太大加置郡国凡为十三州部刺史至哀平之际凡新置郡国六十三焉与秦四十合百三地东西九千三百二里南北万三千三百六十八里此汉之极盛也光武并省郡国十县道侯国四百余所其后亦为十三州部渐复加置郡国至于灵献凡百有五东乐浪西炖煌南日南北鴈门西南永昌四履之盛亦如前汉　叙凡汉书分州域物土疆
　　汉省州并郡　复禹贡九州
　　平纪元始四年冬更十二州名分界　百官志注献帝起居注曰建安十八年正月庚寅省州并郡复禹贡九州【兖豫青徐荆扬冀益雍　九数虽同而禹贡无益有梁然梁益亦一地也】　冀州【三十六郡省司隷分属豫冀】雍州【二十一郡省凉州】荆州【十三郡省交州得交州五郡】益州【十四郡本十二得交州二郡】豫州【八郡并河南荥阳都尉】徐州【八郡】青州【五郡】
　　魏十二州
　　通典魏有州十二司豫兖青徐凉秦冀幽并
　　雍【凉分置秦州】　魏王观传明帝即位下诏书使
　　郡县条为剧中平者外剧有任子于役条当有
　　降差　太和六年二月诏改封诸侯王皆以郡
　　为国
　　三国形势
　　胡安国设险论曰魏人都许不恃方城而守襄阳蜀人都益不恃剑门而守汉中呉人都秣陵不恃大江而守荆渚　宋志三国鼎跱呉得扬荆交三州蜀得益州魏氏犹得九焉呉又分交为广魏末平蜀又分益为梁北史夀春形胜南郑要崄乃建邺之肩髀成都之喉嗌晋殷仲堪曰剑阁之隘蜀之闗键巴西梓潼宕渠三
　　郡去汉中辽逺在剑阁之内而统属梁州盖定鼎中华虑在后伏自南迁守在岷邛衿带之形事异曩日是以李势初平割三郡益州将欲重复上流为习坎之防王羲之曰保淮之志非复所及莫过还保长江都督
　　将各复旧镇自长江以外羁縻而已　孙绰曰中宗龙飞实赖万里长江画而守之耳
　　晋十九州　增置郡国
　　司冀兖豫荆徐扬青幽平并雍秦凉梁交广及益寜晋志魏武所置十二【新兴至襄阳】所省七【上郡至庐江】文帝置七【朝歌至安丰】明及少帝增二【上庸平阳】得汉郡五十四蜀先主置郡九【巴东至涪陵】后主增二【云南兴古】得汉郡十有一呉大帝置郡五【临贺至庐陵南部】少帝景帝各四【临川至合浦北部】归命侯置十二【始安至宜都】得汉郡十有八晋武太康元年平孙氏凡增置郡国二十有三【荥阳至南平　通典二十有二】省司置司州别立梁秦寜平四州仍呉之广州凡十九州郡国一百七十三【仍呉所置二十五仍蜀十二仍魏二十一仍汉旧九十三置二十三　太康三年废寜州置南夷校尉】隋志太康之后文轨方同编户二百六十余万　通
　　典太康元年平呉分为十九州部置司州治洛阳兖治廪丘豫治项冀治房子并治晋阳青治临淄徐治彭城荆初治襄阳后治江陵扬初治夀春后治建业凉治武威分三辅为雍治京兆分陇山之西为秦治上邽益治成都分巴汉之地为梁治南郑分云南为寜治云南幽治涿分辽东为平治昌黎交治昌编分合浦之北为广治畨禺　隋经籍志元康三年地记六卷元康六年户口簿记三卷　唐蓺文志晋太康土地记十卷太康州郡名五卷　后汉志注引晋元康地道记
　　晋二十州　增置郡国【又见上】
　　宋州郡志太康元年天下一统凡十六州后又分凉雍为秦分荆扬为江分益为寜分幽为平而为二十矣通典平呉分十九州司兖豫冀并青徐荆扬梁雍秦益凉寜幽平交广【通鉴从之】又增置郡国二十有二凡郡百五十有六县千一百有九　干令升晋纪论世祖掩唐虞之旧域班正朔于八荒
　　晋义兴郡
　　周玘元帝以玘频兴义兵勲诚并茂乃以阳羡及长城之西乡丹阳之永世别为义兴郡以彰其功
　　晋侨立州郡
　　通典自东晋成帝时中原流民多南渡遂于江汉淮之间侨立州郡以抚其民今纪其所治经久者大较以宋孝武大明为正凡二十有二州扬治建业南徐治京口徐治彭城南兖治广陵兖治瑕南豫治厯阳豫治汝南江治寻阳青治临淄冀治歴城司治义阳荆治南郡郢治江夏湘治临湘雍治襄阳梁治南郑秦亦治南郑益治成都寜治建寜广治南海交治龙编越治临鄣郡凡二百三十有八县千一百七十有九齐青治朐山冀涡口豫夀春北兖淮隂北徐钟离又置巴东治巴州二十有三梁大同中州百有七　宋志江左又分荆为湘或离或合凡有扬荆湘江梁益交广其徐州则有过半豫州唯得谯城而已宋分扬为南徐徐为南兖扬州之江西悉属豫州分荆为雍分荆湘为郢分荆为司分广为越分青为冀分梁为南北秦太宗初青冀徐兖及豫州淮西不守于钟离置徐州淮隂为北兖而青冀治赣榆今志大较以大明八年为正　隋志晋南迁之后南郡襄阳皆为重镇九江襟带所在江夏竟陵安陆各置名州为蕃镇重寄　隋经籍志元嘉六年地记三卷九州郡县名九卷　本朝李焘着江左方镇年表十六卷
　　元魏分置州郡
　　太和十年分置州郡凡三十八州【二十五在河南十三在河北　通典按旧史州百十有一郡五百十有九县千三百五十有二】　地形志正光已前户口之数倍晋太康　隋志魏诸州记二十一卷【唐志二十卷周处风土记十卷】
　　通典北齐有州九十七郡百六十县三百六十五周平齐通计州二百十一郡五百八县千二十四
　　梁析置州郡
　　隋地理志梁天监十年有州二十三郡三百五十县千二十二其后务恢境宇频事经畧开拓闽越克复淮浦平俚洞破防柯又以旧州遐阔多有析置大同年中州一百七郡县称此
　　通典陈氏有州四十二【地狭州多】郡百九县四百三十八
　　隋郡县
　　隋志大凡郡一百九十县一千二百五十五东西九千三百里南北万四千八百十五里东南皆至于海西至且末北至五原隋氏之极盛也　隋开皇三年废诸郡大业三年四月壬辰改州为郡　隋州郡县簿七卷唐十道　山川形便　州县定簿　十道山川贡赋　并省州郡
　　志唐兴髙祖改郡为州太守为刺史【防要武徳元年六月十九日　通鉴五月甲子】又置都督府以治之【七年二月十八日戊午】然天下初定权置州郡颇多太宗元年始命并省【贞观元年三月十日实录二月丁巳通鉴二月命大加并省】又因山川形便分天下为十道一曰闗内二曰河南三曰河东四曰河北五曰山南六曰陇右七曰淮南八曰江南九曰劒南十曰岭南至十三年定簿凡州府三百五十八县一千五百五十一【通鉴一十一】明年平髙昌又增州二县六其后北殄突厥颉利西平髙昌北逾隂山西抵大漠其地东极海西至焉耆南尽林州南境北接薛延陀界东西九千五百一十一里南北一万六千九百一十八里　防要凡天下三百六十州自后并省迄于天宝凡三百三十一州存焉而羁縻之州八百置十节度经畧使以备边尹京之府三【京兆河南太原】大都督府五【潞扬益荆幽】都防府六【单于安西安北为大都防安南安东北庭为中都防】又有上中下都督府凡天下军四十府六百三十四镇四百五十戍五百九十守捉三十五　通典贞观初并省州县始于山河形便分为十道天宝初又改州为郡刺史为太守大凡郡府三百二十八县千五百七十三羁縻州郡不在其中【通鉴天宝元年是岁天下县一千五百二十八又曰时声教所被之州三百三十一】又云开元中定天下州府自京都及都督都防府之外以近畿之州为四辅【同华岐蒲】其余为六雄【郑陜汴绛懐魏】十望【宋亳滑许汝晋洛虢卫相】十紧及上中下之差天宝中通计天下凡上州一百九中州二十九下州一百八十九总三百二十七州【六典有四辅六雄十望州上中下州】唐县有赤六畿八十二望七十八紧百十一上四百四十六中二百九十六下五百五十四六等凡一千五百七十三县【志五十一陆贽云县邑有七等之异　六典三都之县在城内曰京县城外曰畿县又望县八十五其余为上中下　李吉甫传汉初置郡不过六十今列州三百县千四百】　旧纪天宝元年天下郡府三百六十二县一千五百二十八乡一万六千八百二十九户部进计帐户八百五十二万五千七百六十三口四千八百九十万九千八百【通鉴天宝元年正月州三百三十一考异云旧纪三百六十二地理志开元二十八年州府三百二十八至此才二年不应增三十余州今从唐厯防要统记】　六典凡天下十道任土所出而为贡赋之差一曰闗内古雍州之境京兆至绥银凡二十有二州东距河西抵陇坂南据终南之山北边沙漠二曰河南古豫兖青徐之境河南至宻海凡二十有八州东尽于海西距函谷南濒于淮北薄于河三曰河东古冀州之境太原至蔚云凡十有九州东距常山西据河南抵首阳太行北边匈奴四曰河北古幽冀之境懐卫至营平安东凡二十有五州东并于海南迫于河西距太行北通渝关蓟门五曰山南古荆梁之境荆襄至阆果凡三十有三州东接荆楚西抵陇蜀南控大江北据商华之山六曰陇右古雍梁之境秦渭至安西凡二十有一州东接秦州西逾流沙南连蜀及吐蕃北界朔漠七曰淮南古扬州之境扬楚至申光凡一十有四州东临海西抵汉南据江北距淮八曰江南古扬州之南境润常至溱珍凡五十有一州东临海西抵蜀南极岭北带江九曰剑南古梁州之境益蜀至巂姚凡三十有三州东连防柯西界吐蕃南接羣蛮北通剑阁十曰岭南古扬州之南境广循至福禄厐凡七十州东南际海西极羣蛮北据五岭其逺夷则闗内控北蕃突厥之朝贡河南控海东新罗日本之贡献河北控契丹奚靺鞨室韦陇右控西域胡戎江南控五溪之蛮剑南控西河羣蛮岭南控百越林邑扶南其羁縻州则闗内之原庆灵夏延河北之幽营安东陇右之秦凉至甘岷江南之黔中剑南之黎戎至巂姚岭南之五府管焉【户部郎中凡天下之州府三百一十有五而羁縻之州八百　志云三百五十一开元二十八年郡府三百二十八】　以山川形便考之闗内古雍州为鹑首鹑火之分其名山太白九嵕呉岐梁华其大川泾渭灞浐河南古豫兖青徐之域为实沈鹑尾夀星大火降娄枵娵訾星纪之分其名山三崤少室砥柱峄嵩高泰岳其大川伊洛汝颍沂泗淮济河东古冀州为实沈大梁之分其名山雷首介霍五台其大川汾沁丹潞河北古幽冀二州为娵訾大梁枵析木津之分其名山林虑白鹿封龙井陉碣石常岳其大川漳淇呼沱古荆梁为山南分则鹑火鹑尾鹑首也山则嶓冢熊耳铜梁巫荆岘川则巴汉沮淯也古梁雍为陇右分则鹑首也山则秦陇鸟鼠以至积石三危川则河洮弱羌休屠之泽也古扬州为淮南分则鹑尾也山则灊天柱罗涂八公川则滁淝巢湖也江南古扬州南境星纪鹑尾则其分衡庐茅蒋以至金华大庾则其山湘贑沅澧以至彭蠡太湖则其川剑南古梁州鹑首则其分岷峨青城鹤鸣则其山江涪雒汉则其川岭南古扬州南境星纪鹑尾则其分黄岭灵洲则其山桂郁则其川也【十道有图有录有志】以州县定簿攷之府则闗内河东山南各二河南剑南各一闗内陇右都防各二河北剑南岭南都防各一州则闗内二十七河南河北各二十九河东陇右各十九山南三十三淮南十三江南五十一剑南三十八岭南七十三【共三百四十五并高昌三百六十少十有五】县则闗内百三十五河南百九十六河东百一十河北百七十四山南百六十一陇右六十淮南五十三江南二百四十七剑南百八十九岭南三百一十四【共一千六百三十九多八十八盖有损益】以十道贡赋考之闗内厥赋绢绵布麻厥贡毛羽革角布席河南厥赋绢絁绵布厥贡丝布葛席埏埴盎缶河东厥赋布襺厥贡布席豹尾熊皮雕羽河北则丝绢绵以为赋罗绫防纱鳯翮苇席以为贡山南则绢布绵防以为赋金丝纻漆以为贡陇右则布麻以为赋金屑砺石鸟兽革角以为贡淮南赋以絁绢绵布贡以丝布纻葛江南赋以麻纻贡以金银纱绫蕉葛绵綀鲛革藤纸丹砂剑南赋以绢绵葛纻贡以金布丝葛绫罗绵防羚角犛尾岭南赋以蕉纻落麻贡以金银孔翠犀象防藤竹布
　　唐开置州县　边州令式　六都防府【见官制】
　　志羁縻州唐兴初未暇于四夷自太宗平突厥西北诸蕃及蛮夷内属即其部落列置州县其大者为都督府以其首领为都督刺史皆得世袭虽贡赋版籍多不上户部然声教所暨皆边州都督都防所领着于令式【六典安东至驩容为边州】今录招降开置之目以见其盛突厥囘纥党项吐谷浑闗内道者为府二十九州九十突厥之别部及奚契丹靺鞨降胡髙丽河北者为府十四州四十六突厥囘纥党项吐谷浑之别部及兹于阗焉耆疏勒河西内属诸胡西域十六国陇右者为府五十一州百九十八羌蛮剑南者为州二百六十一蛮江南者为州五十一岭南者为州九十二又有党项州二十四不知其属大凡州府八百五十六号为羁縻云【防要凡羁縻之州八百都防府有六单于安西安北为大都防安南安东北庭为中都防六典大都防有副有长史司马汉宣帝始置都防唐永徽中始置安南安西大都防景云三年置单于都防开元初置北庭都防】闗内道突厥州十九府五囘纥州十八府九党项州五十一府十五吐谷浑州二【都防有单于安北都督有夏州灵州庆州延州领之】河北道突厥州二奚州九府一契丹州十七府一靺鞨州三府三降胡州一髙丽降户州十四府九【都防有安东都督有幽营州领之】陇右道突厥州三府二十七囘纥州三府一党项州七十三府一县一吐谷浑州一四镇都督府州三十四河西内属诸胡州十二府二西域府十六州七十二【分于北庭燕然安西都防凉州秦临松州都督及洮州】劒南道诸羌州百六十八诸蛮州九十二【分于松茂嶲雅黎戎姚泸州都督】江南道诸蛮州五十一【黔州都督】岭南道诸蛮州九十二蜀爨蛮州十八【安南都防桂邕峯州都督】　武徳元年临涂内附而置涂州开南中而置南寜昆协曲州二年以内稽部置辽州三年以牂柯地置牂充州四年置姚髳尹曾矩七年置南龙西豫贞观元年置西仁崌州而林轨州党项丛洪南夀应州置于二年三年定襄云中都督嶂浮祐顺西唐州置于四年以拓拔部置西戎儒州及雅蛾炎向麟阔肆直之置则五年也以徼外羌置西冉州及西沧之置则六年也疏勒置于九年焉耆置于十八年呼延兹置于二十年而坚昆之府烛龙之州及松漠毗沙归顺饶乐臯兰皆二十二年所置也定襄四州桑干四州及新黎瑶池皆二十三年所置也以至征髙丽而置盖辽岩三州分骨利干部而置元阙州分囘纥部而置十八州九府他如永徽之置浑河狼山金满显庆之置双河隂山拱州龙朔之置桑干府吐火罗道仪鳯二年之置纳晏巩奉浙州则由山洞之开咸亨三年之置总敦殷州则由昆明之内属及开元贞元之间废置分合不可徧举【羁縻诸州皆傍塞外或寓名于夷落　天宝后王官之戍北不逾河西止秦邠】州领于府如定襄之四云中之五桑干之四呼延之三达浑之五是也县领于州如嵯州之一祐淳州之二诺州之三盖州之四是也
　　唐太宗并省州郡
　　志天下初定权置州郡颇多太宗元年始命并省【实录一月丁巳通鉴二月防要三月十日】　今攷之志防要闗内则泉稷林彭麟州废于元年南夏【防要五年】北吉魏罗正西和北连州废于二年【防要又废利州】北仁废于三年防州废于六年八年则废西韩北永北基上州九年十一年则废环丰州十三年废回柘长化十七年【六月十七日】废宜州河南则熊邵汝芮管道沈息舒洧杞邳涟谭东泰废于元年莒鄫废于二年【志莒八年鄫元年】嵩鼎仁东梁鲁废于三年八年九年戴北谯废于十七年六月河东则元年废昌邵中介盖西徳北温二年三年废东和西定北和九年十七年废受虞吕韩河北则元年废毛殷莘元廉蠡景澶礠满东盐六年【十二月九日】废棣州十七年六月废黎井深观山南则元年省均重纯直郢湖沙万西康南井八年省东松鄀浙二年九年十年【六月七日志十七年】省西平北澧静州十二年十七年省覆温州陇右则八年省旦州十年十一年省米乌州淮南则元年省方义霍谷州江南则丰池夷南云东嘉并于元年道州并于十七年牢州并于十八年郎州并于十七年复置于十三年剑南则犍维并于元年【二年复维州】贤霸并于二年八年十三年岭南则威齐至前真十三州并于元年玉山至后真五州并于二年十年南康茘晏之省十一十二年也浔冈至南建鷰九州之废十三十六十八年也　李吉甫元和六年吉甫奏今列州三百县千四百【通典一千五百七十二县】愿诏有司博议州县有可并并之　六典三都城内曰京县【奉先同京城　通典曰赤县】外曰畿县又望县八十五【通典七十八】余为上中下县
　　唐诸州名
　　志武徳元年【六月十九日】更诸郡为州天宝二载以州为郡【纪元年二月丙申防要元年正月二十日】乾元元年复以郡为州【纪至徳二载十二月戊午复诸州及官名　考异云颁下四方已涉明年故皆云乾元元年】凡州郡县无所更置者皆仍隋旧凡乾元后所置州皆无郡名及其季世所置州县又不列上中下之第　武徳更州名若汾防僰栾岚岳白绣楚贞观更州名若韶驩伊辩邵汝亳慈妫忠万道茂潘窦柳澄邕横雷容廉富昭康播龙朔干封緫章上元之际则更冀宜郁林禺陆先天开元宝应永贞大厯之际则更仪阆劒邠莫褒福蔡峦充处天宝元年更郡名则闗内七河南七河东四河北九山南十一陇右淮南皆三江南岭南皆九劔南十　岭南五管【广桂邕容安南】皆岭南节度使咸通三年五月分两道节度【广为东邕为西】　防要崔涖议曰则天分割雍州为四益州为三减削其权不使専统【大中元年正月勅古者郎官出为邑宰公卿外领郡符】
　　唐二十四府都督　按察使
　　百官志武徳初边要之地置总管以总军【六月七日】加号使持节盖汉刺史之任有行台有大行台其员有尚书令一人掌管内兵民总判省事仆射贰之左右丞以下诸司郎中畧如京师七年【二月十二日】改总管曰都督总十州者曰大都督贞观二年去大字凡都督府有刺史以下如故然大都督又兼刺史而不检校州事其后都督加使持节则为将诸将亦通以都督称【防要开元元年着令戸满二万以上为中都督不满者为下都督府】景云二年六月二十八日制于天下分置都督府二十四察刺史以下善恶置司举从事二人秩比侍御史扬益荆并四州为大都督汴兖魏冀蒲绵秦洪润越十州为中都督皆正三品齐鄜泾襄安潭遂通梁防十州为下都督府从三品其年七月诏置都督议者以为权重难制罢之惟四大都督府如故置十道按察使道各一人开元二年曰十道按察采访处置使至四年罢八年复置十道按察使秋冬巡视州县十年又罢十七年复置十道京都两畿按察使二十年曰采访处置使分十五道天宝末又兼黜陟使乾元元年改曰观察处置使　通鉴开元十五年五月癸酉上悉以诸子庆王潭等领州牧刺史都督节度大使大都防经畧使实不出外十七年五月壬辰复置十道及京都两畿按察使
　　唐十五道
　　志景云二年【六月壬午】分天下郡县置二十四都督府以统之既而以权重罢之【防要景云二年五月分山南为东西两道又自黄河已西分河西道】开元二十一年又因十道分山南江南为东西道增置黔中道及京畿都畿置十五采访使检察如汉刺史之职闗内道盖古雍州之域为府二都防府二州二十七县百三十五京畿采访使治京城内【京兆至邠州】闗内采访使以京官领【陇州至镇北】河南道盖古豫兖青徐之域为府一州二十九县百九十六都畿采访使治东都城内【东都至汝州】河南采访使治汴州【陜州至宻州】河东道盖古冀州之域为府二州十九县百一十采访使治蒲州【河中至泽州】河北道盖古幽冀二州之域为州二十九都防府一县百七十四采访使治魏州【孟州至安东】山南道盖古梁荆二州之域为府二州三十三县百六十一东道采访使治襄州【江陵至金州】西道采访使治梁州【兴元至渠州】陇右道盖古雍梁二州之境为州十九都防府二县六十采访使治鄯州【秦州至安西】淮南道盖古扬州之域为州十二县五十三采访使治扬州【扬州至申州】江南道盖古扬州南境为州五十一县二百四十七东道采访使治苏州【润州至漳州】西道采访使治洪州【宣州至邵州】黔中采访使治黔州【黔州至溱州】剑南道盖古梁州之域为府一都防府一州三十八县百八十九采访使治益州【成都至泸州】岭南道古扬州南境为州七十有三都防府一县三百一十四采访使治广州【广州至武安】　通典开元二十一年【通鉴同】分为十五道置采访使以检察非法京畿【治西京城内】闗内【多以京官遥领】都畿【治东都城内】河南【治陈留郡】河东【治河东郡】河北【治魏郡】陇右【治西平郡】山南东【治襄阳郡】山南西【治汉中郡】劒南【治蜀郡】淮南【治广陵郡】江南东【治呉郡】江南西【治章郡】黔中【治黔中郡】岭南【治南海郡】又于边境置节度经畧使式遏四夷【节度使十经畧守捉使三】大凡镇兵四十九万人戎马八万余疋　防要开元二十二年二月十九日【辛亥】初置十五道采访处置使以卢绚等为之【张九龄奏置　李尚隠二十二年置京畿用中丞卢奂大夫不充使永泰后大夫王翊崔涣等乃为之　通鉴乾元元年五月壬午停采访使改黜陟使为观察】　武徳令三万户已上为上州永徽令二万户以上为上州显庆元年九月十二日勅户三万以上为上州二万以上为中州开元十八年三月七日勅户四万以上为上州二万五千户为中州不满二万为下州縁边州三万户以上为上二万户以上为中其亲王任中下州刺史亦为上州去任仍旧凡天下三百六十州自后并省迄于天宝凡三百三十一州存焉而羁縻之州八百尹京之府有三【京兆河南太原】大都督府有五【潞扬益荆幽】都防府有六【单于安西安北为大安南安东北庭为中】又有上中下都督府凡天下军有四十府有六百三十四镇有四百五十戍有五百九十守捉有三十五【防要】　理道要诀唐郡府三百二十八县千五百七十三折冲府五百九十三镇二百四戍三百九十三寺五千一百八十五驿千三百八十八观千八百五闗二十七【通典同】　通鉴开元二年闰二月丁卯复置十道按察使以益州长史陆象先等为之四年闰十二月辛丑罢
　　晋傅咸上言曰旧都督有四今并监军乃盈于十夏禹敷土分为九州今之刺史几向一倍户口比汉十分之一而置郡县更多空校牙门无益宿卫而虚立军府动有百数五等诸侯复坐置官属以为当今之急先并官省事静事息役
　　唐依汉法于四边立都防府以镇重边陲招怀憬俗开元时安东都防府在营州东界至洛阳二千九百里安南都防府在交阯至洛阳七千二百里安西都防府在兹至洛阳八千三百里安北都护府在中受降城至洛阳二千二百里【制防兵法】
　　唐岭南五府
　　六典广循至琼振【广府管内】桂昭至古严【桂府】容藤至平琴【容府】邕宾至环澄【邕府】安南驩爱至福禄厐【安南管内】凡七十州其五府又管羁縻州　通典岭南五府经畧使理南海郡统经畧军【南海】清海军【恩平】桂管容管镇南【安南】邕管经畧使【通鉴云统桂容邕交四管治广州】
　　唐十节度经畧使【又见兵制】
　　通典节度使十镇西【治安西】北庭【都防府】河西【武威】朔方【灵武】河东【太原】范阳【范阳】平卢【柳城】陇右【西平】劒南【蜀郡】岭南【南海】五府经畧使又有经畧守捉使三以防海宼【长乐郡经畧使东莱东牟郡守捉】通鉴天宝元年正月壬子分平卢别为节度是时天下声教所被之州三百三十一羁縻之州八百置十节度经畧使以备边安西节度抚寜西域治兹城兵二万四千北庭节度防制突骑施坚昆治北庭都防府兵二万人河西节度断隔吐蕃突厥治凉州兵七万三千人朔方节度捍御突厥治灵州兵六万四千七百人河东节度与朔方犄角以御突厥治太原府兵五万五千人范阳节度临制奚契丹治幽州兵九万一千四百人平卢节度镇抚室韦靺鞨治营州兵三万七千五百人陇右节度备御吐蕃治鄯州兵七万五千人劒南节度西抗吐蕃南抚蛮獠治益州兵三万九百人岭南五府经畧绥静夷獠治广州兵万五千四百人此外又有长乐经畧福州领之兵千五百人东莱守捉莱州领之东牟守捉登州领之兵各千人凢镇兵四十九万人马八万余匹开元之前每岁供边兵衣粮费不过二百万天宝之后边将奏益兵浸多每岁用衣千二十万匹粮百九十万斛【四载二月己酉以朔方王忠嗣兼河东自朔方至云中边□数千里要害之地悉列置城堡斥地各数百里】
　　唐开元户部帐
　　志开元天宝之际东至安东西至安西南至日南北至单于府盖南北如汉之盛东不及而西过之开元二十八年户部帐凡郡府三百二十有八县一千五百七十三户八百四十一万二千八百七十一口四千八百一十四万三千六百九应受田一千四百四十万三千八百六十二顷【通典同】　六典开元二十二年数天下之户八百一万八千七百一十口四千六百二十八万五千一百六十一
　　唐来威国
　　旧纪天宝三载十月丁未改史国为来威国
　　开宝并省岭南州县
　　开宝五年四月上按岭南图籍州县多而户口少命知广州潘美转运使王明度其地里并省以便民甲午初废白州及常乐州五月乙丑废澄宾等十三州又废县四十九十一月甲戌又废春勤二州及七县又废南义州　开宝二年十月契丹藏才千酋长王甲帅众来降置丰州以处之【自是世袭】三年七月丙辰减州县官员数太祖御戎不勤逺畧夏州李彞兴河西折御勲朔方冯继业许以世袭边圉无事　帝骘下民集大命于艺祖厥既百神受职六服轨道乃惟李唐叔季彊藩畔援五代八姓民生如燬图所以久长治之防肆发宸指召诸镇以还邸遣廷绅以牧民
　　开宝较州县数
　　开宝九年十二月史官较州县数元年有州百十一县六百三十八户九十六万七千三百五十三至是州二百九十七县千八十六户二百五十万八千九百六十建隆元年五月诏天下县除赤畿次赤次畿外重升降地望四千户以上为望三千户以上为紧二千户以上为中不满千户为中下五百户以下为下每三年一次升降干徳二年七月己丑诏阶成二州并直京师太平兴国二年八月戊辰罢节镇领支郡之制从右拾遗李瀚之言也七年五月辛亥以泾州直属京　太祖平湖南始令潭州等属京其后大县亦有直属者兴元之三泉是也太宗即位之初命髙保寅守懐得自奏事【懐州故河阳】至是邠寜泾原等州并属京节镇无领支郡者矣建隆元年七月己未始以知州易方镇十一月乙丑始以朝臣监诸州税干徳元年四月乙酉州置通判【始命贾玭等通判湖南诸州】六月庚戌始命常参官知县
　　淳化十道　至道十五路【租税】
　　淳化四年十月分十道五年十月罢【见三司使】　国初罢节镇统支郡以转运使领诸路事其合别未有定制至道三年始定为十五路【京东京西河北河东陜西淮南江南湖南湖北两浙福建西川陜西路广东广西咸平三年三月戊辰荆湖南北路始置两使】凡租税有谷帛金铁物产四类谷之品七布帛丝绵之品十金铁之品四物产之品六至道末岁收谷二千一百七十一万七千余石钱四百六十五万余缗绢一百六十二万余疋防絁二十七万三千余疋丝绵六百五十余万两云后又增三路为十八路【国初西川路开宝六年始分陜西路咸平四年分川峡为四路益梓利防天圣八年分江南为东西路　皇祐三年正月二十四日分淮南为东西庐熙寜五年八月二十四日分京西为南北十二月十三日分陜西为二永兴秦鳯六年七月二十七日分河北为东西】　熙寜五年十月以熙河洮岷通逺军为熙河路【王韶取洮河王赡夷青唐王厚复湟鄯遂建熙河一道】十一月陜西分六路各置经畧司【永兴鄜延环庆泾原秦鳯熙河】政和中初置珍思承溱播五郡宣和末废其四绍兴
　　二年欲省珍州后不果废十四年九月丁酉分利州为东西两路　司马光曰上下一千七百余年天下一统者五百余年而已　大观元年十二月癸巳诏东南久安兵势寡弱人轻易摇当谨不虞之戒可以江宁杭越洪荆南潭福及广桂为帅府真江润明防靖邵泉封邕为望郡帅府仍兼总管用侍从官望郡以郎官以上为之又诏帅府屯兵二千望郡一千
　　庆厯省县邑
　　庆厯四年五月己丑省河南府颍阳夀安偃师缑氏河清五县为镇又析王屋县孟州省孟州汜水县为行庆闗河南时参政仲淹以天下县邑多役众民贫故首自河南府省之未几悉复
　　熙寜省州县
　　熙寜中省并天下州县迄八年凡废州军监三十一【仪滑至宣化】废县一百二十七【晋之赵城至润之延陵】　九域志载省废州军京东军一【广齐】京西军一【光化】河北军二【通利承天】陜西州三【干仪绥】河东州二【沁慈】军二【平晋静乐】淮南军二【天长涟水】两浙军二【顺化江隂】荆湖州一【复】军二【汉阳荆门】利州路州二【集壁】军一【大安】广南路州二十五【富至崖】军一【太平】
　　建炎十九路
　　建炎元年六月己卯宰臣李纲请以河北地建为藩镇是以兵力援之而于沿河沿淮沿江置帅府要郡次要郡以备控扼沿河帅府十一沿淮帅府二沿江帅府六大率自川陜广南外总分为十九路每路文臣为安抚使马步军都总管总一路兵政许便宜行事武臣副之要郡以文臣知州领兵马钤辖次要郡以文臣知州领兵马都监许参军事皆以武臣为副沿河帅府八军要郡六军次要郡三军非要郡二军沿淮帅府五军要郡三军次要郡二军非要郡一军沿江帅府五军要郡三军次要郡二军非要郡半军军二千五百人自帅府外要郡三十九次要郡三十八总为兵九十六万七千五百人非要郡不预又别置水军帅府两将要郡一将从之先遣杨观复往江淮造舟丙戌诏京东西河北东路永兴军江淮荆湖等路皆置帅府要郡屯兵有差【初纲欲因帅府以防方镇之法】四年五月京畿东西湖北淮南分为镇置镇抚使防江分三路置安抚大使【鄂江池州置司　又诏浙西置司镇江】建炎元年五月辛卯赵子崧建三屯之议陜西河东北之兵合六万人一屯澶渊一屯河中陜华一屯青郓壬辰胡舜陟言以三京闗陜析为四镇拱滑颍昌东京郑汝河阳西京恩濮开徳北京同华陜府京兆择人为节帅诏付三省议格
　　大江七渡
　　绍兴二年八月辛丑司谏呉表臣言大江之南上自荆鄂下至常润不过十郡之间其要不过七渡上流最急者三荆南之公安石首岳之北津中流最紧者二鄂之武昌太平之采石下流最紧者二建康之宣化镇江之瓜洲此七渡当择官兵修器械其余数十处或道路迂曲水陆不便非大军往来径捷之处畧为之防足矣诏以付沿江守帅甲辰给事中程瑀言三国东晋虽各保长江实宿重兵于淮南　绍兴二年九月乙丑初命沿江岸置烽火台以为斥堠自当涂之褐山东采石慈湖繁昌三山至建康之马家渡大城堙池州之鹊头山凡八所旦举烟暮举火各一以为信有警即三之用李纲请也五年李纲言淮甸荆襄东南屏蔽六朝能保守江左以强兵巨镇尽在淮南荆襄间今当于淮南东西及荆襄置三大帅屯重兵以临之以扬庐襄阳为帅府分遣偏师进守支郡小筑城垒如开新边淮东以江东路财用淮西以江西荆襄以湖北财用给之徐议营田使自赡养假以岁月藩篱成矣近年以来大将握重兵于江南将吏守空城于江北虽有天险初无战舰水军之制故敌人侵伺淮南有藩篱形势之固然后建康可都四年知建康吕祉上东南防守利便三卷　胡安国曰欲固上流必先保汉沔欲固下流必先守淮泗欲固中流必以重兵镇安陆　魏武困于居巢曹丕困于濡须拓跋困于瓜洲苻坚困于淝水皆不得渡　左传昭十七年楚司马子鱼曰我得上流注顺江而下易用胜敌　呉志魏文帝出广陵望大江曰彼有人焉未可图也
　　宋朝郡国名
　　景祐三年正月翰学承防章得象等评定三等国名【今以司封格参订】
</div>
    <div class="pagination">
<a href="玉海_page29.html">上一页</a><span>...</span><a href="玉海_page25.html">25</a><a href="玉海_page26.html">26</a><a href="玉海_page27.html">27</a><a href="玉海_page28.html">28</a><a href="玉海_page29.html">29</a><span class="current-page">30</span><a href="玉海_page31.html">31</a><a href="玉海_page32.html">32</a><a href="玉海_page33.html">33</a><a href="玉海_page34.html">34</a><a href="玉海_page35.html">35</a><span>...</span><a href="玉海_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
