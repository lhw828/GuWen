<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 724 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 724 页/共 736 页
  </h1>
  <div class="content">
   桓公二年七月公及戎盟于唐修旧好也。
    僖公三十二年四月卫人侵狄秋卫人及狄盟。
    文公八年十月公子遂会伊雒之戎盟于暴。
    哀公十九年秋三夷男女及楚师盟于敖秦昭襄王时板蛮夷居巴郡阆中时有一白虎常从群虎数游秦蜀巴汉之境伤害千馀人昭王乃重募国中有能杀虎者赏邑万家金百镒时有巴郡阆中夷人能作白竹之弩乃登楼射杀白虎昭王嘉之而以其夷人不欲加封乃刻石盟要复夷人顷田不租十妻不算伤人勿论杀人得以赕（他滥切）钱赎死盟曰：秦犯夷输黄龙一双夷犯秦输清酒一锺夷人安之。
    汉宣帝时与呼韩邪单于约束自长城以南天子有之长城以北单于有之有犯塞辄以状闻有降者不得受。
    元帝时遣车骑都尉韩昌光禄大夫张猛送呼韩单于侍子昌猛见单于民众益盛塞下禽兽尽单于足以自卫不畏郅支闻其大臣多劝单于北归者（塞下无禽兽则射猎无所得。又不畏郅支故欲北归旧处）恐北去後难约束（不可更共昌为言要）昌猛即与为盟约曰：自今以来汉与モ奴合为一家世世毋得相诈相攻有窃盗者相报行其诛偿其物（汉人为盗于モ奴匈奴人为盗于汉皆相报告而诛偿）有寇发兵相助汉与モ奴敢先背约者受天不祥令其世世子孙尽如盟昌猛与单于及大臣俱登モ奴诺水东山（诺水即今突厥地诺真水也。）刑白马单于以径路刀金留犁挠酒（径路モ奴宝刀也。金契金也。留犁饣卞属也。挠呼高切和也。搅也。契金着酒中挠搅饮之）以老上单于所破月氏王头为饮器者共饮血盟（昌猛还奏事公卿议者以为单于保塞为藩虽欲北去犹不能为危害昌猛擅以汉国世世子孙与夷狄诅盟令单于得以恶言上告于天羞国家伤威重不可行宜遣使往告祠天与解盟昌猛奉使无状罪至不道帝薄其过有诏昌猛以赎论勿解盟）平帝时西域车师後王句姑（句音钩）去胡来王唐兜（为其去胡而来降汉故以为王号）降モ奴诏令单于执还使中郎将王萌待西域恶都奴界上逆受（恶都奴西域之谷名也。逆受逆而受之）单于遣使送到国因请其罪使者以闻有诏不听（不免其罪）会西域诸国王斩以示之乃造设四条（更新为此制也。）中国人亡入モ奴者乌孙亡降モ奴者西域诸国佩中国印绶降モ奴者乌桓降モ奴者皆不得受遣中郎将王骏王昌副校尉甄阜王寻使モ奴班四条与单于杂函封（与玺书同函而封之）付单于令奉行因收故宣帝所为约束封函还。
    宋师子国王刹利摩诃南奉表遣一白衣送牙台像以为信誓（史缺年月）。
    唐高祖武德七年八月颉利突利二可汗举国入寇道自原州连营南上太宗时为秦王受诏北讨与虏遇於豳州鬼徒震骇因而请和太宗许之结盟而去（又云：突利武德初深自结太宗亦以恩抚之结为兄弟与盟而去）。
    太宗以武德九年八月即位是月辛巳突厥寇高陵癸未帝幸渭水之上与颉利隔津而语责其负约颉利请和诏许之乙酉幸城西刑白马与颉利同盟于便桥之上突厥引兵而退。
    高宗麟德二年八月开府仪同三司新罗王金法敏熊津都尉扶馀隆盟于百济之熊津城初百济自扶馀璋与高丽连和屡侵新罗之地新罗遣使入朝求救相望於路及苏定方既平百济军回馀众。又叛镇守使刘仁轨仁愿等经略数年渐平之诏扶馀隆归抚馀众及令与新罗和好至是刑白马而盟先祀神祗及川谷之神而後软血其盟文曰：往者百济先王迷於顺逆不敦邻好不睦亲姻结高丽交通倭国共为残暴侵削新罗剽邑屠城略无宁岁天子悯一物之失所怜百姓之无辜频命行人遣其和好负险恃远侮慢天经皇赫斯怒恭行吊伐旌旗所指一戎大定固可潴宫污宅作诫来裔塞源拔本垂训後昆然怀柔伐叛前王之令典兴亡继绝往哲之通规事必师古传诸曩册故立前百济太子司稼正卿扶馀隆为熊津都督守其祭祀保其桑梓依倚新罗长为与国各除宿憾结好和亲恭承诏命永为藩服仍遣使人右威卫将军鲁城县公刘仁愿亲临劝谕具宣成旨约之以婚姻申之以盟誓刑牲软血共敦终始分灾恤患恩。若兄弟祗奉纶言不敢失坠既盟之後共保岁寒。若有背盟二三其德兴兵动众侵犯边陲明神监之百殃是降子孙不育社稷无守祀磨灭罔有遗馀故作金书铁券藏之宗庙子孙万代无敢违犯神之听之是享是福刘仁轨之辞也。歃讫埋书牲币於坛之壬地藏其书於新罗之庙，於是仁轨领新罗百济眈罗倭人四国使浮海西还以赴太山之下。
    玄宗开元二年五月吐蕃宰相坌达延献书于宰臣曰：两国地界事资蚤定界定之後然後立盟书大夫解琬昔在安西界望使会于河源相与展议蕃之愿也。帝闻之命左散骑常侍解琬使於河源宰臣魏知古姚崇卢怀慎等致书报达延曰：承屯聚兵马初不知者颇亦为疑但以彼国君臣素敦信义况立盟誓。又结婚姻悠悠之谈复何足信。若见利忘义破亲负约神道不远何以逃殃自见来书果符意揣两国和好百姓安宁永绝边患，岂非好事所论分界先有盟书今奉敕令左散骑常侍解琬往河源与公平章解琬国之重臣素有德行言无二诺众所共推昔尝充使西安备谙彼之境土今遣将命实惟命焉琬既行敕琬赍神龙二年吐蕃誓文与达延定界（臣钦。若等曰：神龙二年盟誓事史缺）。
    六月吐蕃使其宰相尚钦藏及御史名悉猎来献盟书帝御承天门楼命有司引见置酒於内殿享之十一月己酉赐丹书铁券于奚都督乌褐颉利发契丹伊彳建啜。
    六年十一月吐蕃遣使奉。表曰：仲冬极寒伏惟皇帝舅万福使典军马集并吐蕃使判悉猎等同至其书共传语并悉具委所缘和事者孝和帝在日其国界并是逐便断当讫彼此亦已盟誓汉宰相等官入誓者仆射豆卢钦望魏元忠中书令李峤侍中纪处讷萧至忠侍郎李回秀尚书宗楚客韦安石杨矩等一十人吐蕃宰相等亦同盟誓讫遂迎公主入蕃彼此安稳於後太上皇登极亲好并相和同虽复如旧其汉宰相入誓者并已殁于後宰相不知已前要契当令望重立盟誓舅甥各亲署盟书宰相依旧作誓彼此相信亦长安稳此处使人论乞力徐尚奔时宋俄等前後七回入汉比论皇帝舅亲署誓书事复遣宰相作誓外甥亦亲署宰相亦作咒如此使七回来去阿舅却报言舅甥亲自手署誓书及彼此宰相作咒阿舅云：大是好事及至今日阿舅手署不见宰相作咒亦无。又西头张玄表将兵打外甥百姓。又李知古亦将兵打外甥百姓既缘如此违誓失信所以吐蕃遂发兵马今奉阿舅书以前所有嫌恶并悉不论自今以後依前和睦大是好事在此外甥亦同阿舅来意阿舅必定和好所以遣使人往来亦得文不须重盟誓者缘孝和皇帝时旧汉宰相人盟誓者并无阿舅必以和好不重作盟誓彼此不相信要须新立盟誓即日未知国事亦不繇官寮并皆自决但是百姓拟遣安业久长快活阿舅书上虽道和好意中不专知有何益今日必定和好此处速却回的实相报来书云：乞力徐此集兵马者准旧例兵马新旧交替。若道别集兵马并是虚言。又往者平论地界白水已来中间并合空昨秋间郭将军率聚兵马於白水筑城既缘如此吐蕃遂於界内道亦筑一城其两国和同亦须迎送使命必。若不和其城彼此守捉边境。又以北突厥骨吐禄共吐蕃交通者旧时使命实亦交通中间舅甥和睦已来准旧平章其骨吐禄阿舅亦莫与交通外甥亦不与交今闻阿舅使人频与骨禄交通在此亦知为不和中间有突厥使到外甥处既为国王不可久留外国使人遂却送归即日两国和好依旧断当吐蕃不共突厥交通如舅不和自外诸使命何入蕃任伊去来阿舅所附信物并悉领外甥今奉金胡瓶一玛瑙杯一伏惟受纳。
    十八年十月吐蕃使名悉猎等至京诏御史大夫崔琳充使报聘仍於赤岭各竖分界之碑约以更不相侵（二十二年遣将军李于赤岭分界立碑）。
    二十四年吐蕃与汉树栅为界置守捉使河西节度使散骑常侍崔希逸谓吐蕃将乞力徐曰：两国和好，何须守捉妨人耕种请皆罢之以成一家，岂不善也。乞力徐报曰：常侍忠厚，必是诚言但恐朝廷未必皆相信任万有一人交构掩吾不备後悔无益也。希逸固请之遂发使与乞力徐杀白狗为盟各去守备，於是吐蕃畜牧被野。
    天宝元年九月以护密国王子颉吉里匐遣使上表请北吐蕃来属赐铁券曰：咨尔护密王子颉里匐夫藩可寄惟信是从节义可积虽远无隔卿之先代常附国朝通使有常书译相次自卿父继立近阻强邻被制凶威有乖夙志今遂能献诚款潜归怀自非心晤远图何以克存先意念此诚恳嘉尚尤深今赐卿丹书铁券以旌忠孝长表信义永传子孙日月同明山河齐久可不美欤可不慎欤。
    肃宗元年建寅月吐蕃使来朝请和敕宰相於中书设宴将诣光宅寺为盟使者曰：蕃法盟誓取三牲血歃之无向佛寺之事请明日复於鸿胪寺软血以申蕃戎之礼从之。
    代宗广德三年秋回纥犯边先以关内副元帅。《郭子》仪屯泾阳十月回纥首领罗达工等率其众二千馀骑诣泾阳请降子仪许之合胡禄都督等与宰相磨咄莫贺达于宰相敦莫贺达于宰相梅都毗伽将军宰相揭拉裴罗达于宰相梅录大将军罗达于平章事海宁达于等子仪先执杯合胡禄都督请咒子仪咒曰：大唐天子万万岁回纥可汗亦万万岁。若起负心背盟约者身死阵前家口屠戮合胡禄都督等失色及杯至即译曰：如令公盟约皆喜。
    永泰元年三月吐蕃遣使请和诏宰臣元载杜鸿渐与之盟于兴唐寺。
    大历二年四月宰臣及内侍鱼朝恩与吐蕃使同盟于兴唐寺。
    德宗建中二年十二月入蕃使判官监察御史常鲁与吐蕃使论悉诺罗等至自蕃中初鲁与其使崔汉衡至列馆赞普令止之先命取国信敕书既而使谓汉衡曰：来敕云：所贡献物并领讫今赐外甥少信物至宜领取我大蕃与唐舅甥国耳何得以臣礼见处。又所欲定界州之西请以贺兰山为界其盟约请依景龙二年敕书云：唐使到彼外甥先与盟誓蕃使到此阿舅亦亲与盟乃徼汉衡遣使奏定鲁使还奏帝为改敕书以贡献为进以赐为寄以领取为领之。且谓曰：前相杨炎不循故事致误此耳其定界盟约并从之。
    三年十月以都官员外郎樊泽兼御史中丞入吐蕃计会使初汉衡与吐蕃约以十月十五日定界盟誓汉衡到商度未决已过其期遂命泽诣结赞复定盟会期。且告遣陇右节度使中书侍郎平章事张镒与之同盟泽至故原州西与结赞相见约以来年正月十五日会盟於清水西。
    四年正月诏陇右节度使张镒与吐蕃相尚结赞等盟於清水将盟镒与结赞约各以二千人赴坛所执兵者半之列於坛外二百步散从者半之分立坛下镒与宾佐齐抗及会盟官崔汉衡樊泽常鲁于ν等十人皆朝服结赞与其本国将相论悉颊藏论藏热乞利ヌ斯官者论乞力徐等七人俱升坛为盟初约汉以牛蕃以马为牲镒耻与之盟将杀其礼乃请结赞曰：汉非牛不田蕃非马不行今请以羊豕犬三物代之结赞许诺时塞外无豕结赞请出羝镒出犬白羊乃於坛北刑之杂血二器而歃盟文曰：唐有天下恢奄禹迹舟车所至莫不率俾以累圣重光卜年惟永彰王者之丕业被四海以声教与吐蕃赞普代为婚姻固结邻好安危同体甥舅之国将二百年其间或因小忿弃惠为雠封疆骚然靡有宁岁皇帝践祚愍兹黎元俾释俘囚以归蕃落蕃国展礼同兹叶和行人往复累布成命是必诈谋不起兵革不用矣。彼犹以两国之要求之永久古有结盟今请用之国家务息边人外其故地弃利蹈义坚盟从约今国家所守界泾州西至弹筝峡西口陇州西至清水县凤州西至同谷县暨剑南西川大渡水东为汉界蕃国守镇在兰渭原会西至临洮。又东至成州抵剑南西界磨些诸蛮大渡水西南为蕃界其兵马镇守之处州县见有居人彼此两边见属汉诸蛮以今所分见住处依前为定其黄河以北从故新泉军直北至大碛直南至贺兰山骆驼岭为界中间悉为田盟文有所不载者蕃有兵马处蕃守汉有兵马处汉守并依见守不得侵越其先未有兵马处不得新置并筑城堡耕种今二国将相受辞而会斋戒将事告天地山川之神惟神临无得愆坠其盟文藏于宗庙副在有司二国之成其永保之结赞亦出盟文不加于坎但埋牲而已盟毕结赞请镒就坛之西南隅佛幄中焚香为誓誓毕复升坛饮酒献酬之礼各用其物以将厚意而归四月加蕃使崔汉衡检校工部尚书帝初令宰相尚书与蕃相区颊赞盟于丰邑里坛所将盟以清水之约疆埸不定遂罢因留颊赞未遣复令汉衡决於赞普七月以国子祭酒李揆为礼部尚书御史大夫入蕃会盟使壬辰命宰相李忠臣卢杞关播右仆射崔宁工部尚书乔琳御史大夫于颀太府卿张宪恭司农卿秀实少府监李昌夔京兆尹王左金吾卫大将军浑等与吐蕃宰相区颊赞等会盟於坛所初于ν至自蕃中与尚结赞约疆埸既定请归其使从之以丰邑坊盟坛在京城之内非便请卜坛於京城之西其礼如清水之仪先盟二日命有司告太庙盟官致斋三日朝服升坛宰相关播跪读盟文盟毕宴赐而遣之甲午以李揆为右仆射兼官充使如故。
    贞元三年五月戊子以侍中浑为吐蕃清水会盟使兵部尚书崔汉衡为会盟副使司勋员外郎郑叔矩为判官己丑浑赴会盟所帝令统众二万馀。又遣华州潼关节度骆元光赴之乙巳帝令宰臣召吐蕃使谕结赞等於中书议会盟之所初崔氵与尚结赞约复会盟于清水。且先归我盐夏二州结赞固云：清水非吉地请盟于原州之土梨树。又请盟毕归二州氵遣使与结赞同奏帝将怀柔故皆从之约以闰五月十五日盟于土梨树丁未帝召宰相议与吐蕃会盟之所先是左神策将马有麟奏土梨树地多险隘恐戎军隐伏不利於我平凉川四隅坦平。且近泾州就之为便及是定盟所于平凉川从有麟之言也。时蕃使论结赞已复命遽追告还而遣之闰五月辛未浑与蕃相结赞会盟于平凉初与结赞约以兵三千人列于坛之东西散手四百人至坛下及将盟。又约各遣游军以相觇伺结赞拥精骑数万於坛西蕃之游军贯穿我师之将梁奉贞率六十骑为游军才至蕃中皆被执留不虞也。结赞。又遣谓曰：请侍中已下服衣冠剑佩以俟命盖诱其下马将劫持之与副使兵部尚书崔汉衡监军特进宋奉朝等皆入幕次坦无他虞结赞命伐鼓三声其声呼讠而至遽出自幕後偶得他马不加御伏於鬣而手加之凡驰十馀里御方及口故追骑之矢过而不伤焉惟之裨将辛荣招合数百人据北阜与贼接战须臾贼众四合荣力屈而降奉朝及判官殿中侍御史韩并为乱兵所杀汉衡及中官刘延邕俱文珍李朝清汉衡判官司勋员外郑叔矩判官检校户部郎中路泌掌书记袁同直大将扶馀准马宁及神策凤翔河东将孟日华李至言乐演明范澄马等六十馀人皆舀焉馀将士及夫役死者四五百人驱掠者千馀人咸被解夺其衣物汉衡为乱兵所击其从吏吕温以身蔽之刃中温而汉衡获免汉衡乃夷言谓执者曰：我汉使崔尚书也。结赞与我善汝欲杀我结赞亦杀汝乃舍之尽驰而西行既而面缚各以一木自领於身以毛绳三束之。又以绳连其而牵之夜皆踣之於地以绳各系於一橛。又以毛都覆之守卫者卧其上以防其亡逸也。以甲戍至故原州结赞坐於帐中召与相见数让国家因怒浑曰：武功之力皆我之力许以泾州灵州相报竟食其言负我矣。举国所怨本劫是盟在擒也。吾遣以金银饰桎梏待将献於赞普既已失之虚致君等耳当遣君辈一二人归报家族也。吕温带疮亦至结赞嘉其义厚给赉之结赞率其众屯於石门遣中官俱文珍浑之将马宁马燧之将马归於我遂送汉衡叔矩等囚於河州辛荣扶馀准等或囚於故郭州故鄯州分囚之结赞本请杜希全李观同盟将劫执二节将乘其锐来犯京师希全等既不行。又欲劫执浑长驱入寇其始谋狡蠹如此癸酉帝遣中官王子常赍诏书以遗结赞蕃界不纳而还初与骆元光将发泾州元光谓曰：本奉诏命令营於藩原堡以应援侍中窃以藩原堡去盟所六七十里蕃情多诈侍中倘有急我何繇知之请次为营以虞其变以非诏旨固止之元光竟与同进之营西去盟所二十馀里元光营次之其濠栅颇深固之濠栅可逾焉及单骑奔归未及其营守将李朝彩不能整众多已奔散之至也。空营而已器械资粮悉弃之赖元光之众阵於营中既入贼追骑方退元光乃先进辎重次与俱申其号令严其部伍而还时以为有将帅之风焉帝特嘉之赐良马十疋金银器及锦采甚厚复镇于奉天七月甲寅侍中浑自会盟所来朝素服待罪有诏释之而後谒见（宰相柳浑曰：吐蕃叛服无常难以信结李晟曰：今日之事诚如浑言事具宰相识量门）。
    穆宗长庆元年九月吐蕃请盟帝许之宰相欲重其事请告太庙太常礼院奏曰：谨按肃宗代宗故事与吐蕃会盟并不告庙惟德宗建中末与吐蕃会盟於延平门欲重其诚信特令告庙至贞元三年会於平凉亦无告庙之文伏以事出一时。又非经制求之典礼亦无其文今谨参详恐不合告从之乃命大理卿兼御史大夫刘元鼎充西蕃会盟使以兵部郎中兼御史中丞刘师佐为副尚舍奉御兼监察御史李武京兆府奉先县丞兼监察御史李公度为判官是年十月命宰臣崔植王播杜元[A13C]并赴与吐蕃誓坛所太常礼院奏应赴会盟官尚书右仆射韩皋御史中丞牛僧孺吏部尚书李绛兵部尚书萧亻免户部尚书杨於陵礼部尚书韦绶太常卿初赵宗儒司农卿裴武京兆尹柳公绰右金吾卫将军郭钅从并令赴坛所其誓辞曰：维唐承天抚有八声教所臻靡不来廷兢业斋栗惧其陨颠缵武绍文叠庆重光克彰哲罔忝洪绪十有二叶二百有四载则我太祖权明号而建不拔铺鸿名而垂永久类上帝以嘉应享皇灵以酬景福曷有怠已越岁在癸丑冬十月癸酉文武孝德皇帝诏丞相臣植臣播臣元[A13C]等与大蕃和使礼部尚书论讷罗等会盟于京师坛于城之西郊坎于坛北凡读誓刑牲加书复壤陟降周旋之礼动无违者盖所以偃兵息人崇姻继好樊建远略规恢长利故也。原夫昊穹上临黄祗下载茫茫蠢蠢之类必资官司为厥宰臣苟无统纪则相灭绝中夏见管维唐是君西裔一方大蕃为主自今而後屏去兵革宿忿旧恶廓然消除追崇舅甥曩昔击援边候撤警戍烽韬烟患难相┰暴掠不作亭障瓯脱绝其交侵襟带要害谨守如故彼无此诈此无彼虞呜呼爱人为仁保境为信畏天为智事神为礼有一不至遘灾于躬塞山崇崇河水汤汤日吉辰良奠其两疆西为大蕃东实巨唐文臣执简播告狄方大蕃赞普及宰相钵阐布尚绮心儿等先寄盟文要节云：蕃汉二邦各守见管本界彼此不得征讨不得相为寇雠不得侵谋境土。若有所疑或要捉生问事优给衣粮放还今并依从更无添改预盟之官十七人皆列名焉是月刘元鼎等与论讷罗同赴吐蕃本国就盟仍敕元鼎到彼令宰相已下各于盟文後自书名元鼎至磨容馆之间与蕃给事中论悉热拥千馀骑议盟事於藏河北川中时赞普建衙帐于野以栅枪为垒每十步攒长槊百枝而中建大旆次第有三门相去百步门有甲士巫祝乌冠虎带击鼓挣箭入者必搜索而进内起高台环以宝帐曰：金帐其中缘饰多以金为蛟螭虎豹之状至甚精巧元鼎既见赞普年可十七八号可黎可足戋衣白褐以朝霞缠头坐佩金剑国政蕃僧号钵掣逋立於座右侍中宰相列於台下翼日於衙帐西南具馔馔味酒器略与汉同乐工奏秦王破阵乐凉州缘腰胡渭州百戏等皆中国人也。所筑盟台阔十步高二尺汉使与蕃相及高位者十馀人相向列位酋领百馀人坐于坛下坛上设一榻高五六尺使钵掣逋读誓文则蕃中文字使人译之读讫软血惟钵掣逋不预以僧故也。盟毕於佛像前作礼使僧讽文以为誓约郁金咒水饮讫引汉使焚香行道相贺而退及元鼎回过河州元帅尚榻藏即蕃相尚绮心儿也。馆元鼎於大夏川中集东节度使将帅凡百馀人看本国所署盟文於台上高声晓读读讫因约束各守封界无相侵掠繇是太和已来陇外稍安。
    ●卷九百八十二
    ○外臣部　征讨
    夫中国之於夷狄羁縻勿绝而已其或申威攘之令举攻伐之兵亦所以讨不惠遏内侮震耀王灵攘除民患诚不得已而用之也。自帝轩之世降及三代蠢兹荒犭广尝闻猾夏盖亦陈师薄伐歼夷驱逐流乎！雅颂纪乎！春秋秦汉之後边患继作曷尝不厉兵鞠旅赋车籍马徂征燮伐以见武节或频出而无宁岁或略地而极遐徼以至宣威固圉庶民赖其保障解纷救患殊俗被乎！恩信原夫要荒之外声教罕暨鸷猛以成性贪忄林而无厌自非内敦乎！德义外施乎！武怒亦何以革其祸心而靖其乱略哉！严尤所谓戎狄之侵譬犹[B177][B150]之螫殴之而已真知言者欤。
    黄帝北逐荤粥（モ奴。《传》曰：唐虞以上有山戎猃狁荤粥居于北蛮）。
    夏后相二年征黄夷先是太康失国四夷背叛及后相即位乃征畎夷七年然後来宾。
    商成汤即位征畎夷先是后桀之乱畎夷入居岐之间成汤既兴伐而攘之。
    高宗伐鬼方三年乃克（鬼方西羌也。）。
    武乙三十五年周王季伐西落鬼戎俘二十翟王也。太丁二年周人伐燕京之戎。
    四年周人伐余无之戎克之周王季命为殷牧帅也。七年周人伐始呼之戎克之。
    十一年周人伐翳徒之戎捷其三大夫。
    周文王时西有昆夷之患北有犭严狁之难遂攘戎狄西戎之国莫不宾服。
    成王时东伐淮夷践奄（奄国在淮夷之北）迁其君薄姑（齐地）。
    穆王时戎狄不贡王行大戎获其五王。
    夷王时荒服不朝乃命虢公伐太原之戎至于俞泉获马千匹。
    宣王时命秦仲伐戎为戎所杀乃召秦仲子庄公与兵七千人伐戎破亡。又命召穆公虎平淮夷先是懿王时戎侵中国宣王兴国命将以征伐之诗人美大其功曰：薄伐猃狁至于太原（小雅六月之诗也。薄伐言逐出之）出车彭彭城彼朔方（小雅出车之诗也。彭彭盛也。朔方地也。言猃狁既去北方安静乃筑城以守）。又命方叔为将南征荆州之蛮作采芑。《诗》曰：方叔氵位止其车三千师干之试（师众干试用也。）。又曰：蠢尔蛮荆大邦为雠方叔元老克壮其犹（犹道也。）。又曰：显允方叔征伐猃狁蛮荆来威（方叔先与吉甫征伐猃狁今特往伐蛮荆皆使其来服于宣王之威）。
    襄王十五年以翟王女为后十六年复绌翟后王子带开翟人翟人遂入周襄王出奔温居外四年乃使使告急于晋晋文公初立欲修霸业乃兴师伐戎翟诛子带迎内襄王于雒邑当是时秦晋为强国晋文公攘戎狄居于西河┯雒之间（┯音へ地理志┯水出上郡白土县西东流入于河┯水即今银州银水是也。雒水今亦谓之漆沮也。）号曰：赤翟白翟二十四年狄伐晋晋侯败狄于箕缺获白翟子。
    顷王时鲁叔孙得臣败翟于咸（鲁地也。）获长翟侨如富父终甥舂其喉以戈杀之（富父终甥鲁大夫也。舂犹冲也。）埋其首于子驹之门（子驹鲁郭门名）以命宣伯（宣伯叔孙得臣子侨如也。臣获侨如以名其使後世旌识其功）初宋武公之世叟阝瞒伐宋（武公周平王时在春秋前二十五年叟阝瞒长翟国名）司徒御之以败翟于长丘（宋地名）获长翟缘斯（侨如之祖也。）晋之灭潞（在鲁宣公十五年）获乔如弟棼如然後终其事。
    定王六年叟阝瞒伐齐王子城父获其弟荣如埋其首于北门（按年表齐惠公二年鲁宣公之二年）卫人获其弟简如（获与侨如同时）叟阝瞒由是遂亡（长翟之种绝）。又定王时荀林父败赤狄于曲梁乃灭潞（曲梁今广平曲梁县也。）酆舒奔卫卫人归诸晋晋人杀之。
    景王时楚子闻蛮氏之乱也。与蛮子之无也。（质信也。）使然丹诱戎蛮子嘉杀之遂取蛮氏既而复立其子焉礼也。（诱之非也。立其子礼也。河南新城县束南有蛮城）敬王时楚人既克夷虎（夷虎蛮夷叛楚者）乃谋北方左司马反申公寿馀叶公诸梁致蔡于负函（三子楚大夫也。此蔡之故地人民楚因以为邑致之者会其众也。）致方城之外于绘关（负函绘关皆楚地）曰：吴将溯江入郢（逆流曰：溯）将奔命焉为一昔之期袭梁及霍（伪辞当备吴夜结期明日便袭梁霍使不知之梁河南梁县西南故城也。梁南有霍阳山皆蛮子之邑也。）单浮馀围蛮氏蛮氏溃（浮馀楚大夫）蛮子赤奔晋阴地（阴地河南山北洎上雒以东至陆浑）司马起丰析与戎狄（楚司马取也。析县属南乡郡析南有丰乡皆楚邑发此二邑人及戎狄）以临上雒左师军于菟和（菟和山在二雒东也。）右师军于仓野（仓野在上雒县）使谓阴地之命大夫士蔑（命大夫刷县监尹）曰：晋楚有盟好恶同之。若将不废寡君之愿也。不然将通於少习以听命（少习商县武关也。将大开其武关道以伐晋者也。）士蔑请诸赵孟赵孟曰：晋国未宁安能恶於楚必速与之（未宁时有范中行之难）士蔑乃致九州之戎（九州戎在晋阴地陆浑者）将裂田以与蛮子而城之（以诈蛮子）。且将为之卜（卜城）蛮子听卜遂执之与其五大夫以畀楚师于三户（今丹水县北有三户亭）司马致邑立宗焉以诱其遗民（楚复诈为蛮子作邑立其宗主）而尽俘以归。
    元王元年楚沈诸梁伐东夷三夷男女及楚师盟于敖（报越从越之夷三种敖东夷地）。
    秦始皇三十二年燕人卢生使入海还以鬼神事因奏录图。《书》曰：亡秦者胡也。（胡胡亥秦二世名也。秦见图书不知此为人胡反备北胡）始皇乃使将军蒙恬发兵三十万人北击胡略取河南地三十三年发诸尝逋亡人赘胥（赘谓居穷有子使就其妇家为赘胥）贾人略取河南陕西地为桂林（今郁林是）象郡（今日南）南海以遣戍（五十万人守五岭）西北斥逐モ奴自榆中（在金城）并河以东（并音傍依傍也。）属之阴山（在五原北）以为三十四县城河上为塞。又使蒙恬渡河取高关陶山北假口（王莽。《传》曰：五原北假膏壤殖北假地名也。）筑亭障以逐戎人徙谪实之。
    汉高帝七年モ奴大攻围马邑代王信（即韩王信也。）降モ奴モ奴得信因引兵南逾句注攻太原至晋阳下帝自将往击之会冬大寒雨雪卒之堕指者十二三。
    文帝三年五月モ奴入居北地河南为寇（北地郡之北黄河之南即白羊所居）帝幸甘泉（天子车驾所至民臣为侥幸。故曰：幸见令长三老官属亲临轩作乐赐以酒食帛葛越巾佩带之属民爵有级数或赐田租之半故因谓之幸也。甘泉在阳本秦林光宫）遣丞相灌婴击モ奴モ奴去十四年冬モ奴寇边杀北地都尉邛（功臣表云：钅并侯孙单以父北地都尉邛力战死事文帝十四年封与此正合。然则邛姓孙而徐广乃云：姓段说者因曰：会宗即邛之元孙无所据也。会宗。《汉书》有传班固不云：是邛後何从而知之乎！）遣三将军军陇西北地上郡中尉周舍为卫军郎中令张武车骑将军军渭北车千乘骑卒十万人帝亲劳军勒兵申教令（申谓约束之）赐吏卒自欲征モ奴群臣谏不听皇太后固要帝乃止（要欲也。哀痛咒誓之言），於是以东阳侯张相如为大将军建成侯董赫内史栾布皆为将军击モ奴モ奴走。
    武帝建元三年七月越围东瓯东瓯告急遣中大夫严助持节发会稽兵浮海救之未至闽越兵走。
    六年八月闽越王郢攻南越遣大行王恢将兵出豫章大司农韩安国出会稽击之未至越人杀郢降兵还初闽粤击南粤南粤守以天子约不敢擅发兵而以闻帝遣恢及安国皆为将军兵未俞（俞与逾同）岭闽越王郢发兵距险其弟馀善与宗族谋曰：王以擅发兵不请故天子兵来诛汉兵众强即幸胜之後来益多（言汉地广大兵众盛强今虽胜之後更来也。）灭国乃止今杀王以谢天子天子罢兵固国完不听乃力战不胜即亡入海皆曰：善即钅从杀王（钅从音初江切）使使奉其头致大行大行曰：所为来者诛王王头至不战而殒利莫大焉乃以便宜案兵告大司农军而使使奉王头驰报天子诏罢两将军兵。
    元光六年春モ奴入上谷杀略吏民遣车骑将军卫青出上谷骑将军公孙敖出代轻车将军公孙贺出中骁骑将军李广出雁门青至龙城（モ奴单于祭天大会诸国名其处为龙城）获首虏七百级广敖失师而还。
    元朔元年秋モ奴入辽西杀太守入渔阳雁门败都尉杀略三千馀人遣将军卫青出雁门将军李息出代获首虏数千级。
    二年正月モ奴入上谷渔阳杀略吏民千馀人遣将军卫青李息出中至高阙（山名也。一曰塞名也。在南朔方之北）遂西至符离（幕北塞名也。）获首虏数千级收河南地置朔方五原郡。
    四年夏モ奴入代定襄上郡杀数千人明年春大将军卫青将六将军兵十馀万出朔方高阙获首虏万五千级。
    五年秋モ奴入代杀都尉明年二月大将军卫青将六将军兵十馀万骑出定襄斩首三千馀级还休士马于定襄中雁门四月青复将六将军绝漠（漠沙汉モ奴之南界也。沙土曰：漠直度曰：绝或云：是塞外地名非也。漠者即今之突厥中碛耳李陵歌曰：经千里兮渡沙漠）大克获前将军赵信军败降モ奴右将军苏建亡军独身脱还赎为庶人。
    元狩二年三月遣骠骑将军霍去病出陇西至皋兰（皋兰山名也。霍去病。《传》曰：过焉攴山千有馀里合短兵鏖皋兰下则此山是也。鏖音乌高切）斩首八千馀级是月将军去病公孙敖出北地千馀里过居延（居延モ奴中地名韦昭以张掖所置居延县者以要安处所获居延人置此县）斩首虏三万馀级モ奴入雁门杀略数百人遣卫尉张骞郎中令李广皆出右北平广杀モ奴三千馀人尽亡其军四千人独身脱还及公孙敖张骞皆後期当斩赎为庶人。
    四年春将军卫青将四将军出定襄将军去病出代各将五万骑步兵踵军後数十万人（踵接也。犹言蹑其踵）青至漠北围单于斩首万九千级至阗颜山乃还（阗音填塞之填）去病与左贤王战斩获首虏七万馀级封狼居胥山乃还（登山祭天筑土为封刻石纪事以彰汉功）两军战士死者数万人前将军广後将军食其皆後期广自杀食其赎死（李广传云：引兵与右将军食其合军出东道。又曰：广自刭右将军下吏当死赎为庶人霍去病传亦云：赵食其为右将军平阳侯襄为後将军此纪为误也。传写者误以右为後食其音异基）。
    元鼎五年四月南越王相臣吕嘉等反杀汉使者及其王王太后以卫尉路博德为伏波将军出桂阳下湟水（湟音皇）主爵都尉杨仆为楼船将军出豫章下横浦（一云下氵贞水）故归义越侯二人为戈船下濑将军（从粤来归义而汉封之戈船名严下濑名申名）出零陵或下漓水或抵苍梧使驰义侯因巴蜀罪人发夜郎兵下江咸会番禺（遗六年十月遂定越地）。
    九月先零羌与封养牢姐种解仇结盟与モ奴通合兵十馀万共攻令居故安遂围χ罕明年十月发陇西天水安定骑士及中尉河南河北卒十万人遣将军李息郎中令徐自为击平之始置护羌校尉持节统领焉。
    是年南夷。且兰君杀汉使者反帝乃发巴蜀罪人常击南越者八校尉击之会越已破汉八校尉不下中郎将郭昌卫广引兵还行诛隔滇道者。且兰（言因军行而使诛之也。）斩首数万遂平南夷为郡。
    六年秋闽粤王馀善刻武帝玺自立诈其民为妄言（妄自尊大也。）帝遣横海将军韩说出句章（说读为悦句章会稽之县）浮海从东方往楼船将军仆出武林（杨仆也。）中尉王温舒出梅岭粤侯王为戈船下濑将军出如邪白沙明年冬咸入东粤东粤素发兵距险使犭旬北将军守武林败楼船军数校尉杀长史楼船军卒钱塘袁终古斩犭旬北将军（钱塘会稽县也。袁姓终古名也。袁音袁）为语儿侯（越中地也。今吴南亭是语字或作或作御其音同）竟平闽粤。
    元封二年四月朝鲜王攻杀辽东都尉乃募天下死罪击之先是朝鲜王右渠诱汉亡人滋多。又未尝入见（不朝见天子也。）汉使涉何谯谕右渠终不肯奉诏（谯责让也。）何去至界临氵贝水使驭刺杀送何者朝鲜礻卑王长（长者礻卑王名也。送何至氵贝水上何因刺杀之）遂归报天子曰：杀朝鲜将帝为其名美弗诘拜何为辽东东部都尉朝鲜怨何发兵袭攻杀何天子募罪人击朝鲜其秋遣楼船将军杨仆从济浮渤海兵五万左将军荀彘出辽东诛右渠。
    二年夏朝鲜相尼相参使人杀其王右渠来降初左将军荀彘楼船将军杨仆击朝鲜二将不和右将军与使者执楼船将军左将军已并两军即急击朝鲜朝鲜相路人相韩陶尼相参将军王夹（音颊）相与谋曰：始欲降楼船楼船今执独左将军并将战益急恐不能与（不能与犹言不如也。）王。又不肯降陶夹路人皆亡降汉路人道死尼相参乃使人杀朝鲜王右渠来降王险城未下故右渠之大臣成已。又反复攻吏左将军使右渠子长（右渠之子名长）降相路人子最（相路人前已降汉而死于道故谓之降相最者其子名）告谕其民诛成已故遂定朝鲜。
    太初元年八月遣贰师将军李广利发天下谪民西征大宛初贰师起敦煌西为人多道上国不能食（起发也。道上国近道诸国也。食读曰饮）分为数军从南北道校尉王申生故鸿胪壶充国等千馀人别至郁成成守不肯给食申生去大军二百里负而轻之（负恃也。恃大军之威而轻敌人）攻郁成急郁成窥知申生军少晨用三千人攻杀申生等人脱亡走贰师（走音奏）贰师令搜粟都尉上官桀往攻破郁成郁成降其王亡走康居桀追至康居康居闻汉已破宛出郁成王与桀桀令四骑士缚守诣大将军（时多别将故谓贰师为大将军）四人相谓郁成汉所毒（言毒恨）今生将卒（卒读曰猝）失大事欲杀莫先击（往也。无有主意先击者也。音丁历切）上わ骑士赵第拔剑击斩郁成王桀等遂追及大将军（四年春斩大宛王首）。
    二年秋遣浚稽将军赵破奴（浚稽山在武威塞北モ奴常所以为障蔽浚音俊稽音鸡）二万骑出朔方击モ奴。
    天汉二年五月贰师将军李广利三万骑出酒泉与右贤王战于天山（在西域近蒲类国去长安八千馀里即祁连山也。モ奴谓天为祁连音匡夷切今鲜卑语尚然）斩首虏万馀级。又遣因将军出西河骑都尉李陵将步兵五千人出居延与单于战斩首虏万馀级（陵兵败降モ奴）。
    四年正月发天下七科谪（吏有罪一亡命二赘胥三贾人四故有市籍五父母有市籍六大父母有市籍七凡七科也。）及勇敢士遣贰师将军李广利将六万骑步兵七万人出师朔方因将军公孙敖万骑步兵三万人出雁门游击将军韩说（说读曰悦）步兵三万人出五原强弩都尉路博德步兵万馀人与贰师会广利与单于战余吾水上连日敖与左贤王战不利皆引还。
    征和三年正月モ奴入五原酒泉杀两都尉遣贰师将军广利将七万人出五原御史大夫商丘成三万人出西河重合侯马通四万骑入酒泉成至浚稽山（上音俊下音鸡）与虏战多斩首通至天山虏引去因降车师皆引兵还（广利败降モ奴）。
    昭帝始元元年夏益州廉头姑缯民反杀长吏谈指同并等二十四邑凡三万馀人皆反（皆西南夷别种名也。并音伴）遣水衡都尉吕破胡募吏民及发蜀郡犍为[B12H]命万馀人（[B12H]古奔字）击大破之四年姑缯叶榆复反遣水衡都尉吕辟胡将郡兵击之（辟音必）辟胡不进蛮夷遂杀益州太守乘胜与辟胡战士战及溺死者四千馀人明年复遣军正王平与大鸿胪田广明等并进大破益州斩首捕虏五万馀级获畜产十馀万元凤元年三月武都氐人反遣执金吾马建（姓马名建）龙额侯韩增与大鸿胪广明将三辅太常徒皆免刑击之（是时太常主诸陵县治民）。
    三年モ奴东击破乌桓大将军霍光闻之因遣使度辽将军范明友将二万骑出辽东邀モ奴而虏已引兵明友乘乌桓新败遂进击之斩首六千馀人获其三王首而还。
    六年夏乌桓复犯塞遣度辽将军范明友击之。
    宣帝本始二年モ奴数侵边。又西伐乌孙乌孙昆弥及公主国使者上书（昆弥乌孙王之号也。国使者汉朝之使也。）言昆弥愿发国精兵击モ奴惟天子哀怜出兵以救公主秋大发兵调关东轻车锐卒（调亦选也。锐利言其勇利也。调音徒钓切伉强也。音口浪切）选郡国吏三百石伉彳建习骑射者皆从军（祁连）御史大夫田广明为将军（モ奴中山名也。诸将分部广明值此山因以为号也。）後将军赵充国为蒲类将军（蒲类モ奴中海名也。在敦煌北モ奴传有蒲类泽）中太守田顺为虎牙将军及度辽将军范明友前将军韩增凡五将军兵十五万骑校尉常惠持节护乌孙兵咸击モ奴（又云：昭帝时乌孙公主上言匈奴发骑田车师车师与モ奴为一共侵乌孙天子幸救之汉养士马议欲击モ奴宣帝初会公主及昆弥皆遣使上书言モ奴复连发大兵侵击乌孙取车延恶师地收人民去使使谓乌孙趣持公主来趣读曰促欲隔绝汉昆弥愿发国半精兵自给人马五万骑尽力击モ奴惟天子出兵以救公主昆弥汉兵大发十五万骑五将军分道并出遣校尉常惠使持节护乌孙兵昆弥自将翕侯以下五万骑从西方入至右谷蠡王庭获单于父行及嫂居次王黎汗都尉千长骑将以下四万级马牛羊驴橐驼凡获千馀万头乌孙皆自取其所虏获焉兵乃止）。
    地节二年车师王乌贵立与モ奴结婚姻汉遣侍郎郑吉校尉司马（音许吏切）将免刑罪人田渠犁积欲以攻车师至秋收吉发城郭诸国兵万馀人自与所将田士千五百人共击车师攻交河城破之王尚在其北石城中未得会军食尽吉等。且罢兵归渠犁田收秋毕复发兵攻车师王於石城王闻汉兵。且至北走モ奴祁连求救未为发兵王来还与贵人苏犹议欲降汉恐不见信苏犹教王击モ奴边国小蒲类斩首略其人民以降吉车师旁小金附国随汉军後盗车师车师王复自请击破金附モ奴闻车师降汉发兵攻车师吉引兵北逢之モ奴不敢前吉即留一候与卒二千人留守王吉等引兵归渠犁车师王恐モ奴兵复至而见杀也。乃轻骑奔乌孙吉即迎其妻子置渠犁东奏事至酒泉有诏还田渠犁及车师益积以安西国侵モ奴吉还传送车师王妻子诣长安赏赐甚厚每朝会四夷常尊显以示之，於是吉始使吏卒三百人别田居车师得降者言单于大臣皆曰：车师地肥美近モ奴使汉得之多田积必害人国不可不争也。果遣骑来击田者吉乃与校尉尽将渠犁田士千五百人往田モ奴复益遣骑来汉田卒少不能当保车师城中モ奴将即其城下谓吉曰：（即就也。）单于必争此地不可田也。围城数日乃解後常数千骑往来守车师吉上言车师去渠犁千馀里间以山河（间隔也。立居苋切）北近モ奴汉兵在渠犁者势不能相救愿益田卒公卿议以为道远烦费可。且罢车师田者遣诏长罗侯（常惠也。）将张掖酒泉骑出车师北千馀里扬威武车师旁胡骑引兵去吉乃得出归元康三年先零与诸羌共盟誓将欲寇边帝闻使光禄大夫义渠安国（义渠姓也。）将兵观之安国至召先零豪四十馀人斩之因放兵击其种斩首千馀级，於是诸羌怨怒遂寇金城乃遣赵充国与诸将将兵六万人击破平之。
    神爵元年三月西羌反发三辅中都官徒弛刑及应募飞射士羽林孤儿胡越骑三河颍川沛郡淮阳汝南材官金城陇西天水安定北地上郡骑士羌骑诣金城遣後将军赵充国强弩将军许延寿击之甘露二年四月遣护军都尉禄将兵击珠崖。
    元帝建昭三年秋使护西城骑都尉甘延寿副校尉陈汤（言延寿及汤本充西域之使故先言使而後序其官职及姓名也。）桥发戊己校尉屯田吏士及西域胡兵攻郅支单于（桥与矫同矫诈也。实不奉诏诈以上命发兵故言矫发也。戊己校尉者镇安西域无主治处也。亦犹甲乙等名有方位而戊与己四季寄王故以名官也。时有戊校尉。又有己校尉位在中央今所置校尉处三十六国之中。故曰：戊己也。郅音质）各斩其首传诣京师县蛮夷邸门。
    成帝时陈立为太守立临邛人前为连然长不韦令（皆益州县也。）蛮夷畏之及至谕告夜郎王兴兴不从命立请诛之未报乃从吏数十人出行县（行音下更切）至兴国。且同亭（。且音子余切）召兴兴将数千人往至亭从邑君数十人入见立数责因断头（数音所具切）邑君曰：将军诛亡状为民除害愿出晓士众以兴头示之皆释兵降（释解也。）钩町王禹漏卧侯俞震恐入粟千斛牛羊劳吏士还归郡兴妻父翁指与兴子邪务收馀兵迫胁旁二十二邑反至冬立奏募诸夷与都尉长史分将攻翁指等翁指据为垒立使奇兵绝其粮道纵反间以诱其众（间音居见切）都尉万年曰：兵久不决费不可共（共供也。）引兵独进败走趋立营（趋读曰趣趣向也。）立怒叱戏下令格之（戏音许宜切。又音麾）都尉复还战立引兵救之时天大旱立攻绝其水道蛮夷共斩翁指持首出降立已平定西夷徵诣京师。
    平帝元始中车师後王国有新道出五船北通玉门关往来差近戊己校尉徐普欲开以省道里半避白龙堆之厄车师後王姑句（音钩）以道当为拄置（拄者支柱也。言有所置立而支拄於己故心不便也。拄音竹羽切。又竹具切其字从手而读之者，或不晓以拄为梁拄反分破其句言置拄于心皆失之矣。）心不便也。地。又颇与モ奴南将军地接普欲分明其界然後奏之召姑句使证之不肯系之姑句数以牛羊赇吏求出不得姑句家矛端生火其妻脱紫陬（陬音子侯切）谓姑句曰：矛端生火此兵气也。利以用兵前车师前王为都护司马所杀今久系必死不如降モ奴即驰突出高昌壁入モ奴。又去胡来王唐兜国比大种赤水羌（比近也。音皮寐切）数相寇不胜告急都护都护但钦不以时救助唐兜困急怨钦东守玉门关玉门关不内即将妻子人民千馀人亡降モ奴モ奴受之而遣使上书言状是时新都侯王莽秉政遣中郎将王昌等使モ奴告单于西域内属不当得受单于谢罪执二王以付使者莽使中郎将王萌待西域恶都奴界上逢受（逢受谓先至待之逢见即受取也。）单于遣使送因请其罪（请免其罪）使者以闻莽不听诏下会西域诸国王陈军斩姑句唐兜以示之。
    ●卷九百八十三
    ○外臣部　征讨第二
    後汉光武建武十年正月モ奴左南将军将数千骑救卢芳将贾览於向柳大司马吴汉率捕虏将军王霸等五将军与战于平城下破之追出塞斩首数百级。
    十三年汉复将弛刑徒起亭障自代至平城三百馀里凡与モ奴乌桓大小数十百战。
    十一月先零羌寇金城陇西中郎将来歙率诸将击羌於五大破之（陇西襄武县有五聚）。
    十一年先零羌寇临洮陇西太守马援破降之徙置天水陇西扶风三郡。
    十二年武都参狼羌反陇西太守马援讨降之。
    十九年九月西南夷寇益州郡（故城在今昆州晋宁县是）遣武威将军刘尚讨之二十一年正月诸夷悉平。
    二十一年四月安定属国胡叛屯聚青山（青山在今庆州马岭县西北）遣将兵长吏陈讨平之（音欣）。
    十月遣伏波将军马援出塞击乌桓不克。
    二十三年正月南郡蛮叛遣武威将军刘尚讨破之徙其种人於江夏（郡名故城在今安州梦县东南）。
    十二月武陵蛮叛寇掠郡县遣刘尚讨战于沆水（武陵郡今郎州也。沆水名出东北过临洮县至长沙洞庭湖）尚军败殁。
    二十四年七月武陵蛮寇临洮遣谒者李嵩中山太守马成讨蛮不克，於是伏波将军马援率四将军讨之。
    二十五年十月叛蛮悉降。
    中元元年十二月参狼羌寇武都败郡兵陇西太守刘盱遣军救之及武都郡兵讨叛羌皆破之，於是军遂班师。
    明帝以中元二年二月即位九月烧当羌寇陇西败郡兵于允衙（县名属金城郡）遣谒者张鸿讨叛羌于允吾（县名属金城郡）十一月遣中郎将窦固捕虏将军马武等二将军讨烧当羌（明年七月大破之）。
    永平元年（史不书月）辽东太守祭肜使鲜卑击赤山乌桓大破之斩其渠帅（赤山在辽东西北数千里）。
    是年复遣中郎将窦固捕虏将军马武等击滇吾於西邯大破之始复夷叛益州刺史发兵讨破之斩其渠帅传首京师。
    十五年帝欲遵武帝故事击モ奴通西域以窦固明习边事（固旧随融在河西晓知边事）拜为奉车都尉以骑都尉耿忠为副（忠之子）谒者仆射耿秉为驸马都尉秦彭为副皆置从事司马并出屯凉州明年固与忠率酒泉敦煌张掖甲卒及卢水羌胡（案湟水东经临羌县故城北。又东卢溪水出西南卢川即其地也。）万二千骑出酒泉塞耿秉秦彭率武威陇西天水募士及羌胡万骑出居延塞（居延塞在今甘州张掖县东北）太仆祭肜度辽将军吴棠将河东北地西河羌胡及南单于兵万一千骑出高阙塞（高阙山名在朔方北）骑都尉来苗护乌桓校尉文穆将太原雁门代郡上谷渔阳右北平定襄郡兵及乌桓鲜卑万一千骑出平城塞固忠至天山（即祁连山也。今在西川交河县东北今名祁县罗漫山）击呼衍王斩首千馀级呼衍王走追至蒲类海（蒲类海今名婆悉海在庭州蒲昌县东南也。）留吏士屯伊吾卢城（伊吾今伊州县也。本モ奴地明帝置宜禾都尉以为屯田故地今伊州纳职县伊吾故小城地也。）耿秉秦彭绝漠六百馀里至三水楼山（モ奴山名）来苗文穆至モ奴河水上虏皆奔走十六年命将帅北征モ奴取伊吾卢城。
    十七年十一月遣奉车都尉窦固驸马都尉耿秉骑都尉刘张出敦煌昆仑塞（昆仑山名因以为塞在今肃州酒泉县西南山有昆仑之体故名之周穆王见西王母于此山有石室王母台）击破白山虏於蒲类海上遂入车师。
    章帝建初元年正月酒泉太守彭讨击车师大破之。
    二月武陵澧中蛮陈从等叛十月郡兵讨破降之。
    九月永昌哀牢夷叛明年三月永昌越益州三州民夷讨叛平之。
  </div>
  <div class="pagination">
   <a href="册府元龟_page723.html">
    上一页
   </a>
   <span>
    ...
   </span>
   <a href="册府元龟_page719.html">
    719
   </a>
   <a href="册府元龟_page720.html">
    720
   </a>
   <a href="册府元龟_page721.html">
    721
   </a>
   <a href="册府元龟_page722.html">
    722
   </a>
   <a href="册府元龟_page723.html">
    723
   </a>
   <span class="current-page">
    724
   </span>
   <a href="册府元龟_page725.html">
    725
   </a>
   <a href="册府元龟_page726.html">
    726
   </a>
   <a href="册府元龟_page727.html">
    727
   </a>
   <a href="册府元龟_page728.html">
    728
   </a>
   <a href="册府元龟_page729.html">
    729
   </a>
   <span>
    ...
   </span>
   <a href="册府元龟_page725.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
