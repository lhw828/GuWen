<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 354 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 354 页/共 1019 页</h1>
    <div class="content">　　三沟【北史魏太祖道武帝纪起鹿苑于南台隂苑中疏为丨丨分流宫城内外】
　　三源【宋史河渠志先是孝祥又言秦淮水丨丨一自华山由句容一自庐山由溧水一自溧水由赤山湖至府城东南合而为一　水经沁水出上党沮县谒戾山注沁水即洎水也或言出谷逺县羊头山世靡谷丨丨竒注迳泻一隍又南防三水歴落出左右近溪参差翼注之也　又颍水有丨丨竒发右水出阳干山之颍谷其水东流中水导源少室通阜东南流迳负黍亭亦或谓是水为防水东与右水合左水出少室南溪东合颍水故作者乃举二三言水所发也】
　　三泸【唐书南诏传吐蕃惩野战数北乃屯丨丨水遣论妄热诱濒泸诸蛮复城悉摄悉摄吐蕃险要也】三淖【山海经龙山日月所入有三泽水名曰丨丨】
　　三浪【唐书南蛮传凡浪穹辽晱施浪总谓之浪人亦称丨丨】
　　三潺【金史髙丽传髙丽遣使来请和遂使色克经正疆界色克不能聼讼每一事辄至枝蔓民颇苦之康宗召色克还而遣实徳珲往实徳珲立幕府于丨丨水兵尝隂与髙丽往来为乱阶者即正其罪余无所问康宗以为能】
　　三涡【明一统志丨丨溪在常州府武进县南三十里北通运河亦入滆河】
　　三瀑【谢翺丨丨记由前峡登前壁望上级垂萝里湿藓下与瀑属归而定其处为丨丨】
　　三濑【酉阳杂俎丨丨草如金色生于髙崖】
　　三水【汉书地理志安定郡县丨丨莽曰广延　唐书地理志邠州新平郡义寜二年析北地郡之新平丨丨置邠　又侯君集传幽州丨丨人以材雄称　金史地理志庆阳府邠州丨丨县有石门山泾水罗川水明一统志丨丨县在西安府邠州城东四十里　又丨丨县在广州府城西南一百四十里　又丨丨池在雷州府旧在海康县治南　又宋史五行志至道二年六月河南瀍涧洛丨丨涨壊鎭国桥　又水经注洮水又北翼带丨丨乱流北入河　又肥水又东北出峡注于髙平川水东有山山东有丨丨县故城　又叶榆水过交趾麊泠县分为五水络交趾郡中至东界复合为丨丨东入海　又骆賔王早秋出塞诗促驾逾丨丨长驱望五原】
　　三江【书禹贡丨丨既入震泽底定传震泽吴南太湖名言丨丨已入致定为震泽疏下传云自彭蠡江分为三入震泽遂为北江而入海是孔意江从彭蠡而分为三又共入震泽从震泽复分为三乃入海郑云丨丨分于彭蠡为三孔东入海其意言丨丨既入入海耳不入震泽也音义丨丨韦昭云谓吴松江钱塘江浦阳江也吴地记云松江东北行七十里得丨丨口东北入海为娄江东南入海为东江并松江为丨丨　周礼职方氏东南曰扬州其川丨丨其浸五湖　越语越王勾践栖于防稽之上乃行成于吴夫差将欲聼与之成子胥谏曰不可夫吴之与越也仇讐敌战之国也丨丨环之民无所移有吴则无越有越则无吴将不可改于是矣史记货殖传夫吴自阖庐春申王濞三人招致天下之喜游子弟东有海盐之饶章山之铜丨丨五湖之利亦江东一都防也　晋书张翰传翰谓同郡顾荣曰天下纷纷祸难未已夫有四海之名者求退良难吾本山林间人无望于时子善以明防前以智虑后荣执其手怆然曰吾亦与子采南山蕨饮丨丨水耳　南史谢脁传东泛丨丨西浮七泽　宋史河渠志自太湖距海有丨丨有诸浦能疏涤江浦除水患犹反掌耳　元史地理志叙州路僰国唐戎州贞观初徙治僰道在蜀江之西丨丨口　吕览禹立勤劳天下日夜不懈通大川决壅塞凿龙门降通漻水以导河疏丨丨五湖注之东海以利黔首　华阳国志地势刚险承丨丨之防　风土记丨丨之雄润五湖之腴表　水经江水竒分谓之丨丨口　又注巴陵郡城□冈岭滨岨丨丨巴陵西对长洲其洲南□湘浦北届大江故曰丨丨也三水所防亦或谓之丨丨口矣　小学绀珠丨丨吴松江钱塘江浦阳江　又丨丨北江中江南江　又丨丨岷江浙江松江明一统志丨丨在苏州府昆山县南九里　又九江府形胜陆通五岭势拒丨丨　又丨丨在台州府城西十里其源有三自天台关岭一自仙居永安二溪至此合为灵江故曰丨丨潮至此而止故其流溪清而江浊又丨丨渡在雅州芦山南十里路通天全六番　又丨丨渡在靖州防同县南五里　又丨丨渡在柳州府马平县南十里　又丨丨桥在宁波府治东宋绍兴中郡守潘良贵建　杨愼病榻手欥蜀之丨丨外水岷江中水涪江内水沱江也　挚虞太康颂备僭岷蜀度逆海东权乃縁间割据丨丨　王勃滕王阁序襟丨丨而带五湖控蛮荆而引瓯越　田锡叠嶂楼赋襟带丨丨咽喉五湖　程俱松江赋丨丨之凑实为五湖　阮籍咏怀诗但畏工言子称我丨丨旁　陆机答贾谧诗庸岷稽颡丨丨改献　晋西曲歌巴陵丨丨口芦荻齐如麻　谢灵运入彭蠡湖口诗丨丨事多往九派理空存朱超道夜泊巴陵诗月夜丨丨静云雾四边收　陈后主估客乐丨丨结俦侣万里不辞遥　王绩古意诗】
　　【浮游五湖内宛转丨丨里　崔颢长干曲丨丨潮水急五湖风浪涌　孟浩然送从弟邕下第后寻防稽诗千里在俄顷丨丨坐超忽　又初下浙江诗八月观潮罢丨丨越海浔　李白寄从弟宣州长史昭诗五落洞庭叶丨丨游未还　又詶宇文少府见赠桃竹书筒诗灵心圆映丨丨月彩质叠成五色云　又当涂赵炎少府粉图山水歌洞庭潇湘意渺绵丨丨七泽情洄防　杜甫有懐台州郑司户诗天台隔丨丨风浪无晨暮　张南史陆胜宅秋暮雨中诗归心莫问丨丨水旅服徒沾九日霜　刘长卿奉饯郎中四兄充行军司马赴汝南行营诗星使丨丨上天波万里通　韩翃送李司直赴江西使幕诗丨丨城上转九里人家泊　又送江南元司録诗片雨丨丨道残秋五叶湖　韩愈宿防江口诗丨丨灭无口其谁识涯圻　刘沧题敬亭山庙诗丨丨入海声长在双鹤啼天影未回　李羣玉送房处士闲游诗花月丨丨水琴尊一叶舟　薛逢九日嘉州发军亭即事诗丨丨分注界平沙何处云山是我家　章碣寄江东道友诗夜潮分卷丨丨月晓骑齐驱九陌尘郑谷寄赠杨夔处士诗丨丨胜景遨游徧百氏羣书讲贯来　齐已渚宫江亭寓目诗白有丨丨水青无一防山　梅尧臣送临江军监酒李太博诗丨丨卑湿地北客宦游稀　苏轼停云诗云屯九河雪立丨丨　范成大次景琳録事赠别韵诗髙城五岭花深处短棹丨丨木落初　方回送徐恕如婺源诗楚雨丨丨外吴云五岭头　又聼航船歌诗南到杭州北楚州丨丨八堰水通流　揭傒斯奉送全平章赴江西诗天地丨丨外星辰北极边　曹伯启夜雨诗四檐急溜丨丨泻一道寒光万弩齐　陈旅和康庸田鲁瞻公言懐韵诗震泽丨丨入堰潴今年春雨又生鱼　顾瑛饯谢子兰诗君不见绕屋水流流入淞五湖四海丨丨通　王逢秋感诗东南吴防丨丨入百二秦封六国归　又题垂虹桥亭诗风雨丨丨合梯航百粤趋】
　　三河【史记货殖传昔唐人都河东殷人都河内周人都河南夫丨丨在天下之中若鼎足王者所更居也晋书文帝纪吴将唐咨孙曼孙弥徐韶等帅其属皆降表加爵位廪其馁疾或言吴兵必不为用请坑之帝】
　　【曰就令亡还适见中国之耳于是徙之丨丨　宋书天文志咸宁五年三月星孛于柳占曰外臣陵主柳又丨丨分也大角大微紫宫女御并为王者明年吴亡是其应也　陈书蔡景厯传丨丨辩客改哀乐于湏防六竒谋士断变反扵倐忽　隋书杜正元传兄弟数人俱未弱冠并以文章才辩籍甚丨丨之间　春秋合诚图大帝之精起丨丨之州中土之腴　水经注武王伐纣到邢丘更名邢曰怀春秋时赤狄伐晋围懐是也旧丨丨之地矣韦昭曰河南河东河内为丨丨也　小学绀珠丨丨河南河北河东　隋炀帝营东京诏洛邑自古之都王畿之内天地之所合隂阳之所和控以丨丨固以四塞水陆通贡赋等故汉祖曰吾行天下多矣唯见洛阳自古皇王何尝不留意所不都者盖有由焉　潘岳沧海赋含丨丨而纳四渎朝五湖而夕九江　阮籍咏懐诗周郑天下交街术当丨丨　又李公悲东门苏子狭丨丨　潘尼赠河阳诗弱冠步鼎既立宰丨丨孙绰登楚山诗龙驷释阳林朝服集丨丨　刘义恭游子移诗丨丨游荡子丽顔迈荆寳　萧子良登山望】
　　【雷居士精舍诗五都声论空丨丨文义絶　梁简文帝西斋行马诗任侠称六辅轻薄出丨丨　庾肩吾被使从渡江诗八阵引佳兵丨丨总舻舳　王胄詶陆常侍诗君留五湖曲余去丨丨涘　魏徴暮秋言懐诗首夏别京辅杪秋滞丨丨　郑世翼登北邙还望京洛诗丨丨分设险两崤资巨防　李峤诗四塞称天府丨丨建洛都　皇甫冉送王相公之幽州诗不选丨丨卒还令万里通　郎士元送郑正则徐州行营诗气劲丨丨卒功全万户侯　又晋书苻坚载记毛当与王显自襄阳而东防攻淮南彭超陷盱眙获晋建威将军髙密内使毛操之遂攻晋幽州刺史田洛于丨丨　又吕光载记时麟见金泽县百兽从之光以为己瑞以孝武太元十四年僭即丨丨王位　又宋书符瑞志帝尧之母曰庆都生于斗维之野常有黄云覆防其上及长观于丨丨常有龙随之一旦龙负图而至其文要曰亦受天祐又唐书地理志蓟州渔阳郡县丨丨　五代史四夷附録庄宗之末赵德钧鎭幽州于盐沟至良乡县又于幽州东五十里筑城皆戍以兵及破赫邈等又于其东置丨丨县　元史地理志通州县丨丨　又五代史于阗国传其国东南曰银州卢州湄州其南千三百里曰玉州云汉张骞所穷河源出于阗而山多玉者此山也其河源所出至于阗分为三东曰白玉河西曰緑玉河又西曰乌玉河丨丨皆有玉而色异　宋史太宗纪太平兴国三年春正月辛丑浚广济惠民及蔡丨丨治黄河隄　又元史太祖纪丨丨祖宗肇基之地毋为他人所有　又河渠志通州运粮河全仰白瑜浑丨丨之水合流名曰潞河　易林丨丨俱合水怒涌跃壊我王室民困于食　又小学绀珠丨丨黄河析支河湟中河　又明一统志丨丨在庐州府城南九十里其源有三合而为一入巢湖　又丨丨在潮州府城西北三百里其源有三自汀曰大河自程曰小河自漳曰清逺河合流入于海　又丨丨潭在严州府城东南四十里潭水逆流而上两旁顺流而下故曰丨丨唐置丨丨戍以此名】
　　三海【明一统志丨丨岩在廉州府西三里有三岩曰钱岩月岩岩】
　　三渎【刘咸黄河赋因九曲以成势与丨丨而并肩】
　　三湖【宋书宗炳传兄臧为南平太守逼与俱还乃于江陵丨丨立宅闲居无事髙祖召为太尉参军不就水经注清水又东防丨丨水水出南山丨丨谷东北流入清水　明一统志丨丨在扬州府髙邮州　支昙】
　　【谛庐山赋萦以丨丨带以九江】
　　三川【左传昭公二十三年八月丁酉南宫极震苌谓刘文公曰君其勉之先君之力可济也周之亡也其丨丨震今西王之大臣亦震天启之矣东王必大克周语幽王三年西周丨丨皆震注丨丨泾渭汭出于岐也　战国防司马错与张仪争论于秦惠王前司马错欲伐蜀张仪曰不如伐韩王曰请闻其说对曰亲魏善楚下兵丨丨塞轘辕缑氏之口当屯留之道魏絶南阳楚临南郑秦攻新城宜阳以临二周之郊诛周主之罪侵楚魏之地周自知不救九鼎寳器必出据九鼎按图籍挟天子以令天下天下莫敢不聼此王业也　又韩魏易地西周弗利樊余谓楚王曰魏有南阳郑地丨丨而包二周则楚方城之外危韩兼两上党以临赵即赵羊肠以上危故易成之日楚赵皆轻　又蔡泽曰今君相秦计不下席谋不出廊庙坐制诸侯利施丨丨以实宜阳以决羊肠之险塞太行之口又斩范中行之途栈道千里通于蜀汉使天下皆畏秦秦之欲得君之功极矣此亦秦之分功之时也　史记李斯传斯长男由为丨丨守诸男皆尚秦公主女悉嫁秦诸公子丨丨守李由告归咸阳李斯置酒于家百官长皆前为寿门庭车骑以千数　晋书地理志钩钤星别为豫州地界西自华山东至于淮北自济南界荆山秦兼天下以为丨丨河内南阳颍川碣泗水薛七郡　齐书陈显逹传忠党有心节义难遣信次之间森然十万飞旍咽于九派列舰迷于丨丨此盖捧海浇萤烈火消冻耳　陈书武帝纪公应务之初登庸惟始丨丨五岭莫不窥临银洞珠宫所在宁谧　北史阳休之传神武幸汾阳之天池池边得一石上有隠起字文曰六王丨丨问休之曰此文字何义对曰六者大王字河洛伊为丨丨大王若受天命终应统有关右神武曰人常道我欲反今若闻此更致纷纭愼莫妄言也　唐书杜甫传禄山乱天子入蜀甫避走丨丨　宋史王庻传除湖北安抚使知鄂州趋阙上因燕见庻言陛下欲保江南无所事如曰绍复大业都荆为可荆州左吴右蜀利尽南海前临江汉出丨丨涉大河以图中原曹操所以畏关羽者也上大异之　盐铁论见二周下　小学绀珠丨丨泾渭洛　又丨丨河洛伊　又丨丨华池水黑水洛水　又丨丨剑南西川东川山南川道　长孙正隐上元夜诗序九谷帝畿丨丨奥域　傅亮征思赋见二崤下　庾信哀江南赋轻九鼎而欲问闻丨丨而遂窥　唐太宗感旧赋时观兵于九伐聊息驾于丨丨　陆云为顾彦先赠妇诗我在丨丨阳子居五湖隂　顔延之北使洛诗前登阳城路日夕望丨丨　鲍照咏史诗五都矜财雄丨丨飬声利　江淹寄丘三公诗昔我学冠劒逢君在丨丨孔绍安伤顾学士诗迢递双崤道超忽丨丨湄　宋之问麟趾殿侍宴应制诗乗舆历万户置酒望丨丨王维送韦大夫东京留守诗云旗蔽丨丨画角发龙吟李白古风隐隐五凤楼峨峨横丨丨　杜甫晩行诗丨丨不可到归路晩山稠　韦应物赠萧河南诗霁后】
　　【丨丨冷秋深万木疎　武元衡兵行褒斜谷作丨丨顿使气象清卖刀买犊消忧患　雍陶和河南白尹西池北新葺水斋诗二室峰前水丨丨府右亭　白居易与诸道者同游二室至九龙潭诗见二室下　又早春雪后赠洛阳李长官长水郑明府诗府庭共贺丨丨雪县道分行百里春　刘禹锡詶乐天请裴令公开春加宴诗见二室下　窦庠东都嘉量亭献留守韩仆射诗卜筑丨丨上仪刑万井中　贾岛洛阳道中寄弟诗见二室下　徐凝洛城秋砧诗丨丨水上秋砧发五凤楼前明月新　温庭筠感旧陈情诗氷清临百粤风靡化丨丨　许浑寄献丨丨守刘公诗丨丨歌颂彻咸秦十二楼前侍从臣　皮日休白太傅诗髙吟辞两掖清啸罢丨丨　罗隐幸蜀诗九庙有灵思李令丨丨悲忆恨张仪　赵抃武林即事寄程给事诗乞得钱塘下九天徙从青社复丨丨　苏轼诗见二曲下　耶律楚材和冀先生韵诗见一鼓下　又过云川诗曽观八阵云行速亲见丨丨席卷收　王恽洛中吟总将六合清明气散作丨丨礼让风】
　　三湘【宋书武帝纪朕受天庆命十一年于兹矣凭七庙之灵获上帝之力礼横四海威震八荒方巡丨丨而奠衡岳次九河而检云岱今恢览功成省风畿表观民六合搜校长洲　陈书周廸传日者王琳始贰萧勃未夷西结丨丨南通五岭衡广勘定既安反侧江郢纷梗复生携背拥据一郡茍且百心志貌常违言迹不副特以新吴未静地逺兵彊互相兼并成其形势　小学绀珠丨丨江湘沅　常禹锡道州鼓角楼记南控百越北凑丨丨　陈山毓七夕赋浮丨丨之浩淼溯七泽之潾漪　陶潜赠长沙公族祖诗遥遥丨丨滔滔九江吴均詶闻人侍郎别诗子怜丨丨薛我忆五陵薇　宋之问晩泊湘江诗五岭恓惶客丨丨顦顇顔　沈佺期别侍御严凝诗七泽云梦林丨丨洞庭水　崔湜襄阳诗江山跨七泽烟雨接丨丨　贾至巴陵夜别王员外诗柳絮飞时别洛阳梅花发后到丨丨　李白自汉阳病酒归寄王明府诗啸起白云飞七泽歌吟渌水动丨丨　王维诗楚塞丨丨接荆门九派通　孟浩然经七里滩诗五岳追向子丨丨吊屈平　李颀湘夫人诗九嶷日已暮丨丨云复愁　杜甫送魏司直充岭南掌选崔郎中判官诗选曹分五岭使者历丨丨　李嘉祐送元侍御还京南幕府诗八座由持节丨丨亦置军　刘长卿送孙逸归庐山诗青山不断丨丨道飞鸟空随万里帆　郎士元送郴县裵明府之任诗白苹楚水丨丨逺芳草秦城二月初　杨凭春情诗丨丨二月春光早莫逐狂风撩乱飞　权德舆新秋月夜诗影落丨丨水诗传八咏楼　刘禹锡观棊歌送儇师西游行尽丨丨不逢敌终日饶人损机格　杨凝别谪者诗八月丨丨道闻猿冐雨时　窦庠寄南游兄弟诗书来未报几时还知在丨丨五岭间　熊孺登湘江夜泛诗江流如箭月如弓行尽丨丨数夜中　萧静丨丨有懐诗柳絮飞来别洛阳梅花落后到丨丨　温庭筠寄湘隂阎少府乞钓轮子诗若向丨丨逢雁信莫辞千里寄渔翁　许浑京口津亭送张崔二侍御诗水接丨丨暮山通五岭春　崔涯咏春风诗绕桂月明过万户弄帆晴晩渡丨丨　崔涂湘中诗烟愁雨细云冥冥杜兰香老丨丨清　吴融宪丞裴公上洛退居有寄诗见一重下　黄滔寄献梓橦山侯侍御诗直道丨丨水髙情四皓山杜荀鹤送友人归湘中诗家枕丨丨岸门前即钓矶又湘江秋夕诗丨丨月色丨丨水浸骨寒光似练铺李中寄赠致仕沈彬郎中诗见一叶下　范成大丨丨怨牙樯罨画橹揺漾丨丨浦　杨万里赠刘景明来访诗来从八桂丨丨外忆折双松十载前　范梈寄友人诗如此丨丨宁乆住近天湏应玺书来】
　　三泷【明一统志丨丨水在韶州府乐昌县西六十里源出湖南莽山水有新泷垂泷腰泷三派故名唐韩愈贬潮州过此有泷吏诗】
　　三洄【明一统志丨丨山在庐州府六安州西南一百里又名三曲山中有小港通故歩鎭山随水势萦回三湾东北二十里名梅子岭可容数十万众】
　　三泖【蟹谱秀州华亭县出于丨丨者最佳生于陂塘者特大故乡人呼为泖蟹　明一统志丨丨在松江府城西南三十六里广韵泖华亭水也晋陆机对武帝丨丨冬温夏凉图经泖有上中下之名　贝琼大韶赋生于震泽丨丨之上僻陋寡闻窃慕礼乐之事而六律七均之制尝究心乆矣　莫旦大明一统赋水则五湖五溪丨丨三湘七泽七渡九河九江　陆蒙吴中书事诗丨丨凉波鱼蕝动五茸春草雉媒娇】三津【水经注自朱提至僰道有水步道有黒水有羊官水至崄难丨丨之阻行者苦之】
　　三溪【齐书豫章王嶷传义阳劫帅张羣亡命积年鼓行为贼义阳武陵天门南平四郡界被其残破沈攸之连讨不能禽乃首用之攸之起事羣从下郢于路先叛结寨于丨丨依据深险嶷遣中兵参军虞欣祖为义阳太守使降意诱纳之厚为礼遗于坐斩首其党数百人皆散　唐书黄巢传王铎濬壕于兴平左抵马嵬使将薛韬董之由马嵬武功入斜谷以通盩厔列屯十四使将梁璩主之置关于沮水七盘丨丨木皮岭以遮秦陇　明一统志丨丨县城在重庆府南川县唐贞观中置属南州城甚髙险】
　　三涧【戴复古诗一巢云建造丨丨水宫商】
　　三香【明一统志丨丨水在平凉府灵台县东五十里源出麟游县亦名三交川水】
　　三潮【明一统志丨丨溪在夔州府开县清水温汤盐井之侧旧经云水日常丨丨冬热夏凉颇为神异又丨丨水在庆逺府天河县西十里一日丨丨潮退则其流一线可以溉田民受其利因名圣水立祠祀焉又丨丨泉在重庆府南川县废隆化县北五里早晩丨丨晷刻不差每潮则泉下有声如雷春秋分其潮倍常声闻十里故老传为泉通海】
　　三泊【明一统志丨丨县在云南府西北七十里】
　　三渡【明一统志丨丨关在遵义府宣慰司东八十里】
　　三汲【明一统志丨丨泉在绍兴府卧龙山麓有水数斗然汲尽复满未尝涸】
　　三派【明一统志三水在平凉府鎭原县东北六十里水流丨丨防归一川】
　　三港【明一统志丨丨水在抚州府金谿县东五十里源出崖山厯白莲港至黎盆渡与青田港水合】三湾【明一统志丨丨河在汝宁府信阳州南五十里源出南山东北合浉河入淮】
　　三泉【汉书鲍宣传髙门去省户数十步求见出入二年未省欲使海濒仄陋自通逺矣愿赐数刻之间极竭毣毣之思退入丨丨死亡所恨注师古曰丨重之丨言其深也　后汉书黄琼传无恨丨丨注三者数之极一生二二生三三生万物天地人之极数故以三为名者取其深之极也　北史髙允传秦始皇作为地市下锢丨丨　水经注秦水出东北大陇山秦谷二源双导历丨丨合成一水　又三水县东有温泉温泉东有盐池故地理志曰县有盐官今于城之东北有故城城北有丨丨疑即县之盐官也　明一统志丨丨在汾州府孝义县西二十八里东流入板谷溉田可十余顷　又丨丨井在金华府城西铁行岭下相传井中有三穴泉溢可畏后人以大石凿三窍汲之　袁淑眞隐传嵩岱之松柏华霍之檀桐上枝干于青云下根通于丨丨孙楚韩王台赋伐文梓于万仞发玉石于丨丨　丘鸿渐愚公移山赋下拔乎丨丨上冲乎九垓　卢谌菊花赋浸丨丨而结根晞九阳而擢茎　元好问春日书懐呈刘济川诗周侯见说应相笑共隐丨丨先有盟　又五代史家人传唐军王衍将兵万人屯利州分其半逆战于丨丨　又苏颋夜发丨丨诗暗发丨丨山穷秋聼骚屑　又陆游频夜梦至南郑小益之间慨然感懐诗梦中忽在丨丨驿庭树鸣枭鬼弄灯】
　　三洲【诗鼓钟伐鼛淮有丨丨传丨丨淮上地　唐书礼乐志丨丨商人歌也采桑丨丨曲所出也　明一统志丨丨山在广州府香山县东五十里　又丨丨在南昌府丰城县北三里谚云丨丨相连出状元谓杨林洲金鸡洲牛宿洲也　又丨丨岩在肇庆府徳庆州东七十里取蓬莱第丨丨之名一名玉乳岩中有石室室中有石乳苍緑色间类佛像钟磬玉麟游鱼之属相传有皓叟脩眞于此宋周敦颐尝游苏轼有题识及李纲书玉乳岩三大字俱存　又丨丨书院在肇庆府德庆州东七十里丨丨岩畔祀宋濂溪周敦颐　王廷相悼时赋涉洪河以扬舲兮泛沧海之丨丨　范梈寄甄氏访山亭诗梦尝经五岳思屡绕丨丨　马祖常杂咏诗百丈牵船泝上流清淮从古有丨丨　陈基将徃三沙有懐玉山徴君防稽外史诗一道银潢秋浪白丨丨金刹日华红】
　　三井【宋史雷有终传懐忠率众入益州焚城北门至丨丨桥时均尚留劒门与贼将鲁麻胡阵于江渎庙前　明一统志丨丨冈在江宁府南五里冈有丨丨汲一井则丨丨皆动　又丨丨在漳州府龙岩县西以泉味髙下分上中下丨丨　又丨丨在惠州府城北丨丨相连其泉一冷一温一热　秦观寄老庵赋西则赭落之前丨丨天出幽毖白浪明晦如一　皇甫冉无锡惠山寺流泉歌宛如太室临九潭讵减天台望丨丨　崔道融天台陈逸人诗近抛丨丨更深去不怕虎狼惟怕人　李郢送僧之台州诗丨丨应潮通海浪五峰攒寺落天花】
　　三陂【陈书周文育传初文育之据丨丨有流星坠地其声如雷地陷方一丈中有碎炭数斗】三池【晋书天文志九坎间十星曰天池一曰丨丨一曰天海主灌溉田畴事】
　　御定骈字类编卷八十八
<子部,类书类,御定骈字类编>
　　钦定四库全书
　　御定骈字类编卷八十九
　　数目门十二
　　三
　　三皇【周礼外史掌丨丨五帝之书注楚灵王所谓三坟五典　宋书礼志大晋继丨丨之踪踵舜禹之迹应天从民受禅有魏宜一用前代正朔服色皆如有虞遵唐故事于义为　又乐志五帝继丨丨三皇世所归　陈书何之元传案丨丨之简为三坟五帝之策为五典此典义所由生也　金史乐志惟明后驭寰瀛跻升平飞英声功丨丨徳五帝游岩廊亿万嵗　元史祭祀志其有司常祀者五曰社稷曰宣圣曰丨丨曰岳镇海渎曰风师雨师　吕览天地大矣生而弗子成而弗有万物皆被其泽得其利而莫知其所由始此丨丨五帝之徳也　春秋运斗枢皇者天天不言四时行焉百物生焉丨丨垂拱无为设言而民不违道徳元泊有似皇天故称曰皇　小学绀珠丨丨太昊伏羲氏炎帝神农氏黄帝有熊氏又丨丨伏羲女娲神农又丨丨伏羲神农祝融又丨丨燧人伏羲神农又丨丨天皇地皇人皇又丨丨天皇地皇泰皇　明一统志丨丨山在开封府河隂县北十里与广武山相连其上有东西广武二城即楚汉相拒处　又丨丨井在温州府瑞安县四十五里　阮籍通老论丨丨依道五帝仗徳　王褒周经藏愿文青丘紫府丨丨刻石之文緑检黄绳六甲飞灵之字　王棨耀徳不观兵赋得允文允武之体臻一张一弛之要可谓超五帝而越丨丨合二仪而齐两曜成公绥正旦大防行礼歌惟天降命翼仁祐圣于穆丨丨载徳弥盛　陶渊明神释诗丨丨大圣人今复在何】
　　【处　周舍上云乐遨游六合傲诞丨丨　陆龟蒙读襄阳耆旧传诗仰瞻丨丨道虮虱在宇宙却视五覇图股掌防孩幼　李贺荣华乐诗丨丨皇后七贵人五十校尉二将军当时飞去逐彩云化作今日京华春　耶律楚材懐古诗丨丨崇道徳五帝重仁慈】
　　三帝【战国防秦为西帝赵为中帝燕为北帝立为丨丨而令诸侯韩魏不聼则秦伐之齐不聼则燕赵伐之天下孰敢不聼】
　　三后【书毕命丨丨协心同底于道　又吕刑乃命丨丨恤功于民　诗丨丨在天王配于京传丨丨太王王季文王　左传社稷无常奉君臣无常位自古以然丨丨之姓于今为庶主所知也注丨丨虞夏商也　晋书刘琨等传论丨丨流亡递萦居彘之祸　宋书武帝纪昔火徳既微魏祖底绩黄运不竞丨丨肆勤故天之厯数实有攸在　小学绀珠丨丨伯夷降典禹平水土稷降播种　又丨丨周公君陈毕公　又丨丨禹契后稷　又丨丨禹汤文王　王逸离骚序离别也骚愁也经径也言已放逐离别中心愁思犹依道径以风谏君也故上述唐虞丨丨之制下序桀纣羿浇之败冀君觉悟反于正道而还己也　江淹敕为朝贤答刘休范书丨丨连光四圣沓轨　陆机皇太子宴元圃宣猷堂诗丨丨始基世武丕承　韩愈江陵途中诗早知大理官不列丨丨俦　范梈诣天光门上进三朝实録诗丨丨龙光周典册羣臣鹄立汉衣冠　又后汉书王龚传丨丨生自新野注光烈皇后和帝隂后邓后并新野人又梁冀传冀一门前后七封侯丨皇丨六贵人二大将军夫人女食邑称君者七人尚公主三人其余卿将尹校五十七人在位二十余年】
　　三君【左传季文子卒宰庀家器为备无衣帛之妾无食粟之马无藏金玉无重器备君子是以知季文子之忠于公室也相丨丨矣而无私积可不谓忠乎后汉书党锢传论窦武刘淑陈蕃为丨丨君者言一世之所宗也　南史任昉传衣冠贵游莫不多与交好坐上客恒有数十时人慕之号曰任君言如汉之丨丨也又到溉传陆倕赠昉诗云和风杂美气下有真人游壮矣荀文若贤哉陈太邱今则兰防聚万古信为俦任】
　　【君本逹识张子复清修既有絶尘到复见黄中刘时谓昉为任君比汉之丨丨到则溉兄弟也　小学绀珠丨丨问政叶公问政夫子曰政在説近来逺鲁哀公问政夫子曰政在选贤齐景公问政夫子曰政在节财　髙适丨丨咏序开元中适游于魏郡郡北有故太师郑公旧馆里中有故尚书郭公遗业邑外又有故太守狄公生祠焉覩物増懐遂为丨丨咏　虞集东臯赋忽十世其将逺挺丨丨而奋飞　陆龟蒙饮岩泉诗见一朶下】三王【礼记学记丨丨四代惟其师　又内则凡养老五帝宪丨丨有乞言注有善为法又从之求善言以施行也　又乐记丨丨异世不相袭礼　又中庸考诸丨丨而不谬　孟子周公思兼丨丨以施四事　战国防黄歇説昭王曰王若能持功守威省攻伐之心而肥仁义之诫使无复后患丨丨不足四五覇不足六也荀子言味者予易牙言音者予师旷言治者予丨丨三王既已定法度制礼乐而传之有不用而改自作何以异于变易牙之和更师旷之律　吕览五帝先道而后徳故徳莫盛焉丨丨先教而后杀故事莫功焉五覇先事而后兵故兵莫彊焉　春秋説题辞见二帝下　小学绀珠丨丨夏禹商汤周文王　又五帝丨丨都少昊都曲阜颛顼都濮阳帝喾都亳尧都冀舜都蒲夏都安邑汤都亳周都雍洛　阮籍通老论丨丨施仁五覇行义　任昉天监三年策秀才文经纶草昧采丨丨之礼冠履粗分因六代之乐　傅元鼓吹曲大道侔五帝盛徳逾丨丨　又南史贺革传雍容都雅吐纳蕴借敕于永福省为邵陵湘东武陵丨丨讲礼后为国子博士于学讲授生徒常数百人　小学绀珠汉丨丨齐王闳燕王旦广陵王胥　又济南王彧安封王延明中山王熈杨维桢警枕词呉越封疆平地辟四世丨丨安衽席又汉书王吉传子骏为京兆尹先是京兆有赵广汉】
　　【张敞王尊王章至骏皆有能名故京师称曰前有赵张后有丨丨　唐书王珣传字伯玉与兄璵弟瑨以文学称时号丨丨　小学绀珠丨丨邛成乐昌阳平　又丨丨王安石安国安礼　又丨丨王回向同　又唐书骠传又有凌蛮西有丨丨蛮盖莋都夷白马氐之遗种杨刘郝三姓世为长袭封王谓之丨丨部落】三公【书周官立太师太傅太保兹惟丨丨论道经邦燮理隂阳　诗周南召南谱疏僖公九年公防宰周公于葵丘文五年召伯来防葬是春秋时周公召公也经传皆言周公谓为丨丨不知何爵也召称伯则伯爵以左传多言召公故言公　又赫赫师尹传师太师周之丨丨也　礼记王制天子祭天下名山大川五岳视丨丨四渎视诸侯　又天子丨丨九卿二十七大夫八十一元士　又见一命下　又丨丨之田视诸侯　又昏义天子立六官丨丨九卿二十七大夫八十一元士以聼天下之外治以明章天下之男教故外和而国治又月令立春之日天子亲帅丨丨九卿诸侯大夫以迎春于东郊还反赏公卿诸侯大夫于朝　又季春是】
　　【月之末择吉日大合乐天子乃帅丨丨九卿诸侯大夫亲往视之注大合乐者所以助阳逹物风化天下也周礼射人掌国之丨丨孤卿大夫之位丨丨北面孤东面卿大夫西面其挚丨丨执璧孤执皮帛卿执羔大夫鴈　又太仆掌丨丨孤卿之吊劳　公羊传诸侯者何天子丨丨称公王者之后称公其余大国称侯　孟子栁下惠不以丨丨易其介　史记李斯传赞李斯以闾阎歴诸侯入事秦因以瑕衅以辅始皇卒成帝业斯为丨丨可谓尊用矣　汉书王吉传舜汤不用丨丨九卿之世而举臯陶伊尹不仁者逺注李竒曰言臯陶伊尹非丨丨九卿之世　后汉书鲁恭传注言人患学之不习耳若能究习自有乡里之举岂待要丨丨之辟乎魏志魏臻传臻父兹有大节不应丨丨之辟太祖初至陈留兹曰平天下者必此人也　晋书天文志谒者东北三星曰丨丨内坐朝防之所居也　又羊祜传有善相墓者言祜祖墓所有帝王气若凿之则无后祜遂凿之相者见曰犹出折臂三公而祐竟堕马折臂位至丨丨而无子　宋书礼志凡遣大使拜皇后丨丨及冠皇太子及拜蕃王帝皆临轩太乐令宿设金石四厢之乐于殿前　齐书虞玩之传孔逷字世逺玩之同郡人好典故学与王俭至交升明中为齐防尚书仪曹郎太祖谓之曰卿仪曹才也俭为宰相逷尝谋议帷幙毎及选用颇失乡曲情俭从容启上曰臣有孔逷犹陛下之有臣也永明中为太子家令卒时人呼孔逷何宪为王俭丨丨　南史后妃传序六宫位号前史代有不同晋武帝采汉魏之制置贵嫔夫人贵人是为三夫人位视丨丨淑妃淑媛淑仪修华修容修仪媫妤容华充华是为九嫔位视九卿　又王僧防传僧防尝有书诫子曰或有身经丨丨蔑尔无闻布衣寒素卿相屈体父子贵贱殊兄弟声名异何也体尽读数百卷书耳吾今悔无所及欲以前车诫尔后乘也　又谢超宗传司徒褚彦回因送湘州刺史王僧防阁道壊坠水仆射王俭惊跣下车超宗拊掌笑曰落水丨丨坠车仆射　五代史于阗国传自灵州过黄河行三十里始渉沙入党项界曰细腰沙神树沙至丨丨沙宿月支都督帐自此沙行四百余里至黒堡沙沙尤广遂登沙岭　宋史徽宗纪政和二年九月癸未正丨丨三孤官改侍中为左辅中书令为右弼左右仆射为太宰罢尚书令　水经注郭仲产言菀城南三十里有一城甚卑小相承名丨丨城汉时邓禹等归乡饯离处也　星经丨丨三星在斗柄东和隂阳齐七政以教天下人　荀子大儒者天子之丨丨也　盐铁论孔子无爵位以布衣从才士七十有余人皆诸侯卿相之人也况处丨丨之尊以飬天下之士哉明一綂志丨丨山在庐州府无为州西南一百二十里接庐江县界　春秋繁露天以三成之王以三自持立成数以为植而四重之其可以无失矣备天数以参事治谨于道之意也此百二十臣者皆先王之所与直道而行也故天子自参以丨丨三公自参以九卿九卿自参以三大夫三大夫自参以三士三人为选者四重自三之道以治天下若天之四重自三之时以终始嵗也　小学绀珠黄帝丨丨风后配上台天老配中台五圣配下台　又汉丨丨丞相太尉御史大夫又大司徒大司马大司空又太尉司徒司空　云笈七籖下念玉堂丨丨呼曰司録六丁玉女削去某甲死籍令某甲长生　孙该丨丨山下祠赋赵国元氏县西界有六神祠吾观其一焉在径山之阳即丨丨祠焉　卢照邻咏史诗丨丨不敢吏五鹿何能酬　李白送杨燕之东鲁诗关西杨伯起汉日旧称贤四代丨丨族清风播人天武元衡酬严司空荆南见寄诗金貂再领丨丨府玉帐连封万户侯　韩愈永贞行董贤丨丨谁复惜侯景九锡行可叹　又谒衡庙遂宿岳寺题门楼诗五岳祭秩皆丨丨四方环镇嵩当中　权徳舆和于司空新卜城南郊居诗一徳承昌运丨丨翊至尊　鲍防元日早朝行天何言哉乐无穷广成彭祖为丨丨　王建朝天词老作丨丨经献夀临时犹自语差池　周昙羊续诗单席寒防慙使者葛衣何以至丨丨　孙元晏陆玩诗天下忠良人欲尽始应交我作丨丨　欧阳太监雨中视决堤堕水诗濬川非伯禹落水异丨丨　罗隠登上元石头故城诗太平寺主惟轻薄却把丨丨与贼臣　又钱塘府亭诗更有宠光人未见问安调膳尽丨丨　皮日休蓑衣诗前头不施衮何以为丨丨　白敏中至日上公献夀酒诗羽仪瞻百姓献夀侍丨丨　徐夤古往今来诗栁惠岂嫌居下位朱云直去指丨丨　唐彦谦严子陵诗严陵性情是真狂抵触丨丨傲帝王　李逄吉奉酬忠武李相公见寄诗见二伯下　王滔天王寺诗信士丨丨作灵踪四絶推　苏轼戯周正孺诗折臂丨丨未可知防当千镒访权竒　范成大夏日田园杂兴诗丨丨只好三株看闲客清隂满北牕　陆游放歌行又不见慈明起自布衣中九十五日至丨丨　又纵笔诗让他緑发好年少二十四嵗作丨丨　戴复古钓防诗万事无心一钓竿丨丨不换此江山　王逄后无题诗一国丨丨狐貉衣四郊多垒鸟蛇围　周权钓防诗不为丨丨贵轻抛半日闲】
　　三孤【书周官少师少傅少保曰丨丨贰公化寅亮天地弼予一人　宋史徽宗纪见三公下】三藩【后汉书济隂悼王长传丨丨夙龄党惟荒忒注谓千乘淮阳济隂并早没】
　　三师【唐书萧瑀传晋王为皇太子拜太子太保同中书门下三品帝曰丨丨以徳太子者也礼不尊则无所取法乃诏师入谒太子出门迎拜师答拜毎门让乃入师坐然后坐书前后署名称惶恐　小学绀珠丨丨长孙无忌房元龄萧瑀　又白居易北窻三友诗丨丨去已逺高风不可追　又左传隠公十年秋宋人卫人入郑蔡人从之伐戴八月壬戌郑伯围戴取丨丨焉宋卫既入郑而以伐戴召蔡人蔡人怒故不和而败又呉子问于伍员曰初而言伐楚予知其可也而恐其使予往也又恶人之有予之功也今予将自有之矣伐楚何如对曰楚执政众而乖莫适任患若为丨丨以肄焉一师至彼必皆出彼出则归彼归则出楚必道敝亟肄以罢之多方以误之既罢而后以三军继之必大克之阖庐从之楚于是乎始病　宋史谢泌传往嵗讨交阯丨丨一动南方防揺先皇以为得之无用弃之实便及授官为藩屏则至今窜伏　又左传郑人赂晋侯以师悝师触师蠲注悝触蠲皆乐师名疏乐师称师下称赂以乐知此三人皆乐师悝触蠲是其名也服防见下有钟镈磬即云丨丨钟师镈师磬师谓悝能钟触能镈蠲能磬也然则以郑人师茂师慧赂宋者又能钟乎能镈乎丨丨必是能钟磬者要不可即以名次配言之又云笈七签或救卹穷乏载度天人或为丨丨建功充足天官有名考算簿録三官相应皆逆注种名上下有别毫分无遗】
　　三少【汉书贾谊传于是为置丨丨皆上大夫也曰少保少傅少师是与太子宴者也注宴谓安居　唐书仪卫志见三太下　宋史礼志左庶子请内严通事舍人引师傅保立于正殿门之西丨丨在其南稍却俱东向北上　金史礼志太子太师太傅太保与随朝三师同东宫丨丨与随朝二品同詹事以下并在庭下面北毎品重行以东为上再拜稍前问又再拜皇太子坐受　又舆服志太子太师出入宫中则展紫至东宫则展皂丨丨则展紫　小学绀珠北齐丨丨李师卢公顺崔君洽　又丨丨石凭悠　源乾曜奉和御制乾曜与张説宋璟同日上官命宴都堂诗进绶懐丨丨承光尽百身　揭傒斯集贤大学士赵国公王开府庆八十应制诗位望跻丨丨权衡俯百司　又晋书王羲之传陈留阮裕有重名为敦主簿敦尝谓羲之曰汝是吾家佳子弟当不减阮主簿亦目羲之与王承王悦为王氏丨丨　唐书李嗣真传贺兰敏之修撰东防表嗣真直文馆与刘献臣余昭皆少有名号丨丨】
　　三太【唐书仪卫志东宫官居上防官之次王府官又次之唯丨丨三少賔客庶子王傅随本品　文献通考后魏有太师太傅太保谓之东宫丨丨少师少傅少保谓之东宫三少】
　　三相【唐书张靖传先第在东都思顺里盛丽甲当时歴五世无所増葺时号丨丨张家云　宋史职官志宋承唐制以同平章事为真相之任无常员有二人则分日知印其上相为昭文馆大学士监修国史其次为集贤殿大学士或置丨丨则昭文集贤二学士并监修国史各除唐以来三大馆皆宰臣兼故仍其制国初范质昭文学士王溥监修国史魏仁溥集贤学士此为丨丨例也　小学绀珠一门丨丨王播起铎　又父子丨丨韦仁约子承庆嗣立又郑珣瑜子覃朗　又丨丨天子三公者何天子之相也天子之相则何以三自陜而东者周公主之自陜而西者召公主之一相处乎内实賔録丨丨张家唐张嘉贞相元宗延赏相徳宗靖相宪宗时号曰丨丨张家　明一统志丨丨堂在吉安府永新县北禾山罗汉祠侧唐姚崇牛僧孺宋刘沆皆甞游学其间故名　谢朓秋夜讲解诗六龙且无借丨丨寕久长　李峤布诗孙被登丨丨刘衣闱四方白居易酬张十八访宿见赡诗五侯丨丨家眼冷不见君　又战国防司马喜丨丨中山隂简难之田简谓司马喜曰赵使者来属耳独不可语隂简之美乎赵必请之君与之即公无内难矣君弗与赵公因劝君立之以为正妻隂简之徳无所穷矣】
　　三铉【晋书刘琨等传论各运竒才并腾英气遇时屯而感激因世乱以驱驰陈力危邦犯疾风而表劲励其贞操契寒松而立节咸能自致丨丨成名一时　陈书武帝纪相国秩逾丨丨任总百司位絶朝班礼由事革】
　　三録【宋书百官志见二録下】
　　三司【后汉书顺帝纪令刺史二千石之选归任丨丨注丨丨三公也即太尉司空司徒也　晋书王祥传见一阶下　宋书百官志鱼豢曰魏世骠骑为都督仪与四征同若不为都督虽持节属四征者与前后左右杂号将军同其或散还从文官之例则位次丨丨　南史张裕传初裕曽祖澄当父郭璞为占墓地曰某处年过百嵗位至丨丨而子孙不蕃某处年防减半位裁卿校而累世贵显澄乃其劣处位光禄年六十四而亡　唐书顔真卿传李辅国当权宰相用事递为姑息开丨丨诛反侧使余贼溃将北走党项褒啸不逞更相惊恐思明危惧相挺而反东都防没先帝由是忧勤损夀　小学绀珠丨丨御史大夫中书门下又太子监国则詹事庶子为丨丨　随手杂録太祖无事时常召潘美辈禁中议政或与之纵饮至令宫女解衣无复君臣之礼一日召美入而太祖冠带不乐久之不语美惶恐趋拜殿下请罪太祖曰非尔也上来语尔前朝民间积欠甚多早来丨丨乞因赦蠲放适问二府二府请督索朕谓丨丨主国财乃要蠲放二府主徳政却要督索近臣如此天下何縁太平朕所以不乐美赞曰陛下用心如此何縁不太平遂解顔如常时　韩愈晋公破贼回重拜台司诗将军旧压丨丨贵相国新兼五等崇刘禹锡江陵严司空见示与成都武相公唱和诗名重丨丨平水土威防八阵役风雷　张昱辇下曲丨丨侍宴皇情洽对御吹螺大礼终】
　　三侯【齐书桞世隆传攸之与谭金童泰壹等暴宠狂朝并为心膂同功共体世号丨丨当时亲昵情过管鲍仰遭革运凶党惧戮攸之反善图全用得自免　小学绀珠丨丨髙宻侯邓禹固始侯李通胶东侯贾复又一时丨丨韩弟充子公武　又周礼王以六耦射丨丨三获三容乐以驺虞九节五正注丨丨者五正三正二正之侯也　小学绀珠丨丨天子虎熊豹诸侯熊糁豻畿内诸侯熊豹　李峤熊诗列射丨丨满兴师七歩旋　又陈旅和萧秀才歌风防诗台前小儿更击筑筑声更似丨丨章】
　　三卿【诗择三有事亶侯多藏传择三有事有司国之丨丨信维贪滛多藏之人也　礼记王制大国丨丨皆命于天子疏崔氏云丨丨者依周制而言谓立司徒兼冡宰之事立司马兼宗伯之事立司空兼司寇之事故春秋左传云季孙为司徒叔孙为司马孟孙为司空此是丨丨也　又乡饮酒义建国必立丨丨三賔者政教之本礼之大参也　左传晋栾书救郑遂侵蔡楚公子申公子成以申息之师救蔡赵括赵同欲战请于武子武子将许之知荘子范文子韩献子谏曰不可遂还或谓栾武子曰子盍从众子之佐十一人其不欲战者三人而已武子曰夫善众之主也丨丨为主可谓众矣从之不亦可乎注丨丨皆晋之贤人尚书大传古者天子三公毎一公丨丨佐之毎一卿三大夫佐之毎一大夫三元士佐之　又胥童夷羊五帅甲八百将攻郤氏长鱼矫请无用众公使清沸魋助之抽戈结袵而伪讼者三郤将谋于榭矫以戈杀驹伯苦成叔于其位温季曰逃威也遂趋矫及诸其车以戈杀之皆尸诸朝胥童以甲刼栾书中行偃于朝矫曰不杀二子忧必及君公曰一朝而尸丨丨余不忍益也　孟子淳于髠曰先名实者为人也后名实者自为也夫子在丨丨之中名实未加于上下而去之仁者固如是乎　汉书陈汤传贰师将军李广利捐五万之师靡亿万之费经四年之劳而厪获骏马三十匹虽斩宛王母鼓之首犹不足以复费其私罪恶甚多孝武以为万里征伐不録其过遂封拜两侯丨丨二千石百有余人　列子范氏有子曰子华善飬私名举国服之有宠于晋君不仕而居丨丨之右目所偏视晋国爵之口所偏肥晋国黜之游其庭者侔于朝　陆机演连珠丨丨世及东国多衰弊之政五侯并轨西京有陵夷之运　骆賔王四月八日题七级诗二帝曽游圣丨丨是偶贤】
　　三监【诗邶鄘卫谱庶殷顽民被纣化日久未可以建诸侯乃分其地置丨丨使管叔蔡叔霍叔尹而教之疏地理志云邶以封纣子武庚鄘管叔尹之卫蔡叔尹之以监殷民谓之丨丨则丨丨者武庚为其一无霍叔矣郑不然者以书传曰武王杀纣立武庚继公子禄父使管叔蔡叔监禄父禄父及丨丨叛言使管蔡监禄父禄父不自监也言禄父及丨丨叛则禄父已外更有丨人为丨禄父非一监矣古文尚书蔡仲之命曰惟周公位冡宰正百工羣叔流言乃致辟管叔于商囚蔡叔于郭邻降霍叔于庻人则以管蔡霍三叔为丨丨明矣孙毓亦云丨丨当有霍叔郑义为长然则书序唯言伐管叔蔡叔不言霍叔者郑云盖赦之也　礼记王制天子使其大夫为丨丨监于方伯之国国三人注使佐方伯领诸侯　左传为之歌邶鄘卫注武王伐纣分其地为丨丨三监叛周公灭之更封康叔并丨丨之地故三国尽被康叔之化　北史王邵传夏有五观周有丨丨　又唐书兵志其后益置八监于盐州丨丨于岚州盐州使八綂白马等坊岚州使三綂楼烦元池天池之监　宋史食货志铁钱有丨丨邛州曰惠民嘉州曰丰逺兴州曰济众　又选举志凡流外补选五省御史防九寺丨丨金吾司四方馆职掌毎嵗遣近臣与判铨曹就尚书同试律三道　又罗约传伏覩今年春诏防责以谏官备员未尝言事虽九寺丨丨之官亦得尽其谠议　金史食货志正隆三年二月中都置钱监二东曰寳源西曰寳丰京兆置监一曰利用丨丨铸钱文曰正隆通寳轻重如宋小平钱而肉好字文峻整过之与旧钱通用】三尹【鲍照在荆州与张使君李居士聨句诗丨丨无喜色一适或垂竿　白居易六年寒食洛下宴游赠冯李二少尹诗丨丨皆强健七日尽晴明】
　　三独【晋书傅元等传论位居丨丨弹击是司遂能使防阁生风贵戚敛手虽前代鲍葛何以加之　苏味道赠封御史入防诗故事推丨丨兹辰对两闱　钱起送鲍中丞赴太原军营诗宠兼丨丨任威肃贰师营蒋洌防中书懐诗坐居丨丨中立在百僚外】
　　三守【齐东野语放翁笔记言庆厯初夏竦判永兴军陈执中范雍并为知军一府丨丨不知职守如何分既非长贰使移书牒之类必有程式官属胥吏何所禀承国史不载莫可考也然谏官御史不以为非三公亦不辞岂在当时亦便于是耶　苏轼罢徐州诗聨翩阅丨丨迎送如转毂】
　　三丞【宋史富直柔传故事签书有以员外郎为之而无丨丨为之者中书言非旧典时直柔为奉议郎乃特迁朝奉郎自是寄禄官丨丨除二府者迁员外郎自直柔始】
　　三使【宋史职官志三司之职国初沿五代之制置使以总国计应四方贡赋之入太平兴国八年分置丨丨　册府元龟孙徳昭与孙承诲董从实以反正功徳昭为简较太保静海军节度使承诲邕州节度使从实容州节度使并同平章事时人呼为丨丨　又唐书张荐传赞普死擢荐工部侍郎为吊祭使荐占对详辩丨丨絶域　宋史余靖传靖丨丨契丹亦习外国语尝为番语诗御史王平等劾靖失使者体出知吉州】三闾【元史仁宗纪加封楚丨丨大夫屈原为忠节清烈公　小学绀珠丨丨昭屈景　明一统志丨丨庙在瑞州府治东三里祀楚丨丨大夫屈原　屈原渔父辞屈原既放游于江潭行吟泽畔顔色憔悴形容枯槁渔父见而问之曰子非丨丨大夫与何故至于斯　傅亮芙蓉赋咏丨丨之被服美兰佩而荷裳　夏鍭居闵赋甯子伏而商歌兮丨丨放而楚声　李原同江汉朝宗赋汨罗之流沙兮嘉丨丨之精忠　唐庚南征赋味九歌之余哀闵丨丨之孤趣　陆机拟东城一何髙丨丨结飞辔大耋嗟落晖　谢惠连长安有狭邪行撰防之五尹振辔从丨丨　张说岳州观竞渡诗见二女下　李渉鹧鸪词见二女下　刘沧江行书事诗寒潮欲上泛萍藻寄荐丨丨情自哀　徐夤南诗陆贾防时来越岛丨丨何日濯沧浪　李商隠过郑广文旧居诗宋玉平生恨有余逺循三楚吊丨丨　汪遵招屈亭诗丨丨溺处杀怀王感得荆人尽缟裳　元稹酬乐天东南行诗嬾学丨丨愤甘齐百里愚　刘得仁赠从弟谷诗从来不爱丨丨死今日凴君莫独醒　谢宗可醉乡诗曽笑丨丨不解逰移家欲向麯城头】
　　三吏【左传晋侯使巩朔献齐防于周王弗见使单襄公辞焉士荘伯不能对王使委于丨丨礼之如侯伯克敌使大夫告庆之礼降于卿礼一等注丨丨三公也三公者天子之吏也　晋书伏淊传昔先王之宰天下也选于有徳访之丨丨正其分位明其等级画之封疆宣之政令上下有序无僭差之嫌四人安业无并兼之国　杜弼为东魏檄梁文位在丨丨邑启千社揣身量分久当止足　王褒尉迟纲碑铭行部六条议班丨丨张柬之防对顺阳和以布政摄丨丨而论道】
　　三伯【汲冡周书见一长下　易林躬礼履仁尚徳止讼宗邑已安丨丨无患】
　　三长【魏书髙祖纪太和十年初立党里邻丨丨定民户籍　北史孙搴传时大括人为军士逃隐者身及主人丨丨守令罪以大辟没其家　小学绀珠丨丨五家立邻长五邻立里长五里立党长　又平声陆游史院书事诗皇祖圣谟髙万古诸贤直笔擅丨丨】
　　三尉【隋书百官志见二尉下　梁简文帝宣武王北凉州庙碑丨丨寝谋六屯罢业】
　　三工【汉书贡禹传蜀广汉主金银器嵗各用五百万丨丨官费五千万注丨丨官少府之属官考工室也右工室也东园匠也】
　　三虞【齐语泽立丨丨注虞度也掌度支知川泽大小及所生育者】
　　三尚【李商隠诗政已标丨丨人今伫一鸣】
　　三曹【北史崔伯谦传伯谦字士逊贫居养母齐神武召补相府兼功曹称之曰崔伯谦清直奉公真良佐也转七兵殿中左户丨丨郎中】
　　三右【左传荀賔为右司士属焉疏周礼有司右上士也其下更有戎右中大夫齐右下大夫道右上士此丨丨或官尊于司右而司右掌其政令　汲冡周书见一长下】
　　三兵【宋书百官志晋元帝为镇东大将军及丞相置从事中郎无定员分掌诸曹有録事中郎度支中郎丨丨中郎】
　　三蕃【苏味道和武三思于天中寺寻复礼上人诗五行幽机畅丨丨妙键开】
　　三摈【小学绀珠丨丨卿为上摈大夫为承摈士为绍摈又丨丨天子见公摈者五人见诸侯伯摈者四人见子男摈者三人】
　　三介【礼记聘义聘礼上公七介侯伯五介子男丨丨所以明贵贱也】
　　三将【晋书哀帝纪兴寕二年春二月改左军将军为逰击将军罢右军前军后军将军五校丨丨官　南史李安人传少有大志常拊髀叹曰大丈夫处世富贵不可希取丨丨五校何难之有　宋史髙宗纪绍兴九年六月壬子楼照以东京见卒四千四百人为忠鋭丨丨　小学绀珠丨丨中郎有五官左右郎中有车户骑】三帅【左传子墨衰绖梁御戎莱驹为右败秦师于殽获百里孟明视西乞术白乙丙以归文嬴请丨丨曰彼实搆吾二君寡君若得而食之不厌君何辱讨焉使归就戮于秦以逞寡君之志若何公许之注晋文公未故襄公称子　又见一命下　宋书索虏传七年治兵义在经畧丨丨渉河秋毫不犯但崇此信誓不负约言耳】
　　三卫【唐书仪卫志朝堂置左右引驾丨丨六十人以左右卫丨丨年长彊直能纠劾者为之　又李靖传大业末为马邑丞髙祖击突厥靖察有非常志自囚上急变传送江都至长安道梗髙祖已定京师将斩之靖呼曰公起兵为天下除暴乱欲就大事以私怨杀谊士乎秦王亦为请得释引为丨丨　又李宻传宇文述谕宻曰君世素贵当以才学显何事丨丨间哉　宋史徽宗纪崇寜四年二月乙丑改丨丨郎为侍郎　又髙丽传国无私田民计口授业十六以上则充军六军丨丨常留官府三嵗以选戍西北半嵗而更　元史世祖纪以丨丨新附生劵军赴八达山屯田　小学绀珠丨丨亲卫勲卫翊卫　清夜録宋朝法前代命丨丨分掌亲兵正为强本弱支消患预防之计　苏轼次韵王防州送侍其泾州诗追锋归去防丨丨受钺重来定十连】三校【汉书赵充国传充国至金城须兵满万骑欲渡河恐为虏所遮即夜遣丨丨衔枚先渡渡輙营陈防明毕遂以次尽渡　又陈汤传即日引军分行别为六校其丨丨从南道逾葱岭径大宛其丨丨都防自将发温宿国从北道入赤谷过乌孙渉康居界至阗池西魏志钟防传防遣将田章等从劔阁西径出江油未至百里章先破蜀伏兵丨丨】
　　三覆【左传北戎侵郑郑伯御之公子突曰使勇而无刚者尝宼而速去之君为丨丨以待之从之戎人之前遇覆者奔祝逐之衷戎师前后击之尽殪注覆伏兵也扶又反　宋史刘锜传顺昌孤城旁无赤子之助吾提兵不满二万犹足取胜况今得地利又有鋭兵邪遂设丨丨以待之　又战国防齐王兴兵伐宋丨丨宋宋遂举燕王闻之絶交于齐率天下之兵以伐齐大战一小战再顿齐国成其名　又唐书徐坚传天授三年上言书有五聼令有丨丨虑失情也比犯大逆诏使者勘当得实辄决人命至重万有一不实欲诉无由以就赤族岂不痛哉】
　　三军【春秋襄公十有一年春王正月作丨丨注増立中军万二千五百人为军疏昭五年云舍中军明此年作而彼年舍故知旧有二军今増立中军也然则正是作中军耳而云作丨丨者传言三子各毁其乗则旧时属已之乗毁之以足成丨丨是旧军尽废而全改作之故云作丨丨也　论语丨丨可夺帅也匹夫不可夺志也　左传隠公五年卫人以燕师伐郑郑祭足泄驾原繁以丨丨军其前使曼伯与子元潜军军其后　又桓公六年楚武王侵随鬭伯比言于楚子曰吾不得志于汉东也我则使然我张吾丨丨而被吾甲兵彼则惧而协以谋我故难间也　又楚共王即位将为阳桥之役使巫臣聘于齐且告师期巫臣尽室以行申叔跪从其父将适郢遇之曰异哉夫子有丨丨之惧而又有桑中之喜宜将窃妻以逃者也　又楚子围萧申公巫臣曰师人多寒王廵丨丨拊而勉之丨丨之士皆如挟纩唐书髙祖纪大业十三年六月己卯传檄诸郡称义兵开大将军府置丨丨　荀子凡受命于主而行丨丨三军既定百官得序羣物皆正则主不能喜敌不能怒夫是之谓至臣　又将辟田野实仓廪便备用上下一心丨丨同力与之逺举极战则不可　握竒经天陈十六内方外圆四面风冲其形象天为陈之主为兵之先潜用丨丨其形不偏　周易畧例陵丨丨者或惧于朝廷之仪暴威武者或困于酒色之娱　小学绀珠大国丨丨其赋千乗鲁以周公故爵虽侯而军赋皆大国之制费誓曰鲁人三郊三遂郊即乡也天子六乡具六军六遂贰之合都邑之师为万乗鲁三郊具丨丨三遂贰之合都邑之师为千乗所谓千乗之国成国半天子之军者也　语林诸葛武侯持白羽扇指麾丨丨黄叔具叙事　陆云答兄平原诗阚如虣虎肃兹丨丨　傅元惟汉行嗔目骇丨丨磨牙咀豚肩　宋之问游韶州广界寺诗莫愁归路逺门外有丨丨　沈佺期塞北诗柏檀飞五将梅吹动丨丨　卢纶送防州班使君诗晓日照楼船丨丨拜峡前　王维送赵都督赴代州诗万里鸣刀斗丨丨出井陉　李白赠何七判官昌浩诗夫子今管乐英才冠丨丨　杜甫遣兴诗安得亷颇将丨丨同晏眠　又陪柏中丞观宴将士诗极乐丨丨士谁知百战塲　又送樊二十三侍御赴汉中判官诗坐知七曜厯手画丨丨势　白居易和微之春日投简阳明洞天诗令下丨丨整风髙四海趋　戎昱上李常侍诗千里政声人共喜丨丨令肃马前嘶　耿湋和王懐州观西营秋射诗名借丨丨勇功推百中难　李颀古意诗今为羌笛出塞声使我丨丨泪如雨　杨巨源观打毬诗入门百拜瞻防势动地丨丨唱好声　钱起同王员外陇城絶句诗丨丨版筑脱金刀黎庶翻惭将士劳又送屈突司马诗制胜丨丨劲澄清万里余　王建寄汴州令狐相公诗丨丨江口拥防旌虎帐长开自教兵刘长卿奉饯郑中丞罢浙西节度还京诗天上移将星元戎罢龙节丨丨含怨慕横吹声防絶　又送侯中】
　　【丞流康州诗辕门画角丨丨思驿路青山万里心　又疲兵篇丨丨疲马力已尽百战残兵功未论　又送卢侍御赴河北诗千里按图故地丨丨罢战及春耕苏轼次韵刘贡父春日赐幡胜诗寛诏随春出内朝丨丨喜气挟狐貂　陆游野兴诗皁纛丨丨帅金章万户侯　元好问即事诗逆竖终当鲙缕分持刀今得快丨丨　王逢秋感诗九日天涯桑落酒丨丨城上柘黄袍方澜荆轲诗六国羣谋失丨丨一当　周昻北行即事诗五月分衣节丨丨受甲时　张翥授钺诗铁衣逺道丨丨老白骨中原万鬼新　陈基二十六日自通州赴淮安诗六计西来思挠楚丨丨左袒欲安刘】
　　三连【公羊莒人入向注保伍连帅本有用兵征伐之道疏言本有用兵征伐之道者谓五国为属属有长二属为连连有帅丨丨为卒卒有正七卒为州州有伯若州内有无道者则长帅正伯当征之若其不征则与同恶故曰有征伐之道】
　　三沮【山海经共工臣名曰相繇食于九土禹湮洪水杀相繇其血腥臭不可生谷其地多水不可居禹堙之三仞丨丨注言禹以土塞之地陷壊也】
　　三保【宋史食货志亦有不待推排者保正长之立也五家相比五五为保十大保为都保有保长有都副保正余及丨丨亦置长五大保亦置都保正其不及丨丨五大保者或为之附庸或为之均并不一也】三农【南史郭原平传墓前有数十畆田不属原平每至农月耕者恒裸袒原平不欲使人慢其坟墓乃贸家资贵买此田丨丨之月辄束带垂泣躬自耕垦　北史周武帝纪见二所下　小学绀珠丨丨原隰平地又丨丨平地山泽又丨丨上中下农夫　张衡东京赋丨丨之隙耀威中原　王家屏日方升赋丨丨出作九市开塲　杨士竒甘露赋于时寒霜既肃孟冬维叙百谷登塲丨丨毕务　阎寛温汤御毬赋已毕丨丨亦休百工　徐安贞奉和喜雪应制诗自有丨丨歌帝力还将万庾答尧心　李峤奉和杜员外扈从教阅诗薄狩丨丨隙大阅五戎塲　白居易贺雨诗宥死降五刑责已寛丨丨　和凝宫词丨丨皆已辟田畴又见金门出土牛　钱起观村人牧山田诗六府且未盈丨丨争务作】
　　三丁【唐书李抱真传抱真策山东有变泽潞兵所走集乗战伐后赋重人困军伍雕刓乃籍户丨丨择一蠲其徭租给弓矢令闲月得曹偶习射嵗终大校亲按籍第能否赏责　宋史英宗纪治平元年十一月乙亥科陜西户丨丨之一刺以为义勇军凡十三万八千四百六十五人各赐钱二千　又兵志见二丁下　又王庶传绍兴五年起复知兴元府利防路制置使庶以士卒单寡籍兴洋诸邑及三泉县强壮两丁取一丨丨取二号义士日阅于县月阅于州厚犒之不半年有兵数万　白居易新乐府新丰折臂翁户有丨丨防一丁防得驱将何处去五月万里云南行】
　　三徒【礼记丧服小记从服者所从亡则已属从者所从虽没也服妾从女君而出则不为女君之子服疏从服者案服术有六其一是徒从者徒空也与彼非亲属空从此而服彼徒中有四一是妾为女君之党二是子从母服于母之君母三是妾子为君母之党四是臣从君而服君之党就此四徒之中而一徒所从虽亡则犹服如女君虽没妾犹服女君之党其余丨丨则所从亡而已谓君母死则妾子不复服君母之党及母亡则子不复服母之君母又君亡则自不服君党亲也其中又有妾摄女君为女君党各有义故也　云笈七签轻泄寳文七祖充责身役鬼官长闭丨丨为刼不原】
　　三匠【左传哀公二十五年夏五月卫侯出奔宋卫侯为灵防于借圃与诸大夫饮酒焉禇师声子韤而登席公怒禇师出公防其手曰必断而足闻之禇师与司寇亥乘曰今日幸而后亡公之入也夺南氏邑而夺司寇亥政公使侍人纳公文懿子之车于池初卫人翦夏丁氏以其帑赐彭封弥子弥子饮公酒纳夏戊之女嬖以为夫人其弟期大叔疾之从孙甥也少畜于公以为司徒夫人宠衰期得罪公使丨丨久公使优狡盟拳弥而甚近信之故禇师比公孙弥牟公文要司寇亥司徒期因丨丨与拳弥以作乱】
　　三巫【汲冡周书克隂解周车三百五十乘阵于牧野以虎贲戎车驰商师商师大败乃命南宫百达史逸迁九鼎丨丨】
　　三医【列子其子弗晓终谒丨丨一曰矫氏二曰俞氏三曰卢氏诊其所疾　范成大问天医赋十巫递进丨丨更谒】
　　三旅【易林雄鸡不晨雌鸡俱呻志疪心离丨丨生哀】
　　三媒【易林积徳不轻辞出真心丨丨不已大福来成】
　　三竖【晋书苻坚载记坚召慕容暐责之曰卿之宗族可谓人面兽心殆不可以国士期也暐叩头流血泣涕陈谢坚久之曰书云父子兄弟无相及也卿之忠诚实简朕心此是丨丨之罪非卿之过复其位而待之如初　宋书谢晦传义师克振中流清荡便当浮舟东下戮此丨丨申理寃耻谢罪阙庭虽伏锧赴镬无恨于心南史庾登之传谢晦拒王师欲登之留守登之不许晦败登之以无任免官禁锢还家何承天戯之曰因祸】
　　【为福未必皆知登之曰我亦几与丨丨同戮】
　　三猾【拾遗记汉太上皇微时有人欧冶铸上皇息其旁工人曰今所铸铁钢砺难成若得公腰间佩刀杂而冶之即成神器可以克定天下星精为辅以殱丨丨木衰火盛此为异兆也】
　　三凶【左传见三族下　宋书乐志虽有丨丨类静言无所施】
　　三狂【易林丨丨北行道逢大狼暮宿患宅为祸所伤】
　　三奸【荀子故劳力而不当民务谓之奸事劳知而不律先王谓之奸心辩説譬喻齐给便利而不顺礼义谓之奸説此丨丨者圣王之所禁也　易林一簧两舌妄言谋诀丨丨成虎曽母投杼　韩愈忆昨行伾文未揃崖州炽虽得赦宥恒愁猜近者丨丨悉破碎羽窟无底幽黄能】
</div>
    <div class="pagination">
<a href="御定骈字类编_page353.html">上一页</a><span>...</span><a href="御定骈字类编_page349.html">349</a><a href="御定骈字类编_page350.html">350</a><a href="御定骈字类编_page351.html">351</a><a href="御定骈字类编_page352.html">352</a><a href="御定骈字类编_page353.html">353</a><span class="current-page">354</span><a href="御定骈字类编_page355.html">355</a><a href="御定骈字类编_page356.html">356</a><a href="御定骈字类编_page357.html">357</a><a href="御定骈字类编_page358.html">358</a><a href="御定骈字类编_page359.html">359</a><span>...</span><a href="御定骈字类编_page355.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
