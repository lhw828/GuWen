<!DOCTYPE html>
<html>
 <head>
  <meta charset="utf-8"/>
  <title>
   古今类传 - 第 19 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今类传 - 第 19 页/共 20 页
  </h1>
  <div class="content">
   朔日冬至
[史]迎日推筴 【[封禅书]详前】 [集]日月五星 【[应邵注]天元巳来讫十一月朔冬至合璧连珠】 
[丽句]通用 【凤管吹葭正好聚星白战龙纹刺绣恰当迎日红摇两仪璧合五曜珠联柳展岸容一线六律灰飞八风乐合梅舒山意初阳】 
　　　初二
[史]二塔发光 【[梁书]武帝初到寺以金钵水泛舍利钵内放光于是遣皇太子王侯朝贵等迎舍利供养其日风景明和观者数万人其所设金银供具等物并留寺供养施钱一万为寺基业至十一月初二日寺僧又请帝到寺发般若经俱焰】 封叔梁纥 【[会要]宋真宗元符二年是日敕追齐国公颜氏鲁国太夫人】 献圣德诗 【[又]宋高宗绍兴十一年是日程端厚】 满头花生 【[史纂]韩侂冑爱姬三夫人号于是日】 [集]祀南郊 【[通考]梁太祖开平三年是日】 赐飞白 【[玉海]宋仁宗宝元二年是日遣内侍就辅臣第书各一轴张士逊等入朝奏曰陛下万几之烦翰墨不倦神笔奇奥旷古未有上曰朕听政之暇无所用心以此自娱耳】 梅亭记 【[续志]黄庭坚于治平二年是日为镜堂僧作阅幽怪录云鄜延有大夫竹凌云三尺围伐之见内二仙翁相谓平生劲节惜为主人所伐遂腾空去黄曰此与橘中叟无异】 佛心鉴 【[东坡集]轼第三子过蓄乌铜鉴圜径数寸光明洞澈元丰八年十一月二日游登州延洪禅院院僧文泰方造释迦文像乃舍为且说偈云鉴中面像热时炎无我无造无受者心花发明照十方还度如是常沙中】 [诗]放鹤观鱼 【[董思是日过塔院访袁公白亭中秋怀永濠上逸兴偏】 [词]江南云叶 【[苏轼浣溪沙是日雨后微雪太守徐君猷携酒见过]覆块青青麦未苏暗随车】 断线疏珠 【[又]雨脚半收檐雪林初下瓦】 
[丽句]通用 【夺卫花之香艳帨拂花姬肖宋鹊之声皞寿劳鹊吠宝元飞白凤尾书玉藻千行般若谈经雁王座珠光双漾】 
　　　初三
[史]大宝殿 【[宋史]徽宗政和三年是日加神宗哲宗徽号皇帝御奉神宗册宝授太师鲁国公蔡京载以玉辂奉哲宗册宝授少师太宰何执中载以金辂并诣太庙幄殿奉安至四日皇帝诣景灵宫行礼赴太庙宿斋五日服衮冕恭上神宗哲宗册宝于本室】 六部桥 【[史纂]十一月二日韩侂冑酣饮至五鼓其夕周筠以覆帖告变时巳被酒视之曰这汉胡说于烛上焚之初三日将早朝筠复白其事侂冑叱之曰谁敢谁敢遂升车而去甫至忽有声喏于道傍问为何人曰夏震时震领兵三百俟于此复问何故曰有旨太师罢平章事语未毕健卒百余人拥其轿以出至玉津园夹墙内挝杀之】 [集]祀南郊 【[通考]宋徽宗大观四年是日】 无丝毫益 【[文稿]宋哲宗元佑四年是日苏轼奏曰臣伏见熙宁以来高丽人屡入朝贡至元丰之末十六七年间馆待赐予之费不可胜数两浙淮南京东三路筑城造船建立亭馆调发农工侵渔商贾公私告病朝廷之外国获不赀之利】 龙会 【[神枢]见前】 [杂]玉霄琳房 【[道经]是日太上大道君登四盻天下】 婴儿药 【[集仙录]杨正见者眉州通义县民杨宠女也聘同郡王生一日舅姑会宾客市鱼使正见脍之正见怜鱼尚活不忍烹至日昃而盘馔未备舅姑责之正见惧窜于邻行数十里花木异于人世又至一山舍有女冠在焉正见以其故白之女冠曰子有好生之心因留宿使正见汲泉汲泉处有一洁白见人且喜且笑正见抱之而归渐近家儿巳僵矣视之若草木之根重数觔女冠见而识之乃中茯苓也命洁甑蒸之会山中粮尽女冠出山求粮忽风雨不能归正见饥甚闻甑中香窃食之女冠归叹曰神仙自有定分吾不为风雨所阻汝岂能食此灵药耶自是正见光彩射人常有群仙降其室后白日升天时开元二十一年十一月三日也升仙处在邛州浦江县】 [诗]席帘垂地 【[苏轼是日与几先访庆老不见独与君卿供奉蟾知客东阁道话久之]卷卷长廊走黄叶香烟歇】 双杵万山 【[吴珊是日南村携喜雪诗属和时雪深尺许因忆荐公胥子此时应亦敲诗灯下次荅南村并寄荐公]绝壁钟残断小桥风冷平】 
[丽句]通用 【土肪閟中经玉芝韬内策一婴药偏待仙姝凤灯焚覆帖虎旅击文车六部桥蚤芟猾伯】 
　　　初四
[史]奋干纲 【[杨震传]汉安帝是日京师地动其日戊辰三者皆土位在中[注]戊干辰支皆土也并地动故言三者杨震上疏曰臣蒙恩备台辅不能奉宣政化调和阴阳今十一月四日京师地动地者阴精当安静承阳而今摇动者阴道盛也此中宫近官持权用事之象望陛下之断弃骄奢之臣以承皇天之戒】 风角集占 【[备边要览]宋仁宗康定元年是日以新制三卷赐辅臣其风角专候四方隅之风以占吉凶】 太乙奇门 【[元史]耶律楚材善律历术数帝是日出猎楚材以推之亟言其不可左右皆曰不骑射无以为乐帝即日出猎崩于行在】 [集]立小学 【[玉海]唐高祖武德元年是日诏皇族子弟功臣子弟于秘书外省别】 狩武原 【[又]唐高宗上元元年是日于华山之曲】 报郎 【[龙辅女红余志]是日龙辅五鼓纪梦寄外诗云昨夜有佳梦驰书与隔门须巳近有臭必然香】 责下人 【[千金翼]是日大忌谴】 [诏]新命 【[苏轼元佑元年是日代赐新除前中大夫守中书侍郎吕大防辞恩命不允诏]卿敦大直方任重道远擢贰西省蔽自朕心虽与闻政事为日未久而历试中外勤劳百为盖有年矣德位惟允人无间言亟服新命毋烦臣训】 [札子]躬亲持刃 【[前人元佑七年是日论李直方捕贼功效札子]臣先知颖州日为有剧贼尹遇陈兴郑饶李松等皆宿奸大恶为一方之患而汝阴县尉李直方本以进士及第母年九十余只有直方一子相须为命而能奋不顾身刺倒尹遇又能多出家财缉知余党所在分遣弓手前后捕获功效显著臣寻具事由闻奏乞以臣合转朝散郎一官特与直方比附第三等循资酬奖云云】 [诗]铁马冰河 【[陆游是日风雨大作]夜阑卧听风吹雨入梦来】 
[丽句]通用 【三土愆崩太尉上中宫之戒千年废坠秘书立小学之痈楚材谏猎马之惊奇门奥术天水效相乌之则风角新占】 
　　　初五
[集]崇德殿 【[玉海]宋太祖开宝四年江南李煜吴越钱俶各遣子弟来朝是日宴于】 甘露歌 【[又]真宗祥符九年是日赐辅臣玉清昭应宫其歌曰名神浆称天酒考祥图兮嘉应之首降仁寿零未央观旧史兮太宁之祥】 祀圜丘 【[又]神宗元丰七年是日冬至昊天上帝于以太祖配帝服靴袍乘辇至大次有司请行礼】 用人论 【[又]孝宗干道五年是日御书御制赐宰臣陈俊卿等略曰邪佞乱真比比皆是知人则哲帝王所难哲王用人广独智以照临稽众论而遴选择不厌精任不厌久】 云间楼殿 【[清波杂志]学士蔡攸奏臣蒙差冬祀大礼升辂执绥十一月五日陛下御玉辂自太庙出南熏门至玉津园蒙宣谕臣曰玉津园东楼殿重复此是何处臣对以城外无楼殿恐是斋宫陛下曰此去斋宫尚远可回顾果见数重既而审视其楼殿去地数十丈即知非斋宫俄顷陛下又曰见人物否臣即见有道流童子持幢幡节盖相继而出云间约千余长丈余有辂车舆辇多青色驾者不类马状若龙虎及后有执大枝花数十云间日色穿透衣服眉目历历可识人皆戴冠类今道士或若童子状皆衣青紫黄绿红或淡黄杏红浅碧或秉简或羽扇前后仪卫约数千许人迥放东方稍南人物异常旌旗飘转所持幢高数丈非世所睹此盖陛下恪祇祀事神明昭格示现伏望宣示史馆布告天下太师蔡京等奏乞示百僚称庆】 [诗]翻鸦 【[洪咨夔是日锁学士院作]落纸一帘风雨疾不知斜墨阵】 病鹤寒虫 【[赵昌父是日晨起书呈叶德璋司法]政自摧颓同况堪吟讽类】 青铜 【[又]巳分虀盐终白首可因霜雪媿】 
[丽句]通用 【墨阵翻鸦纸上风驰雨骤青铜病鹤吟边叶啸虫号歌天酒而用神浆五齐宁如甘露进陶匏而登茧栗六宗争似圜丘】 
　　　初六
[史]彗星见亢 【[晋书]康帝建元元年是日长七尺白色占曰亢为朝廷主兵丧】 土雾小开 【[南齐书]武帝是月竟天浓厚至是日未时其雾浓密如火烟辛惨入人眼鼻】 天安殿 【[宋史]仁宗明道元年十月修宫室成诏是日恭谢天地太庙】 天应节 【[又]徽宗政和三年是日祀昊天上帝千圜丘太师蔡京奏天神降格实为大庆乞付史馆帝手诏播告天下御制天真示现记寻以天神降日为】 [集]化城 【[楚通志]惟俨禅师澧州药山僧年七十依潮阳西山慧照禅师出家后从马祖得道一夜登山径行忽云开见月大啸一声应澧阳东九十里许居民尽谓东家明晨迭相推问太和八年是日乃告寂院东塔曰唐文宗谥弘道大师】 太清楼 【[玉海]宋仁宗宝元二年是日皇太子生宴辅臣宗室于读三朝宝训赐御诗】 御女 【[幼幼新书]是月宜六日十一十四十六十七十九二十六二十九等日】 [诏]有樊仲风 【[苏轼元佑元年代赐御史中丞傅尧俞辞免恩命不允诏]诗云刚亦不吐柔亦不茹朕以卿之是以擢卿为中执法才难之叹古今共之岂以小嫌而废大任与其拘文以自疑不若直巳而行义亟服乃事无烦固辞】 [诗]朝虀暮盐 【[钱谦益是夜吴门舟饮放歌为朱生维章六十称寿]心不省春花秋月身自由】 鬓丝颊毛 【[又]各有态摇头掉舌谁能侔】 鸡虫人世 【[又]兔乌天上不相待难与谋】 熨斗眉头 【[又]展旧皱漉囊瓮面开新（艼去丁改刍）】 
[丽句]通用 【彗白经亢晋日低晖而龙堕云黄见月药山长啸而猊行读宝训而值宝元其宝大矣记天真而标天节自天申之】 
　　　初七
[集]飨庙 【[通考]唐德宗兴元六年是日亲】 天台采药 【[玉海]唐宪宗元和十三年是日以山人柳泌为台州刺史令人山谏官论之不纳】 拨火觅沤 【[楚通志]善会禅师澧州夹山僧幼岁出家后得道从者甚众谓门徒曰劳持生死法唯向佛边求目前述正理浮唐僖宗中和元年是日召门徒曰吾为众僧语道累岁佛法深旨各应自知吾今幻质时尽即去汝等善保护如吾在日言讫告寂】 幸第视疾 【[玉海]宋太祖开宝二年是日镇宁军节度使张令铎】 [杂]玄天降 【[道书]】 五色舍利 【[禅宗志]道宁禅师潭州开福寺僧壮为道人于崇果寺热浴一日将濯足偶诵金刚经至于能生信心以此为实句遂忘所知忽垂足沸汤中后祝发蒋山依雪窦老良禅师至徽宗政和三年是日示寂归藏于塔】 [书后]古今一人 【[苏轼元丰八年是日书吴道子画后]道子画人物如以灯取影逆来顺往旁见侧出横斜平直各相乘除得自然之数不差毫末出新意于法度之中寄妙理于豪放之外所谓游刃余地运斤成风盖而巳余于他画或不能必其主名至于道子望而知其真伪也然世罕有真者如史全叔所藏平生盖一二而巳】 [词]花枝第几 【[向子諲蓦山溪是日老妻生日作]试说与宫梅到东阁】 有真香 【[又]无俗调正与人相倚】 怕?怕雾 【[又]瑞色门阑喜】 鬓绿如云 【[又]天教难老风对玉笋与芗林岁岁花前醉】 
[丽句]通用 【寒石采千龄之犬赤城搴五叶之人柳泌何如徐市探汤获五色之珠拨火悟千生之泡澧水争若潭州】 
　　　初八
[史]修尚书省 【[会要]宋真宗天禧四年是日龙图学士陈尧咨总其事】 [集]飨庙 【[通考]唐中宗神龙元年宋高宗绍兴十三年俱于是日亲】 有事南郊 【[玉海]唐德宗兴元六年是日诏于太庙从官吏将士等一切并令自备食物】 书慈宁殿 【[玉海]宋高宗绍兴九年是日修太后殿亲之】 [杂]王仙 【[列仙传]是日洪临升】 [诗]渠瘦我痴 【[陆游是夜灯下对梅独酌]移灯看影□掩户留香笑】 照杯逼砚 【[又]冷艳欺曲櫱孤标结冰澌】 啄苔履石 【[苏轼元丰元年是日作放鹤招鹤歌]独终日于涧谷之间兮苍而白】 葛衣鼓琴 【[又]其下有人兮黄冠草屦而】 
[丽句]通用 【灯下寻梅觅句冷艳冰澌酒亦香琴余招鹤归山仙音韵远衣还葛云接螭头风回鸱吻龙图董喉舌之司香涂椒寝日暖萱闱栗尾写慈宁之殿】 
　　　初九
[史]用天分地 【[梁书]武帝大通七年诏十一月九日以前在民间无分多少凡所未入者皆赦除之诏曰之道之利盖先圣之格训也凡是桑田废宅公创之外悉分给贫民】 改元 【[宋史]孝宗干道九年是日郊祀淳熙】 [集]飨庙 【[通考]唐德宗兴元九年是日亲】 泥金真珠 【[玉海]宋太宗端拱二年是日诏曰国家先定车服制度闻士庶尚有奢侈于是鞍辔服带幞头巾子并为条制复禁服饰】 一灯千息 【[东坡集]东坡是夜梦与人论神仙道术因作一诗八句觉后录示子由弟前四句析尘妙质本来空更积微阳一线功照夜常耿耿闭门自蒙蒙后四句不甚明补成之养成丹灶无烟火点尽人间有晕铜寄语山神停伎俩不闻不见我何穷】 建阁 【[玉海]宋高宗淳熙十五年是日藏圣制诏曰载稽帝世之隆无若尧章之焕揭名层宇列职清缃置学士待制直阁】 [杂]东斗南斗 【[道经]是日降】 [表]汗马濡鹈 【[苏轼是日谢赐衣袄表]臣轼伏以礼着始裘诗歌无褐边陲更戍本为臣子之常朔易早寒特轸圣神之念惟德其物岂曰无衣恭惟皇帝陛下广运聪明力行恭俭威风傍振方战栗于天骄温诏下融遂流澌于河冻既无功而坐食实有媿于解衣敢不推广朝廷之仁益收冻馁申严祖宗之法少肃惰偷庶收之劳以解之诮臣无任云云】 [诗]似鳜胜虫 【[黄周星癸丑是夜梦白门故居庭雨初霁瓦屋间见鱼状如鲈鳜殷红头尾皆作金色闻其名为金鳌余捉得之泼刺不休持至中堂付友人曰此大魁之祥也越一夕又梦友人馈蚁子一封发视皆大蚁蠕动周遭可经四尺高可三寸许其下有方柈十二贮之觉而识以二诗]其一云捉得金鳌鱼丹鳞熠耀兆何如其一云玄驹蠕蠕沙亿万生灵一纸中】 
[丽句]通用 【五辂定高卑油璧车帷鹦鹉绿七衣严上下真珠袍束荔枝红三山六水一分田无废桑麻之利六时万息千年火尽收铅汞之功】 
　　　初十
[史]七萃五营 【[会要]唐高祖武德八年是日讲武于同官县虞世基进讲武赋上林从幸相如颂德长杨校猎子云为赋选羽林于诏蹶张于命司马以示法师掌圉而清甸导旬始以前驱伏钩陈而后殿云云】 [集]封禅议 【[玉海]唐玄宗开元十二年群臣屡上表请封禅以十三年十一月十日有事于泰山张说首建之而源干曜不欲为之由是与说不平】 知兖州 【[又]宋仁宗天圣元年翰林侍讲学士孙奭帝是日作七言诗宠其行诏近臣皆赋】 [杂]玉清王 【[道书]是日神霄诞日】 萼绿华 【[真诰]晋穆宗升平三年是日下降于羊权家自云南山人又云我本姓杨又云是九疑山中得道罗郁也赠权诗一萹火澣布一条金玉条脱各一枚谓权曰慎勿泄我下降之事泄之则彼此获罪言毕化形而去今在厢东山中】 [祝文]玉质金相 【[东坡集苏轼元佑六年是日送昭灵侯张公祝文]赫赫龙公甚武且仁赴民之急如谋其身有不应柝惟汝不虔我自洗濯斋居诚陈旱我之罪勿移于民公顾听之如与我言其重千钧惠然肯来为留浃辰再雨一雪既洽且均何以报之榜铭皆新诏公之德于亿万年惟师道迨复饯公还咨尔庶邦益敬事神尚飨】 [诗]麦陇梅梢 【[曾几是日海云回接骑城北时北寇出没大渡水上作]天于犹悭雪人向大欠诗】 青骊白羽 【[又]顿辔飞脱免离弦啸寒鸱】 客鬓花身 【[范成大是日海云赏山茶花]俱岁晚妆光酒色且时新】 
[丽句]通用 【七萃戈鋋五营介胃虞世基赋敌渊云千官俎豆八佾笙镛源干曜谏行封禅条脱金辉綦巾火澣何处飞来萼绿华小江麦缕古渡梅梢若为看出连钱马】 
　　　十一
[集]土圭 【[玉海]唐高宗调露元年是日于阳城周公测景所得长丈二尺七寸】 谒先师 【[又]唐玄宗开元七年是日以贡举人】 草木成冰 【[通考]后晋高祖天福十二年是月旦日天大昏雾木有冰至十一日霜露着皆时魏府杜重威叛讨降之】 观新钟 【[通典]宋太祖开宝三年是日幸封禅寺】 二都赋 【[玉海]宋高宗建炎十五年是日高兖上】 御女 【[新书]见前】 [杂]太乙诞 【[道书]是日救苦天尊】 启福斋 【[仙经]是日天仓开日宜入仙修道炼药建】 [诗]偕竹契丝 【[吕炅是日以贡举人谒先师闻雅乐作]调朗能声微又】 簨虚缨緌 【[又]轻冷流缭绕动】 
[丽句]通用 【碧落启天仓邃谷建琼仙之箓冰花成木介博陵销节将之成南北有秩东西有程子午蚤厘于旧臬大小相宣君臣相悦宫商更辨于新钟】 
　　　十二
[集]庆云见 【[樵书]天宝七载是日余杭郡化楼阁势兼有仙人形象】 祭岳渎 【[玉海]宋真宗祥符九年是日命学士李宗谔】 趣治装 【[又]宋英宗治平四年是日命韩琦判永兴兼陕府西路经略安抚使手札令】 诗赋式 【[又]宋哲宗元和二年是日诏礼部立取士】 [杂]女仙 【[列仙传]是日谢自然上升】 [诗]潭空鱼寒 【[梅尧臣是日赛昭亭神]冷雨凝云未成雪归石穴】 漆俎铜柈 【[又]旋灰起角巫鼓鸣颤牲血】 冻犬饥鸦 【[范成大是晓枕上]柴扉冷纸瓦啄】 接（上四下离）篮轝 【[程嘉燧是日洗泉郎事]倒载乘好月闻钟恋晴晖】 书云破腊 【[释惠洪是日和季长小春诗]雨暗节梅偷春】 吴语楚衣 【[又]知无伴聊试新】 
[丽句]通用 【五山升币四渎沉圭凤沼词宗新主鬯一赋联珠七言（口十）玉冰厅仆射独持规】 
　　　十三
[史]坐化立化 【[史纂]朱橘号翠阳居淮西安庆之望江六岁怙恃俱失及长喜阅道释之书乃厌薄名利钦慕修炼所至名山胜地必欲登览意在得师以证八道橘后为寇所挠入闽至惠州之博罗县有乡人陈六者留之是时道成矣忽谓陈六曰吾将去矣汝盍为我图之橘乃于旅馆中六乃与馆主谋之抬橘于门首埋之复苏又谓六曰吾今当于县衙前六从其言化后用泥塑之骇而聚观者千余人忽博罗狼吏醉呼而前曰汝假为坐化又复假为立化遂执凳鞭之惟见堆泥堕地而巳众人方知橘示神变而尸解时宋理宗淳佑二年十一月十三日也】 [集]晷度环周 【[通考]唐中宗景隆三年十一月十三日乙丑冬至阴阳人卢雅侯艺等请奏改冬至就十二日甲子以为吉会右台侍御史唐绍奏曰礼所以冬至祀圜丘于南郊夏至祭方泽于北郊者以其日行躔次极于南北际也日北极当晷度循半日南极当是日一阳又生为天地交际之始故易曰复见天地之心即冬至卦象也一岁之内吉莫大焉甲子但为六甲之始一年之内隔月常运既非大会晷运未周唯总六甲之辰助四时而成岁今欲避环周以取甲子是背大吉而就小吉也太史令传孝忠奏曰南陆北陆并日校一分若用十二日甲子即欠一分未南极即不得为至上日俗谚云冬至长于岁亦不可改竟依绍议以十三日乙丑祀圜丘于南郊】 隔扉送书 【[太平广记]太常少卿段成式与温庭筠友善成式六月卒是日冬至大雪忽有扣门者仆夫视之乃授一竹筒云段少卿来庭筠初以为误发护书上无字开之乃成式手札也庭筠大惊乃焚香再拜而读辞曰恸发幽门哀归短数云云】 喜霁诗 【[玉海]宋高宗绍兴十九年是日太史令胡平言车驾至青城阴雾收敛豋坛至礼毕天气澄肃星月明莹回銮肆赦有彩云之瑞伏乞宣付史馆从之上因是亲制宰辅从臣皆和以进】 [杂]海空降 【[道经]是日智藏天尊】 [诏]枢机疆场 【[苏轼元佑元年是日代赐枢密院安焘乞退不允诏]卿才当其位义不辞劳内之之谋外之之议既当身任其责难以家事为辞而况并奉君亲两全忠孝进无不得退以何名卿之所求固非矫激朕之不许亦岂空文亟还厥官无烦朕命】 [状]金塔二所 【[前人元佑四年是日论高丽进奉第二状]臣近奏为高丽僧寿介状称临发日奉国母指挥将附寿介前来祝延皇帝太皇太后圣寿臣已一面退还其状仍令本州岛所差伴话僧思义只作巳意体问所献金塔次第乃是欲将舍入杭州惠因院等祝延圣寿仍云随身收管不可擅动元封侯续有疏文到日方可施纳以此显见有尝探中国云云】 [札子]内中车子 【[前人元佑七年是日奏内中车子争道乱行札子]臣按汉成帝郊祀甘泉泰畤汾阴后土而赵昭仪常从在属车间时杨雄待诏承明奏赋以讽曰想西王母欣然上寿兮屏玉女而却虙妃言妇女不当与斋祠之间也臣今备位夏官职在卤簿准故事郊祀既成乘舆还斋官改服通天冠绛纱袍教坊钧容作乐还内然后后妃之属中道迎谒巳非典礼而况祀事未毕中宫掖庭得在勾陈豹尾间乎窃见二圣崇奉大祀严恭寅畏度越古今四方来观莫不悦服今车驾方宿斋太庙而不避仗卫争道乱行臣窃恐于观望有损不敢不奏云云】 
[丽句]通用 【任干支之甲乙守晷度之环周柱史定配天之日届风露之澄鲜际月星之明莹大君制喜霁之诗坐亡寓馆立脱当街泥塑惊魂于尸解男紫悲黄女青惧绿幽门投札于阳扉】 
　　　十四
[史]木冰 【[五行志]唐高宗仪凤三年是日雨】 黄龙白雪 【[旧唐书]文宗太和七年十一月十四日宣宗生懿宗母曰元昭皇太后晁氏帝即位年二十七姿貌雄丽有异稠人藩邸时疾郭淑妃侍医药见出入于卧内妃以异告帝曰慎勿复言又尝下数尺而帝寝室之外独无人皆异之】 河渎进号 【[会要]宋真宗大中祥符元年十一月十四日诏为顺圣灵源公至仁宗康定二年诏封四渎皆为王按唐会要天宝六载封河为灵源公济为清源公江为广源公淮为长源公】 [集]宴延禧殿 【[玉海]祥符元年是日上次澶州从臣父老于驻跸】 御女 【[新书]见前】 [诏]西伯子思 【[苏轼元佑元年是日代赐韩绛上第二表乞致仕不允诏]朕以眇躬求助诸老皆以艰难之际不辞中外之劳胡为累章确守归意岂朕不善之养而无人之侧乎三复喟然未喻厥指朕意不易卿其少安】 轩冕丘园 【[前人是日又赐韩绛上第三表乞致仕不允诏]君臣之义忧乐同之苟皆怀归谁任其事卿之高识雅度轻而乐天下所共知也独不念先帝托付之重乎勉徇大义勿复以言】 [词]甚时可 【[朱彝尊洞仙歌是日作]仲冬二七量佳期须果若再沉吟】 抱衾闲坐 【[又]熏炉渐冷窗烛都灰难道又各自】 第一怕 【[又]归去忒匆匆软语丁宁袜罗尘涴】 
[丽句]通用 【白雪销闱黄龙游闼国书传天子之祯玄冰介树翠淞妆花里谚记达官之怕】 
　　　十五
[史]左右行酒 【[三国志]建安十二年是夜月色皎洁长江一带如横素练曹掺置酒舟中顾夏口樊山等处曰吾自起兵以来澄清四海所未得者江南也吾得此可以富国强兵于是命至夜半乃止】 太白填星 【[南齐书]孝武帝孝建二年是日合于危占曰天子失土】 [集]孟子八十四 【[孟谱]周赧王二十六年正月十五日卒即今之十一月十五日也寿】 飨庙 【[通考]宋太祖干德元年是日亲】 祀南郊 【[又]太宗太平兴国三年是日】 作重阳 【[容斋续笔]东坡是日有菊花开时即重阳之语故记其在海南蓻菊花九畹以十一月望日与客泛酒云】 贺冬至 【[通考]占城国与大食国相类无丝茧以白（迭毛）布缠其胸垂至于足衣衫窄袖撮发为髻巾无缗钱止用金银其王脑后髽髻散披古贝衣带金花冠七宝装缨络为饰股胫皆露蹑革履无袜妇人亦脑后撮髻其服及拜揖与男子同王每年坐禅椅官属谒见膜拜一而止白事毕复膜拜一而退其俗以是日人皆相州县以土产物帛献其王】 [杂]游东井 【[道书]是日天帝】 西斗降 【[又]】 启福生 【[又]是日道君】 [记]舍利四十八粒 【[苏轼赵先生舍利记]赵先生棠本蜀人孟氏节度使廷隐之后今为南海人仕至幕职官南海有潘冕者阳狂不测人谓之潘盎南海俚人谓心风为盎盎尝与京师言法华偈颂往来言云盎日光佛也先生弃官从盎游盎以谓尽得我道盎既去不知所终而先生亦坐化焚其衣得舍利数升我与先生之子昶游故得此盎与先生异迹极多张安道作先生墓志具载其事昹今为大理寺丞知藤州元丰三年十一月十五日以舍利授宝月大师之孙悟清使持归本院供养】 [诗]千日长 【[陈维崧是夜同诸子侍饮益都夫子堂中]今宵愿抵誓与欢伯无参商】 [词]驾紫鸿 【[吴文英浣溪沙是夜迓履翁舟中即兴]新梦游仙】 石瘦月斜 【[又]溪根船宿处梅影晓寒中】 
[丽句]通用 【凫绎龟蒙飞亚圣坐收八裘四龄蟂矶鹄渚走曹公立丧百城八郡鳄渚栘苏羊城遇李菊花开处作重阳流苏挂髻古贝垂胸骏岭日来非亚岁】 
　　　　望日冬至
[集]越裳节 【[通考]占城国即古氏风俗以是日为冬至详前】 
[丽句]通用 【魄养广寒偏露嫦娥正面烛围珂伞更来月子全客辟寒犀暖辟寒帘不碍寒光照满凝冰檐翫凝冰箸何如冰魄成团】 
　　　十六
[史]宝应 【[唐书]肃宗是日有女泥真如忽见二皁衣引至一所见天帝出八宝授真如曰汝往令刺史崔侁进达于天子肃宗寝疾方甚视宝召代宗谓曰今上天赐宝祚汝宜宝受之代宗即日以纪年】 [集]周武汉高同庙 【[通考]唐玄宗是日以王祖于京城内置一并置官吏】 饮福 【[又]宋太祖干德元年礼仪使陶谷十一月十六日行南郊礼上是日服衮冕执圭合祭天地于圜丘以皇帝开封尹光义为亚献兴元尹光美为终献将升坛有司具黄褥为道上曰朕洁诚事不必如此命撤之还宫将驾金辂顾左右曰于典故可乘辇否对以无害乃乘辇以南郊礼成大宴广政殿号曰自是为例】 郭祯依旧 【[容斋四笔]宋真宗天禧年命礼部考选一百四人以郭祯第一举人有讼不平者是日宣翰林学士钱惟演盛度枢密直学士王晦叔龙图阁待制李虚巳李行简覆考及奏名其余覆落】 天竺冬至 【[天中记]国以是日为则麦秀】 御女 【[新书]见前】 [诏]孝爱 【[苏轼元佑元年是日代太皇太后赐故夏国主嗣子干顺诏]念尔守邦藐然在疚日月逾迈祖葬有时缅怀之深想极攀号之戚往助襄事式昭异恩】 哀疚 【[前人是日又代太皇太后赐故夏嗣子敢顺诏]惟我列圣眷尔有邦非徒极其宠荣盖亦同其忧患念尔哀疚恻然顾怀临遣行人往喻至意且致奠赙之礼以为存殁之光】 
[丽句]通用 【邗沟八宝授真如元开宝应天竺一阳飞玉管麦秀阳和孟津秉钺轵道受符周武汉高同配庙青母选钱黄间入彀锦窠粉署两抡元】 
　　　十七
[史]三覆奏 【[刑法志]唐太宗尝览明堂针炙图见人之五脏皆连背贞观四年十一月十七日诏罪人无得鞭背又诏死刑皆】 [集]十八阿罗 【[东坡集]佛灭度后阎浮提众生刚狠自用莫肯信入故诸贤圣皆隐不现独以像设遗言提引未悟而峨眉五台庐山天台犹出光景变异使人了然见之轼家藏十六罗汉像每设茶供则化为乳花或凝为雪花桃李芍药仅可指名或云罗汉慈悲深重急于接物故多现神变倘其然乎今于海内得此汉像以授子由弟使以时修敬遇夫妇生日辄设供以祈年集福并以前所作颂寄之子由以二月二十日生其妇德阳郡夫人史氏以十一月十七日生】 [诗]红绡白（迭毛） 【[钱谦益是日报恩寺]夜静香为界僧归在月廊】 
[丽句]通用 【三千狴犴觇肺附于铜人冬日刑祥贞观帝十八阿罗现乳花于麝月坡仙颂寄卯君妻】 
　　　十八
[集]瑞雪诗 【[玉海]宋真宗景德四年是日因雪宴近臣于崇文院帝作五言令馆阁即席和进】 改宝元 【[又]仁宗景佑五年是日元】 有事南郊 【[宋文鉴神宗熙宁元年是日于御札有直天正之辰修郊见之礼进祈茂祉以大芘黎元昭格至精以终图熙洽云云】 石塘 【[枫窗小牍]干道七年是日帅臣沈夏修杭州成增石塘凡九十四丈】 甘露论 【[御制文集]洪武八年是日祀上帝于圜丘松下甘露如明珠帝作云近日以来鸡鸣半夜乖逆之气不数日见于晨申况土木工作此皆上帝所恶岂敢以甘露祯祥以为必然者也】 [杂]弥陀佛生 【[藏经]】 [诗]镜心空 【[沈一贯是日山东代闺中寄远]双眉不扫镇日开窗候北风】 
[丽句]通用 【瑶华表素琳叶飞香瑞雪诗成于五字帝翠玉流骊珠夺艳甘露论启于八年】 
　　　十九
[史]廉孟子 【[史纂]至元十七年十一月十九日廉希宪卒年五十追封魏国公谥文正希宪字善甫布鲁海牙子也世祖为皇帝希宪年十九得入侍见其容止议论恩宠殊绝希宪笃好经史手不释卷一日方读孟子闻召急怀以进世祖问其说以性善义利仁暴之旨对世祖嘉之目曰由是知名后至元元年丁母忧勺水不入口者三日恸则呕血庐于墓旁宰臣以夏制未定欲极力起之夺情起复希宪虽不敢违旨然出则素服从事入必缞绖及丧父亦如之】 [集]尚书省 【[玉海]宋神宗元丰六年是日幸顾执政曰新省弘壮与官制相称次至仆射厅】 日月天渊 【[明道集]元丰六年是日程明道遣外甥张敷祭太尉文忠富韩公文有我公道行乎重熙累洽之运而身享乎尊富安荣之完勋业揭乎闻望塞乎云云】 龙会 【[神枢]见前】 御女 【[新书]见前】 [杂]北阴圣母 【[道经]是日元君下降】 日光天子生 【[佛书]】 华严文殊 【[又]是日诸天菩萨菩萨出世】 自在现 【[又]是日南无清凉宝山白衣　观世音菩萨示现】 [铭]红靴 【[东坡集]元佑六年轼倅武林是日梦神宗召入禁中宫中围侍一红衣女童捧一只命铭之觉而记其一联云寒女之丝铢积寸累天步所临云蒸雷起既毕进御上极叹其敏使宫女送出睇视裙带间有六言诗一首云百迭漪漪风皱六铢纵纵云轻植立含风广殿微闻环佩摇声】 [诗]墨湅花冰 【[赵宾旸是日寒甚方万里送酒]砚呵磨瓶晒插】 瘦马残月 【[苏轼是日既与子由别于郑州马上赋寄]苦寒念尔衣裘薄独骑踏】 金昆石友 【[朱松与友饮南台]一开眉珍重道人相料理】 
[丽句]通用 【六政董周官宋风蚤拂尚书省三司承汉制赵日高悬仆射厅揭日月而塞天渊富韩公五华鸑鷟称尧舜而辟杨墨廉孟子一角麒麟】 
　　　二十
[史]七星坛 【[三国志]祭风坛名建于南屏山孔明是日沐浴散发登之后人诗曰诸葛身亡千载后再无人上七星坛】 [集]飨庙 【[通考]宋太宗雍熙元年是日亲】 龙图阁 【[玉海]真宗咸平四年是日御诏近臣观太宗草行飞白篆籀八分书及画】 庆历 【[又]仁宗康定二年是日改元】 南郊 【[通考]仁宗庆历元年是日祀】 床上庄严 【[太平广记]王志都昔有知巳者早亡现形谓曰吾念卿无妇欲为卿得妇送至卿家十一月二十日可扫除庭户设床席待之志都如其言至是日天忽大风白日昏黑见一妇自为内外惊怖无敢近者惟志都知之须臾妇起而坐志都曰汝是谁妇曰我河南人父为清河太守不知何由至此志都具语其意妇曰君之知巳令我为君妻遂成夫妇志都往诣妇家大喜亦以为天相与也后生一男为南郡太守】 [杂]戒远行 【[月令事忌]是日水陆】 [诗]亭亭裛裛 【[李商隐是日至扶风见梅花]匝路艳非时香】 素娥青女 【[又]唯与月不饶霜】 
[丽句]通用 【八分书妙先朝有笔更参三昧画五丈原寒千载何人再上七星坛宿粉新妆泉客媒凤鸾之匹素娥青女风人咏霜月之香】 
　　　二十一
[史]讲武台 【[会要]唐高祖显庆二年是日讲武（汀去丁改?）水之南行三驱礼设次于尚书台以观之许州长史封道弘奏台本汉南郡太守马融讲尚书于此因以为名今陛下亲降此台以观教习请改为从之】 石榴甘露 【[旧唐书]李训肃宗时宰相揆之族孙也始名仲言进士擢第形貌魁梧神情洒落辞敏智捷善揣人意后为礼部侍郎同平章事赐金紫太和九年十一月二十一日帝御紫宸殿韩约奏曰金吾左仗院树夜来有乃蹈舞再拜宰相百拜相次称贺李训奏曰甘露降祥俯在宫禁陛下宜亲幸左仗观之上乘轺舁出紫宸门由含元殿东阶升殿上令宰相两省官先往视之既还曰臣等恐非真甘露不敢轻言言出四方必称贺上曰韩约妄耶】 有事南郊 【[宋史]太宗即位之八年泰山父老千余人诣阙请东封帝谦让未遑厚赐以遣之明年宰臣宋琪率文武官僧道上表以请乃诏以十一月二十一日有事于泰山命翰林学士扈蒙等详定仪注既而干元文明殿灾诏停封禅而以十一月二十一日于】 [集]祀后土 【[通考]唐玄宗欲幸太原中书令萧嵩上言陛下开元十一年亲祀后土为苍生祈谷自是神明昭佑累年丰登有祈必报且汉武亲祀脽上前后数次伏请准旧事至后土行报赛之礼上从之至十一月二十一日帝于脽上其文曰恭惟坤元道昭品物广大茂育畅于生成庶凭休和惠及黎献博厚之位粤在汾阴肃恭时巡用昭旧典敬以琮币牺牲粢盛庶品备兹瘗礼式展礼毕令有司刊石于祠所】 雍熙 【[玉海]宋太宗太平兴国九年是日改元】 太清楼 【[又]真宗天禧二年是日召近臣至观太宗御书赐宴楼下上作太清楼阁书歌】 舍人院试 【[玉海]神宗熙宁三年是日刘蒙等二十一人出身】 
[丽句]通用 【嘉禾自昔藉汾脽虿碣先刊后土甘露不应流石醋雀饧误认中涓霞明金锁烟暗绿沉滍水台前讲武镜舞春鸾钗蟠秋蚋太清楼下挥毫】 
　　　二十二
[史]柏梁 【[史记]灾徐广曰十一月二十二日也】 树稼 【[五行志]唐玄宗开元二十九年十一月二十二日天雨木冰凝寒冻冽宁王见而叹曰谚云达官怕必有大臣当之】 相国将军 【[侯景传]是日侯景立萧正德为帝即伪位景自为天柱】 画地画灰 【[陈搏传]宋太祖即位是日召陈搏问享国长短曰今年是庚申么睡而不答睡到五更醒方问此事回首举杖作又木字讫投杖而睡太祖命筮之得离之明夷搏用杖作两卦象太祖曰朕寿几何搏拜曰万岁陛下终于火日之下离为火日陛下之子孙尽矣】 
[丽句]通用 【柏梁赋后柏梁灾谁继柏梁之体雾淞零时雾松验方传雾淞之谣正德号假秣陵贰馆还掺贰柄希夷微探梁苑五庚元谶五更】 
　　　二十三
[史]献俘太庙 【[会要]唐高祖武德元年是日秦王平薛仁杲凯旋】 青铜苍玉 【[史纂]三十代天师张继先字嘉闻号翛然子生于宋元佑七年五岁不言一日闻鸡鸣忽笑赋诗曰灵鸡有五德冠距不离身五更张大口唤醒梦中人后寓天庆观钦宗靖康丙午十一月二十三日索笔作颂曰一面镜数重山恍然夜船发移迹洞天间宝殿香云合无人万象闲西山一红日烟雨落潜潜书笔而化】 拔钉去楔 【[又]断崖禅师俗姓杨氏父大宥母张氏于宋理宗景定年是日生湖州德清县能食不茹荤酒六岁始能言但从其母诵法华经于人世事懵然无所知姿貌嶷然志若有待有禅者过之诵高峰上堂语曰欲穷千里目更上一层楼师忽言曰此大善知识必能为人再能与我往见之乎母惊异之】 [集]观书 【[玉海]宋真宗祥符九年是日召近臣于龙图阁杨亿吕夷简从上作诗五章分赐王旦等】 崇宁 【[又]宋徽宗靖康元年是日改元】 [杂]长生箓 【[道经]是日南斗六司真君奏】 南斗诞降 【[又]】 
[丽句]通用 【一面青铜千重苍玉灵鸡唤梦惊人十旬杰阁双眼澄霄法象拔钉去楔】 
　　　二十四
[史]白石大阅 【[宋史]孝宗干道二年是日幸时大阴曀迨出郊风日开霁诸军欢腾观者山峙皇帝登坛举黄旗诸军皆拜举红旗向台合围赉将士有差】 [集]锦伞夫人 【[广东志]洗氏西凉人陈高州太守冯宝妻隋初平陈岭南共推洗氏为主保境拒守既而降隋厥后高州刺史李迁什及番禺王仲宣等反夫人又皆讨平之累封谯国夫人卒谥诚敬宋苏轼诗冯洗古烈妇翁媪国于兹策勋梁武后开府隋文时三世更险易一心无磷淄锦伞平积乱犀渠破余疑岁以十一月二十四日祭之其庙在高州府电白县各州县俱有行祠】 南郊 【[通考]宋太祖开宝元年是日】 干德 【[又]太祖建隆四年是日改元】 直方生 【[宋濂集]吴字行可于宋恭帝德佑年是日自幼有大志至元末庙堂用事者颇擅威福上与大臣谋罢其政柄行可实协赞之上念其功召至便殿赐以黄金系带超拜集贤直学士会脱脱入相中书国有大政多咨行可行可每引古义告之言无不听民被其泽行可致仕遂以集贤大学士荣禄大夫食俸赐终身又赐田一千九百余亩寻谢不受】 [杂]南斗降 【[道经]】 
[丽句]通用 【犀渠月晕锦伞风骄鲸渚羊城留俎豆黄帜山呼红旗云合碧天白日简熊貔】 
　　　二十五
[史]韵海镜源 【[会要]唐代宗大历十二年是日刑部尚书颜真卿献三百六十卷诏付集贤院】 [集]御史中丞 【[玉海]唐宪宗元和九年是日以中书舍人裴度为】 千霆万鼓 【[枫窗小牍]浙江石塘创于钱氏景佑中工部侍郎张夏为转运使置捍江兵采石修塘人为立祠绍兴二十年修石堤二十二年是日吏部尚书林大鼎言潮为吴患其来巳久捍御之策见于浙江亭碑自江流失道潮与海门怒号激烈民以不宁宜专置一司究利病而后兴工云云】 书七德舞 【[又]宋孝宗淳熙元年是日上白居易赐翰林学士周必大】 [杂]北斗降 【[道经]】 掠刷大夫 【[延寿书]是日降戒夫妇事犯之短命】 [诗]梅花雨色 【[翟荣智是日绍兴作]欲放不尽放待晴还未晴】 铜驼金谷 【[又]非故里青衫白发徒虚名】 
[丽句]通用 【韵海敲诗镜源琢史鲁公书掷地掀天香山咏舞七德工歌平园事同途异代】 
　　　二十六
[史]鞠君子 【[史纂]朱橘号重阳居淮西安庆之望江橘之生也母严氏梦吞一星光大如斗巳有娠十五月母常忧焉一日遇道人于门首手持一物如橘谓其母曰食此子生矣母喜而受之请问名氏道人乃出袖中一扇示之上有鞠君子三字曰吾姓名也言讫遂失所移时而橘诞时十一月二十六日也父异之因名曰橘及六岁而怙恃俱失喜阅道释之书后因临池顾影焂然惊悟乃厌薄名利钦慕修炼过惠州博罗一日市中遇一道人手握一橘状若风狂且行歌而笑吟曰橘橘橘无人识惟有姓朱人方知是端的众皆骇之莫晓其意独橘有所感随之郊外无人之境乃拜而问曰真人非鞠君子乎道人惊曰子何人也橘以姓名告乃悟昔时之事遂传道成仙】 [集]校猎 【[玉海]宋太祖建隆二年是日于近郊】 南郊 【[通考]宋太祖干德元年是日】 御女 【[新书]见前】 [杂]妙果降 【[道经]是日天尊现】 [诗]蛮风蜑雨 【[苏轼是日松风亭下梅花盛开作]岂知流落复相见愁黄昏】 荔枝桄榔 【[又]长条半落浦卧树独秀园】 花鸟使 【[又]蓬莱宫中绿衣倒挂扶桑暾】 鸟能歌舞 【[又]麻姑遇君急洒扫花能言】 
[丽句]通用 【蛮风么凤挂蜑雨瘦蛟迷横梅亭对传苏子黄星噩梦吞朱橘畸人识神扇仙来字鞠君】 
　　　二十七
[史]星冠绛衣 【[宋史]真宗谓辅臣曰朕去年十一月二十七日夜半方寝忽空中光曜见神人告曰来月三日宜于正殿建黄箓道场降天书大中祥符三萹朕竦然起对顷之无见命笔识之后斋戒于朝元殿建道场以伫神贶适皇城司奏左承天门屋南角有黄帛曳鸱尾上帛长二丈许缄物如书卷缠以青缕三道封处有字隐隐盖神人所谓天降书也王旦等再拜称贺帝即步至承天门瞻望再拜遣二内臣升屋捧之下旦跪奉而进帝再拜受之帛上有文其书黄字三幅词内书洪范老子道德经等语】 火宅门兵 【[史纂]刘玄英号海蟾子初名掺后得道改称焉以明经擢第为燕王刘守光相素喜性命之说崇黄老之教一日忽有道人来谒海蟾乃邀坐堂上道人自称正阳子向海蟾演清浮无为之宗金液还丹之要既竟乃索鸡卵十枚金钱十文以一文置之几上累十卵于钱若浮图状海蟾惊叹曰危哉道人曰人居荣禄之场履忧患之地其危有甚于此者海蟾因大悟解印辞朝易服从道诗云抛离三千指屏去十万家纪其实也后丹成尸解有白气自顶门出化鹤冲天去其上升日十一月二十七日也】 莲生 【[又]印肃禅师号普庵袁州宜春人生于乡之太平里初师未生时邻夜望其室祥光烛天远近相愕巳而道周或现阡陌众愈异之及师生五相丰润即善世言时宋徽宗政和五年十一月二十七日师梦一僧点其胸曰汝他日当自省既寤白母黄氏视点红莹大似樱珠】 进孝经解 【[会要]宋高宗绍兴十一年是日林独秀赐朿帛】 [集]谢灵运生 【[事文类聚]于是日后灵运为永嘉太守郡有名山水肆意遨游理人听讼不复关怀诗画兼绝文帝称为二宝】 擒李煜 【[宋文鉴]曹彬升州行营露布曰曹彬等于十一月二十七日齐驱战士直取孤城奸臣无漏于网中李煜生擒于麾下千里之氛霾顿息万家之生聚寻安其在城官吏僧道军人百姓等久在偏方困于虐政喜逢荡定皆遂舒苏望天朝而无不涕洟乐皇化而惟皆鼓舞有以见穹旻助顺海岳知归当圣明临御之期是文轨混同之日卷甲而兵锋永戢垂衣而帝祚无穷臣等俱乏将材谬司戎律遥禀一人之睿略幸成九伐之微劳其江南国主李煜并伪署臣僚巳下若干人既就生擒合将献捷】 钟梵鼓乐 【[雁门野说]建康瓦棺寺阁晋哀帝时造逶迤精巧其高甲江左年代寖远而南阁久巳欹侧唐明皇开元九年七月十一日江淮大风拔木是夜因风雨自正宋开宝八年十一月二十七日克复之际为兵火所焚时巳五百八十余岁矣明年有客自东海来言是夕雪中天上有光自西南引一阁由东北去闻之音】 
[丽句]通用 【箕书九一数老子五千言绛帔星冠入梦犀兵第一家凤侣无双指蟾身鹤影冲天今日绮城花县昔年剩水残山建业万家恢大业诗如初日芙蓉画想新烟翡翠永嘉二宝记元嘉】 
　　　二十八
[史]入朝 【[唐书]贞元五年裴度擒吴元济蔡人大悦乃约法唯盗贼斗杀外余尽除之于是蔡之遗黎始知有生人之乐十一月二十八日度自蔡州留副使马总为彰义军初度入蔡州或谮度没入元济妇女珍宝上疑之欲尽诛元济旧将封二剑以授梁守谦使往蔡州度路遇守谦乃复与守谦入蔡州量罪加刑不尽如诏】 [集]弘教阁 【[玉海]唐太宗贞观十七载是日诞皇孙宴官寮于】 朱震亨生 【[宋濂集]元人字彦修号丹溪从许文懿公讲学于东阳入华山中闻天命人心之秘恍然有悟见有夸多斗靡者辄语之曰圣贤一言终身行之不尽奚以多为及自为文章以理为宗居家垣墉敦尚俭朴服御为大布宽衣仅取蔽体藜羹橡饭安若八珍豪家以水陆之羞交错席上者正襟默坐未尝下箸惟欲闻人之善随闻随录生于至元辛巳十一月二十八日卒于至正戊戌年所居丹溪学者尊之而不敢字故因地称之曰丹溪先生】 龙会 【[神枢]见前】 [杂]勇悟仙 【[群仙录]是日施真人升】 
[丽句]通用 【悬壶城毁搏鹗兵销裴令三章依二剑橡饭香轻藜羹翠湿朱子单瓢过八珍】 
　　　二十九
[史]封岳后 【[会要]宋真宗大中祥符四年是日诏加号东岳淑明后南岳景明后西岳肃明后北岳清明后中岳正明后】 [集]冬至改郊 【[退朝录]太祖建隆四年南郊改元干德是岁十一月二十九日而礼在十六日何也乃检日历有司言冬至乃十一月晦前一日皇帝始郊不应近时乃改用十六日甲子其赦制云律且协于黄锺日正临于甲子乃避晦而用十六日甲子郊也】 御女 【[新书]见前】 [诗]盐虎玉龙 【[韩琦是日时雪方冷]危石盖深陷老枝擎重寒欲知灵鹫银为界试陟高楼一望看】 风驾两腋 【[苏轼是日作]西山一上十五里飞崔嵬】 云涛堆 【[又]归来解剑亭前路苍崖半入】 铜环玉锁 【[又]江边晓梦忽惊断鸣春雷】 猿鹤鸿雁 【[又]山人怅空怨江湖水生来】 
[丽句]通用 【玉龙擎重盐虎摧低灵鹫安阳吟雪句白雁横空玄猿叫夜铜环玉锁梦松风】 
　　　三十
[史]河喷石鸣 【[五行志]唐懿宗咸通六年是夜潼关暴风山如吼雷群鸟乱飞潼关倾侧】 [集]贾山上书 【[山堂肆考]汉文帝二年是日日食诏举贤良方正能直言极谏者颍阴侯骑言陛下使天下举贤良方正之士天下之士莫不精白以承休德乃直与之驰驱射猎一日再三出臣恐朝廷之废弛百官之堕于事也上嘉纳其言】 赤豆糜 【[月令]古人以是日煮作以祭门后世流传故事乃于季冬二十五日作口数粥一说十一月望日祭门盖煮赤豆粥禳疫疾也】 风雨占 【[占侯]是日来年春旱】 [诗]雪鬅鬠 【[陈基是日与同幕诸公登南高峰]共上南屏第一层海风吹鬓】 [词]万玉女 【[毛滂上林春令是日见雪]蝴蜨初翻帘绣齐回舞袖】 落花飞絮 【[又]蒙蒙长忆着灞桥别后】 月深云厚 【[又]浓香斗帐自永漏任满地】 
[丽句]通用 【雷吼风哮地肺三千侧地石鸣鸟乱天喉百二惊天织乌无焰击兔鸣弦留得千言金鉴舞蜨翻帘落花飞絮惊回万个玉妃】 
　　十二月日次
　　　初一
[经]归亳 【[尚书]太甲三祀十有二月朔伊尹以冕服奉嗣王于】 [史]建丑 【[通鉴]殷以十二月朔为岁首】 婆斯 【[北史]国百姓女年十岁以上有姿貌者王收养之有功勋人即以分赐死者多弃尸于山以丧葬之事号为不净以六月为岁首至十二月朔人庶以上各相命召设会作乐以极欢娱】 洛那 【[魏书]国古大宛国也是日人庶以上各相命召设会作乐极欢而止七月七日亦然】 贬陆贽 【[旧唐书]德宗贞元十年是日贬中书侍郎平章事为太子宾客】 迎佛指骨 【[又]宪宗元和十三年功德使上言凤翔法门寺塔有佛指骨相传三十年一开开则岁丰人安来岁应开请迎之至十二月一日上遣中使帅僧众迎之】 天裂西南 【[元史]顺帝至正己酉年是日】 [集]月见东方 【[樵书]后汉书蔡邕传云元首宽则望舒脁侯王肃则月侧匿注晦而月见西方谓之朓朔而谓之侧匿则晦朔见月之异古盖有之矣晋义熙九年十二月辛卯朔是谓之侧匿则侯王其肃乃刘裕擅政之应】 御制雪诗 【[玉海]宋太宗雍熙二年是日天雨雪喜御玉华殿诏宰臣及近臣谓曰春夏以来未尝饮酒今得此嘉雪思与卿等同醉又出令侍臣属和】 布衣上书 【[文编]宋仁宗嘉佑三年是日眉州苏洵曰翰林学士欧阳修奏臣所著权书衡论几策二十二篇乞赐甄录陛下过听召臣赴阙臣本田野匹夫名姓不登于州闾今一旦卒然被召臣不幸有负薪之疾不能奔走道路以副陛下搜扬之心忧惶负罪无所容处】 拨琴 【[通考]于阗国俗以是日肆筵设席拍手唱歌】 种谷 【[荆州记]淮阳郡西北接南阳县有温泉其下流百里恒资以灌溉每十二月一日至明年三月新谷便登重种一年三熟】 [杂]蓬莱会 【[道书]是日八仙聚会蓬莱之日】 [偈]山木一峰 【[苏轼木峰偈]元丰七年腊朔日东坡居士过临淮谒普照王塔过襄师房观所藏佛骨舍利舍供养乃说偈言枵然无根生意永断劫火洞然为君作炭】 [诗]换骨招魂 【[陆游是日得梅一绝奇戏作]月兔捣霜供湘娥鼓瑟为】 岁余 【[刘基是日作]三十日肠定九千回】 甘泉烛 【[杨慎是日南郊省牲]星烂霜清泰畤烟】 雨泣云愁 【[镏崧是日纪怀]鸣蛩地过雁池】 
[丽句]通用 【婆斯六月饮廜??稣此日杯衔鹦鹉洛那七夕陈蓍果今宵杓进鸬鹚莳嘉种乎冰天淮阳郡听莺获稻肆芳筵于蜡月于阗国渍酒鸣琴】 
　　　　朔日冬至
[诗]络秀冬青 【[华士嶟是日作]觞传招莱服客听过木皮】 
[丽句]通用 【月吉雪窗髻影添一线组绣工闲蜡初缇室灰飞见六管葭莩色暖恰逢一日一阳开妒梅影抽枝含萼正会八能八蜡始报莲花积黍添铢】
  </div>
  <div class="pagination">
   <a href="古今类传_page18.html">
    上一页
   </a>
   <span>
    ...
   </span>
   <a href="古今类传_page14.html">
    14
   </a>
   <a href="古今类传_page15.html">
    15
   </a>
   <a href="古今类传_page16.html">
    16
   </a>
   <a href="古今类传_page17.html">
    17
   </a>
   <a href="古今类传_page18.html">
    18
   </a>
   <span class="current-page">
    19
   </span>
   <a href="古今类传_page20.html">
    20
   </a>
   <a href="古今类传_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
