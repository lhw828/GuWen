<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 251 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 251 页/共 331 页</h1>
    <div class="content">　　【续澄怀录】
　　天国山人张令问，幼有巢许之节。放意林泉，长于诗。行与杜光庭诗云：试问朝中为宰相，何如林下作神仙。一壶美酒一炉药，饱听松声白昼眠。其标致如此。
　　夷险一致
　　【群书足用】
　　卿辅相宪祖，逮于朕躬，履历四朝，夷险一致。出唐刘禹锡，裴相公让官第一表。忠孝两全，夷险一致，纪网列郡，节制戎师，动杨休声，静著茂实。出白居易文，除陈执恭仆。念昔帝师，为国死义，亚传承之，夷险一致。出宋朱文公祭刘枢密文，中外存更，夷险一致。西掖丝纶，妙皇猷之润色。东储羽翼，惟正道之清明。宋玉与钧文，贺池州邹给事。
　　事理一致
　　【百川学海】
　　至显者莫如事，至微者莫如礼。而事理一致，微显一源，古之君子所得善学者，以其能通于此而已。
　　兵农一致
　　【袁起岩东塘集】
　　《贺施元枢启》：窃以制盛于周，合兵农而一致。世接于汉，判文武为二途。
　　终始一致
　　【袁齐集】
　　《丰楼记》：忠臣事君。终始一致。无日不以国家为念，无日不以丰登为期。
　　德无二致
　　【华镇云溪居士集】
　　《上淮南运使书》：故古之人德无二致，而行无一途。或过门而不入，或簟瓢以自虞。
　　风骚极致
　　【师友法言】
　　李太白远别离，蜀道难，杜子美寓居同谷，七歌之类，风骚之极致，不在屈原之下。
　　功名立致
　　【张南轩集】
　　《答竹通判启》：义形辞色，识辩安危。惟阻险之备尝，宜功名之立致。详见启。
　　太平可致
　　【辽史】
　　《太宗纪》：大同元年夏四月，皇太弟遣使问军前事，上报曰：“初以兵二十万降杜仲威张彦泽下镇州，及入汴，视其官属具员者省之。当其才者任之，司属虽存，官吏废堕，犹雏飞之后，徒有空巢。久经离乱，一至于此，所在盗贼屯结，土功不息饣鬼饷非时，民不堪命。河东尚未归命，西路酋帅亦相党附，夙夜以思制之之术，惟推心庶僚，和协军情，抚绥百姓，三者而已。今所归顺户七十六处，得户一百九万百一十八，非汴州炎热，水土难居，止得一年，太平可指掌而致。且改镇州为中京，以备巡幸，欲伐河东，姑俟别图，其概如此。”
　　恩由上致
　　【韩昌黎集】
　　《谢许受韩弘物状》：恩由上致，利则臣归。
　　迫迮捆致
　　【经子法语】
　　《毛诗》：集子苞栩，注：苞，稹也，稹者，根相迫迮。捆，致也，正义云：物丛生曰苞，齐人名曰积，根相迫迮捆致，亦谓丛生。
　　忄音忄音雅致
　　【颜氏家训】
　　琴瑟雅致，有风味哉。
　　陶甄妙致
　　【欧阳詹集】
　　《春盘赋》：多事佳人，假盘盂而作地。疏绮绣以为春。丛林具秀，百卉争新，一本一根，叶陶甄之妙致，片花片叶，得造化之穷神。
　　觉皇宗致
　　【雪窦祖英集】
　　三宝赞序云：不沽不待，但遐仰觉皇宗致。
　　盛名不可力致
　　【类说】
　　陈度两策科名，皆非正榜。尝曰：“吾必使子孙居之。”其子九思举进士，亦以老榜。君子曰：“大器不可以力发，盛名不可以力致。”
　　像以诚致
　　【梁高僧传】
　　晋慧远传云：陶侃镇广南，海中得阿育王所铸佛像，送寒溪寺，侃移浔阳，以像有灵，遣使迎接。及上船，般遂覆没，荆楚间谣曰：“陶惟剑雄，像以神标，可以诚致，难以力招。”慧远寺成，祈心奉请，像乃飘然自至。
　　万果不同致
　　【欧阳詹集】
　　《吊汉武帝文》：夫一物各异道，万果不同致。帝王之与神仙，林泉之与朝市。
　　六骥不致
　　【荀子】
　　《修身篇》：一进一退，一左一右，六骥不致。注：言不齐，故不能致道路也。
　　饥鹰可以鼠兔致
　　【尚意譬喻论策】
　　贪则害身章，饥鹰可以鼠兔致。
　　诗　文
　　【敬齐古今黄主】
　　《论致字义》：米元章治第润州，有小轩面西山，用王徽之朝来致有爽气语，名“致爽”。石林先生以为世以致字为学，以致其道之致非也，魏，晋以来，多以致为语佐，似是训甚。李子曰：“以致爽之致为致，其道之致固谬。”又云：“似是训甚，则其言义含糊摸棱手耳，致自为甚，致爽自得以名轩，此亦何必深论？若以致为语助，则大乘剌矣。”
　　【玉堂记事】
　　《致字说》：先儒解致字，往往不尽，如致中和，天地位焉。郑康成云：致，行之至也。致乐以治心。云：致，深审也。周易略例，主心致一也。孔颖达云：致犹归也。礼器礼也者，物之致也。郑云：致之言至也，极也。其他诸经，往往指为极尽之意，如丧致乎哀而止，见危致命，君子以致命遂志，与病则致其忧之类是也。此皆意有未尽，盖致尽之意。有取与纳之意，如丧致乎哀而止，见危致命，谓之极尽可也。如致中和，致知之类，则又有取之意焉。吾闻致师者，亦有之意也，用致夫人，凡春秋以某事致，七十而致事，致为臣而归，则又有纳之意与尽之意。凡此，皆难以一字通解也。今人谓招致者，亦有取意也。檀亏齐谷王姬之丧，当为告，古毒反，声之误也。告，下告上之辞，故误为谷。父母之丧哭无时，使必知其反也。知当为如字之误也。言父母之丧，号哭思慕，如欲父母复反。
　　【陈旅安雅堂集】
　　《致亭记》：鲁郡王致道先生，因其字，而名曰亭曰“致亭。”盖取鲁论所述子夏之言也，致道使余记之，屡辞弗获。乃言曰：儒者之任甚重也，道甚远也，而吾欲以眇然之身，任其所甚重，而必至其所甚远者焉？亦难矣。是故，君子之教人也，必考前言以审其所响，求往行以迪其轨辙，身，吾车也。载之不可不弘，气，吾马也，策之不可以不力，志，吾御也，持之不可以不敬。夫如是，则庶乎重与远者之可至也。易之文言传曰：知至至之，知终终之，以刚健而致力于学，亦奚重与远之有哉！致道早岁屏弃俗事，聚书峄山之幽，昼诵而夜思，盖欲约群籍之浩然者而会通之，亦良勤矣。学成宾兴，遂擢进士第。学者私相最曰：“先生为学，犹农夫之治穑事也，今其获矣。吾不可不致力于学乎？”致道闻之曰：“吾之为学，非欲致进士而止也。周子不云乎？士希贤，贤希圣，圣希天，吾虽不敢妄意古人所造之地，俯然日有孳孳，不敢半途而自画也。”是故致道所以名亭之意，余又闻致道囊居峄山，汉韦贤读书之所也。因为诵韦氏之诗曰：谁为华高，企其齐而，谁谓德难，历其庶而。请书此以为记。致道名思诚，学行纯正，士林之望也，累官翰苑，其文又益著云。
　　【江湖后集】
　　《宋谦父四时佳致》：面势东湖胜，悠然宅一区。静惟仁者乐，善乃舜之徒，秋劲删诗笔，春融点易朱，小葱梅竹瘦，不识世荣枯。置
　　【洪武正韵】
　　知势切，贯而立也。诗：“置我革兆鼓，又驿也，马递曰置，步递曰邮，汉书有便宜，因骑置以闻。师古曰：即今驿马也。黄霸传：邮亭。师古曰：行书舍传送文书所止处，孟子速于置邮而传命。又设也，安也，赦也，建也，措也，弃也，又音治。
　　【许慎说文】
　　置，赦也，从网直，陟吏切。
　　【徐锴通释】
　　直与罢同意，非声亦会意。置之则去之也，竹记反。
　　【顾野王玉篇】
　　竹利切，又安置，猪吏切。
　　【颜元孙干禄字】
　　置，置。上通下正。
　　【戴侗六书故】
　　按置之用于经传者，一日废置，建也。周礼曰：置以驭其行，废以驭其罪。传曰：建置丰氏。孟子曰：置君而后去之。二曰：错置，舍也，与置通。易曰：置亏丛棘。诗云：置彼周行。传曰：馈盘飧置璧焉。又曰：置虚命彻。
　　【欧阳德隆押韵释疑】
　　音值。
　　【释行均龙龛手鉴】
　　值，俗音置，正作置。新藏作置，在高僧传上帙中。
　　【韩道昭五音类聚】
　　置，陟记切，押古文置字。
　　【杨桓六书统】
　　知母置原声。
　　【态忠韵会举要次】
　　商清音。
　　【赵谦声音文字通】
　　赦也。直者，不当罪而网之。知其直，则置而不问，故从网直为置。与罢同意，因借安设也。诗：置我桃鼓，俗音植不出。又驿馆也。马遁曰置，步遁曰邮，传舍也。
　　【韵会定正字切】
　　知计，知真毡置。
　　五　置
　　【罗泌路史】
　　《黄帝纪》：黄帝命匠营国，国中九经九纬，五置而有市。市有馆，以立矣朝聘之需。
　　先　置
　　【汉制丛录】
　　天子凡所行幸出入，有司先置供具于前。故杨雄校猎赋云：先置乎白杨之南，昆明灵沼之东，谓此。燕王旦等言，霍光出都，隶郎羽林太官先置。盖以谮拟之罪语之。
　　驿　置
　　【汉书】
　　《李陵传》：有便宜用驿置以闻。
</div>
    <div class="pagination">
<a href="永乐大典残卷_page250.html">上一页</a><span>...</span><a href="永乐大典残卷_page246.html">246</a><a href="永乐大典残卷_page247.html">247</a><a href="永乐大典残卷_page248.html">248</a><a href="永乐大典残卷_page249.html">249</a><a href="永乐大典残卷_page250.html">250</a><span class="current-page">251</span><a href="永乐大典残卷_page252.html">252</a><a href="永乐大典残卷_page253.html">253</a><a href="永乐大典残卷_page254.html">254</a><a href="永乐大典残卷_page255.html">255</a><a href="永乐大典残卷_page256.html">256</a><span>...</span><a href="永乐大典残卷_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
