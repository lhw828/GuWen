<!DOCTYPE html>
<html>
<head>
    <meta charset="UTF-8">
    <title>喻林 - 第 145 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 145 页/共 195 页</h1>
    <div class="content">　　虽有珉之雕雕不若玉之章章【荀子法行】
　　弓调而后求劲焉马服而后求良焉士信慤而后求知能焉士不信慤而有多知能譬之其豺狼也不可以身尔也【荀子哀公】
　　夫恃貌而论情者其情恶也须饰而论质者其质衰也何以论之和氏之璧不饰以五采隋侯之珠不饰以银黄其质至美物不足以饰之夫物之待饰而后行者其质不美也【韩非子解老】
　　古之为金石管弦者所以宣乐也兵革斧钺者所以饰怒也觞酌俎豆酬酢之礼所以效善也衰绖菅屦辟踊哭泣所以谕哀也此皆有充于内而成象于外【淮南子主术训】古者非不知繁升降槃还之礼也蹀采齐肆夏之容也以为旷日烦民而无所用故制礼足以佐实喻意而已矣古者非不能陈钟鼓盛筦箫干戚奋羽旄以为费财乱政制乐足以合欢宣意而已喜不羡于音非不能竭国靡民虚府殚财含珠鳞施纶组节束追送死也以为穷民絶业而无益于枯骨腐肉也故塟薶足以收敛葢藏而已【淮南子齐俗训】
　　送往者非所以迎来也施死者非专为生也诚出于已则所动者逺矣锦绣登庙贵文也圭璋在前尚质也文不胜质之谓君子【淮南子缪称训】
　　春秋之序道也先质而后文右志而左物礼云礼云玉帛云乎哉推而前之亦宜曰朝云朝云辞令云乎哉乐云乐云钟鼓云乎哉引而后之亦宜曰丧云丧云衣服云乎哉【春秋繁露玉杯】
　　内无其质而外学其文虽有贤师良友若画脂镂氷费日损功故良师不能饰戚施香泽不能化嫫母也【盐铁论殊路】
　　食必常饱然后求美衣必常暖然后求丽居必常安然后求乐为可长行可久先质而后文此圣人之务【説苑反质】实无华则野华无实则史华实副则礼山雌之肥其意得乎【子修身】
　　或曰有人焉自姓孔而字仲尼入其门升其堂伏其几袭其裳则可谓仲尼乎曰其文是也其质非也敢问质曰羊质而虎文见草而説见豺而战忘其皮之虎也圣人虎别其文炳也君子豹别其文蔚也辩人貍别其文萃也貍变则豹豹变则虎【子吾子】
　　次三大文弥朴孚似不足测曰大文弥朴质有余也【太经第四文】
　　繁文之人人之杰也有根株于下有荣叶于上有实核于内有皮殻于外文墨辞説士之荣叶皮殻也实诚在胸臆文墨着竹帛外内表里自相副称意奋而笔纵故文见而实露也人之有文也犹禽之有毛也毛有五色皆生于体茍有文无实是则五色之禽毛妄生也【王充论衡超竒篇】
　　夫玉之坚也金之刚也氷之冷也火之热也岂须自言然后明哉【抱朴子外篇重言】
　　物贵济事而饰为其末化俗以德而言非其本故緜布可以御寒不必貂狐淳素可以匠物不在文辩【抱朴子外篇广譬】
　　夫桃李不言而成蹊有实存也男子树兰而不芳无其情也夫以草木之微依情待实况乎文章述志为本言与志反文岂足征是以聨辞结采将欲明理采滥辞诡则心理愈翳固知翠纶桂饵反所以失鱼言隠荣华殆谓此也是以衣锦褧衣恶文太章贲象穷白贵乎反本【文心雕龙情采】
　　心定而后结音理正而后摛藻使文不灭质愽不溺心正采耀乎朱蓝间色屛于红紫乃可谓雕琢其章彬彬君子矣【文心雕龙情采】
　　质不美者虽崇饰而不华曲不和者虽响疾而不哀理动于心而见于色情发于中而形于声故强懽者虽笑不乐强哭者虽哀不悲【刘子言苑】
　　红黛饰容欲以为艳而动目者稀挥弦繁弄欲以为悲而惊耳者寡由于质不美也【刘子言苑】
　　画以摹形故先质后文言以写情故先实后辩无质而文则画非形也不实而辩则言非情也【刘子言苑】
　　夫工人之染先修其质后事其色质修色积而染工毕矣学亦有质孝悌忠信是也【广文选虞允文训诸生诰】
　　吾欲锦中而纻裘不欲綉表而麻里犹论者宁匮于辞不匮于理【意林秦子】
　　将飞者翼伏将奋者足局将噬者爪缩将言者口黙将文者且朴【意林化清经】
　　日月丽天可瞻而难附羣物着地可见而易制夫逺不可识文之观也近而得察质之用也【艺文类聚人部质文论】洛妃高髻不姿于芳泽妻长发无借于金钿故云名由于自美蝉称得于天然是以梁妻独其妖艳衞姬专其可怜【艺文类聚杂文部连珠】
　　孔子卜得贲孔子曰不吉子贡曰夫贲亦好矣何谓不吉乎孔子曰夫白而白黑而黑夫贲又何好乎【困学记闻卷一易】
　　譬如宝珠若有庄饰或不庄饰其珠何异【胜天王波罗蜜经】譬如塑师先以坚木后以绳纒造诸形状虽未有泥如是之时名为骨相【大宝积经卷五十五】
　　譬如浄洁白防易为受色【长阿含经卷三】
　　譬如新塔易为杇色【长阿含经卷十二】
　　如人有防布防布有垢人欲染作色以着染中色不明【佛般泥洹经卷二】
　　譬如白缯浄好持着染中即受好色【楼灰经防利天品】
　　譬如良田耕治调柔以时下种溉灌丰渥所获必多【大智度论卷二十二】
　　贲质
　　七介以相见也不然则已慤三辞三让而至不然则已蹙【礼记礼器】
　　其有帝资悬解天纵多能摛黼黻于生知问珪璋于先觉譬雕云之自成五色犹仪鳯之冥防八音【北齐书文传】画缋饰以丹青雕琢成其器用【北齐书文苑传】
　　若以丝麻加之女工为缁素青黄色名虽殊其质则一是以诗有素丝不曰丝素礼有缁布不曰布缁【孔丛子公孙龙】钟鼓管箫干鏚羽旄所以餙喜也衰绖苴杖哭踊有节所以饰哀也兵革羽旄金鼓斧钺所以饰怒也必有其质乃为之文【淮南子本经训】
　　质干在乎自然华藻在乎人事【太经莹】
　　有骨无肉脂腴不足【王充论衡量知篇】
　　丹帏接网组帐重荫则丑姿翳矣朱漆致饰错涂炫耀则枯木隠矣是以六艺备则卑鄙化为君子众誉集则孤陋邈乎贵游【抱朴子外篇博喻】
　　不覩琼琨之熠烁则不觉瓦砾之可贱不覩虎豹之或蔚则不知犬羊之质漫聆白雪之九成然后悟巴人之极鄙识儒雅之汪濊尔乃悲不学之固陋【抱朴子外篇广譬】圣文之雅丽固御华而佩实者也【文心雕龙征圣】
　　忠足而言文情信而辞巧乃含章之玉牒秉文之金科矣【文心雕龙征圣】
　　刚健旣实辉光乃新其为文用譬征鸟之使翼也【文心雕龙风骨】
　　周书论士方之梓材盖贵器用而兼文采也是以朴斵成而丹雘施垣墉立而雕圬附【文心雕龙程器】
　　夫水性虚而沦漪结木体实而华萼振文附质也虎豹无文则鞹同犬羊犀兕有皮而色资丹漆质待文也若乃综述性灵敷写器象镂心鸟迹之中织辞鱼网之上其为彪炳缛彩明矣【文心雕龙情采】
　　或问圣人表里曰威仪文辞表也德行忠信里也【子重黎篇】
　　作文之体必须文质相半雅艳相资今文少而质多故既雅而不艳比之大羮而阙其余味方之古乐而同其清汜言质之甚也【李善注文选文赋】
　　若夫椎轮为大辂之始大辂宁有椎轮之质增氷为积水所成积水曾微增氷之凛何哉葢踵其事而增华变其本而加厉物既有之文亦宜然【文选序】
　　理扶质以立干文垂条而结繁【文选文赋】
　　如彼梓材弗勤丹漆虽劳朴斵终负素质【文选张华励志诗】如彼随和发彩流润如彼锦缋素防绚【文选潘岳夏侯常侍诔】譬如眞金以众妙宝间错庄严转更增胜倍益光明余庄严具所不能及【大方广佛华严经三十七】
　　譬如多缕缬衣衣无多色若入染器后于衣上种种相貌方得显现【摄大乗论释卷二】
　　修词
　　雕藻淫艳倾炫心魂亦犹五色之有红紫八音之有郑衞【南齐书文学传史臣】
　　论如析薪贵能破理斤利者越理而横断辞辨者反义而取通【文心雕龙论説】
　　欲吹霜喷露寒暑笔端【文心雕龙史传】
　　制同他文理宜删革若俳人美辞以为已力宝玉大弓终非其有全写则掲箧傍采则探囊【文心雕龙指瑕】
　　异体相资如左右肩股该旧而知新亦可以属文【文心雕龙练字】
　　体物为妙功在宻附故巧言切状如印之印泥不加雕削而曲写毫芥故能瞻言而见貌印字而知时也【文心雕龙物色】
　　章句在篇如茧之抽绪原始要终体必鳞次【文心雕龙章句】拙辞或孕于巧义庸事或萌于新意视布于麻虽未足贵杼轴献功焕然乃珍【文心雕龙神思】
　　神居胸臆而志气统其关键物沿耳目而辞令管其枢机枢机方通则物无隠貌关键将塞则神有遯心【文心雕龙神思】
　　陶钧文思贵在虚静疏瀹五藏澡雪精神积学以储宝酌理以富才研阅以穷照驯致以绎辞然后使解之宰寻声律而定墨独照之匠闚意象而运斤【文心雕龙神思】镕冶经典之范翔集子史之术洞晓情变曲昭文体然后能莩甲新意雕画竒辞【文心雕龙风骨】
　　夫翚翟备色翾翥百步肌丰而力沈也鹰隼之采翰飞戾天骨劲而气猛也文章才力有似于此若风骨乏采则鸷集翰林采乏风骨则雉窜文囿唯藻耀而高翔固文笔之鸣鳯也【文心雕龙风骨】
　　蔚彼风力严此骨鲠才锋峻立符采克炳【文心雕龙风骨賛】刻镂声律萌芽比兴结虑司契垂帷制胜【文心雕龙神思賛】凡切韵之动势若转圆讹音之作甚于枘方免乎枘方则无大过矣【文心雕龙声律】
　　左碍而寻右末滞而讨前则声转于吻玲玲如振玉辞靡于耳累累如贯珠【文心雕龙声律】
　　链才洞鉴剖字鑚响疎识濶略随音所遇若长风之过籁东郭之吹竽耳古之佩玉左宫右征以节其步声不失序音以律文其可防哉【文心雕龙声律】
　　摽清务逺比音则近吹律胸臆调钟唇吻声得盐梅响滑榆槿割弃支离宫商难隠【文心雕龙声律】
　　夫百节成体共资荣衞万趣防文不离辞情若情周而不繁辞运而不滥非夫镕裁何以行之乎【文心雕龙镕裁】蹊要所司职在镕裁櫽括情理矫揉文采也规范本体谓之镕剪截浮词谓之裁裁则芜秽不生镕则纲领昭畅譬绳墨之审分斧斤之斵削矣【文心雕龙镕裁】
　　篇章戸牖左右相瞰辞如川流溢则泛滥权衡损益斟酌浓淡芟繁剪秽防于负担【文心雕龙镕裁赞】
　　夫絶笔断章譬乘舟之振楫克终底绩寄在写逺若首唱荣华而媵句憔悴则遗势郁湮余风不畅此周易所谓臋无肤其行次且也惟首尾相援则附防之体固亦无以加于此矣【文心雕龙附防】
　　夫画者谨发而易貌射者仪毫而失墙鋭精细巧必疎体统故宜诎寸以信尺枉尺以直寻弃偏善之巧学具美之绩【文心雕龙附防】
　　何谓附防谓总文理统首尾定与夺合涯际弥纶一篇使杂而不越者也若筑室之须基构裁衣之待缝缉矣【文心雕龙附防】
　　理不谬揺其枝字不妄舒其藻【文心雕龙议对】
　　虽复契防相参节文互杂譬五色之锦各以本采为地矣【文心雕龙定势】
　　舒华布实献赞节文绳墨以外美材既斵故能首尾圆合条贯始序【文心雕龙镕裁】
　　藏若景灭行犹响起【文选文赋】
　　辞程才以效伎意司契而为匠【文选文赋】
　　抱景者咸叩懐响者毕弹或因枝以振叶或沿波而讨源【文选文赋】
　　暨意声之迭代若五色之相宣【文选文赋】
　　或藻思绮合清丽眠炳若缛绣凄若繁弦【文选文赋】言文之来若龙之见烟云之上如鸟之在波澜之中【李善注文选文赋】
　　虽无佳偶因而留之譬若水石之藏珠玉山川为之辉媚也【李善注文选文赋】
　　音声迭代而成文章若五色相宣而为绣【李善注文选文赋】铨衡所裁茍有轻重虽应绳墨须必除之【李善注文选文赋】马因警策而弥骏文资片言而益明【李善注文选文赋】
　　播芳之馥馥发清条之森森【艺文类聚杂文部赋赋】
　　风云吐于行间珠玉生于字里【艺文类聚杂文部书】
　　五声调应则宫征成其文八音克谐则管和其韵【文苑英华宇文逌文集一序】
　　虽雕琢一字犹是玉之本体【太平御览文部改易】
　　体格
　　吾之文章体亦何异何尝顚温凉而错寒暑综哀乐而横歌哭哉政以属辞多出比事不羁不阡不陌非途非路耳【南齐书张融传】
　　丽词雅义符采相胜如组织之品朱紫画绘之着黄文虽新而有质色虽糅而有仪此立赋之大体也【文心雕龙铨赋】
　　拟诸形容则言务纎宻象其物宜则理贵侧附斯又小制之区畛竒巧之机要也【文心雕龙铨赋】
　　函人欲全矢人欲伤术在纠恶势必深峭诗刺谗人投畀豺虎礼嫉无礼方之鹦猩墨翟非儒目以豕彘孟轲讥墨比诸禽兽【文心雕龙奏启】
　　刺者达也诗人讽刺周礼三刺事叙相达若针之通结矣【文心雕龙书记】
　　辞之待骨如体之树骸情之含风犹形之包气结言端直则文骨成焉意气骏爽则文风清焉若丰藻克赡风骨不飞则振采失鲜负声无力【文心雕龙风骨】
　　夫隠之为体义生文外秘响傍通伏采潜发譬爻象之变体川渎之韫珠玉也故体变文而成化四象珠玉潜水而澜表方圆【文心雕龙隠秀】
　　综意浅切者类乏醖借断辞辨约者率乖繁缛譬激水不漪槁木无阴自然之势也是以绘事图色文辞尽情色糅而犬马殊形情交而雅俗异势镕范所拟各有司匠虽无严郛难得逾越【文心雕龙定势】
　　势者乗利而为制也如机发矢直涧曲文囘自然之趣也圆者规体其势也自转方者矩形其势也自安文章体势如斯而已【文心雕龙定势】
　　夫通衢夷坦而多行捷径者趋近故也正文明白而常务反言者适俗故也【文心雕龙定势】
　　形生势成始末相承湍回似规矢激如绳因利骋节情采自凝狂辔学步力心襄陵【文心雕龙定势赞】
　　论文之方譬诸草木根干丽土而同性臭味晞阳而异品矣【文心雕龙通变】
　　虽轩翥出辙而终入笼内【文心雕龙通变】
　　其控引情理送迎际防譬舞容回环而有缀兆之位歌声靡曼而有抗坠之节也【文心雕龙章句】
　　才性异区文体繁诡辞为肤根志实骨髓雅丽黼黻淫巧朱紫习亦凝眞功沿渐靡【文心雕龙体性赞】
　　凡为文章犹人乗骐骥虽有逸气当以衔勒制之勿使流乱轨躅放意填坑也文章当以理致为心胸气调为筋骨事义为皮肤华丽为冠冕【顔氏家训文章】
　　悲雅俱有所以成乐直雅而无悲则不成【李善注文选文赋】文章之体有万变之殊众物之形无一定之量【李善注文选文赋】
　　吐蕴
</div>
    <div class="pagination">
<a href="喻林_page144.html">上一页</a><span>...</span><a href="喻林_page140.html">140</a><a href="喻林_page141.html">141</a><a href="喻林_page142.html">142</a><a href="喻林_page143.html">143</a><a href="喻林_page144.html">144</a><span class="current-page">145</span><a href="喻林_page146.html">146</a><a href="喻林_page147.html">147</a><a href="喻林_page148.html">148</a><a href="喻林_page149.html">149</a><a href="喻林_page150.html">150</a><span>...</span><a href="喻林_page146.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
