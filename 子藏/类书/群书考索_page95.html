<!DOCTYPE html>
<html>
 <head>
  <meta charset="utf-8"/>
  <title>
   群书考索 - 第 95 页/共 127 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   群书考索 - 第 95 页/共 127 页
  </h1>
  <div class="content">
   羣书考索续集卷十八
　　宋　章如愚　编
　　文章门
　　文选
　　萧统去取未为尽善有李善之见而后可以辨文选之惑有康国安之识而后可以駮文选之异夫萧统索古文士之作筑台而选三十卷自谓立见真而成功卓也李善辨其惑国安駮其异是果何为者耶盖统之用工虽劳而统之所选则未善其陋识拙文且莫逭东坡之诮又安能使唐人家置文选哉然则辨惑駮异真足以起统废疾鍼统膏肓矣且毛诗大序最戾经防自韩退之欧阳永叔诸贤皆以为非卜商所作统特题曰卜子夏何见也宋玉高唐赋之丑者盖亦司马相如子虗亡是公相答问之体统不曰赋而曰序何意也石季伦作思归引所以动渊明归去来之兴选收其序而不载其词何义也陆士衡作豪士赋所以讽齐王矜功之心选録其序而莫载其赋何谓也载曲水诗并二序而兰亭之记不入何耶述武帝二诏而汉之诸诏不收又何耶是犹曰去华摭实汲长溺短正统之所谓选者然仲舒三防得伊周格心之学反黜之可乎刘向序战国有先秦典雅之制不録之可乎相如上林引卢橘夏熟之语槩取之可乎子云甘泉陈玉树青葱之句遽收之可乎是则工者未必选选者未必工安得东坡诸公不媒孽其短虽然拟于卜隠之续于孟利贞注定于五臣音纂于曹宪是又鑚皮出羽者也
　　滕王阁记不入文粹丝竹管弦四言两意兰亭记所以不入文选也土宿三目辞多险恠离骚经所以不入通鉴也然则姚録唐文而不録滕王阁记亦犹文选之于兰亭记通鉴之于离骚经乎且滕王阁记作之者谁唐王勃也观落霞秋水之句不特起阎公之叹虽后世亦谅其为天才也然勃既得为天才而不得列班于唐之百卷姚铉掇菁撷华必非弃珠于渊者甞因是而思之盖此记所作凡七百六十五字而重叠用字凡三百五十有余如天之字有五地之字有六星一字而三言可也又所谓斗牛又所谓北辰则辞失之繁山一字而四言可也又所谓岛屿又所谓岗峦则言失之赘句之重者则如嗟乎时运不齐其与嗟乎胜地不常者一也响穷彭蠡之濵其与气凌彭泽之樽者一也潦水静而寒潭清其与地势极而南溟深者一也甚至以陈蕃而对牛斗以杨得意而曰杨意此又足以见措辞之荒谬者设録之则文不必以粹命名亦岂能逭后世有识者之月旦
　　品藻文章曽子文章众无有水之江汉星之斗耳是诗者当为之敛襟肃容读书未到康成处安敢言谈议汉儒目是诗者当为之服膺书绅盖操戈入室真名教中罪人而隠恶扬善不失为士君子忠厚之意故必想音容于函丈之席味节奏于浴沂之瑟附高翼于李勃之鳯凰借隙光于昌黎之北斗称文选而不敢辨文选之惑爱唐史而不敢紏唐史之缪善史通为该不敢着析微以议子示顔注为标凖不得为指瑕以议师古否则无乐取诸人之意背请事斯语之训琼杯玉斚类多玷缺丰肌腻理犹乏风骨墨守而有发焉废疾而有起焉离骚正大不免露才扬己之讥三都宏畅莫逭待覆酱瓿之诮吹毛求疵溺长绠短读孙呉之书而防孙呉处和扁之门而议和扁又奚取于若人哉昔者夫子删定诗书扶植名教为天地立心为生民立极叔孙何人敢肆唇吻毁夫子哉是犹曰叔孙非吾徒也不知夫子者也陈亢知夫子者伯鱼一问犹以私心议夫子则陈亢实天地间一蠡管耳孟轲觝排异端主盟正道折战国七雄之气袭姬孔数圣之传臧仓何人敢容私意沮孟子哉是犹曰臧仓嬖人也不知吾孟子也荀况知孟子者非十二子例以亚圣济之则荀况实苖稼中一螟螣耳今日士夫其弊又有甚于此者平居聚谈卑陋秦七黄九坐于鸡窓雪案则曰吾文当得屈宋为衙官吾笔当使王羲之北面夸于品彚俦伍则曰吾赋可以劘贾马之高垒吾诗可以攻李杜之长城覩落霞孤鹜之句则曰袭孤松撑盖而作也读孤月浪中翻之句则曰蹈孤月浪中生而作也文之雄徤者以艰澁议富赡者以浮靡议简古深沉者以踈陋迂缓议其品藻不为不工其议论不为不至不知读元元为元二以箕子为荄兹状貌魁梧可监稚长之厨肠胃空虚类衣周公之服献辽东豕未不必举手揶揄于河东鬻郑人璞未必不掩口卢胡于周市吁子贡方人孔门所耻宋朝先正其用心亦果如是乎使其耳宋朝先正曽子文章众无有水之江汉星之斗之诗则莫指游夏之辞不下张李之軰又奚暇于姗笑目宋朝先正读书未到康成处安敢言谈议汉儒之诗则辍雌黄之辩缄诋訾之喙又安敢相诋耶虽然不患不已知患不知人也昔有诗用彩霓者考官以沈约赋雌霓读为入声黜之后世公议终不以彩霓为非必以考官为学识不广之过今日之工于议人者乌知不拙于谋已也愚方敛袵前脩迷津词路正恐冠玉如陈肥瓠如苍稽伯如常又安敢过王尊之门以贻布鼓之诮
　　翰墨门
　　字翰
　　有字书之始有字书之变项羽投戈荆轲执防此传玉书翰也君子取其壮字里金生行间玉润此遂良笔法也君子取其工鱼开萍藻鸟散芳洲此韩择木字诀也君子取其妙虽然徐安子未生谁知五十六种之分张李嗣真不作孰定八十人之优劣然则字学源流诚不可不知也愚尝博观史籍考订偏旁而得其宗矣盖龙文萌蘖于伏羲穂书啓轫于炎帝字细绎于陶唐钟鼎发挥于夏后倒薤浚源于务光虎书发迹于史佚此则字之始造者也李斯形篆换高辛仙书之骨程邈古夺史籕大篆之胎汉武英芝析六国芝英之衞常散蔓蔡邕飞白之根此则字书之变易者也题延陵墓则为大篆题建章宫则为复篆冩始皇碑则为细书题秦印玺则为剖符书汉家诏版则为偃波题后汉经目则为垂鍼此则字书之可验者也穷年经史议论笔法而不知造字之源委虽秃千兎之翰书盈尺之楮徒费毛锥而已故尝因是而为之説曰读魏钟繇笔骨论不若读徐安子五十六种之书仿晋王羲之笔阵不若考李嗣真九品之评学者审此则始可与言字体矣古字之误有四欧阳融之分毫正字所以辨字画之讹陆德明之经典释文所以别字音之误顔氏之匡谬正俗所以论俗字之非愚尝究字学之渊源而知古字之误者有由矣有以妄改而误者有以私説而误者有以忌讳而误者又有以穿凿而误者且古罚字本从刀也元命包改刀作寸则罸字自此始古对字本从口也汉文帝去口从土则对字自此始古曡字本从目也新室改作三田则叠字自此始古洛字本从水也世祖改水作佳则雒字自此始岂非字以妄改而误乎国风之为曰风男女之为女于名誉之为毁誉见于陆氏释文序传人之为嘉期仅得之以为近逺平生之为外甥见于李祭酒涪説涂泥之为道涂党与之为取与胃子之为甲胃见于郭忠恕佩觽岂非字以私説而误乎尔雅周礼皆从辠字祖龙因与皇字相肖以四下作非代之宋前文书不讳騧字明帝忌与祸字相类以马旁作代之或或昬皆从民字唐太宗欲避世民之讳石经皆以氏字代之岂非字以忌讳而误乎伺之一字经史不载而兖州图经曰鲁国伺水之一字羣书所无而释文首序曰呉兴大浉之一字古书不録而申州杂记曰浉乃川名防之一字偏旁不着而登真隠诀曰有防饭方岂非字以穿凿而误乎虽然此特字画之误耳而音韵之误尤有大可议者焉河朔谓毛曰无汉注言之巴蜀谓北曰卜佩觽言之以下马为虾蟇两京记言之以琵琶为鼙婆捜神记言之吁此又四方言语之误尤有甚于鲁鱼帝虎者安得苍颉史诸公与之论字哉字音之失变于四方言语之殊惑于汉儒穿凿之见读季登之声韵不若读子云之方言取季静之韵集不若取戴规之字辨是何也盖古者字音之失变于四方言语之殊惑于汉儒穿凿之见南楚呼蔽防曰大巾齐鲁呼蔽防曰袡襦梁宋称蜉蝣曰渠略齐鲁称蜉蝣曰蚼蟓笔为不律蜀何讹也居读为姬鲁何陋也秦人以累为诿见于尔雅之注呉人称浦为歩着于韩子之碑至于以都音潴以来音离此非变于四方言语之殊乎班史以兹而音邱慈范史以兹而音屈沮审氏名食其而音异基赵氏名食其而音食其頥为语助迁何见也化叶蛇音衍何凿也以君畴为尹寿见于古今人表以箕子为荄兹见于孟喜本传至于吁读曰于梧读曰悟此非惑于诸儒穿凿之见乎虽然订周思言之音韵质刘秋孙之释名以声谱而定平上去入以玉篇而参古文篆籕以指微韵镜而别唇齿舌喉牙之音以熈宁集韵而究僻俗用假借之字又安有伏猎雌霓之失造字之本有六书叔重作解字君子恶其凿戴规作字辨君子议其拘荆公作字説君子蘖其短盖自五十六种之开端而分枝丽叶仅有三百六十体推原造字之本其实有六书焉一曰象形谓画成其物随体诘屈日月是也二曰象事谓视而可识察而见意上下是也三曰象意谓比类合谊以见指防武信是也四曰象声谓以事为名取言相成江河是也五曰转注谓之建类一首同意相受考老是也六曰假借谓本无其字依声托字令长是也文字之义总归六书后儒议论乌可肆穿凿之喙而骋雌黄之辩乎且地固可以土言张显作古今训有地乃土乙力之文畛固可以田论埤苍所言有畛则尔有田之説则辞失之泥呉木郡国之号国志有口在天上之语酉本十二支之名诗説有二在天下之论则议失之踈恭本敬愿之容晋书有黄头小人之辨银本百物之货新论则有全昆配物之言则意失之索此犹可也中兴书以舟在二间为舟春秋説以人有十四心为徳何凿乎苏许公以甲不全身咏尹梁史以木在斗下称未何谬乎万廻以八人为火杨脩以人一口为合何拘乎至于九禾之秀三刀之州文武之斌日月之易求工附合着意牵聮盖有托妄人山借言鬼木而不知顚迷于字苑中者何后世纷纷籍籍而喜于辨字哉故必读裴务齐切韵序而后知左廻右转之非读郭忠恕佩觽而后知野言缪误之失否则尚书考异玉乗马首开元文字子在母懐其不典孰甚焉飞禽即须安鸟水族便应着鱼其芜纇孰甚焉吁愚于此益信夫字不可以妄觧亦不可以轻辨尤不可以凿説
　　古诗音字自训纂防绎于扬子云而后知一字各有一意自广韵裒辑于陆法言而后知一字各有一音字一也音与意或有不同又何疑之有茍能以意求字不拘挛于笔舌不凝滞于形迹如杜诗天子呼来不上船之句则指襟纽为衣船栁诗蒲扇桃笙安可带之咏则以桃笙为簟何必泥衣船与簟为非船与桃笙字之意耶茍能以音求字不辨析于笔画精考阅于偏旁如班史以兹为邱慈范史以兹为屈沮之类何必拘邱慈与屈沮为非兹之音耶吁知此则知古诗异同之音字矣且夫发言盈庭则发音方伐鳣鲔发发则发音补末果可以发言与发字牵合其説耶携手同行则行音何更寘彼周行则行音胡刚果可以偕行与周行字强偶其説耶説之一字曰与子成説曰不可説也曰召伯所説音析而意殊也莫之一字曰维叶莫莫曰莫其德音曰嵗聿云莫音异而意别也小弁诗语也而所谓有頍者弁则一字而两音无邪诗语也而所谓其虚其邪则一字而两意题一字也题彼脊令则题为大计傩一字也佩玉之傩则仅为乃可独不可以意防耶此愚所谓一字各有一意亦各有一音者此也虽然学识不广徒执古音以为矛盾是又识者之所姗叹沈约之赋雌霓则霓为入声范景仁胡以彩霓读为入声而黜进士可乎扬雄之赋翰林主人曰吁则吁即咨嗟顔师古胡为以吁为子音而穿凿之可乎若夫砭伏猎之沉痼醒书麞之醉梦犹在人之上有以教之耳












　　羣书考索续集卷十八
&lt;子部,类书类,群书考索&gt;
　　钦定四库全书
　　羣书考索续集卷十九
　　宋　章如愚　编
　　律厯门
　　律厯
　　律厯志书黄帝使伶伦造律吕大挠作甲子当时已有述而着之者【晋志云炎帝分八节以始农功轩辕纪三纲而开书契乃使羲和占日常仪占月车区占星气伶伦造律吕大挠作甲子首作筭数容成综斯六术察发敛正闰余述而着之谓之调厯】降及唐虞尧正厯象舜同律度二典所载大畧可知然则律厯之书自代易结绳以来已有之矣汉艺文志术数类有律厯术等书有黄帝五家厯【三十卷】颛帝五星厯【十四卷】夏商周鲁厯【十四卷】于以见重黎义和昆吾【夏】巫咸【商】史佚【周】之徒厯世相传考正天象钦授人时必资是书以相证验衰周之季天子不颁朔诸侯不告朔日官不授时日御不知閠夫子乃述夏时作春秋假日月以定厯数丘明同圣人之好恶因发凡起例以明之宋之子韦齐之甘徳魏之石申亦皆有星经以传于后【其书并见汉唐艺文志隂阳家有宋司星韦三篇景公史也汉天文志论五星皆据甘石经云】迨汉太史公始定其名曰律书厯书班固叙刘氏三统厯谱更谓之律厯志汉魏而下迄于隋唐皆仍其名而损益其法是知律厯志无代无之欧阳公脩作唐志乃谓夏商周以三统改正朔厯法不传其作五代司天考又谓三代中间千有余岁遗文旷废六经无术孔子之徒亦未尝道也是果孔子之徒之意乎黄帝而下六家之厯与律厯等书又曷尝旷废而无传乎必以秦火之余残缺不全则易以卜筮之书得存而秦人犹用颛帝厯其不遭煨烬可知矣必以六厯等书出于诸子之妄为则武帝太初以前古厯已具而六经防纬至西汉之末始出其非诸子之妄为可知矣味欧阳公之言殊未详所谓【谓六经无术孔子不道者不明言所以起律厯之术也三代厯法不传遗文旷废则非矣○晋志曰黄帝使羲和占日尧典曰乃命羲和夏书曰羲和湎滛厯书曰颛帝命重黎重黎与羲和乃官名初非人之名也】○史律书论八风六律六吕二十八宿○史厯书言三王之正及五德之传以汉为水徳
　　前汉律厯志【后汉附】一曰偹数二曰和声三曰审度四曰嘉量五曰权衡○数者一十百千万也所以筭数事物顺性命之理也本起于黄钟之数始于一而三之三三积之○声者宫商角徴羽也阳六为律隂六为吕律以统气类物吕以旅阳宣气有三统之义焉三统者天施地化人事之纪十一月干之初九故黄钟为天统律长九寸六月坤之初六故林钟为地统律长六寸正月者干之九三故太簇为人统律长八寸象八卦其于三正也黄钟子为天正林钟末之冲丑为地正太蔟寅为人正○度者分寸尺丈引也○量者龠合升斗斛也衡权者衡平也权重也○数职在太史羲和掌之声职在太乐太常掌之度职在内官廷尉掌之量职在太仓大司农掌之衡权职在太行鸿胪掌之○汉兴以张苍言用颛帝厯武帝募治厯者造太初厯廼选治厯邓平与民间治厯者唐都落下闳与焉其法以律起厯淳于陵渠复覆太初厯日月如合璧五星如连珠遂用邓平厯元鳯三年诏杂上林清台课诸歴防宻凡十一家太初厯第一自汉厯初起尽元鳯六年三十六嵗而是非坚定○汉成世刘向总六厯作五纪论歆作三统厯及谱○后汉元和二年制曰史书用太初邓平术冬至之日日在斗二十二度而厯以为牵牛中星先立春一日则四分数之立春也而以折狱断刑于气已迁今改行四分汉灵帝时刘洪始悟四分踈阔皆斗分太多故也作乾象厯【见晋志】
　　总论书志所由起太史公律厯书即太初厯法也班孟坚律厯志即刘歆三统厯谱也【司马彪云扬雄太亦效三统或云本之太初厯】蔡邕与刘洪共述律厯记着之汉史其后范晔则集録以为东汉志【司马彪亦尝集以为志矣】魏氏以来杜防荀朂皆推音律韩翊【黄初厯】扬伟【景初厯】晋刘智【正厯】王朔之【通厯】羗岌【三纪厯】之徒皆着厯法其后房龄等集为晋志而名曰御撰长孙无忌等用刘歆旧式叙述宋钱乐之后齐芳深隋牛何妥之律何承天【宋元嘉】祖冲之【宋甲子元厯梁武帝用之】与夫李业兴【西魏】甄鸾【周】马文显张賔张胄元【隋】之厯以为隋志而宋朝欧阳公脩取傅仁均【晋志以为帝喾】李淳风僧一行之厯以为唐志其五代司天考则马重绩曹士蒍王朴之成法也夫深于律厯之术而作为律厯之书志自汉而下太史公一人而已蔡邕抑又次焉其余盖有不知而作之者班固之徒是也杜预之言曰刘氏三统厯班固不觉其踈而更以为宻司马亦云三统尤为踈阔而扬雄心惑其説采为太班固谓之最宻而着于汉志其不知而妄言之者欤【杜预之言见东汉志刘昭补注司马彪同】吁诸史书志惟天文律厯注释不同读之者难以遽晓暇日悉抄所疑以待知者非曰能之愿学焉此其志也【扬雄太或言其本之太初厯雄与歆俱事王莾故司马彪谓效其三统也】
　　诸志皆祖太史公太史公尝言六律为万事根本故太初厯法皆本于律班固之论五则梁武之制四通京房准以六十钱乐之转为三百皆推而广之也太史公尝言天运三纪而大偹【天官书曰天运三十年而小变百年中变五百年大变三大变一纪三纪而大偹四千五百年也】故太初厯元以三纪为率【四千六百一十七年并闰月皆在其中也是谓上元甲子贵三五也】刘歆之三统【甲子甲辰甲申也见三统异同説】蔡邕之纪元【东汉志述蔡邕刘洪之法曰二十蔀为纪三纪为元正与太初厯同】羗岌之纪法【以甲子甲辰甲申为三纪甲子元厯此亦太史公贵三五之意】皆推而广之也大抵歴代之谈天文律厯者皆祖述太史公之法而推广其所未偹其或变更损益第第相非其説固不为无所据而亦未可尽信也【唐一行倚太衍之数以起厯与太史公推律之法不同至其演起元亦本之太史公耳晋志曰司马迁八书言律吕粗举大经则后世所推者皆其节目也】
　　唐史志厯不志律【太史公作律书亦以太初厯起于律故也】○两汉晋隋书志皆兼律厯惟新唐史志厯而不志律何也按唐于厯凡八改自高祖戊寅厯讫于昭宗崇元厯是也戊寅厯作傅仁均行之未几李淳风尽更蔀纪元日分度之旧而立总法千三百四十以一之盖其法已主乎数而不专乎律矣一行倚大衍之数立推歩之术与迁固以律起厯之説愈不同矣自此以下所谓五纪【代宗】正元厯【徳宗】观象【宪宗】宣明【穆宗】崇元厯【昭宗】皆因大衍之数而微加増益焉耳此唐家起厯之法主乎数而不主律故新史志厯而不志律也【唐律见乐志】夫太史公以六律为万事根本后之言厯皆基焉惟一行推易数作歴十二篇而不议以律起厯之意【其间止有律生于辰一句】者又何也唐志曰厯起于数数者自然之用其用无穷则无所不通以之于律于易皆可以合也斯言得之矣
　　汉厯之数起于黄钟之龠龠之状似爵【酒爵也】一龠之黍入诸黄钟律管之中无欠无余故曰黄钟之龠也五量起于黄钟之龠耳厯何以起于黄钟之龠哉按落下闳筭法其法以律起厯曰律容一龠积八十一寸则一日之分也是知黄钟之律容一龠长九寸九九八十一则为八十一分汉厯统母日法则本诸此也分一日之度为八十一分是一日之分之数起于黄钟之龠也其厯法大纲皆起于黄钟之律矣唐志曰汉造厯始以八十一分为统母其数起于黄钟之龠盖其法一本于律此言此意甚晓然而学者不悟乃曰汉厯起于此而不曰汉厯之数起于此差之毫厘谬已千里
　　律
　　候气律乐律笛律异同淳古之苇龠女娲之笙簧此律吕之制所由起也【见晋隋志】伶伦取于竹断两节间长三寸九分而吹之以为黄钟之宫【调之含少】次制十二筩写鳯之鸣辨雌雄为律吕夫十二律皆不盈尺而黄钟含少三寸余伶伦吹以听鳯典同吹以辨隂阳之声太史公所谓闻声而知胜负之数班志所谓气合而生风之由果乐律耶果气之律耶诗曰鳯凰鸣矣于彼髙岗荀卿曰有鳯有凰其声若箫盖鳯有中和之气有高防之情吹律以写凤鸣则律吕之调自应宫商之音自和古人以气听以声听声气俱和故可合天地之风气而辨隂阳知胜负也黄钟之宫自三寸余而至于九寸吹以命之为和声之律可也为气之律亦可矣淮南子曰黄钟之律九寸而宫音调晋志曰黄帝作律以玉为管长尺而六孔以为十二月音于此见二者无异议矣至于汉章帝时史奚景于舜祠下得玉律六孔反以为尺此正与黄帝所制玉律同然则古者所谓乐律长不过尺所谓气之律长不过九寸晋荀朂制黄钟之笛其长三尺八寸凡十二笛之制短者不减二尺余较之古者之制何如哉曰此笛律也与古者乐律气律皆不同也今人或以十二笛为古人乐律气律者皆非也昔京房有言曰截管为律吹以考声术家以其声微而体难知其分数不明故作凖以代之观斯言则知梁武帝荀朂笛律之制甚长亦以乐律分寸皆不盈尺其体难知故更制十二笛也古人妙于听声故黄钟含少不四寸而可知后世拘于形器黄钟之笛虽数尺余其声未必真也晋志曰古人调律出于耳听后世则据尺度以为之适足易差斯言尽之矣太史公律书以兵言律以神言律其亦得律外之意欤
　　律度长短不同班志黄钟律长九寸太簇八寸林钟六寸【其余相生皆有定数】京房律法司马彪律志郑注月令蔡邕月令章句及杜防荀朂所论皆与汉志同夫太史公厯书既言九九八十一为宫则是黄钟律长九寸明矣及其论律数也乃谓黄钟长八寸七分一为宫太蔟七寸二为商林钟五寸七分四为角者此特以黄钟九九八十一之数故其长八寸七分一也三分损一下生林钟五十四之数故曰林钟五寸七分四也林钟三分益一上生太蔟七十二之数故太蔟七分二也假律寸之分以生律数尔非所以论制律长短之定式也又按隋书志和声类曰司马迁以黄钟长八寸七分之一太簇长七寸七分二林钟长五寸七分三皆乐之三始十二律之本末也【前律厯志权衡类云七始者天地人四时之始也乐以黄钟太簇林钟为天地人三始】观隋志之言则知太史公又以黄钟律数损益相生而著作乐七始之义亦不可拘以制律长短之定式也夫然则制律长短之定式黄钟九寸太蔟八寸林钟六寸也宋何承天新率乃谓太蔟八寸二厘林钟六寸一厘惟黄钟无加损隋刘焯校定钟律乃谓太簇八寸一分四厘而黄钟林钟亦无损益二子所制三始之律或遵定式或加余分者又何欤盖二子各以己意推测律吕而求合于古人不宜以古人之式曲从二子也【兼古今尺度长短亦自不同见下律围周经嘉量古斛之制不同黄钟容黍多寡数説】
　　律围周径不同【围径之説如量木之小大自外围之设若得九寸则径三寸但是三分得一而已】○月令郑氏笺云元律空皆围九分径三分隋志引班固云黄钟围九分【意谓长九寸故围九分也余律皆仿此】林钟围六分太簇围八分后魏安丰王依班固志作律吹之皆不合是则班固之説非郑之説是矣攷之隋志云开皇中牛等参攷古律度各依时代制其黄钟之管俱径三分长九寸度有损益故声有高下圎径长短与度而差【见隋志律直日毛爽钟谱云】又以知十二律虽皆径三分围九分度有损益无恠乎古今之制不同也又尝观隋志之言曰古之九数圎周率三圎径率一其术防舛自刘歆张衡等各设新率未臻折惟宋祖冲之约率圆径七圎周二十二【加一分】毫厘盈朒【女六反】无所不辨然后知古者周三径一乃律管自然之数文竹所生非人之为也古人推以起度以径一则围三径三则围九言大畧然也隋志所谓祖冲之法辨析毫忽施于起度之际则可知其制律而不因其周径之自然则不可也乌可例以古术为防舛哉茍不因其周径之自然而旁庣其腹求合宻率则容黍有多寡其差益逺矣【旁庣之説见后律嘉量论】
　　律吕上下生不同【隔八相生谓如黄钟为宫宫生四音并变宫变征为七音未一音变征即蕤賔也穷则反反则重上生也】○梁武帝钟律纪论云【见隋志】京房马融郑蔡邕至蕤賔并上生大吕而班固志至防賔仍以次下生若从班义则夹钟惟长三寸七分有竒律若过促则夹钟之声成一调中吕复去调半是过于无调仲春孟夏正当生养其气舒缓不容短促求声索实班义为乖又晋志曰淮南京房郑诸儒言律吕者皆上下相生至防賔又重上生大吕夷则上生夹钟无射上生中吕此三吕于司马迁班固所生之寸数及分皆倍焉余则并同斯则伶州鸠所谓六间之道扬沈伏黜散越假之用者也变通相半随事之宜賛助之法也晋志谓吕不韦春秋上下生之説亦然晋志列十二辰之律上下相生止言两未两酉两亥两丑两夘之所生不言午申戍子寅辰六辰晋志又曰凡音之体务在和韵益加倍损则减半其于本音常为无爽然则言一上一下者相生之道也言重上生者吹之用也于防賔重上生适防为用之数故言律者因焉非相生之正也○通典至防賔亦重上生大吕所谓五下六上也○六律为阳六律为隂阳生隂为下生隂生阳为上生所谓律娶妻吕生子也至防賔重上者生賔阳律当三分损一下生大吕今而曰上生则三分益一而生大吕也一损一益长短之相去倍半异同之论何者为是【以上生下者三分生二分所谓三分损一也以下生上皆三分生四分所谓三分益一也】晋志之言曰一上一下者相生之道也言重上生者吹之用也于防賔重上生者适防为用之数故言律者因焉非相生之正斯言得之矣何者十一月一阳生故阳生隂皆为下生五月一隂生故隂生阳皆为下生防賔五月阳律也于时隂为主故阳生隂为上生也吹律气变通之法当然也黄钟为宫隔八而生七音至防賔而终穷则反故蕤賔重上生也班固论隂阳相生之正然不可施之推之用京马郑蔡论吹之用然不可施之相生之正若依班志阳律皆谓之下生隂吕隂吕皆谓之上生阳律则以损益计之十一月黄钟律长九寸而十二月大吕止长四寸二分而已正月太簇律长八寸而二月夹钟止长三寸七分而已三月姑洗律长七寸二分而四月中吕止长三寸三分而已不应长短之相间厠如是之不齐也依京马郑蔡之説自黄钟以往阳生隂为下生自防賔以往隂生阳为下生则黄钟九寸大吕八寸四分太簇八寸夹钟七寸五分姑洗七寸一分中吕六寸七分阳气自下逹上渐得其序律管以次而减之亦有次第矣用以推律气则此是而彼非矣又况京马郑蔡以中吕长三寸三分则纵益其一乌能复生黄钟九寸之律哉是知班志论隂阳相生之正理则可而必施之吹之用则当从京马蔡郑之説【太史公律书防賔上生大吕律长七寸五分余亦自防賔重上生也晋志乃曰上生大吕司马迁班固之寸数皆倍焉何也夫十二辰之律隔八相生旧矣今晋志论大吕太簇皆未宫所下生上生之律夹钟姑洗皆酉宫所下生上生之律中吕防賔皆亥宫所下生上生之律应钟为已宫所下生之律至于黄钟独不言所生之自不知午申戌子寅辰六位何以不与岂二位同一致耶】
　　律气之法不同东汉志及晋志并云气之法为室三重户闭涂衅周宻布缇缦室中以木为案毎律各一内卑外髙从其方位加律于上以葭莩灰抑其端气至者灰去隋志云髙祖遣毛爽等以律着室中以木为案十有二具毎取律吕之管随十二辰位置于案上而以土埋之上平于地中实葭灰而以轻缇素覆律吕毎其月气至与律宜符今世有言气法者以为十二笛随方置于室中天地之气合以生风八风从律而不奸则灰飞应自然不爽此气之法有三説也必以人情推之则随律长短埋于地中之説为正盖隂阳之气甞先萌于九泉之下气之至也距地而有浅深故律管之度有长短随时而应自然不差必谓律置虚案之上不入地中而气自应已似迂阔之谈至于气之管自黄钟而下未有过九寸者今世谓十二笛律可以气此又失之诬也不然古人权土炭之低昻盖以阳气燥而土炭轻隂气湿而土炭重后齐芳深作轮扇二十四中节之气亦置诸地中而验之也【律书论八风应八节之律即所谓八风从律也必谓笛律足以之固有此理特不如地中气律易验之为佳耳】
　　律气盛防不同晋志论律吕气至吹灰动谷小动为和大动君弱臣强不动君严之应至隋髙祖令毛爽气律灰或三五夜而尽或一月才飞少许牛遂谓灰飞半出为和气其政平全出为猛气其臣纵吹灰不出为衰气其君髙祖駮之曰臣纵君暴其政不平岂由月别而有异耶不能答夫气应有盛有微故灰飞有迟有速此特中节之气不齐与隂阳太少之不等耳非如常燠常寒时旸时雨足以验政治之得失也隂阳家使人拘而多忌讳遂以君臣纵月异而时不同归咎于律气之盛微则非矣宜乎牛不能答髙祖之问也天地人三统不同班志曰黄钟为天统林钟为地统太族为人统又曰厯数三统天以甲子地以甲辰人以甲申天既以子丑寅为三统而又以子辰申为三统者何哉按班志本文天施复于子故曰甲子地化自丑毕于辰故曰甲辰【物生三月毕】人生自寅成于申故曰甲申以【施工毕于七月也】不言丑而言辰不言寅而言申亦犹地统林钟不言丑而言未之冲也自子至辰凡五数自辰至申亦五数自申至子复得五数是班志所谓三五相包即太史公所谓王者必贵三五之説也以三正论之则子丑寅也以三五论之则子辰申是也三五以用言三正以体言其实三统无异义也李竒韦昭注释班志所谓甲子夏四月朔也甲辰殷正月朔也甲申周正月朔也然班固论律厯三统而李竒等乃以月朔为言岂必夏殷周正月凡系朔日皆是甲子甲辰甲申耶况夏建寅人统也今乃曰天统以甲子为夏朔日周建子天统也今乃曰人统以甲申为周朔日似与本文相戾不若本文天施地化人生之説为有据也又按晋志晋孝武时后秦羗岌推上元甲子至太元九年甲申嵗凡八万四千四百余年有甲子纪甲辰纪甲申纪谓之三纪厯正合班志所谓厯数三统天以甲子地以甲辰人以甲申之説知此説又何必以朔日为言哉【李竒以朔日为言是非固未可辨特不可以朔日为三统也或谓为起厯之元按东汉志厯法夏用丙寅周用丁巳亦非甲辰甲申明矣】
　　三统之实与三始之义按汉志天数九黄钟九寸九九八十一此黄钟所以统母也十九年为一章八十一章为一统此黄钟之实也【实者言其极数之所成也】地数六林钟六寸六六三十六乘之以十则三百六十当朞之日此林钟之实也人数八【八卦之位八佾之音之谓也】太蔟八寸八八六十四卦此太簇之实也夫天数九地数六人数八此三统本然之数也推而广之极其数之所成则八十一章为黄钟之实三百六旬为林钟之实六十四卦为太蔟之实刘歆班固论易天人道多附防牵合惟三统之实无疑议【太史公论黄钟九寸九九八十一故又云八寸七分一也与八十一章之意同也】汉志权衡类以天地人为乐律之三始盖黄钟为宫天之始也太族为商人之始也林钟为角地之始也此即太史公旧法也夫黄钟为宫则林钟徴今而曰林钟为角乃以宫商角为乐之三始非论相生之正也【又七始説附见和声类天地人四时也又见声始于宫穷于角説】
　　黄钟律数三复而得甲子落下闳运筭以律起厯曰律容一龠积八十一寸则一日八十一分也以长相终律长九寸凡百七十一分而终复三复而得甲子夫律长九寸而为九十分也又加之一日之法八十一分则合为一百七十一分也三复则合为五百一十三分也一甲子六十日也九甲子则五百四十日校之三复之数多二十七日而已意者以九寸之律乗六十日之数凡九六五十四而甲子复也















　　羣书考索续集卷十九
　　钦定四库全书卷
　　羣书考索续集卷二十
　　宋　章如愚　编
　　律门
　　律数
　　生钟分子一分　丑一分【二三三而积】　寅九分【八】　卯二十七分【七六二其实】　辰八十一分【六十四四其实】　　亥十七万七千一百四十七分【六万五千五百三十六三三而积三其法也一倍而为二或一演而为四所谓倍其实五其实也】○太史公曰以下生者倍其实三其法以上生者四其实三其法六者子为阳丑为隂阳生隂为下生隂生阳为上生子一分也三三而积则下生丑得三分是所谓三其法也一为实一则倍之而为二故丑三分而又有二云者倍其实也丑为隂寅为阳自丑三分而上生寅九分亦三其法也二为实而四之则为八故寅九分而又有八云者四其实也自丑顺数至亥但推此例筭法则得十七万七千一百一十七分皆二其法之所积也又有六万五千五百三千六云者皆倍其实之所积也汉志曰数起于黄钟始于一而三之三三而积之歴十二辰之数十有七万七千一百四十七而五数偹即此之谓也太极元气函三为一变一而三变三而九故曰一十百千万本起于黄钟之数也生黄钟九阳数之极故黄钟乃阳之长其律九寸六隂数之极故林钟为隂之长其律六寸太史公论黄钟之术乃曰上九商八羽七角六宫五征九置一而九三之以为法实如法得长一寸凡得九寸命曰黄钟【隋志以十辰为成数以十二辰为该数以为律积以成法除该积得九寸即黄钟律之长也此二説叩之能筭法者见一生三三生九而已实如法得九寸者一为本数之实如三三而积之法以乗之则得九寸也以成法除该积者十二为该数如三三而积之法除去其三亦九寸也】
　　六觚筭法六觚者周流六虚之象也其筭法用竹径一分长六寸二百七十一枚而成六觚为一握蘓林曰觚角也度角至角其度一寸靣容一分筭九枚六九五十四筭中积凡得二百七十一枚孟康曰以四十九防成阳六爻为干干之防二百一十六以成六爻是为周流六虚之象也夫干防二百一十六而六觚则二百七十一止言干之防而不及坤之防何也按隋志曰筭用竹广一分长三寸正防三亷【三脊也】积二百一十六枚成一觚干之防也负防四亷积一百四十四枚成方坤之防也校之汉志径一分与二分之説不同长六寸与三寸之説不同二百七十一枚与乾坤之防三百六十之説不同是则汉志之法畧隋志之法详也要之汉志六觚容筭二百七十一者筭径一分故其中所容多也隋志六觚容筭二百一十六枚者筭广二分而三亷故其中所容少也汉志以径象黄钟之律一分而长象林钟之律六寸用此法则二百七十一筭不能象干防坤防之数矣隋志以觚象干防以方象坤防觚方皆经十二辰之数【见本文】用此法则正防二分而三亷负防二分而四亷其长皆不逾三寸用此法则其长其径不能象林钟黄钟之数矣大抵天地有生成之数积筭有乗除之法推而广之一十百千万非假觚方之筭则不可也其觚方之制竹筭长径之数其间虽黙有自然之理足以象乾坤律吕之义茍不能推广无穷之数而待求工于一握之筭溺意于方觚之噐取彼合此分多配寡殆非深于筭术者也
　　乾坤之防二篇之爻干一爻三十六防者阳数九四九三十六也六爻则二百一十六防也坤一爻二十四防者隂数六四六二十四也六爻则一百四十四防也合乾坤之防则共成三百六十防当期之日也又二篇之防三百六十四者此以六十四卦推演之也一卦六爻六十四卦则三百八十四爻也又乾坤之防推而演之则得万一千五百二十当万物之数也夫三百八十四爻半为阳半为隂毎一半则计一百九十二爻凡一爻计三十六防则合得六千九百一十二防也隂爻一百九十二凡一爻计二十四防则合得四千六百单八防也六千九百一十二加四千六百单八则共成一万一千五百二十也复以乾坤之防乗二篇之防也干防老阳坤防老隂也二篇之防老隂老阳变生少隂少阳为三百八十四爻也
　　天地之数大衍之数大衍之数五十其用四十有九天数二十有五【一三五七九共二十五也】地数三十【二四六八十共三十也】凡天地之数五十有五以五行气通凡五行减五大衍又减一故四十九也姚信云天地之数五十有五其六以象六画之数兼虚一之数共为六画【此説尤非】故减之而用四十九也王弼云演天地之数所頼者五十也其用四十九其一不用也不用而用以之通非数而数以之成斯易之太极也四十有九数之极也【云演天地之数是云数之极非】甞因诸家之説而攷之易系之文首言乎大衍之数之用次及乎分二挂一揲四归竒之法又其次始言天地之数五十有五以成变化而行鬼神又其次则言乾坤之防当期之日与万物之数故其末总提上文云是故四营而成易十有八变而成卦引而伸之触类而长之天下之能事毕矣显道神徳行是故可与酬酢可与佑神矣观圣人立言之意不先言天地之数五十有五而先言大衍五十者明所主在大衍也明大衍包天地之数而非天地之数生大衍也何者天之数可名以一三五七九地之数可名以二四六八十也大衍虚一不用则不可以名求无名为有名之宗故大衍足演天地之数也其用四十有九以生天地之数而为天地枢故五竒五偶推而至于五十有五此天地之数此乾坤之防亦自大衍而生也
　　注大衍揲干防三十六为老阳坤防二十四为老隂乾坤之防自大衍生也此所谓引而伸之触类而长之之意也此显道神徳行所以形容虚一不用之意也虚一不用太极之道也分而为二以象两太极生两仪也揲之以四而象四时即两仪生四象也【注九六七八为四象】十有八变而成卦四象又生八卦也此非大衍生天地之数而何茍曰天地之数五十有五去其六而为大衍之数则是天地之数演大衍非大衍之数演天地也是两仪生太极非太极生两仪也惟王弼之注黙谕此意故曰演天地之数所頼者五十也不曰天地之数演大衍而曰大衍之数演天地不曰所頼者五十五而曰所頼者五十明五十五之数頼五十之数以生也又曰其一不用易之太极也是亦太极生两仪之意欤虽然王弼之言固足以知大衍之奥防其曰四十九者数之极惟此言为害理大衍之数茍极于此则其用何以穷变化哉此用数也非极数也或者以为整数亦非也唐僧一行倚大衍之数以立厯法自十百而至于千万自千万而至于亿兆悉是道也其数何穷极之有哉一行言虚一包四十九之用即太极之説矣其演生数成数即太极生天地也其所谓揲余防实即乾坤二篇之防也至于天地之数五十有五所以不用其五而为大衍者何意一行则未甞言之又以大衍之数非生于天地之数也一行犹知此意何郑康成姚信之不悟也【一行曰兼生成数而为天地之数以五位取之复得二中之合者生数一二三四五共十五也成数六七八九十共四十也十五四十共五十五也故曰大衍兼生成之数为天地之数】
　　大衍筭法【干老阳坤老隂震坎艮三少阳巽离兊三少隂以此为次第亦可】○圣人揲蓍虚一分二挂三揲四归竒再扐确然有法象非茍作也故五十而用四十九分于两手挂其一则存者四十八以四揲之十二揲之数也左手满四矣乃扐其八而谓之多左手余一则右手余三左手余三则右手余一左手余二右手以余二矣乃扐其四而谓之少三少则扐十并挂而十三其存者三十六为老阳【干】以四计之则九揲也故称九三多则扐二十四并挂而二十五其存者二十四为老【交】隂【坤】以四计之则六揲也故称六一少两多则扐二十并挂而二十一其存者二十八为少【单】阳以四计之则七揲也故称七一多两少则扐十六并挂而十七其存者三十二为少隂以四计之则八揲也故称八所谓七八九六者盖取四象之数也于是五十之防不可増损増一损一则不可揲之矣故王弼述天下之防曰演天地之数所頼者五十也茍谓圣人以五行天五之故特减其五则未知不减之时当如何揲也【曰少者皆阳爻也曰多者皆隂爻也一少而二多震之象也】【二多而一少艮之象也】【一多而二少兊之象】【二少而一多巽之象也】【一多一少而复一少坎之象也】【一少一多而复一少离之象也】【九六各一干父坤母也十八各三六子也震长男坎中男艮少男三少阳也巽长女离中女兊少女三少隂也挂左则数右挂右则数左】
　　九流筭法【东汉志郑传学九章筭术注云周公所作也凡有九篇一日方田粟米差分少广均输傍要盈不足九钩股与此大同小异马援采为九章注云刘徽所作】○隋志论一十百千万之数有律度嘉量衡厯率之别所谓田畴界域二曰粟米【王荆公立方田之法亦方田之意祖冲之等法程粟一斛积二千七百寸程米一斛积比上则八十寸是也】以御交质变易三曰衰分以御贵贱禀粟【一行曰法有转分有列衰衰进退之象】四曰少广以御积羃方圎【祖冲之有差羃法隋志论斛羃若干斛积若干】五曰商功以御功程积实【即隋志程粟米知度量广狭浅深之数也】六曰均输以御逺近劳费【岂桑洪羊均输之意耶】七曰盈朒以御隠杂互见【一行歴法进为盈退为朒】八曰方程以御杂揉正负九曰句股以御髙深广逺【即王蕃句股之法也测日景之类】皆乗以散之除以聚之齐同以通之合有以贯之则筭数之方尽于此矣
　　周径宻率隋志曰古之九数员周率三员径率一其术踈舛自刘歆张衡等各设新率未臻折惟宋祖冲之以宻法推之其员径一亿为一丈员周盈数三丈一尺四寸一分五厘九毫二杪七忽朒不足数也只少一忽正数又在盈朒二限之间宻率员经一百一十三员周三百五十五约率员径七员周二十二观冲之之法即径一周三径三周九之法耳特其计析毫厘故径上于一而周三则有竒推而广之径七周二十二而约率已加一分矣又推而广之员径一百十三员周三百五十五而宻率已加十六分矣又推而广之则盈朒所争止于二忽而正数又在盈朒之间此其计之详悉一至此极隋志所谓古者周三径一之説其术踈舛也虽然铢铢而称至石必差寸寸而度至丈必过古人约法亦未容以踈舛忽之　中数　生数　成该　法实　损益乗除　正负　约宻　脁朒　周径　肉好　庣羃
　　天之中数五五在一三七九之中也地之中数六六在二四八十之中也一生数也一至五为生数六至十为成数置一得九九与一为十也三三而积歴十辰所得之数者成数也【一万九千六百八十三】又三三而积歴十二辰所积之数【十七万以上】谓之该数也【该者无不遍也与积同】黄钟之法即三三而积之谓也黄钟之实即充其始数而至于无不该遍倍其实四其实之谓也【一变为二倍其实也二变为八四共实也】益者三分而益一则得四分损者三分而损一则得二分此上下生之法也乗者以二乗九则十八也【二九十八黄钟九寸乗之得十八寸也三乗四乗皆然】除者十八而三分除则得六也【十八寸除十二寸止有六寸即黄钟下生林钟也】二乗而三约之即此意也正防者阳防也负防者隂防也抱阳而负隂之义也约率者大纲也宻率者细目也九流筭法之极也朓者过也与盈同朒者不及也与缩同消息盈虚进退逆顺屈伸先后随立法之意而轻重也员而围之为周頋忖量之为径体爲肉孔为好不满处为庣包而度一为羃【朓土了反朒女六反庣他雕反】













　　羣书考索续集卷二十
　　钦定四库全书卷
　　羣书考索续集卷二十一
　　宋　章如愚　编
　　律门
　　律声
　　律生于辰声生于日【十日为天为干为阳十二辰为地为支为隂】○十二律生于十二辰此有不待辨而明者特声生于日未易遽晓释晋志者以为甲己为角乙庚为商丙辛为征丁壬爲羽戊癸为宫【晋志引杨子云之言】夫甲己者木胜土也故角为木乙庚者金胜木也故商为金丙辛者火胜金也故徴为火丁壬者水胜火也故羽为水戊癸者土胜水也故宫为土十日生五声五声具五行五行相防而后相生犹五声相反而后相和也十日为声声无形十二辰为律律有形有形生于无形无形者复资于有形也十日居五位正位而十二辰间厠其间其声生于日律生于辰此声律所以相有而不可以相无也又甲乙丙丁戊上五日与己庚辛壬癸下五日上下相胜自有次第犹一二三四五与六七八九十相为竒耦相生亦相成也唐一行曰天有五音所以司日也地有六律所以司辰也参伍相周究于六十圣人以此见天地之心也此言盖得之杨子云也班固刘歆亦曰天之中数五五为声地之中数六六为律一行所谓天有五音地有六律亦此意也然班固必以律之形色上黄声之次第上宫于以释黄钟之义恐未免牵合
　　宫为五音之主与他音不同宫为四声纲居中则主四方为土则王四季为黄钟则统律吕取数多则八十一于五常为信于五事为思此其所以为人君之象也黄钟为声律之本与诸律不同西汉志曰五声之本生于黄钟之律九寸为宫或损或益以宫商角征羽九六相生隂阳之应也【以九合六】又曰黄钟为宫则太簇姑洗林钟南吕以正声应无有忽微不复与他律为役者同心一统之义也非黄钟而他律虽当其月自为宫者则其和应之律有空积忽微【非五音之正则声有差降髙下也微忽如郑氏分一寸而为数千也】然则五声十二律虽还相为宫亦主乎黄钟而已七始为正声旋宫不同班固权衡类引书曰予欲闻六律五声八音七始七始者天地人之始也今攷之书八音之下无所谓七始之説杜佑通典载隋郑译七调之説曰周有七音之律【五音与变宫变徴也】汉志有七始之义黄钟为天始林钟为地始太蔟为人始姑洗为春防賔为夏南吕为秋应钟为冬是也夫黄钟下生林钟林钟上生太簇太簇下生南吕南吕上生姑洗姑洗下生应钟应钟上生防宾此以黄钟为正隔八而生之也是以黄钟为十二律本之而始始得七音之正舜虽不明言其义而六律五声八音相生则七始在其中矣【乐之三始则黄钟宫林钟角太簇商即三始也又南吕征姑洗羽又应钟为羽夷则为商者何谓已上见后五声相生説隋志亦以黄钟宫林钟角太簇商为三始】
　　音始于宫穷于角【与清浊次第不同】○太史公曰音始于宫穷于角者五音隔八相生始于黄钟之宫生徴【林钟】祉生商【太簇】商生羽【南吕】羽生角【姑洗】故曰穷于角也以相生论之则穷于角以清浊论之则宫商浊徴羽清角在清浊之中也是故相生次第宫商角徴羽是也又甞观晋志之言曰司马迁以宫【黄钟】生角【林钟】角生商【太簇】商生徴【南吕】徴生羽【姑洗】求其理用罔见通涂【此乃乐之三始也与三始同】
　　五声所属及清浊之説不同【律长声浊律短声清又玉律六孔宫商角徴羽自清至浊】○隋志论荀朂笛律之声以为宫商浊徴羽清惟角音得清浊之中按月令角音属木而为春商音属金而为秋今而曰商声浊次于宫声是金气不清矣班志曰寅木也为仁其声商也为义故太蔟为人统立人之道曰仁与义也是则春属木其音角者五音之正也春属木其音为商者黄钟为宫则太簇为商五音相生之义也黄钟宫律九寸太蔟商姑洗角林钟徴南吕羽其律皆次第而减长者声浊短者声清所以宫商浊而徴羽清惟角在清浊之间也又十二律黄钟宫声则属仲冬月令五音宫声则属季夏盖黄钟之宫以十二月正位论五音之宫以五行正位言也土音宫土王于四时其音宫亦周旋于十二律在季夏可也在仲冬可也冬至乐均清夏至乐均浊与本律清不同晋志曰冬至阳气应则乐均清夏至隂气应则乐均浊夫黄钟冬至之律律长其声浊防賔夏至之律律短其声清今乃与晋志之言相反何也盖黄钟之声其体本浊阳气高燥则十二均大畧皆清也防賔之声其体本清隂气重湿则十二均大畧皆浊也此盖指十二均而言之非特指一月之律也又荀朂黄钟笛长二尺八寸有余至于中吕皆不过二尺岂笛短故声清欤防賔笛长三尺九寸有余至于应钟或过于四尺岂笛长故声浊欤岂乐律不可以气之律言欤岂黄钟至中吕而渐清防賔至应钟而渐浊欤何清浊之相反也【土音宫君之象其声浊属季夏火音征事之象其声清属夏商音浊吹于夏属秋云云】
　　五声十二律旋相为宫五声十二律旋相为宫者黄钟为宫则太蔟为商【长男】姑洗为角【中男】防賔为变【少男】林钟为征【长女】南吕为羽【中女】应钟为变宫【少女】盖阳律为宫则阳律以类相从而为商为角为变徴也至于徴羽变宫则变而为隂阳极不生阳而生隂也大吕为宫则夹钟为商【长女】中吕为角【中女】林钟为变徴【少女】夷则为徴【长男】无射为羽【中男】黄钟为变宫【少女】盖隂吕为宫则隂吕以类相从而为商为角为变徴也至于徴羽变宫则变而为隂隂极不生隂而生阳也其余十律可以类推但于堂上隔一左旋按十二辰而推十二律则宫商角徴羽是也其变徴变宫则在正徴正宫之前一位是也不然以隔八相生之法推之则宫徴商羽角是其次第也其变宫徴又自角音隔八而生自然在正宫之前一位矣宫为君徴为事则有变商为臣角为民羽为物则无变也然尚有疑焉者宫声浊其余诸律次第相应者皆自浊而清宫律长其余诸律次第相应者皆自长而短宫位尊其余诸律次第相应者皆自尊而卑茍旋相为宫则清浊长短皆易位矣十二月更代而十二律各以所建之月为主推律攷声者抑扬髙下盖必有道焉是未可以纸上陈言推之也【班志曰非黄钟而他律自为宫者有空积忽防然则七始为正声其旋宫非正矣○又黄钟为宫有父之尊太簇宫长男也姑洗角中男也防賔变徴少男也林钟祉长女南吕羽中女也应钟变宫少女也太吕有母之亲其隂吕三次第相应者长女中女少女也其律三次于隂吕者长男中男少男也】一律生五音十二律生六十音六六三十六生三百六十音以当一嵗之日【出晋志】一律生五音如黄钟属子子有五焉甲子丙子戊子庚子壬子是也甲子为中吕之徴【中吕为宫则甲子为徴隔八左旋】丙子为夹钟之羽戊子为黄钟之宫庚子为无射之商壬子为夷则之角【掌上十二位左旋自戊子宫数起庚壬甲丙次第相推黄钟夷则中吕夹钟各自为宫则五子应宫商角徴羽之音矣黄钟一位变为五音余皆然】是黄钟一律而备五音也次至于丑宫大吕至于寅位太蔟十律各以本始之律为宫次第左旋如推五声十二律旋相为宫之法则一律但变为五音而六十音之数备矣其六六三十六生三百六十音与三百六十日相周旋如钱乐之三百六十律之法而已
　　五声相生不同【后论二者皆隔八数去】晋志曰马迁以宫生角角生商商生徴徴生羽求其理用罔见通途隋志又从而释之曰黄钟太蔟林钟此乐之三始十二律之本末也合二志之説而求之以相生之説则宫徴商羽角即隔八之法也即太史公所谓始于宫穷于角也以天地人三统而求三始之义则宫商角徴羽也黄钟天始为宫下生林钟地始则为角林钟又上生太蔟人始则为商太蔟又下生南吕即为徴南吕又上生姑洗则为羽姑洗又下生应钟则为变宫也声以宫角商为尊故谓之三始犹律以子未寅为先故谓之三统是不可以相生之常法推之也太史公曰厯书论相生次第则曰黄钟为宫林钟为徴太蔟为商南吕为羽姑洗为角其为律书论三始次第则黄钟为宫林钟为角太蔟为商南吕为祉姑洗为羽盖律书言乐声之始厯书论相生之法也晋志曰迁作律书厯书言其大纲惟其言大纲而不及节目故后人推防未详者罔见通途也
  </div>
  <div class="pagination">
   <a href="群书考索_page94.html">
    上一页
   </a>
   <span>
    ...
   </span>
   <a href="群书考索_page90.html">
    90
   </a>
   <a href="群书考索_page91.html">
    91
   </a>
   <a href="群书考索_page92.html">
    92
   </a>
   <a href="群书考索_page93.html">
    93
   </a>
   <a href="群书考索_page94.html">
    94
   </a>
   <span class="current-page">
    95
   </span>
   <a href="群书考索_page96.html">
    96
   </a>
   <a href="群书考索_page97.html">
    97
   </a>
   <a href="群书考索_page98.html">
    98
   </a>
   <a href="群书考索_page99.html">
    99
   </a>
   <a href="群书考索_page100.html">
    100
   </a>
   <span>
    ...
   </span>
   <a href="群书考索_page96.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
