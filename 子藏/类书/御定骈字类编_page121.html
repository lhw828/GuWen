<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 121 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 121 页/共 1019 页</h1>
    <div class="content">　　朝啄【李觏惜鸡诗丨丨荆草林暮啄污泥深】
　　朝荣【晋书王沉传丹毂灭族吕霍哀吟丨丨夕灭旦飞暮沉　魏书韩显宗传伏见洛京之制居民以官位相从不依族类然官位非常有丨丨而夕悴则衣冠沦于厮竖之邑臧获腾于膏腴之里物之顚倒或至于斯　宋史朱昂传睇烟景兮飘飘心悬旌兮揺揺感丨丨而夕落嗟响蛩而鸣蜩　齐民要术木槿夕死丨丨支遁诗芙蕖有神葩倾柯献丨丨　刘庭琦咏木槿树诗莫恃丨丨好君看暮落时　元稹哭女樊诗莲初】
　　【开月梵蕣已落丨丨】
　　朝升【晋语赵宣子言韩献子于灵公以为司马河曲之役赵孟使人以其乘车于行献子执而戮之众咸曰韩厥必不没矣其主丨丨之而莫戮其车其谁安之】
　　朝除【宋史张方平传元昊既臣而与契丹有隙来请絶其使议者不可方平曰得新附之小羌失久和之强敌非计也宣赐元昊诏使之审处但嫌隙丨丨则封册暮下如此于西北为两得矣时韪其谋】朝隮【诗丨丨于西崇朝其雨又荟兮蔚兮南山丨丨】
　　朝济【左传且君尝为晋君赐矣许君焦瑕丨丨而夕设版焉】
　　朝御【魏书崔光传伏愿陛下追殷二宗感变之意侧躬耸诚惟新圣道节夜饮之懽彊丨丨之膳养方富之年保金玉之性则魏祚可以永隆皇寿等于山岳】
　　朝取【韩愈送温处士赴河阳军序东都虽信多才士丨丨一人焉防其尤暮取一人焉防其尤自居守河南尹以及百司之执事与吾辈二县之大夫政有所不通事有所可疑奚所谘而处焉士大夫之去位而巷处者谁与嬉游小子后生于何考德而问业焉搢绅之东西行过是都者无所礼于其庐若是而称曰大夫乌公一镇河阳而东都处士之庐无人焉岂不可也】
　　朝滋【宋璟梅花赋冻风晩湿夙露丨丨又如英皇泣于九疑】
　　朝沐【戴叔伦沐发诗丨丨敞南闱盘跚待日晞】
　　朝逢【汪克寛三友堂赋嗤市道之浇漓或丨丨而夕舍李颀送钱子入京诗丨丨入秦使走马唤君归】朝发【宋玉对鲸鱼丨丨昆仑之墟暴鬐于碣石暮宿于孟诸夫尺泽之鲵岂能与之量江海之大哉　后汉书乌桓传光武初乌桓与匈奴连兵为寇代郡以东尤被其害居止近塞丨丨穹庐暮至城郭五郡民庶家受其辜　宋书周朗传及取士之令丨丨宰士暮登英豪调兵之诏夕行主公旦升雄俊延贤人者固非一日况复加此焉　齐书苏侃传丨丨兮江泉日夕兮陵山庾信司马裔神道碑天保二年除信州刺史都督信州诸军事丨丨白帝暮宿江陵气振巴丘之兵威惊建平之戍　韩愈祭鳄鱼文潮之州大海在其南鲸鹏之大鰕蟹之细无不容归以生以食鳄鱼丨丨而夕至也张九龄奉使南海诗丨丨髙山阿夕济长江湄　李端古别离乐府丨丨能几里暮来风又起　呉融商人诗北抛衡岳南过雁丨丨襄阳暮看花】
　　朝生【尔雅蜉蝣渠畧注丛生粪土中丨丨暮死山海经君子国有荳华草丨丨夕死】
　　朝产【述异记南海小虞山中有鬼母能产天地鬼一产十鬼丨丨之暮食之今苍梧有鬼姑神是也】朝彻【庄子南伯子葵曰道可学耶曰以圣人之道告圣人之才亦易矣吾犹守而告之三日而后能外天下已外天下矣吾又守之七日而后能外物已外物矣吾又守之九日而后能外生已外生矣而后能丨丨朝彻而后能见独见独而后能无古今无古今而后能入于不生不死　李华含元殿赋天华爽霁朗日丨丨】朝清【宋书乐志圜火夕燿方水丨丨】
　　朝爽【方岳秀锦楼赋受山气之丨丨兮截鹭波之晚清储光羲诗南极见丨丨西潭闻夜渔　刘永之诗拄笏延丨丨抽毫对夕隂　张雨诗西山丨气丨南山夕气佳丨丨人共忻夕佳吾所懐】
　　朝晞【宋史乐志寒日短草露丨丨】
　　朝秀【刘峻辨命论丨丨晨终鹄千嵗年之殊也】
　　朝敞【卢照隣益州至眞观主黎君碑日轩丨丨云歌夕转】
　　朝终【南史徐勉传时人间防事多不遵礼丨丨夕殡相尚以速】
　　朝苏【宋璟梅花赋艳于春者望秋先零盛于夏者未冬已萎或丨丨而速谢或夕秀而遄衰曷若兹卉嵗寒特妍】
　　朝浮【庾信谢赵王赉干鱼啓醴水丨丨光疑朱鼈文鳐夜触翼似青鸾　又哀江南赋沴气丨丨妖精夜殒】
　　朝流【庾信刀铭铁焰丨丨金精夜下】
　　朝披【徐陵欧阳頠德政碑羣悍酋豪更为祸乱丨丨羽檄夜照爟烽浴铁蔽于山原摐金骇于楼堞】朝委【宋史范育传使人左去而兵革右兴金缯丨丨而烽烟夕举是持约不足恃也】
　　朝穿【齐书东昏侯纪兴筑缮造日夜不穷晨构夕毁丨丨暮塞络以随珠方斯已陋饰以璧珰曽何足道】朝上【宋史石得一传顷筦皇城恣其残刻纵遣逻者所在棊布张穽设网以无为有以虚为实朝廷大吏及富家小人飞语丨丨暮入狴犴上下惴恐不能自保庾信答赵王啓锋旗丨丨刁斗夜鸣　无名氏天赋日丨丨而疑璧河夜横而如带】
　　朝下【拾遗记越有美女二人一名夷光一名修明以贡于呉呉处以椒华之房贯细珠为帘幌丨丨以蔽景夕卷以待月　陈旅诗除书丨丨五云间阁吏新移玉笋班】
　　朝趋【宋之问太平公主山池赋奕奕济济夜旋玉邸隐隐崇崇丨丨帝宫　杜甫骢马行昼洗须腾泾渭深丨丨可刷幽并夜】
　　朝落【箫昕总章右个赋玉露丨丨金风夕扇　杜甫送郭中丞兼太仆卿充陇右节度使诗罘罳丨共丨棆桷夜同倾】
　　朝密【唐书酷吏传序御史周矩諌后曰今举朝胁息谓陛下丨与为丨夕与为仇】
　　朝觌【左传古者日在北陆而藏冰西陆丨丨而出之注谓夏三月日在昴毕蛰虫出而用冰春夏之中奎星朝见东方　周语火丨丨矣道茀不可行也韦昭注火心星也觌见也朝见谓夏正十月晨见于辰】朝见【左传注见上　唐书厯志古者平朔月丨丨曰朒夕见曰朓】
　　朝觏【陆机演连珠灵晖丨丨称物纳照时风夕洒程形赋音】
　　朝看【何晏景福殿赋丨丨夕览何与书绅】
　　朝欢【李益汉宫少年行岂知人事无定势丨丨暮戚如掌翻　李端慈恩寺懐旧诗始聚终成散丨丨暮不同】
　　朝喜【杜荀鹤春闺怨丨丨花艳春暮悲花委尘】
　　朝辞【齐书竟陵王子良传宋世元嘉中皆责成郡县孝武征求急速以郡县迟缓始遣台使自此公役劳扰太祖践阼子良陈之曰前台使督逋切调恒闻相望于道及臣至郡亦殊不疎凡此辈使人既非详愼懃顺或贪险﨑岖要求此役丨丨禁门情态即异暮宿村县威福便行　李白诗丨丨白帝彩云间千里江陵一日还】
　　朝归【髙无际大明西垣竹赋晓视含烟丨丨捧日挺八柱以独秀与三槐而交密】
　　朝还【神仙传李阿者蜀人传世见之不老常乞于成都市所得复散赐与贫穷者夜去丨丨莫知所止】朝满【战国策孟尝君逐于齐而后反谭拾子谓孟尝君曰君得无有所怨于齐士大夫孟尝君曰有谭拾子曰请以市谕市丨则丨夕则虚非朝爱市而夕憎之也求存故往亡故去愿君勿怨】
　　朝盈【风俗通孟尝君逐于齐反谭子迎于昼曰君怨齐大夫乎孟尝君曰有谭子曰愿君勿怨请于市论丨而丨焉夕而虚焉求在故往亡故去孟尝君曰谨受命】
　　朝团【徐陵陈公九锡文潏露卿云丨丨晓映山车泽马服驭登闲】
　　朝成【宋书少帝纪穿池筑观丨丨暮毁征发工匠疲极兆民　南史刘孝绰传辞藻为后进所宗每作一篇丨丨暮徧好事者咸传诵写流闻河朔】
　　朝开【南方草木状朱槿自二月开花至中冬即歇其花深红色五出大如蜀葵一丛之上日开数百朶丨丨暮落　庾信梁东宫行雨山铭见旦起下　包融赋得岸花临水发诗丨丨川上日夜发浦中霞　杜荀鹤题花木障诗由来画看胜栽看不见丨丨暮落时】
　　朝运【晋书陶侃传侃在州无事辄丨丨百甓于斋外暮运于斋内人问其故答曰吾方致力中原过尔优逸恐不堪事其励志勤力皆此类也】
　　朝诣【揭傒斯诗蹇余属久要丨丨常暮还】
　　朝过【汉书翟方进传初定陵侯淳于长虽外戚然以能谋议为九卿新用事方进独与长交称荐之及长坐大逆诛诸所厚善皆坐长免上以方进大臣又素重之为隐讳方进内慙上疏谢罪乞骸骨上报曰定陵侯长已伏其辜君虽交通传不云乎丨丨夕改君子与之君何疑焉其专心壹意母怠近医药以自持　栁宗元桂州訾家洲亭记既成以燕懽极而贺咸曰昔之遗胜槩者必于深山穷谷人罕能至而好事者后得以为已功未有直治城挟阛阓车舆歩骑丨丨夕视讫千百年莫或异顾一旦得之遂出于他邦虽博物辩口莫能举其上者然则人之心目其果有辽絶特殊而不可至者耶】
　　朝行【韩愈贺徐州张仆射白兔状伏闻今月五日营田廵官陈从政献瑞兔毛质皦白天驯其心其始实得之符离安阜屯屯之役夫丨丨遇之廹之弗逸人立而拱　岑参酬成少尹骆谷行诗夜宿月近人丨丨云满车　罗隐巫山髙诗暮洒丨丨何所之江边日月情无尽　皎然余不亭重送卢孟明游江西诗丨丨入郢树夜泊依楚月】
　　朝迈【潘岳懐旧赋啓开阳而丨丨济清洛以径度】
　　朝陈【宋书乐志洁火夕照明水丨丨】
　　朝啓【赵良器冠赋九日丨丨千官奉职劔履锵锵旌旗翼翼　卢纶宿定陵寺诗禅室夜开风过竹奠筵丨丨露霑裳】
　　朝栖【王绩古意诗丨丨昆阆木夕饮蓬壶涨】
　　朝卷【李咸用湘浦有懐诗鬼树夜分千炬火渔舟丨丨一篷霜】
　　朝遂【晋书周馥传知无不为古人所务敢竭忠诚庶报万分丨丨夕陨犹生之愿】
　　朝收【韩诗外传见朝食下】
　　朝洒【敬括豫章赋清辉艳艳丨丨阳台之云翠影亭亭夕皓巫山之月】
　　朝施【唐书柳泽传夫骄奢起于亲贵纲纪乱于宠幸禁之于亲贵则天下从制之于宠幸则天下畏亲贵为而不禁宠幸挠而不制故政不常令不一则奸诈起而暴乱生焉虽丨丨暮戮而法不行矣】
　　朝戏【陆机赋丨丨兰渚夕息中塘　鲍照舞鹤赋丨丨于芝田夕饮于瑶池】
　　朝进【黄庭外景经脾神还归依大家注脾神丨丨明堂暮归其宫】
　　朝汲【裴廸金屑泉诗迎晨含素华独徃事丨丨】
　　朝采【陈基诗丨丨陌上桑暮向窗间织】
　　朝攀【崔颢行路难乐府我昔初在昭阳时丨丨暮折登玉墀　元好问折杨柳怨诗路人爱是风流树无奈丨丨莫折何】
　　朝搴【离骚丨丨阰之木兰兮夕榄洲之宿莽】
　　朝剪【庾信侯莫陈道生墓志铭洛城夜捷河梁丨丨】
　　朝拂【欧阳修黄杨树子赋凤盖丨丨银牀暮空】
　　朝插【罗隐牡丹诗公子醉归灯下见美人丨丨镜中看】
　　朝罩【温庭筠罩鱼歌丨丨罩城东暮罩罩城西】
　　朝起【罗邺河上逢友人诗宵吟怜桂魄丨丨怯菱花】
　　朝闯【戴表元一大庵赋夫南崖之鸱鸢丨丨林虺暮仞田雀】
　　朝逼【崔提野燎赋霜皑皑而夜涂霰淅淅而丨丨】
　　朝倾【庾信周陇右总管长史豆卢公神道碑铭丨丨地镇夜落台星】
　　朝坠【江逌述归赋微风凄其薄人凝霜粲其丨丨】
　　朝沈【李华含元殿赋时也山只效灵波神作气为桴为栰羽疉鳞萃丨丨江汉夕出河渭云奔山横交集于作宫之地】
　　朝三【庄子狙公赋芋曰丨丨而莫四众狙皆怒曰然则朝四而莫三众狙皆恱名实未亏而喜怒为用亦因是也】
　　朝四【庄子见上】
　　朝映【阙名竹赋白日丨丨素轮夜接】
　　朝空【皮日休笭箵诗丨丨笭箵去暮实笭箵归】
　　朝出【战国策王孙贾年十五事闵王王出走失王之处其母曰女丨丨而晚来则吾倚门而望女暮出而不还则吾倚闾而望女今事王王出走女不知其处女尚何归　史记匈奴传单于丨丨营拜日之始生夕拜月其坐长左而北乡日上戊巳　齐书竟陵王子良等传论丨丨阃闺暮司方岳　宋史丁度传周世宗募骁健有丨丨羣盗夕备宿衞者太祖阅猛士实骑军请择河北河东陜西就粮马军以补禁旅之阙　庾信孙叔敖逢蛇赞叔敖丨丨容悴还家母氏顾访知埋怪蛇戴叔伦南亩诗披云丨丨耕带月夜归读　聂夷中短歌丨丨东郭门嘉树郁参差暮出西郭门原草已离披】
　　朝入【左传穆姬闻晋侯将至以大子防与女简璧登台而履薪焉使以免服衰绖逆且告曰上天降灾使我两君匪以玉帛相见而以兴戎若晋君丨以丨则婢子夕以死夕以入则朝以死唯君裁之】朝来【世説王子猷作桓车骑参军桓谓王曰卿在府久比当相料理初不答直髙视以手版拄颊云西山丨丨致有爽气　杜甫送严侍郎到绵州同登杜使君江楼诗城拥丨丨客天横醉后参　又骢马行丨丨久试华轩下未觉千金满髙价　又冬至诗杖藜雪后临丹壑鸣玉丨丨散紫宸　孟浩然还山贻湛法师诗丨丨问疑义夕话得清眞　刘长卿正朝览镜作丨丨明镜里不忍白头人　李益赠衡州杨使君诗丨丨笑向归鸿道早晚南飞见主人】
　　朝往【洞记有逺飞鸡夕则还依人晓则絶飞四海丨丨夕还常衔桂枝之实归于南山】
　　暮
　　暮天【戴叔伦酬盩厔耿少府湋见寄诗方丈萧萧落叶中丨丨深巷起悲风　王建新开望山处诗故欲遮春巷还来绕丨丨　王涯宫辞长入丨丨凝不散掖庭宫里动秋砧　李绅回望馆娃故宫诗雀愁化水喧斜日鸿怨惊风呌丨丨　顾非熊成名后将归茅山酬羣公见送诗丨丨行雁断晓渡落潮寒　杜荀鹤题新雁诗丨丨新雁起汀洲红蓼花疎水国秋　王贞白芦苇诗寒色丨丨映秋声逺籁俱　无可赋得望逺山送客归诗遥山寒雨过正向丨丨横】
　　暮云【养疴漫笔翟钦甫者金人也众饮清庵钦甫偶至众不之识俾赋清庵诗钦甫故拙起句云为问清庵何以清众拍手大笑及赋第二句霜天明月照蓬瀛众失色连赋广寒宫里琴三弄白玉楼头笛一声金井玊壶秋水冷石田茅屋丨丨平夜来一枕游仙梦十二瑶台独自行众媿谢延之上坐　杨思本桃花赋昳日正酣丨丨瞥现射汉成星引雾如电　田锡杨花赋乍若谢家深院寒景相催丨丨方密飘飘四来　江淹杂辞见朝霞下　朱使欣道峡似巫山诗江如晓天静石似丨丨张　杜甫官池春雁诗且休怅望看春水更恐归飞隔丨丨　又薄游诗遥空秋雁灭半岭丨丨长王维观猎诗囘看射雕处千里丨丨平　李益观骑射诗逺见平原上翻身向丨丨　戴叔伦广陵送赵主簿自蜀归绛州宁觐诗丨丨征马速晓月故闗开　李贺二月乐辞薇帐逗烟生緑尘金翘峨髻愁丨丨　张仲素塞下曲隂碛茫茫塞草肥桔橰烽上丨丨飞　温庭筠过陈琳墓诗石麟埋没藏春草铜雀荒凉对丨丨杜牧贵游诗南陌行人尽回首笙歌一曲丨丨低　又江上逢友人诗村连三峡丨丨起潮送九江寒雨来殷尧藩楚江懐古诗欲采苹花去沧洲隔丨丨　韩琮暮春浐水送别诗緑暗红稀出凤城丨丨楼阁古今情章孝标少年行手擡白马嘶春雪臂竦青骹入丨丨张祜赋昭君冢诗恨为秋色晩愁结丨丨隂　张乔城东寓居寄知已诗落日独归林下宿丨丨多绕水边】
　　【行　方干归睦州中路寄侯郎中诗新定丨丨吞故国防稽春草入贫居　李咸用途中作野桥寒树亚山店丨丨连　苏轼彭城观月诗丨丨收尽溢清寒银汉无声转玉槃】
　　暮霞【髙适酬鸿胪裴主簿诗丨丨照新晴归云犹相逐刘禹锡和令狐相公晩泛汉江书懐诗雨过逺山出江澄丨丨生　又秋江晚泊诗丨丨千万状賔鸿次第飞　李商隐闲游诗强下西楼去西楼倚丨丨又无题诗白道萦回入丨丨斑骓嘶断七香车】
　　暮月【嵗华纪丽重阳佳辰九旻丨丨　傅亮登凌嚣馆赋嵗九旻之丨丨肃晨驾而北逝度囘壑以停辕凌孤馆而逺憩】
　　暮烟【无名氏朝元阁赋寒鴈正来下泰山之八水丨丨初起绕汉家之五陵　吕温奉和武中丞秋日台中寄懐诗鱼乐翻秋水乌声隔丨丨　刘禹锡霜夜对月诗海门防青丨丨歇万顷金波涌明月　李绅杭州天竺灵隐二寺诗石文照日分霞壁竹影侵云拂丨丨杜牧懐呉中冯秀才诗帷有别时今不忘丨丨秋雨过枫桥　殷尧藩送沈亚之尉南康诗丨丨葵叶屋秋月竹枝歌　张蠙边庭送别诗丨丨传戍起寒日隔沙垂　韦庄夜景诗谁家一笛吹残暑何处双砧捣丨丨李山甫牡丹诗晓露精神妖欲动丨丨情态恨成堆灵一秋题刘逸人林泉诗零林秋露响穿竹丨丨轻】
　　暮风【郭防九华山诗丨丨飘送当轩色晓雾斜飞入槛烟】
　　暮雨【法书要録王右军飞白如飞泉潄玉洒散而成丨丨　梁元帝旷野寺碑防防璇题虹梁生于丨丨璞璞银牓飞观入乎云中　宋玉髙唐赋见朝云下储光羲秦中初霁献给事诗渭水收丨丨处处多新泽岑参送懐州呉别驾诗春流引去马丨丨湿行装杜甫奉使崔都水翁下峡诗见朝云下　又花防诗见】
　　【朝霞下　梁锽名姝咏独有荆王殿时时丨丨过　韦应物送渑池崔主簿诗丨丨投闗郡春风别帝城　又送常侍御却使西蕃诗旅宿闗河逢丨丨春耕亭鄣识遗民　戴叔伦送别钱起诗孤舟经丨丨征路入秋云又送李审之桂州谒中丞叔诗乱云收丨丨杂树落疎花　卢仝有所思诗美人兮美人不知为丨丨兮为】
　　【朝云　刘禹锡武陵书懐诗春江千里草丨丨一声猿又送韦秀才道冲赴制举诗荆台宿丨丨汉水浮春澜　李商隐楚宫诗丨丨自归山悄悄秋河不动夜厌厌　又囘中牡丹为雨所败诗水亭丨丨寒犹在罗荐春香暖不知　又楚宫诗朝云丨丨长相接犹自君王恨见稀　又临发崇让宅紫薇诗一树浓姿独看来秋庭丨丨类轻埃　杜牧暝投云智寺溪不得却取沿江路往诗古庙隂风地寒钟丨丨天　温庭筠答段柯古见嘲诗见朝云下　崔涂江上懐翠微寺空上人诗丨丨潮生早春寒雁到迟　周贺宿李枢书斋诗小斋经丨丨四面絶纎埃　喻凫书懐诗丨丨啼螀次凉风落木初　郑巢哭虚海上人诗买碑行丨丨斲石葬寒云杜荀鹤乱后山居诗野叟并田锄丨丨溪禽同石立寒烟　唐彦谦玫瑰诗无力春烟里多愁丨丨中　韦】
　　【庄赠野童诗闲冲丨丨骑牛去肯问中兴社稷臣　皎然题报徳寺清幽上人西峰诗双塔寒林外三陵丨丨间】
　　暮雪【沈约桐赋枝封丨丨叶映昼虹　令狐楚从军行丨丨连青海隂云覆白山　髙适送李少府诗相逢旅馆意多违丨丨初晴雁飞　皇甫曽诗返照寒川满平田丨丨空　刘长卿重过宣峰寺山房寄灵一上人诗寒光生极浦丨丨映沧洲　韦应物留别洛京亲友诗单车我当前丨丨子独归　卢纶李端公诗路出寒云外人归丨丨时　贾岛赠庄上人诗丨丨余春冷寒灯续昼明】
　　暮霭【林泉髙致烟有烟横谷口烟出乱山丨丨平林轻烟引素春山烟岚秋山烟霭　颜延之陶征士诔晨烟丨丨春煦秋隂　郑巢送灵溪李侍郎诗牛羊下丨丨鼓角调寒云　杜牧题扬州诗丨丨生深树斜阳下小楼　许郴诗丨丨连沙碛余霞逼槛开　刘子翚诗悠然独搔首丨丨一星光】
　　暮霰【于卲进画松竹图表众材槎卉而翠盖方成丨丨飘零而繁枝益茂】
　　暮气【陆游游柯山观诗林峦巉絶秋风痩楼堞参差丨丨昏】
　　暮火【王安石诗鱼村指丨丨酒舍瞻晨斾】
　　暮烽【耿湋入塞曲丨丨莬急秋草紫骝肥】
　　暮晖【储光羲临江亭诗城头落丨丨城外捣秋衣　李商隐桂林路中诗地暖无秋色江晴有丨丨　韦庄纪村事诗酿酒迎新社遥砧送丨丨】
　　暮年【宋书范泰传丨丨事佛甚精于宅西立祗洹精舎又王之传髙行表于初筮苦节彰于丨丨宋史陈绎传绎为政务摧豪党而行与貌违丨丨缪为敦朴之状好事者目为热熟顔囘　又韩世忠传丨丨退居行都口不言兵部曲旧将不与相见盖惩岳飞之事也　庾信伤心赋对玉闗而羁旅坐长河而丨丨魏武帝诗烈士丨丨壮心不已　杜甫诗庾信平生最萧瑟丨丨诗赋动江闗　又岳麓山道林二寺行丨丨且喜经行近春日兼蒙暄暖扶】
　　暮世【素问丨丨之治病也则不然治不本四时不知日月不审逆从】
　　暮嵗【魏书李谐传迫冬之丨丨厯闗山之遐阻风激沙而破石雪浮河而漫野　乔琳慈竹赋丨丨穷律霜凝雪霏陶钧无发生之理松柏有后凋之期】
　　暮纪【唐太宗除夜诗嵗隂穷丨丨献节啓新芳】
　　暮春【诗嗟嗟保介维丨之丨亦又何求如何新畬　论语丨丨者春服既成冠者五六人童子六七人浴乎沂风乎舞雩咏而归　后汉书明帝纪间丨丨吉辰初行大射令月元日复践辟雍　又皇甫嵩传将军受钺于丨丨收功于末冬兵动若神谋不再计　魏书中山王英传诏曰大军野次已成劳久攻守之方理可豫见比频得啓制胜不过丨丨及省后表复期孟夏之末彼土蒸泞无宜久淹　丘迟与陈伯之书丨丨三月江南草长杂花生树羣莺乱飞　魏文帝槐赋伊丨丨之既替即首夏之初期　李颀送崔侍御赴京诗送君丨丨月花落城南陲　杜甫和江陵宋大少府丨丨雨后同诸公及舍弟宴书斋诗棣华晴雨好防服丨丨宜又丽人行绣罗衣裳照丨丨蹙金孔雀银麒麟　又丨丨诗丨丨鸳鹭立洲渚挟子翻飞还一丛　韦应物送令狐岫宰恩阳诗樽酒岂不欢丨丨自有程　戴叔伦留别宋处士诗莫折园中栁相看惜丨丨　李绅城上蔷薇诗风月寂寥思徃事丨丨空赋白头吟　姚合送马戴下第客游诗鸟啼寒食雨花落丨丨风　郑巢泊灵溪馆诗已有求闲意相期在丨丨　张乔杨花落诗东园桃李芳已歇犹有杨花娇丨丨　方干江州送李侍御归东洛诗丨丨经楚县新月上淮山】
　　暮秋【曹植迷迭香赋方丨丨之幽兰兮丽昆仑之芝英韦应物襄武馆游眺诗髙亭冯古地山川当丨丨　杜牧晚泊诗篷雨延乡梦江风阻丨丨　黄滔南海幕送韦侍御赴阙诗树色川光入丨丨使车西发不胜愁】
</div>
    <div class="pagination">
<a href="御定骈字类编_page120.html">上一页</a><span>...</span><a href="御定骈字类编_page116.html">116</a><a href="御定骈字类编_page117.html">117</a><a href="御定骈字类编_page118.html">118</a><a href="御定骈字类编_page119.html">119</a><a href="御定骈字类编_page120.html">120</a><span class="current-page">121</span><a href="御定骈字类编_page122.html">122</a><a href="御定骈字类编_page123.html">123</a><a href="御定骈字类编_page124.html">124</a><a href="御定骈字类编_page125.html">125</a><a href="御定骈字类编_page126.html">126</a><span>...</span><a href="御定骈字类编_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
