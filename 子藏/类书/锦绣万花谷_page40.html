<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 40 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 40 页/共 99 页</h1>
    <div class="content">　　凤形凤鸡冠燕喙龙胼鹤翼鱼尾鸿前鳞后鹤颡鸳鸯臆目而中注【韩诗外传】
　　长离鸑鷟鹓雏唐薛收与侄元敬徳竒齐名世称河东三凤收为长离徳竒为鸑鷟元敬年最少为鹓雏【唐书】
　　鹤
　　青田永嘉青田有双白鹤年年生子而去
　　登木抱朴子千嵗之鹤能登木其未千嵗者终不集树也纯白防尽成骨也
　　还丹使茅君或见一鹤飞入帐中鹤者九转还丹之使也
　　丁令威辽东华表柱有鹤集其上曰有鸟有鸟丁令威去家千年今始归城郭如故人民非何必学仙正累累【神仙集】
　　蝶
　　金玉钱唐穆宗禁中花开夜有蝴蝶数万飞集花间宫人以罗巾扑之无有获者上令张网空中得数百迟明视之皆库中金玉钱也【杜阳杂编】
　　诗叶叶复翻翻斜枝对侧门芦花唯有白柳絮可能温西子寻遗殿昭君覔故村年年芳物尽来别故园孙长眉画了綉帘开碧玉行收白玉台为问翠钗钗上凤不知香颈为谁回
　　总禽
　　鳬翁史防急就章云春草鸡翘鳬翁濯顔师古注云鳬翁颈上毛也山谷诗春谿蒲稗没鳬翁
　　山鸡照影博物志山鸡有美毛自爱其色终日映水自则溺死王介甫诗山鸡照緑水自爱一何愚
　　鶗鴂子规扬雄注鶗鴂一名买防一名子规一名杜防常以立夏鸣则众芳歇鶗亦音鶗鴂音决防音诡【本传】李善注思赋引临海异物志鶗鴂一名杜鹃又引服防注鶗鴂一名鵙鵙伯劳也又离骚恐鷤防之先鸣兮【注鷤音第防音桂】
　　杜鹃非子规程縯注坡诗或言杜鹃一名子规非也今春夏有鸟声若云不如归去者乃子规也
　　思归乐白乐天诗山中不栖鸟夜半声嘤嘤似道思归乐行人掩泪聴　零陵总记思归乐状如鸠而惨色三月则鸣其音云不如归去王伸闻思归乐诗云声声相劝教归去莫学陶潜化作君
　　鹧鸪本草钩其格磔皆鹧鸪声也　山谷诗注鹧鸪之声若行行不得哥哥故诗云山雌之弟竹鸡兄乍入雕笼便且惊此鸟为公行不得报晴报雨总同声
　　四禽泥滑滑苦竹冈雨萧萧马上郎马蹄陵兢雨又急此鸟为君应断肠　婆饼焦儿不食尔父母何之尔母山头化为石山头花石可奈何遂作防禽啼不息　提葫芦沽美酒风为賔树为友山花撩乱目前开劝你今朝千万夀　不如归去春山云莫万木兮参天蜀天兮何处人言有翼可飞归安用空啼向髙树【梅圣俞】
　　五禽土人云布谷为脱却破袴使君向蕲州更唱蕲州鬼我不识使君宁知使君死人生作鬼防不免使君巳老知何晩【王元之自黄州移蕲州闻帝鸟问其名或曰此名蕲州鬼】南山昨夜雨西溪不可渡溪边布谷儿劝我脱布袴不辞脱袴溪水寒水边照见催租瘢去年麦不熟挟弹规我肉今年麦上场处处有残粟丰年无象何处寻听取林间快活吟【此鸟声云麦饭熟即快活】力作力作蚕丝一百箔陇上麦头昻林间桑子落愿侬一箔千两丝缫得蛹饲尔鶵【鸟声云蚕丝一百箔】姑恶姑恶姑不恶妾命薄君不见东海孝妇死作三年干不如广汉厐姑去却还【姑恶水鸟也俗云妇以姑虐死故其声云】
　　春鉏尔雅鹭舂鉏注行如舂如鉏　桂萱録有号碧继翁者谓白鹭也
　　唤起催归韩诗唤起牕全曙催归日未西无心花里鸟更与尽情啼山谷云催归子规也唤起江南人谓之春唤声圆转如络丝【本集注又冷斋夜话】
　　翡翠翠鸟形似燕翡赤而翠青【贾琮传注】
　　属玉三辅黄图云属玉水鸟似防防长安有属玉观司马相如传鴐鵞属玉【属玉似鷠而大长颈赤目其色紫间】
　　秦吉了泸南有畜秦吉了者亦能人言有夷首欲以钱五十万买之其人告以贫将卖尔秦吉了曰我汉禽不愿入夷中遂不食而死
　　黄栗留欧公摄事斋宫闻莺诗四月田家麦穂稠桑枝生葚鸟啁啾凤城緑树知多少何处飞来黄栗留注麦熟时鸣者为黄栗留【诗义】
　　孤鸾舞镜异苑罽賔国得一鸾三年不鸣夫人悬镜照之覩影飞鸣一奋而絶言孤鸾见影谓是雌乃歌舞也蜂为孔升翁龙门寺庭多古桐有异蜂如吟花间僧异之网一枚置笼中翌日大蜂寻至笼边有曰孔升翁为筮不祥颇记否又曰君已除死籍何惧又曰予与青桐君奕胜获琅玕纸君出为我写星于词僧宻听得畏乃放之【酉阳杂爼】
　　虎
　　斐旻射真虎唐斐旻善射北平多虎一日得虎三十一休山下有老父曰此彪也稍北有真虎将军遇之且败旻不信趋之有虎小而猛踞坡入吼旻马辟易弓矢皆堕自是不复射【李白诗】
　　龙
　　八十一鳞一三五为九九者老阳之能变者也二四为六六者老隂之能变者也干纯阳故干言用九坤纯隂故坤言用六龙八十一鳞九九之数也鲤三十六鳞六六之数也龙能隠能显不可制也故为在天之能变者鲤能神化飞越山湖故为在地之能变者大抵得九六之数者皆有变之理此天地自然之道【学林】
　　马
　　穆王八骏王子年拾遗周穆王有八骏一絶足二飜羽行越飞禽三奔霄夜行万里四越影逐日而行五逾辉光色炳燿六超光一形十影七腾雾乗云而趋八挟翼身有肉翅又穆天子云天子八骏赤骥黄骊白义逾轮山子渠黄骅骝騄耳又曰骅骝騄耳日驰三万里汉文帝九逸汉文帝有良马九疋一浮云二赤电三絶羣四逸骠五紫燕骝六緑螭骢七龙子八麟驹九絶尘号九逸【西京杂记】
　　秦七名马秦有七名马追风白兎蹑景追电飞翮铜雀神鳬【崔豹古今注】
　　肃爽唐成公有两肃爽马楚子常欲之不与三年止之唐人窃马而献子常唐公归羣臣请偿之【左】
　　惊帆鲁直有马名惊帆【古今注】
　　照夜白唐明皇马名杜诗曽见先帝照夜白龙池十日飞霹雳
　　忽雷骏秦叔寳马名【酉阳杂爼】
　　狮子騘隋文帝时大宛献千里马其騣曳地号曰狮子骢朝发西京暮至东洛隋末不知所在【朝野佥载】
　　赤兎吕布有马号赤兎时人歌曰人中有吕布马中有赤兎
　　的卢刘备有騣马名曰的卢乗至檀溪坠水备急呼曰的卢何不努力马遂一跃五丈乃得过【蜀志】
　　九花虬代宗时李徳山贡马名额髙九尺毛拳如鳞身被九花故号九花虬【伽蓝记】
　　三花騣世收韩干画马多分其騣为三莫晓其意唯白乐天诗凤书裁五色马騣剪三花唐学士类借飞龙廐马李伯时学画不知三騣之意常难于下笔有得乐天诗先诵而不言所出使伯时作数马始以集示之然后悟【蔡寛夫诗话】
　　玉逍遥仁宗御马名玉逍遥色白乗之如舆辇圉人云马行歩有尺度疾徐皆中节御者行速则以足栏之一日燕王借乗即长鸣不行王怒还之帝以配南城马铺久之复御其行如初帝升遐从至陵下悲鸣不食而死【邵氏闻见録】
　　腰褭腰褭者神马也赤喙黒身与飞兎同君有徳则至也【汉书音义】
　　乗黄飞黄乗黄古之神马亦名飞黄皆有角日行万里淮南子云天下有道飞黄伏皁龙翼马身也
　　拳毛騧狮子花杜诗昔日太宗拳毛騧近时郭家狮子花代宗以九花虬赐郭子仪又名狮子花【诗注】
　　天马騋龙之媒前汉礼乐志天马騋龙之媒元狩三年马生渥洼水中作天马歌曰霑赤汗沫流赭神异经大宛马蹄如汗腕可握日行千里至日中汗血乗者当以绵絮纒头李斐曰南阳新野有暴到长当武帝时遭刑炖煌界数于此水旁见竒马利长持勒绊于水后马玩习久之收得其马献之欲神异此马云从水中出【杜诗注】騣尾萧梢汉天马歌曰尾萧稍兮朔风起神异经大宛有良马鬛至膝尾委于地则尾之长者萧稍然摇动可起朔风
　　金盘陀杜诗星躔寳校金盘陀　顔延年赭白马赋星躔寳校镂章霞布
　　锦鞍帕古乐府紫骝马曲玉绣纒金鞍覆锦幪锦鞍帕也杜诗云青旭散幪锦
　　血从前膊孔中出汉东平王苍得赐宛马一疋有血从前膊上小孔中出所谓血马【苍】
　　自在将军五代刘旻据太原与契丹约为父子契丹以黄马骝为防后与周世宗战髙平败独乗黄骝以归遂与黄骝治廐食以三品料号自在将军【五代史】
　　三山元稹望云骓歌曰胯耸三山尾株直山谷诗马瘦三山叶拥门用官清马骨髙之意【山谷诗注】
　　回防如萦蚁封晋王湛王济之叔宗族皆以为痴济有马难乗济问湛曰叔颇好骑否曰亦好之因骑此马姿容既妙囘防如萦善骑无以过之乂济所乗马甚爱之湛曰此马虽快然力薄不堪苦行近见督邮马当胜但刍秣不至耳平路无以别任重方知之于是当蚁封内试之济马果踬而督邮马如常济益叹异白其父曰济始得一叔【本】
　　求马不知马色牝牡秦穆公谓伯乐曰有使求马者乎曰马不在形容筋骨相也天下之马若灭若没臣之子皆下才可告以天下之马臣有檐纒束薪者九方歅其于马非臣之下也求马三月而反曰得马矣在沙丘牝而黄及马至则牡而骊公谓伯乐曰子所求马者毛色牝牡不知败矣伯乐太息曰一至此乎歅之所观者天机也得其精而忘其粗见其内而防其外果千里马也【列子】
　　相马马援善别名马云近世西河子舆亦明相法子舆仪长孺长孺传丁君都君都杨子阿臣常师事子阿受相马骨法谨依仪氏防中音居竒切帛氏口齿谢氏唇鬐丁氏身中备此数家骨相以为法注引相法云水火在鼻两孔间上唇欲急而方口中欲红而有光此马千里颔下欲深肩欲缓牙欲前向去齿一寸则四百里牙劒封则千里目欲满而泽肋欲长而县薄欲厚而缓县薄股也腹下欲平满汗沟欲长腋欲开膝欲方蹄欲厚三寸坚如石【本】
　　碧云霞梅圣俞着碧云霞讥诋当时大臣其序曰碧云霞者廐马也庄宪太后临朝以赐荆王王恶其旋毛太后知之留以备上闲为御马第一以其吻肉色碧如霞片故号云王性之以为魏秦伪托圣俞着此书【邵氏后録】十二闲周礼夏官庾人掌十有二闲之政教以阜马佚特教駣攻驹注二嵗曰驹三嵗曰駣教駣始乗习之也攻驹谓乗其蹄齧者闲之先牧先牧制闲者
　　十骥唐时东骨利干国产良马日中驰数百里太宗时来献帝取其异者号十骥曰腾霜曰皎雪骢曰凝露骢曰县光骢曰决波騟曰飞霞骠曰发雷赤曰流金曰翔麟紫曰奔红赤【回鹘】
　　七十万六千匹唐初得隋马三千于赤岸泽徙之陇右用张万嵗领羣牧自贞观至麟徳四十年马七十万六千匹八坊四十八监
　　四十三万开元初以王毛仲领闲廐马稍稍复始二十四万至十三年乃至四十三万秦汉以来唐马最盛【并出兵志】
　　诗吾闻天子之马走千里今之画图无乃是是何意态雄且杰骏尾萧梢朔风起毛为緑缥两耳黄眼有紫焰双瞳方矫然龙性合变化卓立天骨森开张伊昔太仆张景顺监牧攻驹阅清峻遂令大奴守天育别养骥子怜神骏当时四十万匹马张公叹其才尽下故独写真世人见之坐偶乆更新年多物化空形影呜呼健歩无由骋如今岂无騕褭与骅骝时无王良伯乐死即休【天肓骠骑歌】君不见左辅白沙白如水缭以周墙百余里龙媒昔是渥洼生汗血今称献于此苑中騋牝三千匹丰草青青寒不死食之豪健西域无每嵗攻驹冠边鄙王有虎臣司苑门入门天廏皆云屯骕骦一骨独当御春秋二时归至尊至尊内外马盈亿伏枥在坰空大存逸羣絶足信殊杰倜傥权竒难具论岂知异物同精气虽未成龙亦有神【沙苑行】东郊瘦马使我伤骨骼硉兀如堵墙绊之欲动转欹侧此岂有意仍腾骧细看六印帯官字众道三军遗路旁皮干剥落杂泥滓毛暗萧条连雪霜去嵗奔波逐余寇骅骝不惯不得将士卒多骑内廐马惆怅恐是病乗黄当时厯块误一蹶委弃非汝能周防见人惨澹若哀诉失主错莫无晶光天寒逺放鴈为伴日暮不收乌啄疮谁家且养愿终恵更试明年春草长【瘦马行】邓公马癖人共知初得花骢大宛种夙昔闻思一见牵来左右神皆竦雄姿逸态何崷崪顾影骄嘶自矜宠隅目青荧夹镜悬内騣碨礧连钱动朝来久试华轩下未觉千金满髙价赤汗微生白雪毛银鞍却覆香罗帕卿家旧赐公能取天廐真龙此其亚书洗须腾泾渭深朝趋可刷幽并夜吾闻良骥老始成此马数年人更惊岂有四蹄疾扵鸟不与八骏俱先鸣时俗造次那得致云雾晦冥方降精近闻下诏喧都邑肯使麒麟地上行【骢马行】安西都防胡青骢声价歘然来向东此马临阵乆无敌与人一心成大功功成恵养随所致飘飘逺自流沙至雄姿未受伏枥恩猛气犹思战场利腕促蹄髙如踣铁交河防蹴曽冰裂五花散作云满身万里方看汗流血长安壮儿不敢骑走过掣电倾城知青丝络头为君老何由却出横门道【横门音光髙都防骢马行】丈人骏马名胡骝前年避胡过金牛囬鞭却走见天子朝饮汉水暮灵州自矜胡骝竒絶代乗出千人万人爱一闻説尽急难才转益愁向驽骀軰头上鋭耳批秋竹脚下髙蹄削寒玉始知神龙别有种不比凢马空多肉洛阳大道时再清累日喜得俱东行凤臆龙鬐未易识侧身注目长风生【李鄠县胡马行】胡马大宛名锋棱瘦骨成竹批双耳峻风入四蹄轻所向无空阔真堪托死生骁腾有如此万里可横行
　　总兽
　　扑朔迷离木兰歌雄兎脚朴朔雌兎眼迷离一本又作扑屋
　　狐有三徳説文云狐有三徳其色中和小前大后死正丘首【白虎通】
　　兎无脾麞无胆古语云麞无胆兎无脾其说信然按字説赤与白为麞鹿见麞而成以此知其无胆脾属土土主信故诗以兎爰刺桓王之失信以此知其无脾【青箱杂记】蠏有筐蝉有緌檀弓则绩而蟹有筐范则冠而蝉有緌注范蜂也
　　駞知水脉无水之时人不知泉脉乗橐駞寻之过脉停不肯行以足躅地之处即扵躅处掘之得泉【博物志】狐变为巫狐五十嵗能变化百嵗为美女为神巫为丈夫与女子交接能知千里外事即与天通为天狐【中记】猿变为玃猕猴夀八百嵗变为猿猿夀五百嵗变为玃玃夀千嵗【抱朴子】
　　依木而立犀之类不一生邕管及交趾者角文如麻实理燥少润生大食者文如茱茰理润光彩莹彻甚类犬鼻若傅以膏甚有花文尤异者曰通天犀或日月云星葩花山水神仙衣冠杖屦宫殿鱼龙飞走鳞毛全具或以为犀爱一物玩之久则形入其角有通天花文者必自顾其影则怖常饮浊水不欲见其角也海人取犀者多扵山麓植木如羊栈乆则木朽犀前足短止则依木而立朽栈折犀倒因格杀【渑水燕谈】
　　孙供奉昭宗时有一弄猴颇驯能随班起居昭宗赐以绯号孙供奉朱梁僣号令此猴随班起居猴望见全忠径趋跳跃奋击遂被杀唐之羣臣愧此猴者多矣【幕府燕谈】将军主簿谓猪为长喙参军羊为长髯主簿【古今注】羶根有僧作蒸豚诗云若把羶根来比并羶根自合契藤条【渑池笔谈】
　　一封大月氏出一封橐駞注脊上有一封封髙也若封土然【前汉】
　　果然果然兽名扬州人取果然得一果然而数十果然可得盖果然不忍伤其类聚族而啼虽杀之不去也此禽兽状而人心薄俗有不如者果然大类猩猩【国史补】黒衣郎猿也坡诗食荔支也到黒衣郎
　　乌金唐拱州人有畜猪致富号猪为乌金【朝野佥载】
　　伊尼佛书谓鹿为伊尼般若经世尊三十二相第八相名双腨纎图如延鹿玉
　　朐防音蠢润唐以山南西道开州盛山郡改为朐腮郡以其地多朐腮虫刘禹锡云朐防蚯蚓也常至夜江畔出其身半跳于空中而鸣上音屈下音忍【韩文序注】
　　古旃北方有尼师都生四子一子化为鸿遂委三子谓尔可从古旃牛也三子因随古旃古旃所粪悉成乳酪【酉阳杂爼】
　　盘瓠髙辛氏宫中有老妇耳疾耳中得物似瓠盛之以盘覆之有顷化为一犬因名之【后汉】
　　牛形狗声兽名似牛而狗声食禽兽逢忠信之人囓而食之逢奸邪之人则捕禽兽以饷之【神异经】
　　猪头犬腹犀形如牛猪头犬腹鹿脚三蹄黒色二角一在鼻上一在额上鼻上为食角小而不堕
　　噉刍刘景升有千斤大牛噉刍豆十倍于常牛负重致逺不如羸防【晋书】
　　饲乳王济性好侈帝常幸其第供馔甚丰蒸豚尤美上问其故对曰以人乳饲之上食未毕而去【晋】
　　褐衣缺口防恬筮筮者曰今日之获不角不牙衣褐之徒缺口而长须八窍而趺居【毛頴】
　　白望青曹汉茂陵少年李亨好驰俊狗有白望青曹之名【酉阳杂爼】
　　东郭防战国防云韩子卢者天下之疾犬也东郭防者海内之狡兎也韩子卢东郭防环山者三腾山者五兎殛于前犬毙于后两俱伤
　　韩卢宋防毛頴云东郭防与韩卢争能卢不及怒宋防谋而杀之【防音鹊宋国之良犬也】
　　骇鸡犀通天犀中有一防白理如线者置米其上以饲鸡鸡见惊却者名骇鸡犀刻为鱼形持入水輙自开亦名离水犀【枹朴子】
　　明駞世鸣駞千里脚鸣当作眀谓駞卧屈足腹不着地而漏明最能行逺【酉阳杂爼】
　　駞峯杜诗紫駞之峯出翠釡曲良翰善駞峯炙【见馔食门】巫峡三声巴东三峡猿长鸣至三声闻者莫不垂泪【出荆州记】
　　类仁类义凢卿贽用羔羔有角而不用类仁执之不鸣杀之不谤类死义者饮乳必跪类知礼者故卿以为贽【春秋繁露】
　　性滛性卑南史卞彬为禽兽决録云羊性滛而狠猪性卑而率鵞性顽而傲狗性俭而屈皆指斥贵势【本】辽东白头辽东有豕生而白头异以献之行至河东见羣豕皆白懐惭而还【朱浮】　诗有豕白蹢烝渉波矣鲁津伯符子曰洛朔人有献燕相大豕令宰夫膳之豕乃见梦于相曰造化营我以豕形仗君之灵而化始得为鲁津伯













</div>
    <div class="pagination">
<a href="锦绣万花谷_page39.html">上一页</a><span>...</span><a href="锦绣万花谷_page35.html">35</a><a href="锦绣万花谷_page36.html">36</a><a href="锦绣万花谷_page37.html">37</a><a href="锦绣万花谷_page38.html">38</a><a href="锦绣万花谷_page39.html">39</a><span class="current-page">40</span><a href="锦绣万花谷_page41.html">41</a><a href="锦绣万花谷_page42.html">42</a><a href="锦绣万花谷_page43.html">43</a><a href="锦绣万花谷_page44.html">44</a><a href="锦绣万花谷_page45.html">45</a><span>...</span><a href="锦绣万花谷_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
