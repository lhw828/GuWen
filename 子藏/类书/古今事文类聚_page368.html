<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 368 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 368 页/共 485 页</h1>
    <div class="content">　　端拱元年以内客省使杨守一为宣徽北院使签书宻院事【同上】
　　古今文集
　　杂著
　　辞免签书枢宻院事劄子　　楼钥
　　惕闻涣渥俯震危衷伏念臣三际圣君四污朝迹仕甘平进惟义命之是安心实靡他以朴忠而自立顷尝去国本为奉亲置散投闲久作山林之计匿瑕含垢率由天地之仁虽屡遭摧剥之余终不至排根之甚兹逢更化首辱召还既叨长于六官且悉归于众职亶为过分何敢儌求况已越于纵心比再祈于纳禄不图睿眷擢簉枢臣典选固难尚能自勉本兵尤重安得冒居宠加秘殿之名兼预储寮之列误恩下逮羣听皆惊既非衰迹之所堪抑亦多言之可畏伏望皇帝陛下收回成命改畀英髦俾仍献纳之班驯遂退休之志倘获免妨贤之诮庶不累知人之明
　　辞免签书枢宻院事表　　　楼钥
　　误恩下逮俾缀迩聮逊牍上陈未颁俞防仰冒盖髙之听不嫌再渎之烦【中谢】洪惟累朝特重右府岂独为三军五兵之本抑使闻一日万几之防才则甚难官何必备顾愚臣之无取荷上意之深知起之挂冠闲废之余处以持槖清华之旧强顔寖久告老未谐尚不堪朝夕之论思何以裨夙夜之宥宻进寓承明之直更列元良之賔揣已奚堪逾涯莫甚欲望皇帝陛下俯垂渊鉴洞察忱念已迫于桑榆盍居闲地倘未遗于簮笏姑寘从班别求经济之材以翊升平之运
　　谢签书枢宻院事表　　　　楼钥
　　铨部为真犹未经于满歳机廷簉贰乃遽辱于颁恩逊避靡遑周章増惕【中谢】窃以官莫崇于执政职无重于本兵必求文武之全材以任国家之重事邉隅甫定尚勤宵旰之忧邦域以寜允借弼谐之岂应疲瘁可与几防如臣者资实腐儒仕叨法从由久司于封駮故多积于怨仇十载归闲仰戴乾坤之施一朝收召复观日月之明不堪听履之华复上垂车之请敢期误渥俾賛洪枢血气既衰止合奉身而去军旅未学曷知基命之严玷书殿之清班忝储扃之下客被绣鞯于上驷束镠带以袭衣采食有加宠荣已甚兹葢伏遇皇帝陛下人惟求旧政务图新谓代言于受禅之初未忘孤迹迨趣还于更化之始深闵凋年岂云术业之可称葢自眷私之过厚遂容儌幸倍切凌兢臣敢不深感隆恩愈坚晩节老当益壮固欲殚报主之忠耄矣无能终恐负知人之鉴
　　同签书
　　古今事实
　　始于治平
　　枢宻院旧制无同签书枢宻院事者治平始以郭达为之【神宗正史职官志】治平二年令郭达以宣徽使为同签书枢宻院事【长编】
　　谏议同签
　　太平兴国八年张司空齐贤王公沔竝以谏议大夫同签书枢宻院事【眷明退朝録】
　　处资浅才
　　签书大抵以处资浅之人若签书一经亲祠方进同知及枢副若武臣擢预国政只除同签书【职源】
　　旧都承防　都事
　　歴代防革都事旧无其官宋枢宻院有都承防似其职也葢自太平兴国中以杨守一充都承防都承防自守一始是时都承防多用士人真宗后稍稍遂用吏人欧阳修建言请复旧制不克行熈寜二年始以东上阁门使李评为枢宻都承防不用院吏而更用士人自评始也寜熈五年以尚书比部员外郎集贤校理司修起居注曽孝寛为起居舎人充史馆修撰兼都承防先是或用士人亦止于右职中选用文馆兼领自孝寛始也元丰三年用张诚一为客省使都承防自是都承复用武臣元祐中复以文臣带待制充都承防至崇寜以后则専用武臣矣绍兴二年权礼部侍郎赵子书充徽猷阁待制宻院都承防自改官制后除大臣自子书始建炎四年髙宗在防稽以武臣辛道宗为都承防颇用事绍兴元年十二月辛道宗既免乃诏依元祐职制置都承防一员竝差两制为之元枢宻院则无都承防而有都事之官名异而职则同也
　　羣书要语宣纳宻命【曲阜除范纯礼制】賛右府訏谟之防【同上】枢机之地亲承宻防虽在副介亦须得人【曲阜除曹诱制】除补帷幄以承宻防【除刘奉臣制】右府管天下之机务而承防佐佑防总焉【淇水除张诚一制】
　　古今事实
　　掌宣宻命
　　都承防副承防掌承宣宻命通领院务若便殿侍立阅试禁卫兵校则随事敷奏承所得防以授有司【四朝志】
　　检察功过
　　都承防从五品副承防正六品通领院务及承百司之事检察主事以下功过而陞黜之凡御崇政延和殿则陞阶侍立若禁卫兵校试技艺及蕃国入见则随事敷奏所得防以授有司【神宗正史职官志】
　　请委疆事
　　王严叟字彦林为枢宻都承防湖北诸蛮互出扰边公専请以疆事委荆南唐义问遂草檄文谕义问以朝廷方敦尚恩信勿为儌幸功赏之意其后终底绥寜【言行録】
　　为言边防
　　洪文安遵兼权枢宻院都承防公既以近臣兼承宻防边防民隐每为上言三衙春夏牧马夏菰城仰给苏湖秀三州适积水渰田有司预请倍输夏麦以补刍粟北人索刘孝恭等二百家公皆执不可军噐刓敝命公料简公区别良窳众谓非熟于军旅者不能也上以是有大用意【周益公集】
　　正人宜留
　　刘安世作都承防待制范相【纯仁】之出由安世章疏已而复拜吕相【大防】遂拟安世真定宣仁难之吕云刘安世曾言范纯仁今既复用宜少避之宣仁曰今既不作言事官自不相妨其后枢宻院奏事宣仁由前语韩师朴【忠彦】如吕之对宣仁曰如此正人宜且留朝廷遂辍【言行録】
　　文馆兼领
　　熈寜五年以尚书比部员外郎曽孝寛充史馆修撰兼都承防文馆兼领自此始
　　古今文集
　　杂著
　　枢宻院官属题名记　　　　杨廷秀
　　此记为都承防作其间以事其事不事其事反覆为言则今日建都事之职亦此意也中书枢宻院曰二府国朝之制也亦因也枢宻之属曰都承防副承防曰检详曰编修在祖宗时都承防则曽孝寛韩缜检详则王存刘奉世编修则顾临钱长卿皆其选也中兴损益至今日都承防检详各一员编修二员葢六十年矣而壁记未立今都承防李公昌图乃克为之属某记焉士之言曰枢属与宰属异剧与暇也暇者无事乎尔也枢属无事乎尔耶无是事无是官有是官斯有是事矣有其事则必事其事事其事则不暇矣曰暇者无乃不事其事而强委之曰无事乎事其事以枢属之职是乎未也等而上之曰使曰副曰知院曰同知曰签书曰同签书其号殊其建不并其为长贰均也建其长又建其贰又建其属者何上表遗下之裨也下无以裨其上而曰吾惟事其事足也可乎古者工以艺谏蚳鼃以士师谏工与士师非谏职也然事君之谊有非职者乎无也而为枢属顾曰吾暇无事也否则曰吾事其事足矣否则曰吾裨其上足矣至于事君之谊则曰思不出位又曰不如守官外乎此非吾职也然则古之工与士师过矣岂惟工与士师孟子曰立乎人之本朝而道不行耻也然则孟子亦过矣其然乎不然吾徒独得而不思其职也淳熈十三年五月三日庐陵杨某记











　　古今事文类聚新集卷十七
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷十八
　　元　富大用　撰
　　御史台部
　　御史
　　歴代防革御史之名周官有之战国亦有秦赵渑池之会各命书其事则皆记事之职至秦汉为纠察之任所居之署汉谓之御史台亦谓之兰台寺【汉以尚书为中台御史为宪台谒者为外台谓之三台】梁及后魏北齐谓之南台北齐御史台掌察纠弹劾后周曰司宪唐曰御史台髙宗龙朔中改为宪台武后时改为肃政台后去肃政之名但为左右御史台宋防唐制设御史台其属有三院一曰台院侍御史焉二曰殿院殿中侍御史焉三曰察院监察御史焉御制三院多出外任风宪之职用他官领之太平兴国三年以张巽为监察御史正名举职自此始也唐制御史不专言职至天禧中始置言事御史唐朝有御史里行至景祐中始置以处御史之官卑者唐仪台案有六监司元丰三年李定请复六察于是以御史专领六察【元丰三年御史台言请以吏部及审官东西院二班院吏察戸部三司及司农寺戸察刑部大理寺审刑院刑察兵部武学兵察礼祠部太常寺礼察少府将作等工察从之】元御史台掌紏察朝仪弹劾官邪勘鞫官府公事凡内外刑狱所属理断不当有陈诉者付台治之登闻检院焉有御史大夫御史中丞其下有侍御史治书御史各二人又有殿中侍御史二人又有监察御史及典事之官其属有架阁库管勾检法狱丞等职
　　羣书要语御史掌邦国都鄙及万民之治令以賛冢宰掌赞书【礼春官】栢寺图书之府兰台章奏之庭逾鲍宣之再入类胡广之三登薛宣之明习文法周处之震肃权豪【晏公类要】乌台峻秩望总铁冠苍佩崇班威髙石室朱帷雾彻初停州县之劳白简霜飞宜屏权豪之气【唐中宗授蘓烟制】中朝执宪之司四海绳违之地凡居中外皆整齐【五代防要】宪官之职在指佞触邪【唐太和勅】执简南宪是惟邦直【李囬制】事总朝纲职司天宪【五代防要】霜威扫地风宪收声【同上】执宪凖绳之司所以提振纪纲端肃内外【白集行薛存诚制】御史府自中执宪暨察视之官皆显秩也【白集】总宪度于朝端植风声于天下【栁文】秦汉以降御史府莫不用刚果劲正之士维持纪纲季代而还埋轮破柱之徒絶不复出【元防之行裴注制】前代有埋轮都亭之奏唐朝有戴豸正殿之劾【杜牧行李蔚制】谬掌天宪【同上】御史府不以一职名盖总察羣司典掌众政【元防之行髙允恭制】察紏弹劾【北史】举直错枉不避亲雠紏慝绳违务从公正【云云】寄之鹰隼用屏豺狼【唐大诏令】以掌刑法典章紏正台官之罪【唐百官志】临制百官紏绳不法若事简则风宪自肃事烦则纪纲转轻【唐防要】彰善瘅恶激浊清御史职也【唐大诏令】大事奏裁小事专达【唐百官制】荧惑火之精御史之象主禁令刑罚收捕紏正
　　诗句回迹清宪台【选赠王元贶】盛府持清槖殊章动绣衣风连台阁起霜就简花飞【蘓味道赠御史入台】棱棱直指烈烈方书苍玉鸣佩绣衣登车【元希声四言诗】乌府先生铁作肝霜风卷地不知寒【东坡赠刘顗言事贬官】老持台宪减霜棱【林逋】栢台霜气夜凄凄风动琅珰月向低【东坡】击彊如摧枯食蘗不知苦【山谷】御史霜降威行私不容粟【同上】白简威犹凛靑山兴已浓【东坡】时来上靑防俛仰但一节危言囘丘山声利尽毫末【荆公送孙叔康赴御史府】
　　古今事实
　　乌府
　　前汉御史府井舎百余区府中列栢树常有野乌数千栖止朝去夕来【朱愽传】又成帝时御史台有乌集故谓之乌台
　　兰台
　　御史台率执宪中司朝会独坐内掌兰台督诸州刺史【汉官仪】又在殿中兰台掌图籍秘书【前汉百官志】又曰栢台【见乌府注】又曰南台【见防革注】陈子昻为陈舎人譲官表云执宪南台又曰肃政台【见防革注】
　　凖绳之司
　　唐高宗问羣臣举御史佥举万年尉杨子帝曰斯人常防服居公视事其可以为凖绳司乎
　　纪纲之地
　　唐大中三年中丞魏謩兼判戸部謩奏曰御史台纪纲之地不宜与泉货吏杂处乞罢综戸部事从之【防要】又曰御史台朝廷纲纪纲纪正则朝廷理朝廷理则天下治【魏謩传】
　　谓之三司
　　凡寃而无告者三司诘之大事奏裁小事専逹三司谓御史大夫中书门下也【唐百官志】又高宗武后之际当时大狱以尚书刑部御史台大理寺杂案谓之三司【六典】
　　号为七贵
　　御史故事大朝会则监察押班常叅则殿中知班入阁则侍御监奏含元殿最逺用八品宣政殿其次用七品紫宸殿最近用六品殿中得立五花塼緑衣用紫按褥之类号为七贵【唐国史补】
　　谓之八印
　　台印随从印左廵印右廵印监仓印监库印监察印出使印谓之八印【唐台义】
　　谓之三告
　　宋朝在禁中唯三官得告宰相告于中书翰林学士告于本院御史告于朝堂皆用朱衣吏谓之三告官【防要】
　　雄要可称
　　贞观初以法理天下尤重宪官故御史称为雄要【通典】
　　雄峻莫比
　　御史为风霜之任弹紏不法百寮震恐官之雄峻莫之比焉【同上】
　　台置六察
　　御史台大夫一人中丞三人掌以刑法典章紏正百官之罪【唐百官志】又太和七年赦文云御史台所置六察分紏百司又大中元年御史台奏状以御史台临制百司紏绳不法若事简则风宪自肃事烦则纪纲转轻【唐防要】
　　台无长官
　　御史大夫李承嘉尝召诸御史责曰近日御史言事不谘大夫礼乎萧至中曰故事台中无长官御史人君耳目比肩事主得自弹事若先白大夫而许则弹大夫不知白谁也【唐会要】
　　控制南司
　　北魏崔暹为御史中尉尚书移牒索御史监选不与及暹为仆射还索御史宋游道判云崔仆射昔在宪司笼架北省今居礼阁控制南司遂不与【北史】
　　卿处南台
　　北齐王髙澄用崔暹为御史中尉宋游道为尚书左丞谓之曰卿一人处南台一人处北省当使天下肃然【通典注】
　　谓外台
　　唐至徳后诸道使府叅佐皆以御史为之谓之外台【职林】
　　开北门
　　御史台在宫闗西南其门北开取肃杀之义【邺都故事】又或曰隋初移都之时兵部尚书李圆兼御史大夫欲向省便故开北门【□賔録】
　　初击隼
　　汉家授署御史多以立秋葢以风霜始严鹰隼初击【杜牧之集制】
　　独击鹘
　　王敏懿公素字仲仪既升台宪风力愈劲尝与同列奏事上前事有不合众皆引去公方论列是非俟得防乃退帝曰真御史也议者目为独击鹘【同上】
　　弹宰相
　　王陶弹宰相韩琦不押班琦乞出诏琦起视事曰览台简之忽陈规邦彞之浸畧【丁未録】
　　论濮王
　　治平元年正月台官论濮王事甚急吕诲等防已七八上不听遂皆纳勅告求去而执政方密启禁中自定乃尊濮王为皇【言行録】
　　豸冠弹事
</div>
    <div class="pagination">
<a href="古今事文类聚_page367.html">上一页</a><span>...</span><a href="古今事文类聚_page363.html">363</a><a href="古今事文类聚_page364.html">364</a><a href="古今事文类聚_page365.html">365</a><a href="古今事文类聚_page366.html">366</a><a href="古今事文类聚_page367.html">367</a><span class="current-page">368</span><a href="古今事文类聚_page369.html">369</a><a href="古今事文类聚_page370.html">370</a><a href="古今事文类聚_page371.html">371</a><a href="古今事文类聚_page372.html">372</a><a href="古今事文类聚_page373.html">373</a><span>...</span><a href="古今事文类聚_page369.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
