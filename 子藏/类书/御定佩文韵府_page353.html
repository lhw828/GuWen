<!DOCTYPE html>
<html>
<head>
    <meta charset="UTF-8">
    <title>御定佩文韵府 - 第 353 页/共 470 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文韵府 - 第 353 页/共 470 页</h1>
    <div class="content">　　淮楚剽【齐书崔慧景传论借丨丨之丨骁将授首羣帅委律】士气剽【唐书杨行密传赞所据淮楚丨丨丨而不刚】惧其剽【柳宗元韦中立书吾每为文章未尝敢以轻心掉之丨丨丨而不留也未尝敢以怠心易之惧其弛而不严也】公孙剽【春秋卫侯使丨丨丨来聘】
　　掉【徒吊切振也揺也又篠韵】
　　韵藻头掉【因话录杨巨源年老丨数丨人言吟诗多所致鹤林玉露洪景卢报聘沿路表章皆用在京旧式未几乃尽却】【回使依近例易之景卢惧留不得已易之景卢素有风疾丨常微丨时人语曰一日之饥禁不得苏武当时十九秋传语天朝洪奉】【使好掉头时不掉头曹唐病马诗尾蟠夜雨红脆丨丨秋风白练低陆游诗每篇十过读玩味丨屡丨】心掉【苏洵送石昌言】【北使序往年彭任从富公还为我言曰既出境宿驿亭闻介马数万驰过剑槊相摩终夜有声从者怛然失色及明视道上马迹】
　　【尚丨丨不自禁陆游龙湫歌爪痕入木欲数寸观者丨丨不敢哗】
　　尾大不掉【新书臣闻丨丨丨丨末大必折恶病也又杜甫义鹘行折尾能一掉饱肠皆已穿元稹八骏图诗尾掉沧波黒】增钟掉【周礼考工记注丨丨则声不正】揺掉【新书行以微磬之容臂不丨丨肩不下上则从然而任行容也白居易诗】【泥尾休丨丨】怒掉【西京杂记昔人有游东海者既而风恶船漂不能制一日一夜得至一孤洲其侣欢然下石植缆登洲煑】【食食未熟而洲没在船者斫断其缆船复漂荡向者孤洲乃大鱼丨丨扬鬛吸波吐浪而去疾如风云】振掉【净住子若婬佚】【为乐则应眼明神爽何意恣情纵欲筋骨缓纵口燥唇焦四肢丨丨由此天命为知婬佚实是苦本潘尼鳖赋翩衔钓以丨丨吁骇】【人而可恶苏辙舟中听琴诗终年见怪心自感海水丨丨鱼龙惊法苑珠林举身皆丨丨行止不自安譬如白杨树随风而动揺一】【作震归田录胡瑗改铸编钟遂圆其形而下垂叩之揜郁而不扬其镈钟又长甬而震掉其声不和苏轼灔滪堆赋方其未知有峡】【也而战乎灔滪之下喧豗震掉尽力以与石鬬】竒掉【癸辛杂识曲端字平甫镇戎军人知书善属文作字丨丨长于兵畧】倾掉【潘岳射雉赋瞻挺穟之丨丨意淰跃以振踊梁渉长竿赋势欲丨丨力将弹压天地为之振动楼台为之岌嶪】手掉【韩愈】【诗呼吸明月光丨丨芙蓉旂】摆掉【韩愈诗犹能争明月丨丨出渺弥】战掉【韩愈寄于襄阳书夫涧谷之水丘垤之山】【狎而玩之及至临泰山之悬崖窥巨海之惊澜莫不丨丨悼栗惑而自失法苑珠林身心恒常丨丨一切支节痩懈难摄】簸掉【柳宗元设渔者对智伯瑶闻古之渔有任公者其得益大于是去而之海上求大鲸焉见大鲸驱羣蛟于渤海之尾震动大海】【丨丨巨岛一啜而食若舟者数十】胆掉【柳宗元晋问观者丨丨目出寒液孔武仲宿天池诗云池挂无根瞪视心丨丨】篁掉【李贺诗栁缀长缥带丨丨短吹】掷掉【李贺感讽诗会待春日宴丝车方丨丨】荡掉【李贺诗翠羽更丨丨】虚掉【罗隠临川投穆中丞诗翅弱未知三岛路舌顽丨丨五侯门】挥掉【文同奉诏诗郡兵厌宝玉得此只丨丨】难掉【方防诗心期逈独诣世诱浩丨丨】帆掉【张翥泊淮口诗岸分清浊水丨丨合离风】
　　脚不掉【韩愈记梦诗我亦平行蹋神完骨蹻丨丨丨又李商隠诗靣脚掉互登陟青云表柱白云崖】金铃掉【元稹五弹诗珠幢斗絶丨丨丨】头仓掉【元稹遭风诗樯乌防折丨丨丨水狗斜倾尾缆开】手足掉【白居易悟】【眞寺诗我来登上头下临不测渊目丨丨丨不敢低头看又朱子三峡桥诗足掉不自持魂惊讵堪説】参旗掉【范成大饮】【清心堂诗南山明古雪秋日一竿照先偏井络密后拒丨丨丨】首屡掉【高啓诗披缁别家人欲挽丨丨丨】
　　韒【私妙切刀丨与鞘同】
　　韵藻剑鞘【方言剑削自河而北燕赵之间谓之窒自关而东或谓之廓或谓之削自关而西谓之按削音肖与鞘同卢】【照隣诗翠羽装丨丨黄金勒马鞍】
　　金错鞘【刘孝威诗犀覊玉镂鞍寳刀丨丨丨】三尺鞘【戴嵩诗剑悬丨丨丨铠暴七重犀】增洒削【史记货殖传丨丨薄技也而郅氏鼎食注洒音先礼反削音肖与鞘同汉书货殖传张氏以卖酱而隃侈质氏以丨】【丨而鼎食注洒濯也削刀剑室也洒刷之去其垢秽也削音先召反】鸣鞘【晋书乐志刀丨丨中倚牀无施浩虚舟射雉解顔赋】【丨丨劲挺以风响澡翰毰毸而血殷柳宗元祭外甥崔骈文念与汝别桓公之台戏抽佛防前次沲隈笑颉即路丨丨不廻】抽鞘【宋书礼志帝若躬亲射禽变御戎服内外从官悉变服如校猎仪钑防丨丨以备武卫】复鞘【宋书礼志置尊酒俎肉于】【中达以犒飨校猎众军至晡侍中量宜奏严从官还着朱服钑防丨丨侍中跪奏还宫】铎鞘【唐书南蛮传册异牟寻为南诏】【王以祠部郎中滋持节领使成都滋至太和城异牟寻金甲蒙虎皮执双丨丨执矛千人卫大象十二引于前军徒军以次列】【诘旦受册滇史贞元十年异牟寻遣谢天子献丨丨浪劒郁刃】银鞘【元史哈喇岱传从丞相巴延渡江改管军百户赏甲胄丨】【丨刀】拔鞘【西京杂记高祖斩白蛇劒十二年一加磨莹刄上常若霜雪开匣丨丨輙有风气光采射人杜甫大食刀歌壮士短】【衣头虎毛凭轩丨丨天为高晁补之诗红妆拥座花照酒青萍丨丨堂生风】执鞘【独异志裴旻掷劒入云中高数十丈若电】【光下射引手丨丨承之劒透室而入观者数千人无不悚栗】韬鞘【张载论故当其有事也则足非千里不入于舆刄非斩】【鸿不丨于丨】跃鞘【梁简文帝与僧正教匹以龙阿尚能丨丨方之虎兕犹称出柙况复最大圆慈无上善聚而可慢此雕香】【蕴斯木櫁】靶鞘【张説杨君神道碑金刀更新丨丨仍旧岩廊益峻徼道增清】出鞘【王维塞上曲天骄逺塞行丨丨寳刀】【鸣】铁鞘【岑参乌丝佩刀诗主人屏风写竒状丨丨金镮俨相向】锦鞘【韦应物射雉诗羽分绣臆碎头防丨丨悬】近鞘【元稹説劒诗迎箧已焚香丨丨先泽手】寒鞘【元稹五弹诗呜呜暗溜咽氷泉杀杀霜刀涩丨丨】漆鞘【李商隠上】【所知劒啓银装丨丨紫锦囊盛传自道流颇全古制】脱鞘【麻九畴透光镜诗奁开防防光走庭划如剸犀乍丨丨】鱼鞘【方防诗桐尾隐宝匣龙文掩丨丨】
　　羊头鞘【萧子显日出东南隅行单衣鼠毛织宝劒丨丨丨王维送封太守诗忽解丨丨丨聊驰熊首轓】香木鞘【欧阳】【修日本刀歌鱼皮装贴丨丨丨黄白间杂鍮与铜】刀在鞘【高啓荅衍师诗涩缩丨丨丨】防谓之鞘【博雅防污谓之鞈丨丨丨丨】
　　鹞【弋照切鸷鸟也庄子丨为鹯鹯为布谷又萧韵】
　　韵藻南鹞【晋书崔洪传洪少以清厉显名骨鲠不同于物为尚书左丞时人为之语曰丛生棘刺来自博陵在丨为丨在】【北为鹰】进鹞【唐书杜生传有亡奴者生戒持钱五百伺于道见丨丨使者可市其一必得奴俄而使至其人以情告使者以】【一与之忽飞集灌莽上往取之而得亡奴】佳鹞【资治通鉴太宗得丨丨自臂之望见魏征来匿怀中征奏事故久鹞竟死怀中】
　　捕鹞【列士传魏公子无忌鸠飞入按下一鹞在屋公子纵鸠去鹞逐杀之公子曰鸠避祸归吾吾之丨得丨三百公子披劒】【曰谁罪无忌者一鹞独低头不敢仰视乃杀之尽放其余名声流布天下归焉】一鹞【见上】晋州鹞【唐书刘齐贤传齐贤为晋州司马时将军史兴宗从猎苑中言丨丨出佳丨可捕取高宗曰齐贤岂捕鹞人耶】增票鹞【史记卫将军传霍去病为剽姚校尉注案荀悦汉纪作丨丨票鹞劲疾之意也】畏鹞【晋书王育传太守杜宣命】【为主簿俄而宣左迁万年令杜令王攸诣宣宣不迎攸怒曰卿往为二千石吾所敬也今吾侪耳何故不见迎欲以小雀遇我使我】【丨死丨乎】鹰鹞【宋书乐志进退疾丨丨龙战而豹起】献鹞【唐书孙伏伽传武徳初伏伽上言陛下即位之明日有丨丨者】【不却而受此前世敝事奈何行之】铁鹞【辽史百官志左丨丨子军详稳司右丨丨子军详稳司又萧阳阿传年十九为本班】【郎君歴铁林丨丨大鹰三军详稳】白鹞【元史哈喇岱传阿珠与王世强招讨造丨丨海船百艘摘遣汉军三千五百新附军】【一千五百哈喇岱王世强并綂之攻宋又北齐书高干传尒朱兆入洛遣其监军孙丨丨百余至冀州托言征民马欲待干兄弟】【送马因之干既宿有报复之心而丨丨至知将见图乃先机定防潜勒壮士袭据州城杀丨丨执刺史】赤鹞【易林有两丨丨】【从五隼噪操矢无笞趣释尔射】鸷鹞【易林坚氷黄鸟啼哀悲愁数惊丨丨飃为我忧】海鹞【宣室志薛嵩镇魏时邺郡人有】【好育鹰隼者有人持鹰市之其鹰甚神俊东夷人见者曰此丨丨也善辟蛟螭患先是邺城南陂蛟常为患邺人遂持往其丨丨忽】【投陂水中顷之乃出得一小蛟食之且尽由是邺民免患嵩命邺人讯其事邺人遂以丨丨献焉又本草丨丨鱼一名邵阳鱼丨丨】【象形也】仇鹞【苏颋双白鹰赞序观其行时令顺秋杀指挥应防顾盼余雄当落雕之赏蔑丨丨之敌实希代之尤也】野鹞【韦应物鸢夺巢诗霜鹯丨丨得残肉同啄羶不肯逐】黄鹞【韩愈诗鲁连细而有似丨丨子唐庚赠谭微之诗只知】【丨丨矜觜爪不知驺虞避生草】拂鹞【元稹有鸟诗雏鸭丨丨血迸天狡兔中拳头粉骨】雀鹞【梅尧臣寄苏子美诗有如】【秋空鹰气压城丨丨】俊鹞【传灯录报恩契从禅师初开堂陞座欲坐乃曰烈士锋前还有俊鹰丨丨儿麽放一个出来看】从风鹞【西京杂记茂陵少年李亨好驰骏狗逐狡兽或以鹰鹞逐雉兔皆为之佳名鹰则有青翅黄青防金距之属鹞则】【有丨丨丨孤飞鹞】击霜鹞【高啓畣衍师见赠诗轩然出人羣快若丨丨丨】
　　粜【他吊切卖米也俗作□】
　　韵藻减价粜【汉书食货志耿夀昌白令边郡皆筑仓以谷贱时增其价而籴以利农谷贵时丨丨而丨名曰常平仓又】【唐书食货志天宝中歳以钱六十万缗赋诸道和籴斗增三钱每歳短递输京仓者百余万斛米贱则少府加估而籴贵则贱价而】【粜又长编赵抃知越州两浙旱蝗禁増米价公独牓任増价粜之来商辐辏价更贱民免饿死】五月粜【聂夷中诗二月卖新】【丝丨丨丨新谷】
　　增腾粜【史记平凖书不轨逐利之民蓄积余业以稽市物物踊丨丨】平粜【史记货殖传丨丨齐物关市不乏治国之】【道也宋史度宗记久雨京师减直粜米三万石自是米价高即发丨丨以为常】俭粜【晋书食货志泰始四年立常平仓丰】【则籴丨则丨以利百姓】尽粜【北史周高祖纪诏以往歳年谷不登令公私道俗凡有贮积粟麦者皆凖口听留以外丨丨】贵粜【北史卢元聿传陈将呉明彻来宼围夀阳壅芍陂以水灌之诏王长春为南讨都督长春军次河南多给兵士粮便鸣角】【欲引而贱籴其米及顿兵更丨丨其米】自粜【隋书卢贲传转齐州刺史民饥谷米踊贵闭人粜而丨丨之坐是除名】私粜【唐书食货志军费日增盐价寖贵有以谷数斗易盐一升丨丨犯法未尝少息】盗粜【唐书食货志兵部侍郎判度支周墀】【言两池盐盗贩者迹其居处保社按罪鬻五石市二石亭戸丨丨二石皆死】和粜【唐书杜佑传杨炎辅政歴金部郎中为水】【陆转运使改度支兼丨丨使于是军兴餽漕佑得剸决】劝粜【宋史钦宗纪定京师米价丨丨以振民又魏胜传初胜起义时】【无州郡粮饷之给无府库食廪之储胜经画市易课酒盐丨丨豪右度视敌兵攻取处筑城浚隍在军未尝一日懈弛】振粜【宋史孝宗纪饶信二州歳留供米三万石偹丨丨通作赈元史食货志京师赈粜之制遣官吏发海运之粮减其市直以赈粜焉】济粜【宋史度宗纪发米万石往建德丨丨】贩粜【宋史食货志都城全仰浙西米诱人入京丨丨赏格比乾道七年加优】春粜【宋史韩绛传张咏镇蜀日丨丨米秋粜盐官给劵以恵贫弱管子秋粜以五丨丨以束是又倍贷也】秋粜【见上】发粜【宋史辛弃疾传江右大饥尽出官钱召民有干实者量借钱物贷其责领运籴不取子钱期终月至城下丨丨于是连樯而至】【其直自减民頼以济金史世宗纪上闻蓟平滦等州民乏食命有司丨粟丨之贫不能籴者贷之】修粜【管子齐修械器十七】【月丨丨五月闭关不与衡山通使】市粜【管子歳适美则丨丨无予而狗彘食人食歳适凶则市籴釡中镪而道有饿民】齐粜【管子管子令人之鲁梁鲁梁之民饿馁相及鲁梁之人籴十百丨丨十钱二十四月鲁梁之民归齐者十分之六】谷粜【论衡五谷生地一丰一耗丨丨在市一贵一贱】闭粜【陆贽文自先朝以来累有赦令如丨丨禁钱横征暴赋两税物估之虚实】【四方进献之丰省再三处分非不丁寜出令不行名实自爽】
　　损直粜【宋史高宗纪出米十万斛即杭秀常湖州平江府丨丨以丨济东北流寓之人】百钱粜【文同奉诏诗我行奉】【天县叟以丨丨丨】无米粜【镏炳舟中遇雪诗岸上枫林茆屋小新年家家丨丨丨】
　　藋【徒吊切藜丨】
　　韵藻藜藋【左传子产曰昔我先君桓公与商人皆出自周庸次比耦以艾杀此地斩其蓬蒿丨丨而共处之世有盟誓以】【相信也曰尔无我叛我无强贾管子五谷不蕃六蓄不育而蓬蒿丨丨并兴庄子夫逃虚空者丨丨柱乎鼪鼬之迳踉位其空闻人】【足音跫然而喜矣】
　　增商藋【尔雅拜丨丨注丨丨亦似藜】蒴藋【宋史刘翰传橘柚附于果实食盐附于光盐生姜干姜同归一至于鸡】【肠蘩蒌陆英丨丨以相似从而附之本草丨丨一名堇草】灰藋【尔雅翼苜蓿似丨丨今谓之鹤顶贰师伐宛将种归中国】【本草丨丨一名灰涤菜】蓬藋【沈约郊居赋披东郭之寥廓入丨丨之荒茫庾信赋入欹斜之小径掩丨丨之荒扉陆龟防诗】【伊圣不吾欺谁能守丨丨孙觌诗开庐结茅竹伐翳斩丨丨】白藋【庾信竹杖赋秋藜促节丨丨同心】披藋【方防诗幽】【寻屋种梅杂坐迳丨丨】
　　原思藋【李骞诗矟旅丨丨丨坐梦尹勤荆】
　　噭【古吊切丨噭深声】
　　韵藻噭噭【庄子庄子妻死惠子吊之庄子则方箕踞鼓盆而歌惠子曰不哭亦足矣又鼓盆而歌不亦甚乎庄子曰人且】【偃然寝于巨室而我丨丨然随而哭之自以为不通乎命故止也阮籍诗乃悟羡门子丨丨今自嗤潘岳阳仲武诔哀哀慈母痛以】【疾首丨丨同生凄凄诸舅谢灵运诗活活夕流驶丨丨夜猿啼皇甫冉郢路悲猿诗啾啾深众木丨丨入孤城】增蹏噭【汉书货殖传马丨丨千牛千足羊彘千双】千噭【唐书崔光逺传为京兆尹遣到渭北募侨民防贼党椎牛呼饮】【光逺刺知之率兵夜趋其所贼醉不能师斩其徒二千得马丨丨】呵噭【欧阳修诗辟易未及避庐儿已丨丨】号噭【李清】【臣除燕达充都指挥制夙付简稽之籍进督丨丨之军】
　　白鹤噭【长门赋丨丨丨以哀号兮孤雌跱于枯杨】
　　轿【渠庙切车也又萧韵】
　　韵藻舆轿【汉书严助传上遣两将军兵诛闽越淮南安王上书谏曰今发兵行数千里资衣粮入越地丨丨而隃岭拕舟】【而入水行数百千里死伤者必众】乘轿【游宦纪闻三山之俗立春前一日出土牛于鼓门前倾城出观巨室或丨丨旋绕相】【传看牛则一歳利市】
　　夹注轿【东坡志林施道林被黜军人肩舆而出曾子固曰好一只丨丨丨子】
　　增小轿【宋史曹辅传政和后帝多微行乘丨丨子数内臣导从】暖轿【清波杂志政和间诏非品官之家不许乘丨丨】车轿【云麓漫抄故事百官入朝并乘马政和三年十二月十一日以雪滑特许暂乘丨丨不得入宫门候路通依常自渡江后】【方乘轿迄今不改】凉轿【孔武仲宿天池诗明朝指谁谷裹足登丨丨】过轿【杨万里诗风条钩丨丨雨穟没行人】山轿【杨万里诗丨丨声声柔艣葛衣眼眼野风清】舁轿【杨载诗崔嵬出水翠云浮丨丨拖舟岂厌游】来轿【高啓诗宗】【林断樵踪兀兀见丨丨】
　　太师轿【老学庵笔记蔡太师作相时衣青道衣谓之太师青出入乘椶顶轿子谓之丨丨丨】椶顶轿【见上】
　　窔【乌呌切隐暗处亦作防俗作穾】
　　韵藻奥窔【荀子教之以至顺丨丨之间簟席之上敛然圣王之文章具焉】
　　鹑生窔【庄子子綦曰吾未尝为牧而牂生于奥未尝好田而丨丨于丨】
　　增聚窔【尔雅东南隅谓之窔注礼曰归室丨丨窔亦隠闇】岩窔【甘泉赋雷郁律于丨丨兮电儵忽于墙藩鲁灵光殿】【赋丨丨洞出逶迤诘屈】窔【郭祥正诗沉黙造丨丨】堂窔【马祖常诗蝇亦集丨丨】
　　朓【丑召切祭也】
　　韵藻谢朓【梁书文学传诗多而能者沈约少而能者丨丨何逊南史丨丨传朓少好学有美名文章清丽善草长五言】【诗沈约常云二百年来无此诗也李白诗宅近青山同丨丨门垂碧柳似陶潜白居易酬令狐相公诗丨丨篇章韩信钺一生双得】【不如君李羣玉九日诗丨丨离都日殷公出守年陆龟防诗丨才偏许丨阮放最怜咸倪瓒诗临墨沼扬雄宅郭映云林丨丨居】增减朓【隋书律歴志使后月复育不出前晦之宵前月之余罕留后朔之旦丨丨就朒悬殊旧准】西朓【唐书歴志立迟】【疾定朔则月行晦不东见朔不丨丨】月朓【张敞上霍氏封事夫周公七年耳而大将军二十歳海内之命断于掌握方其隆时】【感动天地侵廹隂阳丨丨日蚀昼防宵光】朒朓【谢庄月赋丨丨警阙朏魄示冲卢肇海潮赋序其丨其丨则潮亦随之行乃日】【激水而潮生月离日而潮大斯不刋之理也】昃朓【王僧孺谢歴表龙驭不爽靡见侵薄凤职是司曾无丨丨】名朓【孟郊】【秋怀诗清诗既丨丨金菊亦姓陶】王朓【辽史乐志太宗防同三年晋宣徽使杨端丨丨及诸国使朝见帝御便殿赐宴端朓】【起进酒作歌舞上为举觞极欢】
　　望舒朓【蔡邕释诲元首寛则丨丨丨侯王肃则月侧匿】
　　僬【子肖切行容止貌】
　　韵藻增僬僬【礼记天子穆穆诸侯皇皇大夫济济士将将庻人丨丨荀子新浴者振其衣新沐者弹其冠人之情也其】【谁能以己之丨丨受人之掝掝者哉】
　　烧【失照切放火也又萧韵】
　　韵藻增过烧【水经注林阳国举国事佛有一道人命丨丨葬烧之数千束樵故坐火中乃更着石室中从来六十余年】【如故不朽陆游野饮诗眼花耳言语多霍然已醒如丨丨又去日如丨丨】逺烧【王维诗古壁苍苔黒寒山丨丨红释无可】【诗微阳下乔木丨丨入秋山】山烧【孟浩然宿终南翠微寺诗瞑还高窓眠时见逺丨丨王泠然夜光篇谁家暗起寒丨丨因】
　　【此明中得见山丁春泽日观赋气乱丨丨光分水花陆游诗照野楚丨丨】野烧【严维荆溪馆诗丨丨明山郭寒更出县楼方岳】【采蕨诗丨丨初肥紫玉圆枯松瀑布煮春烟唐庚诗乌攫春祠敏鸢窥丨丨痴虞集诗冬凭丨丨开畬陇春托山雷净石床揭徯斯】【泊安庆诗酒家临岸闭丨丨映江飞张雨春烧诗日落山前丨丨生白茅黄华地初晴】晩烧【司空曙诗丨丨平芜外朝阳叠】【浪来】赤烧【司空曙诗丨丨兼山逺青芜与浪连李端诗古道黄花落平芜丨丨生温庭筠诗独鸟青天暮惊麏丨丨残】田烧【钱起诗牧牛避丨丨】引烧【顾非熊诗石室和云住山田丨丨开】似烧【白居易题红叶诗丨丨非因火如花不待春】廻烧【张乔七松亭诗临崖把卷惊丨丨扫石留僧听逺泉】经烧【项斯晩春花诗当春无半树丨丨足空枝曽巩诗枉渚荒】【原百里间草根丨丨旧痕干】急烧【李商隐肠诗应翻丨丨冷欲彻微波】乱烧【许棠诗丨丨迷归路遥山似梦中】烈烧【许棠诗丨丨飞荒野栖乌宿广陂】残烧【许棠诗风移丨丨逺帆带夕阳遥陆游诗草色迷丨丨】云烧【马戴】【诗丨丨天中赤山当日落秋】兵烧【释无可诗丨丨广川寒】流烧【刘攽鸿庆宫三圣殿赋厥后烈风云雨电雷震曜儆】【戒于下滥炎丨丨】狂烧【秦观诗微茫山中起丨丨隐约林梢低日车高啓诗是时阴飚作山黒卷丨丨】宿烧【范成大寒】【食诗埂外新陂绿冈头丨丨红】秋烧【石延年诗旗光丨丨去甲色夜江横】翻烧【许有壬沙湖道中诗草色才丨丨禽声便】【可人】刼烧【释大防诗俄闻丨丨嗟灰墨还见宫城庆醴泉法华经假使丨丨担负干草入中不烧亦未为难】猎烧【郭祥】【正诗灵迹防丨丨】青烧【赵必哲诗犊耕丨丨雨鹤卧碧桃烟】
　　北泽烧【管子齐之丨丨丨火光照堂下管子入贺桓公召管子而问管子对曰万乘之国不能无薪而炊今丨丨丨莫之续】【则是农夫得居装而卖其薪荛此租税所以九月而具也】发不烧【韩非子文公之时宰臣上炙而发绕之召宰人而谯之宰】【人顿首曰有死罪三援砺砥刀利犹干将切肉肉断而发不断罪一也援木贯脔而不见发罪二也奉炽炉炭火尽赤红而炙熟而】【丨丨丨罪三也堂下得无微有疾臣者乎公乃召堂下而谯之果然】十二烧【张君祖三味经赞迹超丨丨丨我由三昧成】赤城烧【王昌龄观江淮名胜图诗淡扫荆门壁明标丨丨丨】野火烧【崔颢诗山头丨丨寒多丨雨里孤峰湿作烟方】【防诗皮为丨丨丨根为蝼蚁穿又韩愈诗原头火烧静兀兀野雉畏鹰出复没】寒林烧【韦应物山耕叟诗独放丨丨丨多寻】【虎迹行又张耒春望诗残枿寒余烧新晴雨后田】红于烧【白居易诗夕照丨丨丨晴空碧胜蓝】江靣烧【元稹诗漠】【漠丨丨丨微微风树烟】日如烧【张耒诗老人被暖觉独晩惊起东南丨丨丨】原头烧【秦观诗泠泠屋外泉兀兀】【丨丨丨】
　　疗【力照切丨病治也一作】
　　韵藻增救疗【左传今楚多刑其大夫逃死于四方而为之谋主以害楚国不可丨丨北史李元忠传元忠以母多患】【专心医药遂善方技性仁恕无贵贱皆为丨丨又崔彧传彧善医术广教门生令多丨丨法苑珠林赵沙门道开断谷食时吞小石】【子行歩如飞石虎迎至邺过南安度一童子为沙弥行亦及开絶谷七载常周行墟野丨丨百姓】求疗【后汉书华佗传有疾】【者诣佗丨丨佗曰君病根深固当剖破腹然君夀亦不过十年病不能相杀也病者不堪其苦必欲除之佗遂下疗应时愈】自疗【晋书谢幼度传甫欲休兵静众绥怀善抚兼苦丨丨冀日月渐瘳】处疗【南史王微传弟僧谦遇疾微躬自丨丨】请疗【南史徐文伯传秋夫仕至射阳令尝夜有鬼呻声甚凄怆秋夫问何须荅言姓某患腰痛死虽为鬼犹难忍丨丨之秋夫曰云】【何厝法鬼请为刍人按孔穴针之秋夫如言当世伏其通灵】进疗【魏书术艺传徐成伯驰轮太室丨丨汝蕃方穷丹英药尽】【芝石】营疗【魏书术艺传王显以丨丨之功封卫南伯】就疗【魏书术艺传世祖访于羣臣曰往忆邢頴长者有学义宜侍讲】【东宫今其人安在崔浩对曰颖卧疾在家世祖遣太医驰驿丨丨】治疗【北齐书清河王岳传武定元年除晋州刺史得绥边】
　　【之称时岳遇患高祖令还并丨丨疾疗复令赴职唐书高丽传帝坐城门过兵人人抚慰疾病者亲侍之勅州县丨丨士大悦白居】【易眼病诗两头丨丨何曽差药力微佛力賖】防疗【北史高允传有事西郊诏御马车迎允就郊所板殿观瞩马忽惊奔车覆】【伤睂三处孝文文明太后遣医药丨丨存问相望】摄疗【北史王显传宣武自幼有微疾显丨丨有效因稍防眄识】攻疗【北史徐謇传謇善医药文明太后时问经方而不及李修之见任用謇合和药剂丨丨之验精妙于修而性秘忌承奉不得其意虽】【贵为王公不为措疗也符载表臣所患风疾渐至降损此皆陛下神方秘术之所丨丨非臣调防所能平愈】措疗【见上】分疗【唐书百官志司医五人下医佐十人掌丨丨众疾】体疗【唐书百官志医博士一人助教一人掌教授诸生以夲草甲乙】【脉经分而为业一曰丨丨】驰疗【宋史乔维岳传咸平初知苏州素病风上以呉中多食鱼蟹乃徙夀州仍命太医丨丨】愮疗【方言丨丨治也江湘郊防谓医治之曰丨或曰丨】供疗【酉阳杂俎谯郡有功曹天綂中济南来君出除谯郡时功曹】【崔公恕弱冠有令徳于时春夏积旱送别者千余人至此上众渴甚思水升直万钱矣来公有思水色恕独见一青鸟于中乍】【飞乍止怪而就焉乌起见一石方五六寸以鞭拨之泉涌出因盛以银瓶瓶满水立竭唯来公与恕丨丨而已议者以为盛德所感】灸疗【七发今太子之病可无药石针刺丨丨而已可以要言妙道説而去也】苦疗【王献之散情帖前书云至于散情嫂】【疾丨丨得所深喜慰】取疗【隋炀帝文开乳含酥为方既异甜冷苦热丨丨亦殊】饥疗【韦应物诗纻衣岂寒御蔬食非丨丨】全疗【高郢表臣今若卧叨厚禄坐待丨丨岂唯日月易淹实亦恩私过幸】和疗【元稹诗何不善丨丨岂独头有风】内疗【梅尧臣和咏瘿诗丨丨烦羊厣外砭费针颖】善疗【法苑珠林经喻多种且述三五喻之时雨丨丨众病喻之良医能消】【饥渴】解疗【云笈七籖铁丹虽与金丹同而长服者终无发动之期所以不言丨丨之法】
　　五药疗【周礼天官疡医以丨丨丨之又北齐书陆法和传初八叠山多恶疾人法和为采药疗之不过三服皆差又上官仪】【文朽质余生从药疗】名医疗【晋书魏咏之传生而缺闻荆州刺史殷仲堪帐下有丨丨能丨之西上仲堪召医视之】【医曰可割而补之但须百日进粥不得笑语咏之曰半生不语而有半生亦当疗之况百日邪又独孤及代让魏州刺史表迁臣以】【大树之荣总臣以仪本之任既而力微招责禄厚延疴深虑即塡沟壑不得重趋阶陛伏属天地仁慈听臣入都医药】虾蟇疗【宋书张畅传弟牧为猘犬所伤医者云食丨丨可丨牧难之畅含笑先尝牧因此乃食由是遂愈】金鎞疗【北史张元】【传元祖防明三年元恒忧泣昼夜读佛经礼拜愿祖目见明元求代闇如此经七日其夜梦见一老翁以丨丨丨其祖目于梦中喜】【跃遂即惊觉乃徧告家人三日祖目果明】刲股疗【宋史蒋偕传父病尝丨丨以丨父愈诘之曰此岂孝邪曰情之所感实不】【自知也】就第疗【宋史高怀德传太平兴国三年春被病诏太医王元祐道士马志丨丨丨之】剪须疗【大唐新语】【勣尝有疾医诊之曰须龙须灰方可太宗丨丨以丨之服讫而愈】
　　釂【子肖切饮酒尽也】
　　韵藻増三釂【唐书胡证传证旅力絶人裴度未显时羸服私饮为武士所窘证闻突入坐客上引觥丨丨客皆失色因】【取铁灯檠横膝上谓客曰我欲为酒令饮不釂者以此击之证一饮数升次授客客流离盘杓不能尽证欲击之诸恶少叩头请去】【证悉驱出时人称其侠】白釂【唐书苗晋卿传充河北采访使尝入计谒归壶关望县门辄歩郡太守迎犒使所属令行酒酒】【至必立饮丨丨侍老有献降西阶拜而饮时美其恭】劝釂【唐书南诏传吹瓢笙笙四管酒至客前以笙推盏丨丨】饮釂【五代史唐明宗纪梁晋拒于栢乡梁龙骧军以赤白马为两阵旗帜铠仗皆如马色晋兵皆惧庄宗举钟以饮嗣源曰卿望梁家赤】【白马惧乎虽吾亦怯也嗣源笑曰有其表尔翌日归吾廐也庄宗大喜曰卿当以气吞之因引钟丨丨奋挝驰犯其白马挟二裨】【将而还淮南子魏文侯觞诸大夫于曲阳喟然叹曰吾独无豫让以为臣乎蹇重举白而进之曰夫豫让之君何如哉文侯受觞丨】【丨而不献曰无管仲鲍叔以为臣故有豫让之功苏轼诗旅呼歌舞杂诙笑不惜丨丨空瓶盆陆游游仙诗侍晨丨丨虚皇喜一叚】【龙绡索进诗高啓诗顿释行旅顔瓢绿欣丨丨】命釂【宋史礼志每上举酒羣臣立侍次宰相次百官奉酒或传防丨丨即搢笏】【起饮再拜西都赋割鲜野食举烽丨丨】先釂【宋史赵振传时金汤李钦白豹三族尤悍难制振募降羗令相攻破十余堡钦】【等诣振自归振为置酒丨丨取细杖围财数分植百歩外共射钦等百发不中振十矢皆贯钦等皆惊誓不敢复犯】既釂【西京】【赋升觞举燧丨丨鸣钟】电釂【七命千钟丨丨万燧星繁】自釂【欧阳修诗无人歌青春丨丨白玉巵】一釂【欧阳修诗】【快哉天下乐丨丨宜百觞朱子诗丨丨未应俄侧弁十分聊尔快翻巵】共釂【陆游玻璃江诗金樽丨丨不知晓月落烟渚天】【横参】余釂【方防诗拾翠记前游举白倒丨丨】
　　举未釂【礼记侍饮于长者酒进则起拜受于尊所长者辞少者反席而饮长者丨丨丨少者不敢饮】使之釂【汉书】【游侠传郭解姊子负解之势与人饮丨丨丨非其任彊灌之人怒刺杀解姊子去亡】賔屡釂【张耒诗黄投明府快一饮主意】【殷勤丨丨丨】不忍釂【陆游诗正如啜名酒虽爱丨丨丨】不辞釂【陆游诗邨场酒薄亦有力把醆相娯丨丨丨】
　　噍【才笑切嚼也又萧韵尤韵】
　　韵藻增声噍【礼记其哀心感者其丨丨以杀】数噍【礼记燕侍食于君子则先饭而后已毋放饭毋流歠小饭而亟】【之丨丨毋为口容】余噍【齐书王融传将使旧邑遗逸未知所寘衰丨丨或能自推】遗噍【南史陈武帝纪曽不崇朝】【俾无丨丨扬炯孔子庙堂碑奋一剑而戮元凶驰单车而蹑丨丨陈子昻贺慈行再生表于是幽魂雪愤丨丨昭苏】咀噍【司马】【相如大人赋丨丨芝英兮叽琼华韩愈记梦诗我以指撮白玉丹行且丨丨行诘盘苏轼李氏藏书记藏书凡九千余卷公择既已】【渉其流探其源采剥其华实而丨丨其膏味以为己有发于文词见于行事矣而书固自如也苏辙食鸡头诗纷然丨丨唯恐迟势】【若羣雏方脱粟陆游老马行痩稗枯萁空丨丨】噍噍【扬雄校猎赋丨丨昆鸣鳬鹥振鹭王逸九思伊吷兮丨丨蝍蛆兮穰穰长】【赋山鸡晨羣野雉朝雊求偶鸣子悲号长啸由衍识道丨丨讙噪】空噍【束晳饼赋行人失延于下风童仆丨丨而斜眄】移噍【呉筠文披鱼鳞之衣赴螺之穴引澍东隅丨丨北岛】牛噍【苏轼眞一酒歌跏趺丨丨安且详动揺天关出琼浆陆游】【诗枯草老丨丨方防诗风高鹢退飞月落丨反丨】卧噍【张耒牧牛儿歌乌犍砺角逐草行老防丨丨饥不鸣】万噍【王令】【梦蝗诗扫尔纳海压以山使尔丨丨同一朽】
　　呥呥噍【荀子今是人之口腹安知礼义安知辞让安知廉耻隅积亦丨丨而丨衎衎而饱已矣】风雨噍【陆游诗贫】【家畜老马枯萁丨丨丨】
　　漂【匹妙切水中打絮又萧韵】
　　韵藻增发漂【战国策孟尝君至楚献床郢之登徒直送之不欲行见孟尝君门人公孙戍曰臣郢之登徒也直送象】【床象床之直千金伤此若丨丨卖妻子不足偿之足下能使仆无行先人有寳剑愿得献之】常漂【春秋繁露衣欲丨丨食欲】【常饥体欲常劳而无常佚】清漂【春秋繁露阴者天之刑也故丨丨之于歳也若酸咸之于味也仅有而已矣】冲漂【水经】【注温泉水出北山阜炎势竒毒疴疾之徒无能澡其丨丨救痒者咸去汤十许歩别池然后可入】浏漂【长赋靁叩鍜之岌】【峇兮正丨丨以风冽】迅漂【洞箫赋超腾逾曵丨丨巧兮】浮漂【魏武帝诗鄕土不同河朔隆寒流澌丨丨舟船行难文赋】【言寡情而解爱辞丨丨而不归潘岳狭室赋臼灶为之沈溺器用为之丨丨】水漂【孙楚笑赋迟重则如陆沈轻疾则如丨丨】流漂【古欢闻歌遥遥天无柱丨丨萍无根又法苑珠林愍彼四丨之丨运斯六度之舟】激漂【李白溧阳濑水贞义女碑】【铭春风三十花落无言乃如之人丨丨清源碧流素手萦彼潺湲】轻漂【法苑珠林若有出家人持戒心丨丨不能舍利养犹】【如狼守斋】
　　诸母漂【史记淮隂侯传信钓于城下丨丨丨有一母见信饥饭信竟漂数十日信喜谓漂母曰吾必有以报母母怒曰大丈】【夫不能自食吾哀王孙而进食岂望报乎】首魁漂【越絶书楚王得秦王湛卢之剑将丨丨丨而存焉】薫与漂【春秋】【繁露非薰也不能有育非漂也不能有熟歳之精也知心而不省丨丨丨孰多者用之必与天戾虽劳不成】蛮妇漂【张翥】【通海湖诗氊来丨丨丨船放僰人桡】
　　水不能漂【法苑珠林月灯三昧经云佛言若有菩萨住于慈忍冇十种利益一火不能烧二刀不能割三毒不能中四丨】【丨丨丨】
　　醮【子肖切祭也】
　　韵藻增冠醮【礼记天子赐诸侯大夫冕弁服于太庙归设奠服赐服于斯乎有丨丨无冠醴宋史乐志丨丨之仪匪酬】【匪酌于户之西敷共以恪】亲醮【礼记父丨丨子而命之迎男先于女也】加醮【仪礼士冠礼始丨丨用脯醢】再醮【仪礼士冠礼加皮弁丨丨摄酒又北齐书羊烈传烈家传素业闺门修饰为世所称一门女不丨丨】三醮【仪礼士冠礼加爵弁】【丨丨有干肉折俎】卒醮【仪礼士冠礼丨丨取笾脯以降如初】水醮【尔雅丨丨曰厬水自河出为灉】大醮【周书宣帝】【纪帝幸道防苑丨丨以高祖武皇帝配云笈七籖顺天兴国坛凡星位三千六百为普天丨丨延祚保生坛凡星位二千四百为周】【天丨丨祈谷福时坛凡星位一千二百为罗天丨丨】一醮【宋史牟子才传古者适子丨丨无乐庶子三醮有乐潜夫论贞洁寡】【妇守丨丨之礼成同穴之义】尊醮【晏子晏子睹越石父仆于中牟遂解左骖以赎之因载而与之俱归至舍不辞而入越石】【父怒而请絶廼令粪洒改席丨丨而礼之】不醮【荀子利爵之丨丨也成事之俎不尝也三之不食也一也】章醮【顔氏】【家训吾家巫觋祷请絶于言议符书丨丨亦无祈焉】斋醮【东齐记道家有金龙玉简学士院撰文具一歳中丨丨投于名山洞】【府王建游降圣观诗闻説开元丨丨日晓移行漏帝亲过呉融上元青词按科仪于金阙陈丨丨于道塲】设醮【北梦琐言符公】【以王霸自许耻于常调韦南康镇蜀辟为支使韦公于二十四化丨丨请撰斋词符公命使院小吏十二人捧砚人分两题绕歩池】【濵各授口占其敏如此李贺诗玉坛丨丨思冲天一世二世当万年】祭醮【清波杂志朝廷以每歳投龙简而洞府多在僻】【逺处其斋送丨丨之具颇以为扰】初醮【传休奕歴九秋篇君恩爱兮不竭譬若朝日夕月此景万里不絶长保丨丨髪结】祝醮【王俭冠议至于国之长孙宜使太常持节加冠大鸿胪为赞醮酒之仪亦归二卿丨丨之词时准经记】受醮【房景】【先文丨丨从夫人伦所重】秋醮【贾岛诗临水古坛丨丨罢宿山幽鸟夜飞】夜醮【李商隐汉宫诗通灵丨丨达清晨承】【露盘晞甲怅春】曙醮【陆龟防诗春临柳谷莺先觉丨丨松香鹤共闻】杯醮【应亨诗丨丨传防酒】符醮【云笈七籖太上】【道君于南丹洞为学士王龙赐説诸修行丨丨五方思存禳灾等法】
　　黄箓醮【宋史礼志绍兴七年正月一日谓辅臣曰宣和皇后春秋浸高朕朝夕思之不遑安处已遣人于三茅山设丨丨丨】【仰祝圣寿】周天醮【元史世祖纪勅圣安寺作佛顶金轮防长春宫设金箓丨丨丨】五牲醮【竹书纪年黄帝游于洛水】【之上见大鱼杀丨丨以丨之大七日七夜鱼流于海得图书焉龙图出河龟书出洛赤文篆字以授轩辕】
　　铫【徒吊切烧器也又萧韵】
　　韵藻增覆铫【山海经汉水多魮之鱼其状如丨丨鸟首而鱼翼鱼尾音如磬石之声郭璞魮鱼赞形如丨丨包玉】【含珠】犀铫【盐铁论丨丨利鉏五谷之利而闲草之害也】粉铫【魏武帝献器物表臣祖腾有顺帝赐器今上四石铜鋗四】【枚五石铜鋗一枚衔物有纯银丨丨二枚】金铫【呉筠饼説枹罕赤髓之羊张掖北门之豉然以银屑煎以丨丨】药铫【隂铿】【诗坛边逢丨丨洞里阅仙书白居易诗丨丨夜倾残酒暖】镈铫【陆防文方城之金十九为兵一为丨丨董泽之蒲十九为干】【一为箕卷】石铫【苏轼试院煎茶诗且学公家作茗饮塼炉丨丨行相随方岳复雪诗一夜东风天万里并归丨丨小塼炉宋无】【诗丨丨青精饭风炉紫术烟】
　　短尾铫【韩愈石鼎聫句或讶丨丨丨又似无足铛】风铫【高启诗深房煮山药干叶丨丨丨】
　　骠【毗召切丨官名又马黄白色】
　　韵藻增从骠【史记匃奴传汉遣丨丨侯赵破奴万余出令居数千里至河水而还】逸骠【西京杂记文帝自代】【还有良马九匹一名丨丨】赤骠【岑参卫节度丨丨马歌君家丨丨画不得一团旋风桃花色】绿骠【朱徳润观内廐洗马】【诗丨丨连钱双骅骝日光射波脂腻浮】
　　飞霞骠【唐书回鹘传骨利干处瀚海北其大酋俟斤因使者献马帝取其异者皆为美名曰皎雪骢曰丨丨丨曰发电赤曰】【翔麟紫】特勒骠【庻物异名疏丨丨丨唐太宗马殷仲容赞曰应策腾空承声半汉入险摧敌乘危济难】追风骠【杜甫徒歩归行妻子山中哭向天须公上丨丨丨陆游老马诗又怜杜陵翁妄想丨丨丨】
　　茑【多啸切寄生草又篠韵】
　　韵藻増萝茑【唐书李徳裕传松柏之为木孤生劲特无所因倚丨丨则不然弱不能立必附它木沈约郊居赋室闇丨】【丨檐捎松栝朱弁诗丨丨施松慙弱质】藤茑【沈烱诗林中丨丨秀木末风云高】松茑【陆机诗丨丨欢蔓延樛葛欣累】【萦元稹诗泛若逐水萍居为附丨丨黄庭坚次韵照字诗我慙风味浅砌莎慕丨丨】披茑【皮日休古杉诗抢烟寒嶱丨丨静】【防褷】
　　爝【子肖切火也】
　　韵藻增萤爝【宋书孔觊传若实有丨丨增辉光景固其腾声之日飞藻之辰也刘勰新论采其制意之本略其文外之】【华不没纎芥之善不掩丨丨之光可谓千载一选也王俭求解尚书表秋叶辞条不解风飚之力太阳跻景无俟丨丨之晖张説表】【大明朝升丨丨无助时雨夕濡浸灌焉施苏轼中山松醪赋薄用于桑榆制中山之松醪救尔灰烬之中免尔丨丨之劳郝经诗】【飞丨空自丨战蚁竟深藏】一爝【嵇康声无哀乐论犹丨丨之火虽未能温一室不宜复增其寒矣】累爝【沈约为齐竟陵】【王解讲疏若非积毫成仞丨丨为明无以方轨慧门维舟法岸】提爝【崔湜野燎赋是时牧童樵竖匍匐交驰丨丨秉炬斯焉取】【斯】微爝【马祖常诗帝仁载大舆臣诗埒丨丨】
　　趭【弋照切走也】
　　韵藻增狂趭【司马相如大人赋薎蒙踊跃腾而丨丨呉都赋猿臂骈脇丨丨犷猤鹰瞵鹗视】鬼趭【扬雄河东赋风】【发飚拂神腾丨丨】
　　【牛召切丨】
　　韵藻增【韩愈诗我亦平行蹋丨丨】
　　慓【匹妙切急疾】
　　韵藻增箭慓【宋史天文志下漏必用一源泉之冽者权之而重重则敏于行而为丨之情丨】悍慓【乔潭裴将军剑】【舞赋观乎此剑之跃也乍雄飞俄虎呴揺鹿卢射牛斗空中丨丨不下将久歘风落而雨来累惬心而应手】楚慓【韩驹送子】【飞弟诗我性本齐缓汝资诚丨丨】
　　绕【人要切巻取物貌又篠韵】
　　韵藻增绋绕【逸周书以丨丨当天之福以斧钺当天之祸】浮绕【拾遗记尧登极三十年有巨查浮于西海查上有光夜明昼灭海人望其光乍大乍小若星月之出入查常丨丨四海十二年一周天周而复始】蜂绕【台哈布哈秋千词底燕惊花雨乱树头丨丨袜尘香】外绕【楞严经彼人以手循体丨丨彼虽不见头足一辨知觉是同】荷丝绕【梁简文帝采莲曲丨丨傍丨腕菱角逺牵衣】丝虫绕【梁简文帝楚妃叹草萤飞夜戸丨丨丨秋壁】
　　摽【匹妙切丨落】
　　韵藻增辟摽【诗静言思之寤丨有丨王褒九怀寤丨丨兮永思心怫欝兮内伤长赋靁叹颓息搯膺丨丨柳宗元愈膏肓疾赋忘废寝食丨丨感叹一作擗潘岳哀永逝文中慕呌兮擗摽之子降兮宅兆张协七命防嫠为之擗摽孀老为之呜咽梁简文帝昭明太子集序池綍既啓探擗摽之恸园陵斯践震中路之号】寤摽【见上陆云诔丨丨唯哀心摧涕潵】紫摽【晋书舆服志袴褶之制无定色冠黒防丨丨摽以缯为之长四寸广一寸腰有络带以代鞶中官丨丨外官绛摽】绛摽【见上】缀摽【晋书舆服志又有纂严戎服而不丨丨行留文武悉同】隂摽【谢灵运山居赋掘蒨阳崖擿丨丨】攀摽【沈约文号环辌幄丨丨应路】初摽【张正见梅花落诗周人叹丨丨魏帝指前林】摽摽【杜牧诗我爱李侍中丨丨七尺强】台摽【云笈七籖月中夫人魂精内神名暧萧丨丨】尉摽【北齐书张保洛传又有麴珍段琛牒舍乐丨丨乞伏贵和竝以军功至大官】道摽【法苑珠林义兴少崇三寳鸠摩罗什既至兴使沙门僧道怛丨丨等谘受什防众心惬伏】绛林摽【吴筠歩虚词鸾吹雅音栖翔丨丨丨】
　　娆【火吊切嬥丨不仁又篠韵】
　　韵藻增解娆【汉书晁错传今陛下配天象地覆露万民绝秦之迹除其乱法躬亲夲事废去末除苛丨丨】娆娆【洞箫赋乃徐听其曲度兮亷察其赋歌啾咇防而将吟兮行鍖銋以和啰风鸿洞而不绝兮优丨丨以婆娑翩緜连以牢落兮漂乍】【弃而为他】魔娆【徐陵谏深法师书法师非是无智遂为愚者所迷似阿难更为丨之所丨法苑珠林汝今修道多有丨丨若】【欲思惟时常持此刀安于右膝上又四丨恒相丨六贼竞来牵困厄无人救惟忻大慈怜又王僧孺初报文万累烟消百灾雾灭巧】【幻所不惑彊丨莫能丨】侵娆【法苑珠林横为非人丨丨昼夜寤寐不得宁息】赵娆【后汉书蔡邕传乳母丨丨贵重天下】【赀藏侔于天府丘墓逾于园陵】
　　覜【他吊切周礼大夫众来曰丨寡来曰聘一作頫】
　　韵藻增殷覜【周礼秋官大行人时聘以结诸侯之好丨丨以除国之慝】徧覜【周礼秋官大行人王之所以抚】【国诸侯者歳徧存三歳丨丨】存覜【周礼秋官小行人丨丨省聘问臣之礼也王囘霍丘县驿记其歳时使人丨丨若归脤贺】【庆致禬之来则又有四邻之交朝觐会同聘问之集车马人徒之役纵横而信宿者葢无虚国】享頫【左传昭公五年晋韩宣子】【如楚送女及楚楚子朝其大夫曰晋吾仇敌也若吾以韩起为阍以羊舌肸为司宫足以辱晋啓疆曰圣王务行礼不求耻人朝】【聘有珪丨丨有璋小有述职大有廵功】聘覜【国语重为之皮币以骤丨丨于诸侯以安四邻则四邻之国亲我矣宋书裴松】【之传王者廵功羣后述职不然则有存省之礼丨丨之规】朝覜【高启畣衍师见赠诗蕃日寻兵纁玊罢丨丨】
　　獥【古吊切狼子】
　　韵藻増狼子獥【尔雅狼牡貛牝丨其丨丨絶有力迅疏此辨狼之种也狼牡名貛牝名丨其丨名丨绝有力者名】【迅】
　　揺【弋照切丨动又萧韵】
　　韵藻增扇揺【宋史食货志王之望言丨丨以疑百姓者乞重置于法从之】栗揺【易林心寒丨丨常忧殆危】影揺【陈后主关山月诗城遥接晕高涧风连丨丨】
　　目不揺【宋史天文志凡求星以钩股法求之下径三分上径一度有半则与窍相覆大小畧等人丨丨丨所察自正】回风揺【竹书纪年尧择良日率舜等升首山白云起丨丨丨乃有龙马衔甲赤文绿色绿坛而上吐甲图而去】手不揺【大戴礼均马力和马心故口无声丨丨丨防不动而马为行也又魏文帝文勾芒司节和风扇物弓燥手揺草浅兽肥与族兄子丹】【猎于邺西】杯中揺【云笈七籖扈谦好饮酒不择精麄常吟曰风从牖中入酒在丨丨丨手握四十九灵光在上照巍峩藂蓍】【下独向防理笑】
　　窱【他吊切窅丨深邃貌又篠韵】
　　韵藻增窅窱【水经注光武封泰山第伯从登山去平地二十里石壁丨丨仰视岩石松树郁郁苍苍如在云中王安石】【诗一路紫苔通丨丨千崖青霭落潺湲】窱【西京赋长廊广庑连閤云蔓闬庭诡异门千户万重闺幽闼转相逾延望丨丨】【以径庭眇不知其所返鲁灵光殿赋骈密石与琅玕齐玉珰与璧英排金扉而北入宵蔼蔼而晻暧旋室防娟以窈窕洞房丨丨而】【幽邃诸葛頴诗丨丨神居逺萧条更漏深于頔潭州法华院记堂殿崔嵬以切云轩廊丨丨而疏风张雨水竹亭诗苍雪四檐迷丨】【丨绿波三靣浸琅玕】窈窱【符载送薛评事还晋州序余与评事相值初揖其风貌次聆其嘉话终览其篇咏如游三山入仙洞】【沉深丨丨稍造异境烟霞草树别有姿状使人澹然忘归也】
　　葽【于笑切草盛貌又萧韵】
　　韵藻增蒹葽【穆天子传天子舍于珠泽以钓于流水珠泽之薮方三千里爰有雚苇莞蒲茅萯丨丨】青葽【徐陵】【与王呉郡书丨丨已戒白露方溥】
　　丰草葽【唐山夫人房中歌丨丨丨女罗施善何如谁能回】
　　鹩【力照切尔雅鹑一名丨其雄曰鹊又萧韵】
　　韵藻增百鹩【夏小正鴂则鸣鴂者丨丨也】
　　顤【五吊切鹩丨长头】
　　韵藻增防顤【蒋防兽炭赋煜爚交光孰辨犬羊之鞹丨丨欲歩似怀林野之情】
　　敫【古吊切歌也】
　　韵藻增太史敫【史记田敬仲完世家湣王之遇杀其子法章变名姓为莒丨丨丨家庸丨丨丨女竒法章状貌以为】【非恒人怜而常窃衣食之而与私通焉注敫音跃一音皎】
　　訆【古吊切説文大呼也】
</div>
    <div class="pagination">
<a href="御定佩文韵府_page352.html">上一页</a><span>...</span><a href="御定佩文韵府_page348.html">348</a><a href="御定佩文韵府_page349.html">349</a><a href="御定佩文韵府_page350.html">350</a><a href="御定佩文韵府_page351.html">351</a><a href="御定佩文韵府_page352.html">352</a><span class="current-page">353</span><a href="御定佩文韵府_page354.html">354</a><a href="御定佩文韵府_page355.html">355</a><a href="御定佩文韵府_page356.html">356</a><a href="御定佩文韵府_page357.html">357</a><a href="御定佩文韵府_page358.html">358</a><span>...</span><a href="御定佩文韵府_page354.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
