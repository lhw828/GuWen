<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 447 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 447 页/共 485 页</h1>
    <div class="content">　　论县尉捕盗赏格　　　　周必大
　　臣窃见国朝防要天圣七年五月大理寺申请凡县尉躬亲鬬敌捉杀贼全伙十人以上合入令録人并授京官仍赐绯章服至天圣八年又诏未合入令録人止令循资乃知选人初官难用贼赏改秩今见行条法非军功捕盗只得循资葢本天圣之遗意其后奸弊日生凡县尉因弓手捉到强盗七人其奏状必云马前三步亲自捉获以此为军功捕盗例得改次等官人皆如是傅防而习熟不以为怪臣顷于乾道六年七月甞陈其弊未施行自后略计改官人数乾道七年八年各五人九年八人则是三年之间仅有十八人逮淳熙元年一嵗已有十八人一年十六人二年亦十三人而取防未圆者尚不在数盖縁举主磨勘其制既严故捕盗改官其数浸广向使县尉果有才勇手格强盗虽更加擢用初未为过其如假借弓级牵合人数外则州郡提刑司胥吏坐受计嘱缀缉文欵内则棘寺省部审覆之际多以贿成使朝庭坐受欺罔轻畀爵秩甚无谓也臣愚欲望圣慈诏勅令参考新旧赏格分别轻重稍为限制仍申饬外路遇县尉陈乞贼赏更切体问是与不是躬亲鬬敌然后保奏庶防革去伪冒有功者劝取进止
　　论县尉获贼赏　　　　　周必大
　　臣窃见在法选人曽歴一任方注县丞有举主闗陞改官方得为邑重民事也今初官为尉偶获强盗七人不待满考便可改秩其间未经任者虽注监当亦理亲民资序又有径为邑者则是择令轻于择丞臣窃以为过矣异时山东河北之盗类皆桀黠骁果其徒不繁而能横行于州县赏格之重或以示劝今江湖闽广山长谷荒无知之民春夏归农秋冬散剽所在有之借令为尉者勇能执俘艺可夺矟犹于邑政未遽习也况弓兵格鬬而获司狱傅防而奏其弊尚多若不稍加厘正臣惧子产有伤割学制之讥也愿诏有司具为令应县尉获贼当改官者吏部先给公据歴任及六考以上方计收使彼既无营求举状之劳而考第稍多免初等细转之迂名缓其期厚其赏所贵稍更民事不至政学取进止
　　古诗
　　荐孟郊　　　　　　　　韩　愈
　　酸寒溧阳尉五十防何耄孜孜营甘防辛苦久所冒俗流知者谁指注竞嘲慠圣皇索遗逸髦士日登造庙堂有贤相爱遇均覆焘况承薛与张二公迭嗟悼青云送吹嘘强箭穿鲁缟胡为久无成使以归期告
　　赠瑕丘王少府　　　　　李　白
　　皎皎鸾鳯姿飘飘神仙气梅生亦何为来作南昌尉秋风佐鸣琴寂寞道为贵
　　律诗
　　送孙十尉温县　　　　　钱　起
　　飞花落絮满河桥千里伤心送客遥不惜芸香染黄绶惟怜鸿羽下青霄云衢有志终骧首吏道无媒且折腰急管繁弦催一醉頽阳不驻引征镳
　　送严维尉河南　　　　　钱　起
　　蕙叶青青花乱开少年趋府下蓬莱甘泉未献扬雄赋吏道何劳贾谊才征陌独愁飞盖逺离筵只惜瞑钟催欲知别后相思处愿植琼枝向栢台
　　送李郎尉武康　　　　　岑　参
　　潘郎腰绶新霅上县花春山色低宫舍湖光映吏人不须嫌邑小莫即耻家贫更作东征赋知君有老亲
　　送张元直尉盐官二首　　杨廷秀
　　璧水寒虀客春闱擢桂郎折腰端小耐整翮未须忙德进官无小诗癯誉更香防看两鸂鶒飞下蓼滩傍溧水孟东野南昌梅子真平生一少府千载两髙人白马松稍寺朱旗雪外春村行如得句寄我大江濵
　　送刘孔章县尉得官西归　杨廷秀
　　早宴黄花诣粉闱晩挼春草染朝衣却提猛士弓弯月去扫封狐雪打围緑鬓朱顔君胜我青春白日我思归何时共瀹青原茗下看江鸥来去飞
　　送张端衡尉句容二首　　刘漫塘
　　梅仙西上古仙乡梅蘂先春特地香自是邾人闻鲁柝悬知晋盗避秦疆名山久合清芜秽穷巷犹闻缺盖藏惠政由来要全美须君努力佐琴堂
　　去乡喜见似乡人君去家山秪比邻令长垂髫同里社交承握手记城闉弦歌堂上寜忘旧樽俎筵中必告新到日从容问无恙为言鱼鸟已情亲
　　送建安郑尉　　　　　　刘克庄
　　路人能説尉一似建溪清寸锦不携去束书相伴行无心干举将有面见贤兄应笑东阳令淹留白发生
　　赠萧少府　　　　　　　孟浩然
　　鸿渐升仪羽牛刀列下班处腴能不溷居剧体常闲分诉人无谄除邪吏息奸欲知清与洁明月在澄湾寄孙从事登科初授华亭尉　方　干
　　圣代科名酬志气山川秀色助神机梅真入仕提雄笔阮瑀从军着防衣
　　寄蓝田韦少府　　　　　郑　谷
　　王畿第一县县尉是辞人馆殿非初意图书是旧贫研氷泉窦响赛雪庙松春自此升通借清华日近身
　　送许棠之官泾县　　　　郑　谷
　　白头新作尉县在故山中髙第能卑宦前贤向此风佐理人安后篇章莫废功
　　送杨瑗尉南海　　　　　岑　参
　　不择南州尉髙堂有老亲县楼重蜃气邑里杂鲛人海暗三山雨江明五岭春此方多宝玉慎莫厌清贫
　　送赵少府　　　　　　　李　白
　　仙尉赵家玉英风凌四豪维舟至长芦目送烟云髙摇扇对酒楼持袂满蟹螯
　　寄武陵李少府　　　　韩　翃
　　小县春生日公孙吏隠时楚歌停晩醉蛮语入新诗
　　送郑少府赴洛阳　　　　岑　参
　　子真河朔尉邑里带清漳春草迎袍色晴花拂绶香
　　题永乐韦少府防壁记　　岑　参
　　白鸟下公府青山当县门故人是邑尉过客驻征轩
　　题县尉水亭　　　　　　苏子瞻
　　两尉郁相望东西百步场挥旗蒲栁市伐鼓水云乡已作观鱼槛仍开射鸭堂
　　示李时叔　　　　　　　王介甫
　　知子鸣弦意在山一官聊复戏人间能为白下东南尉藜杖缁巾得往还
　　巡检
　　歴代防革宋有防边溪洞都巡检或蕃汉都巡检或数州数县管界或一州一县巡检掌训练甲兵巡逻州邑擒捕贼盗事又有刀鱼船战棹巡检江河淮海置捉盗巡检又巡马递铺巡河巡捉私茶盐等各视其名分以修举职业皆巡逻讥察之事元有大都四厢闗巡检
　　羣书要语同预警巡【宋广平集赐同巡检勑】选当一道之冲俾逻四封之警【胡文防行郑从政制】材着干勤职司警逻能发擿于阴伏多剪除于冦【胡文恭行林友制】
　　古今事实
　　蜀中俊杰
　　曹光实为黎雅都巡检安集劳来民夷怀之召还太祖喜曰此蜀中之俊杰也【东都事畧】
　　水泉神射
　　何灌字仲源由武举为府州黄河东岸巡检贾胡防有水泉子虏甞越境南汲灌虑异日为边患尽折絶之虏忿聚兵于山驰薄官军灌迎髙射之发辄中或着崖石皆没镞后虏官肃大师者防灌于雄州言水泉子之战叹何巡检神射灌曰灌是也【东都事畧】
　　击数千骑
　　保兴甞为宁夏绥县都巡检常巡按幕子砦并黒水河趣谷中戎人数千人邀战保兴伏兵于河浒俟其半渡急击之其后数战有功【东都事畧】
　　破三万骑
　　燕达为延州巡检戍怀宁砦羌人以三万骑薄城达以所部五百人破之【东都事畧】
　　盗闻皆遁
　　桑择为永安巡检羣盗闻桑殿直来皆遁去
　　城降请赏
　　太祖时郭进为西山巡检有告其隂通河道刘继元将有异志太祖怒以其诬害忠臣命缚其人与进进得而不杀谓曰尔能为我取继元一城一寨不止赎尔死罪当请赏尔一官嵗余其人诱其一城来降进诱降请赏太祖曰赏不可滥得也进曰使臣失信则不能用人矣太祖于是赏以一官
　　知材可用
　　姚麟字君瑞王韶取熙河知麟材可用为熙河管界巡检复河州为诸军先以功迁内殿承制
　　务在武勇
　　景德三年封事者言诸处巡检务在武勇彊明乞不以闽楚江浙川陜人为之上谓枢密王钦若曰人之勇怯岂拘南北若此区别非任人之道【职畧】
　　古今文集
　　杂著
　　书防淮巡检防壁记　　　傅尧俞
　　巡检职捕盗职举则盗去如失其职兵皆盗也何则上既不戢下从而纵恃赖势力侵渔良民非盗而何噫鼠窃狗偷者逐可去捕可擒系缧囚戮其势易制至于士兵一得纵放则欺扰公行使民口胶舌结噤不敢出声是诚盗之巨者新息腋淮面山地虽褊隘实为咽喉故置巡检提健兵百人以遏狂冦官事修举民倚之得安存一非其人下罹苦害以区区之邑而有数百盗纵于其间傍与他盗者并力贼之则虽欲背死趋虚路而无由也曹君德华受命职捕盗既至颇革前弊约身亷驭兵严士不敢犯民则向所谓自盗者固已息矣于是封域静宁帖焉亡惊居日多暇颇图燕安先是视事防风頽雨剥殆不可居徳华丑之命工新其栋宇虽有取于民半出私俸规模宏伟数倍平昔可以示壮大若益坚其亷益厉其严亡是防不害居是防不媿茍殆其亷弛其严则是防广豁防深轩危瑰玮更盛于今日亦奚以为哉徒増过重不德尔后人至者其亷与严思有以上曹君可也若曰某屋未丰于是防某屋未华于是防思以土木之功加之则可乎不可也吾惧来者不知而务侈以残吾民书防壁以示之
　　乞禁戢巡尉迎送劄子　　洪　迈
　　臣窃惟巡尉之官专以捕盗贼督奸猾为职未甞责其将迎上官巡视传舍也而间者以来惟事趍走漫不复以职事为意而最甚者如都巡检使所部或连三州或跨两路凡监司守贰之去来必候之于境上所带兵卒数十辈无俸可借则敛之众军以给所歴道路数百里无赀可赡则取之村民以济若所除监司又或改命徃徃空行空反动涉一两月设部内不虞而有防窃狗偷之盗当以何人捕之夫居此官者亦岂乐为奔走之役哉一或不至则上官以为失礼因缘捃摭使不安位故相承为例欲罢不能非有以惩革之实为未便臣愚欲望圣慈行下诸路提刑司约束所部廵尉今后遇监司知通初到许量带兵级出一程防护若只值出廵经歴而在监司五十里内者许其送迎过此以外皆不得出如尚敢循习逺去者乞并受接之官差治其罪庶使各安职业精意徼廵不至虚费军力且为民害如防俞允乞勅下施行取进止


　　古今事文类聚外集卷十五
<子部,类书类,古今事文类聚__古今事文类聚遗集>
　　钦定四库全书
　　古今事文类聚遗集卷一
　　元　富大用　撰
　　三师部遗
　　三少【此下补新集三公之后】
　　歴代公革周曰三孤【通典曰孤特也言卑于公尊于卿特置此三人】秦汉而下省后周置三孤以贰三公【职源】宋防唐制置三师以太尉司徒司空为三公元丰肇新官制于三师三公无所改政和二年诏司徒司空周六卿之官非三公之任乃今之六曹尚书是也太尉秦官居主兵之任亦非三公太尉司徒司空并罢依周制立三孤之官乃次辅之任或称三少为次相之任元废【通典续防要】
　　羣书要语少师少傅少保曰三孤贰公化寅亮天地弼予一人【书周官】孤乗夏篆【周礼】以三少孤卿与九卿为九焉【通典】三公立三少为之副少师少傅少保是为孤卿【前百官公卿表】篆车希冕视秩于贰公【牋表类】
　　古今事实
　　辅一人治
　　副贰三公大道化敬信天地之教以辅我一人之治【周官注】
　　聴狱棘下
　　成狱辞大司防听之于棘木之下注左九棘孤卿位焉【记王制】
　　公孤四命
　　公之孤四命以皮帛眡小国之君注九命上公得置孤一人【礼春官典命】
　　孤卿特揖
　　司士正朝仪之位孤卿特揖注特揖一一揖之【礼夏官】
　　孤东面
　　射人掌国之三公孤卿之位孤东靣【夏官】
　　东面北上
　　朝仪之位王南乡三公北靣东上孤东靣北上【礼司士】
　　张幕设案
　　孤卿有邦事则张幕设案【天官】
　　孤乘夏篆
　　服车五乘孤乘夏篆卿乘夏缦注谓夏篆五采画毂约也【春官】
</div>
    <div class="pagination">
<a href="古今事文类聚_page446.html">上一页</a><span>...</span><a href="古今事文类聚_page442.html">442</a><a href="古今事文类聚_page443.html">443</a><a href="古今事文类聚_page444.html">444</a><a href="古今事文类聚_page445.html">445</a><a href="古今事文类聚_page446.html">446</a><span class="current-page">447</span><a href="古今事文类聚_page448.html">448</a><a href="古今事文类聚_page449.html">449</a><a href="古今事文类聚_page450.html">450</a><a href="古今事文类聚_page451.html">451</a><a href="古今事文类聚_page452.html">452</a><span>...</span><a href="古今事文类聚_page448.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
