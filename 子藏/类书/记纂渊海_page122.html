<!DOCTYPE html>
<html>
<head>
    <meta charset="UTF-8">
    <title>记纂渊海 - 第 122 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 122 页/共 130 页</h1>
    <div class="content">　　本朝蓓蕾枝稍雪防干粉红腮额露春寒不禁烟雨轻欺着秪好亭台爱惜看偎栁傍桃斜欲坠等鸎期蝶猛成团京师巷陌新晴后卖得风流更一般【林和靖】姹然山杏开最早其余红白各自媒　何如艳风日独自占芳辰　得晴丹杏不胜红　杏花妍媚逞春酣【六一集】零露滋月蘂温风散晴葩春工了不睡连夜开此花芳心谁剪刻天质自清华恼客香无有弄妆影横斜　杏花飞帘散余春　天工剪刻为谁妍【东坡】天晴日暖笼紫烟镜里红妆独带酒江梅已尽桃李迟此时此花即吾友【山谷】垂杨一径紫苔封人语潇潇院落中独有杏花如唤客倚墙斜日数枝红【王介甫】未央宫里红杏羯鼓三声打开【陈去非】曽见干条撼雪时一暄曝出万余枝从今日日须来看看到红红白白时　红蓝纸细糁红苞紫玉森森走腻条【杨诚斋】
　　棃花
　　传记洛阳棃花时人多携酒其下曰为棃花洗妆或至买树【唐余録】九仙殿银井有棃花二株枝叶交结宫中呼为雌雄树【银銮记】梁绪棃花时折花簮之压损防檐至头不能举【祥云志】
　　集棃花白雪香　棃花千树雪【李白】洛阳城外清明节百花寥落棃花发今日相逢瘴海头共惊烂灿开正月闻道郭南千树雪欲将君去醉如何　棃花数株若矜夸【韩集】曲水飘香去不归棃花落尽成秋苑【李贺】玉容寂寞泪防杆棃花一枝春带雨　风寒露重湿棃花【白乐天】月黑见棃花【郑谷】棃花院落溶溶月【唐诗】满楼明月棃花白【温庭筠】
　　本朝日暖棃花催美酒　归去棃花禁籞残　此树生此处絶艳无人顾春风吹落复吹开山鸟飞来自飞去风轻绛雪樽前舞日暖繁香露下闻【六一集】棃花淡白栁深青栁絮飞时花满城惆怅东栏数株雪人生看得几清明　尚记棃花村依依闻暗香　共借棃花作寒食【东坡】剪剪轻风漠漠寒玉肌潇索粉香残一枝带雪墙头出不用行人着眼看　冷香销尽晩风吹黙黙无言对落晖【谢无逸】
　　樱桃花
　　集樱桃千万枝照耀如雪天王孙燕其下隔水疑神仙宿雾发清香初阳动暄妍妖姬满髻挿酒客折枝传【刘梦得】
　　本朝樱桃花发满晴柯不赌妖娆只赌多落尽江梅余半朶依前风韵合还他【杨诚斋】
　　海棠
　　传记明皇登沉香亭召太真妃子妃子时卯醉未醒命力士从侍儿扶掖而至妃子醉顔残妆鬓乱钗横不能再拜上皇笑曰此真海棠睡未足耳【杨妃外传】贾眈着百花谱以海棠为花中神仙【花木録】杜子美母名海棠故集中无海棠诗【诗话】黎举尝云欲令梅防海棠但恨不同时耳【金城记】
　　集萧飒海棠枝【李白】秾丽最宜新着雨妖娆全在欲开时朝醉暮吟看不足羡他蝴蝶宿深枝　浓淡芳春满
　　蜀乡半随风雨断鸎肠【郑谷】昔闻逰客话芳菲濯锦江头几万枝纵使许昌持健笔可怜终古愧幽姿　名园封殖几经春露蘂烟稍画不真【贾岛】海棠花在否侧卧卷帘看【韩偓】
　　本朝真宗御制后杂花十题以海棠为首赐近臣唱和　花木以海为名者悉从海外来　唯紫锦色者谓之海棠余悉棠棃花耳【沈丘海棠记】张冕赋蜀海棠诗云山木开千颗颗水林檎发一攅攅注云大约木林檎花初发皆与海棠相类若冕言则江西人正谓棠棃花耳按沈丘记其花五出初则极红如胭脂防防然及开则渐成缬晕至落则若宿妆淡粉审此则似林檎木二花者非真海棠明矣【复斋谩録】渊材尝恨海棠无香李丹受昌州倅以去家逺改鄂倅渊材曰昌佳郡也柰何弃之卒曰何以知其佳渊材曰海棠无香昌州海棠独香非佳郡乎【墨客挥犀】摇摇墙头花笑笑弄顔色荒凉众草中露此红灼皪【六一集】东风嫋嫋泛崇光香雾霏霏月转廊只恐夜深花睡去髙烧银烛照红妆　江城地瘴蕃草木只有此花苦幽独嫣然一笑竹篱间桃李漫山总麄俗也知造化有深意故遣佳人在空谷自然富贵出天姿不待金盘荐华屋朱唇得酒晕生脸翠袖卷纱红映肉林深雾暗晓光迟日暖风轻春睡足雨中有泪亦凄怆月下无人更清淑【东坡】海棠院里寻春色日炙嫣红满院香【山谷】靓妆浓淡蘂茸【吴中复】要使吴同蜀须看线海棠胭脂色欲滴紫蜡蔕何长【梅圣俞　江浙间有一种柔枝长蔕顔色浅红垂英向下谓之垂丝海棠】幽姿淑态防春晴梅借风流栁借轻剰种直教围野水半开长是近清明几经夜雨香犹在染尽胭脂画不成诗老无心为题拂至今惆怅似含情【刘屏山】乱英深浅色香气有无中【朱文公】落日争明那肯暮艳妆一出更无春　银烛不烧渠不睡稍头恰恰挂氷轮已折未开浑是韵乍浓还淡总由春　无波可照底须窥与栁争妍也学垂　不关残醉未醒松不为春愁懒散中自是新晴生睡思起来无力对东风　垂丝别是一风光谁道全输蜀海棠风搅玉皇红世界日烘青帝紫衣裳懒无气力仍春醉睡起精神欲晓妆举似老夫新句子看渠桃李敢承当【杨诚斋】
　　酴醿
　　传记棃举尝云牡丹酴醿幸为执友【金城记】
　　本朝琼林殿侧玉钩栏雪覆新花四月寒密影能容千客坐柔条何啻万龙盘注云琼林中宴殿中此花最盛【刘原父】酴醿不争春寂寞开较晩青蛟走玉骨羽盖翠幰不妆艳已絶无风香自逺　长忆故山寒食夜野酴醿发暗香来无分素手簮螺髻且折霜麸浸玉醅【东坡】汉宫娇额半涂黄入骨浓薫买女香日色渐迟风力细倚栏偷舞白霓裳　肌肤氷雪薫沉水百草千花莫比芳露湿何郎试汤饼日烘荀令炷炉香风流彻骨成春酒梦寐宜人入枕囊输与能诗王主簿瑶台影里据胡床　天遣酴醿玉作花紫揉锦色染金沙凭君着意樽前看便与春工立等差　沉水香笼白玉苗不湔沸苦无聊　名字因壶酒风流付枕帏　十年翠锦幄酴醿照金沙【山谷】青天映妙质白日照繁香影动春微透花寒韵更长【陈去非】平生为爱此香浓仰面常迎落絮风【韩持国】十万青条寒挂雨三千粉面笑临风莫将拟雪才情赋盖与观梅兴味同【刘屛山】酴醿珍重不浪开晩惟緑云防氷玉体薫山麝非一脐水洗银河费千斛滴成小蓓密于糁乱走长条柔可束醉眸须及月下来破鼻试从风处触　为怜压架十万枝小立傍边领新馥剩好语宠琼更掇清英酿醽醁【杨诚斋】
　　蔷薇
　　传记蔷薇一名蔷麻一名生棘一名蔷蘼其子名荣实【本草】
　　集不向东山久蔷薇几度花【李白】一丈红薇拥翠筠罗窻不识晓阶尘　蔷薇泣幽素翠带花钿小【李义山】似锦如霞色连春接夏开【刘禹锡】浓隂似怅红薇晩【温庭筠】晩红抹破胭脂颗夜雨催成蜀锦机【张祐】朶朶精神叶叶柔雨晴山拂醉人头石家锦障依然在寒倚东风夜不收【杜牧】袅袅长数寻青青不作林一茎独秀当庭心数枝分作满庭隂春日迟迟欲将半庭影玲玲正堪翫枝上娇莺不畏人叶底飞蛾自横乱秦家儿女爱芳菲画眉相唤采萎蕤髙处红须欲就手低边緑刺已牵衣【储光羲】
　　紫薇
　　集晓迎瑞露一枝新不占园中最上春桃李无言又何在向风偏笑艳阳人【杜牧】紫薇花对紫薇郎【白乐天详见中书舍人类】明丽碧天霞丰茸紫绶花香闻荀令宅艳入孝王家紫茸垂组绶金缕攅锋頴露溽暗传春风轻徐就影【刘梦得】一树浓姿独看来秋庭暮雨洗尘埃天涯地角同荣谢岂要移根上苑栽【李义山】
　　本朝虚白堂前合抱花秋风落日照横斜阅人此地知多少物化无涯生有涯　折得芳防两眼花题诗相报字倾斜箧中尚有丝纶句坐竟天光照海涯【东坡】禁中五月紫薇树阁后近闻新着花薄薄嫩肤搔鸟离离碎蘂剪城霞【梅圣俞】
　　朱槿
　　传记岭表朱槿茎叶皆如桑树南人谓之佛桑自二月开花至于仲冬方歇其花深红色则荳防红梅无以资其色矣【岭表録异】自正月迄十二月常开秋冬差小耳【岭南异物志】
　　本朝焰焰烧空红佛桑【东坡】朱槿移栽释梵中老僧非是爱花红朝开暮落浑闲事秪要人知色是空【僧绍隆】
　　木槿
　　经有女同居顔如舜华注云舜木槿也【诗】仲夏之月木槿荣【记】
　　传记汝阳王璡尝戴砑硝防打曲上自摘红槿花一朶置于防上【详见羯鼓类】
　　集飘零日及之萼注云日及槿也朝生暮落一名王蒸【刘禹锡伤性赋】
　　本朝槿艳繁开照日红　旭日暎生流辉槿艳明红顔易零落何异此花荣【六一集】
　　山茶
　　本朝叶厚有棱犀甲健花深少态鹤头丹　谁怜儿女花散火氷雪中掌中调丹砂染此鹤顶红　逰蜂掠尽粉丝黄落蘂犹收蜜露香待得春风几枝在年来杀菽有飞霜　山茶相对本谁栽细雨无人我独来説似与君浑不见烂红如火雪中开【东坡】
　　山丹
　　本朝堂前种山丹错落玛瑙盘　亭下佳人锦綉衣满身璎珞缀明玑晩香销歇无寻处花已飘零露已晞烟红露緑晩风香燕舞莺啼春日长谁道使君贫且老綉屏锦帐咽笙簧　盆里千枝锦被堆【东坡】春去无芳可得寻山丹最晩出云林沛然一色明罗袖金粉羣虫进寳簮花似鹿葱还耐久叶如芍药不多深青泥瓦斛移山蘤聊著书窻伴小吟【杨诚斋】
　　水仙
　　本朝早于桃李晩于梅氷雪肌肤姑射来明月寒霜中夜静素娥青女竞徘徊【刘贡父】水仙花木水仙栽灵种初应物外来碧玉簮长生洞府黄金杯重压银台【钱穆父】凌波仙子生尘袜水上轻盈歩防月是谁招此断肠魂种作寒花寄愁絶含香体素欲倾城山矾是弟梅是兄坐对真成被花恼出门一笑大江横　折送南园栗玉花并移香本到寒家何时持上玉宸殿乞与宫梅定等差得水能仙天与竒寒香寂寞动氷肌仙风道骨今谁
　　有淡扫娥眉簮一枝　借水开花自一竒氷沉为骨玉为肌暗香已压酴醿倒只比寒梅无好枝　钱塘昔闻水仙庙荆州今见水仙花暗香晴色撩诗句宜在林逋处士家　淤泥解作白莲藕粪壤能成黄玉花可惜国香天不管随縁流落小民家【山谷】仙人湘色裘缟衣以裼之青幌纷委地独立春风时【陈去非】纷敷翠羽帔温靓白玉相黄冠表独立淡然水仙妆弱植愧兰荪髙操摧氷霜湘君谢遗褋汉水羞捐珰【朱文公】薤叶葱根两不差萎蕤风味犹清嘉薄挼肪玉围金细浅染鹅黄剰素纱台琖元非千叶种丰容要是小莲花【诚斋自序云世以水仙为金琖银台盖单叶者至千叶水仙其中花片卷皱密蹇一片之中下轻黄而上淡白如染一截者与酒杯之状殊不相似如千叶者乃水仙云】
　　山矾
　　本朝江湖南野中有一种小白花木髙数尺春开极香野人号为郑花王荆公尝欲作郑花诗而陋其名予请名曰山矾野人采郑花叶以染黄必借矾而成色故名山矾海岸孤絶处补陀落伽山説者以为小白花山予疑即此山矾花尔不然何以观音老人坚坐不去耶诗曰北岭山矾取意开轻风正用此时来平生习气难料理爱着幽香未拟回又曰髙节亭边竹已空山矾独自倚春风二三名士开顔笑把断花光水不通【山谷集】唐人题唐昌观玉蘂花诗云一树珑松玉刻成飘廊防地色轻盈女冠衣觅香来处惟有堦前碎月明今杨花即玉蘂花鲁直又更名山矾杨汝士与白帖云唐昌以玉蘂少故见贵耳自来江南山有之则知杨花之为玉蘂断无疑矣【髙斋诗话】
　　栀子花
　　传记陶真白言栀子剪花六出刻房七道其花香甚相传即西域薝卜也【杂爼】
　　集栀子比众木人间诚未多于身色有用与道气伤和红取风霜实青看雨露柯无情移得汝贵在映江波【杜诗】色疑琼树倚香似玉宫来【刘梦得】
　　本朝白薝卜花即今山栀子花也东坡云薝卜花与雪花同六出似未极其趣按染栀子花六出虽香不浓郁山栀子花八出一株可香一园【山谷集】六花薝卜林间拂薝卜林中无别香【东坡】
　　刺桐
　　集猗猗小艳夹通衢晴日春风笑越姝只是红芳移不得刺桐屏障满中都【东陶】
　　莲花【荷附】
　　经隰有荷华　彼泽之陂有蒲与荷　有蒲菡萏【诗】子五沃之土生莲【管子】
　　史郑敬为新迁坊曹尝与同郡邓敬因折芰荷为坐以荷献肉瓠瓢盛酒言谈弥日【谢承后汉】元嘉二十二年天泉池乐逰苑池圃池生莲同榦【沈约宋书】又莲生建康额担湖一茎两华【宋记】东昏侯凿金莲花以贴地令潘妃行其上曰此歩歩生金莲花也【齐书】
　　传记荷芙蕖其茎茄其叶葭其本蔤其华菡萏其实莲其根藕其中菂菂中薏【尔雅】江东呼荷华为芙蓉【广雅】其华未发为菡萏已发为芙蕖【毛诗义疏】芙蓉一名荷华生池泽中一名泽芝一名水仙【古今注】茄芙蕖茎也荷芙蕖实也蓉芙蕖本也【说文】北及阪有紫荷万里中有寒荷霜下方香茂　汉昭帝逰栁池有芙蓉紫色大如斗花叶柔甘可食芬气闻十里之内【洞防记】又昭帝穿林池中植分枝荷一茎四叶日照而叶低防根名曰低光荷　灵帝引渠水以绕砌渠中植莲大如盖根长一丈其叶夜舒昼卷一茎有四莲丛名曰夜舒荷【拾遗録】华山顶有池池中生千叶莲花服之羽化【华山记】九疑山青涧中有黄色莲【神境记】麻姑得道处坛东南池中有红莲近忽变碧今有白矣【麻姑山记】南海有睡莲则花低入水【杂爼】泰始二年嘉莲一双生豫州澧湖【宋起居注】齐太和二年乌程县阁下生莲华【万嵗厯】佛图澄以鉢盛水烧香呪之须臾青莲华出【澄传】王敦在武昌铃下仪仗生莲华五六日而落説者曰易称枯杨生华何可久也今华生枯木敦终逆而身死【搜神记】唐太液池千叶白莲开明皇与妃子共赏指妃子曰何如此解语花耶【天宝遗事】元载芸辉堂前有池中有碧芙蓉香洁菡萏伟于常者暇日凭栏忽闻歌声其曲则玉树后庭花也载审聴之则芙蓉中也剖其花一无所见【杜阳编】马士良至炭谷湫岸才晓五色云自空降仙女在中水濵有金槌玉板连扣数下青莲涌出仙女取食之【广记】三堂使宅有钓仙池莲花香兼桃梅茰菊郡人传分香莲不论钱【三堂往事】房寿六月召客捣莲花制碧芳酒郑公慤避暑取大莲叶盛酒以簮刺叶令与柄通持
　　噏之号碧筒酒【鸡集】芬陀利华白莲华也优鉢罗花青莲华也波头摩花赤莲华也【佛书】饵洞之紫蕖【大洞真经】集怀芰荷以为衣兮集芙蓉以为裳　荷衣兮蕙蔕搴芙蓉兮木末　芙蓉始发杂芰荷些【楚辞】黄螺圎出垂蕤散舒缨以金牙防以素珠【张奂赋】其始荣也皦若夜光寻扶木其扬辉也晃若九日出旸谷芙蓉骞产菡萏星属县条垂珠丹茎茄緑【曹植赋】或擢茎以髙立似雕辇之翠盖或委波而布体拟连璧之攅防【潘尼赋】江南可采莲莲叶何田田【古诗】曲池何澹澹芙蓉蔽清凉荣华盛壮时见者谁不叹一朝光采落故人不回顔【傅歌】朱花冐緑池【曹植】菡萏溢金塘【文选】湘莲兮映渚【江淹赋】青荷盖緑水芙蓉发红鲜下有并根蔕上有同心莲【玉台咏】雨驶房红落晩芙蓉【江总】碧荷生幽泉朝日艳且鲜　荷花娇欲语愁杀荡舟人　荷花镜里香　渉江翫秋水爱此红蕖鲜攀荷弄其珠荡漾不成圆【李白】雨浥红蕖冉冉香　城边野池莲欲红　菱叶荷花争如拭　防溪荷叶叠青钱白种陆家莲　红腻小湖莲　水花晩色静　江莲
　　摇白羽　片片晩旗红　圆荷浮小叶　雨过乱红蕖【杜诗】太华峯头玉井莲开花十丈藕如船　曲江千顷波秋静平铺红蕖盖明镜　荷折碧圎倾　菡萏写红调【韩文】应为洛神波上袜至今莲蘂有芳尘　丹藕为谁开【温庭筠】都无色可并不奈此香荷　菡萏荐红衣　唯有緑荷红菡萏卷舒开合任天真此花此叶长相映翠减红衰愁杀人【李义山】泄香银槖破防露玉盘倾　花叶媚清涟【白乐天】白玉花开緑锦池【吴融】
　　本朝予独爱莲出淤泥而不染濯清涟而不夭中通外直不蔓不支香逺益清亭亭净植可逺观而不可防翫焉　莲花之君子者也【濓溪】披红衣而耀彩寄清流以托根　白玉菡萏吹髙秋　靓容新丽一何姝清池翠盖拥芙蓉　画盆围处花光合红袖来时酒令行　采本掇芳陂移根向玉池暗香滋白露翠色弄清漪　汉宫姊妹争新宠湘浦皇英望旧思天下从来无定色况将铅黛比天姿【咏双莲】池面风来纹艳艳波间露下叶田田谁家水上张青盖罩却红妆唱采莲【六一集】贪看翠盖拥红妆不觉湖边一夜霜　日日移床趂下风清香不尽思何穷　荷背风翻白莲腮雨退红　绕郭荷花一千顷谁知六月下塘春【东坡】水风荷气浮　红妆倚荷盖水镜写明蠲　荷花称意红　卜立近幽香心与晩色静　四顾山光接水光凭栏十里芰荷香清风明月无人管并作南来一味凉【山谷】藕花无数满汀洲【参寥】平池碧玉秋波莹緑云拥扇青油柄水宫仙女鬬新妆轻歩凌波踏明镜【张文潜】蕖仙初出没照日穉犹怯密排碧罗盖低护红玉颊馆之水晶宫环以琉璃堞珠明浮盘戏酒漾流杯晔青笔尖欲试緑笺皱还折【杨诚斋】
　　榴花
　　传记新罗多海石榴李徳裕言花中带海字者悉从海东来也【杂爼】崖州以石榴花香着瓮中经旬即成酒【郡国志】香炉峯头山石榴三月中作花色似石榴而小淡红敷紫萼辉可爱【庐山记】上发马嵬道傍见石榴爱之呼为瑞正树【杨妃外传】
　　集虎寅中而纎条结龙辰升而丹华繁其在晨也灼若旭日栖扶桑其在夕也爽若烛龙吐潜光【赋】逺而望之粲若螭贲被山阿迫而察之赫若龙辉耀緑波【庾鯈赋】脩条外畅萦榦内樛丹辉缀于朱房缃的防于红须煌煌炜炜熠耀委累似长离之栖邓林若瑚之映流水【潘岳赋】红须内艳頳牙外标似华灯之映翠幕若丹琼之侧碧瑶【张协赋】只为来时晩开花不及春【孔记】瑚映緑水未足比光辉【李白】五月榴花照眼明　可怜此地无车马颠倒青苔落绛英【韩集】几年对植爱芳丛冶艳朱顔竞不同从此休论春上事看成古木对衰翁【栁集】一朶佳人玉钗上秪疑烧却翠云鬟【杜牧】天芭妬石榴【温庭筠】何年安石国万里贡榴花迢递河源道因依汉使槎【元稹】
　　本朝荆公作内相时翰苑中有石榴一丛枝叶甚茂但只发一花荆公题云万緑丛中红一防动人春色不须多余每以不见全篇为恨【王直方夸话】红緑防缀如裙腰緑叶晓莺啼处密红芳初日照时繁【六一集】绛裙深树出幽菲【东坡】叶叶自相偶重重久更鲜流珠沾暑雨改色淡朝烟【后山】
　　葵花
　　传记荆葵一名茙葵一名芘芣花色夺目有红有白有赤但花异叶不殊也【古今注】
　　集流月照西园荣紫葵【陶渊明】
　　本朝葵花虽粲粲蔕浅不胜簮【东坡】红葵旌节花【子由】葵叶为谁倾太阳【后山】
　　蜀葵
　　传记菺茙葵也郭璞曰今蜀葵花似木槿【尔雅】
　　集惟兹珍草怀芬吐荣挺河渭之膏壤吸昴井之精绕铜雀而防植映昆明而罗生【虞系赋】
　　本朝眼前无柰蜀葵何浅紫深红数百窠能共牡丹争几许得人轻处秪縁多【陈标】弱质困夏水竒姿苏晩凉【东坡】低昂黄金杯照耀初日光檀心自成晕翠叶森有芒晨妆与午醉真态含隂阳君看此花枝自有风露香【山谷】
　　鹿葱
　　经焉得谖草言树之背【诗】
　　传记萱忘忧草也【説文】鹿葱宜男草也宜怀妊妇人佩之必生男【风土记】萱草一名紫萱又名忘忧草吴中书生谓之疗愁嵇康养生论云萱草忘忧【述异记】欲蠲人之忧则赠以紫棘一名忘忧欲蠲人之忿则赠以青裳一名合欢　嵇康种之舍前【古今注】
　　集猗猗令草生于中方华曰宜男号膺祯祥【傅元赋】宜男花者世有之久矣多植幽臯曲隰之地或华林圃非衡门蓬宇所宜树也荆楚之土号曰鹿葱根苗可以荐于爼世人多女欲求男者取此草服之尤良也【嵇含序】其叶四垂其跗六出亦曰宜男嘉名斯言【徐勉萱草赋】忘忧当树萱【李白】御案迷萱草　宜男谩作后庭草不似樱桃千子红【温庭筠】萱草含丹粉　春醉后堂萱【李义山】轻馥起孤萱【刘言】萱草生堂阶逰子行天涯慈亲倚堂前不见萱草花【聂夷中】
　　本朝我非儿女萱【郑诗注云萱草儿女花】萱草虽防花孤秀能自防亭亭乱叶中一一芳心挿【东坡】人心与草不相同安有树萱忧自释若言忧及此能忘乃是人心为物易【梅圣俞】
　　鸡冠
　　本朝神农记百卉五色味甘酸乃有秋花实全如鸡帻丹笼烟何耸耸泣露更团团　赤玉书留魏丹沙句诵韩诚能因物比谁谓入时难【梅圣俞】紫冠黄钿网丝窠【山谷】
　　金凤
　　本朝忆绕朱栏手自栽緑丛髙下几番开中庭雨过无人迹狼藉深红防緑苔九苞顔色春霞悴丹穴威仪秀气殚【六一集】
　　杜鹃【踯躅附】
　　传记润州鹤林寺杜鹃花髙丈余相传外国僧自天台鉢盂中以药养其根来种之【广记详见重阳记】南方花红赤惟踯躅为胜山谷间悉生二月发时照耀如火月余不歇【岭南异物志】
　　集山石榴一名山踯躅一名杜鹃花诗云杜鹃啼时花扑扑又云千房万叶一时新嫩紫殷红鲜麯尘泪痕浥损胭脂脸剪刀裁破红绡巾　山榴花发似红巾朱艳新妍不占春　一丛千朶压栏杆剪碎红绡却作团风袅舞腰香不尽露消妆脸泪新干　渐绽胭脂萼犹含琴轸房绛焰灯千炷红裙妓一行好差青鸟使封作百花王【白乐天】踯躅初开艳艳花【韩集】江风吹巧剪露绡花上千枝杜鹃血【温庭筠】
　　本朝物以稀见为珍不必异种也鹤林寺杜鹃乃今映山红又名红踯躅者在江东弥亘山野殆与榛莾相似而鹤林之花至以为外国僧鉢盂中所移上命三女下司之已逾百年终归阆苑是不特土俗罕见虽神仙亦不识也王建宫词云大仪前日暖房来嘱向昭阳乞药栽敕赐一窠红踯躅谢因未了奏花开其重如此盖宫禁中亦鲜云【容斋随笔】南漪杜鹃天下无披香殿上红氍毹鹤林兵火真一梦不归阆苑归西湖　枫林翠壁楚江边踯躅千层不忍看【东坡】
　　瑞香
　　本朝厌从年少追新赏闲对宫花识旧香　幽香结浅紫来自孤云岑骨香不自知色浅意殊深移栽青莲宇遂冠薝卜林结为楚臣佩散落天女襟【东坡】闻道仙花玉蘂红别留春色在壶中瑶台若见飞琼面不与人间梦寐同【李太白】香密缀红糁宝薫羃宫罗　为君泛作锦薫笼【陈子昂】碧团栾里笋成束紫蓓蕾中香满襟别派近传庐阜顶孤芳元是洞庭心　织锦天孙矮作机紫茸翻了白花枝更将沉水浓薫却日淡风防欲午时　谁将玉胆蔷薇水新濯琼肤锦綉禅　同花异叶株株异一种栾枝节节栾【诚斋】
　　含笑
　　本朝涓涓泣露紫含笑　而今只有花含笑笑道秦皇欲学仙【东坡】大笑何如小笑香紫花争似白花妆不知自笑还相笑杀笑人来断杀肠【诚斋】
　　茉莉
　　本朝灵种传闻出越裳何人提挈上蛮航他年我若修花史列作人间第一香　应是仙娥燕归去醉来遗下玉搔头【江奎】翠叶光如沃氷葩淡不妆【刘屏山】密叶低层幄氷防乱玉英不因秋露湿谁识此香清【朱文公】
　　长春
　　本朝长春如稚女飘摇倚轻絮卯酒晕玉颊红绡卷生衣　幽芳本长春暂瘁如蚀月且将付造物未易料枯枿也知宿根深更将紫荀出乘时出婉娩为我暖栗烈聊将玉蘂新挿向纶巾折【东坡】
　　夜合
　　传记合欢夜合花也人间多植庭除间一名合昏其叶至昏即合【本草】
　　集合欢尚知时鸳鸯不独宿【杜诗】红开杪秋日翠合欲昏天白露滴不死凉风吹更鲜【白乐天】
　　玉簮
　　集宴罢瑶池阿母家飞琼扶上紫云车玉簮坠地无人拾化作东南第一花【古诗】
　　金钱
　　传记梁时荆州掾属双陆赌金钱钱尽以金钱花相足鱼谓得花胜得钱【杂爼互见双陆类】
　　集名贵已居三品上价髙仍在五铢先春来买断深红色烧得人心似火燃【石矾】
　　金沙
　　本朝海棠开后数金沙髙架层层吐绛葩咫尺西城无力到不知谁赏魏家花【王介甫】
　　金灯
　　集兰膏爇处心犹浅银烛烧残焰不馨好向书生牕畔种免教辛苦更囊萤【李义山】
　　岩桂
　　子月中有桂树【淮南子】
　　史郄诜犹桂林之一枝【晋书详见贤良类】垂拱四年三月雨桂子于台州【唐书】
</div>
    <div class="pagination">
<a href="记纂渊海_page121.html">上一页</a><span>...</span><a href="记纂渊海_page117.html">117</a><a href="记纂渊海_page118.html">118</a><a href="记纂渊海_page119.html">119</a><a href="记纂渊海_page120.html">120</a><a href="记纂渊海_page121.html">121</a><span class="current-page">122</span><a href="记纂渊海_page123.html">123</a><a href="记纂渊海_page124.html">124</a><a href="记纂渊海_page125.html">125</a><a href="记纂渊海_page126.html">126</a><a href="记纂渊海_page127.html">127</a><span>...</span><a href="记纂渊海_page123.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
