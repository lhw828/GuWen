<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 373 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 373 页/共 485 页</h1>
    <div class="content">　　耻为呈身
　　皇祐中诏中丞孙抃举御史抃举呉中复或曰公平生不识中复何由知之抃曰昔人耻为呈身御史今我岂求识靣台官遂除殿中侍御史
　　竝为言事
　　庆厯五年殿中侍御史梅挚监察御史李京竝为言事御史唐制御史不专言职故天禧始置言事御史六贠其后乆不除至是始除之【防要】
　　辛辣不患
　　殿中为萝卜亦曰生姜虽辣而不为患【贾言忠本章】
　　强御不畏
　　宋绍兴三十一年杜莘老为殿中侍御史入见上曰知卿不畏强御故有此授自是用卿矣【系年録】
　　弹一十八章
　　吕诲字献可端之孙也召为殿中侍御史弹劾无所避公主夜扣禁门劾奏公王阁官者窜逐之弹枢宻使宋庠不称具瞻之望陈升之为枢宻副使诲与唐介赵抃论升之交结中人不可大用章十八上卒与升之俱罢
　　劾罢监司
　　殿中侍御史常同为御史不数月劾罢监司不才者二十有三人中外耸然【中兴系年録】
　　论宰相回佞
　　何剡字圣从为监察御史迁殿中擢御史知杂上疏论宰相陈执中寡学术参知政事丁度轻脱夏竦回佞皆不恊人望亲从官谋为不轨窃发寝殿而连日贼未得内臣杨懐敏倚夏竦冀免失职之过剡劾其罪章累上懐敏遂斥去【事畧】
　　言大臣奸邪
　　汪彻字明逺为殿中侍御史上言昔庆厯初京师一日无云而雷仁宗以天变如此由夏竦奸邪亟命黜之前日无云而雷人情骇异其变盖在大臣【言行録】
　　十年将相
　　河东缺漕使章郇公言文彦愽者有称吕许公者曰可召来靣询之召至堂上许公不交一谈但睥睨不已郇公因言河东事曰彦乡里无所不知及退许公叹曰此大有福人何所任用不可遂自殿中侍御史差委不出十年出将入相【言行録】
　　四其御史
　　郭覇为左台殿中侍御史则天召见覇自陈忠鲠云徃年征徐敬业臣愿抽其筋食其肉饮其血絶其髓则天悦故拜为左台侍御史
　　古今文集
　　杂著
　　辞免殿中侍御史申省状　　洪咨防
　　涣敭异渥震惕危窃惟柱后惠文之官尤重殿中执法之选职修明于国是用整肃于朝纲粤从琴瑟之更张类多矛盾之竝立邉帅之或和或战正值两强廷臣之孰是孰非必求一胜决治乱安危之势观抑进退之机畴副台端盍论时望如某者误蒙搜防滥厠紏防谓车当主于可行何人心之扰扰而舟必免于偏重乃王道之平平方包不称之羞忽冒非常之擢周旋乌府供奉赤墀纯仁之内出姓名固誓图于美报唐介之愿觧言职正恐负于隆知欲望朝廷特赐敷奏光摩日月别求防龙接武之英威厉风霜庶折豺狼当道之气古诗
　　入奏行　　　　　　　　　杜甫
　　窦侍御骥之子鳯之雏年未三十忠义俱骨鲠絶代无炯如一段清氷出万壑置在迎风寒露之玉壶蔗浆归厨金盌冻洗涤烦热足以宁君躯政用踈通合典则戚聫豪贵眈文儒兵革未息人未苏天子亦念西南隅吐蕃凭陵气颇麄窦氏检察应时须运粮绳桥壮士喜斩木火井穷猿呼八州刺史思一战三城守邉却可图此行入奏计未小宻奉圣防恩宜殊綉衣春当霄汉立防服日向庭闱趋省郎京尹必俯拾江花未落还成都肯访浣花老翁无为君酤酒满眼酤与奴白饭马青蒭
　　监察御史
　　歴代防革秦有监御史掌监部汉惠帝六年相国奏遣御史监二部监者二嵗更常以十一月奏事十二月还监其后州置监御史宣帝遣御史察计簿不实者监察之名兼取于此东晋武帝太元中置检校御史知行马外事【沈约宋书曰古司校尉知行马外事晋江左罢司置检校专掌行马外事晋书曰初以呉昆之为此官】宋齐梁陈并置后魏北齐复置十二人隋改检校御史为监察御史盖取秦监御史之义以名之凡十二人炀帝増置十六人唐武徳初置八人贞观二十二年加二人又置监察御史里行以马周为之自此便以为官之名宋御史多出外任风宪之职以他官领之太平兴国三年诏本司自荐属官俾正名举职天禧元年诏别置御史六员不兼他职月须一员奏事有急务听非时入对以殿中丞刘平为监察御史用新诏也嘉禧四年中丞韩绛请置里行从之熈寕三年除秀州军事推官李定权监察御史里行用选人为御史自定始也宋敏求缴词头云去嵗骤用京官今又幕职官便升朝着峻处紏防之地臣恐未厌众议五年诏秘书殿中内侍省不六察如有违慢委言事御史弹奏七年大正官名以言事官为殿中侍御史六察官为监察御史掌吏户礼兵刑工之事在京百司而察其缪误八年诏监察御史兼言事殿中侍御史兼察事徽宗时如璧雍大成府等学太官局翰林仪鸾司东西上阁门客省引进四方馆皆不台察崇宁间大臣欲其便已而南台御史亦有不言事者自大观臣僚申请而殿中六尚璧雍大成府等学太官局翰林仪鸾司皆六察自余应求有言而东西上阁门客省引进四方馆复御史自胡舜陟申请而本台始増入御史言事之文乾道二年诏自今非曽经两任县令不得除监察御史着为条令元御史台置监察御史又置曲事
　　羣书要语绣衣始拜珥笔升朝台阁以之生风豪贵由之敛手【陈子昻集】冠惠文冠察行马外事【梦得集】俾冠惠文徃专刺督【曲阜傅楫制】
　　古今事实
　　台有三院
　　唐御史台有三院三曰察院监察御史焉
　　院有六察
　　唐监察御史有六其一察官人善恶其二察户口流散帐籍隐没赋役不均其三察农桑不勤仓廪耗减其四察妖贼盗不事生业为私蠧害其五察徳行孝悌茂材异等藏噐晦迹应时用者其六察黠吏豪宗兼并纵暴负弱寃苦不能自申者
　　亦曰兰台
　　晋孝武置检校御史掌行马外事亦兰台之职
　　谓之松防
　　察院诸防各有地名防昌初监察御史郑路所葺礼察防谓之松防南有古松也
　　张胆报国
　　韦思谦为监察劾褚遂良及相出之或吊之荅曰大丈夫当正色之地必明目张胆以报国恩终不能为碌碌之臣保妻子耳
　　随仗入阁
　　唐监察御史职知朝堂正门无籍非因奏事不得入至殿庭在栖鳯阁南视殿中侍御史以上从观象门出若从天降至开元七年勑竝随仗入阁
　　决狱乃雨
　　顔真卿字清臣为监察御史五原有寃狱乆不决真卿至辨之天方旱狱决乃雨郡人呼为御史雨
　　受命息风
　　唐陆方元为监察御史则天使安辑岭外将渉风涛甚狂舟人不敢举防方元曰我受命无私神岂害我遽命济而风息
　　夜加二阶
　　韩思彦为监察御史昌言当世得失高宗夜召加二阶
　　时号四其
　　郭覇自陈讨徐敬业臣誓抽其筋食其肉饮其血絶其髓武后大悦授监察御史时号四其御史
　　劾京兆尹
　　徳宗即位之初侍御史朱敖请复旧制置朱衣豸冠于内廊有犯者御史则以弹举上许之建中元年监察御史张着冠豸冠劾京兆尹兼御史中丞严郢于紫防殿削郢御史中丞而着赐绯鱼袋自是日悬衣冠于宣政之左廊
　　劾节度使
　　元稹拜监察按狱东川因劾奏节度使严砺违诏过赋凡十余年
　　劾背阙坐
　　李勉拜监察御史属朝廷右武勲臣恃宠多不知礼大将管崇嗣于行在朝堂背阙而坐勉劾之肃宗叹曰吾有李勉始知朝廷尊矣【本】
　　諌犯法死
　　唐李素立武徳初为监察御史时有犯法不至死高祖特令杀而素立諌曰三尺之法与天下共之一法动摇则无所措手足臣忝法司不敢奉防帝乃从之【分纪】
　　諌市舶利
　　元宗有贾人言市舶利上命监察御史杨范臣徃求之范臣奏曰御史天子耳目之官必有军国大事臣虽冒触炎瘴死不敢辞此特贾人惑求媚无益圣徳上慰谕而罢
　　论乐工爵
　　马周客中郎将常何家为何条二十余事皆当世所切太宗恠问何何曰此非臣所能家客敎臣言之客忠孝人也帝即召之未至遣使四辈趣及见与语大悦拜监察御史乃上疏论王长通白明逹本乐工今超受高爵与外廷朝防鸣玉曳履臣窃耻之帝善其言【本传】
　　不乐检局
　　柳浑召拜监察御史台僚以仪矩相防而放旷不乐检局乃求补外宰相惜其才【唐本传】
　　不乐滋味
　　韦表防擢进士授监察御史不乐曰爵禄譬滋味也人皆欲之吾年五十拭镜防白冒游少年间取一班一级不见其味也将为松菊主人不愧陶渊明云
　　上林栖乌【见诗话】
　　中滩鸂鶒
　　河南伊阙县前每僚佐有入台者即水中滩出石砾金砂清澈可爱牛僧孺为尉一日报滩出县僚共观之有老吏曰此必分司御史若是西台当有一双鸂鶒僧孺因举杯祝曰既成有滩何惜鸂鶒言讫一双鸂鶒飞下滩中不旬日僧孺拜察院【剧谈】
　　兄弟竝居
　　杨假杨收竝遗直之子假自浙西观察判官入为监察御史收亦自西川入为监察御史兄弟竝居宪府特为新例
　　兄弟代为
　　韦贯之始为监察御史举其弟纁自代及为右补缺纁代为御史议者不谓之私【并本传】
　　戬争新法
　　张戬字天祺除监察御史争新法章数十上最后言今大恶未去横敛未除不正之司尚存无名之使方扰又诣中书争之王安石以扇掩面而笑戬曰戬之狂直宜为参政所笑天下之人笑参政亦不少矣【渊源録】
　　咏裂麻制
　　鞠咏为监察御史言钱惟演与丁谓交结不赴亳州图入相谓人曰若相惟演当取麻制裂之【国史本】
　　趣装就职
　　刘忠肃公挚除监察御史欣然就职语家人曰趣装无为安居计未及陛对首上疏论事【刘元成集】
　　劾奏犯令
　　刘庠字希道除监察御史里行奉震库失盗庠劾奏近侍领皇城司者初禁销金李珣犯令庠言法行当自贵近始英宗曰朕岂私一李珣邪珣乃仁宗外家若行之天下谓何【同上】
　　乞治内降
　　傅尧俞为监察御史里行朱晦子頴士求内降监汳口镇而都水监复荐之公言宻院既不治頴士求内降罪而都水又安知其可任而举之上下相结迭相阿狥其盗名噐将不但一汳口镇而已乃罢頴士权幸惮焉【言行録】
　　乞罢常平
　　张戬召为监察御史里行每进对必陈古道引大体不举苛细论王安石变法非是乞罢条例司及追还常平使者【东都事畧】
　　諌造宫殿
　　唐李善感为监察御史里行永淳初造奉天宫于嵩阳县又于蓝田造万全宫善感极諌时人以此称之【分纪】
　　諌出逸游
　　杨虞卿为监察穆宗初立多出逸游荒恣上疏切諌帝令宰臣云虞卿所上议切諌可览后宰臣令狐楚因以纳諌为贺
　　叹为得体
　　明道先生为御史时权里行神宗召对问所以为御史对曰使臣拾遗补缺裨賛朝廷则可使臣掇拾臣下短长以沽直名则不能神宗叹赏以为得御史体
　　期以大用
　　明道先生权监察御史里行神宗素知先生从容咨访比二三见遂期以大用每将退必曰频求对来欲常相见尔【程伊川文集】
　　言纪纲五事
　　吕大防字防仲除监察御史里行首言纪纲赏罚之际未厌四方之望者有五
　　陈利病十事
　　彭汝砺字噐资权监察御史里行公在言职非唐虞三代不论初对上十事陈得失利病多人所难言者【言行録】
　　极论宫市
　　韩愈操守坚正鲠言无所忌迁监察御史上疏极论宫市徳宗怒贬山阳令
　　极论权嬖
</div>
    <div class="pagination">
<a href="古今事文类聚_page372.html">上一页</a><span>...</span><a href="古今事文类聚_page368.html">368</a><a href="古今事文类聚_page369.html">369</a><a href="古今事文类聚_page370.html">370</a><a href="古今事文类聚_page371.html">371</a><a href="古今事文类聚_page372.html">372</a><span class="current-page">373</span><a href="古今事文类聚_page374.html">374</a><a href="古今事文类聚_page375.html">375</a><a href="古今事文类聚_page376.html">376</a><a href="古今事文类聚_page377.html">377</a><a href="古今事文类聚_page378.html">378</a><span>...</span><a href="古今事文类聚_page374.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
