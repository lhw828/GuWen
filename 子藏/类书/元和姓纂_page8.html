<!DOCTYPE html>
<html>
<head>
    <meta charset="UTF-8">
    <title>元和姓纂 - 第 8 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 8 页/共 45 页</h1>
    <div class="content">　　逢门
　　汉古今人表有逢门子豹艺文志有逢门子着兵法
　　封贝
　　徐偃王子食邑封贝因氏焉今临川有此姓
　　封父
　　夏殷国名也郑有封父弥真为大夫
　　封人
　　古封畿之軄为氏
　　龙邱
　　风俗通吴郡汉时博士龙邱长
　　雍人
　　周礼雍人以官为氏鲁有雍人髙檀见左传
　　共叔
　　郑武公子共叔段之后
　　四江
　　江
　　嬴姓颛顼元孙伯益之后爵封于江陵为楚所灭以国为氏
　　济阳考城　后汉有太常轑阳徳其先居陈留圉县汉分陈留为济阳因居考城为着姓徳十代孙蕤晋谯郡太守亢父男生湛侍中吏部尚书湛生恁恁生斆齐都尚书斆生蒨葺蒨梁光禄大夫生经【案陈书江防传揔父紑此作经误】经生揔陈尚书令揔生溢溥漼溢陈太子中庶子唐泸州合江令溥陈太子舎人唐宏农丞漼唐隋州司马葺梁吏部侍郎孙伯琳西城令齐左仆射伯琳生祐弟【案江祏济阳考城人祖遵宁参军父徳麟司徒右长史祏弟祀晋安王镇北长史祀弟禧祏子皆见南史与此不合弟字下疑有脱文】齐侍中户部尚书谧梁吏部尚书左仆射卫将军临沮伯江淹度支尚书江革子孙并无闻【案江淹父康之南沙令江革祖齐之宋都水使者尚书金部郎父柔之齐尚书仓部郎革子徳藻陈秘书监徳藻子椿尚书右丞徳藻弟从简司徒从事中郎从简子兼以孝行闻皆济阳考城人】
　　赵国邯郸　汉有水衡都尉江充
　　齐郡临淄　后汉谏议大夫江革
　　鄠县　唐起居郎江融撰九州设险图
　　汝隂　唐万州刺史子建世居颍川
　　庞
　　周文王子毕公髙之后封于庞乡因氏焉魏有庞涓赵有庞焕
　　南安　今颍川后魏有将军厐树战死夏侯道迁传状称又居邺郡生景亮以父功封襄邑男六代孙茂隋王记室生仲恽唐左武大将军濮国肃公生同善同福同本同善右金吾大将军生敬嗣都水使者同福饶州刺史生承宗承训承宗右金吾大将军宗正卿南安侯生景昭景乔景劄景良景髙景髙生范湖州刺史景劄虢州刺史生説今蓬州刺史同本洛州刺史左千牛卫将军景昭生严中书舎人京兆　状云本望南安汉太尉厐参后今居京兆后魏直阁将军厐伯元孙玉唐左武将军越州都督生廊职方郎中玉弟琳陇州刺史
　　代郡　状云本南安人后魏定州刺史比阳公庞雅生风风生晃隋原州总管比阳公生相夀右监门将军安宜公孙贞素易州刺史右屯田将军
　　河东　状云庞涓之后汉庞俭掘井得钱者
　　北海　燕慕容以北海庞美为股肱
　　涳
　　出何承天纂要苦江女江二反
　　双
　　颛顼之后封于城【案通志作双城】因以命氏
　　天水　状云后魏有梁州刺史叠水公双上洛因家天水生弥周河州刺史平梁公弥周生阳唐右武卫大将军定相二州总管杭州刺史阳生万宏万夀东都白马县　唐瀛莒二州刺史双子符
　　逄
　　夏殷诸侯有逄公伯陵封齐土其后子孙氏焉左传齐大夫有逄丑父
　　北海　汉有大仆射逄信后赵秦州刺史碧唐中书舎人逄宏敏状云其后也




　　元和姓纂卷一
<子部,类书类,元和姓纂>
　　钦定四库全书
　　元和姓纂卷二【上平声支韵至虞韵】　　唐　林寳　撰五支
　　支
　　姓苑云人姓
　　琅琊　姓苑云今琅琊有支氏
　　西域　石赵司空支雄传云其先月支人也晋有髙僧支遁字道林天竺人
　　随
　　周同姓国也又杜伯曾孙晋大夫食采于随邑亦曰随防汉有博士随何又有扶风随蕃
　　枝
　　楚大夫枝如子躬之后或姓枝如氏【案通志谓晋栾枝或秦公孙枝之后以名为氏者若枝如子躬其后自为枝如氏】
　　赵郡邯郸　为郡着姓汉有符节令宏字盂十一代孙固迈生逸燕易州刺史昌黎公生镇后魏为七兵尚书曾孙爕生仲让北齐国子祭酒仲让生彦通滑州别驾
　　义安　后魏有枝雅
　　濮阳　唐考功郎中枝逸文
　　马邑　后魏有枝夸
　　皮
　　风俗通卿士樊仲皮之后皮氏汉有谏议大夫皮究下邳　后汉上计掾秦嘉集叙皮仲固撰晋有尚书郎皮谌宋武康令皮年并下邳人王僧孺百家谱云茍昭娶下邳皮仁之女后魏有皮豹子隋书旭州刺史皮子信今大理司直遐叔南昌人
　　妫【音规】
　　世本帝舜之后舜生沩汭子孙氏焉汉有妫皓后改为姚氏文士传有妫览
　　竒
　　见姓苑云伯竒之后以王父字为氏一曰鲁昭公子竒之后汉书南郡太守竒昆
　　河南　后魏官氏志竒斤氏改为竒
　　羲
　　羲和尧掌天地之官子孙氏焉
　　戏
　　伏羲之后子孙氏焉
　　仪
　　衞大夫仪封人见论语大夫仪楚
　　西河　汉有仪长孺
　　骊
　　左传骊戎国之后在应昭县【案应昭唐志作昭应古新丰县唐改名昭应宋大中祥符中改临潼县东有骊戎故城】
　　卑
　　卑耳国人之后或云鲜卑众类汉有北平太守卑躬河间人
　　雁门　后汉太尉掾卑厘又魏志公孙度将有卑术
　　訾
　　风俗通帝喾妃訾娵氏女姓苑云今齐人汉书汉功臣表有楼虚侯訾顺
　　斯
　　姓苑云呉人呉志郯县吏斯从也
　　东阳　南齐书东阳郡有斯氏
　　弥
　　史记衞公孙弥子瑕以王父字为氏三辅决録云王莽时弥强
　　新丰　汉末新丰人中叔见决録
　　猗【音伊】
　　史记猗顿鲁国富人
　　河东猗氏　猗顿自鲁居之
　　驰
　　见姓苑驰湛驰灶
　　宣城　姓苑云今宣城有驰氏
　　池
　　以所居为姓汉有中牟令池瑗魏有城门侯池仲鱼
　　眭
　　赵大夫食采眭邑因以为氏【按眭宏见汉书眭固见魏志睦夸见北史】
　　蕃【音皮】
　　其先出自鲁大夫食邑于蕃因以为氏后汉党锢传有蕃向【按广韵蕃无皮音惟集韵音皮考左传疏引鲁国地理志曰番读如藩屏之藩言鲁国南藩也汝南陈子防为鲁相子防者藩之子也国人避讳遂改皮音又白褒鲁国记同今附入支韵】
　　弥且
　　后秦冠军大将军弥且婆独辽东侯弥且髙地立节将军弥且成后魏末都督弥且元进夏州酋望也唐右领军将军延州刺史
　　戏阳
　　英贤传曰秦穆公时有戏阳伯乐善相马汉有侍御史戏阳放
　　差师
</div>
    <div class="pagination">
<a href="元和姓纂_page7.html">上一页</a><span>...</span><a href="元和姓纂_page3.html">3</a><a href="元和姓纂_page4.html">4</a><a href="元和姓纂_page5.html">5</a><a href="元和姓纂_page6.html">6</a><a href="元和姓纂_page7.html">7</a><span class="current-page">8</span><a href="元和姓纂_page9.html">9</a><a href="元和姓纂_page10.html">10</a><a href="元和姓纂_page11.html">11</a><a href="元和姓纂_page12.html">12</a><a href="元和姓纂_page13.html">13</a><span>...</span><a href="元和姓纂_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
