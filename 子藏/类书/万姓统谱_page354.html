<!DOCTYPE html>
<html>
<head>
    <meta charset="UTF-8">
    <title>万姓统谱 - 第 354 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 354 页/共 403 页</h1>
    <div class="content">
　　万姓统谱卷一百二十三
　　钦定四库全书
　　万姓统谱卷一百二十四　明　淩迪知　入声
　　十五合
　　盖【汝南商音又望出渔阳洛阳音盍】
　　【汉】盖延【字巨卿渔阳要阳人始与吴汉归光武拜虎牙将军从平河北有功累封安平侯自是防击攻
　　战皆捷增封定食侯万戸卒图形云台】
　　盖寛饶【字次公魏郡人性刚直初以明经为郡文学以孝廉为郎举方正对防髙第迁谏议大夫
　　奉公守法不避权要终司校尉】
　　盖公【胶西人善治黄老言曹参为齐相使人召问之对曰治道贵清静而民自定推此类具言之参
　　用其言齐国大治】
　　盖【建武时为徐州刺史尝授尚书古文于汝南凤阳】
　　盖勲【字元固炖煌人初举孝廉为汉阳长史后领汉阳太守时人饥相渔食勳谷廪之存活者千余人拜讨虏校尉及董卓废少帝自公卿以下莫不卑下于卓唯勲长揖争礼】
　　【南北】盖【着朱崖传二卷】
　　【唐】盖文达【字文逹冀州人慱渉前载尤明春秋三家太宗时与十八学士之列其宗人文懿亦以儒
　　学称时号二盖文懿官至国子助教】
　　盖椿【字寿之其先上党人五季之乱徙居临漳值歳饥采野豆贸米以奉母兄及乱定乃率妻子剪
　　茅树宇垦田植桑营为世业时元好问杜仁杰曹昶张文举皆与之防】
　　【五代】盖上行【守蘓州】
　　盖寓【李克用大将】
　　【宋】盖稠【宣和六年知临州】
　　盖泾【开封人戸部侍郎】
　　盖源
　　盖沂
　　盖防【大名人俱登科】
　　盖传【兖州人】
　　【金】盖时敏【字志学临清人金末兵乱人多逃窜时敏生逾月父母逃急啼不止弃之东郭外草中兵退十九日涕泣寻而瘗之见其神色明润木叶覆庇其身乳之草惊兎走口尚有乳汁方知兎乳及长常以积善为务其居家好施予年老如童一日无疾召集亲朋摄衣冠危坐取笔书偈云七十五年人间住强忍临清是乡故来亦不知何处来去亦不知何处去回首之时一事无但留三寸西村墓子孙必欲问行踪万里春风独自歩挥笔端坐而逝葬之日羣鹤百余盘其上葬毕始散】
　　【元】盖苖【字耘夫元城人性孝友学术淳正延祐间进士授单州判官累迁至陜西行台御史中丞卒赠魏国公谥文献苖平居恂恂谦谨及遇事张目敢言虽经剉折无少回挠有古遗直之风】
　　【明】盖恒弼【洪武初道州同知时变乱之余郡民多流徙外境闻恒弼廉明寛恕咸归焉民以宁谧百
　　废具举秩满陞本府知州】
　　盖天麟【洪武三年知兴化府时天下初混一天麟既定郡邑公署重新庙学乃更政事变风俗功
　　泽在人至于今未泯】
　　盖霖【孟县人洪武初任礼部主事以事系狱父伏阙陈情上宥之】
　　盖仲良【嘉祥人洪武中以人材任御史】
　　盖彦复【利津人永乐中德安知县】
　　盖缓【绛州人正统间知白水有善政】
　　盖华【安东人景泰举人】
　　【隆庆庚午科举人盖国士永年县人万厯间伏羌知县盖泉达德州卫人】
　　合【子姓宋向戌食采于合出慿调】
　　【周】合左师【宋大夫】
　　【明】合举【大同人宣德中任　泽知县】
　　合通【应州人天顺举人】
　　合辄【寿州人成化贡士】
　　合澄【应州人治举人】
　　合鸾【应州人正德中山东防隂知县】
　　沓【官氏志沓卢氏改为沓氏】
　　【南北】沓龙超【性尚义侠少为里所重永熙中梁将樊文炽来冦益州刺史傅和孤城固守龙超每出战辄破之时攻围既乆粮矢方尽刺史遣龙超夜出请援于汉中为文炽所得许以封爵使告城中曰外无援军宜早降乃置龙超于攻楼上龙超乃告刺史曰援军数万近在大塞文炽大怒火炙杀之至死词气不挠】
　　纳【见姓苑又风俗通云亦姓】
　　【明】纳台【阙　人永乐中任常德卫千戸】
　　盍【见姓苑】
　　【宋】盍着【嘉祐七年以殿中丞知常熟县事】
　　阖【见姓苑】
　　【明】阖谨【蘓州卫人成化举人任知县】
　　阖胜先【随州人治中任御史】
　　阖英【随州人治中任知县】
　　塔
　　【元】塔海【庐州路总管时飞蝗北来民忧之海祷于天蝗引去亦有堕水死者人皆以为异民乏食开廪
　　减直俾民籴之所活甚众】
　　郃【官氏志莫干氏改为郃氏焉】
　　防【古盍字见纂要】
　　防【古阖字见纂要】
　　颌【遂人之族左传有此姓】
　　荅【见姓苑】
　　十六叶
　　叶【南阳羽音风俗通沈尹戌生诸梁字子髙食采于叶因氏焉周】叶公【见论语】
　　【三国】叶雄【吴都尉】
　　【晋】叶谭【零陵人清简有节操至洛阳举孝廉王济谓谭曰君吴楚之人也亡国之余有何秀异而应斯举谭曰君不闻明珠大贝生于江海之濵乎武子无以对后除郎中拜太子舍人迁秘书监】
　　叶子韶【建昌人有道术辟谷服气尝独居忽有一白衣人言君道德臻备仙籍褒升当在人间役
　　使鬼神其后能立致风雨驱雷电救人疾疫其应如响不知所终云】
　　【唐】叶京【字垂孙建安人工词赋咸通中举进士为太常愽士州人登第自京始】
　　叶法喜【处州人明皇赠诗云清溪道士人不识上天下天鹤一只洞门深鎻碧窻寒滴露研硃防
　　周易今处州有防易亭授银青光禄大夫封越国公】
　　叶颢【建州刺史武德初郡有妖贼作乱颢婴城捍贼城陷不屈而死郡人立庙祀之】
　　叶法善【抚州人传隂阳卜筮符呪之术开元八年卒年一百七歳】
　　叶一源【字九江松阳人幼有志操能诗书习骑射见唐髙祖克长安一源兵千余间道趋太原髙祖使典机贞观十三年从太宗征髙丽单骑陷虏斩首二十余级身中流矢驰归而卒事闻追諡武义侯】
　　【五代】叶温琪【宋州下邑人梁末帝时累以战功为棣州刺史时州苦河水为患温琪徙新州以避之民
　　赖其利】
　　叶翘【宣徽使愽雅正直为周王帅】
　　【宋】叶参【乌程人宋初州人业儒者寡参卓然自立咸平中登第累官兵部郎中出守乡郡子清臣】叶清臣【字道卿参之子天圣初进士仕为两浙转运副使防太湖盘龙滙沪渎港入于海民赖其利累迁翰林学士三司使知河阳为人爽迈数言天下事皆当时可施行者有集百余卷】
　　叶虞仲【玉山人通判江州持身甚廉殴阳修尝与书徃来其邦人有解官归者遽斥田数十顷以
　　夸虞仲虞仲笑曰吾贫甚不能办此请以二十五柜书当之】
　　叶齐【字思可建阳人端拱初进士第一为舘陶令会契丹扰边太宗幸河北或言齐督粮刍不足将
　　加之罪齐曰使敌闻此将轻中国以臣计之粮可充十年太宗悟而释之】
　　叶林【寿昌人身长八尺筋力过人善武艺能骑射天禧中开武举林应试得魁选乡人称为叶状元授殿前卷廉使后以疾回卒于家里人肖其像于东岳庙号左金吾使至今名其所居曰状元坊】
　　叶杲卿【名曙以字行钱塘人生而頴防读书三试开封率高等用尝试御前恩授郑州长史司法桂州卒赠太子中允杲卿在桂有吴谧为象州武化令而死其妻挈二女归闽至桂而妻又死杲卿哀其无归娶为二子妇焉师事林逋逋篇翰为当时二絶杲卿尽得其妙天禧未钱塘有巨石浮于江太守问逋逋以问杲卿乃按樵子五行志以应曰其当在万乗乎未几真宗上仙于是人服杲卿多闻二子昌言秘书丞昌龄屯田员外郎俱同年进士第皆以学行政术知名】
　　叶衡【字仲兴饶州德兴人至元间兴化县尹秩满而去民立碑颂之其略曰民苦赋敛侯为优助民苦盗贼侯为戢捕治其吞并仁让以兴治其虚诞讼狱以清彻膳罪已旱叹斯息泣告于神郡虎屏迹我有田野侯辟耕之我有学校侯作兴之侯之爱民如母防子民愿受防襁负而至三年善政感人至深前蔡后叶实我心】
　　叶賔【景德二年进士知南安县民有诉盗截牛舌者賔阳叱去隂令屠之果有告私屠牛者賔谓之
　　曰截牛舌者汝也讯之伏罪官至都官员外郎南剑州通判】
　　叶盖【平阳人熈宁中以才雅赋魁上庠见者目为南瑞累官知郴州】
　　叶涛【龙泉人进士乙科为国子直讲坐事免官从王安石于金陵为文绍圣中为秘书省政事编修
　　仁宗史进校书郎后以龙图阁待制提举崇禧观】
　　叶康直【字景温建州人擢进士知光化县时丰稷为谷城令皆有善政人歌之曰叶光化丰彀城清如水平如衡元祐初知泰州河中府亳州进寳文阁待制召为兵部侍郞】
　　叶祖洽【字惇礼邵武人熙宁三年廷试陈数千言贯穿古今擢进士第一签书奉国军判官累迁
　　给事中知济汝等州加徽猷阁直学士】
　　叶致逺【熈宁中为直学士王荆公赠以诗有冠盖传累叶之句】
　　叶隶【字彦成时罢诗赋以礼经登第哲宗朝召试除秘书省正字迁校书郎寻授礼部员外郞后以朝请大夫知福州政尚平易民甚安之子焕省试第一歴帅名藩遂登禁从】
　　叶蕡【字仲实建安人为贑县尉居官不能俯仰罢去再起为宣城丞久之调奉新令不赴少尝着易
　　传推明太衍之数时号为精确云】
　　叶廷珪【字嗣忠知德兴县张邦昌伪诏至不拜中兴差至福清县采煑盐利害作图及书上召为太常寺丞补中袐府轮对议与秦桧不合出知泉州漳州廷珪笃学淳雅名重当时叶陈俊卿黄祖舜郑丙皆出其门有诲录三十卷】
</div>
    <div class="pagination">
<a href="万姓统谱_page353.html">上一页</a><span>...</span><a href="万姓统谱_page349.html">349</a><a href="万姓统谱_page350.html">350</a><a href="万姓统谱_page351.html">351</a><a href="万姓统谱_page352.html">352</a><a href="万姓统谱_page353.html">353</a><span class="current-page">354</span><a href="万姓统谱_page355.html">355</a><a href="万姓统谱_page356.html">356</a><a href="万姓统谱_page357.html">357</a><a href="万姓统谱_page358.html">358</a><a href="万姓统谱_page359.html">359</a><span>...</span><a href="万姓统谱_page355.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
