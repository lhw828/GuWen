<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 436 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 436 页/共 736 页
  </h1>
  <div class="content">
   杜景则天圣历中为凤阁侍郎同凤阁鸾台平章事时契丹入寇河北诸州多舀贼中及事定河内王武懿宗将尽论其罪景以为皆是驱逼非其本心请悉原之则天竟从景议。
    桓彦范长安末为司刑少卿时内史李峤等奏称往蜀革命之时人多逆节鞫讯决断刑狱至严刻薄之吏恣行酷法其周兴丘来俊臣所劾破家者并请雪免彦范。又奏请自文明元年已後得罪人除杨豫博三州及诸谋逆魁首一切赦之表疏前後十奏辞旨激切至是方见允纳。
    韩思复睿宗景云中为给事中大理奏汝州刺史严善思与逆人重福通谋君亲无将合从极法会赦免。又敕召善思旋即应命陛下见之日遂不具陈唯奏望有兵气其状正当匿反请从绞刑思复议曰：严善思往在先朝属韦氏擅内恃宠宫掖谋危宗社善思此时遂能先见因请相府有所发明进论圣躬必登宸极虽交重福谋舀韦氏及其谒见犹不奏闻将此包藏行从极法。且敕追善思书至便发向怀逆节宁即奔命而来此而可宥惟刑是恤制付议者多请宽之有司犹不从奏断绞刑思复。又奏请从众议帝从之放于岭表初帝在藩善思为相府长史姚元之曰：相王必有天下公善保护及谯王重福自随州移于均州有命便於汝州入谒善心时为刺史。又言重福当为天子因得通谋洎元之入辅奏前事召见将拜官焉而重福败善思乃下狱。
    王为殿中侍御史朔方军元帅魏元忠讨贼失利归罪於副将韩思忠奏请诛之以思忠既是偏礻卑制不由己。又勇智可惜不可独杀非辜乃庭议争之思忠竟免。
    张说为兵部尚书玄宗开元十年十月前广州都督裴先下狱中书令张嘉贞奏请决杖说进曰：臣闻刑不上大夫以其近於君也。故曰：士可杀不可辱臣今秋巡边中途闻姜皎朝堂决杖流皎是三品亦有微功不宜决杖廷辱以卒伍待之。且律有八议勋贵在焉今先既不可轻，岂可决罚帝然其言（嘉贞不说退而谓说曰：何言事之深也。说曰：宰相者时来即为，岂能长处君贵臣尽当可杖但恐吾等行当及之此言非为先乃为天下士君子也。）。
    李岘肃宗至德中为御史大夫时中丞崔器性刻乐祸阴忍恩。又希旨深文奏舀贼官云：反逆从者处律并合处死帝初收复欲惩劝天下以为器议是岘执之曰：夫事有首从情有轻重。若一处死恐非陛下含洪之义。又失国家惟新之典。且胡羯乱常狂寇凌处二京全舀万乘南巡各顾其生衣冠荡覆或陛下亲戚勋旧子孙责之以死恐乖仁恕昔者明王用刑歼厥渠魁胁从罔治况河北残寇今尚未平苟容漏网开自新之路。若尽行诛是坚叛逆之心谁人更肯归顺困兽犹斗况数万人乎！崔器吕皆守文之吏不识大体殊无变通廷议累日方从岘奏陈希烈已下定六等科罪斩於独柳树次杖刑决杀於京兆府门自尽於大理寺流於岭南远恶处及贬有三等後萧华自相州贼中归顺阙廷授尚书右丞亦奏贼仕贼官等重为安庆绪所驱至相州初闻广平王奉宣恩命陈希烈下并放之皆相顾曰：我等国家见待如此悔恨至此其何可言及闻器议刑众恨乃息帝曰：朕几为崔器所误。
    严郢为京兆尹兼御史中丞时御史台奏天下断狱一切谓待谳报以正刑名唯除杀人罪当自徒已下结竟者并徙置边州郢奏曰：臣伏以徙置边州者流之异名流罪者有三等一例移配或恐未当其死罪除杀人之外有十恶重罪造伪刻印并主典伪印及强盗光火等。若一切免死徙边即於法太轻不足惩戒其徒罪条目至多或斗殴争竞小有伤损或夫妻离异不犯义绝或养男别姓或立嫡违式或私行度关或相冒合户如此之类不可悉数令一切徙边与十恶造伪同等即轻重悬殊。又准刑部格京城县杂愆犯百端触网舀刑徒罪偏广。若皆送覆系滞实多其徒已下罪非除免官当及敕杖者宜准外州例州县量事处分今。若天下徒罪悉申所司皆从谳报法司断结准式有程州县禁囚动盈千百计天下每月徒配必不啻五六千人此则百姓动摇刑章紊挠。又边州及近边犯死及徒流者复何以处之伏请下删定使详覆然後施行从之。
    王播为刑部侍郎宪宗元和八年正月奏天德军五城及诸边城配流人等臣窃见配流人每逢赦恩悉得归还唯前件流人皆被本道重奏称要防边遂令殁身终无归日臣。又见比年边城所配流者多是胥徒小吏或是斗殴轻刑处罪可原在边无益伏请自今已後流人及先流人等准长流格例满六年後并许放还所异抵法者足以悛惩满岁者绝其愁怨从之十一月。又奏准本年九月十七日敕自今已後两京及关内河东河南河北淮南河东西等道州府犯罪系囚除大逆及下手杀人外其馀应入死罪者委所任官长审量事状但情非巨蠹并免死配流天德五城诸镇臣谨言敕文除大逆下手杀人外馀入死罪科目至多。若不举其条流或虑中外处断不一今请犯十恶及故杀斗谋劫私铸钱造伪并京兆界持杖强盗不论并依律文及前後格敕处分自馀死刑即请准今敕减死配隶天德伍城有妻者仍准式勒随流人其父祖子孙欲随去者任去从之自九月减死配流之令而京师多盗府县不能督捕及有是奏而盗稍定。
    韩愈元和中为职方员外郎时富平县人梁悦为父报仇斫杀秦果自投县请罪敕复雠之人固有彝典以其申冤请罪视死如归自诣公门发於天性志在犭旬节本无求生之心宁失不经特从减死之法宜决一百配流循州愈献议曰：伏奉今月五日敕复雠处礼经则义不同天徵法令则杀人者死礼法二事皆王教之端有此异同固资论辩宜令督省集议闻奏者伏以子复父雠见於春秋见於礼记。又见於周官。又见於诸子史不可胜数未有非而罪之者也。最宜详於律而律无其条非阙文也。盖以为不许复雠则伤孝子之心而乖先王之训许复雠则人将倚法专杀无以禁止其端矣。律虽本於圣人然执而行之者有司也。经之所明者制有司者也。丁宁其义於经而深设其文於律者其意将使法吏一断於律而经术之士得引经而议也。周官曰：凡杀人而义者令勿雠雠之则死义宜也。明杀人而不得其宜者子得复雠也。此百姓之相雠也。公羊。《传》曰：父不受诛子复雠可也。不受诛者罪不当诛者也。诛者上施於下之辞非百姓之相杀者也。又周官曰：凡报仇雠者书於士杀之无罪言将复雠必先言於官则无罪也。今陛下垂意典章思立定制惜有司之守怜孝子之心示不自专访议群下臣愚以为复雠之名虽同而其事各异或百姓相雠如周官所称可议於今者或为官吏所诛如公羊所称不可行於今者。又周官所称将复雠先告於士则无罪者。若孤稚羸弱抱微志而伺敌人之便恐不能自言於官未可以为断於今也。然则杀之与赦不可一例宜定其制曰：凡有复父雠者事发具其事申尚书省尚书集议奏闻酌其宜而处之则经律无失其指矣。疏奏不从。
    卢坦为库部员外郎兼侍御史知杂事会李反有司请毁祖父庙墓坦尝为从事乃上言曰：淮安王神通有功於草昧。且古之父子兄弟罪不相及以叛可累五代祖乎！乃不毁因赐神通墓五户以备洒扫。
    蒋元和中为兵部郎中时李既诛诏削一房属籍宰臣召问曰：一房自大功可乎！曰：大功者从父之昆弟其祖神通高。又陪陵配享今以裔孙之恶而忘其崇勋不可复问曰：自期可乎！对曰：期者之昆弟其父。若幽身死王事今以故连坐亦未可也。宰相尽用其言故之罪唯及息室女而已。
    孙革穆宗长庆初为刑部员外郎时京兆府云阳县力人张莅欠羽林官骑康宪钱米宪徵之莅乘醉拉宪气息将绝宪男买德年十四将救其父以莅角力人不敢解遂持木锺击莅之首见血後三日致死者准律父为人所殴子往救击其人折伤减凡斗三等至死者依常律即买德救父虽是性孝非暴击张莅是切非凶以髫之岁正父子之亲。若非圣化所加童子安能及此王制称五刑之理必原父子之亲以权之测浅深之量以别之春秋之义原心定罪。《周书》所训诸罚有权今买德生被皇风幼符至孝哀矜之宥伏在圣慈职当谳刑合分善恶先具事由陈奏伏异赐下中书门下商量敕旨康买德尚在童年得知子道虽杀人当死而为父可哀从沉命之科失原情之义宜付法司减死罪一等处分。
    杨嗣复长庆中为中书舍人时东川观察使奏遂宁县令庞骥犯赃事大理以法论嗣复等参酌曰：庞骥赃货之数为钱肆百馀千其间大半是枉法处职定罪合处极刑虽经赦恩不在原免伏以近日赃吏皆蒙小有矜宽类例之间虑须贷死敕长史犯赃其数不少纵宽刑曲难免鞭笞但以近逄鸿恩人思减等虽节文不在免於情理亦要哀矜庞骥量除名流溪州其赃付所司准法。
    裴长庆中为刑部郎中有前率府仓曹曲元衡杖杀百姓柏公成母法官以公成母死在辜外元衡父任军便以父荫赎罪徵铜公成私受元衡资货母死不闻公府法官等以经恩免罪议曰：典刑者公柄也。在官得施於部属之内。若非在官。又非部属虽有私罪必告於官为之理以明不得擅行鞭捶於齐人也。元衡身非在官公成母非部属而擅凭威力横此残虐岂合均於常典柏公成取货於雠利母之死悖逆天性犯则必诛奏下元衡杖六十配流公成以法论至死公议称之。
    柳公绰长庆中为刑部尚书京兆人有姑以小过鞭其妇至死府上其狱郎中窦某（史失其名）断以偿死公绰曰：尊殴卑非斗也。且其子在以妻而戮其母非教也。竟从公绰所议。
    张丹为爱州刺史太和中刑部奏处大理寺申准详断安南经略使韩约奏丹犯赃并欲谋恶事已准法处置讫者伏以追摄禁勘即是制因不合专擅处置奉三月十九日敕宜付所司速详断闻奏今处寺申处律文反逆谋叛各有本条并无欲谋恶事之科。又准律以赃入罪者除正赃见在流死勿徵处罪先勒张丹通款估纳家资然後就刑虑涉情故。又张丹男宗礼宗智等年皆处弱张丹虽徵爱州虽远。且常领郡则谓御思纵合重绳须候敕命既归法寺必在正名苟轻荒服之刑是弃远人之命伏以圣朝以慎恤为理以惠泽爱人每议典刑必行宽宥岂使一夫不获吞恨九泉伏请闻奏推覆方可详断所冀事状明白法令施行敕详覆格律既在疑文其张丹男宗礼宗智等并释放赃钱已别有处分其江陵庄宅等勒却还张宗礼等。
    宇文鼎太和中为御史中丞奏当司前後推覆造伪出身文书卖官并造伪印行用等因张刘建胡伯忠犯罪并在太和三年十一月十八日恩赦前准刑部大理寺详断悉处极刑准断狱律赦前断罪不当者。若处轻为重宜改从轻处重为轻即依轻法者臣以前件因等虽抵极法悉经殊恩或自赦文全生或因起请减等伏缘俱引霈泽累陈诉词。若非得中恐未服罪昨者一与一夺事关起请既生。又死稍觉二三如臣所见伏请赦书以前犯者特许减论赦书以後所犯者不得援例庶使後无侥亻幸令绝披陈敕张胡伯忠刘建等宜准元敕处分。
    殷侑为郓州观察使时濮州录事参军崔元武坐赃决六十配流贺州侑以元武或公事被罚取於五县人吏率敛州县官科钱，或以私马抬估纳官计绢一百二十疋大理寺断三犯以重者论抵以中私马为重止合削官三任侑复奏以官法不及法律三犯不同即坐其所重元武所犯枉法取受准律枉法十五匹以上绞律疏云：即以赃致罪频犯者并累科处元武所犯合当入处绞刑疏奏崔元武遂依刑部元断先是御史大夫温造弹奏侑居天下不由敕旨赋敛百姓即诏庾承宣代之及奏论崔元武文宗嘉侑之守法翌日诏徵侑为刑部尚书。
    陈商武宗会昌中为刑部郎中敕以刘从谏妻裴氏合诛与不诛商议曰：臣等徵诸古典。《周礼》司冠之职男子入于罪隶女子入于舂藁汉律云：妻子没为奴婢锺繇曰：自古帝王罪及妻子。又晋朝议在室之女从父母之诛既醮之妇随夫家之罚谨按奴婢舂藁罪罚之类名则为重而非罪刑故法律明文古今通议夫子有罪母妻无诛死之制然事出一时法由情断帝王刑辟岂在一途昔少卿降敌汉武诛其母玄宗时安庆宗妻荣义郡主夫以逆诛主亦赐死此则是夫子有罪母妻不舍之例臣等伏以从谏犬羊狼戾蛇豕凶残抱逆节於明时遗祸胎於孽子裴氏为恶有素为奸已成分衣以固其入心申令以安其逆志在於国典情实难容臣等参议宜从重典从之。
    刘三复为刑部侍郎时朝议以从谏妻裴氏裴问之妹欲原之法司定罪以刘稹之叛裴以酒食会潞州将扌交妻子泣告以固逆谋三复覆奏曰：刘从谏包藏逆谋比虽已露今推穷仆妾尤得事情扌处其图谋言语制度服物人臣僭乱一至於斯虽生前幸免於显诛而死後已从於追戮凡在朝野同深庆快。且自古人臣叛逆合有三族之诛尚。《书》曰：乃有颠越不恭我则劓殄灭之无遗育无俾易种于兹新邑如此则阿裴已不得免於极法矣。又况从谏死後主张狂谋罪状非一刘稹年既幼小逆节未深裴为母氏固宜诫诱。若广说忠孝之道深陈祸福之原必异枭音全革而乃激厉凶党胶固叛心广招将校之妻有酒食之宴号哭激其众意赠遗结其群情遂使叛党稽不舍之诛孽童延必死之命以至周岁方就诛夷此阿裴之罪也。虽以裴问之功或希减等而国家有法难议从轻伏以管叔周公亲弟也。有罪而。且除之以周公之贤尚不舍兄弟之罪况裴问之功效安能破朝廷之法耶阿裴废臣妾之道怀逆乱之谋裴问如周公之功尚合行周公之戮况於朝典固在不疑阿裴请准法从之。
    李朋为刑部员外郎宣宗大中六年闰七月奉敕应犯赃人其平赃定估等准名律例诸平赃者皆处犯处当时物价及土绢估律疏议曰：赃谓罪人所取之赃皆平其价直准犯处当时土绢之价依令每月旬别立三等估其赃平所犯旬估定罪所取犯月旬土绢之价假有蒲州盗盐隽州事发盐已费使依令悬平即取蒲州中估之盐准蒲州土绢之价於隽州决断之纵有卖价贵贱所估不同亦依估为定从之十月中书门下奏准敕应犯赃人宜平赃定估等奉闰七月三日敕旨刑部奏颇叶中道宜依仍编入令格者臣等今商量伏以京邑元无土绢市中所货皆是外州将到。若处律处当处绢价定赃平估即京师当处之绢。若取河南一千一百价绢即见在市肆。又无此实估将行新敕须立定规今京中市肆所货诸府绢估各有等差但处罪人所犯赃如是见在绢及金银杂物等一事已上并请取京时价估定如结赃即在京诸府土绢上价实估结计如罪人所取已费使及不记得当时州土色目即请便取杂州土绢市肆所货实价中估平结计赃准前取诸州府土绢上估实价定罪伏以京中诸州府绢价逐旬移改贵贱不定前使推狱每度临时估定赃绢即罪人性命所系抄忽扌交吏因兹得以上下令责两市绢牙人侯建武等状京城元不出土绢所货者诸州土县果阆州绢最贵每疋九百五十文上至五十尺下至四十五尺其次宋亳州土绢估每疋九百文实估价其河南土绢价亦无一千实估今以果阆州绢尺每与寻常绢不同已次校贵于宋亳州上县伏请永为定例其外州府比者虽准律文取当处上估绢或有不出土绢纵有出处亦虑结狱之时须有勘估因其贵贱便生异端兼以诸州府绢价除果阆州绢外别无贵於宋亳州上估绢者则外州府不计有土绢及无土绢处并请一例取宋亳州土绢估每疋九百文结计如所取得绢以费使及不记得色目即请取犯处市肆见货当取中估绢价平之如不出绢处亦请以当处见货杂州中估价平之庶使推劾有准断谳无疑官吏既难舞文中外自须画一从之十二月。又奏准名例律在官犯罪去官事发或事发去官犯公罪流已下各勿论疏云：谓在本任犯罪去官事发或事发去官者谓事发未结断问便即去任职此三事犯公罪流已下勿论。又准会昌五年正月三日敕文处律文已去任者公罪流以下勿论公罪之条情有轻重苟涉欺诈岂得勿论向後公罪有情状难恕并不在勿论之限今伏详勿论之理者实启亻幸门敕律所标科条未具伏见近日已来频有长吏在官无政被人告论鬼迹已达於圣聪苛政。又布于人口降制使案劾并已伏愆下法司参详即云：去任纵有重罪尽得勿论此乃徒致推穷何惩奸滥。且当官犯罪事迹已彰既令推勘自合停替前同去任实有等差伏请自今已後应在官犯罪事发因而去任不论公罪私罪一切准敕律科刑不在勿论之限其去任事发者公罪流已下即望许引勿论之科其有事涉欺诈情理难恕者请法司详断之时审详事状如涉此色准会昌元年正月三日敕文并不在勿论之限从之。
    後唐李愚仕梁为崇政院学士贞明中通事舍人李霄佣夫殴僦舍人致死法司按律罪在李霄愚曰：李霄手不斗殴佣夫殴之致死安得坐其主耶以是忤旨。
    李殷梦为刑部员外郎天成二年七月州平恩县百姓高弘超其父晖为乡人王感所杀後挟刃以报之遂携其首自陈大理寺以故杀论殷梦覆曰：伏以挟刃杀人按律处死投狱自首降罪垂文高弘超既遂复雠固不逃法戴天处愧视死如归历代已来事多贷命长庆二年有康买德父宪为力人张莅乘醉拉宪气息将绝买德年十四以木铮击莅後三日致死敕旨康买德尚在童年能知子道虽杀人当死而为父可哀。若从沉命之科恐失度情之义宜减死处分。又元和六年富平人梁悦杀父之雠投县请罪敕旨复雠杀人固有彝典以其申冤请罪自诣公门发於天性本无求生宁失不经特从减死方今明时有此孝子其高弘超。若使须归极法实虑未契鸿慈奉敕忠孝之道乃治国之大柄典刑之要在诛意之深文差。若毫系之理道昔纪信替主赴难何青史之永刊今高弘超为报父冤即丹书之不尚人伦至孝法网宜矜减死一等。
    晋天福三年七月晋州民曹继勋诉男满籍与王兴哥因里俗戏掷专子误触破头上辜限内因风致卒准律合决重杖处死者刑部详奏云：王兴哥情非巨蠹年乃童蒙满籍死既因风本州勘须有扌处虽执殴伤之律自有常刑当逢钦恤之朝宁无宥过寻有敕减死一等徵铜一百斤。
    汉张仁彖为左庶子乾二年十二月邓州节度判官史在德弃市以其误断民崔彦等八人犯牛皮禁罪皆至死刑故也。时朝廷方务积甲故牛革之禁甚峻先是潞州长子县民犯鞋底二杀数人在德援例以断之节度使刘重进以崔彦将牛皮汉高庙冒鼓曾於本镇申明其与故犯不同改杖放之在德固争因而上言朝廷命使案覆在德以失入伏辜时枢密使杨以法寺觉纵乃召仁彖谳之仁彖谳上以大理寺所断即依律文凡断罪合取最後敕为定详编敕云：宫典鞫狱枉滥或经台授轨勘问不虚元推官典并当诛罚。又常有忻州法椽郭业故入张仁安一人死罪合当诛罚处分今在德故入八人罪法寺不援後敕准扌处律文今以郭业比附在德合处极典大理闻是谳。又引晋朝後敕云：今後不得以断郭业敕内诛罚二字为用并须依格律断狱时宰臣苏逢吉见之言於杨颁不能正竟决杖死之。
    ●卷六百十七
    ○刑法部　守法正直守法
    刑不可变天下之平也。守之勿失有司之职也。自非探情而阅举要以蔽罪。又何以致刑无颇类而人皆厌伏哉！若乃时主之意有所轻重不循三尺之制将紊一代之训而能辩析是非究论曲直确然固守毅然无挠南面之贵为霁於严威金科之文克遵於中典法当其罪下以不冤兹所谓能守其官不解於位者矣。至有知过而引咎纵父以受刑斯。又积忠恕於心术著明慎於官次舍生取义守死无苟者焉。
    李离晋人文公时为理过听杀人自拘当死文公曰：官有贵贱罚有轻重下吏有过非子之罪也。李离曰：臣居官为长不与吏让位受禄为多不与下分利今过听杀人传其罪下吏非所闻也。辞不受令文公曰：子则自以为有罪寡人亦有罪耶李离曰：理有法失刑则刑失死则死公以臣能听微决疑故使为理今过听杀人罪当死遂不受令伏剑而死。
    石奢楚人为人公正好直昭王使为理，於是廷有杀人者石奢追之则其父也。还反於廷曰：杀人者臣之父也。以父成政非孝也。不行君法非忠也。施罪废法而伏其辜臣之所守也。遂伏曰：命在君君曰：追而不及庸有罪乎！子其治事矣。石奢曰：不然不私其父非孝也。不行君法不忠也。以死罪生不廉也。君赦之上之惠也。臣不敢失法下之义也。遂不去刎颈而死於廷中。
    汉张释之文帝时为廷尉帝行出中渭桥（在渭桥中路）有一人从桥下走乘舆马惊，於是使骑捕之属廷尉（属委也。）释之治问曰：县人来（长安县人也。）闻跸匿桥下久以为行过（言天子过）既出见车骑即走耳释之奏当此人犯跸（凡令跸先至而犯者罚金四两当谓处其罪也。）当罚金帝怒曰：此人亲惊吾马马赖和柔令佗马固不败伤我乎！而廷尉乃当之罚金释之曰：法者天子所与天下共公也。（公谓不私也。）今法如是更重之是法不信於民也。且方其时上使使诛之则已（言初执获此人天子即令诛之其事即毕）今已下廷尉廷尉天下之平也。一倾天下用法皆为之轻重民安所错其手足（安焉也。错置也。）惟陛下察之帝良久曰：廷尉当是也。其後人有盗高庙座前玉环得（得者盗环之人为吏所捕得也。）帝怒下廷尉治案盗宗庙服御物者为奏当弃市帝大怒曰：人亡道乃盗先帝器吾属廷尉者欲致之族而君以法奏之非吾所以共承宗庙意也。释之免冠顿首谢曰：法如是足也。且罪等（俱死罪也。盗玉环不。若盗长陵土之逆）然以逆顺为基今盗宗庙器而族之有如万分一假令愚民取长陵一А土（不欲指言故以取土喻也。А谓手掬之也。不忍言毁彻故止云：取土耳）陛下其何以加其法乎！文帝与太后言之乃许廷尉。
    张汤武帝时为廷尉伍被与淮南王谋反後诣吏自告踪迹如此天子以伍被雅辞多引汉美欲勿诛（以其过为轻小）汤进曰：被首为王画反计罪无赦遂诛被。又严助与淮南王相结後淮南王来朝厚赂遗助交私论议及淮南王反事与助相连帝薄其罪欲勿诛汤争以为助出入禁闼腹心之臣而外与诸侯交私如此不诛後不可治助因弃市。
    後汉郭躬明帝时辟公府以明法律召入议法有兄弟共杀人者而罪未有所归帝以兄不训弟故报兄重而减弟死中常侍孙章宣诏误言两报重尚书奏章矫制罪当腰斩帝复召躬问之躬对章应罚金帝曰：章矫诏杀人何谓罚金躬曰：法令有故误章传命之谬於事为误误者其文则轻帝曰：章与囚同县疑其故也。躬曰：周道如砥其直如矢君子不逆诈君王法天刑不可以委曲生意帝曰：善迁躬廷尉正。
    魏高柔文帝时为廷尉时帝以宿嫌欲枉法诛治书执法鲍勋而柔固执不从诏命帝怒甚遂召柔诣台遣使者承指至廷尉考掠勋勋死乃遣柔还寺。又时猎法甚峻宜阳典农刘龟窃於禁内射兔其功曹张京诣校事言之帝匿京名收龟付狱柔上请告者名帝大怒曰：刘龟当死乃敢猎吾禁地送龟廷尉便当考掠何复请告者主名吾岂妄收龟耶柔曰：廷尉天下之平也。安得以至尊喜怒毁法乎！重复为奏辞指深切帝意寤乃下京名即还讯各当其罪。又公孙渊兄晃为叔父恭任内侍先渊未反数陈其变及渊谋逆帝不忍市斩欲就狱杀之柔上疏曰：书称用罪伐厥死用德彰厥善此王制之明典也。晃及妻子叛逆之类诚应枭县勿使遗育而臣窃闻晃先数自归陈渊祸萌虽为凶族原心可恕夫仲尼宽司马牛之忧祁奚明叔向之过在昔之美义也。臣以为晃信有言宜贷其死苟自无言便当市斩今进不赦其命退不彰其罪闭著囹圄使自引分四方观国或疑此举也。帝不听因遣使赍金屑饮晃及其妻不坐赐以棺衣殡殓於宅。
    王观明帝时为治书侍御史帝幸许昌观典行台狱时多有仓卒喜怒而观不阿意顺旨。
    晋杜友为廷尉时赵王伦坐使散骑将刘缉买工所将盗御裘友正缉弃市伦当与缉同罪有司奏伦爵重属亲不可坐谏议大夫刘毅驳曰：王法赏罚不阿贵贱然後可以齐礼制而明典刑也。伦知裘非常蔽不语吏与缉同罪当以亲贵议减不得阙而不论宜自於一时法中如友所正帝是毅驳然以论亲故下诏赦之。
    王彪之为廷尉时永嘉太守谢毅赦後杀郡人周矫矫从兄球诣州冤扬州刺史殷浩遣从事收毅付廷尉彪之以球为狱主身无王爵非廷尉所科不肯受与州相反覆穆帝发诏令受之彪之。又上疏执据时人比之张释之。
    後魏游肇为廷尉宣武尝私敕肇有所降恕肇执而不从曰：陛下自能恕之岂足令臣曲笔也。执其意如此。
    袁翻为廷尉少卿时侯刚为左卫将军尚衣典御坐掠杀试射羽林为御史中尉元正所弹廷尉处刚大辟尚书令任城王澄为之言於灵太后侯刚历仕前朝事有可取纤芥之疵未宜便致於法灵太后乃引见廷尉卿裴延隽及翻於宣光殿问曰：刚因公事掠人邂逅致死律文不坐卿处其大辟竟何所依翻对曰：按律邂逅不坐者谓情理已露而隐避不引必须挞取其款言谓挝挞以理之类至於此人问则具首正宜依犯结案不应横加扑兼刚口唱打杀挝筑非理本有杀心事非邂逅处之大辟未乖宪典太后曰：卿等。且还当别有判，於是令曰：廷尉执处侯刚於法加猛刚既意在为公未宜便依所执但轻剿人命无理全舍可削封三百户解尚衣典御。
    隋刘行本开皇中为黄门侍郎领治书侍御史雍州别驾元肇言於高祖曰：有一州吏受人馈钱二百文依律合杖一百然臣下车之始与为约此吏故违请加徒一年行本驳之曰：律令之行并发明诏与民约束今肇乃敢重其教命轻忽宪章欲申巳言之必行忘朝廷之大信亏法取信非人臣之礼帝嘉之赐绢百疋。
    赵绰为大理少卿故陈将萧摩诃其子世略在江南作乱摩诃当从坐帝曰：世略年未二十亦何能为以其名将之子为人所逼耳因赦摩诃绰固谏不可帝不能夺欲绰去而赦因命绰退食绰曰：臣奏狱未决不敢退朝帝曰：大理其为朕特放摩诃也。因命左右释之刑部侍郎辛尝衣绯俗云：利於官帝以为厌蛊将斩之绰曰：据法不当死臣不敢奉诏帝怒甚谓绰曰：卿惜辛而不自惜也。命左仆射高颍将绰斩之绰曰：陛下宁可杀臣不得杀辛至朝堂解衣当斩帝使人谓绰曰：竟何如对曰：执法一心不敢惜死帝拂衣而入良久乃释之明日绰谢劳勉之赐物三百时帝禁行恶钱有二人在市以恶钱易好者武侯执以闻帝令悉斩之绰进谏曰：此人坐当杖杀之非法帝曰：不关卿事绰曰：陛下不以臣愚暗置在法司欲妄杀人岂得不关臣事帝曰：撼大木不动者当退对曰：臣望感天心何论动木帝复曰：啜羹者热则置之天子之威欲相挫耶绰拜而益前诃之不肯退帝遂入治书侍御史柳复上奏切谏帝乃止。
    陈孝意易帝大业初为鲁郡司法书佐郡内号为廉平太守苏威尝欲杀一囚孝意固谏至於再三威不许孝意因解衣请先受死良久威意乃解谢而遣之源师为大理少卿易帝在显仁宫敕宫外卫士不得取离所守有一主帅私令卫士出外帝付大理绳之师据律奏徒帝令斩之师奏曰：此人罪诚难恕。若陛下初便杀之自可不关文墨既付有司义归常典脱宿卫近侍者更有此犯将何以加之帝乃止。
    唐李素立武德初为监察御史时有犯法不至死高祖特令杀之素立谏曰：三尺之法与天下共之一法动摇则人无所措手足陛下甫创洪业遐荒尚阻奈何辇毂之下便弃刑书臣忝法司不敢奉旨高帝从之。
    萧钧为谏议大夫时太常乐工宋四通等为宫人通传信物高祖特令处尽仍遣附律钧上疏言四通等犯在未附律前不合至死手诏曰：朕闻防祸未萌先贤所重宫闱之禁，岂可渐欤昔如姬窃符朕用为永鉴不欲今兹自彰其过所搦宪章想非滥也。但朕翘心紫禁思觌引裾侧席朱楹冀旌折槛今乃喜得其言特免四通等死远处配流。
    戴胄太宗贞观初为大理少卿时吏部尚书长孙无忌不解佩刀入於东上阁尚书左仆射封德彝议以监门校尉不觉罪当死无忌为误罚铜二十斤胄驳之曰：扌交尉不觉与无忌带入同为误耳准律云：供御汤药饮食舟公误不如法者皆死良以尊极之所不容有误陛下。若录其功非宪司所决。若当据法罚铜未为得中帝曰：法者非朕一人之法乃天下之法也。何得以无忌国之亲戚便欲阿之更令定议德彝执议如初帝初从德彝之议胄。又曰：校尉缘无忌以致罪於法当轻。若论其过误则为情一也。而生死顿悬敢以固请帝嘉之因免校尉之罪时朝廷盛开选举或有诈伪者事泄胄据法断流以奏之帝曰：朕下敕不首者死今从流是示天下以不信矣。胄曰：陛下当即杀之非臣所及也。既付所司臣不敢亏法帝曰：卿欲守法而令朕失信胄固争曰：法者国家所以布大信於天下也。言者当喜怒之所发陛下发一朝之忿而许杀之既知不可而之於法此乃忍小忿而存大信也。帝悦而言曰：法有不可公能正之朕何忧也。李乾为殿中侍御史时有俞阝令裴仁轨私役门夫太宗欲斩之乾奏曰：法令者陛下判之於上率土遵之於下与天下共之仁轨犯轻罪而致极刑便乖画一之理刑罚不中则人无所措手足臣忝宪司不敢奉制帝意解仁轨竟免罪。
    韦挺为太常卿摄刑部尚书时茂州童子张仲文忽自称天子口署其流辈数人为官司大理以为指斥乘舆虽会赦犹斩挺奏称仲文所犯正当妖言今既会赦准法免死大宗怒挺曰：去十五年怀州吴法良亦浪入先置钩陈口称天子大理刑部皆言指斥乘舆咸断处斩今仲文称妖乃同罪异罚卿作福於下归虐於上邪挺拜谢趋退自是宪司不敢以闻数日刑部尚书张亮复奏仲文请依前以妖言论太宗谓亮曰：日者韦挺不识刑典以重为轻朕时怪其所执不为处断卿今日复为执奏不过欲自取刚正之名耳曲法要名朕所不尚亮默然再拜就列太宗目之曰：尔无恨色我无猜心夫人君含容屈在於我可申君所请屈我所见其仲文宜处以妖言。
    崔敦礼为兵部侍郎高宗永徽四年二月司徒荆王元景司徒吴王恪房州刺史驸马都尉房遗爱宁州刺史驸马都尉柴令武等坐谋反遗爱万彻令武并斩元景及恪遗爱妻高阳公主令武妻巴陵公主并赐死上引遗爱谓曰：与卿亲故何恨遂欲谋反遗爱奏曰：臣包藏奸匿诚合诛夷但臣告吴王恪冀以赎罪窃见贞观中纥干承基游文芝并与侯君集刘兰同谋不轨於後承基告君集文芝告刘兰并全首领更加官爵帝曰：卿承藉绪馀身尚公主岂比承基等。且告吴王反事无乃晚乎！遗爱遂伏罪帝因泣谓侍臣曰：朕兄弟不多荆王是朕长叔吴王是朕兄虽犯国经欲就公等乞叔及兄姊等命敦礼进曰：昔周公诛管蔡汉景夷七国至於孝昭之时燕王盖主谋逆皆正刑典此乃前事不远陛下，岂可屈法申恩乃从之。
    宝元为大理卿永徽四年十二月代州都督刘文器坐妄说图谶情有窥窬特免死流配峰州高宗手诏示百僚曰：窥窬图谶必以凶身灭族斯皆先贤设教历代旧章今文器乃与妖人往还虚占祸福矫天命包藏逆心非意自彰以归严宪今屈法免死者由朕寡德所致故也。去春遗爱等逆起於前今冬文器祸彰於後一岁之内再有此[C260]朕宵兴自思非无深愧御史大夫长孙祥与宝元奏言刘文器包藏祸心罪合极法天恩宽贷特免其罪臣闻君亲无将将而必诛此法历代常行文器不可纵舍臣等忝是法司敢以死请帝曰：卿等执奏诚知守法朕恕其性命不敢二三竟赦之。
    狄仁杰为大理丞上元二年九月左威卫大将军权善才右监门中郎将范怀义并为斫昭陵柏木大理奏官减死外并除名帝特令杀之仁杰执奏称罪不当死帝引入谓曰：善才斫陵上柏是我不孝必须杀之仁杰。又执奏帝作色令出仁杰进曰：臣闻逆龙鳞忤人主自古以为难臣愚以为不然居桀纣之时则难尧舜之时则易臣今幸逄尧舜不惧比干之诛昔汉文时有盗高庙玉环张释之廷诤罪止弃市魏文将徙其人辛毗引裾而谏亦见纳用。且明主可以理夺忠臣不可以威惧今陛下不纳臣言臣恐瞑目之後羞见释之辛毗於地下陛下作法悬之象魏徒流死罪。且有等差，岂有犯非极刑即令赐死法既无常则万姓何所措其手足陛下必欲变法请从今日为始古人云：假使盗长陵一А土陛下何以加之今陛下以昭陵一株柏杀二将军千载之後谓陛下为何主此臣所以不敢奉诏杀善才恐舀陛下於不道帝意稍解皇太子。又抗疏善才等尝预藩僚先经驱策期於矜贷帝从之善才竟免死除名怀义配流桂州昭陵令孔祯以不能检察免官经数日擢仁杰为侍御史。
    徐宏敏字有功延载初为司刑寺丞时魏州人冯敬同告贵乡县尉徐馀庆与忄专州刺史虺冲同反馀庆博州人冲先放粟债於贵乡百姓遣乡人敛索讫馀庆为徵所徵得钱冲家人自买弓箭馀庆兼修启疏於冲直叙寒温并言债负不可徵得敬同遂以此状论告武太后令殿中侍御史来俊臣就推俊臣所推徵债是其弓箭非馀庆为市遂奏庆共冲同谋反曹断缘会永昌赦称其与虺贞同恶魁首并以伏诛其支党未发者特从原放遂准律改断流三千里侍御史魏文忠奏徐馀庆为冲徵债叶契凶谋。又通书启即非支党请处斩家口籍没奉敕依有功执奏曰：谋反大逆罪极诛夷殄其族未足以谢愆污其宫宁可以塞责今据馀庆罪状颇共虺冲交涉为冲理债违敕是情於冲致书在反为验既属永昌恩赦在庆罪即合原状据永昌元年赦曰：其与虺贞等同恶徒党魁首既并伏诛其支党事未发者特从赦原谨详魁首两文在制非无所属尚。《书》曰：歼厥渠魁名例律曰：造意为魁首即其帅首乃元谋魁帅首谋己露者既并伏法支氵瓜党与未发者特从原宥伏诛既标并字足明魁首无遗馀庆赦後被言发觉即为支党必其庆是魁首当时寻已伏诛。若从魁首逃亡亦应登时追捕进则不入伏诛之例退则。又异追捕之流将同魁首结刑何人更为支党况非常之恩千载罕遇莫大之罪万死蒙生岂令支党之人翻同魁首应坐之伍更入死条嫉恶虽臣子之心好生乃圣人之德今赦而复罪即不如无赦生而。又杀则不如无生窃惟圣朝伏当不尔馀庆请依後断为支党处流有功具奏太后大怒按声谓有功曰：若为与作魁首有功对曰：魁是大帅首是元谋太后。又曰：馀庆可不是魁首有功。又对曰：若是魁首虺冲败日并合伏诛今赦後事彰只是支党太后。又谓曰：违敕徵债与虺冲买弓买箭何为不是魁首有功。又对曰：违敕徵债诚如圣旨所买弓箭庆不相关太后。又谓曰：二月内与徵债八月。又通书此，岂不是同谋有功。又对曰：所通之书据状是寒温其书搜简不获馀庆先经奏讫通书徵债只是支党太后怒少解乃谓曰：卿更子细勘问是支党不是支党奏来当时百寮供奉及仗卫有二三百人莫不股忄栗而有功神色不动奏对无差人皆伏其胆力之不挠时酷吏周兴来俊臣邱神王宏等构舀无辜皆抵极法公卿震恐莫敢正言有功独存平恕诏下大理者有功皆议出之前後济活数十百家尝於殿庭论奏曲直武后厉色诘之左右莫不悚忄栗有功神色不挠争之弥切後为侍御史润州刺史窦孝谌妻庞氏为奴诬告云：夜解祈福武后令给事中薛季昶鞫之断成其罪庞氏坐斩有功执论庞氏坐不至死季昶。又劾有功党恶逆法同结刑有功当弃市方视事令史垂泣以告有功曰：岂吾独死诸人长不死耶乃徐起而归。
    李朝隐元宗开元中为大理卿冀州武强县令裴景仙犯乞取赃积五千疋事发帝大怒令集众杀之朝隐奏曰：景仙缘是乞赃罪不至死。又景仙曾祖故司空寂往属缔构首参元勋载初中家舀非罪凡其兄弟皆被诛夷惟景仙独存今见承嫡据赃未当死坐准犯犹入请条十代宥贤功实宜录一门绝祀情或可哀愿宽暴市之刑俾就投荒之役则旧勋不弃平典斯允手诏不许朝隐。又奏曰：轻重有条臣下当守枉法者枉理而取十五疋便抵死刑乞取者因乞为赃数千疋止当流坐今。若乞取得罪便处斩刑後有枉法当科欲加何辟所以为国惜法期守律文非敢以法随人曲矜仙命射兔魏苑惊马汉桥初震皇赫竟从廷议岂威不能制而法贵有常。又景仙曾祖寂为元勋恩倍常数。若寂勋都弃仙罪特加则叔向之贤何足称者。若敖之鬼不其馁而舍罪念功乞垂天听遂决一百配流。
    窦参代宗时为大理司直时州刺史邓亻廷坐赃八十贯亻廷与执政有旧以会赦欲免徵赃诏百寮於尚书省杂议议者多希执政意参独坚执正之於法竟徵赃。
    牛僧孺为御史中丞穆宗长庆中宿州刺史李直臣坐赃当死直臣赂中贵人为之申理僧孺坚执不回帝面喻之曰：直臣事虽失然此人有经度才可委之边任朕欲贷其法僧孺对曰：凡人不才止於持禄取容耳帝王立法束缚奸雄正为才多者禄山朱Г以才过人浊乱天下况直臣小才。又何屈法哉！上嘉其守法面赐金章紫绶。
    晋张仁愿开运初再为大理卿尝以开州刺史王澈犯赃朝廷以澈功臣之子欲宥之仁愿累执奏不移竟遣伏法议者赏之。
    ○刑法部　正直
    《诗》曰：靖恭尔位好是正直况夫简孚庶狱审克九刑成震曜之威当明慎之职固宜谨奉彝宪举正爰书绝去两端循用三尺靡放於宠罔私於亲犯逆鳞而不回蹈危机而弗顾使丹笔绝误书之罪棘木无夜哭之冤。《传》曰：举直错诸枉能使枉者直其是之谓乎！晋叔向邢侯与雍子争畜阝田（邢侯楚申公巫臣之子也。雍子亦故楚人）久而无成士景伯如楚（士景伯晋理官）叔鱼摄理（摄代景伯）韩宣子命断旧狱罪在雍子雍子纳其女於叔鱼叔鱼蔽罪邢侯（蔽断也。）邢侯怒杀叔鱼与雍子於朝宣子问其罪於叔向叔向曰：三人同罪施生戮死可也。（施行罪也。）雍子自知其罪而赂以买直鲋也。鬻狱邢侯专杀其罪一也。已恶而掠美为昏（掠取也。昏乱也。）贪以败官为墨（墨不洁之称也。）杀人不忌为贼（忌畏也。）夏。《书》曰：昏墨贼杀（逸书三者皆死刑）皋陶之刑也。请从之乃施邢侯而尸雍子与叔鱼於市後汉傅贤为廷尉素廉正自掌法官门无宾客公卿宴会要请不往。
    魏满宠山阳人太祖辟署西曹属为许令故太尉杨彪收赴县狱尚书令荀少府孔融等并属宠但当受辞勿加考掠宠一无所报。
    司马岐为廷尉时大将军曹爽专权尚书何晏邓等为之辅翼南阳圭泰尝以言迕指考系廷尉讯狱将致泰重刑岐数曰：夫枢机大臣王室之佐既不能辅化成德齐美古人而乃肆其私忿枉论无辜使百姓危心非此焉在，於是惭怒而退岐终恐久获罪以疾去官居家未期而卒。
    晋顾荣字彦先迁廷尉平时赵王伦诛淮南王允允官属下廷尉议罪荣具明刑理不宜广滥伦意解赖荣济者甚众。
    後魏崔振为廷尉少卿河内太守陆与咸阳王禧同谋为逆禧败事发振穷治之时内外亲党及当朝贵要咸为之言振研覆切至终无纵缓遂毙之於狱其奉法如此。
    崔光韶为廷尉卿时秘书监祖莹以赃罪被劾光韶必欲致之重法太尉城阳王徽尚书令临濮王吏部尚书李神携侍中李并势望当时为莹求宽光韶正色曰：朝贤执事於舜之功未闻有一如何反为罪人言乎！其执意不回如此。
    张蒲为内都大官参决庶狱私谒不行号为公正。
    隋薛胄为刑部尚书时左仆射高[A13C]稍被疏忌及王世之诛也。颖事与相连文帝因此欲成[A13C]罪胄明雪之正议其狱由是忤旨械系之久而得免。
    唐戴胄为大理少卿前後犯颜执法者数矣。刘德威授大理卿太宗尝问之曰：近来刑网稍密其故安在德威奏言诚在主上不由臣下人主好宽则宽好急则急律文失入减三等失出减五等今则反是失入则无辜失出获大罪所以吏各自爱竞执深文非有教使之然畏罪之所致耳陛下但舍所急则宁失不经复行於今日矣。太宗深然之。
    桓彦范为司刑少卿凡所奏议。若逄人主诘责则辞色无渝争之逾厉。又尝谓所亲曰：今既躬为大理人命所悬必不能顺旨诡辞以求苟免。
    崔日元之弟元为鸾台侍郎平章事日为司刑少卿则天季年宋景劾奏张昌宗谋为不轨元亦屡有谠言则天乃令法司正断其罪日元请以大辟其兄弟守正如此。
    李日知天授中为司刑丞时用法严急日知独宽平无冤滥尝免一死囚少卿胡元礼断请杀之与日知往复至於数四元礼怒曰：元礼不离刑曹此囚终无生路日知答曰：日知不离刑曹此囚终无死法竟以两状列上日知果直。
    徐有功为司刑丞尝於殿庭论奏曲直则天厉色诘之左右莫不悚忄栗有功神色不挠争之弥切後为司刑少卿尝谓所亲曰：今既躬为大理人命所悬必不能顺旨诡辞以求苟免故前後为狱官以谏奏枉诛者三经断死而坚志不渝以杀身成仁不以夷险易操故天下闻之者欣欣然谈之不容於口，或曰：若狱官皆然刑措何远。
    王正雅文宗时为大理卿会宋申赐事起狱自内出无支证可验当是时王守澄之威权郑注之势在庭虽宰相已下无能以显言辨其事者惟正雅与京兆尹崔上疏言宜得告事者考验其辞状以闻由是狱稍辩以与正雅挺然申理也。中外翕然推重及卒时论惜之。
    後唐李愚仕梁为左拾遗晋州节度使华温琪在任违法籍民家财入已其家讼於朝制使劾之伏罪梁主以先朝草昧之臣不忍加法愚按其罪。
    晋吕琦为驾部员外郎兼侍御史知杂事会河阳帑吏窃财事发诏军巡院鞫之时军巡使尹训怙势纳赂枉直相反俄有诉冤於阙下者诏琦按之既验其奸乃上言请送尹训之台时权臣庇训阻而不行琦连奏不已训知其不免自杀於家其狱遂明蒙活者甚众自是朝廷多琦之公直。
    李象迁文昌外郎详刑定罪每不畏豪强人甚重之周李涛初仕晋为刑部郎中少帝开运中抗表请理泾师张彦泽杀掌书记张式事忤旨左迁雒阳令。
    刘延为刑部郎中广顺三年九月同州节度使薛怀让并子有光受夏阳县民张廷徽献送迫促判官刘震断杀里人康重等其亲属诉冤台司奏薛怀让并子有光及随幕判官军将等并合追摄勘问太祖以怀让武臣位兼使相不欲责辱只令台司据见勘到款占结案狱成上付大理寺详断刘震王廷诲并处死延祥覆称节度使薛怀让已下未曾勘对刘震等各是偏词伏候敕裁太祖览之谓侍臣曰：刘延所奏甚是公正怀让既然不问刘震等宜与减等故刘震王廷诲得以不死但决配焉。
    ●卷六百十八
    ○刑法部　平允平反平允
    《易》曰：君子以明慎用刑而不留狱。《传》曰：刑者亻刑也。亻刑者成也。一成而不可变故君子尽心焉是故惟明克允虞帝之申戒简孚审克吕刑之有云：三代而下治狱之吏乃其达钦恤之旨稽伏念之训深怀仁恕务遵宽大原人心以定法传经义而立论悉其聪明致其忠爱情得而勿喜罪疑而从轻无有莫归乎！至当故能使群议厌服刑章式叙上无枉挠之失民知耻格之渐其於守官宿业不亦多乎！故皋陶之淑问流於雅颂张释之为名臣称於史氏何莫由斯也。已公甫为鲁大夫如卫卫人请曰：公甫不能听狱乎！子曰：不知公甫之不能听狱也。公甫之听狱也。有罪者惧无罪者耻民近礼矣。
    汉赵禹为廷尉始条侯以禹贼深及禹为少府九卿酷急至晚节事益多吏务为严峻而禹治加缓名为平。
    杜延年为大将军霍光军司马光持刑罚严延年辅之以宽治燕王狱时御史大夫桑弘羊子迁亡过父故吏侯史吴後迁捕得伏法会赦侯史吴（姓侯名史吴）自出系狱廷尉王平与少府徐仁杂治反事（交杂同共治之也。）皆以为桑迁坐父谋反而侯史吴藏之非匿反者乃匿为随者也。（言桑迁但随坐耳非自反也。）即以赦令除吴罪後侍御史治实（重其事也。）以桑迁通经术知父谋反而不谏诤与反者身无殊侯史吴故三百石吏首匿迁（首匿者言身为谋首而藏匿人也。他皆类此）不与庶人匿随从者等吴不得赦奏请覆治劾廷尉少府纵反者少府徐仁即丞相车千秋女胥也。故千秋数为侯史吴言恐光不听千秋即召中二千石博士会公车门议问吴法（於法律之中吴当得何罪）议者知大将军指皆执吴为不道明日千秋封上众议光，於是以千秋擅召中二千石以下外内异言（外内谓外朝及内朝也。）遂下廷尉平少府仁狱朝廷皆恐丞相坐之延年乃奏记光争以为吏纵罪人有常法今更诋吴为不道恐於法深（诋诬也。）。又丞相素无所守持而为好言於下尽其素行也。（非故有所执持但其素行好与在下人言议耳）至擅召中二千石甚无状（无善状也。）延年愚以为丞相久故及先帝用事（言在位已久是为故旧。又常及仕先帝而任事也。）非有大故不可弃也。间者民颇言狱深吏为峻诋（峻谓峭刻也。）今丞相所议。又狱事也。如是以及丞相恐不合众心群下ん讠华庶人私议流言四布延年切重将军失此名於天下也。（重犹难也。以此为重事也。）光以廷尉少府{王大}法轻重皆论弃市而不以及丞相终与相竟（谓终丞相之身无贬黜也。）延年论议持平合和朝廷皆此类也。
    黄霸为河南丞为人明察内敏（内敏言心思捷疾也。）。又习文法然温良有让足知善御众为丞处议当於法合人心太守甚重之吏民爱敬焉自武帝末用法深切昭帝立大将军霍光秉政大臣争权上官桀等与燕王谋作乱既诛之遂遵武帝法度以刑罚痛绳群下由是俗吏尚严酷以为能而霸独用宽和为名会宣帝即位在民间时知百姓苦吏急也。闻霸持法平召以为廷尉正数决疑狱廷中称平。
    于公为县狱史郡决曹决狱平罗文法者于公所决皆不恨。
    于定国为廷尉其决疑平法务在哀鳏寡罪疑从轻加审慎之心朝廷称之曰：张释之为廷尉天下无冤民（言决罪皆当）于定国为廷尉民自以不冤。
    孔光为廷尉光久典尚书练法令号称详平。
    後汉何敞六世祖比干武帝时为廷尉正与张汤同时汤持法深而比干务仁恕数与汤争虽不能尽得然所济活者以千数。
    郭躬父弘习小杜律（杜周武帝时为廷尉御史大夫断狱深刻少子亦明法律宣帝时。又为御史大夫对父故言延年小）太守冠恂以弘为决曹掾断狱至三十年用法平诸为弘所决者退无怨情郡内比之东海于公及躬为廷尉务在宽平及典理官决狱断刑多依矜罗罹也。恕。又条诸重文可从轻者四十一事奏之事皆施行著于令。
    寒良永平中以谒者守侍御史与三府掾属六考案禁狱颜忠王平等辞连及遂乡侯耿建朗陵侯臧信获泽侯邓鲤曲成侯刘建建等辞未尝与忠平相见是时明帝怒甚吏皆惶恐诸所连及率一切陷入无敢以情恕者朗心伤其冤试以建等物色独问忠平而二人错愕不能对朗知其诈及上言建等无奸专为忠平所诬疑天下无辜类多如此帝乃召朗入问曰：建等即如是忠平何故引之朗对曰：忠平自知所犯不道故多有虚引冀以自明帝曰：即如是四侯无事何不早奏狱竟而久系至今耶朗对曰：臣虽考之无事然恐海内别有发其奸者故未敢时上帝怒骂曰：吏持两端促提下左右方引去朗曰：愿一言而死小臣不敢欺欲助国耳帝问曰：谁与共为章对曰：臣自知当必族灭不敢多污染人诚冀陛下一觉悟而已臣见考囚在事者咸共言妖恶大故臣子所宜同疾今出之不如入之可无後责是以考一连十考十连百。又公卿朝会陛下问以得失皆长跪言旧制大罪祸及九族陛下大恩裁止於身天下幸甚及其归舍口虽不言而仰屋窃叹莫不知其多冤无敢牾陛下者臣今所陈诚死无悔帝意解诏遣朗出後二日车驾自幸雒阳狱录囚徒理出千馀人後平忠死狱中朗乃自系会赦免官举孝廉建中初章帝大会群臣朗前谢恩诏以朗纳忠先帝拜为易长。
    黄香和帝时为尚书令东平清河奏妖言卿仲辽等所连及。且千人香科别据奏全活甚众每郡国疑罪取务求轻科爱惜人命每存忧济。
    陈宠为司徒辞曹掌天下狱讼其所平决无不厌服众心及代郭躬为廷尉性仁矜及为理官数议疑狱尝亲自为奏每附经典务从宽恕帝取从之济活者甚众其深文刻敝於此少衰。
    陈忠者宠之子也。安帝时为尚书居三公曹（三公曹尚书主知断）自以世典刑法用心务在宽详初父宠在廷尉上除汉法溢於甫刑者未施行及宠免後遂寝而苛法稍繁人不堪之忠略依宠意奏上二十三条为决事比以省请谳之弊。又上除蚕室刑解赃吏三世禁锢狂易杀人得减重论母子弟兄相代死听赦所代者事皆施行。
    虞轻为郡县狱吏案法平允务在宽恕每冬月上其状尝流涕随之。
    盛告字君达为廷尉性多哀怜视事十二年天下称有恩。
    张皓为廷尉虽非法家而留心刑断数与尚书辨正疑狱多以详当见从（详审而平当也。）傅贤为廷尉尝垂念刑法务从轻比至断狱迟回流泣在位四年治狱称平。
    是雄字季高顺帝时以明法律为廷尉断狱平允。
    魏高柔为刺奸令史处法允当狱无留滞辟为丞相仓曹属。
    司马芝为大理正有盗官练置都厕上者吏疑女工收以付狱芝曰：夫刑罪之失失在苛暴令赃物先得而後讯其辞。若不胜掠或至诬服诬服之情不可以折狱。且简而易从大人之化也。不失有罪庸世之治耳今宥所疑以隆易从之义不亦可乎！太祖从其议王朗为大理务在宽恕罪疑从轻锺繇明察当法俱以治狱见称。
    蜀杨戏年二十馀从州书佐为督军从事职典刑狱论法决疑号为平当。
    晋杜友初仕魏为侍御史丘俭之诛党与七百馀人友治狱惟举首事十人馀皆奏散。
    何曾魏末为司隶校尉时丘俭诛子甸妻荀应坐死其族兄ダ族父虞并景帝姻通共表魏帝以モ其命诏听离婚荀所生女芝为颍川太守刘子元妻亦坐死以怀妊系狱荀辞诣曾乞恩曰：芝系在廷尉顾影知命计日被法乞没为官婢以赎芝命曾哀之腾辞上议朝廷佥以为当遂改法。
    卫转廷尉卿明法理每至听讼小大以情。
    赵至幽州三辟部从事断久狱见称精审。
    顾荣为廷尉正会赵王伦诛淮南王允收允寮属付廷尉皆欲诛之荣平心处当多所全宥。
  </div>
  <div class="pagination">
   <a href="册府元龟_page435.html">
    上一页
   </a>
   <span>
    ...
   </span>
   <a href="册府元龟_page431.html">
    431
   </a>
   <a href="册府元龟_page432.html">
    432
   </a>
   <a href="册府元龟_page433.html">
    433
   </a>
   <a href="册府元龟_page434.html">
    434
   </a>
   <a href="册府元龟_page435.html">
    435
   </a>
   <span class="current-page">
    436
   </span>
   <a href="册府元龟_page437.html">
    437
   </a>
   <a href="册府元龟_page438.html">
    438
   </a>
   <a href="册府元龟_page439.html">
    439
   </a>
   <a href="册府元龟_page440.html">
    440
   </a>
   <a href="册府元龟_page441.html">
    441
   </a>
   <span>
    ...
   </span>
   <a href="册府元龟_page437.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
