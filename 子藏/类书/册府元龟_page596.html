<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 596 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 596 页/共 736 页
  </h1>
  <div class="content">
   毛宝初在昌武军人有如市买得一白龟长四五寸养之渐大放於诸江中邾城之败养龟人被铠持刀自投於水中如觉堕一石上视之乃先所养白龟长五六尺送至东岸遂得免焉。
    殷仲堪游於江滨见流棺接而葬焉旬日间门前之沟忽起为岸其夕有人通仲堪自称伯玄云：感君之惠无以报也。仲堪因问门前之岸是何祥乎！对曰：水中有岸其名为洲君将为州言终而没至是果临荆州。
    後魏高允为中书侍郎转令监评刑三十馀载中外称平以孝文太和十一年卒年九十八初允每谓人曰：吾在中书有阴德济救民命。若阳报不差吾寿应享百年矣。先卒旬外微有不尤不寝卧呼医请药出入行止吟咏如常高祖文明太后闻而遣医李循往脉视之告以无恙循入密陈允荣卫有异惧其不久，於是遣使备赐御膳珍羞自酒米至於盐醢百有馀品皆尽时味及床帐衣服茵被尺杖罗列於庭王官往还慰问相属允喜形於色语人曰：天恩以我笃老大有所赉得以赡客矣。表谢而已不有他虑如是数日夜中卒家人莫觉。
    唐徐有功则天时为司刑丞酷吏周兴来俊臣丘神等构陷无辜皆抵极法诏下大理者有功皆议出之前後济活数十百家累迁司刑少卿以谏奏枉诛者三经断死而执志不渝酷吏由是少衰时人比汉之于张焉先是润州刺史窦孝谌妾庞氏为奴所诬当坐斩有功明其无罪，於是庞氏减死有功至则天长安中卒玄宗践祚孝谌子希等请以身之官爵让有功子伦以报旧恩伦由是自太子司议郎迁恭陵令。
    陆元方则天时为宰相临终曰：吾阴德於人多矣。其後，庶几福不衰矣。元方子象先为玄宗宰相景倩为监察御史景融为工部尚书景献为屯田员外郎景允为库部郎中皆有美誉。
    裴度为东都留守文宗太和九年十一月李训王涯贾饣束舒元舆等被诛其亲属门人从坐者数十百人下狱讯劾欲加流窜度上疏理之全活者数十家。
    ●卷八百十六
    ○总录部　训子
    傅曰：父慈而教盖父子之道笃乎！天性爱之所锺咸欲其善诱掖勖导必以义方兼资以恭奖励其志故士之克荷世德有立於世者未始不先乎！严君之诲也。是以子之能仕则曰：父教之忠不就师傅则曰：父之罪也。然则於其幼也。尝视无诳及其长也。弗纳於邪至於女子之有行亦结礻离以申戒故能宜於夫族正其家道至於天伦致美义笃於昆弟犹子均爱情厚於诸父率有嘉话申乎！劝率并而述之咸可尚矣。周公相成王而使其子伯禽代就封於鲁周公戒伯禽曰：我文王之子武王之弟成王之叔父我於天下亦不贱矣。然我一沐三握一饭三吐哺起以待士犹恐失天下之贤今子之鲁慎无以国骄人。又曰：君子不施其亲（施易也。不以他人之亲易已之亲）不使大臣怨乎！不以（以用也。怨不见听用）故旧无大故则不弃也。无求备於一人（大故谓恶逆之事）。又曰：善则得之不善则失之故君子於其身也。且犹善则得之不善则失之况教其子孙乎！
    范武子晋大夫也。将老（老致仕初受随。故曰：随武子后更受范复为范武子）召。《文子》曰：燮乎！吾闻之喜怒以类者鲜（。《文子》士会之子燮其名）易者实多（易迁怒也。）。《诗》曰：君子如怒乱庶遄沮君子如祉乱庶遄已（诗小雅篇遄速也。沮止也。祉福也。）君子之喜怒以已乱也。弗已者必益之子其或者欲已乱於齐乎！不然余惧其益之也。余将老使子逞其志庶有豸乎！（豸解也。欲使子从政快志以止乱）尔从二三子唯敬（二三子晋诸大夫）乃请老後。《文子》暮退於朝武子曰：何暮也。对曰：有秦客氵辞於朝（庾隐也。谓以隐伏诡谲之言问於朝也。）大夫莫之能对也。吾知三焉武子怒曰：大夫非不能也。让父兄也。尔童子何知而三掩人於朝吾不在晋国亡无日矣。击之以杖折委笄（委冠也。笄簪也。）。
    孔子谓其子鲤曰：女为周南召南矣。乎！人而不为周南召南其犹正墙面而立也。与（周南召南国风之始乐得淑女以配君子三纲之首五教之端故人而不为如向墙而立）陈亢问於伯鱼曰：子亦有异闻乎！（亢以伯鱼孔子之子所闻当有异）对曰：未也。尝独立（独立谓孔子）鲤趋而过庭曰：学诗乎！对曰：未也。不学诗无以言鲤退而学诗他日。又独立鲤趋而过庭曰：学礼乎！对曰：未也。不学礼无以立鲤退而学礼闻斯二者陈亢退而喜曰：问一得三闻诗闻礼。又闻君子之远其子也。
    孟子鲁大夫病。且死诫其嗣懿子曰：孔丘圣人之後（圣人谓商汤）灭於宋（孔子六世祖孔父嘉为宋华督所杀其子奔鲁也。）其祖弗父何始有宋而嗣让厉公（弗父何孔父嘉之高祖宋愍公之长子厉公之兄也。何嫡嗣当立以让厉公也。）及正考父佐戴武宣公（正考父弗父何之曾孙）三命兹益恭故鼎铭云：（三命上卿也。考父庙之鼎）一命而偻再命而伛三命而俯循墙而走亦莫敢余侮饣，於是粥，於是以饣胡余口其恭如是吾闻圣人之後虽不当世必有达者今孔丘年少好礼其达者欤吾即没。若必师之及子卒懿子与鲁人南宫敬叔往学礼焉。
    鲁参仲尼弟子也。参有疾其子曾元抑首曾华奉足曾子曰：微乎！吾无颜氏之言吾何以告汝哉！虽然君子之务亦大有之矣。夫鹿以山为卑而增巢乎！其上鱼鳖鼋鼍以渊为浅而滔穴乎！其中卒其所以得者饵也。故君子能无以利害义则辱奚繇至哉！
    汉张负以女孙嫁陈平戒其孙曰：毋以贫故事人不谨事兄伯如事父嫂如事母（汝也。）。
    石奋号万石君以上大夫禄归老于家徙居陵里（茂陵邑中之里）中子内史庆醉归入外门不下车奋闻之不食庆恐肉袒谢请罪不许举宗及兄建肉袒万石君让曰：内史贵人入闾里里中长老皆走匿而内史坐车中自如固当（此深责之也。言内史贵人正固当尔）谢罢庆（告令去）庆及诸子入里门趋至家。
    王吉为昌邑中尉坐昌邑王淫乱不能辅道被刑後戒子孙毋为王国吏子骏迁赵内史道病免官归韩延寿为左冯翊弃市三子皆为郎吏。且死属其子勿为吏以己为戒子皆以父言去官不仕至孙威乃复为吏。
    尹赏为执金吾病疾。且死戒其诸子曰：丈夫为吏正坐残贼免追思其功效则复进用矣。一坐软弱不胜任免终身废弃无有赦时其羞辱甚於贪污坐赃慎毋然赏四子皆至郡守长子立为京兆尹皆尚威严有治辨名。
    後汉陈宠曾祖父咸成哀间以律令为尚书性仁恕尝戒子孙曰：为人议法当依於轻虽有百金之利慎无与人重比。
    王丹子有同门生丧亲家在中山白丹欲往奔慰结侣将行丹怒而挞之（丹怒挞之五十）令寄缣以祠焉（寄帛二疋以祠焉）或问其故丹曰：交道之难未易言也。世称管鲍次则王贡丹官至太子太傅逊位卒於家。
    谯玄隐藏田野终公孙述之世时兵戈累年莫能修尚学业玄独训诸子勤习经书。
    邓禹为太傅有子十三人各使守一艺修整闺门教养子孙皆可以为後世法。
    马援为伏波将军兄子严敦并喜讥议而通轻侠客援前在交趾遗书戒之曰：吾欲汝曹闻人过失如闻父母之名耳可得闻口不可得言也。好论议人长短妄是非正法此吾所大恶也。宁死不愿闻子孙有此行也。汝曹知吾恶之甚矣。所以复言者施衿结申父母之戒欲使汝曹不忘之耳龙伯高敦厚周慎口无择言谦约节俭廉公有威吾爱之重之愿汝曹效之杜季良豪侠好义忧人之忧乐人之乐清浊无所失父丧致客数郡毕至吾爱之重之不愿汝曹效也。效伯高不得犹为谨敕之士所谓刻鹄不成尚类鹜者也。效季良不得陷为天下轻薄子所谓画虎不成反类狗者也。讫今季良尚未可知郡将下车辄切齿州郡以为言吾尝为寒心是以不愿子孙效也。季良名保後果为仇人讼免官。
    窦武为城门校尉兄子绍为虎贲中郎将绍性疏简奢侈武每数切厉相戒犹不觉悟乃上书求退绍位。又自责不能训导当先受罪繇是绍更遵节大小莫敢违犯。
    郑玄北海高密人尝疾笃自虑以书戒子益恩曰：吾家旧贫为父母群弟所不容去厮役之吏游学周秦之都往来幽并兖豫之域获觐乎！在位通人处逸大儒得意咸从捧手有所受焉遂博稽六艺粗览传记时睹秘书纬术之奥年过四十乃归供养假田播殖以娱朝夕遇阉尹擅势坐党禁锢十有四年蒙赦令举贤良方正有道辟大将军三司府公车再召比牒并名早为宰相唯彼数公懿德大雅克堪王臣故宜式序吾自忖度无任於此但念述先圣之元意思整百家之不齐亦，庶几以竭吾才故闻命罔从而黄巾为害萍浮南北复归邦乡入此岁来已七十矣。宿业衰落仍有失误案之礼典便合傅家今吾告尔以老将居安性覃思终业自非拜国君之命问族亲之忧展敬坟墓观省野物胡尝扶杖出门乎！家事大小汝一承之咨尔茕茕一夫曾无同生相依其勖求君子之道研钻勿替敬慎威仪以近有德显誉成於僚友德行立於已志。若致声称亦有荣於所生可不深念邪吾虽无绂冕之绪颇有让爵之高自乐以论赞之功庶不遗後人之羞末所愤愤者徒以亡亲坟垄未成所好群书率皆腐敝不得於礼堂写定传与其人日西方暮其可图乎！家今差多於昔勤力务时无恤饥寒菲饮食薄衣服节夫二者尚令吾寡恨。若忽忘不识亦已焉哉！後公车徵为大司农玄以病自乞还家魏李丰年十七八在邺下名为清白识别人物莫不注意後随军在许昌声称日隆其父不愿其然遂令闭门敕使断客。
    刘е弟伟与魏讽善е戒之曰：夫交友之美在於得贤不可不详而世之交者不审择人务合党众违先圣人交友之义此非厚已辅仁之谓也。吾观魏讽不修德行而专以鸠合为务华而不实此直搅世沽名者也。卿其慎之勿复与通伟不从後为讽所引故及於难е官至侍中卒。
    王昶尝为其兄子族子作名字皆依谦实以见其意故兄子默字处静沈字处道其子浑字玄冲深字道冲遂书戒之曰：夫人为子之道莫大於保身全行以显父母此三者人知其善而或危身破家陷於灭亡之祸者何也。繇所祖习非其道也。夫孝敬仁义百行之首行之乃立身之本也。孝敬则宗族安之仁义则乡党重之此行成於内名著於外者也。人。若不笃至行而背本逐末以陷浮华焉以成朋党焉浮华则有虚伪之累朋党则有彼此之患此二者之戒昭然著明而循覆车滋众逐末弥甚皆繇惑当时之誉末目前之利故也。夫富贵声名人情所乐而君子或得而不处何也。恶不繇其道耳患人知进而不知退知欲而不知足故有困辱之累悔吝之咎语曰：如不知足则失所欲故知足之足常足矣。览往事之成败察将来之吉凶未有干名要利欲而不厌而能保身持家永全福禄者也。欲使汝曹立身行道遵儒者之教履道家之言故以玄默冲虚为名欲使汝曹顾名思义不敢违越也。古者盘盂有铭几杖有诫俯仰察焉用无过行况在已名可不戒之哉！夫物速成则疾亡晚就则善终朝华之草夕而零落松柏之茂隆寒不衰是以大雅君子恶速成戒阙党也。若范モ对秦客而武子击之折其委笄恶其掩人也。夫人有善者鲜不自伐有能者寡不自矜伐则掩人矜则陵人掩人者人亦掩之陵人者人亦陵之故三为戮於晋王叔负罪於周不惟矜善自伐好争之咎乎！故君子不自称非以让人恶其盖人也。夫能屈以为伸让以为得弱以为︹鲜不遂矣。夫毁誉爱恶之原而祸福之机也。是以圣人慎之孔子曰：吾之於人谁毁谁誉如有所誉必有所试。又曰：子贡方人赐也。贤乎！哉！我则不暇以圣人之德尚犹如此况庸庸之徒而轻毁誉哉！昔伏波将军马援戒其兄子言闻人之恶当如闻父母之名耳可得而闻口不可得而言也。斯戒至矣。人或毁已当退而求之於身。若已有可毁之行则彼言当矣。若已无可毁之行则彼言妄矣。当则无怨於彼妄则无害於身。又何反报焉。且闻人毁已而忿者恶鬼声之加人也。人报者滋甚不如默而自已也。谚曰：救寒莫如重裘止谤莫如自修斯言信矣。若与是非之士凶险之人近犹不可况於对校乎！其害深矣。虚伪之人言不根道行不顾言其为浮浅较可识别而世人惑焉由不检之以言行也。近济阴魏讽山阳曹伟皆以倾邪败没荧惑当世挟持奸慝驱动後生虽刑於钺大为ぁ戒然所污染固以众矣。可不慎与。若夫山林之士夷叔之伦甘长饥於首阳安赴火於绵山虽可以激贪励俗然圣人不可为吾亦不愿也。今汝先人世有冠冕惟仁义为名守慎为称孝悌於闺门务学於师友吾与时人从事虽出处不同然各有所取颍川郭伯益好尚通达敏而有知其为人弘旷不足轻贵有馀得其人重之如山不得其人忽之如草吾以所知亲之昵之而不愿儿子为之北海徐伟长不治名高不求苟得澹然自守惟道是务其有所是非则古人以见其意当时无所褒贬吾敬之重之愿儿子师之东平刘公博学有高才诚节有大意然性行不均少所拘忌得失足以相补吾爱之重之不愿儿子慕之乐安任昭先淳粹履道内敏外恕推逊恭让处不避污怯而义勇在朝忘身吾友之善之愿儿子遵之。若引而伸之触类而长之汝其，庶几举一隅耳及其用财先九族其施舍务周急其出入存故老其论议贵无贬其进仕尚忠节其取人务道实其处势戒骄淫其贫贱慎无戚其进退念合宜其行事加九思如此而已吾复何忧哉！昶位至司空蜀向朗字巨达遗言戒子曰：傅称师克在和不在众此言天地和则万物生君臣和则国家平九族和则动得所求静得所安是以圣人守和以存以亡也。吾楚国之小子耳而早丧所天为二兄所诱养使其性行不随禄利以堕今但贫耳贫非人患惟和为贵汝其勉之朗终於左将军。
    吴潘武陵人为太常归义隐蕃以口辨为豪杰所善子翥亦与周旋馈饷之闻大怒疏责翥曰：吾受国厚恩志报以命尔辈在都当念恭顺亲贤慕善何故与降虏交以粮饷之在远闻此心震面热惆怅累旬疏到急就往使受杖一百促责所饷当时人咸怪而蕃果图叛诛夷众乃归服。
    顾雍为丞相时大帝嫁从女女顾氏甥故召雍父子及孙谭谭为选曹尚书见任贵重是日帝极欢谭醉酒三起舞舞不知止雍内怒之明日召谭诃责之曰：君王以含垢为德臣下以恭谨为节昔萧何吴汉并有大功何每见高帝似不能言汉奉光武亦信恪勤汝之於国宁有汗马之劳可书之事邪但阶门户之资遂见宠任耳何有舞不复知止虽为酒後亦繇恃恩忘敬谦虚不足损吾家者必尔也。因背向壁卧谭立过一时乃见遣。
    晋王祥为太保临薨训其子曰：夫言行可覆信之至也。推美引过德之至也。扬名显亲孝之至也。兄弟怡怡宗族欣欣悌之至也。临财莫过乎！让此五者立身之本颜子所以为命未之思也。夫何远之有子皆奉而行之。
    夏侯湛作昆弟诰其辞曰：惟正月哉！生魄湛。若曰：咨尔昆弟淳琬舀谟纟瞻古人有言孝乎！惟孝友于兄弟死丧之戚兄弟孔怀。又曰：周之有至德也。莫如兄弟於戏古之载于训籍傅于诗书者厥乃不思不可不行尔其专乃心一乃听砥砺乃性以听我之格言淳等拜手稽首湛。若曰：呜呼惟我皇乃祖滕公肇厥德厥功以左右汉祖弘济于嗣君用垂祚于後世世增敷前轨济其好行美德明允相继冠冕胥及以逮于皇曾祖愍侯寅亮魏祖用康厥世遂启土宇以大综厥勋于家我皇祖穆侯崇厥基以允显志用恢阐我令业维我后府君侯祗服哲命钦明文思以熙柔我家道丕隆我先绪钦。若稽古训用敷训典籍乃综其微言呜呼自三坟五典八索九丘图纬六艺百家众流罔不探赜索隐钩深致远洪范九畴彝伦攸叙乃命世立言越用继尼父之大业斯文在兹。且九龄而我王母薛妃登遐我后孝思罔极惟以奉于穆侯之继室蔡姬以致其子道蔡姬登遐隘于穆侯之命厥礼乃不得成用不于祖姑惟乃用骋其永慕厥乃以疾辞位用逊于厥家布衣席以终于三载厥乃古训无文我后丕孝其心用假于厥制以穆于世父使君侯惟伯后聪明智奕世载德用慈友于我后我惟是虔罔不克承厥诲用增茂我敦笃以播休美于一世厥乃可不遵惟我用夙夜匪懈日钅赞其道而仰之弥高钻之弥坚我用欲罢不敢岂惟予躬是惧实令迹是奉厥乃昼分而食夜分而寝岂惟令迹是畏实尔犹是仪呜乎！予其敬哉！俞予闻之周之有至德有妇人焉我母氏羊姬宣慈恺悌明粹笃诚以抚训群子厥乃我龀齿则受厥教于书学不遑惟宁敦诗书礼乐孳孳弗倦我有识惟与汝服厥诲惟仁义惟孝友是尚忧深思远祗以防于微翳义形於色厚爱平恕以济其宽裕用缉和我七子训谐我五妹惟我兄弟姊妹束修慎行用不辱於冠带实母氏是凭予其为政蕞尔惟母氏仁之不行是戚予其望色思宽狱之不情教之不泰是训予其纳戒思详呜呼惟母氏信著于不言行感于神明。若乃恭事于蔡姬敦穆于九族乃高于古之人古之人厥乃千里承师矧我惟父惟母世德之馀烈服膺之弗可及景仰之弗可阶汝其念哉！俾群弟天祚於我家俾尔咸休明是履淳英哉！文明柔顺琬乃沈毅笃固惟舀厥清粹平理谟茂哉！隽哲寅亮纟其弘肃简雅&lt;耳詹&gt;乃纯铄惠和惟我蒙蔽极否于义训嗟尔六弟汝其滋义洗心以补予之尤予乃亦不敢忘汝之阙呜呼小子瞻汝其见予之长於仁未见予之长於义也。瞻曰：俞以如何湛。若曰：我之肇于总角以逮于弱冠暨于今之二毛受学於先载纳诲於严父慈母予其敬忌于厥身而匡予之纤介翼予之小疵使予有过未曾不知予知之改惟冲子是赖予亲于心爱于中敬于貌厥乃口无择言柔而直廉而不刿肃而不厉厥其成予哉！用集我父母之训庶明励翼迩可远在兹瞻拜手稽首曰：俞湛曰：都在修身在爱人瞻曰：吁惟圣其难之湛曰：都厥不行惟难厥行惟易淳曰：俞明而昧崇而卑冲而恒显而贤同而疑厉而柔和而矜湛曰：俞乃言厥有道淳曰：俞祗服训湛曰：来琬汝亦昌言琬曰：俞身不及於人不敢堕於勤厥故惟新湛曰：俞舀亦昌言舀曰：俞滋敬于已不滋敬于已惟敬乃恃无忘有耻湛曰：俞谟亦昌言谟曰：俞无忘於不可不虞形貌以心访心於虞湛曰：俞总亦昌言总曰：俞。若忧厥忧以休湛曰：俞瞻亦昌言瞻曰：俞复外惟内取诸内不忘诸外湛曰：俞休哉！淳等拜手稽首湛亦拜手稽首乃歌曰：明德复哉！家道休哉！世祚悠哉！百禄周哉！又作歌曰：讯德恭哉！训翼从哉！内外康哉！皆拜曰：钦哉！湛官至散骑常侍。
    阮籍为步兵校尉子浑有父风少慕通达不饰小节籍谓曰：仲容已豫吾此流（咸字仲容籍兄子）汝不得复尔荀勖语诸子曰：人臣不密则失身树私则背公是大戒也。汝等亦宦达人宜识吾此意勖後为尚书令卒庾衮有兄孤女曰：芳将嫁美服既具衮乃割荆苕为箕帚召诸子集之于堂男女以班命芳曰：芳乎！汝少孤汝逸汝豫不汝疵瑕今汝人将事舅姑洒扫庭内妇道也。故赐汝此匪器之为美欲温恭朝夕虽休勿休也。衮虽州郡交命察孝廉举清白异行皆不就刘殷为侍中太保录尚书事有七子五子各授一经一子授太史公一子授。《汉书》一门之内七业俱兴北州之学殷门为盛尝戒其子孙曰：事君之法当务几谏凡人尚不可面斥其过而况万乘乎！夫犯颜之祸将彰君过宜上思召公咨商之义下念鲍勋触鳞之诛东海王越镇许时王承为记室参军越雅相知重敕其子毗曰：夫学之所益者浅体之所安者深闲习礼度不如式瞻仪形讽味遗言不。若亲承音旨王参军人伦之表汝其师之承与阮瞻谢鲲邓攸俱在越府越。又与瞻等。《书》曰：小儿毗既无令淑之质不闻道德之风望诸君时以闲豫周旋诲接。
    殷仲堪为荆州刺史自在荆州连年水旱百姓饥馑仲堪食常五碗盘无馀肴饭粒落席间辄食以啖之虽欲率物亦缘其性真素也。每语子弟云：人物见我受任方州谓我豁平昔时意今吾处之不易贫者士之常焉得登枝而捐其本尔其存之。
    谢混与族子灵运瞻曜晦弘微以文义赏会常因酣宴之馀为韵语以奖劝灵运瞻等曰：康乐诞通度（康乐灵运侯国）实有名家韵。若加绳染功剖莹乃琼瑾宣明体远识（宣明晦字）颖达。且沈隽。若能去方执穆穆三才顺阿多标独解（阿多曜小字）弱冠纂华裔质胜戒无文其尚。又能峻通远怀清悟（通远瞻字）采采标兰讯直辔鲜不踬抑用解偏吝微子基微尚（微子即引微也。）无倦繇慕蔺勿轻一篑少进往将千亻刃数子勉之哉！风流繇尔振如不犯所知此外无所慎灵运等并有诫厉之言唯宏微独尽褒美初灵运父奂无才能为秘书郎早年而亡灵运好臧否人物混患之欲加裁抑未有方也。谓瞻曰：非汝莫能乃与晦曜宏微等共游戏使瞻与灵运登车便商较人物瞻谓之曰：秘书早亡谈者亦互有同异灵运默然言论自此衰止混历位中书令中领军尚书左仆射。
    宋陶潜为彭泽令有高节尝与子书以言其志并为训戒曰：天地赋命有生必终自古贤圣谁能独免子夏言曰：死生有命富贵在天四友之人亲受音旨发斯谈者，岂非穷达不可妄求寿夭永无外请故邪吾年过五十而穷苦荼毒以家贫东西游走性刚才拙与物多忤自量为已必贻俗患亻黾亻免辞世使汝幼而饥寒耳常感孺仲贤妻之言败絮自拥何惭儿子此既一事矣。但恨邻靡二仲室无莱妇抱兹苦心良独罔罔少年好书偶爱静开卷有得便欣然忘食见树木交阴时鸟变声亦复欢尔有喜尝言五六月北窗下卧遇凉风暂至自谓是羲皇上人意浅识陋日月遂往缅求在昔眇然如何疾患以来渐就衰损故旧不遗每以药石见救自恐大分将有限也。恨汝辈稚小家贫无役柴水之劳何时可免念之在心。若何可言然虽不同生当思四海皆兄弟之义鲍叔敬仲分财无猜归生伍举班荆道旧遂能以败为成因丧立功他人尚尔况共父之人哉！
    颍川韩元长汉末名士身处卿佐八十而终兄弟同居至於没齿。
    济北汜稚春晋时操行人也。七世同财家人无怨色诗云：高山仰止景行行止汝其慎哉！吾复何言为命子诗以贻之曰：悠悠我祖，爰自陶唐邈其虞宾历世垂光御龙勤夏豕韦翼商穆穆司徒厥族以昌纷纭战国漠漠衰周凤隐于林幽人在邱逸虬挠奔鲸骇流天集有汉眷予愍侯於赫愍侯运当攀龙抚剑夙迈显兹武功参誓山河启土开封丞相允迪前踪浑浑长源蔚蔚洪柯群川载导众条载罗时有默语运固隆在我中晋业融长沙（陶侃封长沙侯潜曾祖也。）桓桓长沙伊勋伊德天子畴我专征南国功遂辞归临宠不惑孰谓斯心而可近得肃矣。我祖慎终如始直方二台惠和千里（潜祖茂为武昌太守）於皇烈考淡焉虚止寄迹夙运其兹愠喜嗟余寡陋瞻望靡及顾惭华鬓负景只立三千之罪无後其急我诚念哉！呱闻尔泣卜云：嘉日占尔良时名尔曰：俨字尔求思温恭朝夕念兹在兹尚想孔庶其企而厉夜生子遽而求火凡百有心奚待于我既见其生实欲其可人亦有言斯情无假日居月诸渐免于孩福不虚至祸亦易来夙兴夜寐愿尔斯才尔之不才亦已焉哉！
    何叔度为豫章太守子尚之以吏部郎告休定省倾朝送别於冶渚及至郡叔度谓曰：闻汝来此朝中相送可有几客答曰：殆数百人叔度笑曰：此是送吏部郎耳非关何彦德也。昔殷浩亦尝作豫章定省送别者甚众及废徙东阳船泊征虏亭积日乃至亲旧无复相窥者。
    王敬弘琅琊临沂人为侍中左光禄大夫子恢之被召为秘书郎敬弘为求奉朝请与恢之。《书》曰：秘书有限故有竞朝请无限故无竞吾欲使汝处於不竞之地太祖嘉而许之。
    颜延之为金紫光禄大夫领湘东王师子竣既贵重权倾一朝凡所资供延之一无所受器服不改宅宇如旧尝语竣曰：平生不喜见要人今不幸见汝竣起宅谓曰：善为之无令後人笑汝拙也。延之居无事为庭诰之文曰：庭诰者施於闺庭之内谓不远也。吾年居秋方虑先草木故遽以未闻诰尔在庭。若立履之方规鉴之明已列通人之规不复续论今所载咸其素蓄本乎！性灵而致之心用夫选言务一不尚烦密而至於备议者盖以网诸情非古语曰：得鸟者罗之一目而一目之罗无时得鸟矣。此其积意之方道者识之公情者德之私公通可以使神明加乡私塞不能令妻子移心是以昔之善为士者必捐情反道合公屏私寻尺之身而以天地为心数纪之寿常以金石为量观夫古先垂戒长老馀论杂用细制每以不朽见铭缮筑末迹咸以可久承志况树德立义收族长家而不思经远乎！曰：身行不足遗之後人欲求子孝必先慈将责弟悌务为友虽孝不待慈而慈固植孝悌非期友而友亦立悌夫和之不备或应以不和犹信不足焉必有不信傥知恩意相生情理相出可使家有参柴人皆由损夫内居德本外夷民誉言高一世处之逾嘿器重一时体之滋冲不以所能干众不以所长议物渊泰入道与天为人者士之上也。若不能遗声欲人出已知柄在虚求不可校得敬慕谦通畏避矜踞思广监择从其远猷文理精出而言称未达论问宣茂而不以居身此其亚也。若乃闻实之为贵以辨画所克见声之取荣谓争夺可获言不出於户牖自以为道义久立才未信於仆妾而曰：我有以过人，於是感苟锐之志驰倾觖之望岂误已悟有识之裁入修家之诫乎！记所云：千人所指无病自死者也。行近於此者吾不愿闻之矣。凡有智能预有文论。若不练之多士较之群言通才所归前流所与焉得以成名乎！若呻吟於墙屋之内喧嚣於党辈之间窃议以迷寡闻妲语以敌要说是短所出而非长见所取值尊朋临座稠览博论而言不入於高听人见弃於众视则慌。若迷涂失偶如深夜撒烛衔声茹气腆嘿而归岂识向之夸慢氐足以成今之沮丧耶此固少壮之废尔其戒之夫以怨诽为心者未有达无心救得丧多见诮耳此盖臧获之为岂识量之事哉！是以德声令气愈上每高忿言怼议每下愈发有尚於君子者宁可不务勉邪虽曰：常人情不能素尽故当以远理胜之公{卞}除之，岂可不务自异而取陷庸品乎！富厚贫薄事之悬也。以富厚之身亲贫薄之人非可一时同处然昔有守之无怨安之不闷者盖有理存焉夫既有富厚必有贫薄岂其证然时乃天道。若人富厚是理无贫薄然乎！必不然也。若谓富厚在我则宜贫薄在人可乎！又不可矣。道在不然义在不可而横意去就谬生希幸以为未达至分蚕温农饱民生之本躬稼难就止以仆役为资当施其情愿庀其衣食定其当治递其优剧出之休飨後之捶责虽有劝恤之勤而无г曝之苦务前公税以远吏让无急傍费以息流议量时发敛视岁穰俭省赡以奉已损散以及人此用天之善御生之得也。率下多方见情为上立长多术晦明为懿虽及仆妾情见则事通虽在畎亩明晦则功博。若夺其常然役其烦务使威烈雷霆犹不禁其欲虽弃其大用穷其细瑕或明灼日月将不胜其邪。故曰：孱焉则差的焉则ウ是以礼道尚优法意从刻优则人自为厚刻则物相为薄耕收诚鄙此用不忒所谓野陋而不以居心也。含生之氓同祖一气等级相倾迭成差品遂使业习移其天识世服没其性灵至夫愿欲情嗜宜无间殊或役人而养给然是非大意不可侮也。隅奥有灶齐侯蔑寒犬马有秩管燕轻饥。若能服温厚而知穿弊之苦明周之德厌滋旨而识寡兼之急仁恕之功岂与夫比肤於草石方手足於飞走者同其意用哉！罚慎其滥惠戒其偏罚滥则无以为罚惠偏则不如无惠虽尔眇末犹局庸保之上事思反已动类念物则其情得而人心塞矣。博υ塞会众之事谐调哂谑坐之方然失敬致侮皆此之繇方其克瞻弥丧端俨况遭非鄙虑将鬼折岂。若正其容而简其事静其气而远其意使言必详{厌心}宾清耳笑不倾抚左右悦目非鄙无因而生侵侮何从而入此亦持德之管尔其谨哉！嫌惑疑心诚亦难分岂惟厚貌蔽知之明深情怯刚之断而已哉！必使猜怨愚贤则笑入戾耽爱犬马则步顾成妖况动容窃斧束装盗金。又何足论也。是以前王作典明慎议狱而僭滥易意朱公论璧光泽相如而倍薄异价此言虽大可以戒小游道虽广交义为长得在可久失在轻绝久繇相敬绝繇相狎爱之勿劳当扶其正性忠而勿诲必藏其枉情辅以艺业会以文辞使亲不可疏不可间每存大德无挟小怨率此往也。足以相终酒酌之设可乐而不可嗜嗜而非病者希病而遂眚者几既眚既病将蔑其正。若存其正性纾其妄发其惟善戒乎！声乐之会可简而不可违违而不背者鲜矣。背而非弊者反矣。既弊既背将受其毁必能通其碍而节其流意可为中和矣。善施者唯发自人心乃出天则与不待积取无谋实并散千金诚不可能赡人之急虽乏必先使施如王丹受如杜林亦可与言交矣。浮华怪饰灭质之具奇服丽食弃素之方动人劝慕倾人顾眄可以远识夺难用近欲从。若睹其淫怪知生於无心为见奇丽能致诸非务则不抑自贵不禁自止夫数相者必有之徵既闻之术人。又验之吾身理可得而论也。人者兆气二德禀体五常二德有奇偶五常有胜杀其及为人宁无叶亦犹生有好鬼死有夭寿人皆知其悬天至於丁年乖遇中身迕合者，岂可易地哉！是以君子遘命愈难识道愈坚古人耻以身为溪壑者屏欲之谓也。欲者性之烦浊气之蒿蒸故其为害则熏心智耗真精伤人和犯天性虽生必有之而生之德犹火含烟而烟妨火桂怀蠹而蠹残桂。然则火胜则烟灭蠹壮则桂折故性明者欲简嗜繁者气忄去明即忄难以生矣。是以中外群圣建言所黜儒道众智发论是除然有之者不患误深故药之者尝苦术浅所以毁道多而於义寡焉顿尽诚难每指可易能易每指亦明之矣。夫谚嗜之性不同故畏慕之情或异从事於人者无执人我之心不以已之所善谋人为有明矣。不以人之所务失我能有守矣。已所谓然而彼定不然奕棋之蔽悦彼之可而忘我不可学之蔽将求去弊者念通怍介而已流言谤议有道所不免况在阙薄难用防应物之方必出於已或信不素积嫌间所袭或性不和物尤怨所聚有一于此何处逃毁苟能反悔在我而无责於人必有达鉴昭其情远识迹其事日省吾躬月料吾志宽嘿以居洁静以期神道必在何恤人言唁曰：富则盛贫则病矣。贫之病也。不唯形色粗或亦神心沮废岂但交友疏弃必有家人诮让非廉深识远者何能不移其操故欲蠲忧患莫。若怀古怀古之志当自同古人见通则忧浅意远则怨浮昔人琴歌编蓬之中者用此道也。夫信不逆彰义必幽隐交赖相尽明有相照一面见旨则情固丘岳一言中志则意入渊泉以此事上水火可蹈以此友金石可弊岂待充其荣实乃将议报厚之篚筐然後图终如或与立茂思无忽禄利者受之易易则人之所荣蚕穑者就之艰难则物之所鄙艰易既有勤倦之情荣鄙。又间向背之意此二涂所为反也。以劳定国以功施人则役徒属而擅丰丽自理於民自事其生则督妻子而趋耕织必使陵侮不作悬企不萌所谓贤鄙处宜华野同泰人以有惜为质非假严刑有恒为德不慕厚贵有惜者以理会有恒者与物终世有位去则情尽斯无惜矣。又有务谢则心移斯不恒矣。又非徒。若此而已或见休事则勤蕲结纳及闻否论则处彰离贰附会以从风隐窃以成[C260]朝吐面誉暮行背毁昔同稽款今犹叛戾斯为甚矣。又非唯。若此而已或凭人惠训藉人成立与人馀论依人杨声曲存禀仰甘赴尘轨衰没畏远忌闻影迹。又蒙蔽其善毁之无度心短彼能私树已拙自崇常辈罔顾高识有人至此实蠹大伦每思防避无通闾伍睹惊异之事或涉流傅遭卒迫之变反思安顺。若异从已发将尸谤人迫而。又迕愈使失度能夷异如裴楷处逼如裴遐可称深士乎！喜怒者有性所不能无常起於褊量而止於弘识然喜过则不重怒过则不威能以恬漠为体宽愉为器者大喜荡心微抑则定甚怒烦性小忍即歇动无愆容举无失度则物将自悬人将自止习之所变亦大矣。岂唯蒸性染身乃将移智易虑。故曰：与善人居如入芝兰之室久而不知其芬与之化矣。与不善人居如入鲍鱼之肆久而不知其臭与之变矣。是以古人慎所与处唯夫金贞玉粹者乃能尽而不耳。故曰：丹可灭而不能使无赤石可毁而不可使无坚苟无丹石之性必慎浸染之繇能以怀道为念必存从理之心道可怀而理可从则不议贫议所乐耳或云：贫何由乐此未求道意道者赡富贵同贫贱理固得而齐自我丧之未为通议苟议不丧夫何不乐，或曰：温饱之贵所以荣生饥寒在躬空曰：从道取诸其身将非笃论此。又不通理用者凡养生之具岂间定实，或以膏腴夭性有以菽藿登年中散云：所足在内不繇於外是以称体而食贫岁愈兼量肠而炊丰家馀食非粒实息耗意有盈虚耳况心得优劣身获仁富明白入素气志如神虽十旬九饭不能令饥藿席三属不能为寒，岂不信然。且以已为度者无以自通彼量浑四极而轮五纬天道弘也。振河海而载山川地道厚也。一情纪而合流贯人灵茂也。昔之通乎！此数者不为剖判之行必广其风度无挟私殊博其交道靡怀曲异故望尘请友则义士轻身一遇拜亲则仁人投分此伦序通允礼俗平一上获其用下得其和世务虽移前休未远人之主吾将反本夫人之生暂有心识幼壮骤过衰耗骛及其间夭郁既难胜言假获存遂。又云：无几柔丽之身亟委土木刚清之才遽为丘壤回遑顾慕唯数纪之中耳以此持荣曾不可留以此服道亦何能久进退我生游观所达得贵为人将在含理含理之贵惟神与交幸有心灵义无自恶偶信天德逝不上惭欲使人沈来化志符往哲勿谓是赊日凿斯密。若通此意吾将忘老如曰：不然其谁与归偶怀所撰述略布众条。若备举情见顾未书一赡身之经别在田家节政奉终之纪自著燕居毕义宋孔ダ为安陆王子绥冠军长史ダ弟道存从弟徽颇营产业二弟请假东还ダ出渚迎之辎重十馀船皆是绵绢纸席之属ダ见之伪喜谓曰：我比困乏得此甚要因命上置岸侧既而正色谓道存等曰：汝辈忝预士流何至东还作贾客耶命左右取火烧之烧尽乃去。
    萧思话为开府征西将军其子惠开为太子舍人时与汝南周朗同官友善以偏奇相尚後转黄门侍郎与侍中何偃争权表乞解职繇此忤旨免官思话素恭谨操行与惠开不同尝以其峻异每加嫌责及见惠开自解表叹曰：儿子不幸与周朗周旋理应如此杖之二百。
    ●卷八百十七
    ○总录部　训子第二
    南齐刘怀民平原人仕宋为齐北海二郡太守子善明年四十刺史刘道隆辟为治中从事怀民谓善明曰：我已知汝立身复欲见汝立官也。
    王僧虔为侍中兄子俭为朝宰起长梁斋制度小过僧虔视之不悦竟不入户俭即毁之僧虔尝有书诫子曰：知汝恨吾不许汝学欲自悔厉，或以阖棺自欺或更择美业。且得有慨亦慰穷生但亟闻斯唱未睹其实请从先师听言观行冀此不复虚身吾未信汝非徒然也。往年有意於史取。《三国志》聚置床头百日许复徙业就玄玄自当小差於史犹未近彷彳弗曼倩有云：谈何容易见诸玄志为之逸肠为之抽专一书转通数十家注自幼至老手不释卷尚未敢轻言汝开。《老子》卷头五尺许未知辅嗣何所道平叔何所说马郑何所异指例何所明而便盛旋麈尾自呼谈士此最险事设令袁令命汝言易谢中书挑汝言庄张吴兴叩汝言老端可复言未尝看邪谈故如射前人得破後人应解不解即输赌矣。且论注百氏荆州八[1234]。又才性四本声无哀乐皆言家口实如客至之有设也。汝皆未经拂耳瞥目，岂有庖厨不修而欲延大宾者哉！就如张衡思侔造化郭象言类悬河不自劳苦何繇至此汝曾未窥其题目未辨其指归六十四卦未知何名。《庄子》众篇何者内外八[1234]所载凡有几家四本之称以何为长而终日欺人人亦不受汝欺也。繇吾不学无以为训然重华无严父放勋无令子亦各繇已耳汝辈窃议亦当云：阿越不学在天地间可嬉戏何忽自课讠幸及盛时逐岁暮何必有所减汝见其一耳不全尔也。设令吾学如马郑亦必甚胜复倍不如今亦必大减致之有繇从身上来也。汝今壮年自勤数倍许胜劣及吾耳世中比例举眼皆是汝足知此不复具言吾在世虽乏德业要复推排人间数十许年故是一旧物人，或以比数汝等耳即化之後。若自无调度谁复知汝事者舍中亦有少负令誉弱冠超越清级者於时王家门中优者则龙凤劣者犹虎豹失阴之後岂龙虎之议况吾不能为汝阴正应各自努力耳或有身经三公蔑尔无闻布衣寒素卿相屈体或父子贵贱殊兄弟声名异何也。体尽读数百卷书耳吾今悔无所及欲以前车诫尔後乘也。汝年入立境方应从官兼有室累牵役中情何处复得下帷如王郎时邪为可作世中学取过一生耳试复三思勿讳吾言犹捶挞志辈（志辈为僧虔子志及彬寂等）冀脱万一未死之间望有成就者不知当有益否各在尔身已切身岂复关吾邪愧唯知爱深松茂柏宁知子弟毁誉事因汝有感故略叙胸怀耳。
    王志侍中特进僧虔子其弟寂建武初欲献中兴颂志谓之曰：汝膏梁年少何患不达不镇之以静将恐贻讥寂乃止寂卒为秘书郎。
    吕安国为湘州刺史有疾徵为光禄大夫加骑常侍安国欣有文授谓其子曰：汝後勿作褶驱使单衣犹恨不称当为朱衣官也。
    陈显达为侍中镇军将军有子十馀人诫之曰：我本志不及此汝等勿以富贵凌人复谓其子曰：麈尾扇是王谢家物汝不须捉此自随。
    张融为司徒左长史永明中遇疾为门律自序曰：吾文章之体多为世人所惊汝可师耳以心不可使耳为心师也。夫文，岂有常体但以有体为常正当使常有其体丈夫当删诗书制礼乐何至因循寄人篱下。且中代之文其体阙变尺寸相资弥缝旧物吾之文章体亦何异何常颠温凉而错寒暑综哀乐而横歌哭哉！正以属辞多出比事不羁不阡不陌非途非路耳然其传音振逸鸣节竦异或当未极亦已极其所矣。汝。若复别得体者吾不拘也。吾义亦如文造次乘我颠沛非物吾无师无友不文不句颇有孤神独逸耳义之为用将使性入清波尘洗犹沐无得钓声同利举价如高俾是道场险成军路吾昔嗜僧言多肆法辨此尽游乎！言笑而汝等无幸。又云：人生之口正可论道说义唯饮与食此外如树网焉吾每以不尔为恨尔曹当振纲也。临卒。又诫其子曰：手泽存焉父书不读沉父音情婉在其韵吾意不然别遗尔旨吾文体英绝变而屡奇岂吾天挺盖不ㄨ家声汝可号哭而看之。
    周为中书侍郎有名於时子舍幼聪[A13C]异之临卒谓曰：汝不患不富贵但当将之以道德。
    王骞太尉俭之子为黄门郎司徒右长史性凝简不狎当世尝从容谓诸子曰：吾家门户本素族自然随流可进不须苟求也。
    梁韦为护军将军骑常侍虽老暇日犹课诸儿以学第三子棱尤明经史世称其洽闻每坐棱便说书其所发摘棱犹弗之逮也。
    徐勉为中书令尝为书诫其子崧曰：吾家世清廉故常居贫素至於产业之事所未尝言非直不经营而已薄躬遭逢遂至今日尊官厚禄可谓备之每念叨窃。若斯岂繇才致幸藉先代风范及以福庆故臻此耳古人所谓以清白遗子孙不亦厚乎！又云：遗子黄金满ぷ不如一经详求此言信非徒语吾虽不敏实有本志庶得遵奉斯义不敢坠失所以显贵以来将三十载门人故旧亟荐便宜或使创辟田园或劝兴立邸店。又欲舳舻运致亦令货殖聚敛。若此众事皆距而不纳非谓拔葵去织。且欲省其纷纭中年聊於东田营小园者非存播艺以要利正欲穿池种树少寄情赏。又以郊际闲旷终可为宅傥获悬车致事实欲歌哭於斯慧日十住等既应营婚。又须住止吾清明门宅无相容处所以尔者亦复有以前割西边施宣武寺既失西厢不复方幅意亦谓此逆旅舍耳何事须华尝恨时人谓是我宅古往今来豪富继踵高门甲第连闼洞房宛其死矣。定是谁室但不能为培娄之山聚石移果杂以花卉以娱休沐用性灵随便架立不在广大惟功德处小以为好所以内中逼仄无复房宇近营东边儿孙二宅乃藉十住南还之资其中所须犹为不少既牵挽不至。又不可中涂而辍郊间之园遂不办保货与韦黯乃获百金成就两宅已消其半寻园价所得何以至此繇吾经始历年粗已成立桃李茂密桐竹成阴塍陌交通渠畎相属华楼迥榭颇有临眺之美孤峰丛薄不无纠纷之兴渎中并饶菰蒋湖里殊富芰莲虽云：人外城阙密迩韦生欲之亦雅有情趣追述此事非有希心盖是笔势所至耳忆谢灵运山家诗云：中为天地物今成鄙夫有吾此园有之二十载矣。今为天地物物之与我相校几何哉！此吾所馀今以分汝营小田舍亲累既理亦须此。且释氏之教以财物谓之外命儒典亦称何以聚人曰：财况汝曹常情安得忘此闻汝所买姑熟田地甚为舄卤弥复可安所以如此非物竞故也。虽事异寝丘聊可仿佛孔子曰：居家治理可移於官既已营之宜使成立进退两亡便贻耻笑。若有所收获汝可自分赡内外大小宜令得所非吾所知。又复应沾之诸女耳汝既居长故有此及凡为人长殊复不易当使中外谐缉人无间言先物後己然後可贵。《老子》云：後其身而身先。若能尔者更招巨利汝当自勖见贤思齐不宜忽略以弃日也。弃日乃是弃身身名美恶，岂不大哉！可不慎欤今之所敕略言此意正谓为家已来不成资产既立墅舍以乖旧业陈其始末无愧怀抱兼吾年时朽暮心力稍殚牵课奉公略不克举其中馀暇聊可自休或复冬日之阳夏日之阴良辰美景文案间隙负杖蹑ハ逍遥陋馆临池观鱼披林听鸟浊酒一杯弹琴一曲求数刻之暂乐庶居常以待终不宜复劳家间细务汝交关既定此书。又行凡所资须付给如别自兹以後吾不复言及田事汝亦勿复与吾言之假使尧汤水旱吾岂知如何。若其溢庾盈箱尔之幸遇如斯之事并无俟令吾知也。记云：夫孝者善继人之志善述人之事今。且望汝述吾志则无所恨矣。
    王筠为秘书监光禄大夫与诸儿书论家世集云：史传称安平崔氏及汝南应氏并累世有文才所以范蔚宗世擅雕龙然不过父子两三世耳非有七叶之中名德重光爵位相继人人有集如吾门世者也。
    沈少傅约语家人云：吾少好百家之言身为四代之史自开辟以来未有爵位蝉联文才相继如王氏之盛者也。汝等仰观堂构思各努力。
    谢几卿为威戎将军南平王长史兄才卿早卒其子藻幼孤几卿抚养甚至及藻成立历官清慎皆几卿奖训之力也。世以此称之藻历官祭酒主簿。
    王褒著幼训以诫诸子其一章云：陶士行曰：昔大禹不吝尺璧而重寸阴文士何不诵书武士何不马射。若乃立冬修夜朱明长日肃其居处崇其墙亻刃门无揉杂坐无号呶以之求学则仲尼之门人也。以之为文则贾生之外堂也。古者盘盂有铭几杖有诫进退修焉俯仰观焉文王之。《诗》曰：靡不有初鲜克有终立身行道终始。若一造次必，於是君子之言欤儒家则尊卑差等吉凶隆杀君南面而臣北面天地之义也。鼎俎奇而笾豆偶阴阳之义也。道家则堕肢体黜聪明弃义绝仁离形去智释氏之义也。义见苦断集证灭修道明因辨果俾凡成圣斯虽为教差等而义归汲引吾始乎！幼学及於知命既崇周孔之教兼修老释之谈江左以来斯业不坠汝能修之吾之志也。
    何昌为侍中骁骑将军从子ぁ尝慕恬退不乐进仕昌谓曰：求点皆已高蹈汝无宜复尔。且君子出处亦各一途求点皆何氏诸从也。
    後魏源贺为太尉遗令敕诸子曰：吾顷以老患辞事不悟天慈降恩爵逮於汝汝其毋傲吝毋荒怠毋奢佚毋嫉妒疑思问言思审行思恭服思度遏恶扬善亲贤远佞目观必真耳属必正诚勤以事君清约以行已吾终之後所葬时服单椟足申孝心刍灵明器一无用也。
    刁雍为特进征南大将军施爱士恬静寡欲笃信佛道著教诫二十馀篇以训子孙陆崇教训六子雅有法度。
    杨椿为太保侍中致政椿临行诫子孙曰：我家入魏之始即为上客给田宅赐奴婢马牛羊遂成富室自尔至今二十年二千石方伯不绝禄恤甚多至於亲姻知故吉凶之际必厚加赠衤遂来往宾僚必以酒肉饮食是故亲姻朋友无憾焉国家初士夫好服采色吾虽不记上谷翁时事然记清河翁时服饣希见翁著布衣韦带常约敕诸子曰：汝等後世脱。若富贵於今日者慎勿积金一斤采帛百疋已上用为富也。又不听治生求利。又不听与世家作婚姻至吾兄弟不能遵奉今汝等服乘以渐华好吾是以知恭俭之德渐不如上世也。又吾兄弟。若在家必同盘而食。若有近行不至必待其还亦有过中不食忍饥相待吾兄弟八人今存者有三是故不忍别食者也。又愿毕吾兄弟世不异居异财汝等眼见非为虚假如闻汝等兄弟时有别斋独食此。又是不如吾等一世也。吾今日不为贫贱然居住舍宅不作壮丽华饣希者正虑汝等後世不贤不能保守之方为势家所夺北都时朝法严急太和初吾兄弟三人并居内职兄在高祖左右吾与津在文明太后左右於时口敕责诸内官十日仰密得一事不列便大嫌诸人多有依敕密列者亦有太后高祖中间传言构间者吾兄弟自相诫曰：今忝二圣近臣居母子间甚难宜深慎之。又列人事亦何容易纵被责慎勿轻言十馀年中不尝言一人罪过当时大被嫌责答曰：臣等非不闻人语正恐不审仰误圣听是以不敢言於後终以不言蒙赏及二圣间言语终不敢取尔传通太和二十一年吾从济州来朝在清徽堂豫宴高祖谓诸王诸贵曰：北京之日太后严明吾每得杖左右因此有是非言语和朕母子者惟杨椿兄弟遂举爵赐兄及我酒汝等脱。若万一蒙时主知遇宜深慎言语不可轻论人恶也。吾自惟文武才艺门望姻援不胜他人一旦登位侍中尚书四历九卿十为刺史光禄大夫仪同开府司徒太保津今复为司空者正繇忠贞小心谨慎口不尝论人过无贵无贱待之以礼以是故至此耳闻汝等学时俗人乃有坐而待客者有驱驰势门者有轻论人恶者及见贵胜则敬重之见贫贱则慢易之此人行之大失立身之大病也。汝家仕皇魏以来高祖以下乃有七郡太守三十二刺史内外显职时流少比汝等。若能存礼节不为奢淫骄慢假不胜人足免尤诮足成名家吾今年始七十五自惟气力尚堪朝觐天子所以孜孜求退者正欲使汝等知天下满足之义为一门法耳非是苟求千载之名也。汝等能记吾言吾百年之後终无恨矣。
    崔光韶为廷尉卿永安末扰乱之际遂还乡里诫子孙曰：吾自谓立身无惭古烈但以禄命有限无容希进在官以来不冒一级官虽不达经为九卿。且吾平生素业足以遗汝官阀亦何足言也。吾既运薄便经三娶而汝之兄弟各不同生合葬非古吾百年之後不须合也。然赠谥之及出自君恩岂容子孙自求之也。勿须求赠。若违吾志如有神灵不享汝祀吾兄弟自幼及老衣服饮食未尝一片不同至於儿女冠婚荣利之事未尝不先以推弟弟顷罹横祸权作松衬亦可为吾作松棺使吾见之卒七十一孝静初侍中贾思同申启称述光韶赠散骑常侍骠骑将军青州刺史。
    甄琛为黄门侍郎时李谧博通诸经不就徵辟琛谓其子曰：昔郑玄卢植不远数千里诣扶风马融今汝明师甚迩何不就业也。
    北齐魏收为左光禄大夫行齐州刺史以子侄少年申以戒励著枕中篇其词曰：吾曾览。《管子》之书其言曰：任之重者莫如身途之畏者莫如口期之远者莫如年以重任行畏途至远期惟君子为能及矣。追而味之喟然长息。若夫岳立为重有潜载而不倾山藏称固亦趋负而弗停吕梁独浚能行歌而匪惕焦原作险或削踵而不惊九陔方集故眇然而迅举五纪当定想乎！而上征苟任重也。有度则任之而愈固乘危也。有术盖乘之而靡恤彼期远而能通果应之而可必岂神理之独尔亦人事其如一呜呼处天壤之间劳死生之地攻之以嗜欲牵之以名利梁肉不期而共臻珠玉无足而俱致，於是乎！骄奢仍作危亡旋至。然则上知大贤唯几唯哲或出或处不常其节其舒也。济世成务其卷也。声销迹灭玉帛子女椒兰律吕讠舀谀无所先称肉度骨膏唇挑怨恶莫生勋名共山河同久志业与金石比坚斯盖厚栋不挠游刃砉然逮於厥德不常丧其金璞驰骛人世鼓动流俗挟阳日而谓寒包溪壑而未足源不清而流浊表不端而影曲嗟乎！胶漆讵坚寒暑甚促反利而成害化荣而就辱欣戚更来得丧仍续至有身御魑魅魂沉狴狱讵非足力不强迷在当局孰可谓车戒前倾人师先觉闻诸君子雅道之士游遨经术厌饫文史笔有奇锋谈有胜理孝悌之至神明通矣。审蹈而行量路而止自我及物先人後己情无系於荣悴心靡滞於愠喜不养望於丘壑不待价於城市言行相顾慎终犹始有一於斯郁为羽仪恪居丧事知无不为或左或右则髦士攸宜无悔无吝故高而不危异乎！勇进忘退苟得患失射千金之产徼万锺之秩投烈风之门起炎火之室载蹶而坠其贻宴或蹲乃丧其贞吉可不畏欤门有倚祸事不可不密墙有伏冠言不可而失宜谛其言端其行言之不善行之不正鬼执强梁人囚迳廷幽夺其魄明夭其命不服非法不行非道公鼎为己信私玉非身宝过淄为绀逾蓝作青持绳视直置水观平时然後取未。若无欲知止知足庶免於辱是以为必察其几举必慎於微知几虑微斯亡则稀既察。且慎福禄攸归昔蘧瑗识四十九年非颜子仁几三月不违跬步无已至於千里覆一篑进及於万亻刃故云：行远自迩登高自卑可大可久与世推移月满如规後夜则亏槿荣於枝望暮而萎夫奚益而不损孰有损而不害益不欲多利不欲大唯居德者畏其甚体真者惧其大道尊则群谤集任重而众怨会其达也。则尼父栖遑其忠也。而周公狼狈无曰：人之我狭在我不可而覆无曰：人之我厚在我不可而咎如山之大无不有也。如谷之虚无不受也。能刚能柔重可负也。能信能顺险可走也。能智能愚期可久也。周庙之人三缄其口漏卮在前欹器留後俾诸来裔传之座右。
    宋游道为御史中尉兼太府卿刚直使气每戒其子曰：吾数遭屯蹇性自如此子孙不足以师之诸子奉父言柔和谦逊。
    颜之推字介为黄门侍郎撰家训二十篇行於世。
    後周于谨为太傅大宗伯参议朝政每教训诸子务存静退子孙繁衍皆至显达当时莫比焉。
    贺。若敦为忠州刺史镇函谷为晋公护所怒徵还逼令自杀临刑呼子弼语曰：吾必欲平江南然心不果汝当成吾志吾以舌死汝不可不思因引锥刺弼舌出血诫以慎口。
    隋牛弘为右光禄大夫弘常谓其诸子曰：吾受非常之遇荷恩深重汝等子孙宜以诚敬自立以答恩遇之隆也。
    赵轨为齐州别驾其东邻有桑椹落其家轨遣人悉拾还其主诫其诸子曰：吾非以此求名意者非机杼之物不愿侵人汝等宜以为诫房彦谦居家每子侄定省尝为讲说督勉之不倦终於泾阳令。
    裴矩字弘大襁褓而孤及长好学颇爱文藻有智数世父让之谓矩曰：观汝神识足成才士欲求宦达当资世之务矩始留情世事後入唐朝官至民部尚书。
    唐李袭誉为太府卿每谓子孙曰：吾性不好货财遂至贫乏然吾近京城有赐田十顷耕之可以充食河内有赐桑千树事之可以充衣江东所写书读之可以得官吾殁之後尔曹但能勤此一事亦何羡於人房玄龄尝诫诸子以骄奢沉溺必不可以地望陵人故集古今圣贤诫子书於屏风令各取其一因曰：若能留意足以保身成名。又云：我家累叶忠节是吾所尚汝宜师遵。
    王友贞琅琊人素好学於九经读皆百遍训诲子弟如严君焉。
    刘晏善训诸子咸有学艺。
    李叔明建中初为东川节度及驾幸奉天其子翊从有功叔明每私疏诫励见危临难当誓以死奉父严训果著勋效识者嘉之。
    穆宁通达体命不尝服药每诫诸子曰：吾闻君子之事亲养志为大直道而已慎无为讠舀吾之志也。
    张茂昭为武宁节度使自禄山之乱两河继为阻命之地茂昭表请举族归阙遣其妻李氏及男克让克恭等先焉将行戒之曰：尔曹将侍亲出易定後之子孙勿为风俗所染吾无恨矣。
    田融魏博节度兴之兄兴幼孤融睦友而教之会军中分曹习射以角胜负兴发矢连中融退扌失而责曰：尔不能自晦取祸之道也。故兴於暴乱之时能全其身而致其位（及兴之节制六州请融为属郡守朝廷察兴诚不忍离其兄故特授焉）令狐彰为义成军节度使临行诫子以忠孝守节柳比为御史大夫比尝著书诫其子弟曰：夫门第高者可畏不可恃可畏者立身行已一事有坠先训则罪大於他人虽生可以苟取名位死何以见祖先於地下不可恃者门高则自骄族盛则人之所嫉实艺懿行人未必信纤瑕微累十手争指矣。所以已不得不恳为学不得不坚夫人生世以己无能而望他人用以己无善而望他人爱无状则曰：我不遇时时不急贤亦犹农夫卤莽种之而怨天泽之不润虽欲弗馁其可得乎！予幼闻先训讲论家法立身以孝悌为基以恭默为本以畏怯为务以勤俭为法以交结为末事以气义为凶人肥家以忍顺保友以简敬百行备疑身之未周三缄密虑言之或失广记如不及求名如傥来去奢与骄，庶几减过莅官则洁己省事而後可以言守法守法而後言养人直不近祸廉不沽名廪禄虽微不可易黎之膏血夏楚虽用不可忽褊狭之胸襟忧与福不偕洁与富不并比见家门子孙其先正直当官耿介特立不畏强御及其衰也。唯好犯上更无他能如其先逊顺处已和柔保身以远悔尤及其衰也。但有暗劣莫知所宗此际几微非贤不达夫坏名己辱先丧家其失尤大者五宜深志之其一自求安逸靡甘淡泊苟利於己不恤人言其二不知儒术不悦古道懵前经而不耻论当世而解颐身既寡知恶人有学其三胜己者厌之佞已者悦之唯乐戏谭莫思古道闻人之恶扬之浸渍颇僻销元刂德义簪裾徒在厮养何殊其四崇尚慢游嗜麴ろ以衔杯为高致以勤事为俗流习之易荒觉已难悔其五急於名宦匿近权要一资半级虽或得之众怒群猜鲜有存者兹五不韪甚於痤疽痤疽则砭石可瘳五失则巫医莫及前贤明诫方册具存近代覆车闻见相接夫中人以下修辞力学者躁进患失思展其用审命知退者则业荒文芜一不足采唯上智则研其虑博其闻坚其习精其业用之则行舍之则藏苟异於斯岂为君子。
    韩叔丰华州节度使建之父乾宁末建逼昭宗杀中山都将李筠教近卫诸军害其八王册德王为皇太子及李塘奔入凤翔兼领同州乃修南庄起楼观欲为南内行废立之事叔丰见其跋扈谓建曰：汝陈许一白丁乘时危乱位至方牧不能感君父之恩欲以同华两州百里之地行其废位覆族在旦暮矣。吾不如先自裁免为尔所累繇是建稍稍而沮其志。
    後唐符存审为幽州卢龙节度使检校太师中书令尝戒诸子曰：予本寒家少小携一剑而违乡里四十年间位极将相其间屯危患难履锋冒刃入万死而无一生身方及此前後中矢至百馀乃出镞以示诸子因以奢侈为戒。
    刘比魏州人为县令子赞幼有文性比诲以诗书志学之年夏月青布襦单衫比每食肉食别於床下置蔬食以饭赞谓之曰：肉食君之禄也。尔欲食肉则苦心文艺自可致之吾禄不可分也。繇是赞既及冠有文辞三十馀举进士。
    钱宽为杭越节度使Α之父Α尝於临安故里兴造第舍穷极壮丽岁时游於里中车从雄盛万夫罗列宽每闻Α至窜避之Α即徒步访宽请言其故宽曰：吾家世田渔为事未尝有贵达如此尔为十三州上将三面受敌与人争利吾所以不忍见汝矣。Α即泣谢之。
    晋高汉筠在常山尝戒其子曰：吾游历多矣。观风俗淳厚以经术相尚罕得如此地者教子训孙可为终焉之计因负郭凿荒为田种树成圃凡议婚嫁必接士人竟葬於常山从其欲也。汉筠官至左骁卫大将军内客省使。
    汉张同州车渡村人故太原监军使承业之犹子也。承业佐後唐武皇庄宗有功甚见委遇闻之与昆仲五人自故里奔於太原庄宗皆任用之天十三年补麟州刺史承业治家严毅小过无所容恕一侄为磁州副使以其杀河西卖羊客承业立捕斩之常诫等曰：尔等系车渡村百姓岂如刘开道等贼惯作非为今须改行。若故态不除死无日矣。故所至不敢诛求。
    ●卷八百十八
    ○总录部　知子
    古人有言曰：知子莫。若父盖天性之亲气类吻合故肇自髫龀至於成人或端厚不群俊逸特异至性孝友清识超迈禀赋所及斯可见矣。至有天性凶狠体质庸鄙虽加教勖罔或悛改以至先请其罪免於从坐斯。又明於藻鉴不称其亲者也。施及同气以迄宗党观厥所为察其所与终善终恶信而有徵咸附於篇用儆厥后。
    楚。若敖子良为司马生子越椒子文曰：必杀之是子也。熊虎之状而豺狼之声弗杀必灭。若敖氏矣。谚曰：狼子野心是乃狼也。其可畜乎！子良不可子文以为大及将死聚其族曰：椒也。知政乃速行矣。无及於难。且泣曰：鬼犹求食。若敖氏之鬼不其馁而及令尹子文卒後子越为令尹遂处野将攻王楚子与。若敖子。《文子》良之兄野楚邑氏战於皋浒（皋浒楚地）遂灭。若敖氏。
    伍奢楚大夫平王囚伍奢将诛之费无忌曰：伍奢有二子不杀当为楚国患盍以免其父召之必至，於是王使使谓奢能致二子则生不能将死奢曰：尚至胥不至王曰：何也。奢曰：尚之为人廉而死节慈孝而仁闻召而免父必至不顾其死胥之为人智而好谋勇而矜功知来必死必不来然为楚国忧者必此子，於是王使人召之曰：来吾免尔父伍尚谓伍胥曰：闻免父而莫奔不孝也。父戮莫报无谋也。度能任事智也。子其行矣。我其归死伍尚遂归伍胥弯弓属矢出见使者曰：父有罪何以召其子为将射使者还走遂出奔吴伍奢闻之曰：胥亡楚国危哉！楚人遂杀伍奢及尚。
    朱公居陶生少子及少子壮而朱公中男杀人囚於楚朱公曰：杀人而死职也。然吾闻千金之子不死於市告其少子往视之乃装黄金千镒置褐器中载以一牛车。且遣其少子朱公长男固请欲行朱公不听长男曰：家有长子曰：家督今弟有罪大人不遣乃遣少弟是吾不肖欲自杀其母为言曰：今遣少子未必能生中子也。而先空亡长男奈何朱公不得已而遣长子为一封书遗故所善庄生曰：至则进千金於庄生所听其所为慎无与争事长男既行亦自私赍数百金至楚庄生家负郭披藜藿到门居甚贫然长男发书进千金如其父言庄生曰：可疾去矣。慎毋留即弟出勿问所以然长男既去不过庄生而私留以其私赍献遗楚国贵人用事者庄生虽居穷阎然以廉直闻於国自楚王以下皆师尊之及朱公进金非有意受也。欲以成事後复归之以为信耳故金至谓其妇曰：此朱公之金有如病不宿诫後复归勿动而朱公长男不知其意以其殊无短长也。庄生间时入见楚王言某星宿某此则害於楚楚王素信庄生曰：今为奈何庄生曰：独以德为可以除之楚王曰：生休矣。寡人将行之王乃使使者封三钱之府（周景王时将铸大钱。又自虞夏商周金币三等或赤或白或黄黄为上币铜钱为下币钱者金帛之名所以贸买物通财用也。古者有母平子子权母而行。然则三品之来古而然矣。）楚贵人惊告朱公长男曰：王。且赦曰：何以也。曰：每王。且赦尝封三钱之府昨暮王使使封之（，或曰：王。且赦尝封三钱之府者钱币至重虑人知有赦盗窃之所以封钱府备盗窃也。汉灵帝时河内张成能候风角知将有赦出教其子杀人捕得七日赦出此其类也。）朱公长男以为赦弟固当出也。重千金虚弃庄生无所为也。乃复见庄生庄生惊曰：若不去耶长男曰：固未也。初为弟事弟今议自赦故辞生去庄生知其意欲复得其金曰：若自入室取金长男即自入室取金持去独自欢幸庄生羞为儿子所卖乃入见楚王曰：臣前言某星事王言欲以修德报之今臣出道路皆言陶之富人朱公之子杀人囚楚其家多持金钱赂王左右故王非能恤楚国而赦乃以朱公子故楚王大怒曰：寡人虽不德耳奈何以朱公之子故而施惠乎！令论杀朱公子明日遂下赦令朱公子长男竟持其弟丧归至其母及邑人尽哀之唯朱公独笑曰：吾固知必杀其弟也。彼非不爱其弟顾有所不能忍者也。是少与我俱见苦为生难故重弃财至如少弟者生而见我富乘坚驱良逐狡兔岂知财所从来故轻弃之非所惜吝前日吾所为欲遣少子固为其能弃财故也。而长者不能故卒以杀其弟事之理也。无足悲者吾日夜固以望其丧之来也。
    赵赵奢子括自少时学兵。《法言》兵事以天下莫能当尝与奢言兵事不能难然不谓善括母问奢其故奢曰：兵死地也。而括轻易言之使赵不将即已。若必将之破赵军者必括也。後赵王以括代廉颇为将悉更约束易置军吏秦将白起绝其粮道四十馀日军饿括自搏战秦军射杀括括军败数十万之众遂降秦秦悉坑之。
    汉张敞为京兆尹弟武拜梁相是时梁王骄贵民多豪强号为难治敞问武欲何以治梁武敬惮兄谦不肯言敞使吏送至关戒吏自问武应曰：驭黠马者利其衔策梁国大都吏民凋敝。且当以柱後惠文弹治之耳（汉法冠也。故号柱後惠文以纟丽裹铁柱卷秦制执法服今御史服之谓之獬チ獬チ一角今冠两角以獬チ为名耳纟丽即今方目纱）秦时狱法吏冠柱後惠文武意欲以刑法治梁武还道之敞笑曰：审如掾言武必办治梁矣。武既到官其治有迹亦能吏也。
    丙吉为丞相子显少为诸曹尝从祠高庙至夕牲日乃使出取斋衣（未祭一日其夕展视牲具谓之夕牲）吉大怒谓其夫人曰：宗庙至重而显不敬慎亡吾爵者必显也。夫人为言然後乃已後显为太仆与官属大为奸利臧千馀万帝以吉旧恩止免官夺邑。
    薛宣子惠为彭城令宣从临淮迁至陈留过其县桥梁邮亭不修（邮行书之舍亦如今之驿及行道馆舍也。）宣心知惠不能留彭城数日案行舍中处置什器（处安也。什器为生之具也。）观视园菜终不问惠以吏事惠自知治县不称宣意遣门下掾送宣至陈留令掾进见自从其所问宣不教戒惠吏职之意（。若自出其意不云：惠使之言）宣笑曰：吏道以法令为师可问而知及能与不能自有资财何可学也。众人传称以宣言为然。
    後汉马况字长平余字圣卿员字季主援之三兄也。并有才能援少有大志诸兄奇之尝受齐诗意不能守章句乃辞况欲就边郡田牧况曰：汝大才当晚成良工不示人以朴。且从所好（从其所请也。）。
    朱勃字叔阳年十二能诵诗书尝候援兄况勃衣方领能矩步辞言婵雅援才知书见之自失况知其意乃自酌酒慰援曰：朱勃小器速成智尽此耳卒当从汝禀学勿畏也。及援为将军封侯而勃位不过县令折像广汉雒人家富散金帛资产周施亲疏人或谏之像曰：今世将衰子。又不才不仁而富谓之不幸智者咸服焉及卒家无馀资诸子衰劣如其言。
    魏贾逵字梁道河东襄陵人也。自为儿童戏弄尝设部伍祖父习异之曰：汝大必为将率口授兵法数万言位至建威将军。
    令狐邵族子愚字公治为白衣时尝有高志众人谓愚必荣令狐氏而邵独以为愚性倜傥不修德而愿大必灭我宗愚闻邵言其心不平及邵为虎贲郎将而愚仕进已多所更历所在有名称愚见邵因从容言次微激之曰：先时闻大人谓愚为不继愚今竟云：何邪邵熟视而不答也。然私谓其妻子曰：公治性度犹如故也。以吾观之终当败灭但不知我久当坐之不邪将逮汝曹耳邵没之後十馀年间愚为兖州刺史果与王凌谋废立家属诛灭邵子华时为弘农郡丞以疏属得不坐。
    陈实子群为儿时实尝奇异之谓宗人父老曰：此儿必兴吾宗後至司空。
    锺毓会兄也。司马文王遣会征蜀毓密启文王言会挟术难保不可专任後会果谋反会所养兄子峻&lt;辶山&gt;等下狱当伏诛故宥峻等（汉晋春秋曰：文王嘉其忠亮笑答毓曰：若如卿言必不以及宗矣。）。
    蜀庞德公从子统字士元少未有识者惟德公重之年十八使往见司马德操德操与语既而叹曰：德公诚知人此实盛德也。後为军师中郎将。
  </div>
  <div class="pagination">
   <a href="册府元龟_page595.html">
    上一页
   </a>
   <span>
    ...
   </span>
   <a href="册府元龟_page591.html">
    591
   </a>
   <a href="册府元龟_page592.html">
    592
   </a>
   <a href="册府元龟_page593.html">
    593
   </a>
   <a href="册府元龟_page594.html">
    594
   </a>
   <a href="册府元龟_page595.html">
    595
   </a>
   <span class="current-page">
    596
   </span>
   <a href="册府元龟_page597.html">
    597
   </a>
   <a href="册府元龟_page598.html">
    598
   </a>
   <a href="册府元龟_page599.html">
    599
   </a>
   <a href="册府元龟_page600.html">
    600
   </a>
   <a href="册府元龟_page601.html">
    601
   </a>
   <span>
    ...
   </span>
   <a href="册府元龟_page597.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
