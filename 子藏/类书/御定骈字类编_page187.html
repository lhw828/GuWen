<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 187 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 187 页/共 1019 页</h1>
    <div class="content">　　水塘【宋史河渠志杨琰言开封陈留咸平三县种稲乞于陈留界旧汴河下口因新旧二堤之间修筑丨丨用碎甓筑虚堤五歩以来取汴河清水入塘灌溉水经注濡水又东迳范阳城西北旧堨濡水枝流南入城迳相西亘城侧即丨丨也四周茔域深广有若城焉　无可赠诗僧诗寒山对丨丨竹叶影侵堂】水沤【戴表元息斋赋今夫人之居世何以异于丨丨风木之相遭】
　　水沟【齐书明帝纪见水头下】
　　水漕【张羽邗沟诗陆通梁宋郊丨丨荆吴舟】
　　水池【周书晋荡公防传以迎魏帝功封丨丨县伯邑五百户】
　　水渚【竹谱桃之筼筜多植丨丨篁篠之属必生高燥髙适詶陆少府诗丨丨人去迟霜天雁飞急　钱起诗丨丨犹疑雪梅林不辨花】
　　水涧【蜀太妃徐氏彭州阳平化诗晚防丨丨听松韵夜上星坛看月明】
　　水浔【江淹拟谢光禄庄郊游诗凉叶照沙屿秋荣冒丨丨】
　　水湍【论衡湿堂不洒尘卑屋不蔽风风冲之物不得育丨丨之岸不得峭】
　　水洑【李咸用题村叟壁诗沙虚遗虎迹丨丨聚蛟涎】
　　水港【杜荀鹤送人游吴诗古宫闲地少丨丨小桥多】
　　水原【源同左传晋梁丙张趯率隂戎伐颍王使詹桓辞于晋曰我在伯父犹衣服之有冠冕木丨之有本丨民人之有谋主也伯父若裂冠毁冕拔本塞原专弃谋主虽戎狄其何有余一人　史记大夏传宛兵迎撃汉兵汉兵射败之宛走入葆乗其城贰师兵欲行攻郁成恐留行而令宛益生诈乃先至宛决其丨丨移之则宛固已忧困围其城攻之四十余日其外城壊虏宛贵人勇将煎靡　后汉书南蛮传滇王者庄蹻之后也元封二年武帝平之以其地为益州郡此郡有池周回二百余里丨丨深广而末更浅狭有似倒流故谓之滇池宋书刘懐玉传高祖伐广固以龙符为车骑将军加龙骧将军广川太守统歩骑为前锋军逹临朐与贼争】
　　【水龙符单骑冲突应手破散即据丨丨　唐书艺文志僧道安四海百川丨丨记一卷　又贾躭传耽嗜观书老益勤尤悉地理四方之人与使夷狄者见之必从询索风俗故天下地土区产山川夷岨必究知之方吐畨盛强盗有陇西异时州县逺近有司不复传耽乃绘布陇右山南九州且载河所经受为图又以洮湟甘凉屯镇额籍道里广狭山险丨丨为别録六篇河西戎之録四篇上之诏赐币马珍器　宋史河渠志乌金碶又名上水碶昔因倒损遂捺为坝以致淤沙在河或遇溪流聚涌时复冲倒所捺坝走泄丨丨　又郭浩传从种师道进筑葺平砦敌据塞丨丨以渴我师浩率精骑数百夺之　王融江臯曲云峰帝鄊起丨丨桐柏来　庾信燕歌行晋阳山头无箭竹疎勒城中乏丨丨　刘长卿防南溪常山道人隐居诗过雨看松色随山到丨丨方干陆山人画水诗见山脉下　朱子喜见大江诗并岸东行三百里丨丨穷处即吾州】
　　水泉【诗冽彼下泉传下泉泉下流疏释水云沃泉县出县出下出也李廵曰丨丨从上溜下出此言下泉谓泉下流是尔雅之沃泉也　礼记月令仲冬之月乃命大酋稻必齐麴糵必时湛炽必絜丨丨必香陶器必良火齐必得　又芸始生荔挺出蚯蚓结麋角觧丨丨动注丨丨动润上行也　史记司马相如传无是公言天子上林广大山谷丨丨万物及子虚言楚云梦所有甚众侈靡过其实且非义理所尚故删取其要归正道而论之　汉书景帝纪元年春正月诏曰间者歳比不登民多乏食夭絶天年朕甚痛之郡国或硗陿无所农桑畜或地饶广荐草莽丨丨利而不得徙其议民欲徙寛大地者听之　又燕刺王旦传天雨虹下属宫中饮井水丨丨竭　后汉书耿恭传匈奴于城下拥絶涧水恭于城中穿井十五丈不得水吏士渴乏笮马粪汁而饮之恭仰叹曰闻昔贰师将军拔佩刀刺山飞泉涌出今汉徳神明岂有穷哉乃整衣服向井再拜为吏士祷有顷丨丨奔出众皆称万歳　又左雄传永建三年京师汉阳地皆震裂丨丨涌出　宋书氐胡传见山上下　宋史河渠志初杭近海患丨丨咸苦唐刺史李泌始导西湖作六井民以足用　又药元福传朔方距威州七百里无水草号旱海师须赍粮以行至耀徳食尽比明行四十里彦超等众数万布为三阵扼要路据丨丨以待晖军军中大惧　吕览云气西行云云然冬夏不辍丨丨东流日夜不休上不竭下不满小为大重为轻圜道也　又丨丨深则鱼鼈归之树木盛则飞鸟归之庶草茂则禽兽归之人主贤则豪杰归之　淮南子神农乃始教民播种五谷相土地宜燥湿肥硗髙下尝百草之滋味丨丨之甘苦令民知所避就　盐鐡论御史曰内郡人众丨丨荐草不能相赡地势温湿不宜牛马民蹠耒而耕负担而行劳罢而寡功　道徳指归论不攻金石不壅丨丨　星经九坎九星在牛南主沟渠丨丨流通　白虎通见山木下　新论风者气也俗者习也地土丨丨气有缓急声有高下谓之风焉习以成性谓之俗焉　岳阳风土记永庆寺庄山顶有井丨丨清彻僧齐已诗云鸟从井口出僧自岳阳还　茶録丨丨不甘能损茶味　地理通释凡天下丨丨三亿三万三千五百五十有九　栁宗元永州新堂记见山原下　苏辙黄楼赋幸冬日之既廹丨丨缩以自退　王筠雪里梅花诗丨丨犹未动庭树已先知　韦应物县斋诗决决丨丨动忻忻众鸟鸣　薛能早春书事诗渠滥丨丨花巷湿日销氷雪栁营春　王毂吹笙引丨丨迸防急相续一束宫商裂寒玉　孔平仲诗但増城土高益使丨丨竭　又素问丨丨不止者是膀胱不藏也云笈七籖脐下为地中中有五岳四渎丨丨交通昆仑弱水沈沈滉滉元之渊也】
　　水淀【张九龄经江宁览旧迹至元武湖诗丨丨还相阅菱歌亦故遒】
　　水波【诗有豕白蹢烝渉波矣传豕猪也将乆雨则豕进渉丨丨　史记五帝纪旁罗日月星辰丨丨土石金玉　又秦始皇纪三十七年十月癸丑始皇出游十一月行至云梦望祀虞舜于九疑山浮江下观籍柯渡海渚过丹阳至钱唐临浙江丨丨恶乃西百二十里从狭中渡上会稽祭大禹望于南海而立石刻颂秦徳汉书王尊传见水神下　宋史礼志景徳三年五月旱又以画龙祈雨法付有司刋行其图以缣素上画黒鱼左顾环以天鼋十星中为白龙吐云黒色下画丨丨有龟左顾吐黒气如线和金银朱丹饰龙形　又兵志环庆路丨丨镇十四族强人二千一百六十九壮马一百九十五为六十一队　吕览见水云下　云笈七籖玊清天中有绮合防下有万津之海其丨丨涌如连岳焉辨歙砚説丨丨纹理横细如晴昼微风清沼涟漪之纹　江淹萧太东耕祝文见山艳下　苏轼前赤壁赋清风徐来丨丨不兴　赵秉文无尽藏赋水不与风期风来而丨丨　韦应物野次听元昌奏横吹诗立马莲塘吹横笛微风动栁生丨丨　林逋湖村晚兴诗丨丨随月动林翠帯烟微　陆游新篱诗天雨淡青成卵色丨丨微皱作靴纹　徐照衰桞诗枝脆经霜气根空入丨丨】
　　水泡【汉书艺文志杂山陵丨丨云气雨旱赋十六篇】
　　水汋【庄子孔子曰夫子徳配天地而犹假至言以修心古之君子孰能说焉老聃曰不然夫丨之于丨也无为而才自然矣至人之于徳也不修而物不能离焉】
　　水沫【曹唐赠南岳冯处士诗笑看潭鱼吹丨丨醉嗔溪鹿吃蕉花】
　　水溜【白行简滤水罗赋铜缾倾防金盆俯就迸千防之珠光垂一体之丨丨】
　　水派【庾信周车骑将军贺娄公神道碑昔者轩丘命氏初分兄弟之姓若水降居始建诸侯之国自是以官为族因地为宗丨丨枝分其可知矣】
　　水流【易干丨丨湿火就燥　又讼象天与水违行讼疏天道西转丨丨东注是天与水相违而行相违而行象人彼此两相乖戾故致讼也　又坎彖传丨丨而不盈行险而不失其性　又说卦坎为矫輮疏取其使曲者直为矫使直者曲为輮丨丨曲直为矫輮也　诗允犹翕河笺河言合者河自大陆之北敷为九祭者合为一疏九河之名徒骇太史马頬覆釡胡苏简洁钩盘鬲津简者丨丨而简大也　吴志鲁肃传刘表死肃进说曰夫荆楚与国邻接丨丨顺北外帯江汉内阻山陵有金城之固沃野万里士民殷富若据而有之此帝王之资也　宋书乐志袁氏欲衰兄弟防干戈决漳水丨丨滂沱　大戴礼诗云东有开明于时鸡三号以兴庶虞庶虞动蜚征作啬民执功百草咸淳地倾丨丨之是以天子盛服朝日于东堂以教敬示威于天下也　白虎通女离父母何法法丨丨去金也　云笈七籖丨丨归末分八至丑叶落归本分六至亥　沈炯为百官劝进陈武帝表春荣秋落四时所以迭代金行丨丨五徳所以互序　陈勲江月轩赋丨丨月明杳无穷兮　沈约登元畅楼诗丨丨本三派防高得四临　杜甫江亭诗丨丨心不竞云在意俱迟　韦应物登高望洛城诗天高丨丨远日晏城郭昏　戴叔伦赠殷亮诗日日河边见丨丨伤春未巳复悲秋　又寄中书李舍人纾诗丨丨归思逺花发长年悲　李益从军夜次饮马磨劔石诗丨丨呜咽幽草根君宁独不怪隂燐　范传正谢真人还旧山诗丨丨丹灶缺云起草堂关　刘禹锡堤上行桃叶传情竹枝怨丨丨无限月明多　又竹枝词花红易衰似郎意丨丨无限似侬情　孟郊送郭秀才江南防兄弟诗溪转万曲心丨丨千里声　杜牧春日寄许浑诗丨丨沧海急人到白头稀　又栁诗日落丨丨西复东春光不尽栁何穷　崔涂春夕诗丨丨花谢两无情送尽东风过楚城　皮日休李处士郊居诗园里丨丨浇竹响窗中人静下棋声　罗隐晚眺诗见岭头下　金丹大要诗昨夜溪头春水涨潮来不见丨丨痕】
　　水瀑【姚察游明庆寺诗迥松髙偃盖丨丨细分泉】
　　水滨【诗率土之濵莫非王臣传滨涯也疏释水文浒水涯孙炎曰涯水边说文云浦丨丨广雅云浦涯然则浒濵涯浦皆水畔之地同物而异名也　左传昭王之不复君其问诸丨丨　汉书礼乐志成帝时犍为郡于丨丨得古磬十六枚议者以为譱祥　宋书礼志月令暮春天子始乘舟蔡邕章句阳和暖鲔鱼时至将取以荐寝庙故因是乘舟禊于名川也论语暮春浴乎沂自上及下古有此礼今三月上已祓于丨丨盖出此也　又符瑞志孝武帝孝建二年七月癸丑黄龙见石头城外丨丨中护军湘东王讳以闻　水经注汉武帝时有竹王兴于豚水有一女子浣于丨丨有三节大竹流入女子足间推之不去闻有声持归破之得一男儿遂雄夷濮氏竹为姓所损破竹于野成林　续齐谐记晋武帝问尚书郎挚虞三月三日曲水其义何防答曰汉章帝时平原徐肇以三月初生三女至三日俱亡一村以为怪乃相与至丨丨盥洗因流以滥觞曲水之义盖自此矣　司空图诗品碧桃满树风日丨丨栁隂路曲流莺比邻　蟹谱济浑居人夜则执火于丨丨纷然而集谓之蟹浪　曹植七啓讽汉广之所咏觌游女于丨丨　皮日休桃花赋或在丨丨或临江浦又若神女见郑交甫　欧阳修荷花赋撷杜若之春荣兮搴芙蓉于丨丨　田锡叠嶂楼赋两桨何归引廽眸于天际微云似画帯斜阳于丨丨　朱子梅花赋见山阿下　傅元答程晓诗见山岫下　江淹遂古篇青白莲花被丨丨兮　李颀杂兴诗丨丨丈人曽有语物或恶之当害汝　储光羲贻丁主簿仙芝别诗偃仰东城曲栖迟依丨丨　元稹送客游岭南诗江馆连沙市泷船泊丨丨朱庆余湖中闲夜遣兴诗钓艇同琴酒良宵背丨丨王毂春草碧色诗嫩叶舒烟际微香动丨丨　罗隐罗敷水诗雉声角角野田春试驻征车问丨丨　孔平】
　　【仲述鸥诗丨丨老父防机关醉眠古石红渠间】
　　水涯【易疏作涯诗疏作厓后汉书作崖并同易渐初六鸿渐于干疏鸿水鸟也干丨丨也　诗遵彼汝坟伐其条枚传坟大防也疏坟大防也释丘文李廵曰坟谓厓岸状如坟墓名大防也故常武传曰坟厓大司徒注云丨丨曰坟则此坟谓汝水之侧大防也　又传见水浒下　后汉书光武帝纪中元元年夏有赤草生于丨丨　晋书五行志安帝义熙十有三年七月汉中城固县丨丨有声若雷既而岸崩出铜钟十有二枚　栁宗元湘源二妃庙碑稽度既备佣役惟时斩木于上防陶埴于丨丨乃桴乃载工逸事遂作貎显严粲然而威宋之问太平公主山池赋烟岑丨丨缭绕逶迤翠莲瑶草的皪分披　谢翺孤山诗又冒晴丝向丨丨寒云】
　　【冉冉防巾纱】
　　水涘【诗所谓伊人在丨之丨传涘厓也　王勃采莲赋念穷欢于丨丨誓毕赏于川阿】
　　水湄【诗所谓伊人在丨之丨　武平一妾薄命丨丨兰杜芳采之将寄谁　戴叔伦宿灌阳滩诗今朝未遇髙风便还与沙鸥宿丨丨　白居易寄微之诗驿路縁云际城楼枕丨丨】
　　水隒【诗緜緜葛藟在河之漘传漘丨丨也疏尔雅云重甗隒郭云形似累两重甑上大下小】水防【宋史河渠志元豊二年正月宋用臣奏请即洛河旧口置丨丨通黄河以泄伊洛暴涨】水埽【元史河渠志治埽一也有岸埽丨丨有龙尾栏头马头等埽其为埽防及推卷牵制薶挂之法有用土用石用鐡用草用木用杙用絙之方】
　　水地【周礼考工记匠人建国丨丨以县注于四角立植而县以水望其髙下高下既定乃为位而平地宋史吕大防传调冯翊主簿永夀令县无井逺汲于涧大防行近境得二泉欲导而入县地势高下众疑无成理大防用考工丨丨置泉之法以准之不旬日果疏为渠民赖之号曰吕公泉】
　　水土【书舜典舜曰咨四岳有能奋庸熙帝之载使宅百揆亮采惠畴佥曰伯禹作司空帝曰俞咨禹汝平丨丨惟时懋哉　又禹贡禹敷土随山刋木奠高山大川疏言禹分布治此九州之土其治之也随行所至之山除木通道决流其水丨丨既平乃定其髙山大川谓定其次秩尊卑使之祀礼所视言禹治其山川使复常也　礼记郊特牲笾豆之实丨丨之品也疏谓笾豆所充实之物皆是丨丨所生品类非人所常食也　又中庸仲尼祖述尧舜宪章文武上律天时下袭丨丨注袭因也因丨丨谓祀诸夏之事山川之异　左传晋侯乘小驷郑入也庆郑曰古者大事必乗其产生其丨丨而知其人心安其教训而服习其道惟所纳之无不如志今乗异产以从戎事及惧而变将与人易乱气狡愤隂血周作张脉偾兴外彊中干进退不可周旋不能君必悔之弗听　又鸤鸠氏司空也注鸤鸠鴶鵴也鸤鸠平均故为司空平丨丨　公羊传麟者仁兽疏鹖冠子云麟者北方元枵之兽隂之精者正以五行相配言之水为土妃丨丨搆精而生麟得土气者性似父得水者性似母盖以麟得水气故云元枵之兽隂之精也　郑语虞幕能听协风以成乐物生者也夏禹能单平丨丨以品处庻类者也商契能和合五教以保于百姓者也周弃能播殖百谷防以衣食民人者也其后皆为王公侯伯　史记夏本纪禹曰予辛壬娶涂山癸甲生啓予不子以故能成丨丨功　史记孟子传驺衍深观隂阳消息而作怪迂之变终始大圣之篇十余万言先列中国名山大川通谷禽兽丨丨所殖物类所珍因而推之及海外人之所不能睹　汉书地理志凡民函五常之性而其刚柔缓急音声不同系丨丨之风气故谓之风好恶取舎动静亡常随君上之情欲故谓之俗　又严助传越人緜力薄材不能陆战又无车骑弓弩之用然而不可入者以保地险而中国之人不能其丨丨也后汉书史弼传先王疆理天下画界分境丨丨异齐风俗不同　吴志周瑜传驱中国士众远渉江湖之间不习丨丨必生疾病　魏书甄琛传琛母服未阕后丧父琛于茔兆之内手种松柏隆冬之月负掘丨丨乡老哀之咸助加力　唐书地理志京兆府京兆郡厥贡丨丨稲麦麰紫秆粟隔纱粲席鞾毡蜡酸枣仁地骨皮樱桃藕粉　又艺文志沈莹临海丨丨异物志一卷　又杜牧传山东之地禹画九土曰冀州舜以其分太大离为幽州并州程其丨丨与河南等常重十一二　素问西方者金玉之域沙石之处天地之所收引也其民陵居而多风丨丨刚强其民不衣而褐荐其民华食而脂肥管子根天地之气寒暑之和丨丨之性人民鸟兽草木之生物虽不甚多皆均有焉而未尝变也谓之则】
　　【庄子得水则为防得丨丨之际则为鼃蠙之衣　法言或问黄帝终始曰托也昔者姒氏治丨丨而巫歩多禹扁鹊卢人也而医多卢夫欲讐伪者必假真禹乎卢乎终始乎　白虎通丨丨阳在内故可入其中　古今注生而有识者虫类也生而无识者草木也不生而无识者丨丨也不生而有识者鬼神也　中说乡人有丨丨之役则具畚锸以往曰吾非从大夫也　龙虎经坎雄金精离雌火光金火相伐丨丨相尅土旺金乡三物俱丧四海辐辏以致太平并由中宫土徳黄帝之功　徐陵为陈武帝与广陵城主书昔晋侯不能乘郑马赵将不能用楚兵一非丨丨难为骋力　庾信为阎将军乞致仕表丨丨之职王梁以应防受征兵戈之王韩信以登坛独拜　韩愈送殷员外序唐受天命为天子凡四方万国不问海内外无小大咸臣顺于朝时节贡丨丨百物大者特来小者附集　刘禹锡江陵严司空见示与成都武相公唱和因命同作诗名重三司平丨丨威雄八阵役风雷　李绅禹庙诗削平丨丨穷沧海畚锸东南尽防稽】
　　水田【魏志徐邈传河右少雨常苦乏谷邈上修武威酒泉盐池以收虏谷又广开丨丨募贫民佃之家家丰足仓库盈溢　晋书传元传魏初课田不务多其顷亩但务修其功力故白田收至十余斛丨丨收数十斛齐书徐孝嗣传今丨丨虽晚方事菽麦菽麦二种益是北土所宜彼人便之不减粳稲开创之利宜在及时魏书崔楷传又决屯氏两川分流东北数郡之地仅得支存及下通灵鸣丨丨一路往昔膏腴十分病九邑】
　　【居凋离坟井毁灭　宋史食货志浙西低田恃堤为固若堤岸高厚则水不能入乞于苏湖常秀诸州丨丨塘浦要处官以钱米贷田主乗此农隙作堰増令高阔则堤成而水不为患　王羲之湖孰帖吾湖孰县须丨丨卿都可遣僦之墓不知处去年僦之者似是俞进可问之卿不出停此　王维诗漠漠丨丨飞白鹭隂隂夏木啭黄鹂　又过卢四员外宅看饭僧诗乞饭从香积裁衣学丨丨　李嘉祐诗高月穿松迳残阳过丨丨　卢纶送吉中孚校书归楚州旧山诗渔村绕丨丨澹澹隔晴烟　刘禹锡送李中丞赴楚州诗万顷丨丨连郭秀四时烟月映淮清　温庭筠春日野行诗野岸明媚山芍药丨丨呌噪官虾蟇　唐彦谦西明寺威公盆池新稲诗得地又生金粟界结根仍对丨丨衣　黄防长安书事诗若有丨丨过十畆早应归去狄江村】水国【宋之问秋莲赋有芳意兮何成长无艳兮丨丨顔延之登巴陵城楼诗丨丨周地险河山信重复孙逖淮隂夜宿诗丨丨南无畔扁舟北未期　王维晓行巴峡诗见山桥下　孟浩然宿永嘉江寄崔少府】
　　【国辅诗我行穷丨丨君使入京华　又洛中送奚三还扬州诗丨丨无边际舟行共使风　李白诗丨丨饶英竒潜光卧幽草　又丨丨秋风夜殊非逺别时　杜甫入乔口诗残年傍丨丨落日对春华　李嘉祐送严员外诗春风倚櫂阖闾城丨丨春寒隂复晴　钱起诗月明深巷敲方响丨丨人家在处同　李端古别离丨丨叶黄时洞庭霜落夜　白居易忆蘓州诗丨丨多防榭吴风尚管弦　李绅水寺诗烟波野寺经过处丨丨苍茫梦想中　王建送流人诗丨丨山魈引蛮乡洞主留章孝标赠陆鬯浙西进诗除官诗帝城云物得阳春丨丨烟花失主人　皇甫松杨栁枝词烂漫春归丨丨时吴王宫殿栁丝垂　李群玉江楼独酌诗丨丨发爽气川光静高秋　周匡物及第谣丨丨寒消春日长燕莺催促花枝忙　罗隐台城诗丨丨春常在防城夜未寒　郑谷残月如新月诗丨丨辉华别诗家比象难杜荀鹤题新雁诗暮天新雁起汀洲红蓼花疎丨丨秋唐庚诗丨丨春深梅子雨江天日暮鲤鱼风　陈傅良晚移舟塘次值风而回莘叟兄有诗次韵诗蒙茸丨】
　　【丨蒲荷荡馥郁田家橘柚丛　范成大诗玊京歳晚梧桐落丨丨霜清橘柚包　徐玑游谢公岩诗丨丨乘舟乐岩扉有径通】
　　水邦【钱宰题仲穆秋山图诗见山窗下】
　　水县【贾岛寄沧州李尚书诗丨丨卖纱市盐田煮海村】
　　水阳【江淹赤虹赋赩赫山顶照燎丨丨　储光羲洛中送人还江东诗见山明下　徐和明道人宿山寺诗见山前下　又太极图觧以质而语其生之序则曰水火木金土而丨木丨也火金隂也】
　　水章【水经注霸水东北迳霸县故城南汉文帝之霸陵汉县也王莽更曰丨丨】
　　水城【唐书萧铣传初铣放兵止留宿衞数千人及仓卒追集江岭回逺未及赴孝恭布长围守之数日破其丨丨取楼船数千　水经注湖陂城亦谓之丨丨　杜甫西阁雨望诗见山寒下】
　　水郭【刘禹锡道林岳二寺诗橘洲泛浮金实动丨丨缭绕朱楼骞　李绅过钟陵诗龙沙江尾抱钟陵丨丨村桥晚景澄　又宿洲诗烟昏丨丨津亭晚回望金陵若动揺　又宿扬州诗夜桥灯火连星汉丨丨防樯近斗牛　李俊民千里江山图诗凭谁试向行人问丨丨烟村第几程】
　　水关【明一统志丨丨在思南府治南　杜甫峡口诗开辟多天险防隅一丨丨　又秋风诗秋风淅淅吹巫山上牢下牢修丨丨　卢纶送申屠正字徃湖南迎亲诗晓月朣朦映丨丨水边因到厯阳山　温庭筠和友人磐石寺逢旧友诗江馆白苹夜丨丨红叶秋】
　　水镇【张籍送汀洲源使君诗见山乡下】
　　水驿【唐书百官志驾部掌传驿凡三十里有驿驿有长举天下四方之所逹为驿千六百三十九阻险无水草镇戍者视路要隙置官马丨丨有舟　宋史李光传李纲以论水灾去国居义兴光伺于丨丨自出呼曰非越州李司封船乎留数日定交而别　元史世祖纪以牛驿雨雪道涂泥泞改立丨丨　又立于阗鸦儿看两寨丨丨十三沙州北陆驿二　防要开元二十八年六月停丨丨　李颀送郝判官诗枫林带丨丨夜火明山县　岑参送张升卿宰新淦诗丨丨楚云冷山城江树重　又送许员外置常平仓诗丨丨风催舫江楼月透林　李白诗扬防借天风丨丨苦不缓　杜甫过南岳入洞庭湖诗欹侧风防满微丨丨孤　李嘉祐送裴员外诗枫林縁楚塞丨丨到湓城　钱起诗丨丨偏乘月梅园别受春　白居易送刘郎赴任苏州诗丨丨路穿儿店月花船櫂入女湖春　刘禹锡和浙西李大夫霜夜对月诗吴门丨丨接山隂文字殷勤寄意深李绅早发诗火旗似辨吴门戍丨丨遥迷楚塞城　王建送严大夫赴桂州诗丨丨门旗出山峦洞主参　姚合送徐州韦仅行军诗山城度函谷丨丨到夷门　朱庆余送韦繇校书赴浙东幕诗丨丨迎船火山城骑尘　王安石途中寄上晏相公诗觧艇丨丨无防舎新诗又遣牙兵持】
　　水市【白居易东南行丨丨通阛阓烟村混舳舻许棠登凌歊台诗云防高出树丨丨迥分桥】水营【卢纶夜泊金陵诗圎月出高城苍苍照丨丨　李绅渡西陵诗雁翼看舟子鱼鳞辨丨丨　张翥诗山前孤戍丨边丨落日无人已防行】
　　水砦【宋史王彦升传世宗征淮南从刘崇进宋偓破金牛丨丨禽伪军校间承旺范横　又寨同元史舒穆噜伯徳里传穆呼哩承制陞伯徳里为龙虎衞上将军霸军等路元帅佩金虎符以黒军镇守固安丨丨既之镇令兵士屯田且耕且战披荆棘立庐舍数年之间城市悉完为燕京外蔽】
　　水吉【宋史兵志建宁府七砦黄琦筹岭盆亭麻沙丨丨苦竹仁夀】
　　水戍【刘长卿春望寄王涔阳诗依微丨丨闻钲鼓掩映沙村见酒旂】
　　水乡【唐书车服志古今图画多矣如画群公祖二疏而有曳芒屫者画昭君入匈奴而妇人有施帷冒者夫芒屫出于丨丨非京华所为帷冒创于隋代非汉宫所用岂可因二画以为故实乎　宋史食货志康定元年西边兵费不给州县或増所算名物朝廷知之悉命蠲去既而下诏勅励且戒毋搜索行者家属歳俭则免算耕牛丨丨又或弛蒲鱼果蓏之税　卢思道为高仆射与司马消难书歳暮寒重想比胜宜羇泊丨丨无乃勤悴　鲍照河清颂闽外丨丨鄣表炎国　王勃采莲赋虽迹兆于丨丨遂风行于天下　陆机答张士然诗余固丨丨士总辔临清渊　孔鱼和六府诗丨丨访松石兰泽侣樵渔　孙逖防龙湍诗仙穴防遗迹轻舟爱丨丨　杜甫风疾舟中伏枕书懐诗丨丨霾白屋枫岸叠青岑　刘禹锡韩侍御见示岳阳楼别窦司直诗丨丨吴蜀限地势东南庳　李咸用旅馆秋夕诗牢落生涯在丨丨只思归去泛沧浪　沈辽奉詶舜文诗丨丨夏半不厌热绕舎新篁尚含箨　林景熙郑氏西庄诗不踏红尘道结庐依丨丨】
　　水村【图绘寳鉴赵干画山水林木皆江南风景多作楼观舟船丨丨渔市花竹散为景趣无一防朝市风埃　杜牧江南春诗千里莺啼緑映红丨丨山郭酒旗风　司空图磵户诗磵户芳烟接丨丨乱来归得道仍存　杜荀鹤投郑先辈诗宁辞马足劳关路肯为渔竿忆丨丨　王安石昆山慧聚寺诗百里见渔艇万家藏丨丨　苏轼慈湖夹阻风诗且并丨丨欹侧过人间何处不巉巗　林景熙题海上人拂云楼诗丨丨烟景隔晴霏十二阑干在翠微　袁士元简楼伯容诗鸟栖烟树暝萤出丨丨幽】
　　水递【宋史张齐贤传自荆渚至桂州丨丨铺夫数千户困于邮役衣食多不给论奏减其半　芝田録李徳裕在中书不饮京城水悉用惠山泉时有丨丨之号有僧曰丨丨有损盛徳京师昊天观后一眼泉与惠山水脉相通因取称量与惠山等乃罢丨丨】
　　水站【元史世祖纪罢泉州至杭州海中丨丨十五所又云南行省言叙州乌蒙水路险恶舟多破溺宜自叶稍丨丨出陆经中庆又经盐井上老必撒诸蛮至叙州庆符可治为驿路凡立五站从之　又兵志诏江淮诸路増置丨丨除海青使臣及事干军务者方许驰驿余者自济州丨丨为始并令乘船徃来】水隍【水经注见山壑下】
　　水墅【林逋湖山小隐诗丨丨香酤熟烟崖早笋肥】
　　水塲【宋史张齐贤传先是江南诸州小民居官地者有地房钱吉州縁江地虽沦没犹纳勾栏地钱编木而浮居者名丨丨钱皆前代弊政齐贤悉论免之】
　　水巷【李绅过吴门诗竹扉梅圃静丨丨橘园幽　皎然奉詶李使君嘉祐春首有懐诗移家丨丨贪依静种栁风窗欲占春】
　　水陌【李贺江南曲朱楼通丨丨沙暖一双鱼】
　　水桥【明一统志丨丨泊在汾州府介休县东北一十八里西入汾河】
　　水岸【诗在水之湄传湄水隒也疏水草交为湄谓水草交际之处丨之丨也释山云重甗隒隒是山岸湄是丨丨故云水隒　宋书符瑞志永和元年三月庐江太守路永上言于舂谷城北见丨丨边有紫赤光取得金状如印遣主簿李迈表送　王珪早春桂林殿应诏诗丨丨衔阶转风条出栁斜　杜甫十二月一日诗短短桃花临丨丨轻轻栁絮防人衣　贾岛夏夜登南楼诗丨丨寒楼帯月跻夏林初见岳阳溪】
　　水闸【宋史魏瓘传知广州筑州城环五里疏东江门凿东西澳为丨丨以时啓闭焉】
　　水堨【水经注髙祖以太和中幸悬瓠平南王肃起高台于小城建层楼于隅阿下际丨丨】
　　水窦【南史侯景传贼又置毒于丨丨于是稍行肿满之疾城中疫死者大半　五代史刘鄩传梁已破朱瑾等悉有兖郓鄩乃使人负油鬻城中悉视城中虚实出入之所油者得罗城下丨丨可入鄩乃以歩兵五百从丨丨袭破之　宋史河渠志真宗大中祥符二年九月诏供备库使谢徳权决金水自天波门并皇城至乾元门歴天街东转缭太庙入后庙皆甃以砻甓植以芳木车马所经又累石为间梁作方井官寺民舍皆得汲用复引东由城下丨丨入于濠京师便之　又镇王竑传寳庆元年正月庚午湖州人潘壬与其弟丙谋立竑竑闻变匿丨丨中壬等得之拥至州治以黄袍加身竑号泣不从　国史补张鳯翔闻难尽出所有衣服并其家人钿钗枕镜列于小防将献行在俄顷后院火起妻女出而投镒镒遂与判官由丨丨得出迁村舍中数日稍定防镒家僮先知之走告军中军中计议迎镒遂遇害也　释常谈沟渠谓之丨丨　明一统志丨丨岩在真定府曲阳县水势飞防于两崖之间岩巅有苏轼书浮休二大字元卢摰因名曰坡仙峡】
　　水窟【张正见紫骝马曲影絶干河上声流丨丨中】
　　水堧【梅尧臣代书寄欧阳永叔诗日日占风势时时到丨丨】
　　水疆【刘禹锡和州防壁记濒江画中流为丨丨】
　　水域【古乐府四维八埏眇难极驱光逐景穷丨丨任昉泛长溪诗长溪永东舍震区穷丨丨】水界【大唐新语平地之上一丈二尺为土界又一丈二尺为丨丨各有龙守之】
　　水陆【诗其告维何笾豆静嘉疏维何者问辞静嘉者答之意言政平气和因觧丨丨之物得美之意　晋书羊祜传祜缮甲训卒广为戎备至是上疏曰今江淮之难不过剑阁山川之险不过岷汉孙皓之暴侈于刘禅吴人之困甚于巴蜀今若引梁益之兵丨丨俱下荆楚之众进临江陵平南豫州直指夏口徐杨青兖并向秣陵鼓斾以疑之多方以误之以一隅之吴当天下之众势分形散所备皆急巴汉竒兵出其空虚一处倾壊则上下震荡　又石崇传财产丰积室宇宏丽后房百数皆曳纨绣珥金翠丝竹尽当时之选庖膳穷丨丨之珍　宋书孝武帝纪丨丨捕采各顺时日　又邓琬传河舟代马遄骛江濆越棘吴钩交曜畿服笳鼓动坤维金甲震云汉掎角相望丨丨俱发　齐书州郡志穆帝永和中北中郎将荀羡北讨鲜卑云淮隂旧镇地形都要丨丨交通易以观衅沃野有开殖之利方舟运漕无他屯阻乃营立城池　又桓温平蜀治江陵以临沮西界丨丨纡险行迳裁通南通巴巫东南出州治道帯蛮蜑田土肥美立为汶阳郡以处流民　南史程灵洗传性好播植躬勤耕稼至于丨丨所宜刈获早晚虽老农不能及也　又孔休源传休源初到都寓于宗人少府孔登曽以祠事入庙侍中范云一与相遇深加褎赏后云命驾到少府登便拂筵整帯谓当诣已备丨丨之品云驻筯命休源及至命取其常膳止有赤仓米饭蒸鲍鱼云食休源食不举主人之馔髙谈尽日同载还家唐书百官志度支郎中员外郎各一人掌天下租赋物产丰约之宜丨丨道途之利歳计所出而支调之以近及远与中书门下议定乃奏　宋史艺文志杨谔丨丨仪二卷　元史世祖纪诏曰卿等当整尔士卒砺尔戈矛矫尔弓矢约防诸将秋高马肥丨丨分道而进以为问罪之举尚頼宗庙社稷之灵其克有勲　又地理志至元十二年以任城当江淮丨丨冲要复立济州属济宁路而任城废　又百官志至元二十九年以武清等一十处并立大都丨丨地土种田人民提领所　大业杂记毎院各置一屯其屯内备养刍豢穿池养鱼为园种蔬植果肴饍丨丨之产靡所不有　名画録张南本者不知何许人也僖宗驾回之后府王陈太师于寳厯寺置丨丨院请南本画天神地祗三官五帝雷公电母岳渎神仙自古帝王蜀中诸庙一百二十余帧千怪万异神鬼龙兽魍魉魑魅错杂其间时称大手笔也雷次宗豫章记丨丨四通山川特秀　江淹北伐诏某官某率羽林劲勇为丨丨形援　徐陵为贞阳侯重与王太尉书丨丨争前龙虎交至则扬都荡定功自齐师江左臣民非关梁国　又谏仁山深法师罢道书旷济群品为天人之师丨丨空行皆所尊贵　韩愈尚书左丞孔公墓志铭明州嵗贡海虫淡菜蛤蚶可食之属自海抵京师道路丨丨递夫积功歳为四十三万六千人奏疏罢之　江淹灵丘竹赋毎冠名于华戎将擅竒于丨丨　又莲花赋检丨丨之具品阅山海之异名　王尚防风穴赋酌桂酒之芬烈错丨丨之饫饱　张谔送李著作倅杭州诗丨丨风烟隔秦吴道路长　杜甫上后园山脚诗石榞徧天下丨丨兼浮沉　又衡州诗萧条向丨丨汨没随鱼商　韦应物登重元寺阁诗合沓臻丨丨骈阗会四方　卢纶感懐诗舟车更滞留丨丨互隂晴　白居易轻肥诗尊罍溢九醖丨丨罗八珍又梦游春诗九醖备圣贤八珍穷丨丨　刘禹锡和汴州令狐相公到镇偶书诗鬰倔咽防地骈臻丨丨兼李商隐栁枝诗锦鳞与绣羽丨丨有伤残】
　　水区【宋书五行志赵王伦既篡洛中童谣曰虎从北来鼻头汗龙从南来登城看水从西来何灌灌数月而齐王成都河间义兵同防诛伦按成都西蕃而在邺故曰虎从北来齐东蕃而在许故曰龙从南来河间丨丨而在关中故曰水从西来齐留辅政居宫西有无君之心故曰登城看也　鲍照登庐山诗悬装乱丨丨薄旅次山楹】
　　水道【周礼雍氏掌沟渎浍池之禁注池谓陂障之丨丨也　又考工记匠人堂涂十有二分窦其崇三尺注宫中丨丨　左传晋侯防吴子于良丨丨不可吴子辞乃还防吴地水行故谓丨丨不可谓水路不通吴子既辞晋侯乃还向平丘之防　史记西南夷传南越王黄屋左纛地东西万余里名为外臣实一州主也今以长沙豫章往丨丨多絶难行窃闻夜郎所有精兵可得十余万浮船防牱江出其不意此制越一竒也　汉书严助传今发兵行数千里资衣粮入越地舆轿而逾领拕舟而入水行数百千里夹以深林丛竹丨丨上下击石林中多蝮蛇猛兽夏月暑时欧泄霍乱之病相随属也　后汉书梁冀传见石磴下　魏志文帝纪建安六年冬十月行幸广陵故城临江观兵戎卒十余万旌旗数百里是嵗大寒丨丨氷舟不得入江乃引还　吴志孙奂传注江表传曰初权在武昌欲还都建业而虑丨丨泝流二千里一旦有警不相赴及以此懐疑乃至夏口于坞中大防百官议之　宋书王镇恶传会高祖西讨休之镇恶乃告诸将曰百姓皆知官军已上朱防等复是一贼表里受敌吾事败矣乃率军夜下江水迅急倐忽行数百里直据都尉治既至乃以竹笼盛石堙塞丨丨防军下夹岸击之斩襄首杀千余人　齐书州郡志南徐州镇京口呉置幽州牧屯兵在焉丹徒丨丨入通吴会孙权初镇之　魏书崔浩传防常元年司马徳宗将刘裕伐姚舟师自淮泗入清欲泝河西上假道于国诏群臣议之外朝公卿咸曰函谷关号曰天险一人荷戈万夫不得进裕舟船歩兵何能西入脱我乗其后还路甚难若北上河岸其行为易扬言伐姚意或难测假其丨丨寇不可纵宜先发军防河上流勿令西过元史河渠志至治三年三月都水监言河西务菜市湾水势冲啮与仓相近将来为患宜于刘二总管营相】
　　【对河东岸截河筑堤改丨丨与旧河合可杜后患　吕览昔陶唐氏之始隂多滞伏而湛积丨丨壅塞不行其原民气鬰阏而滞着筋骨瑟缩不逹故作为舞以宣导之　又凡四海之内东西二万八千里南北二万六千里丨丨八千里受水者亦八千里通谷六名川六百陆注三千小水万数　又素问三焦者决渎之官丨丨出焉　又脾气散精上归于肺通调丨丨下输膀胱】
　　水路【书禹贡冀州疏每州之下言丨丨所通通向帝都之道言禹毎州事了入朝以白帝也　又逹于河传因水入水曰逹疏言因水入水曰逹当谓从水入水不须舍舟而陆行也扬州云沿于江海逹于淮泗传云沿江入海自海入淮自淮入泗是言丨丨相通得乘舟径逹也　晋书庾翼传山南诸城毎至秋冬水多燥涸运漕用功实为艰阻计防阳荆楚之旧西接益梁与关陇咫尺北去洛河不盈千里土沃田良方城险峻丨丨流通转运无滞进可以埽荡秦赵退可以保据上流宋书文帝纪车驾丨丨发丹徒　齐书崔慧景传裴叔业以夀春降虏改授慧景平西将军假节侍中护军如故率军丨丨征夀阳　北史髙道悦传时宫阙初基庙库未构车驾将丨丨幸邺已诏都水回营构材以造舟楫道悦表諌以为阙居宇之功作游嬉之用损耗殊倍又深薄之危古今所慎于是帝遂从陆路　元史世祖纪宋贾似道至扬州始遣总管段佑送国信使郝经刘人杰等来归勅枢宻院迎经等由丨丨赴阙　越絶书阳城里者范蠡城也西至丨丨水门一陆门二　江淹山中楚辞见山逼下　虞羲送友人上湘诗濡足送征人褰裳临丨丨　杜甫八月十五夜月诗丨丨凝霜雪林栖见羽毛　白居易诗所嗟丨丨无三百官系何因得再游　贾岛诗诗来从丨丨身去到柴城　周繇送人尉黔中诗盘山行防驿丨丨复通巴　又东京梦华録公主出降亦设仪仗行幕歩障丨丨凡亲王公主出则有之皆系街道司兵级数十人各执埽具镀金银水桶前导洒之名曰丨丨】
　　水径【韩诗外传山锐则不高丨丨则不深仁磏则其徳不厚志与天地拟者其人不祥　谢灵运山居赋复有丨丨缭绕回员】
　　水程【元史世祖纪命选善水者一人沿黄河计丨丨逹东胜可通漕运驰驿以闻　又食货志毎季拘收退引凡遇客人运盐到所卖之地先须住报丨丨及所止店肆缴纳退引岂期各处提调之官不能用心检举纵令吏胥坊里正等需求分例钱不满所欲则多端留难　杜甫宿青草湖诗宿桨依农事邮籖报丨丨　卢纶送何召下第后归蜀诗丨丨通海货地利杂吴风孟郊送殷秀才南游诗丨丨千里外岸泊防宵间　姚合送刘禹锡郎中赴苏州诗初经咸谷眠山驿渐入梁园问丨丨】
　　水东【史记淮隂侯传龙且与信夹潍水陈韩信乃夜令人为万余囊满盛沙壅水上流引军半渡击龙且佯不胜还走龙且果喜曰固知信怯也遂追渡水信使人决壅囊水大至龙且军大半不得渡即急击杀龙且龙且丨丨军散走齐王广亡去信遂追北至城阳皆虏楚卒　魏书田峦传初萧衍征虏将军赵祖悦筑城于丨丨与颍川接对置兵数千欲为攻讨之本　元史地理志贵州地接八番播州相去二百余里乃湖广四川云南防衿之地大徳六年云南行省右丞刘深征八百息妇至贵州科夫致宋隆济等紏合诸蛮为乱丨丨水西罗鬼诸蛮皆叛　云笈七籖马岭山在彬州郭内丨丨苏躭隐处属真人力牧主之　明一统志丨丨长官司在贵阳府城北三里元为丨丨寨长官司　又丨丨河在永宁宣抚司源出落郎连山涧流经司城南十里下流防江门峡】
　　水西【后汉书五行志灵帝光和中丨丨桥民马逸走遂齧杀人是时公卿大臣及左右数有被诛者　元史地理志见水东下　桂海虞衡志丨丨花叶如萱花黄夏开　明一统志丨丨寺在嘉兴府治西北二里旧名资圣院唐防昌中建宣宗避武宗尝隐于此有所书寺额尚存　又丨丨山在宁国府泾县西五里下临赏溪唐宣宗尝游此　刘长卿寄灵一上人初还云梦诗竹径通城下松风隔丨丨　杜牧念昔游诗李白题诗丨丨寺古木回岩楼阁花　皎然岘山送崔子向之宣州诗秋天丨丨寺古木宛陵城　刘因故园寒食诗行到丨丨春尽处桃花无数未全开】
　　水南【史记匈奴传使贰师将军将六万骑歩兵十万出朔方匈奴闻悉逺其累重于余吾水北而单于以十万骑待丨丨与贰师将军接战　魏志齐王芳纪注于寳晋纪曰吴将全琮寇芍陂朱然孙伦五万人围樊城诸葛瑾歩骘寇柤中琮已破走而樊围急宣王曰柤中民夷十万隔在丨丨流离无主樊城被攻厯月不觧此危事也请自讨之　晋书戴洋传石勒骑果到谯城东洋言于约曰贼必向城父又遣骑丨丨追之歩军于水北防要路贼必败约竟不追贼乃掠城父妇女辎重而去　又陶侃传暨苏峻作逆与温峤庾亮等俱防石头诸军即欲决战侃以贼盛不可争锋当以歳月智计擒之累战无功诸将请于查浦筑垒监军部将李根建议请立白石垒侃不从曰若垒不成卿当坐之根曰查浦地下又在丨丨唯白石峻极显固可容数千人贼来攻不便灭贼之术也侃笑曰卿良将也乃从根谋　又刘驎之传见石囷下　魏书和防传初将刑跋太祖命其诸弟毗等视诀跋谓毗曰灅北地瘠可居丨丨就耕良田广为产业各相勉励务自纂修令之背己曰汝曹何忍视吾之死也　又孔伯恭传时攸之吴喜公等率众数万来援下邳屯军焦墟曲去下邳五十余里伯恭遣子都将侯汾等率骑五百在丨丨奚斤等五百余骑在水北南北邀之伯恭宻造火车攻具欲水陆俱进攸之等既闻将战引兵退保樊阶城　明一统志丨丨山在玉山县南二里一名武安山清秀卓拔其巅有塔又丨丨寨与顺城牛栏等寨俱在大同府广灵县界白居易秋思诗雁思来天北砧愁满丨丨　王安石庚申正月游齐安诗丨丨水北重重栁山后山前处处梅】
　　水北【春秋僖公二十八年冬天王守于河阳谷梁传全天王之行也为若将守而遇诸侯之朝也为天王讳也丨丨为阳山南为阳温河阳也　魏志张邈传注英雄记曰术自将歩骑五千扬兵淮上布骑皆于丨丨大咍笑之而还　宋书州郡志建康令本秣陵县汉献帝建安十六年置县孙权改秣陵为建业晋武帝平吴还为秣陵太康三年分秣陵之丨丨为建业　又孔觊传延熙屯军南射堂喜遣歩骑击之即退还丨丨乃栅防长桥保郡自守　水经注见山移下　韦应物送张侍御秘书江左觐省诗丨丨楼防近城南车马还　王建题江防驿诗丨丨金防路年年行客稀　鲍溶上阳宫月诗丨丨宫城夜柝严宫西新月影纎纎　周必大刘仙才仲子俊示其父醉庵诗集索鄙句诗乆羡山人居丨丨今知诗社续江西　叶适题栁山人壁诗丨丨栁六一家传掷卦灵】
　　水上【易涣象风行丨丨涣疏风行丨丨激动波涛散释之象故曰风行丨丨涣　诗江汉浮浮武夫防滔笺江汉之水合而东流浮浮然宣王于是丨丨命将率遣士众使循流而下滔滔然　史记淮隂侯传信乃使万人先行出背水陈赵军望见而大笑平旦信建大将之旗鼓鼓行出井陉口赵开壁击之大战良乆于是信张耳佯弃鼓旗走丨丨军丨丨军开入之复疾战赵果空壁争汉鼓旗逐韩信张耳韩信张耳已入丨丨军军皆殊死战不可败　后汉书段颎传颎复追羌出桥门至走马丨丨防闻虏在奢延泽乃将轻兵兼行一日一夜二百余里晨及贼击破之　又夫余传东明奔走南至掩防水以弓撃水鱼鼈皆聚浮丨丨东明乗之得渡因至夫余而王之焉　齐书竟陵王子良传疾笃谓左右曰门外应有异遣人视见淮中鱼万数皆浮出丨丨向城门　又张敬儿传敬儿乘舴艋过江诣晋熙王爕中江遇风船覆左右丁壮者各泅走余二小吏没防下呌呼官敬儿两掖挟之随船覆仰常得在丨丨如此翻覆行数十里方得迎接　宋史王觌传知苏州州有狡吏善刺守将意以挠权前守用是得讥议觌穷其奸状寘于法一郡肃然民歌咏其政有吏行丨丨人在镜心之语　盐鐡论古者庶人鱼菽之祭春秋修其祖祠士一庙大夫三以时有事于五祀盖无出门之祭今冨者祈名岳望山川椎牛击鼓戏倡舞像中者南居当路丨丨云台屠羊杀狗鼔瑟吹笙贫者鸡豕五芳衞保散腊倾盖社塲　顔氏家训地既滓浊法应沈厚凿土得泉乃浮丨丨积水之下复何有物　明一统志三佛齐国风俗丨丨架屋　王羲之丹阳帖昨即得丹阳丨丨书与足下书同故不送昨诸书付还　庾信纥干神道碑月中生树童子知言丨丨浮青衿不戏　杨炯幽兰赋桃花丨丨佩兰若而续魂竹箭山隂坐兰亭而开宴　侯喜涟漪濯明月赋丨丨风起天边月圆何怡情于遥夜濯委照于轻涟　谢朓咏蒲诗离离丨丨蒲结水散为珠　吴均行路难洞庭丨丨一株桐经霜触浪困严风　杜甫雨诗片片丨丨云萧萧沙中雨　又奉寄别马巴州诗扁舟繋防沙边乆南国浮云丨丨多罗虬比红儿诗云间翡翠一防飞丨丨鸳鸯不暂离】水中【诗关关睢鸠在河之洲传丨丨可居曰洲　又江之永矣不可方思传永长方泭也疏永长释诂文方泭释言文孙炎曰方丨丨为泭筏也　又潜有多鱼传潜糁也音义小尔雅云鱼之所息谓之橬橬糁也谓积柴丨丨令鱼依之止息因而取之也　公羊齐人瀐于遂传瀐渍也众杀戍者也注齐人灭遂遂民不安欲去齐强戍之遂人共以药投其所饮食丨丨多杀之汉书武帝纪元狩二年夏马生余吾丨丨　后汉书马援传当吾在浪泊西里间虏未灭之时下潦上雾毒气熏蒸仰视飞鸢跕跕堕丨丨卧念少游平生时语何可得也　又南蛮西南夷传哀牢夷者其先有妇人名沙壹居于牢山尝捕鱼丨丨触沉木若有感因懐十月产子男十人　晋书孙登传性无恚怒人或投诸丨丨欲观其怒登既出便大笑　又杜曽传少骁勇絶人能被甲游于丨丨　又觧系传张华裴頠之被诛也伦秀以宿憾收系兄弟梁王肜救系等伦怒曰我于丨丨见蠏且恶之况此人兄弟轻我耶　南史鱼传见山中下　又康绚传淮水暴长堰壊奔流于海杀数万人其声若雷闻三百里丨丨怪物随流而下　又周文育传年十一能反覆游丨丨数里跳高六尺与羣儿聚众莫能及　元史宪宗纪张柔防大帅于符离以路东六十里皆水可致宋舟乃立栅丨丨惟宻置侦逻于所逹之路由是鹿邑宁陵考柘楚丘南顿无宋患陈蔡颍息皆通矣　素问帝曰人身非衣寒也中非有寒气也寒从中生者何岐伯曰是人多痹气也阳气少隂气多故身寒如从丨丨出　关尹子梦中鉴中丨丨皆有天地存焉欲去梦天地者寝不寐欲去鉴天地者形不照欲去水天地者盎不汲彼之有无在此不在彼是以圣人不去天地去识　又丨丨之影有去有来所谓水者实无去来　博物志荆州极西南界至蜀诸民曰獠子妇人妊娠七月而产临水生儿便置丨丨浮则取养之沈便弃之　栁宗元桂州訾家洲亭记桂州多灵山发地峭竪林立四野署之左曰漓水丨之丨曰訾氏之洲凡峤南之山川逹于海上于是毕出　又袁家渴记见水石下　楚辞筑室兮丨丨葺之兮以荷盖　无名氏落叶赋浮于丨丨似孤舟之逺泛落于山际若防云之已飘梁元帝和刘尚书侍五明集诗露光枝上宿霞影丨丨轻　吴均赠鲍春陵别诗丨丨千丈月山上万重云杜甫皂江上观造竹桥即日成诗天寒白鹤归华表日落青龙见丨丨　又江村诗自去自来梁上燕相亲】
　　【相近丨丨鸥　卢纶和王员外忆终南旧居诗野果垂桥上高泉落丨丨　王建田家诗田家夜无食丨丨摘禾黍　张乔岳阳即事诗见山上下】
　　水下【诗疏见水内下　隋遗録叔谋衔命甚酷以鐡脚木鵞试彼浅深鵞止谓濬河之夫不忠队伍死丨丨　又晋语车上丨丨必伯注车震也水坎也车动而上威也丨动而丨顺也有威而众从故必伯也】水内【诗于乐辟廱传水旋丘如璧曰辟廱疏水旋如璧者璧体圆而内有孔此水亦圆而内有地犹如璧然土之高者曰丘此丨丨之地未必高于水外正谓水下而地高故以丘言之以水绕丘所以节约观者命在外而观也　又芮鞫之即笺芮之言内也丨之丨曰隩水之外曰鞫　元史河渠志其长芦以北索家马头之南丨丨暗蔵椿橛破舟船壊粮物】
　　水外【诗笺疏俱见水内下　水经注泄溪广数丈中道有两髙山夹谿造云壁立凡三泄上中二泄不可得至登山远望乃得见之下泄悬百余丈水势高急声震丨丨上泄悬二百余丈望若云垂此是瀑布土人号为泄也　吴均雉朝飞操斜看丨丨翟侧聼岭南翚】
　　水右【齐书徐孝嗣等传论吴氏列戍南滨屯农丨丨魏世淮北大佃而石横开漕皆辅车相资易以待敌】水边【诗防见水濵下　汉书扬雄传因江潭而记兮钦吊楚之湘累注潭丨丨也　中论尾生与妇人期于丨丨水暴至不去而死欲以为信也则不如无信焉　杜甫丽人行三月三日天气新长安丨丨多丽人卢纶归山下旧居诗鸟归山外树人过丨丨村　白居易新小滩诗石浅沙平流水寒丨丨斜插一渔竿】
　　【王建汴路水驿诗晚泊丨丨驿栁塘初起风　李商隐代元城吴令暗为答诗背阙归藩路欲分丨丨风日半西曛　赵嘏诗早晚粗酬身事了丨丨归去一闲人皮日休寒食诗丨丨韶景无穷栁寒被江淹一半黄来鹄偶题诗丨丨箕踞静书空欲解愁肠酒不浓　又送李明府归江州诗菊花村晩鴈来天共把离觞向丨丨　曹唐小游仙诗东皇长女没多年从洗金芝到丨丨　又紫水风吹劔树寒丨丨年少下红鸾　张乔题友人草堂诗三亩丨丨竹一牀琴畔书　又城东寓居诗落日独归林下宿暮云多绕丨丨行　罗隐丨丨偶题诗野水无情去不回丨丨花好为谁开　韦庄虎迹诗白额频频夜到门丨丨踪迹渐成群　翁承賛华下霁后晓眺诗花畔丨丨人不防腾腾闲歩一被襟　李俊民赴山阳诗落日寒林山下路淡烟疎竹丨丨城又即事诗漠漠微凉风里殿萧萧残夜丨丨楼　吴澄题和靖观梅图诗月下丨丨看未足折来更向手中看赵孟頫赠周景逺田师孟诗篱下黄花为谁好丨丨红树令人愁　杜本渔隐图诗山下白云缥缈丨丨红】
　　【树依稀　袁士元题城西书舍诗自笑茅檐多野意丨丨栽栁翠成堆】
　　水傍【通作旁易需九三需于泥致寇至疏泥者丨丨之地泥溺之处逼近于难欲进其道难必害己故致寇至犹且迟疑而需待时虽即有寇至亦未为祸败也诗小序鳬鹥守成也疏郑以鳬鹥水鸟居水是常故先言在泾既以水为主然后从下而渐至于高鸟不常处或出丨丨故次在沙而水中高地鸟亦往焉故次在渚水外高地鸟又时徃故次在潨山之絶水鸟往冣稀故以为末因以鸟之所在取其象类为喻　唐书孟郊传年五十得进士第调溧阳尉县有投金濑平陵城林薄蒙翳下有积水郊闲徃坐丨丨裴回赋诗而曹务多废令白府以假尉代之分其半俸　庾信宇文显和墓志铭武帝初至潼关太祖亲迎溱水太祖素知公名而未之识也目于众疑而不问直云令此人射丨丨小鸟应手即着太祖喜云我知卿名矣　又顔氏家训见山傍下】
　　水侧【魏志王凌传注于寳晋纪曰凌到项见贾逵祠在丨丨凌呼曰贾梁道王凌固忠于魏之社稷者惟尔有神知之　晋书防稽王道子传道子使宫人为酒肆沽卖于丨丨与亲昵乘船就之饮宴以为笑乐　宋书符瑞志宋文帝元嘉十三年四月辛丑武昌县章山丨丨自开出神鼎江州刺史南谯王义宣以献　齐书禊祭论一说三月三日清明之节将修事于丨丨祷祀以祈丰年　又周山图传豫章贼张鳯聚众康乐山防江劫抄明帝遣山图讨之山图至先羸兵偃众遣幢主厐嗣厚遗鳯要出防聚听以兵自衞鳯信之行至望蔡山图设伏兵于丨丨击斩鳯首众百余人束手降　水经注昔南阳文叔良以建安中为甘陵丞夜宿丨丨赵人兰襄梦求改葬叔良明寻水求棺果于丨丨得棺半许落水叔良顾谓亲旧曰若闻人传此吾必以为不然遂为移殡醊而去之　闵鸿芙蓉赋扬桂枻而来游玩英华乎丨丨】
　　水曲【周礼保氏四曰五驭注五驭鸣和鸾逐丨丨过君表舞交衢逐禽左　唐书则天皇后武氏传国俊至广州尽召流人矫诏赐自尽皆号哭不服国俊驱之丨丨使不得逃一日戮三百余人　刘铄拟行行重行行诗见山基下　梁简文帝诗丨丨文鱼聚林暝鸦鸟飞　许浑题峡山寺诗丨丨岩千叠云重树百层　吴融诗无邻无里不成村丨丨云重卷石门　又宋史西南诸夷传至道元年其王龙汉遣其使龙光进率西南防牱诸蛮来贡方物太宗因令作本国歌舞一人吹瓢笙如蚊蚋声良乆数十辈连袂宛转而舞以足顿地为节询其曲则名曰丨丨】
　　水凹【亦作坳庄子覆杯丨于丨堂之上则芥为之舟姚合恶神行雨诗见山口下　韩偓诗江阔中心丨脉丨】
　　水戒【博物志吴左洞庭右彭蠡后滨长江南至豫章丨丨险阻之国也】
　　水裔【苏辙黄楼赋栖流枿于乔木遗枯蚌于丨丨刘桢公防诗灵鸟宿丨丨仁兽游飞梁】水端【左传见水纪下　庄子秋水时至百川灌河泾流之大两涘渚崖之间不辨牛马于是河伯欣然自喜以天下之美为尽在已顺流而东行至于北海东面而视不见丨丨于是焉河伯始旋其面目望洋向若而叹曰野语有之曰闻道百以为莫已若我之谓也】
　　水际【魏书崔楷传臣既鄊居丨丨目睹荒残毎思郑白屡想王李夙宵不寐言念皇家愚诚丹欵实希効力　宋史徐禧传禧执刀自率士卒拒战夏人益众分阵迭攻抵城下曲珍兵陈于丨丨官军不利　异记上虞县有石驼歩丨丨谓之歩　海山记后主走曰且去且去后一年吴公防下相见乃没于丨丨　朱邺扶桑赋名大天下身高丨丨　梁元帝赴荆州泊三江口诗丨丨含天色虹光入浪浮　陆游林间书意诗三三两两市船回丨丨柴门尚未开　赵师秀丨丨诗丨丨移居晚薫风緑满汀】
　　水畔【诗疏见水濵下　白居易闲居自题诗丨丨竹林边闲居二十年】
　　水维【汉书沟洫志齧桑浮兮淮泗满乆不反兮丨丨缓】
　　水次【蜀志先主传注江表传曰备从鲁肃计进住鄂县之樊口诸葛亮诣吴未还备闻曹公军下恐惧日遣逻吏于丨丨望权军　晋书石季龙载记季龙以租入殷广转输劳烦令中仓嵗入百万斛余皆储之丨丨　唐书石雄传初雄讨稹丨丨见白鹭谓众曰使吾射中其目当成功一发如言　神仙传葛元常从帝行舟遇大风百官船无大小多濡没元船亦沦失所在帝登四望山使人钩船船没已经宿忽见元从水上来既至尚有酒色谢帝曰昨因侍从而伍子胥见彊牵过卒不得舍去烦劳至尊暴露丨丨　又赵充国屯田奏臣前部士入山伐材木大小六万余枚皆在丨丨　杜预论水利疏东南以水田为业人无牛犊今既壊陂可分种牛二万五千头以付二州将吏士庻使及春耕谷登之后万头责三百万斛是为化无用之费得运丨丨成谷七百万斛此又数年后之益也　梅尧臣防灵济重台梅诗梅要山傍丨丨栽非同弱栁近章防】水里【梁元帝答齐国双马书防阳地穴近求未易滇池丨丨逺访犹难　又吴趋行丨丨生葱翅池心恒欲飞　萧慤春日曲水词岩前片石迥如楼丨丨连沙聚作洲】
　　水底【诗汉之广矣不可泳思传潜行为泳疏郭璞曰丨丨行也　南史韦叡传魏中山王元英攻北徐州围刺史昌义之于钟离众兵百万连城四十余武帝遣征北将军曹景宗拒之次邵阳洲筑垒相守未敢进帝怒诏叡防焉景宗虑城中危惧乃募军士言文逹洪骐驎等赍勅入城使固城守潜行丨丨得逹东城城中战守日苦始知有援于是人百其勇　述异记武帝幸瓠子河闻丨丨有弦歌之声置肴膳芬芳于帝前前梁上翁及数人年少綘衣紫帯佩缨皆长八寸一人最长长尺余凌波而出衣不沾湿　云仙杂记白氏履道里宅有池水可泛舟乐天每命賔客绕船以百十油囊悬酒炙沈水中随船而行一物尽则左右又进之蔵盘筵于丨丨也　云笈七籖惟有胎息之法独难所谓胎息者如人未生在胎之中时乆息也习则能息鼻口气如已息鼻口气则可居丨丨积日矣　梁简文帝水中楼影诗丨丨罘罳出萍间反宇浮　何逊晓发诗丨丨见行云天边看逺树　宋之问游禹穴诗丨丨寒云白山边坠叶红　岑参送李卿赋得孤岛石诗丨丨看常倒花边势欲欹　杜甫饮中八仙歌知章骑马似乘船眼花落井丨丨眠　刘禹锡和牛相公游南庄诗丨丨逺山云似雪桥边平岸草如烟　李绅闻里謡效古歌林中无虎山有鹿丨丨无蛟鱼有鲂　罗隐送周大夫自杭州朝贡诗云间阆苑何时见丨丨瑶池触处通　又江州望庐山诗影寒已令丨丨去脚阔欲过湖心来翁卷野望诗闲上山来看野水忽于丨丨见青山】
　　水头【齐书明帝纪巫觋云后湖丨丨经过宫内致帝有疾帝乃自至太官行水沟左右啓太官若无此水则不立帝决意塞之　金丹大要诗察察昭昭我若昏丨丨清处好寻源　姚合辞白賔客归后寄诗千骑红旗不可攀丨丨独立暮方还　孔武仲堤下诗緑榆覆水平如杯前湾旋放丨丨来　又宋史徐的传区希范赶寇衡湘命的招抚之既至再宿防蛮酋相继出降三司以郊祠近宜召还计事既还蛮复叛除度支副使荆湖南路安抚使至桂阳降者复众其钦景石硋华隂丨丨诸洞不降者的皆讨平之】
　　水面【宋史河渠志西湖丨丨唯务深阔不容填溢并引入城内诸井一城汲用尤在涓洁旧招军士止有三十余人今冝増置撩湖军兵　元史李洞传侨居济南有湖山花竹之胜作亭曰天心丨丨文宗尝敕虞集制文以记之　大业杂记发淮南诸州郡兵夫十余万开邗沟自山阳淮至于扬子入江三百余里丨丨阔四十歩　又十二月勅开江南河自京口直余杭郡八百余里丨丨阔十余丈　六一诗话松江新作长桥制度丽前世所未有苏子羙新桥对月诗所谓云头灔灔开金饼丨丨沉沉卧彩虹者是也时谓此桥非此句雄伟不能称也　蟹谱震泽渔者陆氏子举网得蟹其大如斗以剪其网皆防陆氏子怒欲烹之其侣老于渔者遽进曰不可吾尝闻龟蟹之殊类甚者必江湖之使也烹之不祥乃从而释之蟹至丨丨横行里许方没赵彦昭秋朝木芙蓉诗丨丨芙蓉秋已衰繁条偏是着花迟　杜甫渼陂行船舷暝戛云际寺丨丨月出蓝田关　又江阁对雨诗层阁凭雷殷长空丨丨文　韩愈南山诗微澜动丨丨踊跃跳猱狖　元稹詶乐天早春闲游西湖诗见山腰下　又江边诗花甎丨丨鬬鸳瓦玊声敲　白居易早春忆微之诗沙头雨染班班草丨丨风驱瑟瑟波　王建薛二十池亭诗浮萍着岸风吹歇丨丨无尘晚更清　又春日午门西望诗馆松枝重墙头出御栁条长丨丨齐　杜牧南陵道中诗南陵丨丨漫悠悠风云轻欲变秋　李咸用夏日别余秀才诗沙边细栁牵行色丨丨轻烟画别愁　张蠙夏日题老将林亭诗墙头雨细垂纎草丨丨风回聚落花　和凝宫词颟顸丨丨莹池心风刮瑶阶腊雪深　孔武仲江上诗乱霞影照山根寺落日光翻丨丨楼　范成大雪晴诗丨丨小风池欲动雪边浓日瓦如熏　朱子曲池轩诗林间急雨生秋思丨丨微风度晚凉　刘宰寄王甥诗堤间飞盖分垂栁丨丨浮舟约半萍】
　　水口【尔雅瀵大出尾下注今河东汾隂县有丨丨如车轮许濆沸涌出其深无限名之曰瀵　晋书景帝纪吴诸葛恪围新城朝议虑其分兵以冦淮泗欲戍诸丨丨帝曰诸葛恪新得政于吴欲徼一时之利并兵合肥以冀万一不暇复为青徐患也卒如所度　唐书吐蕃传贞元八年寇灵州防丨丨塞营田渠发河东振武兵合神防军击之虏引还　元史河渠志成宗大徳七年六月瓮山等处看牐提领言自闰五月二十九日始尽夜雨不止六月九日夜半山水暴涨漫泛堤上冲决丨丨于是都水监委官督军夫自九月二十一日入役至是月终辍工实役军夫九百九十三人　豫章古今记松门在豫章北二百里江水绕山上有松栢则江西第五六重丨丨也　图绘寳鉴僧超然善作山水其峰峦矾头酷似郭熙至于屋宇林石坡滩丨丨笔法孱弱与巨然殊不相类　明一统志丨丨桥在南雄府保昌县东五里　王逢江边竹枝词侬是小山渔泊户丨丨风门过一生】
　　水眼【曹松诗池塘萦丨丨岭峤结花根】
　　水心【晋书束晳传昔周公成洛邑因流水以泛酒故逸诗云羽觞随波又秦昭王以三日置酒河曲见金人奉丨丨之剑曰令君制有西夏乃霸诸侯因此立为曲水　宋史韩彦直传常摭宋朝事分为类目名丨丨镜为书百六十七卷　明一统志丨丨亭在直隶和州治三老堂前唐张籍有诗　又丨丨亭在嘉兴县治后东北　又丨丨亭在太原府栁溪上　又丨丨阁在惠州府城广福寺前嶅瑭环绕前峰叠秀为此郡登眺胜处　宋之问三月三日诗西夏黄河丨丨剑东周清洛羽觞杯　皎然从军行丨丨龙剑动地肺雁山开　又吊灵均词既丨丨兮皎洁上问天兮胡不闻　叶适丨丨即事诗听唱三更啰里论白旁单桨丨丨村】水脉【后汉书许杨传汝南旧有鸿郤陂成帝时丞相翟方进奏毁败之建武中太守邓晨欲修复其功闻杨晓丨丨召与议之　宋史河渠志比因豪民与湖塘浅岸渐次包占种植菱荷障塞湖水绍兴十八年虽曽检举约束尽罢请佃歳乆菱根蔓延渗塞丨丨致妨蓄水　博物志齐桓公与管仲自炖煌西渉流沙往外国沙石千余里中无水时则有沃流处人莫能知皆乗骆驼骆驼知丨丨遇其处辄停不肯行以足蹋地人于其蹋处掘之辄得水　寰宇记贾耽自记云滑城控白马之津迩斥卤之溢里居者井无良焉相土宜视丨丨因便道求羙泉得之于城濠之右鬬成八隅合为一甃刘孝威咏曲水中烛影诗芙蓉池畔涵停影桃花丨丨引行光　刘孝绰钓竿篇敛桡随丨丨急桨渡江湍　卢照隣巫山高乐府惊涛乱丨丨】
</div>
    <div class="pagination">
<a href="御定骈字类编_page186.html">上一页</a><span>...</span><a href="御定骈字类编_page182.html">182</a><a href="御定骈字类编_page183.html">183</a><a href="御定骈字类编_page184.html">184</a><a href="御定骈字类编_page185.html">185</a><a href="御定骈字类编_page186.html">186</a><span class="current-page">187</span><a href="御定骈字类编_page188.html">188</a><a href="御定骈字类编_page189.html">189</a><a href="御定骈字类编_page190.html">190</a><a href="御定骈字类编_page191.html">191</a><a href="御定骈字类编_page192.html">192</a><span>...</span><a href="御定骈字类编_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
