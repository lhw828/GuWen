<!DOCTYPE html>
<html>
<head>
    <meta charset="UTF-8">
    <title>海录碎事 - 第 174 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 174 页/共 252 页</h1>
    <div class="content">

　　海録碎事卷十三上
<子部,类书类,海录碎事>
　　钦定四库全书
　　海録碎事卷十三下　　　宋　叶庭珪　撰
　　梵语门
　　庵摩罗果
　　庵摩罗果即广州余甘
　　母陀罗手
　　母陀罗手亦云吉祥手即结决定印也
　　尸罗
　　尸罗唐言戒
　　毗梨耶
　　毗梨耶唐言忍辱
　　祗夜伽陀
　　祗夜伽陀唐言讽诵
　　弥戾车
　　弥戻车华言恶见
　　跋难陁龙
　　跋难陁龙唐言贤喜也无耳能聴
　　芬陁利
　　梵语芬陁利此言白莲花槃经云如来之身非胎所汚如芬陁利花本身清浄故
　　优昙花
　　阿含经当观如来出世如优昙鉢罗花言此花之难值佛亦如之
　　支提
　　有舍利名塔无舍利名支提灭恶生善处也
　　阿阇梨
　　阿阇梨华言轨范师又云悦众
　　檀越
　　心中初求最后檀越以为斋主注梵语檀波罗蜜华言布施既行布施然后越生死此岸到菩提彼岸
　　旃陀罗
　　旃陀罗华言严炽恶业复云不律仪者则畋猎渔捕屠儿之类
　　毗罗眡子
　　毗罗眡子注此苦行外道淘糟饮汁防髪灰身六师之中第三师也
　　经门
　　七满八平
　　十论经佛身七处满持地经佛表里八处平满
　　三兽渡河
　　婆沙论三兽渡河兔浮水上马及一半象穷底喻萨縁觉声闻所得有浅深也
　　二谛
　　明集昭明太子荅问二谛一真谛二俗谛真谛曰第一义谛俗谛亦曰世谛
　　惠水
　　昭明启云甘露入顶水灌心
　　心灯意蘂
　　晋安王书伏承浄名法广亲承金口辞珎鹿苑理性鹫山岂止心灯夜炳亦乃意蘂晨飞
　　六度
　　登六度舟入三昧海【陈宣帝懴文】
　　水鸟树林
　　水鸟树林皆説法出经土木瓦砾助发机【传灯録】
　　旃檀林
　　旃檀林中必无杂树
　　智慧剑
　　以智慧剑破烦恼贼【金光明经】
　　此岸
　　不此岸不彼岸不中流而化众生
　　解脱浆
　　甘露法之食解脱味为浆
　　八正路
　　象马五通驰大乗以为车调御以一心游于八正路
　　八解池
　　八解之浴池定水湛然满布以七浄华浴于无垢人
　　法喜妻
　　智度菩萨母方便以为父一切众导师无不由是生法喜以为妻慈悲心为女善心诚实男毕竟空寂舍
　　智寳
　　不入烦恼大海则不能得一切智寳
　　五欲淤泥
　　菩萨示有妻妾防女而常乐远离五欲淤泥
　　焦谷牙
　　菩萨观众生如智者见水中月如水中泡如焦谷牙如空中鸟迹如石女儿
　　法施会
　　夫大施会不当如汝所设当为法施之会何用是财施会为
　　无尽灯
　　有法门名无尽灯无尽者譬如一灯然百千灯防者皆明明终不尽夫一菩萨开导百千众生令发阿耨多罗三藐三菩提心于其道意亦不灭尽是名无尽灯
　　聚沬
　　是身如聚沬不可撮摩如芭蕉中无有坚
　　禅悦味
　　维摩诘虽复饮食而以禅悦为味已上并维摩经
　　智钥
　　名相闗鏁非智钥不能开
　　软语
　　维摩经大富梵行所言诚谛常以软语眷属不离
　　金箆
　　老杜诗金箆定刮眼镜象未离诠槃经云如目盲人为治盲故遣诣良医即以金箆刮其眼膜
　　千花蔵
　　李绅诗贝叶千花蔵檀林万寳篇
　　鸡一飞
　　阿含经人夀万嵗时此阎浮州极大丰乐多有人民村邑相近如鸡一飞
　　徙多河
　　装法师西域传阿那婆荅多池在香山之南大雪山之北出清冷水属南赡部州北面颇眡师子口流出徙多河潜流下地出积石山是为中国之河源
　　悲田
　　供父母曰恩田供佛僧曰敬田供贫病曰悲田总名曰福田【见法论】
　　障火
　　障火焚心印魔风飏劫灰
　　爱酪沙弥
　　经云爱酪沙弥生念爱心后生酪中作虫
　　懈慢国
　　菩萨处胎经云过此西方十二亿那由他有懈慢国快乐安穏人欲往生阿弥陁佛国若従此国过人多染着即愿生其中遂不得到阿弥陁佛国若人见此不贪不爱即得越过至安乐国此懈慢国亦曰疑城人遥见此城谓是极乐便生爱着
　　安乐国
　　疑城【同见上】
</div>
    <div class="pagination">
<a href="海录碎事_page173.html">上一页</a><span>...</span><a href="海录碎事_page169.html">169</a><a href="海录碎事_page170.html">170</a><a href="海录碎事_page171.html">171</a><a href="海录碎事_page172.html">172</a><a href="海录碎事_page173.html">173</a><span class="current-page">174</span><a href="海录碎事_page175.html">175</a><a href="海录碎事_page176.html">176</a><a href="海录碎事_page177.html">177</a><a href="海录碎事_page178.html">178</a><a href="海录碎事_page179.html">179</a><span>...</span><a href="海录碎事_page175.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
