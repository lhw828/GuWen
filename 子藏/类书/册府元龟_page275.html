<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 275 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 275 页/共 736 页
  </h1>
  <div class="content">
   後唐豆卢革庄宗时为平章事同光元年魏州兴建革奏曰：皇子之职故事合带宫使革因进拟以兴圣为名授皇子继岌议者以古之王者称孤寡不以示其谦本朝宫名罕有带圣字者豆卢革讠舀事希宠识者罪之三年大水户口流亡军士乏食革依阿犭旬旨竟无所陈但云：陛下威德冠天下今西蜀平定珍货甚多可以给军水旱作天之常道不足以贻圣忧。又以同列郭崇韬父名弘希其意奏改弘文馆为崇文馆至明宗天成二年乃复焉。
    安重诲明宗时为枢密使天成二年十月请于诸道州府自同光二年以前所欠秋粮夏税租并主持务局败阙课利并沿河舟船折欠天成元年残欠夏税并特与除放时重诲既构任圜之祸恐人非之思市恩于众以掩己过乃奏曰：三司积欠二百万贯虚系帐额请并蠲放帝重违其意故有是诏（时议民以蠲隔年之赋或惠民场院课利一除之得不启奸亻幸之门乎！）。
    范延光为枢密使长兴三年二月明宗顾谓侍臣曰：朕昨日以雨霁暂观绿野遥望西南山坡之下初谓群羊俯而察之乃贫民耦耕朕甚悯焉范延光对曰：陛下轻徭薄赋所以村落之间日勤於稼穑也。是时帝哀疲民多无耕牛地以种延光以为勤於稼穑岂主上忧民之意欤。
    孔循为枢密使性柔而狡安重诲初不察其为人多从其言重诲尝受诏以秦王从荣兄弟欲娶重诲女为妻循谓重诲曰：不可公为机密之臣不宜与皇子婚媾乃止明宗幸汴州循为洛京留守时重诲门人或言循之难测爱间谍人事不可令居枢密循知之即令人结方便闻奏言愿以息女妃皇子帝即以鄂王许之重诲繇是大怒因奏落枢密出镇为许州节度复移镇沧州及重诲将失势内廷论枢密使帝曰：孔循旧尝为之不亦可乎！循在沧州闻上言即治行装将入朝会从荣以鄂王妻父尤忌疾之初闻帝有徵循之言正人无不忧之咸以为将来无益於社稷俄而循卒。
    晋冯玉为右仆射平章事开运末张彦泽引契丹陷京城军士争凑其第家财巨万一夕罄空翼日玉假盖而出犹绕指以讠舀彦泽。且请引送玉玺於虏主将利其复用少帝蒙尘终无一言劝之以死共欲偷安视息深为士大夫所耻。
    ○宰辅部　忌害
    夫怀强忮之心蓄回之计以蔽贤为念构害能之祸忌贤而固宠恶直而鬼正斯人伦之凶德天罚之不宥者也。其，或以小人之质乘君子之器窃据台鼎躬握钧枢启纳乃猷进退多士而乃乘乎！威势恣其爱憎巧诬善良中伤才彦或壅隔於外俾蹈乎！祸机或交构於中驱致於吏议或沮其觐见之礼或遏其柄用之命至使耆德弃远吉士幽愤悖王化之纪致国家之败曷尝不繇是哉！。
    汉公孙弘武帝时为御史大夫迁丞相其性意忌外宽内深诸常与弘有隙无近远虽阳与善後竟报其过杀主父偃徙董仲舒胶西皆弘力也。
    张汤为御史大夫（臣钦。若等曰：汉初丞相太尉御史大夫同为三公也。）河东人李文故尝与汤有隙已而为御史中丞荐数从中文事有可以伤汤者不能为地（荐音在见反数音所角反言数数在中有文书事可用伤汤者不为作道地也。）汤有所爱史鲁谒居知汤弗平使人上飞变告文奸事（飞变犹急变也。）事下汤汤治杀文。
    後汉梁冀为大将军辅政时太后临朝有日食地震之变诏公卿举贤良方正光禄勋杜乔少府房植举荀淑淑对策讥刺贵亻幸为冀所忌补朗陵侯相。又南郡太守马融有事忤冀旨讽有司奏融在郡贪浊免官髡徙朔方。
    晋贾充武帝时为尚书令侍中任恺恶充之为人也。不欲令久执朝政每裁抑焉充疾之不知所为後乘间言恺忠贞局正宜在东宫使护太子帝从之以为太子少傅而侍中如故充计画不行或为充谋曰：恺总门下枢要得帝与亲接宜启令典选便得渐疏此一都令史事耳。且九流难精间隙易乘充因称恺才能宜在官人之职帝不之疑谓充举得其才即日以恺为吏部尚书恺既在尚书选举公平尽心所职然侍觐转希充与荀勖乘间浸润谓恺豪侈用御食器充遣尚书左仆射高阳王奏恺免官有司收太官宰人简是恺妻齐长公主得赐魏时御器也。恺既免而毁谤益至帝渐薄恺後为光禄勋在公勤恪甚得朝野称举而充朋党。又讽有司奏恺与立进令刘友交关事下尚书恺对不伏尚书杜友廷尉刘良并公忠士也。知恺为充所抑与申理之故迟留而未断以是恺及友良皆免官。
    荀勖为中书监侍中与散骑侍郎阮咸论音律自以为远不及也。疾之出补始平太守。
    傅亮为尚书令辅政自以文义之美一时莫及太子舍人颜延之负其才辞不为之下亮甚疾焉少帝即位延之自员外常侍出为始安太守领军将军谢晦谓延之曰：昔荀勖忌阮咸斥为始平郡令卿。又为始安可谓二始黄门郎殷景仁亦谓之曰：所谓俗恶俊异世疵文雅。
    南齐王俭为尚书令辅政时太祖用张绪为右仆射以问俭俭曰：南士繇来少居此职褚渊在座咨帝曰：俭年少，或不尽忆江左用陆玩顾和皆南人也。俭曰：晋时衰政不可以为准帝乃止。
    後魏高肇宣武时迁司徒忌卫尉卿于忠朴厚少言欲密出之乃言於帝称中山要镇作捍须才以忠器能宜居其位，於是出忠授安北将军定州刺史。
    隋虞世基为内史侍郎参掌朝政时纳言苏威坐事除名为民从幸江都宫炀帝将复用威世基与裴蕴奏言威昏老羸疾乃止。
    唐李义府高宗永徽中为中书侍郎同中书门下三品其状貌温恭与人语必嬉怡微笑而褊忌阴贼既处权要欲人附己微忤意者辄加倾陷故时人言义府笑中有刀。又以其柔而害物亦谓之李猫。
    许敬宗高宗显庆中为中书令初皇后武氏以长孙无忌受重赐而不助己也。深衔之。又韦宁预闻废立之谋独无言以持两端亦不悦无忌以敬宗希旨附会尝正面折之繇是敬宗常伺无忌将因事构陷之会有洛阳人李奉节上封告太子洗马韦季方监察御史李巢交通朝贵有朋党之事诏敬宗与侍中辛茂将命鞫之敬宗按之甚急季方事迫自刺不死。又搜奉节得私书有题与赵师者遂奏言赵师即无忌也。阴为隐语拟陷忠良伺隙谋反帝惊曰：岂当有此或容恶人间构小生疑阻至于即反犹恐不然敬宗奏曰：臣始未推勘自奉节有赵师之言。又得伪书是季方所作即疑无忌欲反使其潜行构间斥除忠臣近戚此计。若行自然权归无忌踪迹已露陛下犹有所疑恐非社稷之福帝泣曰：我家不幸亲戚中频有恶事往年高阳公主与朕同气遂共其夫叶计谋反今阿舅复作恶心近亲如此使我惭见百姓此事。若实当如之何敬宗奏曰：房遗爱乳臭小儿与女子谋反宁能成事岂如无忌当今奸雄天下之所畏伏。若一旦窃发陛下遣谁当之此是宗庙有灵皇天疾恶因推小事发其大罪，岂非天下之庆臣恐无忌知季方自刺即为急计攘袂一呼啸命同恶必为宗庙之忧臣往见字文化及其父述为炀帝所委地居亲娅身执国权十有馀年势倾天下父终子继化及典禁兵遂於江都作乱初夜宫城门闭即称骁果欲叛矫制集人先杀不同己者臣家亦即被破苏威裴矩崔君肃等皆於马前舞蹈比至天明即倾隋室故事不远诚愿陛下决之帝。又令审加按问翌日敬宗。又奏曰：昨夜臣闻季方语无忌与国至亲累叶恩任何恨而反答云：韩瑗尝语无忌云：柳褚遂良等劝舅立梁王为太子今梁王既废帝。又疑舅故遣高履行外出自安之计见长孙祥。又出及瑗得罪即日夜共季方等图谋觅便即反臣参验辞状并相符合请即收捕准法破家帝。又泣曰：阿舅果尔我决不忍杀之。若处分与罪後代书史道我不能和其亲戚使至於此天下将谓我何敬宗曰：汉文帝汉室之明主薄昭即是阿舅从代来日亦有大勋于後唯坐无辜杀人帝惜国之法纪遂令朝臣襄服就宅哭而杀之良史不以为失今无忌忘先朝之大德舍陛下至亲听受邪谋遂怀悖逆意在移社稷倾宗庙挠乱天下涂炭生灵。若比薄昭罪恶未可同日而语按诸刑典合诛五族愿速即处分以安天下臣闻当断不断反受其乱大机之事间不容。若少迟延恐即生变。且无忌先朝谋取天下天下伏其智作宰相三十年百姓畏其威可谓威能伏物智能动众有同汉之王莽魏之司马懿今反从首露逆党自承陛下何疑不即断决帝竟不亲问无忌便下诏廷斥之仍发遣次州府兵援送於黔州其子秘书监驸马都尉冲等并除名配流岭表。
    李敬弘为中书令高宗咸亨中闻朱敬则之名召见与语大悦将加擢用敬玄深毁之遂受洹水县。
    张说为中书令玄宗开元十三年车驾东封回陈州刺史李邕於汴州谒献词赋甚称帝旨颇自矜衔说甚恶之。
    李林甫开元末为中书令耽宠固权己自封植朝望稍著必阴计中伤之初韦坚登朝以坚皇太子妃兄引居要职示结恩信实图倾之乃潜令御史中丞杨慎矜阴伺坚隙会正月望夜皇太子出游与坚相见慎矜知之奏帝帝大怒以为不轨黜坚林甫因是奏李之与韦坚昵狎及裴宽韩朝宗并曲附之帝以为然赐坚自尽後慎矜权位渐盛林甫。又忌之乃引王钅共为御史中丞托以心腹钅共希林甫意遂诬罔密奏慎矜左道不法遂族其家天宝八载太府赵奉璋告林甫罪状一十馀条告书未上林甫知之讽御史台逮捕以为妖言重杖决杀。
    李揆肃宗时为中书侍郎平章事修国史矜能护短以工部侍郎于休烈修国史与己齐列嫉之力奏改为国子祭酒权留史馆修撰以下之。
    元载为户部侍郎同中书门下平章事引用私党惧朝臣论奏其短乃请百官凡欲论事皆先白长官长官白宰相然後上闻检校刑部尚书知省事颜真卿上疏论之具言如今日之事旷古未有虽李林甫杨国忠不敢公然如此後真卿摄上公享太庙以祭器不修抗词白于执政载怙权真卿素不附载载因坐以诽谤贬真卿陕州员外别驾。又李栖筠为工部侍郎公望充积为载所出为常州刺史。
    卢杞为门下侍郎平章事德宗建中时诏徵汾州刺史刘暹暹刚肠嫉恶历典数州皆为廉史畏惮杞恐暹为御史大夫沮己之所见遽称荐前河南尹于颀为御史大夫以其柔佞易制也。又太常卿韦伦奉使称旨西蕃敬服朝廷得失上疏言之为杞所恶改太子少保德宗幸奉天右仆射崔宁流涕论时事杞闻恶之谮於德宗言宁与朱Г盟誓故至迟回宁遂见杀。又宰相张镒忠正有才德宗所委信杞颇恶之镒寻罢相杞专权忌害。又罢颜真卿礼仪使改太子太师仍谕之日方面之任何处为便真卿候杞於中《书》曰：真卿以褊性为小人所憎窜逐非一今已羸老幸相公庇之相公先中丞傅首至平原面上血真卿不敢衣拂以舌{舌氏}之相公忍不相容乎！杞矍然而拜含怒於心会李希烈陷汝州杞乃奏曰：颜真卿四方所信使论之可不劳师旅帝从之朝廷失色李勉闻之以为失一元老贻朝廷羞密表请留。又遣逆於路不及後真卿为希烈所害。
    窦参为中书侍郎平章事德宗贞元中赵憬为尚书左丞纲辖省务清勤奉职参恶其能请出为同州刺史德宗不从八年四月参罢黜憬与陆贽并拜中书侍郎同平章事初参不悦李翰白宗正卿左授雅王傅及廷对自陈为参所排。又言事合旨及黜虢王则之德宗命参以翰代之参不时下诏书翰未之知也。帝口授翰金吾大将军遽令中使送至金吾仗视事除书令方下。
    陆贽为中书侍郎平章事素恶于公异于邵既辅政而遂之谈者亦以为隘。
    皇甫钅专宪宗元和中自度支使户部侍郎为平章事初钅专阴结权亻幸以求宰相崔群累疏其奸邪宪宗终用钅专为宰相无何群臣议上尊号而钅专欲加孝德两字群曰：有睿圣则孝德在中矣。竟为钅专所构出为湖南观察使。
    李逢吉宪宗朝为门下侍郎平章事时用兵讨淮蔡帝以兵机委裴度逢吉虑其成功密沮之繇是相恶穆宗长庆初逢吉为兵部尚书时裴度自太原入朝以招怀河朔功度复与工部侍郎元稹相次拜平章事度在太原时常表论元稹奸邪及同居相位逢吉以为势必相倾乃遣人告和王傅于方结客欲为稹刺度及捕于方鞫之无状稹度俱罢相位逢吉代为门下侍郎平章事自是浸以恩泽结朝臣之不逞者造作谤言百端中伤度赖学士李绅韦处厚於帝前言度为逢吉排斥而度有功不宜摈弃故得以仆射在朝李绅有宠逢吉恶之乃除为中丞。又欲出於外乃以吏部侍郎韩愈为京兆尹兼御史大夫仍放台参以绅褊直必与愈争及制出绅果移牒往来乃罢愈为兵部侍郎绅为江西观察使。
    後唐郭崇韬为枢密使兼中书令庄宗同光中幽州节度使李存审痼疾屡作坚求入觐求医以情告崇韬在晋阳之时功名在存审之下既权宠时重人士辐辏不欲加己每阴沮之存审妻郭氏与崇韬宗姓泣诉於崇韬曰：公不垂保惜忍令死弃北荒崇韬愈怀惭忿明年春存审疾甚上章数四乞生觐天颜。又不之许存审伏枕而叹曰：老夫历事二主垂四十年不敢言功幸而无过今日天下一统远夷近塞皆得面觐彤庭射钩斩之人孰不奉觞丹陛独予壅隔，岂非命哉！自是渐增危忄薨於幽州。
    安重诲为枢密使兼中书令天成中任圜以功拜平章事判三司重诲忌之尝会於私第有妓善歌重诲求之不得嫌隙渐深先是使人食券皆出於户部重诲止之俾须内出争於御前往复数四竟为所沮求罢三司俄除太子少保致仕出居磁州驾幸夷门至郑门闻朱守殷叛重诲便虑圜为结构立遣入称制就害之。又符习为邢节度使初习与霍彦威画赴难之谋重诲名位犹下二人既藉宿望议论多抗重诲衔之习在镇以军政委判官刘抟性褊而猾物论恶之有言於重诲者重诲具以闻天成四年召习京师复授宣武军节度使重诲心犹不悦会汴人言习厚赋钱以代纳藁及军租加省耗繇是罢归京师私第授太子太师致仕。又皇甫立代北人也。明宗之刺代州署为牙校从历藩镇性纯谨明宗委信之安重诲策名委质在立後明宗践祚以立为忻州刺史频诏安重诲授一藩镇重诲奏曰：立尝申意於臣。且愿旧地繇是迁改留滞盖重诲扼之也。
    ○宰辅部　不忠
    辅弼之任邦家之攸赖忠荩之节大臣之所守故同底於道实相以济。若乃蕴经纶之器居承弼之列高秩官师之上讦谟帷之地天工仰其寅亮百姓希其安附则有邪慝自任荣利是视忘社稷之重而计其家忽缙绅之言而逞乎！志荧惑乎！视听附严乎！凶鬼靡思赴难之举聚成构乱之隙以致为时大憝贻笑永世先民有言曰：不令之臣天下之所恶也。故亡身覆族者悠悠相继著之方策以垂戒於後者焉汉张禹成帝时以特进为太师国家每有大政必与定议永始元延之间日蚀地震尤数吏民多上书言灾异之应讥切王氏专政所致帝惧变异数见意颇然之未有以明乃车驾至禹第辟左右问禹以天变因用吏民所言王氏事示禹禹自见年《老子》孙弱。又与曲阳侯王根不平恐为所怨禹则谓帝曰：春秋二百四十二年间月蚀三十六地震五或为诸侯相杀或为夷狄侵中国灾异之意深远难见故圣人罕言命不语怪神性与天道自子贡之属不得闻何况浅见鄙儒之所言陛下宜修政事以善应之与下同其福善此经义意新学小生乱道误人宜无信用以经术断之帝雅信爱禹繇此不疑王氏後曲阳侯根及诸王子弟闻知禹言皆喜悦遂亲就禹。
    後汉梁冀冲帝时以太后兄为大将军与太傅赵峻太尉李固参录尚书事固以清河王蒜年长有德欲立之谓冀曰：今当立帝宜择长年高明有德任亲政事者愿将军审详大计察周霍之立文宣（周勃立文帝霍光立宣帝）戒邓阎之利幼弱（邓太后立殇帝诞育百馀日。又立安帝时年十馀岁阎太后立北乡侯其年薨）冀不从乃立乐安王子缵年八岁是为质帝南齐褚渊初仕宋朝明帝为中书令护军将军与尚书令袁粲受顾命辅幼主及苍梧暴虐稍甚太祖与渊粲言世事粲曰：主上幼年微过易改伊霍之事非变世所行纵使功成亦终无全地渊默然归心太祖王晏武帝永明末为右仆射领太孙右卫率帝遗旨以尚书付晏及除孝嗣令久於其职太孙即位转左仆射寻加侍中明帝谋废立晏便响应推奉明帝帝与晏宴於东府语及时事晏抵掌曰：公尝言晏怯今定何如。
    北齐唐邕以晋昌王录尚书事与高阿那肱有隙後主平阳败後狼狈邺都邕惧那肱谮之恨斛律孝卿轻己遂留晋阳与莫娄敬显等崇树安德王为帝信宿城都邕遂降周。
    隋郑译初仕後周宣帝为内史上大夫领内史事初高即郁林王祖与译有同学之旧译。又素知高祖相表有奇倾心相结宣帝不豫遂与御正下大夫刘谋引高祖入受顾托既而译宣诏文武百官皆受高祖节度时御正中大夫颜之仪与宦者谋引大将军宇文仲辅政仲已至御座译知之遽率开府杨惠及刘皇甫绩柳裘俱入仲与之仪见译等愕然逡巡欲出高祖因执之，於是矫诏复以译为内史大夫及高祖为大蒙宰总百揆以译兼领天官都府司总六府事史臣曰：晏婴有言一心可以事百君百心不可事一君於译见之矣。
    杨素高祖开皇中为尚书右仆射与高专掌朝政二十年晋王广为灵朔道行军元师素为长史王卑躬以交素及为太子素之谋也。仁寿末高祖不豫素与兵部尚书柳述黄门侍郎元岩等入阁侍疾时皇太子入居大宝殿乃手自为书封出问素素条录事状以报太子宫人误进高祖所高祖览而大恚欲召庶人勇太子谋之於素素矫诏追东宫兵士帖上台宿卫门禁出入并取宇文述郭衍节度。又令张衡侍疾繇是颇有异论史臣曰：素谋废嫡致国於倾危终使宗庙丘墟市朝霜露究其祸败之源乃素之繇也。苏威为纳言开府仪同三司炀帝大业末年尤多征役至於论功行赏威每承望风旨寝其事时群盗蜂起郡县有表奏诣阙者。又诃诫使人令减贼数故出师攻讨多不克捷繇是为物议所讥从幸江都宇文化及之弑逆也。以威为光禄大夫开府仪同三司化及败归於李密未几密败归於东都越王侗以为上柱国邳国公王世充僭号署太师威自以隋室旧臣遭逢丧乱所经之处皆与时消息求容免及大唐秦王平世充坐放东都阊阖门内威诣谒见称老病不能拜起王遣人诘之曰：公隋朝宰辅政乱不能扶救遂令品物涂炭君弑国亡见李密王世充皆拜伏舞蹈今既老病无劳相见寻归长安至朝堂请见。又不许遂卒於家。
    唐杨再思中宗神龙中为侍中太子重俊诛武三思时再思与宰相苏瑰李峤兵部尚书宗楚客左卫将军纪处讷等并在太极殿前统兵二千馀人惟闭正门及左右延明门以自固竟不能犯难赴救君子是以深咎之。
    赵彦昭景龙末为中书侍郎同中书门下三品是时金城公主出降吐蕃赞普中宗命彦昭充使彦昭以既充外使恐失其宠殊不悦司农卿赵履温私谓曰：公国之宰辅而为一介之使不亦鄙乎！彦昭曰：计将安出履温因为阴安乐公主密奏留之帝乃遣骁卫大将军杨矩代彦昭而往。
    宗楚客景龙末为中书令中宗崩遗诏韦庶人辅少主知政事相王旦参谋辅政楚客谓宰相韦温曰：今须请皇太后临朝宜停相王辅政。且皇太后於相王居嫂叔不通问之地甚难为仪注理全不可右仆射同中书门下三品苏瑰独正色拒之谓楚客等曰：遗制是先帝意安可更改楚客及韦温大怒遂削相王辅政而宣行焉及韦氏败楚客伏诛。
    李峤景龙末为兵部尚书同中书门下三品韦庶人临朝峤密表请置相王诸子勿令在京及玄宗践祚获其表以示侍臣矜其老疾赦之令随子虔州刺史畅赴任。
    崔裔昭宗天复初为司空平章事兼领度支盐铁三司等使明年夏汴师朱全忠攻陷河中晋纟至同华中尉韩全诲以裔交结全忠虑汴京逼京师请罢裔知政事落使务其年冬全忠挟帝幸凤翔裔怨帝废黜不扈从遣使告全忠请於岐迎驾令太子太师卢知猷率百官迎全忠入京师及全忠岐下还河中裔迎谒於渭桥捧卮上寿持板为全忠唱歌仍自撰歌词赞功业。
    後唐郑珏初任梁末帝时为平章事同光元年庄宗败王彦章於中都长驱趋汴梁帝闻梁师将至召宰相李振敬翔等号哭谋所向皆犹预不决珏对曰：臣有一策可以缓外寇不知陛下能行乎！梁帝曰：卿意如何珏曰：愿得陛下传国宝臣怀之以入晋军可以缓其师以俟凝梁帝曰：事急矣。此物固无惜但卿此行得事了不卿更筹之珏亻免首曰：了则不了左右缩头耻笑翼日庄宗入汴州珏率伪百官迎谒是日谪授莱州司户参军。
    孔循明宗时为枢密使天成二年以荆南高季兴谋叛不恭安重诲任圜同谋讨伐季兴幼与循同为朱友让之隶义如兄弟及议兴师循心不欲以为水潦将降惧不成功及刘训进兵果不克捷兵不能退帝即令循往军前循既至遣门客李入荆州见季兴。且述循意即时师旋。
    安重诲明宗时为枢密使诱河中副都指挥使杨彦温乘潞王阅马於皇龙庄据城谋叛王遣人诘之曰：吾善侍汝何苦为叛彦温报曰：某非敢负恩缘奉枢密院宣头令某拒命请公但归朝廷数日诏潞王归朝明宗疑其诈不欲兴兵授彦温纟州刺史重诲坚请出师即命西京留守索自通侍卫步军都指挥使药彦稠等帅兵攻之五日而拔自据城及败凡十三日初彦稠出师明宗戒之曰：与朕生致彦温吾将自讯之及收城斩首传送明宗深怒彦稠等时四海恬然五兵载戢倘非边郡近在国门而彦温安能狂悖皆以为重诲方弄国权尤忌末帝之名故巧作窥图冀能倾陷也。彦温愚昧为人所嗾故灭其族焉。
    ●卷三百四十
    ○将帅部　扌序
    唐尧之时弃为后稷兼掌司马司马所以掌武事也。暨舜之世有苗弗率命禹徂征。又夏启与有扈大战於甘乃召六卿盖天子六军其将皆命卿焉至仲康命裔侯掌王六卿为大司马以羲和湎淫废时乱日裔往征即其事也。周官大司马卿一人。又有小司马中大夫二人各率其属以掌军政凡制军万有二千五百人为军王六军大国三军次国二军小国一军军将皆命卿二千五百人为师师帅皆中大夫五百人为旅旅帅皆下大夫百人为卒卒长皆上士二十五人为两两司马皆中士五人为伍伍皆有长一军则二府六史胥十人徒百人及晋献公作二军公将上军将军本名起於此也。周末有前後左右将军秦因之位上卿复有护军都尉之名汉兴大将军骠骑将军佐次丞相车骑将军卫将军左右前後将军位次上卿掌京师兵卫四夷屯警至武帝初置城门校尉掌京师城门屯兵有司马十二城门候中垒校尉掌北军营垒内外掌西域屯骑校尉掌骑士步兵校尉掌上林苑门屯兵越骑校尉掌越骑长水校尉掌长水宣曲胡骑。又有胡骑校尉掌池阳胡骑不常置射声校尉掌待诏射声士虎贲校尉掌轻车凡八校尉皆武帝初置有丞司马及征闽越东瓯。又有伏波楼船及伐朝鲜大宛复置横海度辽贰师宣帝。又增蒲类破羌其馀杂号非一盖权时之制因事立名亦不常设也。又置骑都尉护西域三十六国有副校尉丞一人司马候千人各二人元帝。又置戊巳校尉丞司马各一人侯五人成帝绥和元年以大司马骠骑大将军为大司马罢将军官光武中兴诸将军皆称大夫及天下已定武官悉省比公者四第一大将军次骠骑将军次车骑将军次卫将军明帝。又有前後左右将军长史司马皆一人（司马主兵如太尉）从事中郎二人（东观《书》曰：大将军出征置中护军一人）令史及掾属三十一人。又赐官骑三十人及鼓吹其杂号将军众多皆主征伐事讫皆罢其领军皆有部曲大将军营伍部部校尉一人军司马一人部下有曲曲有军侯曲下有屯（屯）长一人其不置校尉部但军司马一人。又有军假司马假候皆为副贰其别营领属为别部司马其兵多少各随时宜门有门候其馀将军置以征伐无员职亦有部曲司马军候以领兵其职吏部集各一人扌知营事兵曹掾史主兵事其後复有四征四镇之号魏武为相汉建安四年丞相府自置中领军将军。又遣大将军督军二十一年征孙权还夏侯督二十六军是也。又置都护中尉护军将军文帝受汉禅有太尉而大司马大将军各自为官位在三司上。又置领军将军主五校中垒武卫等三营。又置都督诸州军事或领刺史。又上军大将军曹真都督中外诸军事假黄钺则扌统内外诸军矣。又有四安四平之号明本注曰：职参谋议帝遣晋宣王征蜀加号大都督晋文亦为之（鲁豢曰：魏世骠骑为都督）督仪与四征同。若不为都督虽持节属四征者与前後左右杂号将军同其或散还从文官之例位三司蜀有军师吴有督军中郎将其馀杂号大抵同於汉魏也。晋武帝受魏禅以都督诸军为上监诸军次之督诸军为下使持节为上持节次之假节为下使持节得杀二千石以下持节杀无官位人。若军事得与使持节同假节唯军事得杀犯军令者江左以来都督中外尤重唯王导等权重者乃居之。又以领护左右卫骁骑游击为六军（文帝初置中卫武帝分为左右卫并置长史司马功曹主簿江左罢长史曹主）左右前後将军为四军屯骑步兵射声越骑长水等校尉号五校二卫始制前驱繇基强弩为三部司马各置督史左卫熊渠武贲右卫飞武贲二卫各五部督其命中武贲骁骑游击各领之。又置武贲羽林上骑异力四部并命中为五督其卫镇四军如五校各置千人更制殿中将军中郎校尉司马比骁骑持椎斧武贲分属二卫尉中武贲持冗从羽林司马常从人数各有差武帝甚重兵官故军校多选朝廷清重之士居之。又置中军将军以统宿卫七军（五王作难东海王越以须行事皆繇殿省乃奏宿卫有侯爵者皆罢之时殿中武官并封侯由是出者略尽乃以东海官领左右卫）复有四安四平四中郎将征虏等号初武帝省领军将军使中军将军羊祜统二卫前後左右骁骑七军营兵即领军之任也。怀帝永嘉中改中军曰：中领军元帝永昌元年改曰：北军中候寻复为领军成帝世复为中候寻复为领军将军将军江左以来领军不复别领营扌统二卫骁骑材官诸军犹别有营也。资重者为领军将军将军资轻者为中领军中将军属官有长史司马功曹主簿五官受命出军则置参军左右卫将军宋受命人臣无都督之号江夏王义恭假黄钅戊则专戮节将非人臣常器矣。其四征四镇四安四平左右前後征虏等将军及四中郎将唯处诸王素所无为者自左右前後将军以下及四十号（谓汉宣威明威之类）唯四中郎各将一人馀皆无定员自车骑以下为刺史。又都督及仪同三司置官如领兵但云：都督不仪同三司者不置从事中郎置功曹一人主吏在主簿上功曹参军一人主佐记室下户曹上监以下不置谘议记室馀则同矣。太宗以来皇子皇弟虽非都督亦置记室参军小号将军为大郡边守置佐吏者。又置长史馀则同也。南齐有骠骑车骑卫镇军中军抚军四征四镇将军凡加大字位从公开府仪同如公。又有四安四平左右前後征虏将军四中郎将亦因宋制唯处诸王素族无为者。又有冠军辅国宁朔宁远龙骧将军凡诸小号亦有置府者。又有领军将军中领军将军将军中护军凡为中小者同一官也。诸为将军官皆敬领护诸王为将军道相逢则领护让道焉自晋世以来领军护军及左右二卫骁骑游击将军为六军。又有前後左右将军号四军。又有屯骑步兵射声越骑长水号五校。又有虎贲中郎将冗从仆射羽林监积射强弩殿中员外殿中将军殿中司马督武卫将军武骑常侍自二卫四军五校以下并谓之西省而散骑为东省复荆州置护南蛮校尉巴州置护三巴校尉雍州置宁蛮校尉益州置平蛮校尉宁州置镇蛮校尉广州置平越中郎将。又有护西戎校尉护羌校尉镇蛮护军安远护军皆置官属有差梁武以将军之名高卑舛杂命更加定，於是有司奏至一百二十五号将军以镇卫骠骑为二十四班（内通外用）四征（东南西北正施外也。）四中（军卫抚权正施内也。）为二十三班八镇（东南西北正施在外左右前後正施在内）为二十二班八安（东南西北正施在外左右前後正施在内）为二十一班四平（东南西北）四翊（左右前後）为二十班凡三十五号为一品是为重号将军忠武军师为十九班武臣爪牙龙骑云   麾为十八班（代旧前後左右四将军）镇兵翊师宣惠宣毅为一十七班（代旧四中郎）十号为一品智威仁威勇威信威严威为十六班（代旧征虏）智武仁武勇武信武严武为十五班（代旧冠军）十号为一品所谓五德将军者也。轻车征远镇朔武旅贞毅为十四班（代旧辅国凡将军加大者唯至贞毅而已通进一阶优者方得比加位从公凡督府置长史司马谘议诸曹有录事记室等十八曹事天监七年更置中录记室中直兵参军各一人）宁远明威振远电耀为十三班（代旧宁朔）十号为一品武骑武威武猛壮武飚武为十二班电威驰锐追锋羽骑突骑为十一班十号为一品折冲冠武和戎安垒猛烈为十班扫狄雄信扫虏武锋摧锋为九班十号为一品略远贞威决胜开远光野为八班厉锋轻锐讨狄荡夷为七班十号为一品武毅铁骑楼船宣猛树功为六班克狄平虏讨夷平狄威戎为五班十号为一品伏波雄戟长剑冲冠雕骑为四班飞安夷克戎绥狄威虏为三班十号为一品先锋武毅开边招远全威为二班绥虏荡寇殄虏横野驰射为一班十号为一品凡十品二十四班亦以班多为贵其制品十取其盈数班二十四以法气序制簿悉以大号居後以为选法自小迁大也。前史所记以位得从公故将军之名次于台槐之下至是备其班品叙於百司之外其不登二品应须军号者有牙门（代旧建威）期门（代旧建武）为八班侯骑（代旧振威）雄渠（代旧振武）为七班中坚（代旧奋威）典戎为六班戈船（代旧扬威）绣衣（代旧扬武）为五班执讯（代旧广武）行阵（代旧广威）为四班鹰扬为三班陵江为二班偏将军礻卑将军为一班凡十四号别为八班以象八风所施甚轻。又有武安镇远雄义（拟车骑）为二十四班四抚（东西南北拟四征）为二十三班四宁（东西南北拟四镇）为二十二班四威（东西南北拟四安）为二十一班四绥（东西南北拟四平）为二十班凡十九号为一品安远安边（拟忠武军师）为一十九班辅义安沙卫海抚河（拟武臣等四号）为一十八班平远抚朔宁沙航海（拟镇兵等四号）为十七班凡十号为一品翊海朔野拓远威河龙幕（拟智威等五号）为十六班威陇安漠绥边宁寇梯山（拟智武等五号）为十五班凡十号为一品宁境绥河明信明义威漠（拟轻车等五号）为十四班安陇向义宣节振朔候律（拟宁远等五号）为十三班凡十号为一品平寇定远陵海宁陇振漠（拟武威等五号）为十二班驰义横朔明节执信怀德（拟电威等五号）为十一班凡十号为一品抚边定陇绥关立信奉义（拟折冲等五号）为十班绥陇宁边定朔立节怀威（拟扫狄等五号）为九班凡十号为一品怀关静朔扫寇宁河安朔（拟略远等五号）为八班扬化超陇执义来化度嶂（拟砺锋等五号）为七班凡十号为一品平河振陇雄边横沙宁关（拟武毅等五号）为六班怀信宣义弘节浮辽凿空（拟克狄等五号）为五班凡十号为一品捍海款塞归义凌河明信（拟伏波等五号）为四班奉忠守义弘信仰化立义（拟飞等五号）为三班凡十号为一品绥方奉正承化浮海度河（拟先锋等五号）为二班怀义奉信归仁怀泽伏义（拟绥虏等五号）为一班凡十号为一品大凡一百九号将军亦为十品二十四班正施於外国及大通三年有司奏曰：天监七年改定将军名有因有革普通六年。又置百号将军更加刊正杂号之中微有移异大通二年奏移宁远班中明威将军进轻车班中。又置安远将军代贞武宣远代明烈其戎夷之号亦加附拟选序则依此承用遂以定制转则进一班黜则退一班班即阶也。同班以优劣为前後有镇卫骠骑车骑同班四中四征同班八镇同班八安同班四平四翊忠武军师同班武臣爪牙龙骑云   麾冠军同班镇兵翊师宣惠宣毅四将军东南西北四中郎将同班智威仁威勇威信威严威同班智武仁武信武勇武严武同班为五德将军轻车镇朔武旅贞毅明威同班宁远安远征远振远宣远同班威灭威猛威烈威振威信威胜威略威风威力威光同班武猛武略武胜武力武毅武健武烈武威武锐武勇同班猛毅猛烈猛威猛锐猛震猛进猛智猛威猛胜猛骏同班壮武壮勇壮烈壮猛壮锐壮盛壮毅壮志壮意壮力同班骁雄骁桀骁猛骁烈骁武骁勇骁锐骁名骁胜骁迅同班雄猛雄威雄明雄烈雄信雄武雄毅雄壮雄健同班忠勇忠烈忠猛忠锐忠壮忠毅忠捍忠信忠义忠胜同班明智明略明远明勇明烈明威明胜明进明锐明毅同班光烈光英光远光胜光锐光命光勇光戎光野同班飚勇飚猛飚烈飚锐飚奇飚决飚起飚略飚胜飚奇飚出同班龙骧武视云   旗风烈电威雷音驰锐追锐羽骑突骑同班折冲冠武和戎安垒超猛英果扫寇扫狄武锐摧锋同班开远略远贞威决胜清野坚锐轻锐拔山云   勇振旅同班超武铁骑楼船宣猛树功克狄平虏棱威昭威威戎同班伏波雄戟长剑冲冠雕骑飞勇骑破敌克敌威勇威虏同班前锋武毅开边招远全威破阵荡寇殄虏横野驰射同班牙门期门同班候骑熊渠同班中坚典戎同班执讯行阵同班伏武怀奇同班偏礻卑将军同班凡二百四十号为四十四班。又雍州置宁蛮校尉广州置平越中郎将北凉南秦置西戎校尉宁州置镇蛮校尉西阳南新蔡晋熙庐江等郡置镇蛮护军武陵郡置安远护军巴陵郡置度支校尉皆立府随府主号轻重而不为定其将军施於外国者雄义镇远武安同班拟卫镇等三号四抚同班拟四征四威同班拟四安四绥同班拟四平安远安边同班拟忠武等号抚河卫海安沙辅义同班拟武臣等号航海宁沙抚朔平远同班拟镇兵等号陇幕威河和戎拓远朔野翊海同班拟智威等号梯山宁寇绥边安漠威陇五号同班拟智武等号威漠明义昭信绥河宁境同班拟轻车等号候律振朔宣节向义安陇同班拟宁远等号振漠宁陇陵海安远平寇同班拟威雄等号怀德执信明节横朔驰义同班拟武猛等号安朔宁河扫寇静朔怀关同班拟骁雄等号渡嶂奉化康义超陇扬化同班拟猛烈等号宁关横沙雄边振陇平河同班拟忠勇等号明信陵河归义款塞捍海同班拟光烈等号立义仰化弘信守义奉忠同班拟飚勇等号奉诚立诚建诚显诚义诚同班拟龙骧等号尉辽宁渤绥岭威塞通候同班拟折冲等号扫荒威荒定荒开荒理荒同班拟开远等号奉节归节建节效节伏节同班拟超武等号渡河凌海承化奉正绥方同班拟伏波等号伏义怀泽归诚奉信怀义同班拟前锋等号凡一百二十五将军二十八班并施外国戎国准于中夏焉大同四年魏彭城王尔朱仲远来降以为定雒大将军仍使其北讨故名陈承梁制官。又有戎号拟官自一品至于九品凡二百三十七镇卫骠骑车骑等三号将军拟官品第一（一秩中二千石）四中（军抚卫护）四征（东西南北）八镇（东西南北左右前後）等十六号将军拟官品第二（秩中二千石）八安剑备身正副都督刀剑备身五民剑备身员外。又有备身正副都督备身五职员获军府将军一人掌四中关津与驾则获驾中获军亦同有长史司马功曹五官主簿录事其府事其属官柬西南北四中府皆统之四府各中郎将一人长史司马录事参军统府绿事各一人。又有统府直兵及功曹仓曹中兵外兵骑兵长流域局等参军各一人法甲银等曹行参军各一人。又领诸官储尉津尉左右衙左右武衙左右武侯各大将军一入将军二人并有长史司马录事功兵曹仓骑曹参军法曹录曹行参军（各一人）行参军（左右衙左右武侯各六人左右武征各八人）等员左右衙掌宫掖禁御称督仗衙。又各有直阁将军六人直寝十二人直齐直后各十五人并掌宿衙侍从奉车都督六人掌驭副车武骑尝侍十人殿内将军十五人员外将军三十人殿内司马督二十人员外外司马督四十人并以参府朝出使劳问左右衙。又各统亲衙置开府（左熏衙开府左翊衙开府二开府三开府四开府及武衙武侯领军东宫领兵开府准此也。）府置开府一人有长史司马录事及仓兵等曹参军法曹行参军（各一人）。又有仪同府（武衙武侯领军东宫领兵仪同皆准此也。）仪同己下置员同开府但无行参军诸府皆领军坊每坊（东宫左右前后东西南北）四翊（左右前后）四平（东西南后）等十六号将军拟官品第三（秩中二千石）中武军师武臣爪牙龙骑云   麾冠军镇兵翊师宣惠宣毅等将军四中郎将智仁勇信严等五威五武将军合二十五号拟官品第四（秩中二千石）轻车镇朔武旅贞毅明威等将军（将军加大封者至此凡加大通进一阶）宁安征旅振宣等五远将军宁蛮校尉（雍州少府蛮越较尉中郎将随府王军号轻重。若单作则减刺史一阶。若有将军减将军一阶也。）令十八号拟官品第五，威雄猛烈震信略胜风力光等十威武猛略胜力毅健烈威锐勇等十武猛毅烈威震锐进智勇烈猛锐威力毅志意等十壮骁雄桀烈武威勇锐名胜迅等十骁雄猛威明烈信武勇毅壮健等十雄忠勇烈猛锐壮毅捍信义胜等十忠明智略远勇烈威锐毅胜进等十明光威烈英远胜锐命勇戎野等十光飚勇烈武猛锐奇决胜略出等十飚将军平越中郎（广梁南秦南梁宁等州小府也。）西戎平戎镇蛮三校尉等拟官一百四号品第六（并千石）龙骧武视云   旗风烈电威雷音驰锐追锐羽骑突骑折冲冠武和戎安垒超猛英果扫虏扫狄武锐摧锋开远略远贞威决胜清野坚锐轻车拔山云   勇振旅等将军拟官三十号品第七（并六百石）超武铁骑楼船宣猛树功将军以褒赏熏庸领军府军将军一人掌禁卫宫掖朱华阁外凡禁卫宫皆主之与驾出入督摄仗卫中领军亦同有长史司马功曹五官主簿录事其府事。又领左右卫领左右等府中卫府将军各一人掌左右厢所主朱华阁己外各武卫将军二人二人皆有司马功曹主不事其府事其御仗属官有御仗正副都督御仗武职御仗等员其直汤属官有直汤正副都督直人正副都督熏武前锋正副都督熏武前锋五职等员直卫属民有直卫正副都督翊卫正副都督前锋正副都督等员直突属官有直突都督熏武前锋散都督等员直阁属官有朱衣直阁直阁将军直寝直齐直后之属。又有武骑云   骑交军各一人骁骑游击前后左右等军将军将军左右中郎将各五人步兵越骑射声屯骑长水等较尉奉车都尉等各十人武贲中郎将羽林监十五人冗从仆射二十人骑都尉六十人箦弩箦射箦强弩等将军及武骑赏侍各二十五人殿中将军五十人员外将军一百人殿中司马都督五十人员外司马都督一百人领左右府有领左右将军领十牛备身。又有左右备身正副都督左右备身五职左右备身。又有刀武显武直阁将军品第三宁朔建威振奢威扬威广威建武奢武振武扬武广武将军品第四鹰扬折冲宁远扬烈伏波陵江平汉轻车威远虎威殿中员外将军吕第五定量威明威襄威厉威烈威寇威虏威戎威武烈武毅武奢将军品第六绥远绿边绥虏讨寇讨虏讨难讨夷汤虏汤寇汤难汤逆将军品第七殄寇殄虏殄难夷扫寇扫虏扫难扫逆厉武成锋虎牙虎奢将军吕第八广野横野偏礻卑将军品第九。又有领军获军（。若侍臣带者上加中字料领获将军不兼置）品第三南北东西获匈奴羌戎夷蛮越城门校尉羽林中郎将射声越骑长骑步兵长水将军品第四征加大者次卫将军四镇加大者次尚书令加大者次四征加大者秩次三以下加大者秩次获军。若侍臣带者上加中字料领努将军不兼置三羽林中郎将戟虎贲募员虎贲高车虎贲左右积弩积射强弩将军品第四附义归义率义顺义中郎将虎贲郎将品第五大和二十三年孝文再次职令命数虽有升降而大抵颇同北齐有骠骑车骑卫四征四镇中军镇军抚军四翊四安冠军辅国龙骧镇远安远建忠建节中坚中垒振威奋威广德弘义折冲制胜伏波陵江轻车楼船劲武昭勇明威显信渡辽横海逾岷越障戎昭武毅雄烈怀猛扬麾曜锋荡边开城静漠绥戎平越殄夷飞骑隼击武牙武奋清野横野偏礻卑等（乡团准此）置团士一人佐二人左右武卫府无直阁己下员但领外军宿卫左右武侯掌车驾出先丘后殿昼夜巡察执捕囚非烽侯道路水草所置巡狩师田则掌其营禁。又加置司展师四漏刻生一百六十人左右领左右府大一人将军二人掌侍卫左右供御兵仗领千牛备身十二人掌执千牛刀备身左事登曹行参军（各一人）等员左右监门府各将军一人掌宫殿门禁及守事各置郎交二人较尉直长各三十人长史司马录事及仓兵曹登曹行参军（各一人）行参军（等员领领军府左右各掌十二军籍帐差科词讼之事不置将军唯有长史司马椽属及录事功仓兵曹参军法登等曹行参军（各一人）行参军（十六人）等员后周有柱国大将军（正八命）骠骑车骑等大将军（九命）骠骑车骑等将军（正八命）四征中军镇军抚军等将军（八命）四平前後左右将军师都督（正七命）冠军辅国等将军（七命）镇远建忠等将军宁远扬烈伏波等将军（正五命）轻车将军奉车奉骑等都尉四征中镇抚军（五命）宣威明威等将军（正四命）襄威厉威等将军（四命）威烈讨寇等将军（正三命）荡寇荡难等将军（三命）殄寇殄难等将军（正二命）扫寇扫难等将军（二命）旷野横野等将军（正一命）武威武牙等将军唐武德初命秦王既世充及窦建德高祖以秦王功殊今古自昔位号不足以为称乃置天策上将军以拜为位在三公上上及升储宫遂放心天策府二年以天下未定事资武力将举关中之众以监四方乃置十二军分关中诸府以隶焉以万年道为参旗军长安道为鼓旗军富平道为立戈军醴泉道为井钺军同州道为己林军华州道为旗官军宁州道为折威军岐州道为平道军幽州道为招摇军麟州道为苑游军泾州道为天纪军宜州道为天节军每将军军一人副一人取威名素重者为之督耕战之备自是士马强劲无敌於天下五年省七年以突厥寇掠复置後省之其後定制有左右卫（龙朔除府字）大将军各一员将军各二员亲府勋一府勋二府翊一府翊二府等五府每府中郎一人中郎将一人左右郎将各一人中骁卫（龙朔去府字改为左右武卫神龙复为骁卫）大将军各一员将军各二员左右威卫（龙朔除府字光宅改为左右鹰扬神龙复为武卫）大将军各二员左右领军卫（龙朔改为一光宅改为主锋卫神龙复为领军卫）大将军各一员，将军各二员，左右金吾卫（旧为武侯卫龙朔改为左右金吾卫）大将军各一员将军各二员（中郎左右中郎将人数品制至此并同左右卫），左右监门卫（龙朔除府字）中郎将各二人，左右羽林军大将军各一员，将军各二员大将军各一员，将军各二员中郎将四人，左右占卫（龙朔改为奉宸卫神龙复为千牛卫）大将军各一员，将军各二员，中郎将各二人（已上谓之十二卫），左右己林军（龙朔置）大各一员，将军各二员，中郎将左右中郎交同诸卫左右龙武军（初太宗选飞骑之尤骁健者别置百骑以为翊卫之备天后加置万骑为左右营置使以领开元以来其左右己林军名曰：北门四军开元二十七年改为左右龙武军）大将军各一员将军三员左右神武军（至德二年肃宗在凤翔置）大将军各一员将军三员左右策军（上元中以北卫军使卫伯王为神策军节度使初哥舒翰置）大将军各二员将军各二员（贞元三年左右神策将军各加二员左右神武将军各加一员）神威军（本号殿前射生左右府贞元二年九月改为殿前左右射生军三年改为左右神策威军非六军之制也。）大将军二员将军二员六军统军（兴元元左右神武十六卫上将军（贞元二年十六卫各置上将军一员）诸府（随置骠骑鹰扬等储充天下守戊兵不成军曰：府府有上中下）折冲都尉各一人（唐因随折冲果毅郎将之名改统军为折冲别交为果毅都尉）左右果毅都尉各一人别将各一人其馀辅国镇军二大将军冠军云   麾忠武壮武宣威明威信远游骑游击十将军为散号将军以加武士之无职事者。又以秦王齐王下统军为获军副统军为副获军上大都督为骁骑尉大都督为飞骑尉师都督为云   骑尉都督为武骑尉车骑将军为游骑将军亲卫骠骑将军为亲尉中郎将其勋卫骠骑准此亲卫车骑将军为亲卫中郎将其勋卫车骑卫并准此监门府郎将为监门中郎将领左右郎将准此诸军骠骑将军为统军其秦王齐王下领之卫及库直驱直车骑并准此诸军车骑将军为别将贞观十一年更置骠骑大将军为从一品武散官辅国国镇军二大将军为从二品武散官冠军将军加大字及云   麾以下游击以上改为五品以上武散官。又置昭武振威致果翊麾宣节御武仁勇陪从八校副（自六品至从九品上阶正为较尉下阶为副将）六品以下武散官。又武德元年五月改隋鹰扬郎将为军头六月改军头为骠骑将军副为车骑将军至二年五月车骑将军隶骠骑府七年三月改骠骑将军为统军车骑将军为副军至贞观十年改统军为折冲都尉副为果毅都尉武德七年。又置都督府德宗时六军。又置统军诸卫。又置上将军其出师专征者有扌管都统元帅分土治戎者有团练使防御使节度使统押戎夷者有都获。又贞元之後中人治兵别有获军中尉观军容使五代以後典掌禁军则有侍卫亲军都指挥使及殿前都检校殿前都指挥使而下皆以藩臣领之唐之军卫名存而实废矣。夫军旅者所以防祸机遏乱略将帅者所以扌戎政扬国威入则壮乎！翊卫出则镇其方面士卒自六品至从九品上阶为校尉下阶为副将改大府官以上为大都督府管十州都督不满十州只为府之存亡攸属邦家之休戚是系苟得其人折冲於万里傥非其任则三军奔北故古先哲王质於蓍龟所以难其选也。拜於坛场所以重其任也。推毂而遣所以专其事也。列壤而封所以报其功也。若乃保於诚节济乎！功名则福禄随之寡於方略略於败衄则钺及焉今并采其善恶之迹成败之谋忠逆之心贤愚之效之於篇以示鉴戒凡一百六门。
    ○将帅部　佐命第一
    天帝王之兴也。必有命世之人杰折冲之虎臣周旋翼从夷凶戡难然後大勋以集归运斯格御天下之图制亿兆之命者也。自成周著伐罪之誓汉高有扶义之举白水兴复当涂缔构繇是而下或艰难以创业或累积而启祥莫不有毅勇之士为之爪牙奋扬威武式遏乱略周旋夷险勤宣忠力搴旗以克敌略地以辟国用能震天声而消群慝厉舆师而一众志成乐推欣戴之美享利建世及之报功成名立为方策之所称述其不伟欤。
    周太公望吕尚初事文王及武王即位欲修王业东伐以观诸侯集否师行师尚父（师之尚之父之。故曰：师尚父亦男子美称）遂至孟津诸侯不期而会者八百皆曰：纣可伐也。武王曰：未可还师太公作泰誓居二年纣杀王子比干囚箕子武王将伐纣卜龟兆不吉风雨暴至群公尽惧唯太公强之劝武王武王，於是遂行十一年正月甲子誓於牧野以伐纣纣师败绩明日武王立于社群公奉明水卫康叔封布采席师尚父牵牲史佚策祝以告神说讨纣之罪迁九鼎修周政与天下更始师尚父谋居多封於齐营邱《诗》曰：惟师尚父时惟鹰扬谅彼武王（谅佐也。尚父佐武王为之尚将）。
    汉韩信淮阴人秦末项梁渡淮信乃仗剑从之梁败。又属项羽为郎中数以策干羽羽弗用汉王入蜀信亡楚归汉为连敖（楚官名）坐法当斩其畴十三人皆已斩（畴类也。）至信信乃仰视见滕公（夏侯婴也。）曰：上不欲就天下乎！而斩壮士滕公奇其言壮其貌释之言於汉王以为治粟都尉萧何言於汉王曰：王必欲争天下非信无可与计事汉王乃拜信为大将（事具宰辅荐贤及帝王选将门）遂听信计部署诸将（部分而署置之）汉王元年举兵东出陈仓定三秦二年出关收魏河南韩殷王皆降令齐赵共击楚彭城汉兵败散而还信复发兵与汉王会荣阳击破楚京索间以故楚不能西汉之败却彭城齐赵魏反汉王以信击魏魏王豹惊引兵迎信信遂虏豹定河东使人请益兵三万人臣请以北举燕赵东击齐南绝楚之粮道西与大王会於荣阳汉王与兵三万人遣张耳与俱进击赵代破代禽夏说阏与（夏说代相阏与邑名）信之下魏代汉辄使人收其精兵诣荣阳信以兵数万东下井陉击赵斩成安君氵氐水上禽赵王歇，於是用赵将广武君李左车发使使燕燕从风而靡乃遣使报汉因请立张耳王赵以抚其国汉王许之楚数使骑兵渡河击赵王耳信来往救赵四年汉王出成皋渡河拜信为相国发赵兵未发者击齐齐王广亡去信追北至城阳虏广楚卒皆降遂平齐使人言汉王曰：齐夸诈多变反覆之国南近楚不为假王以镇之其势不定汉王遣张良立信为齐王徵其兵使击楚五年汉王之败固陵用张良计徵信将兵会垓下项羽死封为楚王。
    曹参沛人也。高祖为沛公时参以中涓从（涓洁也。言其在中主知洁清洒扫之事盖亲近左右也。）击胡陵方与攻秦监公军大破之（秦一郡置守尉监三人公者时人尊称之耳）东下薛击泗水守军薛郭西复攻胡陵取之从守方与方与反为魏击之丰反为魏攻之赐爵七大夫北击司马欣军砀东取狐父祁善置（善置置名也。狐父祁二县名也。置。若今之驿也。）。又攻下邑以西至虞击秦将章邯车骑攻辕戚及亢父先登迁为五大夫北救东阿击章邯军陷陈追至濮阳攻定陶取临济南救雍丘击李繇军破之杀李繇虏秦一人章邯破杀项梁也。沛公与项羽引兵而东楚怀王以沛公为砀郡长将砀郡兵，於是乃封参执帛（楚爵孤卿）号曰：建成君迁为戚公属砀郡（为戚县之令）其後从攻东郡尉军破之成武南击王离军成阳南。又攻杠里大破之追北西至开封击赵贲军破之围赵贲开封城中西击秦将杨熊军於曲遇破之虏秦司马及御史各一人迁为执（执古爵名也。）从西攻阳武下に辕缑氏绝河津击赵贲军尸北破之（尸乡之北）从南攻与南阳守战阳城郭东（今堵阳）陷陈取宛虏定南阳郡（高纪言南阳守降封为殷侯而此传言虏纪传不同疑传误）从西攻武关关取之前攻秦军蓝田南。又夜击其北军大破之遂至咸阳破秦项羽至以沛公为汉王汉王封参为建成侯从至汉中迁为将军从还定秦攻下辨故道（武都二县也。）雍（扶风县也。）击章平军於好南破之围好取壤乡（壤地名也。）击三秦军壤东及高栎破之复围章平平出好走因击赵贲内史保军破之东取咸阳更名曰：新城参将兵守景陵二十三日（县名也。）三秦使章平等攻参参出击大破之赐食邑於宁秦（今华阴）以将军引兵围章邯废丘以中尉从汉王出临晋关至河内下修武度围津（在东郡）东击龙。且项佗定陶破之东取砀萧彭城击项籍军汉军大败走参以中尉围取雍丘王武反於外黄程处反於燕（皆汉将燕东郡之县故南燕国）往击尽破之柱天侯（史失姓名）反於衍氏进破取衍氏击羽婴於昆阳追至叶（叶南阳县也。）还攻武︹（武疆城在阳武）因至荥阳参自汉中为将军中尉从击诸侯及项王败还至荥阳（败谓战彭城而败）汉二年拜为假左丞相入屯兵关中月馀魏豹反以假丞相别与韩信东攻魏将孙东张（东张属河南）大破之因攻安邑得魏将王襄击魏王於曲阳追至东垣生获魏王豹取平阳得豹母妻子尽定魏地凡五十二县赐食邑平阳因从韩信击赵相国夏说军於邬东（邬大原县也。）大破之斩夏说韩信与故常山王张耳引兵下井陉击成安君陈馀而令参还围赵别将戚公於邬城中戚公出走追斩之西引兵诣汉王之所韩信已破赵为相国东击齐参以左丞相属焉攻破齐历下军遂取临淄还定济北郡收著漯阴平原鬲卢（五县名也。时未有济北郡史追书之耳）已而从韩信击龙。且军於上假密（，或以为高密）大破之斩龙。且虏亚将周兰（亚将次将也。）定齐郡凡得七十县得故齐王田广相田光其守相许章及故将军田既（守相为相居守者）韩信立为齐王引兵东诣陈与汉王共破项羽而参留平齐未服者汉王即皇帝位韩信徙为楚王参归相印焉高祖六年与诸侯剖符赐参爵列侯食邑平阳万六千三十户世世勿绝陈平阳武户牖人也。初归汉拜为都尉使参乘遂与东伐项羽至彭城为楚所败引师而归收散兵至荥阳以平为亚将属韩王信军广武迁护军中尉尽护诸将其後楚急击绝汉甬道於荥阳城汉王患之乃出黄金四万斤予平纵反间於楚军项王果大疑亚父亚父欲急击下荥阳城项羽不听（事见将帅间谍门）平乃夜出女子二千人荥阳东门楚因击之平与汉王从城西门出去遂入关收聚兵而复东封平以户牖乡用其计策卒灭楚七年更封为曲逆侯。
    周勃其先卷人徙沛以织薄曲为生（苇薄为曲）高祖为沛公初起勃以中涓从後攻胡陵下方与方与反与战却敌攻丰击秦军砀东还军留及萧复攻砀破之下下邑先登赐爵五大夫攻兰虞取之击章邯车骑殿（殿镇也。谓镇後以蔽勃击破章邯之殿兵也。）略定魏地攻辕戚东缗以往至栗取之攻桑先登击秦军阿下破之追至濮阳下蕲城攻都关定陶袭取宛朐得单父今夜袭取临济攻寿张以前至卷破李繇雍丘下攻开封先至城下为多（多谓功多也。）後章邯破项梁沛公与项羽引兵东如砀自初起沛还至砀一岁二月楚怀王封沛公为砀郡长拜勃为襄贲令从沛公定魏地攻东郡尉於城武破之攻长社先登攻颍阳缑氏绝河津击赵贲军尸北（尸北乡也。）南攻南阳守破武关关攻秦军於蓝田至咸阳灭秦项羽至以沛公为汉王汉王赐勃爵为威武侯从入汉中拜为将军还定三秦赐食邑怀德攻槐里好最（於将帅之中功为最也。）北击赵贲内史保於咸阳最北救漆（漆扶风县）击章平姚邛军西定（今陇西县也。）还下颍阳（即今凤翔县颍阳在栎阳东）围章邯废丘破之西击益己军破之（益己章邯将也。）攻上わ东守关击项羽攻曲遇最还守敖仓追羽羽已死因东定楚地泗水东海郡凡得二十二县还守雒阳赐爵列侯剖符世世不绝食绛八千二百八十户。
    樊哙沛人以屠狗为事高祖为沛公哙以舍人从攻胡陵方与还守丰击泗水监丰下破之（泗水郡名监谓监郡也。破之於丰县下）复东定沛破泗守薛西（谓破郡守於薛县之西）与司马尼战砀东（尼秦将军邯之司马）却敌斩首十五级赐爵国大夫（即官大夫也。）尝从沛公击章邯军濮阳攻城先登斩首二十三级赐爵列大夫（即公大夫也。）从攻阳城先登下户牖（阳武县北乡）破李繇军斩首十六级赐上闻爵（上闻谓名通於天子）从攻圉都尉（陈留圉县）东郡守尉於成武却敌斩首十四级捕虏十六人赐爵五大夫从攻秦军出亳南（今河南偃师汤亭是）河间守军於杠里破之击破赵贲军开封北以却敌先登斩候一人首六十八级捕虏二十六人赐爵卿从攻破杨熊於曲遇攻宛陵先登斩首八级捕虏四十四人赐爵号贤成君从攻长社に辕绝河津东攻秦军尸乡南攻秦军於破南阳守於阳城东攻宛城先登西至郦（南阳县也。）以却敌斩首十四级捕虏四十人赐重封（重封加二号也。）攻武关至霸上项羽欲攻沛公既飨军士中酒（中酒饮酒之中也。）亚父谋欲杀沛公时独张良得入坐哙居营外闻事急乃持盾直撞入立帐下（以盾撞击人也。）言於项羽曰：沛公先入定咸阳暴师霸上以待大王大王今日至听小人之言与沛公有隙臣恐天下解心疑大王也。羽默然沛公如厕麾哙去既出沛公留车骑独骑马哙等四人步从山下走归霸上军而使张良谢羽羽亦因遂已（已止也。）无诛沛公之心後数日羽屠咸阳立沛公为汉王汉王赐哙爵为列侯号临武侯迁为郎中从入汉中还定三秦别攻西丞白水北（西今西县白水水名言击西县之丞於白水之北）拥轻车骑雍南破之从攻雍城先登（县名属武功）击章平军好攻城先登陷阵迁为郎中骑将从击秦车骑壤东（地名）却敌迁为将军攻赵贲下槐里柳中咸阳（柳中即细柳地）灌废丘最（以水灌废邱也。）至栎阳赐食邑杜之樊乡（今樊川）从攻项羽屠煮枣（未详其地）击破王武程处军於外黄攻邹鲁瑕丘薛项羽败汉王於彭城尽复取鲁梁地哙还至荥阳益食平阴二千户以将军守广武一岁（广武在荥阳）项羽引兵东从汉王击羽下阳夏虏楚周将军卒四千人（周殷也。）围项羽于陈大破之（於陈县围之）屠胡陵羽死汉王即皇帝位以哙有功益食邑八百户其秋燕王臧荼反哙从攻荼定燕地楚王韩信反哙从至陈取信定楚更赐爵列侯与剖符世世勿绝食舞阳号为舞阳侯。
    彭越字仲昌邑人尝渔钜野泽中为盗陈胜起泽间少年相聚百馀人往从越请为长设坛祭令徒属乃行略地收诸侯散卒得千馀人沛公从砀北击昌邑越助之昌邑未下沛公引兵西越亦将其众居钜野泽中收魏败散卒项籍入关王诸侯还归越众万馀人无所属齐王田荣叛项王汉乃使人赐越将军印使下济阴以击楚楚令萧公角将兵击越越大破楚军汉与魏豹及诸侯东击楚越将其兵三万馀人归汉外黄（於外黄来归汉）汉王曰：彭将军收魏地得十馀城欲急立魏後今西魏王豹魏咎从弟真魏也。（豹真魏後也。）乃拜越为魏相国擅将兵略定梁地项王与汉王相距荥阳越攻下睢阳外黄十七城项王闻之乃使曹咎守成皋自东收越所下城邑皆复为楚越将其兵北走城项王南走阳夏越复下昌邑旁二十馀城得粟十馀万斛以给汉食汉王败使使召越并力击楚越曰：魏地初定尚畏楚未可去汉王追楚为羽所败固陵用张良策发使使越取睢阳以北至城皆许以王越。又言所以许韩信越乃引兵至垓下羽死立越为梁王都定陶。
    黥布六人也。初从项羽入咸阳为前锋羽封诸将立布为九江王都六齐王田荣叛楚项王徵兵九江布称病不往遣将将数千人行汉王败楚彭城布。又称病不佐楚项王由此怨布布愈恐不复往汉王与楚大战彭城不利出梁城至虞（今宋州虞城县）使隋何使布何说布起兵攻楚（事具扌录干说门）楚使项声龙。且攻淮南项王留而攻下邑（今宋州县也。）龙。且攻淮南破布军布间行与隋何归汉汉王使人之九江得布故人幸臣将众数千人归汉汉益分布兵而与俱北收兵至成皋四年立布为淮南王与击项籍布使之九江得数县五年布与刘贾入九江诱大司马周殷殷反楚遂举九江兵与汉击楚破垓下项籍死布遂剖符为淮南王都六九江庐江衡山豫章郡皆属焉。
    卢绾丰人高祖初起沛以客从入汉为将军常侍中从东击项羽封长安侯项籍死使绾别将与刘贾击临江王共尉（共敖子也。）还从击燕王臧荼皆破平高祖诏诸将相列侯择群臣有功者以为燕王皆曰：大尉绾尝从平定天下功最多可王乃立绾为燕王。
    郦高阳人陈胜起商聚少年得数千人沛公初略地商以所将四千人属沛公於岐从攻长社先登赐爵封信成君从攻缑氏绝河津破秦军雒阳东从下宛穰定十七县别将攻旬关（旬关分水二关也。）西定汉中以将军为陇西都尉别定北地郡破章邯别将於乌氏邑泥阳（乌氏定安也。邑在幽州泥阳北地县也。）赐食邑武城六千户从击项籍军与锺离昧战受梁相国印益食四千户从击项羽二岁攻固陵汉王即帝位燕王荼反商以将军从击荼战龙脱（臧荼也。）先登陷阵破荼军易下（地名）却敌迁为右丞相赐爵列侯与剖符世世勿绝食邑涿郡五千户。
    夏侯婴沛人为沛厩司御每送使客还过泗上亭与高祖相爱高祖为沛公赐爵七大夫以婴为太仆尝奉车从攻胡陵婴与萧何降泗水监平平以胡陵降赐爵婴五大夫从击秦军砀东攻济阳下户牖破李繇军雍丘以兵车趣攻战疾破之（今易县）赐爵执帛从击章邯军东河濮阳下以兵车趣攻战疾破之赐爵执圭从击赵贲军开封杨熊军曲遇婴从捕虏六十八人降卒八百五十人得印一匮。又击秦军雒阳东以兵车趣攻战疾转为滕令（趣急速也。下同）因奉车从攻定南阳战於蓝田芷阳（膝今徐州县）至霸上沛公为汉王赐婴爵号昭平侯复为太仆从入蜀汉还定三秦从击项籍至彭城汉王不利驰去见孝惠鲁元公主载之汉王急马罢虏在後尝发两儿弃之婴尝收载行面雍树驰（雍拥面背也。言取两儿令面背已而抱持之以驰故云：面雍树驰也。）汉王既至荥阳收散兵复振赐婴食邑沂阳击项籍下邑追至陈卒定楚至鲁益食兹氏（县名属大原）汉王即帝位燕王臧荼反婴从击荼明年从至陈取楚王信更食汝阴剖符世世勿绝。
    灌婴睢阳贩缯者（缯者帛之扌名）高祖为沛公略地至雍丘章邯杀项梁而沛公还军於砀婴以中涓从击破东郡尉於成武及秦军於杠里疾斗赐爵七大夫从攻秦军亳南开封曲遇战疾力（力强也。）赐封执帛号宣陵君从攻阳武以西至雒阳破秦军尸北北绝河津南破南阳守阳城东遂定南阳郡西入武关战於蓝田疾力至霸上赐爵执圭号昌文君沛公为汉王拜婴为郎中令从入汉中拜为中谒者从还定三秦下栎阳降塞王还围章芷阳後为霸陵县邯废丘未拔从东出临晋关击项殷王定其地击项羽将龙。且魏相项佗军定陶南疾战破之赐爵号昌文侯食杜平乡（杜县平乡）复以中谒者从降下砀以北至彭城项羽击破汉王汉王遁而西婴从还军於雍丘王武魏公申徒反（故秦将降为分）从击破之攻下外黄西收军於荥阳楚骑来众汉王拜婴为中大夫令李必骆甲（二人皆故秦骑士重泉县人）为左右校尉将郎中骑兵击楚骑於荥阳东大破之受诏别击楚军後绝其饣襄道起阳武至襄邑击项羽之将项冠於鲁下破之所将卒斩左右司马骑将各一人击破柘公王武军燕西（柘县名公者柘之令也。王武其人姓名燕西南燕国也。）所将卒斩楼烦将五人（楼烦县名其人善骑射故名射士为楼烦）连尹一人（楚官也。）击王武别将桓婴白马下破之所将卒斩都尉一人以骑度河南送汉王到雒阳从北迎相国韩信军於邯郸还至敖仓婴迁为御史大夫三年以列侯食邑杜平乡受诏将郎中骑兵东属韩信击破齐军於历下所将卒虏车骑将军华母伤及将吏四十六人降下临淄得相田光追齐相田横至嬴博（二县名）击破其骑所将卒斩骑将一人生得骑将四人攻下嬴博破齐将军田吸於千乘斩之东从韩信攻龙。且留公於假密（留县名公县令也。攻龙。且及留县令於假密）卒斩龙。且（卒婴所将卒也。）生得右司马连尹各一人楼烦将十人身生得亚将周兰（亚次也。）齐地已定韩信自立为齐王使婴别将击楚将公杲於鲁北破之转南破薛郡长（长亦如郡守也。时每郡置长）身虏骑将一人攻博阳前至下相以东南僮取虑徐（僮取虑徐三县名）度淮尽降其城邑至广陵（谓从下相以东南尽降城邑乃至广陵皆正定）项羽使项声薛公郯公复定淮北婴度淮击破项声郯公下邳斩薛公下下邳寿春击破楚骑平阳（此平阳在北郡）遂降彭城虏柱国项佗降留薛沛ガ萧相（此六县）攻苦谯（二县名）复得亚将与汉王会颐乡从击项籍军陈下破之所将卒斩楼烦将二人虏将八人赐益食邑二千五百户项籍败陔下婴以御史大夫将车骑别追籍至东城破之所将卒五人共斩项籍皆赐爵列侯左右司马各一人卒万二千人尽得其军将吏下东城历阳度江破吴郡长吴下得吴守遂定吴豫章会稽郡还定淮北凡五十二县汉王即帝位赐婴邑三千户以车骑将军从击燕王荼明年从至陈取楚王信还剖符世世勿绝食邑颍阴二千五百户。
    韩王信故韩襄王孽孙（孽庶子）项梁立楚怀王燕齐赵魏皆已前王唯韩无有後故立韩公子横阳君成为韩王欲以定韩地项梁死定陶成[B12H]怀王（成谓所立韩王）沛公引兵击阳城使张良以韩司徒徇韩地得信以为韩将将其兵从入武关沛公为汉王信从入（蜂谓军中将士气锋也。竦谓引领东望也。蜂与锋同）汉中乃说汉王曰：项王王诸将王独居此此左迁也。士卒皆山东人而望归及其蜂东乡可以争天下汉王从之汉王还定三秦乃许王信先拜为韩太尉将兵略韩地时项籍已杀韩王成闻信略韩地乃令故籍游吴时令郑昌为韩王（项藉在吴时昌为吴县令）距汉汉二年信略定韩地十馀城汉王至河南信急击韩王昌昌降汉乃令立信为韩王尝将韩兵从汉王使信与周苛等守荥阳楚拔之信降楚已得亡归汉汉复以为韩王竟从击破项籍五年春与信剖符王颍川。
    傅宽初以魏五大夫骑将从沛公为舍人起横阳从攻安阳杠里赵贲军於开封及击杨熊曲遇阳武斩首十二级赐爵卿从至霸上沛公为汉王赐宽爵号共德君从入汉中为右骑将还定三秦赐食邑雕阴（县名属上郡）从击项籍待怀（待高祖於怀县也。今怀州）赐爵通德侯从击项冠周兰龙。且所将卒斩骑将一人敖下（敖地名《左传》曰：敖高阝之间）益食邑属淮阴击破齐历下军击田解属相国参残博（参曹参也。博太山县）因定齐地剖符世世勿绝封阳陵侯食邑二千六百户。
    靳歙以中涓从起宛朐（今曹州县）攻济阳破李繇军击秦军开封东斩骑千人将一人（骑将师号为千人汉仪注边郡置部都尉千人司马侯也。）首五十七级捕虏七十三人赐爵封临平君。又战蓝田北斩车司马二人（谓主车司马也。）骑长一人（谓骑之长也。）首二十八级捕虏五十七人至霸上沛公为汉王赐歙爵建武侯迁骑都尉从定三秦别西击章平军於陇西破之定陇西六县所将卒斩车司马候各四人骑长十二人从东击楚至彭城汉军败还保雍丘击反者王武等略梁地别西击邢说军南破之（县名今孝城县）身得说都尉二人司马候十二人降吏卒四千六百八十人破楚军荥阳东食邑四千二百户别之河内击赵贲军朝歌破之所将卒得骑将二人车马二百五十匹从攻安阳以东至棘蒲下十县别攻破赵军得其将司马二人候四人降吏卒二千四百人从降下邯郸别下平阳身斩守相所将卒斩兵守郡一人（兵守郡当言兵郡守也。谓将兵郡守也。）降邺从攻朝歌邯郸。又别击破赵军降邯郸郡六县还军敖仓破项籍军成皋南击绝楚饣襄道起荥阳至襄邑破项冠鲁下略地东至曾阝郯下邳南至蕲竹邑击项悍济阳下还击项籍军陈下破之别定江陵降柱国大司马以下八人身得江陵王致雒阳（江陵王谓共敖之子尉也。）因定南郡从至陈取楚王信剖符世世勿绝定食四千六百户为信武侯周纟沛人也。以舍人从高祖起沛至霸上西入蜀汉还定三秦尝为参乘赐食邑池阳从东击项羽荥阳绝甬道从出度平阴遇韩信军襄国战有利不利终无离上心帝以纟为信武侯食邑三千三百户。
    ●卷三百四十一
    ○将帅部　佐命第二
    汉王吸以中涓从起丰至霸上为骑郎将入汉以将军击项籍封清河侯（一作清阳）二千二百户。
    召欧以中涓从起沛至霸上为连敖入汉以骑将定燕赵得燕将军封广严侯二千二百户。
    薛欧以舍人从起丰至霸上为郎入汉以将军击项籍将锺离昧封广平侯四千五百户。
    陈濞以舍人从起砀以刺客将入汉以都尉击项羽荥阳绝甬道杀追士卒封博阳侯。
    刘缠兵初起与诸侯共击秦为楚左令尹汉王与项羽有隙於鸿门缠解难以破羽降汉封射阳侯。
    周昌以职志（职志官名主旗帜也。）击秦入汉出关以内史坚守敖仓以御史大夫封汾阴侯比清阳侯。
    武虎以谒者从击破秦入汉定三秦出关以将军击定诸侯比博阳侯二千八百户封梁邹侯。
    董渫（一作纟）以舍人从击秦为都尉入汉定三秦出关以将军定诸侯比厌次侯二千八百户封成侯。
    孔以执盾从起砀以左司马入汉为将军三以都尉击项籍属韩信（此即《楚汉春秋》及《史记》所谓孔将军居左者）封蓼侯。
    陈以特将将卒五百人从起宛朐至霸上为游击将军别定代破臧荼封阳夏侯。
    陈贺以舍人从起砀以左司马入汉用都尉属韩信击项籍为将军定会稽浙江胡陵封费侯。
    周灶以卒从起砀以连敖入汉以长钅丕都尉击项籍（连敖楚官左傅楚有连尹莫敖其後合为一长钅丕官号长刃兵也。为刀而剑形《史记》作长铍铍亦刀耳）封隆虑侯。
    丁复以越将从起薛至霸上以楼烦将入汉定三秦属周吕侯破龙。且彭城为大司马破项籍叶（谓破楚叶县也。）为将军忠臣封阳都侯。
    郭蒙以户卫从起薛属周吕侯破秦军扛里陷杨熊军曲遇入汉为城将定三秦以都尉坚守敖仓为将军破项籍封东武侯三千户。
    严不职以舍人从起沛至霸上以骑将入汉还击项籍属丞相功侯用将军击黥布封武︹侯宣虎以河南将军降晋阳以重将破臧荼（重将者主将领别重也。）封南安侯。
    陈武以将军将卒二千五百人起薛别救东阿至霸上一岁十月入汉击齐历下军临封棘蒲侯。
    朱轸以舍人从起沛以队帅先降翟王虏章邯封都昌侯。
    合傅胡害以越户将从破秦入汉定三秦以都尉击项籍封贳侯六百户功比台侯。
    摇毋馀以越队将从破秦入汉定三秦以都尉击项籍封海阳侯一十七百户。
    蔡寅以魏太仆汉王三年初从以车骑将军破龙。且及彭城封肥如侯千户。
    虫达以西城户将三十七人从起砀至霸上为执金吾。又为二队将属周吕侯入汉定王秦以都尉破项籍陈下封曲成（一作曲城）侯四千户。
    陈涓以卒起砀从以二队将入汉击项籍得梁郎将封河阳侯。
    而彡跖以门尉起砀至霸上为定武君入汉还定三秦为都尉击项羽封芒侯。
    阎泽赤以执盾初起从入汉为河上守迁为殷相击项籍封敬市侯（一作故市）千户比平定侯。
    戎赐以连敖从起薛以三队将入汉定三秦以都尉破项籍军为将军封柳丘侯八千户。
    周止以舍人从起沛以郎中入汉为周信侯定三秦以为骑郎将破项籍东城封魏其侯千户。
    缯贺汉王三年以执盾起从晋阳以连敖击项籍汉王败走贺击楚追骑以故不得进汉王顾谓贺祁王战彭城斩项籍争恶绝延壁（谓之祁王者盖嘉其功故宠号之许以为王也。争恶谓争恶地延壁壁垒之名也。）封祁侯。
    许瘛汉三年用赵右林将初击定诸侯（林将言羽林之将也。）封宋子侯。
    齐受以卒从起留以家车吏入汉以骁骑都尉击项籍得楼烦将（家车吏主汉王之家车）封平定敬侯。
    工师喜以舍人从击破秦以郎中入汉以将军定诸侯守雒阳封平侯比费侯贺千二百户。
    奚涓以舍人从起沛至咸阳为郎入汉以将军定诸侯封鲁侯四千八百户。
    尹恢以谒者从入汉以将军击定诸侯以右丞相备守淮阳封城父侯二千户。
    襄（汉表失其姓一作无姓）执盾队史从起砀破秦治粟内史人汉以上郡守击定西魏地封棘丘侯郭亭以连敖从起单父以塞路入汉（主遮塞要路以备敌寇也。）还定三秦属周吕侯以都尉击项籍封河陵侯（一作阿陵）单究（一作单甯）以舍人从以郎入汉定三秦以骑将军击诸侯封昌武侯七百户。
    丙猜以客从入汉定三秦以中尉破项籍封高宛侯（一作高苑）千六百户。
    丁义以卒从起留以骑将入汉定三秦破项籍军荥阳为郎骑将破锺离昧军固陵封宣曲侯六百七十户。
  </div>
  <div class="pagination">
   <a href="册府元龟_page274.html">
    上一页
   </a>
   <span>
    ...
   </span>
   <a href="册府元龟_page270.html">
    270
   </a>
   <a href="册府元龟_page271.html">
    271
   </a>
   <a href="册府元龟_page272.html">
    272
   </a>
   <a href="册府元龟_page273.html">
    273
   </a>
   <a href="册府元龟_page274.html">
    274
   </a>
   <span class="current-page">
    275
   </span>
   <a href="册府元龟_page276.html">
    276
   </a>
   <a href="册府元龟_page277.html">
    277
   </a>
   <a href="册府元龟_page278.html">
    278
   </a>
   <a href="册府元龟_page279.html">
    279
   </a>
   <a href="册府元龟_page280.html">
    280
   </a>
   <span>
    ...
   </span>
   <a href="册府元龟_page276.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
