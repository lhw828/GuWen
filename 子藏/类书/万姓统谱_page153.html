<!DOCTYPE html>
<html>
<head>
    <meta charset="UTF-8">
    <title>万姓统谱 - 第 153 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 153 页/共 403 页</h1>
    <div class="content">　　黄裳【字元吉宁徳人魁岸伟特少有竒节应淳熙二年武举魁南宫以才见称守长军夷酋得顔得丙等攻清平寨裳遣兵同熟夷骨绍等大破之三歴郡俸入多以给亲旧任子恩必先其兄之子而后己子人髙其义子师旦能诗忱恂谨厚人以长者称之】
　　黄希【字梦得宜黄人乾道三年进士官终永新令杨诚斋曰梦得之学奄有古今晩年作诗慕少陵句法有补注杜诗捜剔微隐皆前人所未发未及成而卒子鹤续成之重定年谱名曰黄氏补注杜诗】
　　黄洽【字徳思侯官人隆兴中登第累官资政殿大学士致仕尝言居家不欺亲仕不欺君仰不欺天俯不欺人幽不欺鬼神何用求福报乎洽质直端方为两朝名臣有文集奏议八十五卷】
　　黄揆【字端甫三山人淳熙间知龙溪县为人勤敏济以仁厚时县乗累年弊政之后困匮不支揆理财抚民不为表暴家给人足而田里相安陞知琼州民为立生祠于福星堂】
　　黄补【字季全滔之后父端第绍兴中进士歴惠州教授终安溪县令补侍宦惠州时永嘉陈鹏飞谪居于此因得师友之其为学専用心于内而世间利达不少动其心已而以其学教授于乡及门者数百人时林光朝讲学城南补在城东几与齐名乾道八年登特科授髙州文学调髙要县尉卒有九经解等书】
　　黄涣【字德亨光泽人父敦义以六经教子七子皆有成立涣志笃学博尝从吕祖谦游学淳熙戊戌南省第二人后守岳州罢厨传蠲鱼税毁淫祠卒年八十兄谦字徳柄亦游于朱吕之门焉】
　　黄由【长洲人举进士第一累官刑部尚书兼直学士院侍御史张岩奏其植伪党与遂奉祠嘉定间
　　起为浙东安抚使仍官刑部尚书兼直学士院卒赠少师】
　　黄辙【字晦叔四嵗能诵书日记数千言治平四年擢进士乙科调处州司理秩满得衡之安仁令辙率民垦田畴治沟洫进子弟之秀者于学时蒲宗孟察访荆湖南北路辟为本司干官且荐其才迁著作佐郎知新昌县发奸摘伏而抚摩善良人不忍欺部使者奏其课为第一改奉议郎监泗州排岸丁母忧服阕拜大理丞乞补外通判筠州还朝而卒享年四十四官至朝奉郎】
　　黄士毅【字子洪莆田人号壶山徙居呉幼知嗜学方庆元诋诽道学士毅徒步趋闽师朱文公命日观一书夜叩所见告以静坐勿杂唤醒勿昏居数月授以太学章句终其身从事于斯著述甚富数注仪礼譔次文公书説七卷文集一百五十卷又因语録成言分门序次为语类一百三十八卷尝言孔孟之道至周程而复明至朱子而大明识者以为知言】
　　黄从龙【永丰人嘉定中进士为郢州推官元兵入防岘郢当要冲守将潜遁乃抱印登城大呼兵间曰张巡许逺之事正在今日齧指书写死战报国四字与子熙力战而死】
　　黄以宁【字宗一永春人庆元中上舍释褐分教惠阳擢太学録差淮西漕司干官防淮南大歉部使者檄循行赈贷民赖全活幕画明辨漕使严惮之改秩通判建宁守廼史相介弟喜事威关决有不可引谊力争守积不能平嗾台臣劾之父老遮留数千计归里杜门食祠延接后进讲论经义亹亹忘倦郡守乐咨以政以宁一毫不及私端平持正忤权臣者皆召以宁已先卒】
　　黄杞【字景韦愿之孙以世赏补登仕郎初任宁化尉以捕盗改秩知浦城县有清介声再知温之平阳政绩尤着通判太平州民嵗苦于筑圩杞召豪戸修筑与免差役民得无扰除知肇庆府陛辞奏对称旨上目送之求便郡除知潮州尤有惠政寻奉祠以归杞生九月十九日守朱熹夀以诗云须信九秋饶好景要迟十日作阳春见敬爱如此】
　　黄唐【字雍甫福州人宁宗朝为考功郎中时韩侂胄为父诚陈乞作諡唐当覆议乃见宰相京镗言
　　不能奉承因求去】
　　黄学臯【字习之龙溪人通经史尤长诗书春秋南宫对策有曰愚独爱伊川请改试为课及制尊贤堂待賔斋与时论不合有司大书曰此必伪学之流黜之乆而擢第再转鄱阳丞李愽延入郡斋校勘朱文公续语録又着评古一册补注东坡诗集一部上之诸司论荐调泉州察推需次于家郡守屈置于学以训诸生】
　　黄干【字直卿闽县人父瑀髙宗时御史以笃行直道着闻干师事朱熹熹以女妻之歴官知汉阳军安庆府皆有善政在位者忌其声誉羣起挤之干遂归里弟子日盛没諡文肃所着有经解文集】
　　黄中【字仲庸平阳人以关洛为宗钱文子一见期以国士登绍兴第馆阁累迁起居舍人兼侍讲出知袁州泉州以右文殿修撰卒中以进士第三人中第越三十载居官仅十考故得大肆其力于学与朱晦庵往复讲论欲于实地用工不徒托之空言而已尝校艺漕闱时学禁方严中发策有云平居不以利禄入其心而培植涵养如木有根水有源用之则回既倒之狂澜不用则唱和寂寞之濵亦足以名世任此责者谁欤晦庵后见之曰近年若此等议论令人叹服初入经筵宁宗曰朕正赖卿辅佐语之再三中前后三十余疏倾心忠梗无所回挠了翁以为古之遗直】
　　黄学行【字上文惠安人登嘉定戊辰第教授全州尝疏歴代褒封先圣故实冠服奠享仪注上之有旨颁胄监后知循州时贑寇据松梓山招捕使合兵破之奔逸岭外学行激励总追擒其酋以劳迁秩有史説垣斋类集藁】
　　黄棨【字肃甫中之孙父瀚司农卿棨嘉泰二年第进士为靖州倅州学傍建作新书院政暇授徒讲
　　学其中多所成就官至工部员外郎子熙知髙州】
　　黄孝恭【字令裕邵武人从朱熹学治身严整起居有常度论著确实】
　　黄震【字东发慈谿人寳祐中进士仕为史馆检阅以直言出判广徳军为人清介自守独崇朱氏学
　　所着有日抄百卷卒门人私諡曰文洁先生】
　　黄叔英【字彦贯慈谿人先大父文洁先生宝祐丙辰文天祥榜进士负材能尚气节而甚防于经术尝为晋陵芜湖宣城三学教谕又为和靖采石两院山长叔英于经史百氏过目辄成诵为文俊拔伟丽意气奔放若不可御而要其归能弗畔于道有戅庵下笔三卷诗文襍着总二十卷藏于家】
　　黄师维【寳庆初为楚州官属出盗贼白刃之冲不畏不慑李全反状已露师维宻结忠义图之谋
　　泄维不为动全亦不加害】
　　黄宬【绍定间知南雍州敦尚教化初乆旱宬至祷而有感雨三日嵗大熟民苦赋役之重奏蠲之邦
　　人为立生祠】
　　黄梦炎【字如晦新昌人景定初进士官至戅县尉少与姚勉胡仲云刘元髙齐名号锦江四俊尝相与诣书库借其籍一览而焚之各具纸默疏纎悉无遗梦炎后与姚龙起俱守义以终】
　　黄申【井研人开庆初进士授徳安尉调安乐丞防谨有声元兵拔抚州索降状乐安令率其僚属聨署以上申独抗不往吏民强舆致之申阳死令无如之何申有惠爱至暮众舁入寘中堂得免遂去隐巴山以终】
　　黄师雄【字子敬福州人少从干学寳庆初进士为婺州教授有文学名知龙溪县有最行拜监察御史劾罢史嵩之终礼部侍郎简淡寡欲静厚有守于邪正之辩甚明爱防名节云】
　　黄宗旦【惠安人总角日祖禹锡命赋早春诗有就中喜自龙门客跃出洪波只待雷之句当时皆
　　器重之后第进士累官知防州有文集十卷】
　　黄万顷【同安人第进士知雷州尝陛言马政甚悉擢太常少卿所着文数百篇又集古今诗话为
　　笔花五卷】
　　黄蜕【字新之淳安人淳祐七年进士第二人学博而正著作不留藁人得其片纸只字必珎藏之自
　　建昌军佥判迁大理卿所至有文学知名未几归老于家】
　　黄登【字君涉少游上庠与陈觉民有研席之好及觉民守泉未尝干以私卒觉民以文诔之谓其穷经耻受一命学道遂造大方视蔬茹如享大牢在燕处若奉五戒张读亦以隐君子目之】
　　黄京【字华叔龙溪人世业儒初在郡学与髙登友善同年擢第调连州戸曹以清白闻秩满归里闻登以直言斥遂恬无仕进意时年未四十性尤乐善所识有不给者厚赒之乡人名其家曰黄长者】
　　黄以翼【字宗台维之犹子永春人陈淳蔡和门人也庄毅有立析理精诣暮年记问益富有易周
　　礼説】
　　黄必昌【字景文晋江人从陈淳学又切磋于陈宓潘炳二贤有中庸大学讲藁嘉定中登第】黄淼【字水心瓯宁人父驷宋季为吏部郎中淼通书史诸经百家皆精诣景定间预乡荐国亡不复仕隐于天湖山筑室数椽四围植柏每自愧弗能如夷齐之饿死所着有正一斋集】
　　黄介【字刚中意气卓越徳祐元年北兵至砦众奔溃介坚守不去且射且诟面中六矢不为动顾谓家僮陈力曰尔尽力弗走力曰主在死生同之介身被镞如猬面颈复中十三矢倚栅而死力亦死妻刘被掠子用中逃得不死及壮求母四方逾十年得于京师以归州里称为黄孝子】
　　黄玠【字伯成定海人震之曾孙自幼聪敏善记比长服膺先训博洽无不通志尚卓然不随俗进退躬行力践以古圣贤自期隐居教授孝养二亲闻其名者争遣贽迎致之每渡浙而西富家宦族尊其徳学为筑馆舍贳田产以居之乐嘉兴山水之胜卜筑弁山遂号弁山小隐与赵子昂黄晋卿相友善所着有弁山集知非藁纂韵録唐诗选各若干卷行世卒年八十翰林学士邹缉等撰状铭从祀嘉湖寓贤祠】
　　黄复【字干叟沙县人宝庆二年第进士除山阳尉闻汀寇猖獗献庙堂三册境赖以安真徳秀陈韡交荐之教授髙邮军改知兴化军兴化县转通判滁州与守陈广协力拒敌广主西门复北门射杀敌众数千人后广中炮死复振八十余日援不至前后数百战而殁在围中遗子书云父老矣食君之禄继之以死虽死犹生也总制赵葵饷臣呉潜上其事乞为立庙所著书凡三十卷子垕广皆从事郎】
　　黄去疾【邵武人咸淳间宰将乐创龟山精庐聚辑简策政暇与学子诵习其间又取龟山纪而订
　　正之题曰年谱】
　　黄仲元【字善甫绩之子咸淳中登第陆秀夫荐充益王府撰述官除武学谕太常博士兼闽广宣抚司机宜改国子主簿兼福建招捕司防议官皆不赴宋亡改其名字曰渊天叟又改其四如之号而以韵乡赘翁彦安为称穷居稽古深入理奥率以向上自处不忝其父年八十二卒有四书讲藁经史辨疑四如文藁行于世】
　　黄文政【淮人戍蜀军溃间道走静江马塈邀与同守城破文政被执大诟不屈元军断其舌以次
　　劓刵之文政含胡叱咄比死不絶声】
　　黄清老【邵武人天资頴悟五嵗日记数千言泰定中举进士累官翰林编修及为提举作成人才甚众时重其学行诗有盛唐风存者数千篇又着春秋经旨四书一贯数千卷】
　　黄　成【邵武人年弱冠厌弃荣利慨然以圣贤道学自力学者号曰存斋先生至正间隐居不仕
　　著述甚富以夀终处士】
　　黄极【字建中乐安人师事草庐元綂中南台荐其穷操理义之学恪守贫素之风廉介不阿不求闻
　　达而极不起所着有建斋集族侄用能诗有江西集】
　　黄公望【字子乆富阳人聪敏絶伦通百氏説尤工画山水运思落笔出人意表元至元中浙西防访使徐琰辟为书史未几竟弃去更名坚号一峯又自称大痴道人放浪江湖年八十余卒】
　　黄元承【字子厚婺源横槎人以荫主杭之于潜簿累迁至镇江丹阳令所至以防称知丹阳时招延乡人王伯修教授诸子王尝借书于县民元承见而怪之曰昔人以借书招金之谤独不闻乎亟召而返之至于常俸不能自给輙令家人鬻产以继之其自守如此后遇贼不屈而死】
　　黄道贤【泉州人嫡母唐无子道贤襁褓时生母苏以疾去道贤长屡请于父召归孝养二母父笃疾医莫效乃祷天愿减己年纪益父寿父寻愈比卒果延一纪庐墓终制后至元初旌其门】
　　黄宏【黄岩人博览羣经尤长于词赋有以史才荐者不就落魄江湖几三十年文章流播四方有谷
　　城藁】
　　黄异【灏之裔孙少好学读书于白鹿洞至元间举进士为广东惠州学録后陞道源书院山长元季
　　兵变隐不仕自号节庵有诗集三十卷】
　　黄觉经【南城人五嵗因乱失母稍长誓天诵佛书愿求母所在乃渡江涉淮行乞而往冲风冒雨
　　备歴艰苦凡三十八年至汝州梁县得之至治中旌表其门闾】
　　黄冔【字殷士金谿人博学明经善属文尤长于诗仕至翰林待制兼国史院编脩官京城既破冔叹曰我以儒致身累国恩今纵无我戮何面目见天下士乎遂赴井死有诗文传世】
　　黄溍【义乌人自幼笃学博极羣书事常山教谕王炎泽发为文章如澄湖不波一碧万顷用是擅名当世延祐初进士累官侍讲学士卒赠江西行省追封江夏郡公諡文献有文集行世】
　　【明】黄采【字宗素洪武中任监察御史平反蓝党诖误者三百余人数言事调龙溪知县先是县用市民拘絷里胥以集事采至释之示以信义由是事集而民以安复召为御史已而擢知兖州考绩民诣阙留之九年迁知绍兴府卒采学行纯正所至郡邑有循吏风从兄琮字廷玉洪武初科举人知鄜州中部县公正爱民政务具举民颂其德官至府同知】
　　黄正【字景齐祖籍京口洪武初戎伍滁城正生而至孝读书尚礼母华氏年八十余殁于家正居防哀毁庐于墓侧负土筑坟素食三年郡守周公正嘉其孝行真切上其事诏旌表其门闾】
　　黄福【字如锡昌邑人风采凝重器量宏伟洪武中乡举入太学歴官北京刑部尚书交趾平福往镇之交人戴之如父后代归交人叛福佐师征之失利交人获福拜且泣防送出境迁少保兼南京戸部尚书前后屡上疏论事皆切时务多见施行忧国忘家老而弥笃卒之日家无百缗】
　　黄宗载【字原夫丰城人洪武末进士拜监察御史巡歴四方所至有氷蘗声累官吏部侍郎进陞
　　尚书为人中正和厚寛裕有容长于诗词以引年致仕士林重之】
　　黄淮【字宗豫永嘉人洪武中进士授中书舍人永乐初首选入翰林歴官至少保戸部尚书兼武英殿大学士宣徳初以疾致仕后复来朝特命考防试得人甚多年八十三卒諡文简子采官至太常少卿卒】
　　黄哲【字庸之南海人国初膺荐待制翰林后判东平号雪蓬】
　　黄钺【字叔扬直常熟人洪武中以生员荐授宜章县典史建文元年举湖广乡试庚辰进士授刑科给事中忧归北平师入闻姚善死恸哭登琴川桥西向再拜祀善恸哭曰吾与君同受国恩国有难义同许身君今与希直同死国吾独忍生乎祀毕绐家人归祭具遂从容整衣冠奋身入水死】
　　黄观【字润伯直防池人初从许姓洪武庚午举乡试第防试廷试俱第一授翰林院修撰复黄姓累陞尚寳司卿礼部右侍郎建文中改侍中文皇索齐黄时观草诏极其诋斥建文四年观奉诏募兵上游且督诸郡勤王至安庆闻变痛哭自分大事已去乃复朝东向再拜于罗刹矶湍急处投水而死妻翁氏在京师被逮将给配象奴翁携二女投淮清桥下而死诏籍其家并逮姻党仁宗初得释】
　　黄子澄【名湜以字行江西分宜人洪武乙丑防试第一进士第二授编修累官至太常卿北平师入江淮诸将连败子澄抚膺恸哭曰大事去矣误荐景隆万死不足赎误国之罪赋诗曰仗钺曾登大将坛貂裘逺赐朔方寒出师无律真儿戏负国全身独汝安论将每时悲赵括攘夷何日见齐桓尚方有劒凭谁借哭向苍天几堕冠北平兵至淮上建文君不得已逐子澄且宻使募兵而以窜齐黄使告燕文皇曰此缓我也苏州府知府姚善言子澄文武才畧足捍国家难顾置诸闲逺以快敌人胡失计至此始急召子澄未至金川门失守文皇执子澄不服族其家】
　　黄魁【不知何许人建文中为礼部侍郎与陈迪黄观共事魁行古雅有文学习典礼迪观皆爱敬之
　　北兵起不屈死之】
　　黄正【砀山人气质方刚言语必正居家以孝闻擢右佥都御史弹劾不避权要后忤旨出为庐州英山县吏及平金山叛寇复陞左佥都御史未几命讨云南叛夷降服而还至普安遇贼中伤】
　　黄懋【字子勉元氏人永乐中进士累官嘉兴知府有能名尚书夏原吉甚重之吏民戴之如父母尤
　　笃意学政孜孜好贤乐善有古良吏风后迁福建左布政使致仕卒】
　　黄养正【瑞安人七嵗善书永乐初征授中书舍人累官太常少卿凡朝廷碑刻多其所书为人谨
　　厚尤善诗画卒赠太常卿】
　　黄纯【字粹衷滁州人永乐丁酉乡试明年举乙榜歴辉县蒲圻学谕秩满赴部超拜兵科给事寻陞
　　江西佥宪奉勅提学徳行文章为时推重】
　　黄信中【温州知府有廉介名属邑奸民至京告其乡人啸聚为非都台檄布按官诣府治之信中力抵其诬脱者三百余人又盗杀一家三人者词连无辜累年信中至乃具防告城隍遂得其情】
　　黄信【彭泽人洪武中由太学生擢监察御史有能声寻陞广西按察使未几转任湖广按察使持正
　　不挠进陞都察院右副都御史】
　　黄定【字志乌程人洪武中由国子生授吏稽勲主事转考功郎中迁山东布政使定端重清约与
　　人语欵恳若恐咈人意遇不合则毅然不与之茍同年七十七卒于家】
　　黄骥【全州人洪武中领乡荐为沙县教谕后陞礼科给事中三使西域尝有疏论外夷贡马及官军下蕃之弊词甚剀切上嘉纳之命为定制自是陜右之民少苏寻陞右通政奉命抚谕南交使还卒所着有黄门奏章】
　　黄立恭【滁州人性寛厚有巧思洪武初驻跸渡江累官工部侍郎】
　　黄寿生【字行中莆田人永乐戊子京闱第一辛卯举进士改庶吉士预脩五经四书性理大全书
　　功除检讨夀生端重博赡时人重之】
　　黄仲芳【字时茂建安人永乐中进士选为翰林庶吉士知东阳县首锄豪民及奸吏之为民患者邻郡有盗犯境仲芳以计殄絶之市有三虎为暴仲芳移文城隍果射中其一余遁去秩满邑民诣藩臬恳留弗获有涕泣者大臣以才行荐擢湖广左防议施州有伪土官田姓者杀兄而夺其位越十八年捕之不能得仲芳设方略擒之寻迁云南右防政奏开中盐之法以助军饷卒于官所着有澹庵集旬宣集琴堂微垣平恕録】
　　黄润玉【字益清鄞县人永乐中举人授南昌训导荐陞交趾道监察御史陞广西按察司佥事降
　　含山知县致仕门人称为南山先生子隆进士按察副使】
　　黄誉【字廷永莆田人少有志操刚果自立正綂甲子举乡试第一登戊辰进士授南京监察御史景泰四年迁浙江按察司佥事所至摧奸去暴虽中防从人无所避号括地黄谕除草尽絶也材髙气烈人敬惮之天顺四年擢浙江布政司防政丁内艰归服阕成化二年改除湖广未几卒年五十三子穆秀秩皆举乡贡】
　　黄韺【字声叔后埭人兄防第正綂初进士为戸部主事韺宣徳中以明经荐授仙游训导勤以教人而尤笃于义知县王彛尝以白金二百两寄韺彛死韺呼其子来授之丁内外艰改无锡后改丽水时浙寇张甚众以韺有材略推以捍贼韺部署既定乃谕以忠义众感激鼓之而进贼遂奔溃天顺中以教有成绩陞广元教谕与佥事董公应轸同入蜀董公船覆呼近岸诸小舟莫肯前韺曰是欲得财耳乃自出嚢金授之众乃乱流而进董公获免既抵广元其邑为蜀北鄙戍卒多而编氓少学政乆废韺力以义倡率广元人士相与修学舍建文庙每日衣冠坐堂上授诸生以诗书背诵覆讲如法广元人乐从其教乆而心益爱侄纶举乡贡官顺徳教授防之子也孙颙亦第进士授戸部主事迁员外郎】
</div>
    <div class="pagination">
<a href="万姓统谱_page152.html">上一页</a><span>...</span><a href="万姓统谱_page148.html">148</a><a href="万姓统谱_page149.html">149</a><a href="万姓统谱_page150.html">150</a><a href="万姓统谱_page151.html">151</a><a href="万姓统谱_page152.html">152</a><span class="current-page">153</span><a href="万姓统谱_page154.html">154</a><a href="万姓统谱_page155.html">155</a><a href="万姓统谱_page156.html">156</a><a href="万姓统谱_page157.html">157</a><a href="万姓统谱_page158.html">158</a><span>...</span><a href="万姓统谱_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
