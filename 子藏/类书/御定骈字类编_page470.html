<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 470 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 470 页/共 1019 页
  </h1>
  <div class="content">
   【俟都督之名帝子之尊何借丨丨之重　隋书庾季才传大冢宰宇文护执政谓季才曰比日天道有何徴祥季才对曰荷恩深厚若不尽言便同木石顷丨丨有变不利宰辅公宜归政天子请老私门　宋史天文志大中祥符三年六月丁巳有星出文昌至丨丨没　元史世祖纪秋七月甲戌彗星出舆鬼昏见西北贯丨丨埽紫防文昌及北斗旦见东北凡四十余日　云笈七签丨丨星名虚精求之感帝王之梦及金玉念名求之必应　赵冬曦奉和圣制答张说扈从南出雀防谷诗地理分中壤天文照上台　杜甫送翰林张司马南海勒碑诗见南极下　钱起中书遇雨诗济旱惟宸虑为霖卽丨丨　皇甫曽送徐大夫赴南海诗由来黄霸去自有丨丨期　权徳舆和李相公早朝诗辨色趋中禁分班列丨丨　薛竒童和李起居秋夜诗莫重白云意时人许丨丨　赵嘏淛东赠李副使员外诗妙尽戎机佐丨丨少年清苦自霜台　卢肇题甘露寺诗见北固下徐夤献内翰杨侍郎诗窗开青琐见瑶台冷拂星辰逼丨丨　齐已谢南平王赐山鸡诗丨丨爱育通幽细】
　　【却放溪山去不难】
　　上阶【史记天官书三能注应劭引黄帝泰阶六符经曰泰阶者天子之三阶丨丨上星为男主下星为女主中阶上星为诸侯三公下星为卿大夫下阶上星为士下星为庶人　彭士竒泰阶六符赋所谓泰阶六符者丨丨至尊中阶侯王下阶士庶有纪有纲虽主宰之若异实符验之孔彰　又水经注恒州水左有大道坛庙始光二年少室道士寇谦之所议建也兼诸岳庙碑亦多所署立其庙阶五成四周栏槛丨丨之上以木为员基令干相枝梧以板切其上栏陛承阿上员制如明堂而専室四户】
　　上星【史记天官书三能注见上　宋书天文志咸康四年十一月戊子太白犯房丨丨占曰上相忧　云笈七签夫下有其官则上有其星下署置官失则丨丨为其乱】
　　上斗【云笈七签天元丨丨中有七童上清紫精在兆身中　又人徒知歩七星之妙而不知九星魂魄之至灵也非七星不欲运人丨丨而人身魂神畏斗星之灵魄不敢随人而腾空也　又黄庭内景秘要六甲縁身经曰若人卒得疾及痈□恶气飞尸百毒恶梦之属便闭气诵甲午至戊戌止留气在丨丨中丨丨中者在两乳间也】
　　上弼【宋史天文志东蕃近闾阖门第一星为佐枢第二星为上帝三星曰少宰四星曰丨丨五星曰少弼六星为上卫七星为少卫八星为少丞】
　　上卫【宋史天文志见上】
　　上奎【马祖常试院杂题诗端门三月黄金牓应有商霖应丨丨】
　　上气【云笈七签见中气下】
　　上极【云笈七籖北辰者北极不动之星也极之为言者界也是五方界俱集于中央是最尊居中也中极一名为天中丨丨星也是最居天之中东方少阳名为东极星西方少隂名为西极星南方太阳名为南极星中央名为中和丨丨上星故最髙最尊为众星之主也又魏书礼志今相国秦公初构国庙追立神位唯当仰祀二昭二穆丨丨髙曽四世而已何者秦公身是始封之君将为不迁之祖若以功业隆重越居正室恐以卑承尊乱昭穆也如其权立始祖以备五庙恐数满便毁非礼意也】
　　上阳【汉书五行志春秋成公十六年正月雨木氷刘歆防为丨丨施不下通下隂施不上达故雨而木为之氷雰气寒木不曲直也　云笈七签见南丹下　又左传八月甲午晋侯围上阳注丨丨虢国都在农陜县东南　又唐书则天皇后武氐纪长安五年五月丙午皇帝复于位丁未徙后于丨丨宫戊申上后号曰则天大圣皇帝　明一统志丨丨宫在河南府阌鄕县西北一里隋建　李庾两都赋丨丨别宫丹粉多状　贾登丨丨宫赋开丨丨之别馆取大壮之规模　无名氏洛川晴望赋瞻丨丨之宫阙兮胜仙家之福庭　张说安乐郡主花烛行平台火树连丨丨紫炬红轮十二行又奉和圣制初入秦川路寒食应制诗丨丨柳色唤春归临渭桃花拂水飞　储光羲答王维诗忽奉朝青阁回车入丨丨　李白上皇西廵南京歌栁色未饶秦地緑花光不减丨丨红　韦应物雪中诗乍迷金谷路稍变丨丨宫　又赠王侍御诗丨丨秋晚萧萧雨洛水寒来夜夜声　戴叔伦汉宫人入道诗回首吹箫天上伴丨丨花落共谁言　白居易送东都留守令狐尚书赴任诗歌酒家家花处处莫空管领丨丨春　王建丨丨宫诗丨丨花木不曽秋洛水穿宫处处流　阎济美天津桥望洛城残雪诗未收清禁色偏向丨丨残　鲍溶玉清坛诗丨丨宫里女玉色楚人多　许棠早发洛中诗云増中岳大树隠丨丨遥　元好问甲辰秋洛阳得黄葵子种之南庵明年夏六月作花诗丨丨宫女要头冠摹写虽工破的难　陈旅题春宫倦绣两图诗丨丨宫里奏莺簧蛱蝶罗衣逗暖香　张翥清明游包家山诗月明寒食雨春老丨丨花】
　　上清【汉书雄传独不见夫翠虬绛螭之将登虖天必耸身于苍梧之渊不阶浮云翼疾风虚举而上升则不能撠胶葛腾九闳注师古曰撠挶也胶葛丨丨之气也腾升也九闳九天之门　五代史王衍传干徳五年起丨丨宫塑王子晋像尊以为圣祖至道玉宸皇帝易林依山倚地凶危不至丨丨下降君受其利　宣和画谱文臣武宗元甞于西京丨丨宫画三十六天帝其间赤明和阳天帝潜写太宗御容以宋火徳王故以赤明配焉眞宗祀汾隂还道由洛阳幸丨丨宫忽见御容惊曰此眞先帝也遽命焚香再拜叹其精妙竚立久之　云笈七签丨丨八皇老君曰丨丨之天在絶霞之外有八皇老君运九天之仙而处丨丨之宫也丨丨眞人呼日月为太寳九华　又展转九道位为九老行之二十年位为丨丨眞人　又文威焕赫气布紫庭众眞宴礼称庆丨丨　三洞宗元大洞之迹别出为化主治在三清境其三清境者玉清丨丨太清是也亦名三天丨丨原统经目注序丨丨者宫名也明乎混沌之表焕乎大罗之天灵妙虚结空生髙浮澄净以丨丨为名】
　　【乃众眞之所处大圣之所经也　明一统志丨丨洞在巩昌府文县北四十里深逺不可穷　又丨丨桥在广信府贵溪县治西南跨凿石小港宋绍熈中县令李正通建朱子有记　又丨丨观在济南府新泰县东八里元至治间因旧重修　叶宪祖捶钱赋侈绕床之阿堵冠童子以丨丨　张说道家诗道记开中箓眞官表丨丨　李九龄丨丨辞丨丨仙路有丹梯影响行人到卽迷　李康成王华仙子歌上元夫人賔丨丨深宫寂歴厌层城　卢纶赋得彭祖楼诗四户八窗明玲珑逼丨丨　韦应物酬郑戸曹骊山感懐诗苍山何鬰盘飞阁凌丨丨　钱起奉和圣制登朝元阁诗六合纡元览重轩啓丨丨　戴叔伦赠韩道士诗日暮秋风吹野花丨丨归客意无涯　韦渠牟歩虚词那将人世恋不去丨丨宫　白居易梦仙诗人有梦仙者梦身升丨丨　李升元白席上作谁能世路趋名利臣事玉皇归丨丨孟郊安度明诗丹霞焕丨丨八风鼓太和　王建题东华观诗路尽烟水外院门题丨丨　又赠太清卢道士诗丨丨道士未升天南岳中华作散仙　李商隠中元作綘莭飘飖宫国来中元朝拜丨丨回　李渉聼邻女吟诗诗还似霓旌下烟露月边吹落丨丨词　于鹄山中访道者诗曽读丨丨经知注长生籍　曹唐送刘尊师只诏阙庭诗海风叶叶驾霓旌天路悠悠接丨丨皮日休三宿神景宫诗道客巾屦样丨丨朝礼仪　李中魏夫人坛诗欲问希夷事音尘隔丨丨　叶法善留诗今日登云天归眞游丨丨　齐已贺雪诗丨丨凝结下乾坤为瑞为祥表致君　陈旅南山诗见南谷下杜本题薛元卿琼林台诗丨丨山灵都凡山无与俦况兹琼林台云气接神州　又博异志贞观中岑文本于山亭避暑有叩门云丨丨童子文本曰衣服皆轻细何土所出对曰此丨丨五铢服又问曰比闻六铢者天人衣何五铢之异对曰尤细者则五铢也出门忽不见惟于院墙下得古钱一枚】
　　上华【云笈七签青精之宫有丨丨之室室中有自然青气号曰返魂之烟逆风闻三千里】
　　上元【史记天官书其纪丨丨以摄提格之岁与营室晨出东方至角而入与营室夕出西方至角而入与角晨出入毕与角夕出入毕与毕晨出入箕与毕夕出入箕与箕晨出入栁与箕夕出入栁与栁晨出入营室与栁夕出入营室凡出入东西各五为百岁二百二十日复与营室晨出东方其大率岁一周天注索隠曰案丨丨是古歴之名言用丨丨纪歴法则摄提岁而太白与营室晨出东方至角而入与营室夕出西方至角而入凡出入东西各五为八岁二百三十日后与营室晨出东方大率岁一周天也　汉书律歴志注太初丨丨甲子夜半朔旦冬至时七曜皆防聚斗牵牛分度夜尽如合璧连珠　又儿寛传寛从东封泰山还登明堂上寿曰将建大元本瑞登告岱宗发祉闿门以景至癸亥宗祀日宣重光丨丨甲子肃雝永享　后汉书律歴志论王莽之际刘歆作三统追太初前世一元得五星会庚戌之岁以为丨丨　晋书律歴志推甲子为丨丨至泰始十年岁在甲午九万七千四百一十一岁丨丨天正甲子朔夜半冬至日月五星始于星纪得元首之端余以浮说名为正歴　宋书歴志其歴七曜咸始丨丨无隙可乗　魏书律歴志世代推移轨宪时改丨丨古今考准或异　北史袁充传炀帝初即位充及太史丞髙智寳奏言去岁冬至日景逾长今岁皇帝即位与尧受命年合昔唐尧受命四十九年即丨丨第一统甲子天正十一月庚戌冬至陛下即位其年即当丨丨第一纪甲子天正十一月庚戌冬至正与唐尧同自放勋以来凡经八丨丨其间緜代未有仁寿甲子之合谨案第一纪甲子太一在一宫天目居武徳阴阳歴数并得符同唐尧唐尧丙辰生丙子年受命止合三五未若己丑甲子支干并当六合允一元三统之期合五纪九章之会共帝尧同其数与皇唐比其踪信所谓皇哉唐哉唐哉皇哉者矣　旧唐书厯志髙祖受隋禅傅仁均言戊寅岁时正得丨丨之首宜定新歴以符禅代　五代史司天考夫天人之际逺哉防矣而使一艺之士布算积分上求数千岁之前必得甲子朔旦夜半冬至而日月五星皆防于子谓之丨丨以为歴始　元史厯志昔人立法必推求徃古生数之始谓之演纪丨丨当斯之际日月五星同度如合璧连珠　王勃乾元殿颂序丨丨开箓寳定皇邑之模下武崇基飞龙锡帝台之构张说封禅坛颂天正丨丨法驾徐进　张贾天道运行成岁赋稽元气之成岁察时运于丨丨　卢士开日】
　　【月如合璧赋丨丨升而轩歴着太初复而汉运兴　曹唐小游仙诗丨丨元日豁明堂五帝望空拜玉皇　又旧唐书髙宗纪上制乐章有丨丨之曲诏有司诸大祠享奏之　又勅新造丨丨舞圜丘方泽享太庙用之又唐书髙宗纪丨丨元年八月壬辰皇帝称天皇皇后称天后　又肃宗纪丨丨元年闰月大赦改元　杜甫寄题江外草堂诗经营丨丨始断手寳应年　又赠李八秘书别诗徃时中补右扈跸丨丨初　又唐书地理志升州江宁郡县丨丨本江宁武徳三年更江宁曰归化七年更归化曰金陵九年更金陵曰白下贞观九年更白下曰江宁肃宗丨丨二年又更名　明一统志丨丨县江宁府附郭　元稹诗翻风驾浪泊何处直指杭州由丨丨　杜牧送杜顗诗若去丨丨懐古处谢安坟下与沉吟　又旧唐书中宗纪景龙四年丨丨夜帝与皇后防行观灯因至中书令萧至忠之第至丁卯夜又防行看灯　又睿宗纪景云二年丨丨日夜上皇御安福门观灯出内人连袂蹋歌纵百僚观之　宋史礼志丨丨前后各一日东华右掖门东西角楼城门大道大宫观寺院悉起山棚张乐陈灯皇城雉堞亦徧设之又乐志每丨丨观灯上已端午观水嬉皆命作乐于宫中　又马知节传边寇将至方丨丨节遽命张灯啓闗累夕宴乐寇不测即引去　又苗守信传淳化二年守信上言正月一日为一岁之首每月八日天帝下巡人世察善恶太岁日为岁星之精人君之象三元日丨丨天官中元地官下元水官各主録人之善恶又春戊寅夏甲午秋戊申冬甲子为天赦日及上庆诞日皆不可以断极刑　又谢泌传丨丨观灯泌特预召自是为例开元天宝遗事韩国夫人置百枝灯树丨丨夜燃之百里皆见光明夺月色也　影灯记洛阳人家丨丨以影灯多者为上其相胜之辞曰千影万影　江邻防杂志京师丨丨放灯三夕钱氏纳土进钱买两夜今十七十八两夜灯因钱氏而添也王禹偁芍药诗满院匀开似赤城帝鄕齐防丨丨灯苏轼帖子诗七种共挑人日菜千枝先防丨丨灯　晁氏客话蔡君谟守福州丨丨日命民间一家防灯七盏陈烈作大灯长丈余大书云富家一盏灯太仓一粒粟贫子一盏灯父子相对哭风流太守知不知犹恨笙歌无妙曲君谟见之还与罢灯七修类稾元宵放灯起唐开元间谓天官好乐地官好人水官好灯丨丨乃天官下降之日故从十四至十六夜放灯后增至五夜　王棨元宗幸西凉府观灯赋当新岁月圆之夜是丨丨灯设之时　唐文宗丨丨日诗丨丨髙防集羣仙心斋何事欲祈年　苏轼新年诗晓雨暗人日春愁连丨丨　又人日诗典衣剰买河源米屈指新篘作丨丨　又二月三日防灯防客诗冷烟湿雪梅花在留得新春作丨丨　苏辙扈从观灯诗忽记丨丨銮辂出起聼前殿晓钟声　孔平仲丨丨作春来雾雨乆不收丨丨三日月如秋　陆游诗饼饵连春日歌呼近丨丨　吴莱沧州诗犹记丨丨鸣鼔夜满船灯火越歌归　方夔四时词并州翦就钗梁燕又逐年华作丨丨　又拾遗记成王即政四年旃涂国献凤雏育于灵禽之苑饮以琼浆饴以云实二物皆出丨丨仙方　汉武内传王母乃遣侍女郭密香与丨丨夫人相问帝因问王母不审丨丨何眞也王母曰是三天丨丨之官统领十万玉女名箓者也　云笈七签太一丨丨禁君曰太一丨丨君者万仙之司主方岳眞主也　又髙上三元布经乃上清三天眞书上眞玉检飞空之篇丨丨检天大箓下元检地玉文中元检仙眞书如是寳篇南极丨丨君主之以丨丨朱宫玉女七百人侍卫又七转七变之道天帝君传南极丨丨君南极丨丨君传太防天帝君太防天帝君传后圣金阙君后圣金阙君传上相青童君　三洞经敎部序汉元封元年西王母丨丨夫人同授汉武帝灵飞六甲上清十二事　温子升常山公主碑自然秘逺若丨丨之隔绛河直置清髙类姮娥之依桂树　王绩游北山赋乃有丨丨仙骨大清神手走电奔雷耘空莳朽　王勃七夕赋丨丨锦书传寳字王母琼箱荐金约　李徳裕大孤山赋靡揺巨浪神明之所扶不倚羣山丨丨之所固　庾信道士歩虚词丨丨风雨散中天歌吹分　李康成玉华仙子歌见上清下　李白丨丨夫人诗丨丨谁夫人偏得王母娇　又古风西海宴王母北宫邀丨丨　吴筠游仙诗丨丨降玉闼王母开琳宫　车南至日隔仗望含元殿香炉诗抗殿疏元首髙髙接丨丨　李商隠海上謡云孙帖帖卧秋烟丨丨细字如蚕眠　曹唐小游仙诗丨丨少女絶还徃满灶丹成白玉烟　又黄庭内景经泥丸九眞皆有房注大洞经云三元隠化则成三宫三三如九故有三丹田又有三洞房合丨丨为九宫中有九眞神　云笈七签人有三丹田丨丨中元下元是也丨丨丹田脑也亦名泥丸中元丹田心也亦名绛宫下元丹田气海也亦名精门】
　　上古【易系辞传丨丨结绳而治后世圣人易之以书契孔安国尚书序济南伏生年过九十失其本经口以传授裁二十余篇以其丨丨之书谓之尚书　史记孝文帝纪孝文皇帝临天下通关梁不异逺方除诽谤去肉刑赏赐长老收恤孤独以育羣生减嗜欲不受献不私其利也罪人不孥不诛无罪除肉刑出美人重絶人之世朕旣不敏不能识此皆丨丨之所不及而孝文皇帝亲行之　汉书冯唐传臣闻丨丨王者遣将也跪而推毂曰闑以内寡人制之闑以外将军制之军功爵赏皆决于外归而奏之此非空言也　又董仲舒传今子大夫待诏百有余人或道世务而未济稽诸丨丨而不同考之于今而难行毋乃牵于文系而不得骋欤将所繇异术所闻殊方欤　又东方朔传上从容问朔吾欲化民岂有道乎朔对曰尧舜禹汤文武成康丨丨之事经历数千载尚难言也臣不敢陈愿近述孝文皇帝之时当世耆老皆闻见之　魏志夏侯尚传今公侯命世作宰追踪丨丨将隆至治抑末正本若制定于上则化行于众矣　宋书礼志大晋绍承汉魏有革有因期于足以兴化致治而已故未皆得返情素同规丨丨也　魏书李冲传髙祖曰圣人之大寳惟位与功是以功成作乐治定制礼今徙极中天创居嵩洛虽大构未成要自条纪略举但南有未賔之竖兼凶蛮密通朕夙夜怅惋良在于兹取南之计决矣朕行之谋必矣若依近代也则天子下帷深宫之内准丨丨也则有亲行祚延七百　庄子丨丨有大椿者以八千岁为春八千岁为秋　又吾师乎吾师乎万物而不为戾泽及万世而不为仁长于丨丨而不为寿覆载天地刻雕众形而不为巧此之谓天乐　韩非子丨丨竞于道徳中世逐于智谋当今争于气力　辍耕録丨丨无墨竹挺防漆而书中古方以石磨汁　班固两都赋序夫道有夷隆学有麤宻因时而建徳者不以逺近易则故臯陶歌虞奚斯颂鲁同见采于孔氏列于诗书其义一也稽之丨丨则如彼考之汉室又如此斯事虽细然是先臣之旧式国家之遗美不可阙也　吴筠元纲论道篇婴儿未孩则丨丨之含纯粹也渐有所辩则中古之尚仁义也成童可学则下古之崇礼智也　宋玉神女赋丨丨旣无世所未见　黎逢石砚赋噐成丨丨徴阙里之素王匠法増华参防稽之内史　缪袭鼓吹曲考图定篇籍功配丨丨羲皇　卢照邻登封大酺歌请比丨丨无为代何如今日太平时　卢僎奉和李令扈从温泉宫赐游骊山韦侍郎别业诗鄕入无何有时还丨丨初　杜甫晦日寻崔戢李封诗丨丨葛天民不贻黄屋忧　李白游泰山诗其字乃丨丨读之了不闲陆蒙杂讽诗纵操丨丨言口噤难即贡】
　　上代【晋书武帝纪制通丨丨之不通服前王之未服祯祥显应风敎肃清　又陆机传虽醲化懿纲未齿乎丨丨抑其体国经邦之具亦足以为政矣　又顾荣传吴郡内史殷祐牋曰荣躬当矢石为众卒先忠义奋发忘家为国歴年逋寇一朝土崩兵不血刃荡平六州勲茂丨丨义彰天下　齐书髙帝纪昔在虞夏受终丨丨粤自汉魏揖让中叶咸炳诸典谟载在方册　又崔祖思传伏惟陛下体唐成俭踵虞为朴寝殿则素木卑构饍噐则陶瓢充御琼簪玉筯碎以为尘珍裘绣服焚之如草斯实风高丨丨民偃下世矣　魏书食货志尚书崔休以为刳木为舟用兴丨丨凿渠通运利尽中古又李冲传见中叶下　桓温荐谯元彦表丨丨之君莫不崇重斯轨所以笃俗训民静一流竞　傅元李赋乃丨丨之所不覩兮咸升御乎紫房　陆云答兄平原诗昔在丨丨轩虞笃生】
　　上世【尚书序春秋左氏传曰楚左史倚相能读三坟五典八索九丘即谓丨丨帝王遗书也　左传三辟之兴皆叔世也疏言刑书不起于始盛之世议事制罪叔世不复能然采取丨丨决事之比作书以为后法汉书鼂错传臣窃观丨丨之传若高皇帝之建功业陛下之徳厚而得贤佐皆有司之所览刻于玉版藏于金匮歴之春秋纪之后世为帝者祖宗与天地相终　又所为天下兴利除害变法易故以安海内者大功数十皆丨丨之所难及陛下行之道纯徳厚元元之民幸矣又司马迁传是岁天子始建汉家之封而太史公留滞周南不得与从事发愤且卒而子迁适反见父于河雒之间太史公执迁手而泣曰予先周室之太史也自丨丨尝显功名虞夏典天官事后世中衰絶于予乎汝复为太史则续吾祖矣　又杨雄传吾闻丨丨之士人纲人纪不生则已生则上尊人君下荣父母析人之圭儋人之爵懐人之符分人之禄纡青拖紫朱丹其毂又鄕使丨丨之士处虖今防非甲科行非孝廉举非方正独可抗疏时道是非高得待诏下触闻罢又安得青紫　又匈奴传今单于归义懐欵诚之心欲离其庭陈见于前此乃丨丨之遗防神灵之所想望国家虽费不得已者也奈何距防来厌之辞疎防无日之期消徃昔之恩开将来之隙　宋书武帝纪晋在丨丨三圣系轨畴咨四岳以揖让　又天竺迦毗黎国传慧琳均善论叙地狱则民惧其罪敷天堂则物欢其福指泥洹以长归乗法身以遐览神变无不周灵泽靡不覃先觉翻翔于丨丨后悟腾翥而不绍坎井之何以论大方之家乎　魏书平文皇后传昭成初欲定都于灅源川筑城郭起宫室议不决后闻之曰国自丨丨迁徙为业今事难之后基业未固若城郭而居一旦寇来难卒迁动耳　宋史夏国李继捧传以太平兴国七年率族人入朝自丨丨以来未尝亲觐者继捧至太宗甚嘉之赐白金千两帛千匹钱百万祖母独孤氏亦献玉盘一金盘三皆厚赉之　吕览先王之法经乎丨丨而来者也人或益之人或损之胡可得而法　水经注薄伐城内有故冢方坟疑即杜元凯之所谓汤冢者也而先谓之王子乔冢冢侧有碑题云仙人子乔碑曰王子乔者盖丨丨之眞人闻其仙不知兴何代也博问道家或言颍川或言产蒙　左思蜀都赋夫蜀都者盖兆基于丨丨开国于中古廓灵关而为门包玉垒而为宇　阮籍咏懐诗休哉丨丨士万载垂清风　张说过汉南城叹古坟诗丨丨千金子潜卧九重泉　韦应物饵黄精诗九蒸换凡骨经着丨丨言】
　　上岁【史记天官书汉魏鲜集腊明正月旦决八风风从南方来大旱西南小旱西方有兵西北戎菽为小雨趣兵北方为中岁东北为丨丨东方大水东南民有疾疫岁恶】
　　上年【云笈七签修眞之品有三丨丨中年下年丨丨者二十三十也中年者四十五十也下年者六十七十也丨丨者早悟大道识达元防体壮骨坚筋全肉满从容履道无不成功中年者悟道已晚筋肉骨髓各有其半处在进退如日中功下年者骨髄筋脉十有二三犹可补修如日暮功矣　林滋春望诗春海镜长天青郊丽丨丨　傅昭北郊诗淑气符首莭光风临丨丨】
　　上月【公羊冬十有二月祭伯来注祭者采邑也伯者字也天子上大夫字尊尊之义也月者为下卒也当案下例当蒙丨丨疏一月有数事重者皆蒙月也若上事轻下事重轻者不防月重者自蒙月若上事重下事轻则亦重者蒙月轻者不蒙月故言当案下例当蒙丨丨矣　齐书礼志鲁襄二十八年十二月乙未楚子卒唯书丨丨初不言闰此又附上之明义也　崔知贤晦日宴髙氏林亭诗丨丨河阳地芳辰景物华】上日【书舜典正月丨丨受终于文祖　宋书礼志尚书大传迎日之词曰维某年某月丨丨明光于上下勤施于四方旁作穆穆维予一人某敬拜迎日于郊又乐志陈于广庭迨此丨丨　又徐爰传天飞虽王徳所至终陟固有始于俾又丨丨兆于纳揆　宋史髙丽传牵于禁忌泥于卜数惑日者之浮说稽缓天子之命书惟典册之垂文非卜祝之能晓是以书称丨丨不推六甲之元辰礼载仲冬但取一阳之嘉防粲然古训足以明稽所宜改图速拜君赐　李乂和人日清晖阁宴羣臣遇雪应制诗丨丨登楼赏中天御辇飞　杜甫苏端薛复筵简薛华醉歌诗爱客满堂尽豪杰开筵丨丨思芳草】
　　上时【酉阳杂爼取鹰法七月二十日为丨丨内地者多塞外者殊少八月上旬为次时八月下旬为下时塞外鹰毕至矣】
　　上限【宋史律厯志冬至后丨丨五十九日下限一百二十三日小余六千二百八十五约余六千二百三十二太】
　　上旬【周礼太宰祀五帝则掌百官之担戒与其具修前期十日帅执事而卜日遂戒注执事宗伯大卜之属疏四时迎气冬至夏至郊天等虽有常时常日犹须审愼仍卜日故表记云不犯日月不违卜筮注日月谓冬至夏至正月及四时也所不违者日与牲尸也假令不吉改卜后日故箴膏肓云天子郊以夏正丨丨之日鲁之卜三正下旬之日是虽有常时常日犹卜日也左传礼卜葬先逺日辟不懐也疏正义曰曲礼曰凡卜筮日防事先逺日吉事先近日先近日先卜丨丨不吉卜次旬又不吉卜下旬防事则先卜下旬卜葬先逺日辟不思念其亲似欲汲汲而早葬之也　汉书赵充国传汉马不能冬屯兵在武威张掖酒泉万骑防上皆多羸瘦可益马食防七月丨丨赍三十日粮分兵并出张掖酒泉合击防开在鲜水上者　宋史选举志自神宗朝宗室不许调川陜官至是宗室多避难入蜀乃聼于四路注拟六年诏川陜转运司每季孟月丨丨集注为定法焉　京氏易略初爻十日为丨丨】
　　上【诗如月之恒如日之升传恒升出也言俱进也笺月丨丨而就盈日始出而就明疏月体正半昏而中似弓之张而直谓丨丨也　宋书厯志推望月所在度加合朔度九十八大分千二百七十九小分三十四数满命如前即丨丨月所在度也又加得望下后月合也　元史厯志各以其朔昏定月减丨丨昏定月余为朔后昏定程以丨丨昏定月减望昏定月余为丨丨后昏定程以望晨定月减下晨定月余为望后晨定程以下晨定月减后朔晨定月余为下后晨定程　参同契注丨丨兑数八下艮亦八两合其精乾坤体乃成二八应一斤易道正不倾　又三日出为爽震庚受西方八日兑受丁丨丨平如防　物理论丨丨月从下侵　王褒咏月赠人诗丨丨如半璧初魄似蛾眉　唐太宗咏弓诗丨丨明月半激箭流星逺杜甫月诗万里瞿塘月春来六丨丨　元稹月诗丨丨何汲汲佳色转依依　又玉泉道中作微露丨丨月】
　　【暗闻初夜香　白居易客中月诗客从江南来来时月丨丨　苏轼诗叹息夜未央屋角月丨丨　又陶潜拟古诗丨丨惊别鹤下操孤鸾梅尧臣诗丨丨急逼下清】
　　上差【宋史律厯志冬至后丨丨夏至后下差二千一百三十分】
　　上昼【月令通考上已即初三日聼蛙声占水旱谚云丨丨叫上鄕熟下昼叫下鄕熟终日叫上下齐熟】上寅【云笈七籖轩辕本纪黄帝于是祭天圆丘将求至道即师事九元子以地皇元年正月丨丨日斋于首山】
　　上除【左思齐都赋太阳季月丨丨之辰无大无小祓于水阳】
　　上正【田家五行丨丨三节初三日也意谓尊岁首故称为上】
　　上辰【宋书礼志见上已下　西京杂记贾佩兰云在宫时正月丨丨出池边盥濯　庾信昭夏歌日至大礼丰牺丨丨牲牢修牧茧栗毛纯】
　　上已【周礼女巫祓除注歳时祓除如今三月丨丨如水上之类　后汉书礼仪志是月丨丨官民皆絜于东流水上曰洗濯祓除去宿垢为大絜　魏志袁绍传三月丨丨大防賔从于薄洛津　晋书王戎传朝贤尝丨丨禊洛或问王济曰昨游有何言谈济曰张华善说史汉裴頠论前言徃行衮衮可聼王戎谈子房季札之间超然元着　宋书礼志旧说后汉有郭虞者有三女以三月上辰产二女丨丨产一女二日之中而三女并亡俗以为大忌至此月此日不敢止家皆于东流水上为祈禳自洁濯谓之禊祠分流行觞遂成曲水　魏书赵逸传神防三年三月丨丨帝幸白虎殿命百寮赋诗逸制诗序时称为善　唐书李泌传帝以前世丨丨九日皆大宴集而寒食多与丨丨同时欲以三月名节自我为古若何而可泌请废正月晦以二月朔为中和节乃着令与丨丨九日为三令节　又裴度传丨丨宴羣臣曲江度不赴帝赐诗曰注想待元老识君恨不早我家柱石衰忧来学丘祷　宋史乐志见上元下　韩诗章句郑国之俗三月丨丨之溱洧两水之上招魂续魄秉兰草拂不祥此则其来正久非起郭虞之遗风今世之度水也　歳华纪丽三月桃花水丨丨竹叶杯　顔延之三月三日曲水诗序献洛饮之礼具丨丨之仪武平一景龙馆记四月丨丨日上幸司农少卿王光辅庄驾还朝后中书侍郎南阳岑羲设茗饮葡萄浆与学士等讨论经史　萧子范家园三日赋春日暮止田家丨丨　刘孝绰三日侍安成王曲水宴诗余辰属丨丨清祓追前谚　江总三日侍宴宣游堂曲水诗丨丨娱春禊芳辰喜月离　陈后主春色禊辰诗是时乃季月兹日韵丨丨　王勃丨丨浮江宴诗丨丨年光促中川兴绪遥　王维寒食城东即事诗少年分日作遨游不用清明兼丨丨　孟浩然丨丨洛中寄王迥诗卜洛成周地浮杯丨丨筵　又丨丨日涧南园期王山人陈七诸公不至诗丨丨期三月浮杯兴十旬　崔防三月五日陪裴大夫泛长沙东湖诗丨丨余风景芳辰集逺坰陈希烈和圣制三月三日诗丨丨迂龙驾中流泛羽觞　白居易春深诗何处春深好春深丨丨家　元稹三泉驿诗三泉驿内逢丨丨新叶趋尘花落地　李徳裕丨丨忆江南禊事诗见西绕下　范成大晩春田园杂兴湔裙水满緑苹洲丨丨防寒懒出游】上酉【潘尼皇太子社诗孟月渉初旬吉日惟丨丨】
　　上甲【谷梁传卜之不吉则如之何不免安置之系而待六月丨丨始庀牲然后左右之　又以六月丨丨始庀牲十一月十二月虽有变不道也　史记天官书正月丨丨风从东方宜蚕风从西方若旦黄云恶　又晋书周访传访察孝亷除郎中丨丨令皆不之官　又金史选举志女直进士大定十三年皆除教授二十二年丨丨第二第三人初除上簿中甲则除中簿下甲则除下簿　又大定二十三年格进士丨丨初録事防判二下令三中令中甲初中簿二上簿三下令下甲初下簿二中簿三下令试中防者丨丨初録事防判二中令三上令中甲初上簿二下令三中令下甲初中簿二録事防判三中令　又贞祐三年状元授奉直大夫丨丨儒林郎中甲以下授徴仕郎　又见中甲下　闻见録张齐贤赴廷试帝欲其居丨丨有司置于丙科帝不悦有防一榜尽除京官通判】
　　上丙【元史世祖纪敕春秋二仲月丨丨祀尧帝祠】
　　上丁【齐书礼志后汉永平以来明堂兆于国南而郊以丨丨故供修三祀得并在初月虽郊有常日明堂犹无定辰　唐书刘禹锡传凡学官春秋释奠于先师斯止辟雍頖宫非及天下今州县咸以春秋丨丨有事孔子庙其礼不应古甚非孔子意　金史礼志大定十四年国子监言嵗春秋仲月丨丨日释奠于文宣王元史祭祀志是歳命祀先农如社稷礼乐用登歌日用仲春丨丨后或用上辛或甲日　李程太常释奠观古乐赋仲秋丨丨兮奠我素王　陶安孔庙赋享以丨丨衣冠肃防　又齐书桞世隆传蹙廹羣蛮搔扰山谷扬声讨伐尽户丨丨蚁聚郭邑伺国衰盛从来积年求不解甲】
　　上戊【唐书礼乐志仲春仲秋丨丨祭于太社　宋史礼志春秋二仲上丁释奠文宣王丨丨释奠武成王又乐志日惟丨丨神顾精纯　隋唐嘉话十九年夏诏京师置太公庙于孔子庙之西以秋春仲月丨丨日】
　　【致祭汉留侯张良配享置令丞録事各一员】
　　上辛【左传秋七月丨丨大雩季辛又雩　谷梁传我以十二月下辛卜正月丨丨如不从则以正月下辛卜二月丨丨如不从则以二月下辛卜三月丨丨如不从则不郊矣注郊必用丨丨者取其新絜莫先也　公羊辛丑用郊传用者何用者不宜用也九月非所用郊也然则郊曷用郊用正月丨丨注鲁郊传卜春三月言正月者因见百王正所当用也三王之郊一用夏正言正月者春秋之制也正月者岁首丨丨尤始新皆取其首先之意日者明用辛例不郊则不日　史记乐书汉家常以正月丨丨祀太乙甘泉以昏时夜祠到明而终常有流星经于祠坛上　宋书礼志晋不改正朔行夏之时故因以首歳不以冬日皆用丨丨近代成典也又孟春之月择丨丨后吉亥日御乗耕根三盖车驾苍驷青旂着通天冠青帻朝服青衮带佩苍玉　齐书礼志兼太常丞蔡仲熊议郑志云正月丨丨祀后稷于南郊还于明堂以文王配故宋氏创立明堂郊还即祭是用郑志之说也　南史王俭传有司奏定郊殷之礼俭以为宜以今年十月殷祭宗庙自此以后五年再殷祭二年正月丨丨有事南郊即以其日还祭明堂又用次辛飨祀北郊而并无配从之　唐书尹知章传天子以正月丨丨总受十二月政于南郊还藏于祖庙月取一政班之明堂　韦縜读春令赋祀为国本燔柴期用乎丨丨食惟政先祈谷必当于太簇　韩愈元和圣徳诗乃以丨丨于郊用牡】
　　上地【周礼小司徒乃均土地以稽其人民而周知其数丨丨家七人可任也者家三人中地家六人可任也者二家五人下地家五人可任也者家二人　又遂人见中地下　又大司马凡令赋以地与民制之丨丨食者参之二其民可用者家三人中地食者半其民可用者二家五人下地食者参之一其民可用者家二人史记秦始皇纪十八年大兴兵攻赵王翦将丨丨下井陉端和将河内羌瘣伐赵注正义曰上都上县今绥】
　　【州等是也　又张仪传凡天下强国非秦而楚非楚而秦两国交争其势不两立夫王不与秦秦下甲据宜阳韩之丨丨不通下河东取成臯韩必入臣梁则从风而动秦攻楚之西韩梁攻其北社稷安得毋危　管子丨丨方八十里万室之国一千室之都四中地方百里万室之国一千室之都四下地方百二十里万室之国一千室之都四以丨丨方八十里与下地方百二十里通于中地方百里　吕览牛缺居丨丨大儒也下之邯郸遇盗于耦沙之中盗求其槖中之载则与之求其车马则与之求其衣被则与之牛缺出而去盗相谓曰此天下之显人也今辱之如此此必愬我于万乗之主万乗之主必以国诛我我必不生不若相与诛而杀之以灭其迹于是相与趋而行三十里及而杀之此以知故也】
　　上田【公羊初税畞注司空谨别田之髙下善恶分为三品丨丨一歳一垦中田二歳一垦下田三嵗一垦肥饶不得独乐墝埆不得独苦故三年一换主易居财均力平兵车素定是谓均民力彊国家　汉书食货志民受田丨丨夫百畮中田夫二百畮下田夫三百畮歳耕种者为不易丨丨休一歳者为一易中田休二歳者为再易下田三歳更耕之自爰其处　唐书让皇帝宪传立楚王为皇太子以宪为雍州牧扬州大都督太子太师实封至二千戸赐甲第物段五千良马二十奴婢十房丨丨三十顷　又王缙传凡京畿丨丨美产多归浮屠　宋史食货志见中田下　又绍兴二年十月募佃江东西闲田三等定租丨丨亩输米一斗五升中田一斗下田七升　元史耶律楚材传地税中田每亩二升又半丨丨三升下田二升水田每亩五升　吕览丨丨弃亩下田弃甽　李白安陆白兆山桃花岩寄刘侍御绾诗入逺构石室选幽开丨丨　独孤及送何员外使湖南诗丨丨无晚熟逸翮果先飞　又金丹诸眞元奥脑为丨丨】
　　上壤【晋书赫连勃勃载记勃勃以宫殿大成刻石都南曰土苞丨丨地跨胜形】
　　上腴【唐书太平公主传主侍武后久善防人主微指先事逢合无不中田园徧近甸皆丨丨吴蜀岭峤市作噐用州县防送道相望也　又韦嗣立传时崇饰观寺用度百出又恩幸食邑者众封戸凡五十四州皆据天下丨丨一封分食数州随土所宜牟取利入　班固西都赋华实之毛则九州之丨丨焉　潘岳莲花赋荫兰池之丰沼育沃野之丨丨　崔伯易感山赋国家近边虽丨丨之地久禁而不耕　鲍照从过旧宫诗岂伊爱丰鄗天险兼丨丨　卢纶送信州姚使君诗楚国丨丨收赋重汉家良牧得人难　温庭筠病中书懐诗筑室连中野诛茅接丨丨】
　　上畤【史记封禅书秦灵公作吴阳丨丨祭黄帝作下畤祭炎帝】
　　上野【东观汉记周泽字穉都少修高节隠居丨丨不汲汲于时俗】
　　上山【宋史宇文之邵传为文州曲水令转运以缣髙其价使县鬻于民之邵言县下江丨丨地狭人贫耕者亡防方歳俭饥羌夷数入寇不可复困之以求利】
　　上岭【水经注博水又东北徐水注之水西出广昌县东南大岭下世谓之广昌岭岭髙四十余里二十里中委折五回方得达其丨丨故岭有五回之名下望层山盛若蚁蛭实兼孤山之称亦峻崠也】
　　上峰【沈约霜来悲落桐诗丨丨百丈絶下趾万寻悬】
　　上阜【刘潜谢赐牛啓丨丨輙驾下泽是驱】
　　上崖【程俱太湖防檄西原道即事诗丨丨下谷鸟道中前屩后巾鱼贯从】
　　上峡【水经注平山水南流歴鼓钟丨丨悬洪五丈飞流注壑　孟郊巫山髙曲巴山丨丨重复重阳台碧峭十二峰　陆游沧滩诗故鄕回首已千山丨丨初惊第一滩】
　　上岩【砚谱丨丨三穴上曰土地岩两穴通中曰梅树岩亦两穴通石眼黄赤梅岩防黄赤带灰苍眼黄緑米史丨丨在山上石性干紫色深理粗硬眼黄差不圆而淡青岩深处间有润者终不能如下岩　明一统】
　　【志丨丨在睂州青神县东北五里上有垂拱寺相传岩下甞有龙聼僧讲经　郑遨山居诗荷竿寻水钓背丨丨棊】
　　上砆【明一统志丨丨山在抚州府乐安县东北十五里山石圆白色如碔砆】
　　上殿【明一统志丨丨在汾州府孝义县西一百六十里】
　　上申【山海经西山经又北百二十里曰丨丨之山上无草木而多硌石下多榛楛　水经注汤水出丨丨之山东流注于河　又白居易郡斋暇日酬陈郎中诗丨丨心欵曲下叙时轗轲】
　　上汉【无名氏庆云捧日赋晓望东方升耀耀之丽景晴分丨丨覩郁郁之祥云　羊士谔梁国惠康公主挽歌玉殿中参罢云軿丨丨遥】
　　上池【史记扁鹊传少时为人舍长舍客长桑君过扁鹊独竒之常谨遇之长桑君亦知扁鹊非常人也出入十余年乃呼扁鹊私坐间与语曰我有禁方年老欲传与公公毋泄扁鹊曰敬诺乃出其懐中药予扁鹊饮是以丨丨之水三十日当知物矣注索隠曰案旧说云丨丨水谓水未至地盖承取露及竹木上水取之以和药服之三十日当见鬼物也　袁桷桐柏观赋丨丨饮之以洞视金膏服之而防搜　徐献忠品惠泉赋品丨丨之独重追菊水于頽龄】
　　上水【子华子丨丨而下火二气升降以相济中和之实也　又上声易井彖传防乎水而丨丨　唐书礼乐志致齐之日质明诸卫勒所部屯门列仗昼漏丨丨一刻侍中版奏请中严诸卫之属各督其队入陈于殿廷】
　　上川【明一统志丨丨山在广州府新防县西南一百四十里海中丨丨石山而下川土山二山皆产香蜡竹藤之属而丨丨为优居民以贾海为业洪武中迁之今为荒壤】
　　上湘【法苑珠林幽明録曰余杭县南有丨丨】
　　上河【汉书冯参传阳朔中中山王来朝参擢为丨丨农都尉注师古曰丨丨在西河富平于此为农都尉后汉书安帝纪元初四年十二月甲子任尚及骑都尉马贤与先零羌战于富平丨丨大破之防人羌率众】
　　【降　宋史河渠志今春阙雨丨丨干浅堰身塌损以致咸潮透入丨丨使农民不敢车注漑田　水经河水又迳典农城东注世谓之胡城又北迳丨丨城东世谓之汉城薛瓒曰丨丨在西河富平县即此也冯参为丨丨典农都尉所治也　又注河侧有两山相对水出其间即丨丨峡世谓之青山河水歴峡北注枝分东出　詹景凤东图元览清明丨丨图本宋院人张择端画严氏图书尽入大内朱箑庵意欲尽得之当事者遂奏请发朱氏着令上价临发有小内臣知丨丨图价重遂啓箱窃此卷适当事者至内臣亟以藏御沟石罅中是日忽大雨骤长没罅二日夜不歇雨水消从罅中索所藏卷则已糜烂不可复理矣】
　　上湖【宋书五行志庾义在吴郡吴中童謡曰宁食下湖荇不食丨丨莼庾吴没命丧复杀王领军无防而庾义王洽相继亡　唐书地理志见北湖下　元史河渠志都事王徴事等于泰定元年正月至鎭江丹阳县洎各监工官沿湖相视丨丨沙冈黄土下湖茭根丛杂泥亦坚硬不可防取　越絶书毗陵丨丨中有延陵季子冢去县七十里丨丨通上洲　搜神记无锡有丨丨陂　明一统志丨丨在苏州府吴江县南九里上承运河之水下流入新湖宋杨万里尝过此有诗　又丨丨在金华府夏山絶顶冬夏不涸久旱祷之必应　刘长卿有丨丨田馆南楼忆朱晏诗　熊孺登经古墓诗那将逝者比流水流水东流逢丨丨】
　　上渠【明一统志丨丨在汝宁府遂平县西南三十五里】
　　上潢【明一统志丨丨水在衡州府源出嵝岣峰屈曲流六十里可胜小舟】
　　上若【吴录长城若下酒有若溪南曰丨丨北曰下若若并有邨邨人取若下水以酿酒醇美胜云阳　又箬同吴兴记长兴县有箬溪生箭箬南岸曰丨丨北岸曰下箬土人取下箬水酿酒味极醇美】
　　上江【北史崔仲方传若贼必以上流有军令精兵赴援者下流诸将即须择便横度如拥众自卫丨丨水军皷行以前虽恃九江五湖之险非徳无以为固徒有三吴百越之兵无恩不能自立　隋书河间王子庆传江都荒湎流宕忘归内外崩离人神怨愤丨丨米船皆被抄截士卒饥馁半菽不充事切析骸义均煮弩宋史徐传宋师围金陵煜遣求缓兵时煜将朱令赟将兵十余万自丨丨来援煜以旣行欲止令赟勿令东下曰此行未保必能济艰江南所恃者援兵尔奈何止之　元史食货志本司行盐之地江淛江西河南湖广所辖路分丨丨下流盐法通行至大间煎添正额余盐三十万引通九十五万七十五引客商运至扬州东关俱于城河内停泊聼通放不下三十四万余引积叠数多不能以时发放　刘长卿送卢员外之饶州诗天书万里至旌斾丨丨飞】
　　上溪【明一统志丨丨在兴化府城东南七十里海中与琉球相望出黒白石可为碁子上有天妃庙】上洲【越絶书见上湖下】
　　上浦【明一统志丨丨馆在温州府城东七十里孟浩然于此逢张子容】
　　上愼【水经注汝水又东与清陂合水上承愼水于愼阳县之丨丨陂】
　　上新【明一统志丨丨河在江宁府江东门外稍南五里通大江江中舟船皆尽泊此以避其风浪】上潮【枚乘七发似神而非者三疾雷闻百里江水逆流海水丨丨山出内云日夜不止衍溢漂疾波涌而涛起　鲍照游思赋云径兮海冲丨丨兮送风　徐陵秋日别庾正员诗朔气凌踈木江风送丨丨　钱起送昆山孙少府诗逺帆背归鸟孤舟扺丨丨】
　　上淦【汉书严助传前时南海王反陛下先臣使将军闲忌将兵击之以其军降处之丨丨后复反防天暑多雨楼船卒水居击櫂未战而疾死者过半亲老涕泣孤子謕号破家散业迎尸千里之外裹骸骨而归悲哀之气数年不息长老至今防为记曽未入其地而祸已至此矣】
　　上涛【水经注汉水东歴丨丨而迳于龙下盖伏石惊湍流屯激怒故有上下二涛之名】
　　上洄【水经沔水又东南迳蔡洲注洲大岸西有洄湖亭水数十畆长数里广减百歩水色常渌杨仪居丨丨杨颙居下洄与蔡洲相对在岘山南广昌里皮日休鱼庵诗丨丨有杨颙须留徃来路】
　　上源【唐书李克用传克用追北曹州还过汴朱全忠邀之克用留兵于郊入舍丨丨馆夜帐饮全忠自佐饔进赀寳握手谆劳　宋史河渠志御河丨丨止是百门泉水其势壮猛至卫州以下可胜三四百斛之舟四时行运未甞阻滞　又熈宁八年又遣琰同陈祐甫因汴河置渗水塘又自孙贾斗门置虚堤八渗水入西贾陂由减水河注雾泽陂皆为河之丨丨　元史河渠志文宗天歴三年三月中书省臣言世祖时开通惠河安置闸座全借丨丨白浮邨一畆等泉之水以通漕运今各枝及诸寺观权势私决隄堰浇灌稻田水碾园圃致河浅妨漕事乞禁之　前秦録初坚以关中水旱不时议依郑白故事发王侯以下及豪望富室童仆三万人开泾水丨丨凿山起隄通渠引凟以漑冈卤之田及是而成民頼其利　水经注山海经曰悬壅之山晋水出焉今在县之西河昔智伯之遏晋以水灌晋阳其川丨丨后人踵其遗迹蓄以为沼　又俗谚云髙梁无丨丨清源无下尾盖以髙梁微涓浅薄裁足津通凭藉涓流方成川甽清泉至潞所在分流更为防津散漫难寻故也　又时水西通济其丨丨出盘阳北至髙苑　述异记吴故宫香水溪俗云西施浴处人呼为脂粉塘吴王宫人濯妆于此溪丨丨至今犹香　张仲素公仪休焚机赋息邪赢于高位登细流于丨丨　严经云门寺诗絶壑开三界耶溪极丨丨】
　　上泄【水经注江水又东迳诸曁县与泄溪合溪广数丈中道有两髙山夹溪造云壁立凡有三泄泄悬三十余丈广十丈中二泄不可得志登山逺望乃得见之下泄悬百余丈水势髙激声震水外丨丨悬二百余丈望若云垂】
　　上流【左传吴伐楚阳匄为令尹卜战不吉司马曰我得丨丨何故不吉　魏志济传黄初三年与大司马曹仁征吴济别袭羡溪仁欲攻濡须洲中济曰贼据西岸列船丨丨而兵入洲中是为自内地狱死亡之道也仁不从果败　晋书明帝纪属王敦挟震主之威将移神噐帝﨑岖遵飬以弱制强潜谋独断廓清大祲改授荆湘等四州以分丨丨之势拨乱反正强本弱枝虽享国日浅而规模逺矣　又羊祜传祐以伐吴必借丨丨之势又时吴有童謡曰阿童复阿童衔刀浮渡江不畏岸上兽但畏水中龙祜闻之曰此必水军有功但当思应其名者耳防益州刺史王濬徴为大司农祜知其可任濬又小字阿童因表留濬监益州诸军事加龙骧将军密令修舟檝为顺流之计　宋书王鎭恶传荆南遘衅势据丨丨难兴彊蕃忧兼内侮鎭恶轻舟先迈神兵电临旰食之虞一朝雾散　又孟懐玉传迁江州刺史寻督江州豫州之西阳新蔡汝南颍川司州之松滋六郡诸军事南中郎将刺史如故时荆州刺史司马休之居丨丨有异志故授懐玉此任以防之　齐书髙帝纪昔丨丨谋逆皆因淹缓至于覆败休范必逺惩前失轻兵急下乗我无备今应变之术不宜念逺若偏师失律则大阻众心　又豫章王嶷传丨丨平复世祖自寻阳还嶷出为使持节都督江州豫州之新蔡晋熙二郡军事　陈书周文育传文育分遣老小乗故船舫沿流俱下烧豫章郡所立栅伪退孝顷望之大喜因不设备文育由间道兼行信宿达芊韶芊韶丨丨则欧阳頠萧勃下流则傅泰余孝顷文育据其中间筑城飨士贼徒大骇　南史谢晦等传论身处丨丨兵权总已　魏书韦珍传与尚书卢渊征赭阳为萧鸾将垣歴生蔡道贵所败免归鄕里临别谓渊曰主上圣明志吞吴防用兵机要在于丨丨若有事荆楚恐老夫复不得停耳又卢渊传魏旣并蜀迄于晋世吴介有江水居其丨丨大小势殊徳政理絶然犹君臣协谋垂数十载逮孙皓暴戾上下防爽水陆俱进一举始克　又刘裕传裕旣权重便懐异志以荆州刺史刘毅颇有勇略又据丨丨之所心畏恶之遂自讨毅　五代史王珂传是时晋已城徳胜瓒自黎阳渡河攻澶州不克退屯杨邨扼河丨丨与晋人相持经年大小百余战瓒卒无功　宋史欧阳修传河水重浊理无不淤下流旣淤丨丨必决以近事騐之决河非不能力塞故道非不能力复但势不能久耳　又李纲传荆湖国之丨丨其地数千里诸葛亮谓之用武之国今朝廷保有东南控驭西北如鼎澧岳鄂若荆南一帯皆当屯宿重兵倚为形势使四川之号令可通而襄汉之声援可接　元史世祖纪阿尔哈雅言荆襄自古用武之地汉水丨丨已为我有顺流长驱宋必可平　明一统志吉安府形胜据江丨丨　又建宁府形胜居闽岭丨丨　摅浩然遗栾浑之诗序栾先生者名清字浑之好道术与东海徐戡为方外之友同游江南泊舟于渚雨霁防风闻丨丨有清啸之声乃相与丨丨望之见二人共乗一舟不刺不掉顺风沿流栾移舟迎之见二客舟中有笔砚莲叶及酒噐二莲叶上各有文字因并舟问之二客不对栾先生坚诘之笑持莲叶以遗焉曰熟读此明日便当知我无烦问也　张说喜度岭诗岭路分中夏川源得丨丨　储光羲渔父词泽鱼好鸣水溪鱼好丨丨渔梁不得意下渚潜垂钓司空图戊午三月晦诗牛夸棋品无勍敌谢占诗家作丨丨　孟浩然送张祥之房陵诗日夕弄清浅林湍】
　　【逆丨丨　苏轼泛颍诗丨丨直而清下流曲而漪】
　　上岸【魏书崔浩传见西路下】
　　上塘【宋史河渠志淳熙十一年冬臣僚言运河之濬自北关至秀州杉青各有牐自可潴水惟沿河丨丨有小堰数处积久低防无以防遏水势当以时加修治】
　　上牐【元史河渠志其坝牐之名曰广源牐西城牐二丨丨在和义门外西北一里下牐在和义水门西三歩海子牐在都城内文明牐二丨丨在丽正门外水门东南下牐在文明门西南一里魏村牐二丨丨在文明门东南一里下牐西至丨丨一里籍东牐二在都城东南王家庄郊亭牐二在都城东南二十五里银王庄通州牐二丨丨在通州西门外下牐在通州南门外杨尹牐二在都城东南三十里朝宗牐二丨丨在万亿牐南百歩下牐去丨丨百歩　宋褧诗笭箵舟航浮丨丨笙歌池馆接西津　张翥北风行丨丨下牐应蹙凌篙师指直失増减】
　　上桥【明一统志丨丨在永宁宣抚司城内东南隅】
　　上鎭【旧唐书职官志凡天下丨丨二十中鎭九十下镇一百三十五　金史仪卫志诸节鎭诸部族节度同公使丨丨七十人中镇六十五人下镇六十人】
　　上驿【北史周太祖纪齐神武旣除尒朱氏遂专朝政帝请徃观之至并州神武以帝非常人曰此小儿眼目异将留之帝诡陈忠款具托左右苦求复命倍道而行行一日而神武乃悔发丨丨千里追帝至关不及而反　又水经注汇水出桂阳西北丨丨山】
　　上关【唐六典司门郎中凡关二十有六为上中下之差丨丨六中关一十三下关七以限中外隔华夷设险作固闲邪止暴　又宋书礼志皇宋受终每因晋旧制律令条章同规在昔若事有宜必合惩改则当丨丨诏书下由朝议县诸日月垂则后昆岂得因外府之乖谬以为盛宋之兴典】
　　上甸【明一统志丨丨关在永昌军民府永平县北二十里】
　　上平【明一统志丨丨关在平阳府石楼县西北九十里黄河岸已上三关俱设廵检司】
　　上郭【水经注绥水又东南流迳丨丨亭南东南注洧】
　　上郊【鲍照侍宴覆舟山诗息雨清丨丨开云照中县　又史记武帝纪见西河下】
　　上道【隋书礼仪志自开皇以来日近北极行于丨丨晷度延长天啓太平兽见一角改元仁寿　严维酬谢侍御喜王宇及第见贺不遇诗栁映三桥发花连丨丨明　羊士谔池上搆小山咏懐诗牛渚中流月兰亭丨丨春　又云笈七签三皇天文或云洞神或云洞仙或云太上玉防此三洞经符丨丨之纲纪太虚之元宗上眞之首经矣　又眞人许翽字道翔居雷平山下师杨君传三天正法曲素凤文后定録眞人授其丨丨又晋武皇帝时任城魏华存字贤安东华小童指招而告之曰子少好道至诚宻感自当为紫虚之宫上眞司命勤精弥纶太极所旍又加名岳之封位均诸侯然不受闻丨丨内法晨景玉经者仙道众妙无縁得成也子其勉哉】
　　上路【汉书枚乗傅游曲台临丨丨不如朝夕之池　元史世祖纪陞江陵为丨丨　又己酉云南行省以所定路府州县来上丨丨二下路十一下州四十九中县一下县五十　又百官志诸路总管府至元初置二十二年定十万户之上者为丨丨十万戸之下者为下路当冲要者虽不及十万户亦为丨丨　又选举志见下路下　王勃滕王阁序俨骖騑于丨丨访风景于崇阿　李商隠啓少窥丨丨试睨重霄　张率相逢行青楼出丨丨渐台临曲池　陆瑜东飞伯劳歌谁家玉顔窥丨丨粉色衣香杂风度　又陇头水诗前旌去不见丨丨杳无期　陈子昂晦日宴髙氏林亭诗寻春游丨丨追宴入山家　髙球晦日宴髙氏林亭诗连镳寻丨丨乗兴入山家　沈佺期扈从出长安应制诗薄霜沾丨丨残雪绕离宫　王维和圣制十五夜然灯继以酺宴应制诗丨丨笙歌满春城刻漏长　张南史早春书事奉寄中书李舍人诗风尘游丨丨简册委空庐　韩翃送戴廸赴凤翔幕府诗丨丨金覉出中人玉筯齐卢纶送黎兵曹徃陜府结亲诗郎马两如龙春朝丨丨逢　司马逸客雅琴篇窈窕楼台临丨丨妖娆歌舞出平阳　杨巨源酬端公春雪见寄诗闲飘丨丨呈丰歳狂舞中庭学醉春　项斯春日题李中丞樊川别墅诗丨丨移时立中轩隔宿来】
　　上境【云笈七签修学之人始入仙阶登无累境故初境名洞神神寳其次智渐精胜旣进中境故中教名洞元灵寳旣登丨丨智用无故上教名洞眞天寳又三清丨丨妙化难思九色寳光不假日月无有昼夜亦无去来】
　　上界【宋史食货志见西务下　又元丰四年从都提举贾青请于新旧城外内置四抵当遣官掌之罢市易丨丨等处抵当以便民　云笈七签丨丨宫馆生于窈防皆有五色之气而结成　又妙响无住时昼夜常轮廻那是偶然事丨丨特使来　欧阳詹上方石像记鎭郡城之前阜压莲宫之丨丨　张说奉和同皇太子过慈恩寺应制诗丨丨幡花合中天伎乐来　张九龄祀紫盖山经玉泉寺诗丨丨投佛影中天扬梵音　李应立春望三素云诗氷容朝上界玉辇拥朝云　殷尧藩丨丨日观诸道士歩虚诗丨丨秋光净中元夜气清韩愈奉酬卢给事云夫曲江荷花行见寄并呈上钱七阁老张十八助敎诗丨丨眞人足官府岂如散仙鞭】
　　【笞鸾凤终日相追陪　刘禹锡麻姑山诗霜凝丨丨花开晚月冷中天果熟迟　王建上李益庶子诗紫烟楼阁碧纱亭丨丨诗仙独自行　贾岛题戴胜诗能传丨丨春消息若到蓬山莫敢归　薛逢定山寺诗遥闻丨丨翻经处片片香云出院来　刘沧雨后游南门寺诗郭南山寺雨初晴丨丨寻僧竹里行　方干送李员外诗政成何用满三年丨丨羣仙待谪仙　皎然题报恩寺惟照上人房诗丨丨雨色干凉宫日迟迟　苏轼卢敖洞诗丨丨足仙府飞升亦何益　元好问过寂通庵别陈文诗从教丨丨多官府且放闲身作地仙　马祖常次韵王参政寄上京胡安常诸公诗星近紫垣明丨丨日行黄道对天心　张翥吴江诗寒通丨丨咸池气黒入中流水伯都　陈樵玉雪亭诗落月回光窥丨丨娇花无信误东风　方夔木犀诗独依丨丨清虚府满贮青冥沆瀣秋　吴莱五泄山纪游诗见西江下　丁鹤年暮春诗杨花榆荚搅晴空丨丨春归下界同　张昱题吴防鸾写韵图诗如何一念人间事丨丨仙曹便得知】
　　上方【汉书董贤传诏将作大匠为贤起大第北阙下重殿洞门木土之功穷极技巧柱槛衣防绨锦下至贤家僮仆皆受上赐及武库禁兵丨丨珍寳其选物上第尽在董氏而乗舆所服廼其副也　元史裕噜特穆尔传所得丨丨赏赉悉辇归故郡以散亲旧　王翰飞燕篇安得丨丨断马劒斩取朱门公子头　虞集次韵陈溪山椶履传解舄还丨丨归山据枯槁　又汉书翼奉传丨丨之情乐也乐行奸邪辰未主之注孟康曰丨丨谓北与东也阳气所萌生故为上辰穷水也未穷木也翼氏风角曰木落归本水流归末故木利在亥水利在辰盛衰各得其所故乐也水穷则无隙不入木上出穷则旁行故为奸邪　又云笈七签丨丨九天之上清阳恢空之内无色无象无形无影空洞之铭元精青沌自然之国一名洞澳清衍之国以青气为世界　明一统志丨丨山在处州府松阳县西七里梁毛云龙链丹于此　喻坦之留别友人书斋诗卜邻期太华同上丨丨梯　曹唐小游仙诗九天天路入云长燕使何由到丨丨　苏轼留题延生观后山上小堂诗深谷野禽毛羽怪丨丨仙子鬓眉纤　赵秉文除夜诗荒郡人烟穷腊外丨丨楼阁晚云端　又杨尚书宫直雪作拟应制作诗某时在暇闻而和之诗应似丨丨观下界放教双眼一时明　又三学院对月诗为问丨丨银世界不如有此夜寒无　虞集朝回书事诗老人南极至王母丨丨回　又华严经华藏世界品于此世界种最丨丨有世界名梵音妙庄严佛号莲华开敷光明王　佛说佛名经丨丨世界光炎藏彼世界名净无垢普眼功徳光明云现见菩提树下坐　大灌顶神呪经愿生丨丨欲林刹者其佛号曰至诚精进菩萨无央数国土庄严愿生彼者随愿徃生　称扬诸佛功徳经丨丨有界名曰寳月其国有佛号金寳光明如来　癸辛杂识汴梁杂事光教寺在城东北角俗呼为丨丨寺琉璃塔十三层鐡普贤狮子像甚髙大　明一统志丨丨寺在开封府城内东北隅宋庆歴中建俗名鐡塔寺　又丨丨院在苏州府常熟县北十八里院有白龙泉　又丨丨井在江宁府溧水县西二十里丨丨寺中世传孙钟种处帝京景物略丨丨山大房诸山宿名也而丨丨山晚得名计里方五十庵寺一百二十入岩嵌石出壑鬭空者最药师殿华严龛珠子桥行行半里则丨丨寺矣寺不知当山外何方记入时上又上是丨丨也　俞安期衡岳赋龙横觉海鸡鸣丨丨　蔡希寂登福先寺丨丨然公禅室诗举目丨丨峻森森青翠攅　杜甫山寺诗丨丨重阁晚百里见秋毫　韦应物丨丨僧诗见月出东山丨丨髙处禅　刘长卿登思禅寺丨丨题修竹茂松诗丨丨幽且暮台殿隠蒙笼　又将赴岭外留题萧寺逺公院诗竹房遥闭丨丨幽苔径苍苍访昔游　郎士元题精舍寺诗月在丨丨诸品静僧持半偈万縁空又题云际寺丨丨诗下界水长急丨丨灯自明　刘得仁云门寺诗丨丨僧又起清磬出林初　温庭筠友】
　　【人盘石寺逢旧友诗楚寺丨丨宿满堂皆旧游　又月中宿云居寺丨丨诗众星中夜少圆月丨丨明　赵嘏浙东陪元相公游云门寺诗小槛宴花容客醉丨丨看竹与僧同　马戴题庐山寺诗见东谷下　段成式送僧诗想到头陀最丨丨桂隂犹认惠宗房　薛能云花寺寓居诗暂寄空门未是归丨丨林榭独儒衣　又题龙兴寺诗髙户列禅房松门到丨丨　齐已题南岳般若寺诗更有丨丨难上处紫苔红藓绕峥嵘　秦观赠金山寳觉大师诗青鞵蹋雨寻幽径朱火笼纱语丨丨元好问刘氏明逺庵诗落落云间晚照开丨丨别有妙高台　王恽游青莲寺诗丨丨曾阁倚晴烟回合诸峰耸碧莲　张翥越僧无涯号栖云诗丨丨何处但闻钟深防林扉翠防重　又送絶宗继讲师住大雄寺诗师行不废宗雷社防覔蓝舆到丨丨　贡奎寄报国寺防笑隠诗遥知风雨溪窗夜梦逐潮声到丨丨　黄溍余山诗后夜清风满遥念梦游空指丨丨灯　又上岩寺访一公诗丨丨灯火青林曲隠隠踈钟一再鸣　黄鎭成鼔山灵源洞诗屴崱峰头万丈梯丨丨高与白云齐　陈基游狼山寺诗下界人居龙伯国丨丨僧住梵王城　孙嗣烈丨丨山诗丨丨人径絶絶壁罅中跻又晋书周浚传随王浑伐吴攻破江西屯戍与孙皓中军大战斩伪丞相张悌等首级数千俘馘万计进军屯于横江时闻龙骧将军王濬旣破丨丨别驾何恽说浚宜速渡江直指建邺大军卒至夺其胆气可不战而擒又陈深送畊存大参使日本诗丨丨颛委任南国颂威名　又张华鹪鹩赋鹪螟巢于蚊睫大鹏弥乎天隅】
　　【将以丨丨不足而下比有余】
　　上春【周礼内宰丨丨诏王后师六宫之人而生穜稑之种而献之于王疏丨丨者亦谓正岁以其春事将兴故云丨丨也　又天府丨丨衅寳鎭及寳噐　又人丨丨衅祭祀先卜注丨丨者夏正建寅之月　又□人丨丨相□疏释曰丨丨谓建寅月岁之始除旧布新故更选择其蓍易去其旧者据此则蓍岁易也　宋书乐志维圣飨帝维孝飨亲皇乎备矣有事丨丨　又陶潜传农人告余以丨丨将有事于西畴或命巾车或棹扁舟旣窈窕以寻壑亦﨑岖而经丘　岁华纪丽开甲子于新歴发风光于丨丨　张衡西京赋鸟则鹔鷞鸹鸨鴐鵞鸿鶤丨丨来季秋就温　江淹别赋琴羽张兮箫鼓陈燕赵歌兮伤美人珠与玉兮艳暮秋罗与绮兮娇丨丨　又无锡舅相送衔涕别诗杯酒怜岁暮志气非丨丨　岑羲饯唐州髙使君诗见南塞下　李白中山孺子妾歌桃李出深井艳花惊丨丨】
  </div>
  <div class="pagination">
   <a href="御定骈字类编_page469.html">
    上一页
   </a>
   <span>
    ...
   </span>
   <a href="御定骈字类编_page465.html">
    465
   </a>
   <a href="御定骈字类编_page466.html">
    466
   </a>
   <a href="御定骈字类编_page467.html">
    467
   </a>
   <a href="御定骈字类编_page468.html">
    468
   </a>
   <a href="御定骈字类编_page469.html">
    469
   </a>
   <span class="current-page">
    470
   </span>
   <a href="御定骈字类编_page471.html">
    471
   </a>
   <a href="御定骈字类编_page472.html">
    472
   </a>
   <a href="御定骈字类编_page473.html">
    473
   </a>
   <a href="御定骈字类编_page474.html">
    474
   </a>
   <a href="御定骈字类编_page475.html">
    475
   </a>
   <span>
    ...
   </span>
   <a href="御定骈字类编_page471.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
