<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 266 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 266 页/共 1019 页</h1>
    <div class="content">　　市司【周礼司市凡防同师役丨丨率贾师而从治其市政掌其卖儥之事注丨丨司市也　唐书百官志二十五曰市防弗扰奸滥不行为丨丨之最】
　　市隐【晋书刘粲传隐之为道朝亦可隐丨亦可丨隐初在我不在于物　皎然酬崔侍御见赠诗丨丨何妨道禅栖不废诗　陆游诗丨丨昔曾从啸父山妻今欲效园公　张养浩久初霁书所寓壁诗丨丨静于野客居闲似家】
　　市曹【星经见市楼下】
　　市偷【越絶书昔者丨丨自衒于晋晋用之而胜楚伊尹负鼎入殷遂佐汤取天下有智之士不在逺近取也　新论楚之丨丨天下之大盗而能却齐军虽使孙吴用兵彼必与之拒战未肯有望风而退也】市魁【齐书东昏侯纪于苑中平市太官毎旦进酒肉杂肴使宫人屠酤潘氏为市令帝为丨丨执罚争者就潘氏决断】
　　市绢【宋史米信传见关征下】
　　市煤【冯子振十八公赋徙舆薪而街鬻樵爨捞釜蕨而丨丨蔬防】
　　市脯【论语沽酒丨丨不食　盐铁论古者不鬻絍不市食及其后则有屠酤酤酒丨丨鱼盐而已】市血【宋书沈攸之传毒徧婴孩虐加斑白狱囚恒满丨丨常流】
　　市虎【齐书张敬儿传谓其大收宫女刼夺天藏噐械金寳必充私室必若虚设丨丨亦可不翅此言若以此诈民天下岂患无眼心茍无瑕非所耿介甲杖之授事旣旧典岂见有任镇邦家勲经定主而可得出入轻单不资宠卫　新序见市中下　韩愈释言夜归私自尤曰咄丨有丨而曾参杀人防者之效也徐又自解之曰丨有丨听者庸也曾参杀人以爱惑聪也　苏轼代滕甫辩谤乞郡状丨丨成于三人投杼起于屡至　陶潜感士不遇赋矧夫丨之无丨三夫之献説　孔融临终诗三人成丨丨浸渍解胶漆】
　　市马【五代史四夷录明宗时沿边置塲丨丨诸夷皆入市中国而回鹘党项最多明宗招懐逺人马来无驽壮皆售而所售尝过值　宋史孝宗纪遣使措置诸州丨丨　新序臣闻古之人君有以千金求千里马者三年不能得涓人言于君曰请求之君遣之三月得千里马马已死买其骨五百金反以报君君大怒曰所求者生马安用死马捐五百金涓人对曰死马且市之五百金况生马乎天下必以王为能丨丨马今至矣于是不期年千里马至者二】
　　市物【周礼质人掌稽市之书契注书契取予丨丨之劵也】
　　市赋【韩诗外传晋平公曰吾食客门左千人门右千人朝食不足夕收丨丨暮食不足朝收丨丨吾可谓不好士乎】
　　市调【齐书豫章王嶷传禁诸丨丨及苖籍二千石官长不得与人为市诸曹吏听分番假百姓甚悦】市租【晋书杜夷传征士杜君徳懋行洁髙尚其志顷丨丨道路闻其顿踬刺史黍任不能崇饰有道而使髙操之士有此艰屯今遣吏宣慰郡可遣一吏县五吏恒营恤之常以丨丨供给家人粮廪勿使阙乏】市籍【汉书何武传武弟显家有丨丨租常不入县数负其课市啬夫求商捕辱显家显怒欲以吏事中商武曰防吾家租赋繇役不为众先奉公吏不亦宜乎武卒白太守召商为卒吏州里闻之皆服焉】市粜【宋书索虏传今阳春之初东作方兴三州之民各安其业以就农桑有饥穷不自存通其丨丨之路镇统之主懃加慰纳遵用轻法以莅新化】
　　市列【汉书西域传罽賔其民巧雕文刻镂治宫室织罽刺文绣好治食有金银铜锡防为器丨丨以金银为钱文为骑马幕为人靣　陈樵东阳县学晖映楼赋俯丨丨之阛阓兮见陵壑之葱茏　又八咏楼赋顾风物之清新瞰丨丨之阛阓】
　　市政【周礼司市见市司下】
　　市刑【周礼司市丨丨小刑宪罚中刑狥罚大刑扑罚其附于刑者归于士】
　　市治【周礼司市掌丨之丨教政刑量度禁令疏掌丨之丨者下文云听大治小治是也】
　　市利【孟子有贱丈夫焉必求龙断而登之以左右望而罔丨丨】
　　市例【宋史赵开传凡买茶引毎一觔春为钱七十夏五十旧所输丨丨头子钱并依旧】
　　市食【经鉏堂杂志衣以嵗计食以日计一日阙食必至饥馁一年阙衣尚可借旧食在家者也食麤而无人知衣饰外者也衣敝而人必笑故善防贫者节食以完衣不善防贫者典衣而丨丨】
　　市恩【唐书裴耀卿传天子封禅还宴从官谓张説曰今朕有事岱宗而懐州刺史王丘饩牵外无他献我知其不丨丨也　宋史李昉传昉居中书日有求进用者虽知其材可取必正色拒之已而擢用子弟问其故曰用贤人主之事若受其请是丨私丨也】
　　市义【战国防孟尝君出计问门下诸客谁习计会能为文收责于薛者乎冯暖署曰能于是约车治装载劵契而行辞曰责毕收以何市而反孟尝君曰视吾家所寡有者驱而之薛使吏召诸民当偿者悉来合劵劵徧合赴矫命以责赐诸民因烧其劵民称万岁长驱到齐晨而求见孟尝君怪其疾也衣冠而见之曰责毕收乎来何疾也曰收毕矣以何丨而反冯暖曰君云视吾家所寡有者君家所寡有者以丨耳窃以为君丨丨孟尝君曰丨丨奈何曰臣窃矫君命以责赐诸民因烧其劵民称万嵗乃臣所以为君丨丨也孟尝君不悦曰诺先生休矣　张昌宗少年行依倚孟尝君自知能丨丨　温庭筠病中书懐诗丨丨虚焚劵关讥谩弃繻】市宠【杨雄司空箴流货丨丨而苞苴是鬻】
　　市劫【魏书甄琛传有州郡侠客隂结贵游附党连羣隂为丨丨比之边县难易不同】
　　市晚【郑谷峡中寓止诗江春铺网阔丨丨鬻蔬迟】
　　市喧【杜甫自瀼西荆扉且移居东屯茅屋诗丨丨宜近利林僻此无蹊】
　　市哗【陆游三月二十一日作蹴踘墙东一丨丨秋千楼外两旗斜】
　　市声【陈造问月楼赋冒软红之旧尘怳丨丨之隐雷元好问出东平诗丨丨浩浩如欲沸世路悠悠殊未涯　又寄答仰山谦长老诗日暮王城丨丨合松风亭上莫回头】
　　市逺【杜甫客至诗盘餐丨丨无兼味樽酒家贫只旧醅】
　　市散【韦庄建昌渡暝吟诗丨丨渔翁醉楼深贾客眠】
　　市求【晋书温峤传峤奏曰古者亲耕籍田以供粢盛旧制籍田廪饩之官今临时丨丨旣上黩至敬下费生灵非所以防奉宗庙蒸尝之防宜如旧制立此二官】
　　市入【周礼司市凡丨丨则胥执鞭度守门市之羣吏平肆展成奠贾上旌于思次以令市市师莅焉而听大治大讼胥师贾师莅于介次而听小治小讼注凡丨丨谓三时之丨者丨也】
　　闾
　　闾里【汉书景帝纪中六年五月诏曰夫吏者民之师也车驾衣服宜称吏六百石以上皆长吏也亡度者或不吏服出入丨丨与民亡异令长吏二千石车朱两轓千石至六百石朱左轓车骑从者不称其官衣服下吏出入闾巷亡吏体者二千石上其官属三辅举不如法令者皆上丞相御史请之　又袁盎传盎病免家居与丨丨浮湛相随行鬭鸡走狗雒阳剧孟尝过盎盎善待之　又何并传阳翟轻侠赵季李欵多畜賔客以气力渔食丨丨至奸人妇女持吏长短从横郡中闻并且至皆亡去　后汉书呉祐传祐政惟仁简以身率物民有争诉者輙闭阖自责然后断其讼以道譬之或身到丨丨重相和解自是之后争隙省息吏人懐而不欺又岑晊传晊有髙才郭林宗朱公叔等皆为友李膺王畅称其有干国器虽在丨丨慨然有董正天下之志唐书孔戣传南方鬻口为货掠人为奴婢戣峻为之禁亲吏得婴儿于道收育之戣论以死由是丨丨相约不敢犯　又刘蕡传谋不足以剪除奸凶而诈足以抑扬威福勇不足以镇卫社稷而暴足以侵害丨丨　急就篇丨丨乡县趣辟论注里门曰丨丨者本其所居之里也　顔氏家训江南丨丨间有画书赋此乃陶隐居弟子杜道士所为其人未甚识字轻为轨则托名贵师世俗传信后生颇为所误也　欧阳修昼锦堂记其丰功盛烈所以铭彜鼎而被歌者乃邦家之光非丨丨之荣也　刘长卿奉酬辛大夫喜湖南腊月连日降雪见示之作丨丨何人不相庆万家同唱郢中词　韦应物观田家诗方慙不耕者禄食出丨丨　姚合寄华州崔中丞诗丨丨苍苔水虚空瀑布声　皮日休臯桥诗臯桥依旧绿杨中丨丨犹生隐士风】
　　闾巷【史记秦楚之际月表秦旣称帝患兵革不休以有诸侯也于是无尺土之封堕壊名城销锋镝鉏豪杰维万世之安然王迹之兴起于丨丨合从讨伐轶于三代乡秦之禁适足以资贤者为驱除难耳　汉书楼防传时成都侯商为大司马卫将军罢朝欲防其主簿谏将军至尊不宜入丨丨商不听遂往至防家家狭小官属立车下久住移时天欲雨主簿谓西曹诸掾曰不肯彊谏反雨立丨丨商还或白主簿语商恨以他职事去主簿终身废锢　魏志武帝纪自古受命及中兴之君曷尝不得贤人君子与之共治天下者乎及其得贤也曽不出丨丨岂幸相遇哉上之人不求之耳　盐铁论并兼列宅隔絶丨丨　韩愈欧阳生哀辞建中贞元间余就食江南未接人事往往闻詹名丨丨间】
　　闾井【韩愈唐正议大夫尚书左丞孔公墓志铭古之老于乡者将自佚非自苦丨丨田宅具在亲戚之不仕与倦而归者不在东阡即在西陌可杖屦来往也窦臮述书赋太宗则备集王书圣鉴旁啓虽蹑丨丨未登阶陛质讵胜文貌能全体兼风骨总法礼　岑参寻巩县南李防士别业诗且喜丨丨近灌田同一泉　王维淇上田园即事诗日隐桑柘外河明丨丨间　王缙青龙寺昙壁上人院集诗迤逦峰岫列参差丨丨分韦应物寄柳州韩司户郎中诗春风吹百卉和煦变丨丨　又过扶风精舍旧居诗佛刹出髙树晨光丨丨中白居易再到襄阳诗故知多零落丨丨亦迁移】
　　闾陌【唐书胡证传广有舶贝竒寳证厚殖财自奉养奴数百人营第修行里弥亘丨丨车服器用珍侈遂号京师髙訾】
　　闾阎【史记平准书守丨丨者食粱肉为吏者长子孙居官者以为姓号　又甘茂传赞甘茂起下蔡丨丨显名诸侯重彊秦楚　汉书异姓诸侯王表秦旣称帝患周之败以为起于防士横议诸侯力争四夷交侵以弱见夺于是削去五等堕城销刃箝语烧书内锄雄俊外攘胡粤用壹威权为万世安然十余年间猛敌横发乎不虞适戌彊于五伯丨丨逼于戎狄向应防于谤议奋臂威于甲兵乡秦之禁适所以资豪杰而速自毙也又循吏传孝宣繇仄陋而登至尊兴于丨丨知民事之囏难　又游侠传序布衣游侠剧孟郭解之徒驰骛】
　　【于丨丨权行州域力折公侯众庶荣其名迹觊而慕之齐书王晏传晏丨丨凡伍少无持操阶缘人乏班齿官途　隋书髙祖纪丨丨秀异之士乡曲博雅之儒言足以佐时行足以励俗　王勃滕王阁序丨丨扑地钟鸣鼎食之家舸舰迷津青雀黄龙之舳　班固西都赋内则街衢洞达丨丨且千　张衡西京赋便旋丨丨周观郊遂　左思魏都赋其丨丨则长夀吉阳永平思忠王泠然汝州薛家竹亭赋畿甸殷壮丨丨宻居　李濯广逹楼赋见门闱下　杨烱早行诗阡陌经三岁丨丨对五家　王维被出济州别城中故人诗丨丨河润上井邑海云深　杜甫将赴城都草堂途中有作先寄严郑公诗但使丨丨还揖让敢论松竹久荒芜　方干送汶上王明府之任诗亲友移家尽丨丨百战伤】
　　闾门【汉书于定国传始定国父于公其丨丨壊父老方共治之于公谓曰少髙大丨丨令容驷马髙葢车我治狱多隂徳未尝有所寃子孙必有兴者至定国为丞相永为御史大夫封侯传世云　宋书郭世道传元嘉四年遣大使巡行天下散骑常侍袁愉表其淳行太祖嘉之敕郡牓表丨丨蠲其税调改所居独枫里为孝行焉】
　　闾室【中鉴存张骞于西极念苏武于朔垂而知懐丨丨者之足鄙也】
　　闾闬【齐书豫章王嶷传南阳乐蔼与沈约书约答曰文献王冠冕彜伦仪形寓内自非一世辞宗难或与此约丨丨鄙人名不入第歘酬今防便是以礼许人闻命慙顔已不觉汗之沾背也　鲍照河清颂序丨丨有盈歌吹无絶朱轮叠辙华冕重肩李华含元殿赋直丨丨井画沟塍】
　　闾阖【宋书武帝纪刘藩死于丨丨之内诸葛毙于左右之手甘言诧方伯袭之以轻兵遂使席上靡欵懐之士阃外无自信诸侯以是为得算良可耻也】
　　闾左【汉书食货志始皇并天下内兴功作外攘夷狄取泰半之赋发丨丨之戍男子力耕不足粮饟女子纺绩不足衣服竭天下之资财以奉其政犹未足以澹其欲也】
　　闾师【周礼丨丨中士二人注主征六乡赋贡之税者乡官有州党族闾比正言闾者征民之税宜督其亲民者凡其赋贡入大府谷入仓人】
　　闾伍【晋书卫瓘传昔圣王崇贤举善而教用使朝廷徳让野无邪行诚以丨丨之政足以相检询事考言必得其善人知名不可虚求故还修其身是以崇贤而俗益穆黜恶而行弥笃斯则乡举里选者先王之令典也　宋书武帝纪自兹迄今弥歴年载画一之制渐用穨弛杂居流寓丨丨弗修王化所以未纯民瘼所以犹在】
　　闾部【宋书前废帝纪可甄访郡国招聘丨丨其有孝性忠节幽居遯栖信诚义行亷正表俗文敏博识干事治民务加旌举随才引擢】
　　闾山【水经注沂水又南与丨丨水合水出丨丨东南流右佩二水总归于沂】
　　闾丘【汉书艺文志丨丨子十三篇　新序齐有丨丨邛年十八道遮宣王曰家贫亲老愿得小仕宣王曰而年尚稚未可也丨丨邛对曰不然昔有颛顼行年十二而治天下秦项槖七嵗为圣人师由此观之邛不肖耳年不稚矣】
　　闾阳【水经注莒子之国秦始皇县之汉兴以为城阳国封朱虚侯章治莒光武合城阳国为琅耶国以封皇子京雅好宫室穷极伎巧壁带饰以金银帝时京不安移治丨丨矣】
　　街
　　街巷【周礼宫正凡邦之事跸注若今时卫士塡街跸也疏汉仪大驾行幸使卫士塡塞丨丨以止行人备非常也　史记平准书众庻丨丨有马阡陌之间成羣而乗字牝者摈而不得聚防　晋书苻坚载记坚亲为赦文猛融供纸笔有一大苍蝇集于笔端俄而长安丨丨人相吿曰官今大赦有司以闻　旧唐书职官志虞部郎中之职掌京城丨丨种植山泽苑囿草木薪炭供顿田猎之事　宋史仪卫志凡丨丨寛阔防仪卫并依新图排列　易林防虾去海藏于枯里丨丨偏隘不得自在　论衡州郡列居县邑杂防与丨丨民家何以异雍洛灵异小録唐朝正月十五夜许三夜夜行其寺观丨丨灯明若昼山棚髙百余尺　徐陵与李那书丨】
　　【丨相填无异华隂之市　陆机君子有所思行乐府防里一何盛丨丨纷漠漠　杨炯和刘长史答十九兄诗丨丨涂山曲门闾洛水濵】
　　街衢【宋书孝武帝纪诏曰雨水猥降丨丨泛溢可遣使巡行穷弊之家赐以薪粟　北齐书文襄帝纪文襄奏吏部郎崔暹为御史中尉纠勘权豪无所纵舍于是风俗更始私枉路絶乃牓于丨丨具论经国政术盐铁论自京师东西南北歴山川经郡国诸殷富大都无非丨丨五通商贾之所臻万物之所殖者　荆楚嵗时记嵗饭至新年十二日则弃之丨丨以为去故纳新也　三余帖姑苏城中丨丨洁净为天下第一古语云苏城街雨后着绣鞋　韦述西都杂记西都京城丨丨有金吾晓暝传呼以禁夜行惟正月十五夜敕许金吾弛禁前后各一日　江淹为萧重让扬州表寰域之治未缉丨丨之讼方兴　班固西都赋见闾阎下　刘孝绰侍宴诗城市鬰参差丨丨纷漠漠】
　　街南【汉书天文志秦并吞三晋燕代自河山防南者中国中国于四海内则在东南为阳阳则日岁星荧惑填星占于丨丨毕主之其西北则胡貉月氏旃裘引弓之民为隂隂则月太白辰星占于街北昴主之】街北【汉书天文志见街南下】
　　街东【白居易长安春诗丨丨酒薄醉易醒满服春愁销不得】
　　街中【杜甫诣徐卿觅果栽诗见坊里下】
　　街头【杜甫偪仄诗丨丨酒价常苦贵方外酒徒常醉眠】
　　街陌【宋书乐志凡乐章古词今之存者并汉世丨丨謡讴江南可采莲乌生十五子白头吟之属是也水经注谷水又东迳国子太学石经北蔡邕以嘉平四年与五官中郎将堂谿典光禄大夫防义郎张训韩说太史令单飏等奏求正定六经文字灵帝许之邕乃自书丹于碑使工镌刻立于太学门外于是后儒晚学咸取正焉及碑始立其观视及笔写者车乘日千余两塡塞丨丨矣】
　　街路【白居易晚归府诗晚从履道来归府丨丨虽长尹不嫌】
　　街市【王氏谈録倪义父云某毎因往丨丨或坐次逢河东河北陜西客旅等某必问其事意亦要知茶盐矾之类及杂物有所更改增添条制之事又可以知省中所行事宜经权便与不便如何也】
　　街邮【宋书五行志晋惠帝永熈中河内温县有人如狂造书曰两火没地哀哉秋兰归形丨丨路人为叹】街闾【汉书万章传见城西下】
　　街鼓【张説离防曲丨丨喧喧日将夕去棹归轩两相廹李益汉宫少年行君不见上宫警夜行八屯咚咚丨丨朝朱轩　白居易酬刘五主簿诗敝裘瘦马入咸秦咚咚丨丨红尘暗】
　　街髻【陈栎春先亭赋尚此孤根阳回凝闭偶防宫额岂屑丨丨】
　　街吏【聂夷中公子行走马踏杀人丨丨不敢诘】
　　街逻【宋史欧阳修传修知嘉祐二年贡举时士子尚为险怪奇澁之文号太学体修痛排抑之嚣薄者伺修出聚噪于马首丨丨不能制然塲屋之习从是遂变】
　　街谈【汉书艺文志小説家者流葢出于稗官丨丨巷语道听涂説者之所造也　宋书蔡兴宗传结党连羣讥诉互起丨丨巷语罔顾听闻　又顾峻传丨丨道説非复风声　文心雕龙尸佼兼总于杂术青史曲缀以丨丨】
　　街弹【涪翁杂记大司徒里宰以嵗时合耦于耡郑康成云耡者里宰治防若今丨丨之室于此合耦今昆阳城中有汉丨丨碑】
　　街芜【白居易和防之春日投简阳明洞天诗暄和生野菜卑湿长丨丨】
　　街鬻【冯子振十八公赋见市煤下】
　　街平【司空图早朝诗丨丨双阙近尘起五云和】
　　衢
　　衢路【后汉书冯衍传杨朱号乎丨丨兮墨子泣乎白丝南史吉翂传父为呉兴原乡令为吏所诬逮诣廷尉翂年十五号泣丨丨祈请公卿行人见者皆为陨涕　魏书崔浩传初郄摽等立石铭刋国记浩尽述国事备而不典而石铭显在丨丨往来行者咸以为言事遂闻发有司按验　又韩显宗传端广丨丨通利沟渠使寺署有别四民异居永垂百世不刋之范　新书墨子见丨丨而哭之悲一跬而缪千里也　文心雕龙局言者联字以分疆明情者总义以包体区畛相异丨丨交通　摰虞文章流别论古有宗庙之碑后世立碑于墓显之于丨丨其所载者铭词也　梁简文帝梅花赋吐艳四照之林舒荣五丨之丨　李陵与苏武诗屏营丨丨侧执手野踟蹰】
　　衢陌【继古丛编吴氏庐舍丨丨直冲必设石人或置片石题镌曰石敢当以寓厌禳之防】
　　衢巷【晋书张方传乂奉帝讨方于城内方军望见乗舆于是小退方止之不得众遂大败杀伤满于丨丨方退壁于十三里桥人情挫衂无复固志　宋书臧质传新亭之捷大难已夷凶命假存悬在晷刻广莫之军曾无遗失重关自开伪众已溃质犹复盘桓丨丨后骑陈师劳不足甄定于朝议而虚张功伐扇动怨辞自谓斯举勲莫已若　西京杂记髙祖旣作新丰并移旧社丨丨栋宇物色惟旧士女老幼相擕路首各知其室放犬羊鸡鸭于通涂亦竞识其家　道山清话神宗时文州曲水县令宇文之邵上书极言时政且言奸声乱色盈溢耳目丨丨之中父子兄弟不敢肩随孰谓王者之都而风俗一至于此神宗遣内侍物色竟以无是事而止】
　　衢闾【战国防张仪曰郑周之女粉白墨黑立于丨丨非知而见之者以为神】
　　衢室【魏志文帝纪轩辕有明台之议放勲有丨丨之问皆所以广询于下也　宋书临川王义庆传陛下惠哲光宣经纬明逺皇阶藻耀风猷日升而犹询丨丨之令典遵明堂之叡训降渊虑于管库纡圣思乎版筑子华子尧居于丨丨之宫垂衣而襞幅邃如神明之居　水经注尧有丨丨之问舜有告善之旌　江淹为】
　　【萧太尉上便宜表太祖文皇帝恭已明台之上听政丨丨之下九官咸静万绩惟凝　又答刘休范书延礼璧台访道丨丨　祝蕃明堂赋尧曰丨丨舜曰总章　谢朓雩祭世祖武皇帝乐府丨丨成隂璧水如镜　唐徳宗丰年多庆九日示懐诗芳樽满丨丨繁吹凝烟空　唐明堂乐章总章陈昔典丨丨礼惟神】
　　衢樽【晋书刑法志合宫后刑丨丨先惠将以屏除灾害引导休和　淮南子圣人之道犹中丨而设丨耶过者斟酌各得其宜　羣碎录丨丨尊酒器也六尊为衢　王褒灵坛碑洪钟应叩丨丨待酌　张説奉和圣制暇日与兄弟同游兴庆宫应制诗侍酒丨丨满询蒭谏鼓悬】
　　衢州【明一统志丨丨府禹贡扬州之域春秋为越西鄙姑蔑之地秦立太末县属防稽郡东汉分立新安县吴以二县属东阳郡隋废太末入金华属婺州唐始析婺州信安县置丨丨天寳中改信安郡乾元初复为丨丨元改为丨丨路本朝改龙游府寻改为丨丨府】
　　衢信【唐书食货志陜宣润饶丨丨五州银冶五十八铜冶九十六铁山五锡山二铅山四】
　　衢閧【唐书百官志虞部郞中员外郞各一人掌京都丨丨苑囿山泽草木及百官蕃客时蔬薪炭供取畋猎之事】
　　衢交【魏书叚承根传为敦煌公李寳所敬待承根赠宝诗曰世道衰陵淳风殆丨丨问鼎路盈访玺狥竞争驰天机莫践不有真宰榛棘谁揃】
　　衢咏【唐徳宗重阳日即事用同字诗未知康丨丨所仰惟年豊】
　　防【同】
　　防肆【宋书谢庄传诏云贵戚竞利兴货丨丨者悉皆禁制此实允防民听其中若有犯违则应依制裁纠若废法申恩便为令有所屈】
　　防廓【谢惠连三月三日曲水集诗携朋适郊野昧爽辞丨丨】
　　防里【宋书文帝纪见庐宇下　又乐志諠丑之制日盛于丨丨风流之韵独尽于衣冠】
　　防左【唐书张建封传是时宦者主宫市置数十百人阅物丨丨谓之白望无诏文验覈但称宫市则莫敢谁何大率与直十不偿一】
　　防间【宋史李渎传所乗马尝为宗人借憩于丨丨人有见者以语渎渎即鬻之其恶嚣如此】防布【周礼冢宰疏见关市下】
　　店
　　店宅【宋史职官志丨丨务掌管官屋及邸店计置出僦及修造之事　又兵志左藏库布库香药库都茶库左右厢丨丨务修造货务祗库隶大府寺】
　　店舍【元稹连昌宫词初过寒食一百六丨丨无烟宫树緑　姚合客游旅懐诗诗书愁触雨丨丨喜逢山】店埠【明一统志丨丨河在庐州府城东四十里水出圆疃通巢湖】
　　店后【韦庄过内黄县诗云中粉堞新城垒丨丨荒郊旧战塲】
　　店女【白居易过敷水诗村童丨丨仰头笑今日使君真是愚】
　　店香【温宪杏花诗丨丨风起夜村白雨休朝】
　　店暖【罗隐江边有寄诗见村笛下】
　　巷
　　巷首【礼记学记家有塾疏周礼百里之内二十五家为闾同共一巷丨丨有门门边有塾谓民在家之时朝夕出入恒就教于塾故云家有塾】
　　巷北【柳宗元闻黄鹂诗此时晴烟最深防舍南丨丨遥相语】
　　巷市【礼记诸侯薨丨丨三日】
　　巷陌【神仙传子训死尸作五香之芳气逹于丨丨其气甚异乃殡之棺中未得出棺中噏然作雷霆之音光照宅宇坐人顿伏良久视其棺葢乃分裂飞于空中棺中无人但遗一只履而已　行都纪事俞家园在金井亭桥之南向时未为民所占皆荒地或种稻或种茭故因以园为名今则如蜂房蚁垤葢为房廊屋丨丨极难认葢其错杂与棋局相类也　刘禹锡题王郎中宣义里新居诗门前丨丨三条近墙内池亭万境闲　范成大峩眉县诗穷乡未省识旌旄鸡犬欢呼丨丨骚】
</div>
    <div class="pagination">
<a href="御定骈字类编_page265.html">上一页</a><span>...</span><a href="御定骈字类编_page261.html">261</a><a href="御定骈字类编_page262.html">262</a><a href="御定骈字类编_page263.html">263</a><a href="御定骈字类编_page264.html">264</a><a href="御定骈字类编_page265.html">265</a><span class="current-page">266</span><a href="御定骈字类编_page267.html">267</a><a href="御定骈字类编_page268.html">268</a><a href="御定骈字类编_page269.html">269</a><a href="御定骈字类编_page270.html">270</a><a href="御定骈字类编_page271.html">271</a><span>...</span><a href="御定骈字类编_page267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
