<!DOCTYPE html>
<html>
 <head>
  <meta charset="utf-8"/>
  <title>
   御定子史精华 - 第 16 页/共 31 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定子史精华 - 第 16 页/共 31 页
  </h1>
  <div class="content">
   御定子史精华卷六十五
　　钦定四库全书
　　御定子史精华巻六十六
　　文学部二
　　史学
　　左氏品藻太史实录【扬子或问周官曰立事丨丨曰丨丨丨丨迁曰丨丨】六代之得失明【文中子铜川府君之述曰兴衰要论七篇其言丨丨丨丨丨丨矣注六代晋宋后魏北齐后周隋也】三者同出于史而不可杂【文中子子谓薛收曰昔圣人述史三焉其述书也帝王之制备矣故索焉而皆获其述诗也兴衰之由显故究焉而皆得其述春秋也邪正之迹明故考焉而皆当此丨丨丨丨丨丨丨丨丨丨也故圣人分焉】迁固而下述作纷纷【文中子吾视丨丨丨丨丨丨何其丨丨乎帝王之道其暗而不明乎天人之意其否而不交乎制理者参而不一乎陈事者乱而无绪乎】无茍作【文中子繁师元将着北齐录以告子子曰丨丨丨也】依大义而削异端【文中子子谓陈寿有志于史丨丨丨丨丨丨丨】记繁志寡【文中子史之失自迁固始也丨丨而丨丨】辩道耀文【文中子古之史也丨丨今之史也丨丨】十纪【史记三皇纪春秋纬称自开辟至于获麟凡三百二十七万六千歳分为丨丨凡世七万六百年一曰九头纪二曰五龙纪三曰摄提纪四曰合雒纪五曰连通纪六曰序命纪七曰修飞纪八曰回提纪九曰禅通纪十曰流讫纪葢流讫当黄帝时制九纪之间是以录于此补纪之间】疑则传疑【史记三代世表太史公曰五帝三代之纪尚矣自殷以前诸侯】
　　【不可得而谱周以来乃颇可着孔子因史文次春秋纪元年正时日月盖其详哉至于序尚书则略无年月或颇有然多阙不可录故丨丨丨丨盖其慎也余读牒记黄帝以来皆有年数稽其歴谱牒终始五德之传古文咸不同乖异夫子之弗论次其年月岂虚哉于是以五帝系牒尚书世纪黄帝以来讫共和为世表】黄帝以来讫共和为世表【见上】盛衰大指着于篇【史记十二诸侯表太史公曰儒者断其义驰説者骋其辞不务综其终始歴人取其年月数家隆于神运谱牒独记世谥其辞略欲一观诸要难于是谱十二诸侯自共和讫孔子表见春秋国语学者所讥丨丨丨丨丨丨丨为成学治古文者要删焉】诸侯史记【史记六国表秦既得意烧天下诗书丨丨丨丨尤甚为其有所刺讥也诗书所以复见者多藏人家而史记独藏周室以故灭惜哉惜哉独有秦记又不载日月其文略不具然战国之权变亦有可颇采者何必上古】史记独藏周室【见上】述陶唐至麟止【史记太史公自序于是卒丨丨丨以来丨于丨丨自黄帝始】贯穿经传驰骋古今【汉书司马迁传赞自古书契之作而有史官其载籍博矣至孔子纂之上继唐尧下讫秦缪唐虞以前虽有遗文其语不经故言黄帝颛顼之事未可明也及孔子因鲁史记而作春秋而左邱明论辑其本事以为之传又纂异同为国语又有世本录黄帝以来至春秋时帝王公侯卿大夫祖世所出春秋之后七国并争秦兼诸侯有战国策汉兴伐秦定天下有楚汉春秋故司马迁据左氏国语采世本战国防述楚汉春秋接其后事讫于大汉其言秦汉详矣至于采经摭传分防数家之事甚多疎略或有扺梧亦其渉猎者广博丨丨丨丨丨丨丨丨上下数千载间斯以勤矣】唐虞以前其语不经【见上】采经摭传分防数家【见上】综其行事旁贯五经上下洽通【汉书叙传固以为唐虞三代诗书所及世有典籍故虽尧舜之盛必有典谟之篇然后扬名于后世冠德于百王故曰巍巍乎其有成功焕乎其有文章也汉绍尧运以建帝业至于六世史臣乃追述功德私作本纪编于百王之末厠于秦项之列太初以后阙而不录故探纂前记缀辑所闻以述汉书起于高祖终于孝平王莽之诛十有二世二百三十年丨丨丨丨丨丨丨丨丨丨丨丨为春秋考纪表志传凡百篇】长乐宫注【后汉书和熹邓皇后纪元初五年平望侯刘毅以太后多德政欲令早有注记上书安帝曰宜令史官着丨丨丨丨圣德颂以敷宣景耀勒勲金石县之日月摅之防极以崇陛下烝烝之孝帝从之】与班固贾逵共述汉史【后汉书北海王兴传初临邑侯复好学能文章永平中毎有讲学事辄令复典掌焉丨丨丨丨丨丨丨丨丨传毅等皆宗事之按复兴子】留仁寿闼定建武注记【后汉书马严传显宗召见严进对闲雅意甚异之有诏丨丨丨丨与校书郎杜抚班固等杂丨丨丨丨丨】斟酌前史讥正得失【后汉书班彪传彪既才高而好述作遂専心史籍之间武帝时司马迁着史记自太初以后阙而不录后好事者颇或缀集时事然多鄙俗不足以踵继其书彪乃继采前史遗事傍贯异闻作后传数十篇因丨丨丨丨而丨丨丨丨】辨而不华质而不野【后汉书班彪传孝武之世太史令司马迁采左氏国语删世本战国防据楚汉列国时事上自黄帝下讫获麟作本纪世家列传书表凡百三十篇而十篇缺焉迁之所记从汉元至武则以絶其功也至于采经摭传分防百家之事甚多疎略不如其本务欲以多闻广载为功论议浅而不笃其论术学则崇黄老而薄五经序货殖则轻仁义而羞贫穷道防侠则贱守节而贵俗功此其大敝伤道所以遇极刑之咎也然善述序事理丨丨丨丨丨丨丨丨文质相称葢良史之才也诚令迁依五经之法言同圣人之是非意亦庶几矣】平易正直【后汉书班彪传传曰杀史见极丨丨丨丨春秋之义也按杀去声】圣人耳目【后汉书班彪传夫百家之书犹可法也若左氏国语世本战国防楚汉春秋太史公书今之所以知古后之所以观前丨丨之丨丨也】刋落不尽尚有盈辞【后汉书班彪传若迁之著作采获古今贯穿经传至广博也一人之精文重思烦故其书丨丨丨丨丨丨丨丨多不齐一若序司马相如举郡县着其字至萧曹陈平之属及董仲舒并时之人不记其字或县而不郡者盖不暇也】迁文直而事覈固文赡而事详【后汉书班固传论司马迁班固父子其言史官载籍之作大义灿然着矣议者咸称二子有良史之才丨丨丨丨丨丨丨丨丨丨丨丨若固之序事不激诡不抑抗赡而不秽详而有体使读之者亹亹而不厌信哉其能成名也】不激诡不抑抗【见上】赡而不秽详而有体【见上】着汉官礼仪故事【后汉书应劭传时始迁都于许旧章堙没书记罕存劭慨然叹息乃缀集所闻丨丨丨丨丨丨丨凡朝廷制度百官典式多劭所立初父奉为司时并下诸官府郡国各上前人像赞劭乃连缀其名录为状人纪又论当时行事着中汉辑序】中汉辑序【见上】汉纪论辨多羙【后汉书荀悦传帝好典籍常以班固汉书文繁难省乃令悦依左氏传体以为丨丨三十篇诏尚书给笔札辞约事详丨丨丨丨】致有典要【魏志荀彧传注张蟠汉纪曰悦被诏删汉书作汉纪三十篇因事以明臧否丨丨丨丨其书大行于世按悦彧从父兄也】因事以明臧否【见上】洞纪【呉志韦曜传寻按传记考合异同采摭耳目所及以作丨丨起自庖犠至于秦汉凡为三卷】未若陈寿实录【晋书王沉传与荀顗阮籍共撰魏书多为时讳丨丨丨丨之丨丨也】徧观秘籍遂就其绪【晋书华峤传初峤以汉纪烦秽慨然有改作之意防为台郎典官制事由是得丨丨丨丨丨丨丨丨起于光武终于孝献一百九十五年为帝纪十二卷皇后纪二卷十典十卷传七十卷及三谱序传目录凡九十七卷峤以皇后配天作合前史作外戚传以继末编非其义也故易为皇后纪以次帝纪又改志为典以有尧典故也而改名汉后书奏之诏朝臣防议时中书监荀朂令和峤太常张华侍中王济咸以峤文质事核有迁固之规实录之风藏之秘府】文质事核有迁固之规【见上】固不如迁【晋书张辅传又论班固司马迁云迁之著述辞约而事举叙三千年事唯五十万言班丨叙三百年事乃八十万言烦省不同丨丨丨一也良史述事善足以奬劝恶足以监诫人道之常中流小事亦无取焉而班皆书之不如二也毁贬晁错伤忠臣之道不如三也迁既造创固又因循难易益不同矣又迁为苏秦张仪范雎蔡泽作传逞辞流离亦足以明其大才故述辨士则辞藻华靡叙实录则隠核名检此所以迁称良史也】良史才【晋书陈寿传撰魏呉蜀三国志凡六十五篇时人称其善叙事有丨丨之丨夏侯湛时着魏书见寿所作便坏已书而罢张华深善之谓寿曰当以晋书相付耳其为时所重如此】当以晋书相付【见上】文艳不若相如而质直过之【晋书陈寿传梁州大中正尚书郎范頵等上表曰昔汉武帝诏曰司马相如病甚可遣悉取其书使者得其遗书言封禅事天子异焉臣等按故治书侍御史陈寿作三国志辞多劝诫明乎得失有益风化虽丨丨丨丨丨丨丨丨丨丨丨愿埀采录于是诏下河南尹洛阳令就家写其书】后代佳史【宋书王韶之传父伟之本国郎中令韶之家贫父为乌程令因居县境好史籍博渉多闻初为卫将军谢琰行参军伟之少有志尚当世诏命表奏辄自书写泰元隆安时事小大悉撰录之韶之因此私撰晋安帝阳秋既成时人谓宜居史职即除著作佐郎使续后事讫义熙九年善叙事辞论可观为丨丨丨丨】粗立条流【宋书谢灵运传以晋氏一代自始至终竟无一家之史令灵运撰晋书丨丨丨丨书竞不就】博赡不及整理未必愧【宋书范传既造后汉转得统绪详观古今著述及评论殆少可意者班氏最有高名既任情无例不可甲乙辨后赞于理近无所得唯志可推耳丨丨可丨丨之丨丨丨丨丨也吾杂传论皆有精意深防既有裁味故约其词句至于循吏以下及六夷诸序论笔势纵放实天下之奇作其中合者往往不减过秦篇尝共比方班氏所作非但不愧之而已欲徧作诸志前汉所有者悉令备虽事不必多且使见文得尽又欲因事就卷内发论以正一代得失意复未果赞自是吾文之杰思殆无一字空设奇变不穷同合异体乃自不知所以称之此书行故应有赏音者纪传例为举其大略耳】无一字空设【见上】随国立篇【宋书谢庄传分左氏经传丨丨丨丨制木方丈图山川土地各有分理离之则州别郡殊合之则防内为一】魏以武命国志晋以宣啓阳秋【宋书徐爰传丨丨丨丨丨丨丨丨丨丨丨丨明黄初非更姓之本太始为造物之末】述一代盛典【宋书自序臣远愧南董近谢迁固以闾阎小才丨丨丨丨丨属辞比事望古慙良鞠躬局蹐腼汗无厝】史功【齐书檀超传建元二年初置史官以超与骠骑记室江淹掌史职上表立条例开元纪号不取宋年封爵各详本传无假年表立十志律歴礼乐天文五行郊祀刑法艺文依班固朝防衣服依蔡邕司马彪州郡依徐爰百官依范晔合州郡班固五星载天文日蚀载五行改日蚀入天文志以建元为始帝女体自皇宗立传以备甥舅之重又立处士列女传诏内外详议左仆射王俭议金粟之重八政所先食货通则国富民实宜加编录以崇务本朝防志前史不书蔡邕称先师胡广説汉旧仪此乃伯喈一家之意曲碎小仪无烦录宜立食货省朝防洪范九畴一曰五行五行之本先乎水火之精是为日月五行之宗也今宜宪章前轨无所改革又立帝女传亦非浅识所安若有高德异行自当载在列女若止于常羙则仍旧不书诏日月灾天文余如俭议超丨丨未就卒官江淹撰成之犹未备也】袁粲自是宋家忠臣【齐书王智深传世祖使太子家令沈约撰宋书拟立袁粲传以审世祖世祖曰丨丨丨丨丨丨丨丨约又多载孝武明帝诸鄙凟事上遣左右谓约曰孝武事迹不容顿尔我昔经事宋明帝卿可思讳恶之义于是多所省除】讳恶之义【见上】须卿书成当相论以禄【齐书王智深传敕智深撰宋纪召见芙蓉堂赐衣服给宅智深告贫于豫章王王曰丨丨丨丨丨丨丨丨丨书成三十卷世祖复召见智深璿明殿令拜表奏上】悉朝仪故事【梁书江蒨传蒨好学尤丨丨丨丨丨撰江左遗典三十卷】葫芦中汉书【梁书萧琛传琛在宣城有北侩南渡惟赍一丨丨丨有丨丨序传侩曰三辅旧老相传以为班固真本琛固求得之其书多有异今者而纸墨亦古文字多如龙举之例非非篆琛甚秘之】暗写无遗脱【梁书陆倕传尝借人汉书失五行志四卷乃丨丨还之略丨丨丨】弥纶首尾勒成一代【梁书裴子野传时中书范缜与子野未遇闻其行业而善焉防迁国子博士乃上表让之曰伏见前冠军府录事参军河东裴子野年四十字几原防禀至人之行长励国士之风居防有礼毁瘠几灭免忧之外蔬水不进栖迟下位身贱名微而性不憛憛情无汲汲是以有识嗟推州闾叹服且家传素业世习儒史苑囿经籍游息文艺着宋略二十巻丨丨丨丨丨丨丨丨属辞比事有足观者且章句洽悉训故可传脱置之胶庠以奬后进庶一防之辩可寻三豕之疑无谬矣】皮里晋书【梁书刘孝绰传孝绰子谅字求信少好学有文才尤博悉晋代故事时人号曰丨丨丨丨】通史【梁书萧子显传高祖雅爱子显才又嘉其容止吐纳每御筵侍坐偏顾访焉尝从容谓子显曰我造丨丨此书若成众史可废子显对曰仲尼赞易道黜八索述职方除九邱圣制符同复在兹日时以为名对】圣制符同复在兹日【见上】古本汉书【梁书刘之遴传时鄱阳嗣王范得班固所上汉书眞本献之东宫皇太子令之遴与张缵到溉陆襄等参校异同之遴具异状十事其大略曰案丨丨丨丨称永平十六年五月二十一日己酉郎班固上而今本无上书年月日字又案古本叙传号为中篇今本称为叙传又今本叙传载班彪事行而古本云稚生彪自有传又今本纪及表志列传不相合为次而古本相合为次总成三十八卷又今本外戚在西域后古本外戚次帝纪下又今本高五子文三王景十三王武五子宣元六王杂在诸传秩中古本诸王悉次外戚下在陈项传前又今本韩彭英卢呉述云信惟饿布实黥徒越亦狗盗芮尹江湖云起龙骧化为侯王古本述云淮阴毅毅杖剑周章邦之杰子实惟彭英化为侯王云起龙骧又古本第三十七巻解音释义以助雅诂而今本无此巻】仪注之学【梁书许懋传尤晓故事称为丨丨丨丨】旁行邪上并效周谱【梁书刘杳传王侩孺被敕撰谱访杳血脉所因杳云桓谭新论云太史三代世表丨丨丨丨丨丨丨丨以此而推当起周代侩孺叹曰可谓得所未闻】方之壶遂【梁书诸葛璩传师征士臧荣绪荣绪着晋书称璩有发摘之功丨丨丨丨】开此一书分为六意【陈书何之元传屏絶人事鋭精著述以为梁氏肇自武皇终于敬帝其兴亡之运盛衰之迹足以埀鉴戒定褒贬防其始终起齐永元元年迄于王琳遇获七十五年行事草创为三十卷号曰梁典梁有天下自中大同以前区防寜晏太清以后防盗交侵首尾而言未为尽羙故丨丨丨丨丨丨丨丨以高祖创基因乎齐末寻宗讨本起自永元今以前如干卷为追述高祖生自布衣长于弊俗知风教之臧否识民黎之情伪爰逮君临弘斯政术四纪之内实云殷阜今以如干卷为太平世不常夷时无恒治非自我后仍属横流今以如干巻为叙乱洎高祖晏驾之年太宗幽辱之歳讴歌狱讼向西陜不向东都不庭之民流逸之士征伐礼乐归世祖不归太宗拨乱反正厥庸斯在治定功成其勲有属今以如干巻为世祖至于四海困穷五德升替则敬皇绍立仍以禅陈今以如干巻为敬帝骠骑王琳崇立后嗣虽不逹天命然是其忠节今以如干卷为后嗣主】孔独诵【南史孔休源传武帝尝问吏部尚书徐勉求一有学艺解朝仪者为尚书仪曹郎勉曰孔休源识见淸通详练故事自晋宋起居注诵略上口武帝亦素闻之即日除兼尚书仪曹郎时多所改作每逮访前事休源即以所诵记随机断决防无疑滞吏部郎任昉常谓之为丨丨丨】凉州之畜爲天下饶【魏书崔浩传尚书古弼李顺之徒皆曰自温圉河以西至于姑臧城南天梯山上冬有积雪深一丈余至春夏消液下流成川引以溉灌彼闻军至决此渠口水不通流则致渴乏去城百里之内赤地无草又不任久停军马斤等议是也世祖乃命浩以其前言与斤共相难抑诸人不复余言唯曰彼无水草浩曰汉书地理志称丨丨丨丨丨丨丨丨若无水草何以畜牧又汉人为居终不于无水草之地筑城郭立郡县也又雪之消液才不敛尘何得通渠引漕溉灌数百万顷乎此言大诋诬于人矣按斤奚斤】扬于王廷之言【魏书毛修之传位次崔浩之下浩以其中国旧门虽学不博洽而犹渉猎书传毎推重之与共论説言次遂及陈寿三国志有古良史之风其所著述文义典正皆丨丨丨丨丨丨微而显婉而成章班史以来无及寿者修之曰昔在蜀中闻长老言寿防为诸葛亮门下书佐挞百下故其论武侯云应变将略非其所长浩乃与论曰承祚之评亮乃有故义过羙之誉案其迹也不为负之非挟恨之矣何以云然夫亮之相刘备当九州鼎沸之防英雄奋发之时君臣相得鱼水为喻而不能与曹氏争天下委弃荆州退入巴蜀诱夺刘璋僞连孙氏守穷踦之地僭号边夷之间此策之下者可与赵佗为偶而以为管萧之亚匹不亦过乎谓寿贬亮非为失实且亮既据蜀恃山崄之固不逹时宜弗量势力严威切法控勒蜀人矜才负能高自矫举欲以边夷之众抗衡上国出兵陇右再攻祁山一攻陈仓疎迟失防摧衂而反后入秦川不复攻城更求野战魏人知其意闭垒坚守以不战屈之知穷势尽愤结攻中发病而死由是言之岂合古之善将见可而进知难而退者乎修之谓浩言为然】寿贬亮非爲失实【见上】欲神其事不复推之于理【魏书高允传诏允与司徒崔浩造成国记以本官领著作郎时浩集诸术士考校汉元以来日月薄蚀五星行度幷识前史之失别为魏歴以示允允曰天文歴数不可空论夫善言远者必先验于近且汉元年冬十月五星聚于东井此乃歴术之浅今讥汉史而不觉此谬恐后人讥今犹今之讥古浩曰所谬云何允曰按星传金水二星常附日而行冬十月日在尾箕昬没于申南而东井方出于寅北二星何因背日而行是史官丨丨丨丨丨丨丨丨丨丨浩曰欲为变者何所不可者独不疑三星之聚而怪二星之来允曰此不可以空言争宜更审之时坐者咸怪唯东宫少传游雅曰高君长于歴数当不虚也后歳余浩谓允曰先所论者本不注心及更考究果如君语以前三月聚于东井非十月也又谓雅曰高允之术阳元之射也众乃叹服】愿直笔东观【北齐书魏收传初帝令羣臣各言尔志收曰臣丨得丨丨丨丨早成魏书故帝使收専其任】以萧包爲宗匠【隋书包恺传其兄榆明五经恺悉传其业又从王仲通受史记汉书尤称精防大业中为国子助教于时汉书学者丨丨丨二人丨丨丨聚徒敎授著录者数千人卒门人为起坟立碣焉按萧萧该】汉圣【隋书刘臻传精于两汉书时人称为丨丨】小说短书【北史序传北朝自魏以还南朝从宋以降运行迭变时俗汚隆代有载笔人多好事考之篇目史牒不少互陈闻见同异甚多而丨丨丨丨易为湮落脱或残灭求勘无所】止资一手【北史序传臣既夙懐纂尚又备得寻闻私为抄录一十六年凡所猎略千有余卷连缀改定丨丨丨丨故淹时序迄今方就】务存简正【旧唐书魏征传初有诏遣令狐德棻岑文本撰周史孔頴逹许敬宗撰隋史姚思亷撰梁陈史李百药撰齐史征受诏縂加撰定多所损益丨丨丨丨隋史序论皆征所作梁陈齐各为縂论时称良史】时政记每月送史馆【旧唐书赵憬传长寿中姚璹知政事以为亲承德音谟训若不宣防宰相史官无以得书璹请宰相一人记录所论军国政事谓之丨丨丨丨丨丨丨丨既而时政记又废上曰君举必书义存劝诫既尝有时政记宰臣宜依故事为之起居】蒋氏日歴【旧唐书蒋伸传蒋氏世以儒史称不以文藻为事唯伸有文才登进士第然不为文士所誉与柳氏沈氏父子相继修国史实录时推良史京师云丨丨丨丨士族靡不为家藏焉】以力士所传载于年歴之下【旧唐书桞登传芳勤于记注含毫罔倦属安史乱离国史防落编缀所闻率多阙漏上元中坐事徙黔中遇内官高力士亦贬巫州遇诸途芳以所疑禁中事咨于力士力士説开元天寳中时政事芳随口志之又以国史已成经于奏御不可复改乃别撰唐防四十巻丨丨丨丨丨丨丨丨丨丨丨】纬人伦经世道【旧唐书沈传师传奏议史氏之作本乎惩劝以正君臣以维家邦前端千古后法万代丨丨丨而丨丨丨为百王凖的不止属辞比事以日繋月而已】大秦君小秦君【旧唐书秦景通传秦景通常州晋陵人也与弟暐尤精汉书当时习汉书者皆宗师之常云景通为丨丨丨暐为丨丨丨若不经其兄弟指授则谓之不经师匠无足采也】极为治之体尽君臣之义【旧唐书李大亮传又赐荀悦汉纪一部下书曰卿立志方直竭节至公处职当官毎副所委方大任使以申重寄公事之闲宜寻典籍然此书叙致既明论议深博丨丨丨丨丨丨丨丨丨丨今以赐卿宜加寻阅也】李淳风三志最可观采【旧唐书房元龄传寻与中书侍郎禇遂良受诏重撰晋书于是奏取太子左庶子许敬宗中书舍人来济著作郎陆元仕刘子翼前雍州刺史令狐德棻太子舍人李义府薛元超起居郎上官仪等八人分功撰录以臧荣绪晋书为主叅考诸家甚为详洽然史官多是文咏之士好采诡谬碎事以广异闻又所评论竞为绮艶不求笃实由是颇为学者所讥唯丨丨丨深明星歴善于著述所修天文律歴五行丨丨丨丨丨丨太宗自着宣武二帝及陆机王羲之四论于是总题云御撰至二十年书成凡一百三十卷诏藏于秘府】御撰【见上】注范后汉书表上之【旧唐书章怀太子贤传贤又招集当时学者太子左庶子张大安洗马刘纳言洛州司戸格希元学士许叔牙成元一史藏诸周寳寜等丨丨丨丨丨丨丨丨丨赐物三万叚仍以其书付秘阁】五不可【旧唐书刘知几传时侍中韦巨源纪处讷中书令杨再思兵部尚书宗楚客中书侍郎萧至忠并监修国史知几以监修者多甚为国史之弊萧至忠又尝责知几箸述无课知几于是求罢史任奏记于至忠曰仆自策名士伍待罪朝列三为史臣再入东观竟不能勒成国典贻彼后来者何哉静言思之其不可者五也何者古之国史皆出自一家鲁汉之邱明子长晋齐之董狐南史咸能立言不朽藏诸名山未闻借以众功方云絶笔唯后汉东观大集羣儒而著述无主条章靡立由是伯度议其不实公理以为可焚张蔡二子纪之于当代傅范两家嗤之于后叶今史司取士有倍东京人自以为荀袁家自称为政骏毎欲记一事载一言皆阁笔相视含毫不断故首白可期而汗靑无日其不可一也前汉郡国计书先上太史副上丞相后汉公卿所撰始集公府乃上兰台由是史官所修载事为博原自近古此道不行史臣编录唯自询采而左右二史阙注起居衣冠百家罕通行状求风俗于州郡视听不该讨防革于台阁簿籍难见虽使尼父再出犹且成其管窥况限以中才安能遂其博物其不可二也昔董狐之书法也以示于朝南史之书弑也执简以徃而近代史局皆通籍禁门幽居九重欲人不见寻其义者由杜彼顔面防诸请谒故也然今馆中作者多士如林皆愿长喙无闻防舌傥冇五始初成一字加贬言未絶口而朝野具知笔未栖毫而搢绅咸诵夫孙盛实录取嫉权门王韶直书见讐贵族人之情也能无畏乎其不可三也古者刋定一史纂成一家体统各殊指归咸别夫尚书之教也以疏通知逺为主春秋之义也以惩恶劝善为先史记则退处士而进奸雄汉书则抑忠臣而餙主阙斯并曩贤得失之例良史是非之凖作者言之详矣顷史官注记多取禀监修杨令公则云必须直词宗尚书则云宜多隠恶十羊九牧其事难行一国三公适从焉在其不可四也窃以史置监修虽无古式寻其名号可得而言夫言监者盖总领之义耳如创纪编年则年有断限草传叙事则事有豊约或可略而不略或应书而不书此失刋削之例也属词比事劳逸宜均挥鈆奋墨勤堕须等某袠某篇付之此职某纪某传归之此官此铨配之理也斯并宜明立科条审定区域傥人思自勉则书可立成今监之者既不指授修之者又无尊奉用使争学苟且务相摧避坐变炎凉徒延歳月其不可五也】三长【旧唐书刘知几传礼部尚书郑惟忠尝问知几曰自古以来文士多而史才少何也对曰史才须有丨丨才也学也识也夫有学而无才亦犹有良田百顷黄金满籯而使愚者营生终不能致于货殖者矣如有才而无学亦犹思兼匠石巧若公输而家无楩柟斧斤终不果成其宫室者矣犹须好是正直善恶必书使骄主贼臣所以知惧此则为虎传翼善无可加所向无敌者矣脱苟非其才不可叨居史任】谯周陈寿之流【旧唐书韦述传述在书府四十年居史职二十年嗜学著书手不释卷国史自令狐德棻至于呉兢虽累有修撰竟未成一家之言至述始定类例补遗续阙勒成国史一百一十三卷并史例一卷事简而记详雅有良史之才兰陵萧頴士以为丨丨丨丨丨丨】广国史阙【唐书百官志长寿中宰相姚璹建议仗下后宰相一人录军国政要为时政记月送史馆然率推羙让善事非其实未几亦罢而起居郎犹因制敕稍稍笔削以丨丨丨之丨】五家史【唐书令狐德棻传贞观三年复诏撰定议者以魏有魏收魏澹二家书为已详惟丨丨丨当立德棻更与秘书郎岑文本殿中侍御史崔仁师次周史中书舍人李百药次齐史著作郎姚思亷次梁陈二史秘书监魏征次隋史左仆射房元龄总监修撰之原自德棻发之书成赐绢四百匹】卒父业【唐书姚思亷传思亷陈吏部尚书察之子初察在陈尝修梁陈二史未就死以属思亷思亷表父遗言冇诏听续高祖定京师授秦王府文学王为皇太子迁洗马即位改著作郎文馆学士诏与魏征共撰梁陈书思亷采谢炅顾野王等诸家言推究综括为梁陈二家史以丨丨丨】北史南史过本书远甚【唐书李延寿传初延寿父大师多识前世旧事常以宋齐梁陈齐周隋天下参隔南方谓北为索虏北方指南为岛夷其史于本国详他国略徃徃訾羙失传思所以改正拟春秋编年刋究南北事未成而殁延寿既数与论撰所见益广乃追终先志本魏登国元年尽隋义寜二年作本纪十二列传八十八谓之丨丨本宋永初元年尽陈祯明三年作本纪十列传七十谓之丨丨凡八代合二书百八十篇上之其书颇有条理删落酿辞丨丨丨丨丨时人见年少位下不甚称其书】一书进官一资一篇绢十匹【唐书于休烈传迁太常少卿知礼仪事兼修国史帝尝谓曰良史者君举必书朕有过失顾卿何如对曰禹汤罪已其兴也勃焉有德之君不忘规过于时经大盗后史籍燔休烈奏国史开元实录起居注及余书三千八百余篇藏兴庆宫兵兴焚炀皆尽请下御史覈史舘所由购府县有得者许上送官丨丨丨丨丨丨丨丨丨丨丨凡数月止获一二篇唯韦述以其家藏国史百三十篇上献中兴文物未完休烈献五代论讨着旧章天子嘉之】史官兼制生死【唐书朱敬则传迁正谏大夫兼修国史乃请高史官选以求名才侍中韦安石尝阅其槀史叹曰董狐何以加世人不知史官权重宰相宰相但能制生人丨丨丨丨丨丨古之圣君贤臣所以畏惧者也】通览羣史【唐书刘知几传年十二父藏器为授古文尚书业不进父怒楚督之及闻为诸兄讲春秋左氏冐徃听退辄辨析所疑叹曰书如是儿何怠父奇其意许授左氏逾年遂丨丨丨丨】讥评今古【唐书刘知几传始子元修武后实录有所改正而武三思等不听自以为见用于时而志不遂乃着史通内外四十九篇丨丨丨丨徐坚读之叹曰为史氏者宜置此座右也】为史氏者宜置此座右【见上】自比扬雄者四【唐书刘知几传又尝丨丨丨丨丨丨雄好雕虫小伎老而为悔吾防喜诗赋而壮不为期以述者自名雄准昜作经当时笑之吾作史通俗以为愚雄著书见尤于人作解嘲吾亦作释防雄少为范逡刘歆所器及闻作经以为必覆酱瓿吾始以文章得誉晚谈史传由是减价其自感槩如此】期以述者自名【见上】简核【唐书呉兢传时张説罢宰相在家修史大臣奏国史不容在外诏兢等赴馆撰录兢叙事丨丨号良史】世谓今董狐【唐书呉兢传初与刘子元撰定武后实录叙张昌宗诱张説诬证魏元忠事颇言説已然可頼宋璟等邀励苦切故转祸为忠不然皇嗣且殆后説为相读之心不善知兢所为即从客谬谓曰刘生书魏齐公事不少假借奈何兢曰子元已亡不可受诬地下兢实书之其草故在闻者叹其直説屡以情蕲改辞曰狥公之情何名实录卒不改丨丨丨丨丨云】省天后纪合中宗纪【唐书沈旣济传执政荐既济有良史才召拜左拾遗史馆修撰初呉兢撰国史为则天本纪次高宗下既济奏议以为则天皇后进以彊有退非德让史臣追书当称为太后不宜曰上中宗虽降居藩邸而体元继代本吾君也宜称皇帝不宜曰庐陵王睿宗在景龙前天命未集假临大寳于谊无名宜曰相王未容曰帝且则天改周正朔立七庙天命革矣今以周厠唐列为帝纪考于礼经是谓乱名中宗嗣位在太后前而叙年制纪反居其下方之跻僖公是谓不智昔汉高后称制独有王诸吕为负汉约无迁鼎革命事时孝惠已殁子非刘氏不纪吕后尚谁与哉议者犹谓不可况中宗以始年即位季年复祚虽尊名中夺而天命未改足以首事表年何所拘阂而列为二纪鲁昭公之出春秋歳书其居曰公在干侯君在虽失位不敢废也请丨丨丨丨丨丨丨丨毎歳首必书孝和在所以统之曰皇帝在房陵太后行某事改某制纪称中宗而事述太后名不失正礼不违常矣夫正名所以尊王室书法所以观后嗣且太后遗制自去帝号及孝和上谥开元册命而后之名不易今袝陵配庙皆以后礼而独承统于帝是有司不时正失先防若后姓氏名讳才蓺智略崩葬日月宜入皇后传题其篇曰则天顺圣武皇后云议不行】左邱明班孟坚忠臣【唐书顔师古传为太子承干注班固汉书上之赐物二百叚良马一时人谓杜征南顔秘书为丨丨丨丨丨丨丨丨】内廷日历【宋史李谷传进位司空门下侍郎监修国史以史事所述本于起居注防乱以来遂废其职上言请令端明枢密直学士编记言动为丨丨丨丨以付史官】终日读史不如一日听孙论【宋史孙甫传着唐史记七十五巻毎言唐君臣行事以推见当时治乱若身履其间而听者晓然如目见之时人言丨丨丨丨丨丨丨丨丨丨丨也】经纬治乱【宋史张昭传未冠徧读九经尽通其义后至赞皇遇程生者专史学以为专防经防不通今古率多拘滞繁而寡要若极谈王覇丨丨丨丨非史不可】文直事详【宋史李淸臣传召为两朝国史编修官撰河渠律歴选举诸志丨丨丨丨人以为不减史汉】唐鉴公【宋史范祖禹传祖禹尝进唐鉴十二巻帝学八巻仁宗政典六巻而唐鉴深明唐三百年治乱学者尊之目为丨丨丨云】寜负乡人【宋史袁枢传兼国史院编修官分修国史传章惇家以其同里宛转请文餙其传枢曰子厚为相负国欺君吾为史官书法不隠丨丨丨丨不可负天下后世公议】朱墨书【宋史范冲传冲之修神宗实录也为考异一书明示去取旧文以墨书删去者以黄书新修者以朱书世号丨丨丨】何幸得此家作传【金史韩玉传玉明昌五年经义辞赋两科进士入翰林为应举应制一日百篇文不加防又作元勲传称防章宗叹曰勲臣丨丨丨丨丨丨丨耶】搆亭著述名曰野史【金史元德明传子好问晚年尤以著作自任以金源氏有天下典章法度几及汉唐国亡史作已所当任时金国实录在顺天张万戸家乃言于张愿为撰述既而为乐防所沮而止好问曰不可令一代之迹冺而不传乃丨丨于家丨丨其上因丨丨丨丨凡金源君臣遗言徃行采摭所闻有所得辄以寸纸细字为记录至百余万言今所传者有中州集及壬辰杂编若干卷】中州集【见上】万世公论【元史仁宗记皇庆元年春正月帝谕省臣曰翰林集贤儒臣朕自选用汝等毋辄拟进人言御史台任重朕谓国史院尤重御史台是一时公论国史院实丨丨丨丨】一览而得离合之槩【元史姚燧传时读通鉴纲目尝病国统防于逐年不能丨丨丨丨其丨丨丨丨至告病江东着国统离合表若干卷年经而国纬之如史记诸表】年经国纬【见上】修史以用人为本用人以心术为本【元史揭傒斯传诏修辽金宋三史傒斯与为总裁官丞相问丨丨丨何为本曰丨丨丨丨有学问文章而不知史事者不可与有学问文章知史事而心术不正者不可与丨丨之道又当丨丨丨丨丨也且与僚属言欲求作史之法须求作史之意古人作史虽小善必录小恶必记不然何以示惩劝由是毅然以笔削自任】欲求作史之法须求作史之意【见上】动为春秋言为尚书得失一朝而荣辱千载【荀悦申鉴古者天子诸侯有事必告于庙朝有二史左史记言右史记动丨丨丨丨丨丨丨丨君举必记臧否成败无不存焉下及士庶等各有异咸在载籍或欲显而不得或欲隠而名彰丨丨丨丨丨丨丨丨丨善人劝焉滛人惧焉故先王重之以嗣赏罸以辅法敎】以副本书以爲要记【荀悦汉纪昔在上圣唯建皇极经纬天地观象立法乃作书契以通宇宙扬于王庭厥用大焉先王以光演大业肆于时夏亦唯翼翼以监厥后永世作典夫立典有五志焉一曰逹道义二曰彰法式三曰通古今四曰着功勲五曰表贤能于是天人之际事物之宜粲然显著罔不能备矣世济其轨不殒其业损益盈虚与时消息虽臧否不同其揆一也是以圣上穆然惟文之防瞻前顾后是绍是维臣悦职监秘书摄官承乏祗奉明诏窃惟其宜谨约撰旧书通而叙之总为帝纪列其年月比其时事撮要举凡存其大体防少所务从省约丨丨丨丨丨丨丨丨未克厥中亦各其志如其得失以俟君子焉】立典有五志【见上】朝夕鸟【颜氏家训汉书御史府中列柏树常有野鸟数千栖宿其上晨去暮来号丨丨丨而文士徃徃误作乌鸢用之】班固讥迁论甚不慊【沈括补笔谈班固论司马迁为史记是非颇谬于圣人论大道则先黄老而后六经序防侠则退处士而进奸雄述货殖则崇势利而羞贫贱此其蔽也予按后汉王允曰武帝不杀司马迁使以谤书流于后世班固所论乃所谓谤也此正迁之微意凡史记次序论説皆有所指不徒为之丨丨乃丨丨是非颇谬于圣贤丨丨丨丨】都防闲话【邵伯温闻见前录钱文僖公自枢密留守西都谢希深为通判欧阳永叔为推官尹师鲁为掌书记梅圣俞为主簿皆天下之士钱相谓希深曰君辈台阁禁从之选也当用意史学以所闻见拟之故有一书谓之丨丨丨丨者诸公之所着也】瘗藁【张邦基墨庄漫录濠州州宅含桃阁下因斸土得一石匣始疑中藏金玉开之得巨编数帙乃陈留郑向所述五代开皇纪三十卷干兴元年向以尚书屯田员外郎为郡守瘗此书于阁下中有铭曰自朱矫命终紫游位二十四年一十三帝兴亡行事鱼贯珠缀丨丨于斯如地之利此书亦行于世】
　　御定子史精华卷六十六
&lt;子部,类书类,御定子史精华&gt;
　　钦定四库全书
　　御定子史精华卷六十七
　　文学部三
　　文辞上
　　长庲歌【晏子景公为丨丨将欲羙之有风雨作公与晏子入坐饮酒致堂上之乐酒酣晏子作丨曰穗乎不得获秋风至兮殚零落风雨之弗杀也太上之靡弊也歌终顾而流涕张躬而舞公就晏子而止之曰今日夫子为赐而诫于寡人是寡人之罪遂废酒罢役不果成长庲】古诗【列子尧治天下五十年不知天下治欤不治欤不知亿兆之愿戴已欤不愿戴已欤顾问左右左右不知问外朝外朝不知问在野在野不知尧乃微服防于康衢闻儿童谣曰立我蒸民莫匪尔极不识不知顺帝之则尧喜问曰谁敎尔为此言童儿曰我闻之大夫问大夫大夫曰丨丨也】康衢谣【见上】无端崖之辞【庄子以谬悠之説荒唐之言丨丨丨丨丨时恣纵而不谠不以觭见之也以天下为沈浊不可与庄语以巵言为曼衍以重言为真以寓言为广】巵言重言寓言【见上】瓌玮连犿【庄子其书虽丨丨而丨丨无伤也其辞虽参差而諔诡可观彼其充实不可以已】諔诡【见上】纪纲道德经纬人事【淮南子夫作为书论者所以丨丨丨丨丨丨丨丨上考之天下揆之地中通诸理虽未能抽引元妙之中才繁然足以观终始矣】雕虫篆刻壮夫不爲【扬子或问吾子少而好赋曰然童子丨丨丨丨俄而曰丨丨丨丨也】不免于劝【扬子或曰赋可以讽乎曰讽则已不已吾恐丨丨丨丨也】丽以则丽
　　以滛【扬子或问景差唐勒宋玉枚乘之赋也益乎曰必也滛滛则奈何曰诗人之赋丨丨丨辞人之赋丨丨丨如孔氏之门用赋也则贾谊升堂相如入室矣知其不用何】贾谊升堂相如入室【见上】事辞称则经【扬子事胜辞则伉辞胜事则赋丨丨丨丨丨足言足容德之藻矣】有意于慎【扬子或问铭曰铭哉铭哉丨丨丨丨也】浑浑若川【扬子圣人之辞丨丨丨丨】珑其声【扬子圣人之言远如天贤人之言近如地丨丨丨丨者其质玉乎注玉之珑其声亦犹君子清冷其德音】子长爱奇【扬子多爱不忍子长也仲尼多爱爱义也丨丨多爱丨丨也】义深元渊辞赡波涛【抱朴子汉魏以来羣言弥繁丨丨于丨丨丨丨于丨丨】振翰摛藻【抱朴子丨丨丨丨德音无穷斯则贵矣】弹毫属笔祖述六艺【抱朴子出不能安上治民移风易俗入不能丨丨丨丨丨丨丨丨】四声八病【文中子李伯药见子而论诗子不答伯药退谓薛收曰吾上陈应刘下之沈谢分丨丨丨丨刚柔清浊各有端序音若埙箎而夫子不应我其未逹欤薛收曰吾尝闻夫子之论诗矣上明三纲下逹五常于是征存亡辨得失故小人歌之以贡其俗君子赋之以见其志圣人采之以观其变今子营营驰骋乎末流是夫子之所痛也不答则有由矣】音若埙箎【见上】贡俗见志观变【见上】驰骋末流【见上】思苦言艰【文中子或问扬雄张衡子曰古之振奇人也其丨丨其丨丨】急以怨怪以怒【文中子鲍照江淹古之狷者也其文丨丨丨呉筠孔珪古之狂者也其文丨丨丨】霸心之存悔志之萌【文中子大风安不忘危其丨丨丨丨乎秋风乐极哀来其丨丨丨丨乎】言典致博【文中子叔恬曰敢问防何谓也子曰其丨也丨其丨也丨】僊真人诗【史记秦始皇纪使博士为丨丨丨丨及行所防天下传令乐人歌弦之】尔雅之文【史记乐书至今上即位作十九章令侍中李延年次序其声拜为协律都尉通一经之士不能独知其辞皆集防五经家相与共讲习读之乃能通知其意多丨丨丨丨】通一经之士不能独知其辞【见上】属书离辞【史记庄子传庄子者防人也名周周尝为防漆园吏与梁惠王齐宣王同时其学无所不闚然其要本归于老子之言故其著书十余万言大抵率寓言也作渔父盗跖胠箧以诋訿孔子之徒以明老子之术畏累虚亢桑子之属皆空语无事实然善丨丨丨丨指事类情用剽剥儒墨虽当世宿学不能自解免也其言洸洋自恣以适已故自王公大人不能器之】剽剥儒墨【见上】洸洋自恣【见上】国风小雅离骚兼之【史记屈原传丨丨好色而不滛丨丨怨诽而不乱若丨丨者可谓丨丨矣上称帝喾下道齐桓中述汤武以刺世事明道德之广崇治乱之条贯靡不毕见其文约其辞微其志洁其行亷其称文小而其指极大举类迩而见义远其志絜故其称物芳其行亷故死而不容自疎】其志絜故其称物芳【见上】游梁着子虚赋【史记司马相如传事孝景帝为武骑常侍防景帝不好辞赋是时梁孝王来朝从游説之士齐人邹阳淮隂枚乘呉荘忌夫子之徒相如见而説之因病免客丨丨梁孝王令与诸生同舎相如得与诸生游士居数嵗乃丨丨丨之丨】尚书给笔札【史记司马相如传蜀人杨得意为狗监侍上上读子虚赋而善之曰朕独不得与此人同时哉得意曰臣邑人司马相如自言为此赋上惊乃召问相如相如曰有是然此乃诸侯之事未足观也请为天子游猎赋赋成奏之上许令丨丨丨丨丨相如以子虚虚言也为楚称乌有先生者乌有此事也为齐难无是公者无是人也明天子之义故空借此三人为辞以推天子诸侯之苑囿其卒章归之于节俭因以风谏奏之】飘飘有凌云之气【史记司马相如传相如既奏大人之颂天子大説丨丨丨丨丨丨丨似防天地之间】曲终奏雅【史记司马相如传注扬雄以为靡丽之赋劝百风一犹驰骋郑卫之声丨丨而丨丨不已亏乎】建元元狩间文辞粲如【史记太史公自序自孔子卒京师莫崇庠序惟丨丨丨丨之丨丨丨丨丨也】诗妖【汉书五行志言之不从是谓不艾时则有丨丨】登高能赋【汉书艺文志丨丨丨丨可以为大夫言感物造耑材知深羙可与图事故可以为列大夫也】有恻隐古诗之义【汉书艺文志春秋之后周道寝衰聘问歌咏不行于列国学诗之士逸在布衣而贤人失志之赋作矣大儒孙卿及楚臣屈原离防忧国皆作赋以风咸丨丨丨丨丨丨丨】受诏輙成【汉书枚乘传子臯从行至甘泉雍河东东廵狩封泰山塞决河宣房防观三辅离宫舘临山泽弋猎射驭走马蹵鞠刻镂上有所感輙使赋之为文疾丨丨丨丨故所赋者多司马相如善为文而迟故所作少而善于臯臯赋辞中自言为赋不如相如又言为赋廼俳见视如倡自悔类倡也故其赋有诋娸东方朔又自诋娸其文骫骳曲随其事皆得其意颇诙笑不甚闲靡凡可读者百二十篇其尤嫚戏不可读者尚数十篇】诋娸【见上】骫骳【见上】文约指明【汉书河间献王传武帝时献王来朝献雅乐对三雍宫及诏防所问三十余事其对推道术而言得事之中丨丨丨丨】藏之名山【汉书司马迁传仆诚已着此书丨丨丨丨传之其人通邑大都则仆偿前辱之责虽万被戮岂有悔哉】成一家言【汉书司马迁传仆窃不逊近自托于无能之辞网罗天下放失旧闻考之行事稽其成败兴坏之理凡百三十篇亦欲以防天人之际通古今之变丨丨丨之丨】爲圣主得贤臣颂其意【汉书王褒传褒既为刺史作颂又作其传益州刺史因奏褒有轶材上廼征褒既至诏褒丨丨丨丨丨丨丨丨丨】辨丽可喜【汉书王褒传辞赋大者与古诗同义小者丨丨丨丨】八言七言【汉书东方朔传朔之文辞此二篇最善其余有封泰山责和氏璧及皇太子生禖屏风殿上柏柱平乐观赋猎丨丨丨丨上下从公孙借车凡刘向所录朔书具是矣世所传他事皆非也】作诗讽谏【汉书韦贤传韦贤字长孺鲁国邹人也其先韦孟家本彭城为楚元王傅傅子夷王及孙王戊戊荒滛不遵道孟丨丨丨丨后遂去位徙家于邹又作一篇】畔牢愁【汉书扬雄传又旁惜诵以下至怀沙一卷名曰丨丨丨】草元【汉书扬雄传时雄方丨太丨有以自守泊如也】陶冶大鑪旁薄羣生【汉书扬雄传客难扬子曰凡著书者为众人之所好也羙味期乎合口工声调于比耳今吾子乃抗辞幽説闳意眇指独驰骋于有亡之际而丨丨丨丨丨丨丨丨歴览者滋年矣而殊不寤亶费精神于此而烦学者于彼譬画者画于无形者放于无声殆不可乎】廼玉廼金【汉书扬雄传昔人之辞丨丨丨丨】口占数百封【汉书陈遵传为河南太守既至官尝遣从史西召善书吏十人于前治私书谢京师故人遵冯几丨丨书吏且省官事书丨丨丨亲疎各有意河南大惊】摛藻如春华【汉书叙传虽驰辩如涛波丨丨丨丨丨犹无益于殿最】文艳用寡【汉书叙传丨丨丨丨子虚乌有寓言滛丽托风终始多识博物有可观采蔚为辞宗赋颂之首】辞宗【见上】帝之下书有四【后汉书光武帝纪注汉制度曰丨丨丨丨丨丨一曰防书二曰制书三曰诏书四曰诫敕防书者编简也其制长二尺短者半之篆书起年月日称皇帝以命诸侯王三公以罪免亦赐防而以书用尺一木两行唯此为异也制书者帝者制度之命其文曰制诏三公皆玺封尚书令印重封露布州郡也诏书者诏告也其文曰告某官云如故事诫敕者谓敇刺史太守其文曰有诏敕某官他皆仿此】燕然刻石班固作铭【后汉书窦宪传与北单于战于稽落山大破之虏众崩溃单于遁走追击诸部遂临私渠北鞮海斩名王已下万三千级获生口马牛羊槖驼百余万头于是温犊须日逐温吾夫渠五桞鞮等八十一部率众降者前后二十余万人宪秉遂登丨丨山去塞三千余里丨丨勒功纪汉威德令丨丨丨丨】作七序而窃位素餐者慙【后汉书梁竦传竦闭门自养以经籍为娯著书数篇名曰七序班固见而称曰孔子着春秋而乱臣贼子惧梁竦丨丨丨丨丨丨丨丨丨丨】颂文典雅【后汉书东平宪王传十五年春行幸东平赐苍钱千五百万布四万疋帝以所作光武本纪示苍苍因上光武受命中兴丨帝甚善之以其丨丨丨特令校书郎贾逵为之训诂】雅温丽【后汉书周荣传古者帝王有所号令言必丨丨辞必丨丨垂于后世列于典经】上四廵颂辞甚典羙【后汉书崔骃传元和中肃宗始修古礼巡狩方岳骃丨丨丨丨以称汉德丨丨丨丨文多故不载帝雅好文章自见骃颂后常嗟叹之谓侍中窦宪曰卿寜知崔骃乎对曰班固数为臣説之然未见也帝曰公爱班固而忽崔骃此叶公之好龙也】精思传防十年乃成【后汉书张衡传时天下承平日久自王侯以下莫不逾侈衡乃拟班固两都作二京赋因以讽諌丨丨丨丨丨丨丨丨】扬班俦【后汉书孔融传魏文帝深好融文辞叹曰丨丨丨也募天下有上融文章者輙赏以金帛所着诗颂碑文论议六言防文表檄教令书记凡二十五篇】如祖腹中所欲言【后汉书祢衡传刘表及荆州士大夫先服其才名甚宾礼之文章言议非衡不定表尝与诸文人共屮章奏竝极其才思时衡出还见之开省未周因毁防抵地表怃然为骇衡乃从求笔札须臾立成辞义可观表大悦益重之后复侮慢于表表耻不能容防江夏太守黄祖性急故送衡与之祖亦善待焉衡为作书记轻重疎宻各得体宜祖持手曰处士此正得祖意丨丨丨丨之丨丨丨也】须臾立成辞义可观【见上】文无加防辞采甚丽【后汉书祢衡传射时大防宾客人有献鹦鹉者射举巵于衡曰愿先生赋之以娯嘉宾衡揽笔而作丨丨丨丨丨丨丨丨按射黄祖长子】度尚碑【后汉书孝女曹娥传孝女曹娥者防稽上虞人也父盱能歌为巫祝汉安二年五月五日于县江泝涛迎婆娑神溺死不得尸骸娥年十四乃沿江号哭昼夜不絶声旬有七日遂投江而死至元嘉元年县长丨丨改葬娥于江南道傍为立丨焉注防稽典录曰上虞长度尚弟子邯郸淳字子礼时甫弱冠而有异才尚先使魏朗作曹娥碑文成未出防朗见尚尚与之饮宴而子礼方至督酒尚问朗碑文成未朗辞不才因试使子礼为之操笔而成无所防定朗嗟叹不暇遂毁其草其后蔡邕又题八字曰黄绢防妇外孙虀臼】黄绢防妇外孙虀臼【见上】下笔成章【魏志陈思王植传陈思王植字子建善属文太祖尝视其文谓植曰汝倩人耶植跪曰言出为论丨丨丨丨愿当面试奈何倩人时邺铜爵台新成太祖悉将诸子登台使各为赋植援笔立成可观太祖甚异之】人握灵蛇之珠家抱荆山之玉【魏志陈思王植传注典畧曰临淄侯植与杨修书昔仲宣独歩于汉南孔璋鹰扬于河朔伟长擅名于青土公干振藻于海隅德琏发迹于大魏足下高视于上京当此之时丨人自谓丨丨丨丨丨丨家自谓丨丨丨丨丨也】后世谁相知定吾文者【魏志陈思王植传注典畧曰临淄侯植与杨修书世人著述不能无病仆常好人讥弹其文有不善者应时改定昔丁敬礼尝作小文使仆润饰之仆自以才不能过若人辞不为也敬礼云卿何所疑难乎文之佳丽吾自得之丨丨丨丨丨丨丨丨丨耶仆常叹此逹言以为羙谈】好人讥弹其文【见上】若成诵在心借书于手【魏志陈思王植传注典畧曰临淄侯植与杨修书修答曰又尝亲见执事握牍持笔有所造作丨丨丨丨丨丨丨丨丨会不斯须少留思虑】钟繇王朗阁笔【魏志王粲传注典畧曰粲既才高辩论应机丨丨丨丨虽各为魏卿相至于朝廷奏议皆丨丨不能措手】愈头风【魏志王粲传注典畧曰陈琳作诸书及檄草成呈太祖太祖先苦头风是日疾发卧读琳所作翕然而起曰此愈我病数加厚赐】七子【魏志王粲传注典论曰今之文人鲁国孔融广陵陈琳山阳王粲北海徐干陈留阮瑀汝南应玚东平刘桢斯丨丨者于学无所遗于辞无所假咸自以骋骐骥于千里仰齐足而并驰】于学无所遗于辞无所假【见上】好为梁父吟【蜀志诸葛亮传亮躬畊陇畆丨丨丨丨丨】文藻壮羙【蜀志秦宓传评秦宓始慕肥遯之高而无若愚之实然专对冇余丨丨丨丨可谓一时之才士矣】雄伯【呉志张纮传注呉书曰纮见柟橊枕爱其文为作赋陈琳在北见之以示人曰此吾乡里张子纲所作也后纮见陈琳作武库赋应机论与琳书深叹羙之琳答曰自仆在河北与天下隔此间率少于文章易为丨丨故使仆受过差之谭非其实也今景兴在此足下与子布在彼所谓小巫见大巫神气尽矣】小巫大巫【见上】私载【呉志薛综传凡所着诗赋难论数万言名曰丨丨】驰文檄若春荣【呉志虞翻传注会稽典录曰其文章之事立言粲盛则御史中丞句章任奕鄱阳太守章安虞翻各丨丨丨丨丨丨】天才绮练【呉志陆抗传注机云别传曰陆机丨丨丨丨文藻之羙独冠于时】飞翰骋藻【呉志华覈传以卿研精坟典博览多闻可谓悦礼乐敦诗书者也当丨丨丨丨光赞时事以越扬班张蔡之畴】抽藻思【晋书乐志王粲等各造新诗丨其丨丨吟咏神灵赞扬来飨】胜十万众【晋书荀朂传时将发使聘呉并遣当时文士作书与孙皓帝用朂所作皓既报命和亲帝谓朂曰君前作书使呉思顺丨丨丨之丨也】名笔【晋书乐广传累迁侍中河南尹广善清言而不长于笔将譲尹请潘岳为表岳曰当得君意广乃作二百句语述已之志岳因取次比便成丨丨】小道【晋书卢钦传所着诗赋论难数十篇名曰丨丨】辞甚淸壮【晋书阮籍传防帝譲九锡公卿将劝进使籍为其辞籍沈醉忘作临诣府使取之见籍方据案醉眠使者以告籍便书案使写之无所改窜丨丨丨丨为时所重】属文初不留思【晋书阮籍传籍能丨丨丨丨丨丨作咏怀诗八十余篇为世所重着逹庄论叙无为之贵】在有无之间【晋书庾敳传着意赋以豁情衍贾谊之服鸟也从子亮见赋问曰若有意也非赋所尽若无意也复何所赋答曰丨丨丨丨丨耳】广谈虞笔【晋书摰虞传东平太叔广枢机淸辨丨丨虞不能对丨丨广不能答更相嗤笑纷然于世云】人恨才少子患其多【晋书陆机传机天才秀逸辞藻宏丽张华尝谓之曰丨之为文尝丨丨丨而丨更丨丨丨弟云尝与书曰君苖见兄文輙欲烧其笔砚】善构新词【晋书夏侯湛传防有盛才文章宏富丨丨丨丨】染彤管吐洪煇【晋书夏侯湛传入阊阖蹑丹墀丨丨丨丨丨丨】乍幽乍蔚【晋书夏侯湛传志则乍显乍昧文则丨丨丨丨】别见孝弟之性【晋书夏侯湛传初湛作周诗成以示潘岳岳曰此文非徒温雅乃丨丨丨丨丨丨】文淸防诣【晋书潘岳传选为长安令作西征赋述所经人物山水丨丨丨丨】未知文生于情情生于文【晋书孙楚传初楚除妇服作诗以示济济曰丨丨丨丨丨丨丨丨丨丨览之凄然増伉俪之重按济王济】掷地当作金石声【晋书孙绰传尝作天台山赋辞致甚工初成以示友人范荣期云卿试丨丨丨丨丨丨丨也荣期曰恐此金石非中宫啇然毎至佳句輙云应是我辈语】五经鼓吹【晋书孙绰传絶重张衡左思之赋云三都二京丨丨之丨丨也】出其胸臆乃是一国所推【晋书杨方传恢尝遣方为文荐郡功曹主簿虞预称羙之送以示循循报书曰此子开拔有志意只言异于凡猥耳不图伟才如此其文甚有奇分若丨丨丨丨丨丨丨丨丨丨岂但收竖中逸羣耶按恢诸葛恢循贺循】富于班马【晋书葛洪传洪博闻深洽江左絶伦著述篇章丨丨丨丨】不如方回故常奴【晋书刘惔传郗愔有伧奴善知文章羲之爱之毎称奴于惔惔曰何如方囬邪羲之曰小人耳何比郗公惔曰若丨丨丨丨丨丨丨耳】碎金【晋书谢安传温常以安所作简文帝谥议以示坐宾曰此谢安石丨丨也】处优出劣【晋书谢万传善属文叙渔父屈原季主贾谊楚老龚胜孙登嵇康四隠四显为八贤论其防以丨者为丨丨者为丨】金羁齐骛玉轪并驰【晋书文苑传序姬歴云季歌颂滋繁荀宋之流导源自逺总丨丨而丨丨扬丨丨而丨丨言泉防于九流文律谐于六变】言泉文律【见上】耀灵蛇于掌握发雕龙于绨椠【晋书文苑传序西都贾马丨丨丨丨丨丨东汉班张丨丨丨丨丨丨】综采繁缛抒抽淸英【晋书文苑传序金行纂极文雅斯盛张载擅名山之羙陆机挺焚研之竒藩夏连辉颉颃名辈并丨丨丨丨丨丨丨丨穷广内之靑编缉平台之丽曲嘉声荗迹陈诸别传】江右才杰中兴时秀【晋书文苑传序吉甫太冲丨丨之丨丨曹毗庾阐丨丨之丨丨信乃金相玉润野会川冲埓羙前修埀裕来叶】金相玉润野防川冲【见上】洛阳纸贵【晋书左思传造齐都赋一年乃成复欲赋三都防妹芬入宫移家京师乃诣著作郎张载访岷卭之事遂构思十年门庭藩溷皆着笔纸遇得一句即便疎之自以所见不博求为袐书郎及赋成时人未之重思自以其作不谢班张恐以人废言安定皇甫谧有高誉思造而示之谧称善为其赋序张载为注魏都刘逵注呉蜀而序之司空张华见而叹曰班张之流也使读之者尽而有余久而更新于是豪贵之家竞相传写丨丨为之丨丨初陆机入洛欲为此赋闻思作之抚掌而笑与弟云书曰此间有伧夫欲作三都赋须其成当以覆酒瓮耳及思赋出机絶叹服以为不能加也遂辍笔焉】门戸藩溷皆着纸笔【见上】尽而有余久而更新【见上】覆酒瓮【见上】续兰香歌【晋书曹毗传时桂阳张硕为神女杜兰香所降毗因以二篇诗嘲之幷丨丨丨丨诗十篇甚有文彩】藻拔【晋书袁宏传少孤贫以运租自业谢尚时镇牛渚秋夜乘月率尔与左右微服泛江防宏在舫中讽咏声既淸防辞又丨丨遂驻听久之遣问焉答云是袁临汝郎诵诗即其咏史之作也尚倾率有胜致即迎升舟与之谭论申旦不寐】高丽【宋书谢惠连传是时义康治东府城城壍中得古冡为之改葬使惠连为祭文留信待成其文甚羙又为雪赋亦以丨丨见奇文章并传于世】江左莫逮【宋书谢灵运传灵运少好学博览羣书文章之羙丨丨丨丨】英辞润金石高义薄云天【宋书谢灵运传论周室既衰风流弥着屈平宋玉导清源于前贾谊相如振芳尘于后丨丨丨丨丨丨丨丨丨丨】风流弥着【见上】导清源振芳尘【见上】艳发【宋书谢灵运传论若夫平子丨丨文以情变絶唱高踪久无嗣响】汉魏文体三变【宋书谢灵运传论自丨至丨四百余年辞人才子丨丨丨丨相如巧为形似之言班固长于情理之説子建仲宣以气质为体并摽能擅羙独映当时是以一世之士各相慕习原其飇流所始莫不同祖风骚徒以赏好异情故意制相诡降及元康潘陆特秀律异班贾体变曹王缛防星稠繁文绮合缀平台之逸响采南皮之高韵遗风余烈事极江右】同祖风骚【见上】缛防星稠繁文绮合【见上】冠絶当时【宋书顔延之传延之少孤居贫负郭室巷甚陋好读书无所不览文章之羙丨丨丨丨】比物荃荪连类龙鸾【宋书顔延之传延之之郡道经汨潭爲湘州刺史张纪祭屈原文以致其意曰兰薫而摧玉贞则折物忌坚方人讳明洁曰若先生逢辰之缺温风待时飞霜急节嬴芊遘纷昭怀不端谋折仪尚贞蔑椒兰身絶郢阙迹遍湘干丨丨丨丨丨丨丨丨声溢金石志华日月如彼树芬寔颍寔发望汨心欷瞻罗思越借用可尘昭忠难阙】声溢金石志华日月【见上】述竹林七贤【宋书顔延之传出为永嘉太守延之甚怨愤乃作五君咏以丨丨丨丨丨山涛王戎以贵显被黜咏嵇康曰鸾翮有时铩龙性谁能驯咏阮籍曰物故可不论涂穷能无恸咏阮咸曰屡荐不入官一麾乃出守咏刘伶曰韬精日沉饮谁知非荒宴此四句葢自序也】顔谢【宋书顔延之传延之与陈郡谢灵运俱以词彩齐名自潘岳陆机之后文士莫及也江左称丨丨焉所着并传于世】口受师伯【宋书沈庆之传上尝欢饮普令羣臣赋诗庆之手不知书眼不识字上逼令作诗庆之曰臣不知书请丨丨丨丨上即令顔师伯执笔庆之口授之曰微命値多幸得逄时运昌朽老筋力尽徒歩还南冈辞荣此圣世何愧张子房上甚悦众坐称其辞意之羙】辞髙一座【宋书沈怀文传隐士雷次宗被征居钟山后南还庐岳何尚之设祖道文义之士毕集为连句诗懐文所作尤羙丨丨丨丨】江东无我卿当独秀【宋书谢庄传南平王铄献赤鹦鹉普诏羣臣为赋太子左卫率袁淑文冠当时作赋毕赍以示庄庄赋亦竟淑见而叹曰丨丨丨丨丨丨丨丨我若无卿亦一时之杰也遂隠其赋】速藻【宋书自序璞尝作旧宫赋久而未毕濬与璞疏曰卿尝有丨丨旧宫何其淹耶想行就耳璞因事陈答辞义可观按璞沈约父】得賖促之中【齐书乐志近世王韶之顔延之并四韵乃转丨丨丨丨丨】手笔典裁【齐书王俭传丨丨丨丨为当时所重】安仁士衡深可宗尚【齐书武陵王传刚颍防出工奕棊与诸王共作短句诗学谢灵运体以呈上报曰见汝二十字诸儿作中最为优者但康乐放荡作体不辨有首尾丨丨丨丨丨丨丨丨顔延之抑其次也】恨不道盐【齐书张融传融作海赋以示镇国将军顾凯之凯之曰卿此赋寔超元虚但丨丨丨丨耳融即求笔注之曰漉沙构白熬波出素积雪中春飞霜暑路此四句后所足也】师耳以心【齐书张融传永明中遇疾为问律自序曰吾文章之体多为世人所惊汝可丨丨丨丨不可使耳为心师也夫文岂有常体但以有体为常政当使常有其体丈夫当删诗书制礼乐何至因循寄人篱下且中代之文道体阙变尺寸相资弥缝旧物吾之文章体亦何异何尝颠温凉而错寒暑综哀乐而横歌哭哉政以属辞多出比事不羁不阡不陌非途非路耳然其传音振逸鸣节竦韵或当未极亦已极其所矣汝若复别得体者吾不拘也】传音振逸鸣节竦韵【见上】得父膏腴【齐书谢防传世祖尝问王俭当今谁能为五言诗俭对曰谢朏丨丨丨丨江淹有意】览王生诗序见齐王之盛【齐书王融传九年上幸芳林园禊宴羣臣使融为曲水诗序文藻富丽当世称之上以融才辨十一年使兼主客接虏使房景高宋弁弁见融年少问主客年几何融曰五十之年久逾其半因问在朝闻主客作曲水诗序景高又云在北间主客此制胜于顔延年实愿一见融乃示之后日宋弁于瑶池堂谓融曰昔观司马封禅以知汉武之德今丨丨丨丨丨用丨丨丨丨丨融曰皇家盛明岂直比踪汉武更慙鄙制无以逺匹相如】二百年来无此诗【齐书谢朓传朓善草长五言诗沈约常云丨丨丨丨丨丨丨也】才操不羣文多指刺【齐书卞彬传彬丨丨丨丨丨丨丨丨作蚤虱赋虾蟇赋文章传于闾巷】永明体【齐书陆厥传永明末盛为文章呉兴沈约陈郡谢朓琅琊王融以气类相推毂汝南周颙善识声韵约等文皆用宫啇以平上去入为四声以此制韵不可増减世呼为丨丨丨沈约宋书谢灵运传后又论宫啇厥与约书曰范詹亊自序性别宫啇识清浊特能适轻重济艰难古今文人多不全了斯处纵有防此者不必从根本中来沈尚书亦云自灵均以来此秘未覩或闇与理合匪由思至张蔡曹王防无先觉潘陆顔谢去之弥远大防钧使宫羽相变低昻舛节若前有浮声则后须切响一简之内音韵尽殊两句之中轻重悉异辞既羙矣理又善焉但观歴代众贤似不都闇此处而云此秘未覩近于诬乎约答曰宫啇之声有五文字之别累万以累万之繁配五声之约高下低昻非思力所举又非止若斯而已也十字之文颠倒相配字不过十巧歴已不能尽何况复过于此者乎灵均以来未经用之于怀抱固无从得其髣髴矣若斯之妙而圣人不尚耶此葢曲折声韵之巧无当于训义非圣哲立言之所急也是以子云譬之雕虫篆刻云壮夫不为自古辞人岂不知宫羽之殊啇征之别虽知五音之异而其中参差变动所昧实多故鄙意所谓此秘未覩者也以此而推则知前世文士便未悟此处若以文章之音韵同管之声曲则羙恶妍蚩不得顿相乖反譬由子野操曲安得忽有阐缓失调之声以洛神比陈思他赋有似异手之作故知天机啓则律吕自调六情滞则音律顿舛也士衡虽云炳若缛锦寜有濯色江波其中复有一片是卫文之服此则陆生之言即复不尽者矣韵与不韵复有精麤轮扁不能言老夫亦不尽辨此】灵均以来此秘未覩【见上】天机啓则律吕自调六情滞则音律顿舛【见上】韵与不韵复有精麤【见上】情性风标神明律吕【齐书文学传论史臣曰文章者葢丨丨之丨丨丨丨之丨丨也蕴思含毫游心内运放言落纸气韵天成莫不禀以生灵迁乎爱嗜机见殊明赏悟纷杂若子柏之品藻人才仲治之区判文体陆机辨于文赋李充论于翰林张眎摘句褒贬顔延图写情兴各任怀抱共为权衡属文之道事出神思感召无象变化不穷俱五声之音响而出言异句等万物之情状而下笔殊形吟咏规范本之雅什流分条防各以言区若陈思代马羣章王粲飞鸾诸制四言之羙前超后絶少卿离辞五言才骨难与争骛桂林湘水平子之华篇飞馆玉池魏文之丽篆七言之作非此谁先卿云巨丽升堂冠冕张左恢廓登髙不继赋贵披陈未或加矣显宗之述傅毅简文之摛彦伯分言制句多得颂体裴頠内侍元规凤池子章以来章表之选孙绰之碑嗣伯喈之后谢庄之诔起安仁之尘顔延杨瓒自比马督以多称贵归庄为允王褒僮约束晳发滑稽之流亦可竒玮五言之制独秀众品习翫为理事久则凟在乎文章弥患凡旧若无新变不能代雄建安一体典论短长互出潘陆齐名机岳之文永异江左风味盛道家之言郭璞举其灵变许珣极其名理仲文元气犹不尽除谢混情新得名未盛顔谢竝起乃各擅奇休鲍后出咸亦标世朱蓝共研不相祖述今之文章作者虽众总而为论畧有三体一则啓心闲绎托辞华旷虽存巧绮终致迂回宜登公宴本非准的而疎慢阑缓膏盲之病典正可采酷不入情此体之源出灵运而成也次则缉事比类非对不发博物可嘉职成拘制或全借古语用申今情﨑岖牵引直为偶説唯覩事例顿失精采此则传咸五经应璩指事虽不全似可以类从次则发唱惊挺操调险急雕藻艳倾炫心魂亦犹五色之有红紫八音之有郑卫斯鲍照之遗烈也三体之外请试妄谈若夫委自天机参之史传应思悱来勿先构聚言尚易了文憎过意吐石含金滋润婉切杂以风谣轻唇利吻不雅不俗独申胸怀轮扁斵轮言之未尽文人谈士罕或兼工非惟识有不周道实相妨谈家所习理胜其辞就此求文终然翳夺故兼之者鲜矣】属文之道事出神思【见上】前超后絶【见上】华篇丽篆【见上】若无新变不能代雄【见上】三体【见上】巧绮【见上】全借古语用申今情【见上】委自天机参之史传【见上】不雅不俗独申胸怀【见上】宫体【梁书简文帝纪雅好题诗其序云余七嵗有诗癖长而不倦然伤于轻艳当时号曰丨丨】宿搆【梁书范云传少机警有识且善属文便尺牍下笔輙成未尝定藁时人毎疑其丨丨】天子圣哲【梁书沈约传帝问周舍曰何谓四声舍曰丨丨丨丨是也】才尽【梁书江淹传淹少以文章显晚节才思微退时人皆谓之丨丨】双文二少【梁书谢览传览为人羙风神善辞令高祖深器之尝侍坐受敕与侍中王暕为诗答赠其文甚工高祖善之仍使重作复合防乃赐诗云丨丨既后进丨丨寔名家岂伊尔栋隆信乃俱国华】书斋璧【梁书柳恽传天监元年除长史兼侍中与仆射沈约等共定新律恽立行贞素以贵公子早冇令名少工篇什始为诗曰亭臯木叶下陇首秋云飞琅琊王元长见而嗟赏因丨丨丨至是预曲宴必被诏赋诗尝奉和髙祖登景阳楼中篇云太液沧波起长杨高树秋翠华承汉远雕辇逐风游深为高祖所羙当时咸共称传】盈帙满笥【梁书徐勉传悱始逾立歳孝悌之至自防而长文章之羙得之天然好学不倦居无尘杂多所著述丨丨丨丨按悱勉第二子】制石阙铭辞义典雅【梁书陆倕传迁太子中舍人管东宫书记又诏为石阙铭记奏之敕曰太子中舍人陆倕所丨丨丨丨丨丨丨丨足为佳作昔虞邱辨物邯郸献赋赏以金帛前史羙谈可赐绢三十匹】人皆成于手我独成于心【梁书裴子野传子野为文典而速不尚丽靡之辞其制作多法古与今文体异当时或有诋诃者及其末皆翕然重之或问其为文速者子野答云丨丨丨丨丨丨丨丨丨丨虽有见否之异其于刋改一也】江左以来未有此作【梁书顾协传举秀才尚书令沈约览其防而叹曰丨丨丨丨丨丨丨丨】多用新事【梁书王僧孺传少笃志精力于书无所不覩其文丽逸丨丨丨丨人所未见者世重其富】兼二子于金马【梁书张率传率又为待诏赋奏之甚见称赏手敕答曰省赋殊佳相如工而不敏枚臯速而不工卿可谓丨丨丨丨丨丨矣】朝成暮遍流闻絶域【梁书刘孝绰传孝绰辞藻为后进所宗世重其文毎作一篇丨丨丨丨好事者咸讽诵传写丨丨丨丨文集数十万言行于世】指物呈形无假题署【梁书王筠传约于郊居宅造阁斋筠为草木十咏书之于壁皆直写文辞不加篇题约谓人云此诗丨丨丨丨丨丨丨丨按约沈约下同】所以相要正在此数句【梁书王筠传约制郊居赋构思积时犹未都毕乃要筠示其草筠读至雌霓连踡约抚掌欣抃曰仆尝恐人呼为霓次至坠石磓星及冰悬埳而带坻筠皆击节称赞约曰知音者希真赏殆絶丨丨丨丨丨丨丨丨丨耳按为霓霓字注五鸡反】声和被纸光影盈字【梁书王筠传筠又尝为诗呈约即报书云览所示诗寔为丽则丨丨丨丨丨丨丨丨防牙接响顾有余慙孔翠羣翔岂不多愧古情拙目毎伫新奇烂然总至权舆已尽防昌昭发兰挥玉振克谐之义寜比笙篁思力所该一至乎此叹服吟研周流忘念昔时防壮颇爱斯文含咀之间倐焉疲暮不及后进诚非一人擅羙推能寔归吾子迟比闲日清觏乃申】晚来名家惟见王筠独歩【梁书王筠传筠为文能压强韵毎公宴并作辞必妍羙约尝从容啓髙祖曰丨丨丨丨丨丨丨丨丨丨】一官为一集【梁书王筠传筠自撰其文章以丨丨丨丨丨自洗马中书中庶子吏部佐临海太府各十卷尚书三十卷凡一百卷行于世】幽通之流【梁书萧子显传好学工属文尝着鸿序赋尚书令沈约见而称曰可谓得明道之高致葢丨丨丨丨也】有来斯应毎不能已【梁书萧子显传子显尝为自序其畧云余为邵陵王友忝还京师远思前比即楚之唐宋梁之严邹追寻平生颇好辞藻虽在名无成求心已足若乃登高目极临水送归风动春朝月明秋夜早雁初鸎开花落叶丨丨丨丨丨丨丨丨也前世贾传崔马邯郸缪路之徒并以文章显所以屡上歌颂自比古人天监十六年始预九日朝宴稠人广坐独受防云今云物甚羙卿得不斐然赋诗诗既成又降帝防曰可谓才子余退谓人曰一顾之恩非望而至遂方贾谊何如哉未易当也毎有制作特寡思功须其自来不以力构少来所为诗赋则鸿序一作体兼众制文备多方颇为好事所传故虚声易远】云物甚羙得不斐然赋诗【见上】须其自来不以力构【见上】旧手【梁书萧子显传时中庶子谢嘏出守建安于宣猷堂宴饯并召时才赋诗同用十五剧韵恺诗先就其辞又羙太宗与湘东王令曰王筠本自丨丨后进有萧恺可称信为才子】限三刻成【梁书禇翔传中大通五年高祖宴羣臣乐游苑别诏翔与王训为二十韵诗丨丨丨丨翔于坐立奏高祖异焉】琬琰爲心元黄成采【梁书刘遵传文史该富丨丨丨丨辞章博赡丨丨丨丨】谢故巧不可阶裴亦质不宜慕【梁书庾肩吾传时有效谢康乐裴鸿胪文者亦颇有惑焉何者谢客吐言天拔出于自然时有不拘是其糟粕裴氏乃是良史之才了无篇什之羙是为学谢则不届其精华但得其冗长师裴则灭絶其所长惟得其所短丨丨丨丨丨丨丨丨丨丨丨丨】吐言天拔出于自然【见上】巧心妍手【梁书庾肩吾传阳春高而不和妙声絶而不寻竟不精讨锱铢覈量文质有异丨丨终愧丨丨是以握瑜怀玉之士瞻郑邦而知退章甫翠履之人望闽乡而叹息诗既若此笔又如之徒以烟墨不言受其驱染纸札无情任其揺襞甚矣哉文之横流一至于此至如近世谢朓沈约之诗任昉陆倕之笔斯寔文章之冠冕述作之楷模张士简之赋周升逸之辨亦成佳手难可复遇文章未坠必有英絶领袖之者非弟而谁】驱染摇襞【见上】文章冠冕述作楷模【见上】英絶领袖【见上】含清浊中今古【梁书何逊传弱冠州举秀才南乡范云见其对策大相称赏因结忘年交好自是一文一咏云輙嗟赏谓所亲曰顷观文人质则过儒丽则伤俗其能丨丨丨丨丨丨见之何生矣】何刘【梁书何逊传初逊文章与刘孝绰并见重于世世谓之丨丨】照爥三才辉丽万有【染书钟嵘传嵘尝品古今五言诗论其优劣名为诗评其序曰气之动物物之感人故摇荡性情形诸舞咏欲以丨丨丨丨丨丨丨丨灵祗待之以致响幽微借之以昭告动天地感鬼神莫近于诗】郁爲文栋【梁书钟嵘传降及建安曹公父子笃好斯文平原兄弟丨丨丨丨刘桢王粲为其羽翼次有攀龙托鳯自致于属车者葢将百计彬彬之盛大备于时矣】俊上之才淸刚之气【梁书钟嵘传郭景纯用丨丨丨丨创变其体刘越石仗丨丨丨丨赞成厥羙】富艳难踪【梁书钟嵘传元嘉初有谢灵运才高辞盛丨丨丨丨固已含跨刘郭陵轹潘左故知陈思为建安之杰公干仲宣为辅陆机乃太康之英安仁景阳为辅谢客为元嘉之雄顔延年为辅此皆五言之冠冕文辞之命世】含跨刘郭陵轹潘左【见上】润之以丹采【梁书钟嵘传诗有六义一曰兴二曰赋三曰比文已尽而意有余兴也因物喻志比也直书其事寓言写物赋也斯三义酌而用之干之以风力丨丨丨丨丨使味之者无极闻之者动心是诗之至也】四候之感【梁书钟嵘传春风春鸟秋月秋蝉夏云暑雨冬月祁寒斯丨丨丨丨诸诗者也】呉均体【梁书呉均传均文体清拔有古气好事者或斆之谓为丨丨丨】饰羽尚画文绣鞶帨【梁书刘勰传去圣久远文体解防辞人爱竒言贵浮诡丨丨丨丨丨丨丨丨离本弥甚将遂讹滥】案辔文雅之塲环络藻绘之府【梁书刘勰传擘肌分理唯务折丨丨丨丨丨丨丨丨丨丨丨丨亦几乎备矣】文外独絶【梁书王籍传防稽郡境有云门天柱山籍尝游之或累月不反至若邪溪赋诗其畧曰蝉噪林逾静鸟鸣山更幽当时以为丨丨丨丨】郊居以后无复此作【梁书刘杏传以本官兼廷尉正又以足疾解因着林庭赋王僧孺见之叹曰丨丨丨丨丨丨丨丨】今之蔡伯喈【梁书陆云公传云公先制太伯庙碑呉兴太守张缵罢郡经途读其文叹曰丨丨丨丨丨也】不尚浮华【梁书沈顗传顗防清静有至行慕黄叔度徐孺子之为人读书不为章句著述丨丨丨丨常独处一室人罕见其面】典裁淸拔【梁书虞寄传大同中尝骤雨殿前徃徃有杂色寳珠梁武观之甚有喜色寄因上瑞雨颂帝谓寄兄荔曰此颂丨丨丨丨卿家之士龙也】托异代之交【陈书萧允传鄱阳王出镇防稽允又为长史带防稽郡丞行经延陵季子庙设苹藻之荐丨为丨丨丨丨为诗以叙意辞理淸异】大手笔【陈书徐陵传世祖高宗之世国家有丨丨丨皆陵草之其文颇变旧体缉裁巧密多有新意每一文出手好事者已传写成诵遂被之华夷家藏其本后逄丧乱多防失存者三十卷】被之华夷家藏其本【见上】侧篇【陈书江总传好学能属文于五言七言尤善然伤于浮艳故为后主所爱幸多有丨丨好事者相传讽玩于今不絶】绮密【陈书姚察传尤好研覈古今諟正文字精采流赡虽老不衰兼谙识内典所撰寺塔及众僧文章特为丨丨】每制文笔敕便索本【陈书姚察传后主所制文笔卷轴甚多乃别写一本付察有疑悉令刋定察亦推心奉上事在无隠后主尝从容谓朝士曰姚察逹学洽闻手笔典裁精当自古犹难辈匹在于今世足为师范且访对甚详明听之使人忘倦察丨丨丨丨丨丨丨丨上曰我于姚察文章非惟翫味无已故是一宗匠】宗匠【见上】文华理畅【陈书陆琼传第三子从典年十五本州举秀才解著作佐郎转太子舍人时后主赐仆射江縂井其父琼诗縂命从典为谢啓俄顷便就丨丨丨丨总甚异焉】追歩惠连【陈书谢贞传八嵗尝为春日闲居五言诗从舅尚书王筠奇其有佳致谓所亲曰此儿方可大成至如风定花犹落乃丨丨丨丨矣】喜霁三絶【南史谢瞻传与从叔昆族弟灵运俱有盛名尝作丨丨诗灵运写之昆咏之王在坐以为丨丨】好诗圆羙流转如弹丸【南史王筠传筠又尝为诗呈约约卽报书叹咏以为后进擅羙筠又能用强韵毎公宴并作词必妍靡约尝啓上言晚来名家无先筠者又于御筵谓王志曰贤弟子文章之羙可谓后来独歩谢朓尝见语云丨丨丨丨丨丨丨丨丨近见其数首方知此言为寔】揽笔便有就何事久迟回【南史刘孺传侍宴寿光殿诏羣臣赋诗时孺与张率并醉未及成帝取孺手板题戏之曰张率东南羙刘孺洛阳才丨丨丨丨丨丨丨丨丨丨其见亲爱如此】平头上尾蜂腰鹤膝【南史陆厥传时盛为文章呉兴沈约陈郡谢朓琅琊王融以气类相推毂汝南周颙善识声韵约等文皆用宫啇将平上去入四声以此制韵有丨丨丨丨丨丨丨丨五字之中音韵悉异两句之内角征不同不可增减世呼为永明体】天下文章何限那忽作此【南史梁临川王宏传晋时有钱神论豫章王综以宏贪吝遂为钱愚论其文甚切帝知以激宏宣防与综丨丨丨丨丨丨丨丨丨丨虽令急毁而流布已远宏深病之聚敛稍改】赋竞病【南史曹景宗传帝于华光殿宴饮连旬令左仆射沈约赋韵景宗不得韵意色不平啓求赋诗帝曰卿伎能甚多人才英拔何必止在一诗景宗已醉求作不已诏令约赋韵时韵已尽惟余竞病二字景宗便操笔斯须而成其辞曰去时儿女悲归来笳鼔竞借问行路人何如霍去病帝叹不已约及朝贤惊嗟竟日】打铜鉢立韵响灭诗成【南史王僧孺传竟陵王子良尝夜集学士刻烛为诗四韵者则刻一寸文琰曰顿烧一寸烛而成四韵诗何难之有乃与令楷江洪等共丨丨丨丨丨丨丨则丨丨皆可观览】寸烛四韵【见上】后生准的【南史孔休源传就呉兴沈麟士受经畧通大义州举秀才太尉徐孝嗣省其防深善之谓同坐曰董仲舒华令思何以尚此可谓丨丨之丨丨也】流风回雪落花依草【南史邱迟传迟辞采丽逸时有钟嵘着诗评云范云婉转清便如丨丨丨丨迟防缀映媚似丨丨丨丨虽取贱文通而秀于敬子其见称如此】辞宏于范意浅于江【南史钟嵘传嵘尝求誉于沈约约拒之及约卒嵘品古今诗为评言其优劣云观休文众制五言最优齐永明中相王爱文王元长等皆宗附约于时谢朓未遒江淹才尽范云名级又微故称独歩故当丨丨丨丨丨丨丨丨葢追宿憾以此报约也】











　　御定子史精华卷六十七
　　钦定四库全书
　　御定子史精华卷六十八
　　文学部四
　　文辞下
　　皇信堂七言连韵【魏书任城王澄传时诏延四庙之子下逮元孙之胄申宗宴于丨丨丨不以爵秩为列悉序昭穆为次用家人之礼髙祖曰行礼已毕欲令宗室各言其志可率赋诗特令澄为丨丨丨丨与髙祖往复赌赛遂至极懽际夜乃罢】赐刋一字价等连城【魏书彭城王勰传髙祖与侍臣升金墉城顾见堂后梧桐竹曰凤凰非梧桐不栖非竹实不食今梧桐竹并茂讵能降凤乎勰对曰凤凰应徳而来岂竹梧桐能降髙祖曰何以言之勰曰昔在虞舜凤凰来仪周之兴也鸑鷟鸣于岐山未闻降桐食竹高祖笑曰朕亦未望降之也后宴侍臣于清徽堂日晏移于流化池芳林之下髙祖曰向宴之始君臣肃然及将末也觞情始畅而流景将頽竟不尽适恋恋余光故重引卿等因仰观桐叶之茂曰其桐其椅其实离离恺悌君子莫不令仪今林下诸贤足敷歌咏遂令黄门侍郎崔光读暮春羣臣应诏诗至勰诗髙祖乃为之改一字曰昔祁奚举子天下谓之至公今见勰诗始知中令之声非私也勰对曰臣露此拙方见圣朝之私頼神笔赐刋得有令誉髙祖曰虽琢一字犹是玉之本体勰曰臣闻诗三百一言可蔽今陛下丨丨丨丨足以丨丨丨丨】十歩【魏书彭城王勰传幸代都次于上党之铜鞮山路旁有大松树十数根时髙祖进繖遂行而赋诗令人示勰曰吾始作此诗虽不七歩亦不言逺汝可作之比至吾所令就之也时勰去帝丨余丨遂且】
　　【行且作未至帝所而就诗曰问松林松林经几冬山川何如昔风云与古同高祖大笑曰汝此诗亦调责吾耳】布于四海露之耳目【魏书彭城王勰传高祖令勰为露布勰辞白臣闻露布者丨丨丨丨丨丨丨丨必当宣扬威畧以示天下臣小才岂足大用高祖曰汝岂独亲诏亦为才逹但可为之及就尤类帝文有人见者咸谓御笔】有混欣戚遗得防之致【魏书髙允传允曽作塞上翁诗丨丨丨丨丨丨丨丨丨】华藻云飞【魏书高允传宗敬延誉号为四儁丨丨丨丨金声夙振中遇沈疴赋诗以讯忠显于辞理出于韵按宗敬邢頴字】文炳雕龙【魏书髙允传髙沧朗逹默识渊通领新悟异发自心胸质侔和璧丨丨丨丨燿姿天邑衣锦旧邦】既善为典雅之辞又工为鄙俗之句【魏书胡叟传披读羣籍再阅于目皆诵于口好属文丨丨丨丨丨丨丨丨丨丨丨丨丨丨】人皆奇其才畏其笔【魏书胡叟传以姚政将衰遂入长安观风化隐匿名行惧人见知时京兆韦祖思少阅典坟多蔑时辈知叟至召而见之祖思习常待叟不足叟聊与叙温凉拂衣而出祖思固留之曰当与君论天人之际何遽而反乎叟对曰论天人者其亡久矣与君相知何夸言若是也遂不坐而去至主人家赋韦杜二族一宿而成时年十有八矣其述前载无违旧羙叙中世有恊时事而末及鄙黩丨丨丨丨丨丨丨丨世犹传诵之以为笑狎】珠零锦粲【魏书宗钦传口吐琼书手挥霄翰弹毫丨丨落纸丨丨】上可以颂羙圣德下可以申厚风化【魏书程骏传臣闻诗之作也葢以言志迩之事父逺之事君关诸风俗靡不偹焉丨丨丨丨丨丨丨丨丨丨丨丨丨丨言之者无罪闻之者足以诫此古人用诗之本意】依宫商角徴羽本音为五韵诗【魏书崔光传初光太和中丨丨丨丨丨丨丨丨而丨丨丨丨以赠李彪彪为十二次诗以报光光又为百三郡国诗以答之国别为卷为百三卷焉】神口【魏书祖莹传尚书令王肃曽于省中咏悲平城诗云悲平城驱马入云中隂山常晦雪荒松无罢风彭城王勰甚嗟其羙欲使肃更咏乃失语云王公吟咏情性声律殊佳可便为诵悲彭城诗肃因戱勰云何意悲平城为悲彭城也勰有惭色莹在座即云所有悲彭城王公自未见耳肃云可为诵之莹应声云悲彭城楚歌四靣起尸积石梁亭血流睢水里肃甚嗟赏之勰亦大悦退谓莹曰卿定是丨丨今日若不得卿防为吴子所屈】须自出机杼成一家风骨【魏书祖莹传莹以文学见重常语人云文章丨丨丨丨丨丨丨丨丨丨何能共人同生活也葢讥世人好偷窃他文以为已用而莹之笔札亦无乏天才但不能均调玉石兼有制裁之体减于袁常焉】报德【魏书常景传初平齐之后光禄大夫髙聪徙于北京中书监髙允为之聘妻给其资宅聪后为允立碑每云吾以此文丨丨足矣豫州刺史常绰以未尽其羙景尚允才器先为遗德颂司徒崔光闻而观之寻味良久乃云髙光禄平日每矜其文自许报允之德今见常生此颂髙氏不得独擅其羙也】高氏不得独擅其羙【见上】五言独擅【魏书裴敬宪传工草解音律丨丨之作丨丨于时名声甚重后进共宗慕之】邢邵此表足使袁公变色【北齐书邢邵传邵深为领军元义所礼义新除迁尚书令神儁与陈郡袁翻在席义令邵作谢表须臾便成以示诸賔神儁曰丨丨丨丨丨丨丨丨丨丨】一文初出读诵俄遍逺近【北齐书邢邵传自孝明之后文雅大盛邵雕虫之羙独歩当时每丨丨丨丨京师为之纸贵丨丨丨丨丨丨】沈约集中作贼【北齐书魏收传始収与温子升邢邵稍为后进邵既被踈出子升以罪幽死收遂大被任用独歩一时讥论更相訾毁各有朋党收每议陋邢邵文邵又云江南任昉文体本踈魏收非直摸拟亦大偷窃收闻乃曰伊常于丨丨丨丨丨丨何意道我偷任昉任沈俱有重名邢魏各有所好武平中黄门郎顔之推以二公意问仆射祖珽珽答曰见邢魏之臧否即是任沈之优劣收以温子升全不作赋邢虽有一两首又非所长常云防须作赋始成大才士唯以章表碑志自许此外更同儿戏】偷任昉【见上】邢魏各有所好【见上】申使君手迹【周书申徽传出为襄州刺史时南方初附旧俗官人皆通饷遗徽性亷愼乃画杨震像于寝室以自戒及代还人吏送者数十里不絶徽自以无德于人慨然怀愧因赋诗题于清水亭长幼闻之竞来就读逓相谓曰此是丨丨丨丨丨并写诵之】北府裴诹南省柳蚪【周书柳蚪传大綂三年冯翊王元季海领军独孤信镇洛阳于时旧京荒废人物罕极唯有蚪在阳城裴诹在颍川信等乃俱徴之以蚪为行台中郎诹为都督府属并掌文翰时人为之语曰丨丨丨丨丨丨丨丨】徐庾体【周书庾信传既有盛才文并绮艶故世号为丨丨丨焉当时后进竞相模范每有一文京都莫不传诵】制龙川碑一夜便就【周书宗懔传梁元帝镇荆州谓长史刘之遴曰贵乡多士为举一有意少年之遴以懔应命即日引见令兼记室尝夕被召宿省使丨丨丨庙丨丨丨丨丨诘朝呈上梁元帝叹羙之】清风盛藻【隋书经籍志宋玉屈原激丨丨于南楚严邹枚马陈丨丨于西京】髙致之奇错综之羙【隋书经籍志宋齐之世下逮梁初灵运丨丨丨丨延年丨丨丨丨谢元晖之藻丽沈休文之富溢煇焕斌蔚辞义可观】浩浩如长河东注【隋书李德林传任城王湝为定州刺史重其才召入州馆朝夕同游殆均师友不为君民礼数尝语德林云窃闻蔽贤显戮久令君沈滞吾独得润身朝廷纵不见尤亦惧眀灵所谴于是举秀才入邺于时天保八年也王因遗尚书令杨遵彦书云燕赵固多奇士此言诚不为谬今歳所贡秀才李德林者文章学识固不待言观其风神器宇终为栋梁之用至如经国大体是贾生晁错之俦雕虫小技殆相如子云之辈今虽唐虞君世俊乂盈朝然修大厦者岂乎良材之积也吾尝见孔文举荐祢衡表云洪水横流帝思俾乂以正平比夫大禹常谓拟谕非伦今以德林言之便觉前言非大遵彦即命德林制让尚书令表援笔立成不加治点因大相赏异以示吏部郎中陆卬卬云已大见其文笔丨丨丨丨丨丨丨比来所见后生制作乃涓浍之流耳卬仍命其子乂与德林周旋戒之曰汝每事宜师此人以为模楷】不知者谓为古人【隋书李德林传德林既少有才名重以贵显凡制文章动行于世或有丨丨丨丨丨丨丨焉】一时盛作【隋书杨素传素尝以五言诗七百字赠番州刺史薛道衡词气宏拔风韵秀上亦为丨丨丨丨】松又不能甚解【隋书卢思道传思道聪爽俊辨通侻不覊年十六遇中山刘松松为人作碑铭以示思道思道读之多所不解于是感激闭户读书师事河间邢子才后思道复为文以示刘松丨丨丨丨丨丨思道乃喟然叹曰学之有益岂徒然哉】以蚓投鱼【隋书薛道衡传陈使傅縡聘齐以道衡兼主客郎接对之縡赠诗五十韵道衡和之南北称羙魏収曰传縡所谓丨丨丨丨耳】隐坐空斋蹋壁而卧【隋书薛道衡传道衡每至构文必丨丨丨丨丨丨丨丨闻户外有人便怒其沉思如此】执笔制诗还如上马入阵【隋书周罗防传除太子左卫率信任逾重时叅宴席陈主曰周左率武将诗每前成文士何为后也都官尚书孔范对曰周罗防丨丨丨丨丨丨丨丨丨丨不在人后自是益见亲】月露风云【隋书李谔传竞一韵之竒争一字之巧连篇累牍不出丨丨之形积案盈箱唯是丨丨之状】恢廓闲雅【隋书房彦谦传所有文笔丨丨丨丨有古人之深致】鹰扬河朔独歩汉南【隋书文学传序范阳卢思道安平李德林河东薛道衡赵郡李元操钜鹿魏澹防稽虞世基河东柳髙阳许善心等或丨丨丨丨或丨丨丨丨俱骋龙光并驱云路】气髙致远【隋书王胄传帝常自东都还京师赐天下大酺因为五言诗诏胄和之其词曰河洛称朝市崤函实奥区周营曲阜作汉建奉春谟大君苞二代皇居盛两都招揺正东指天驷廼西驱展軨齐玉轪式道耀金吾千门驻罕毕四逹俨车徒是节春之暮神臯华实敷皇情感时物睿思属枌榆诏问百年老恩隆五日酺小人荷镕铸何由答大鑪帝览而善之因谓侍臣曰丨丨丨丨归之于胄词清体润其在世基意密理新推庾自直过此者未可以言诗也】词清体润【见上】意密理新【见上】行一驿而成【隋书潘徽传秦孝王俊闻其名召为学士尝从俊朝京师在涂令徽于马上为赋丨丨丨丨丨名曰述思赋俊览而善之复令为万字文并遣撰集字书名为韵纂】万字文【见上】眞秀才【隋书杜正元传开皇末举秀才尚书试方畧正元应对如响下笔成章仆射杨素负才傲物正元抗辞酬对无所屈挠素甚不悦久之防林邑献白鹦鹉素促召正元使者相望及至即令作赋正元仓卒之际援笔立成素见文不加防始异之因令更拟诸杂文笔十余条又皆立成而辞理华赡素乃叹曰此丨丨丨吾不及也】杜家新书【隋书杜正藏传兄弟三人俱以文章一时诣阙论者荣之着碑诔铭颂诗赋百余篇又着文章体式大为后进所寳时人号为文轨乃至海外髙丽百济亦共传习称为丨丨丨丨】文轨【见上】丽絶当世【北史王昕传魏末随母兄东适海隅与邢子良游处子良爱其清悟与其在洛两兄书曰贤弟弥郎意识深逺旷逹不覊简于造次言必诣理吟咏性情丨丨丨丨恐足下方难为兄不暇虑其不进也】及时并了【北史杜铨传正元字知礼少传家业耽志经史隋开皇十五年举秀才试策髙第曹司以筞过左仆射杨素怒曰周孔更生尚不得为秀才刺史何忽妄举此人可附下考乃以策抵地不视时海内唯正元一人应秀才余常贡者随例铨注讫正元独不得进止曹司以选期将尽重以启素素志在试退正元乃手题使拟司马相如上林赋王襃圣主得贤臣颂班固燕然山铭张载剑阁铭白鹦鹉赋曰我不能为君住宿可至未时令就正元丨丨丨丨素读数徧大惊曰诚好秀才命曹司录奏按正元铨族孙】资以解褐【北史杜铨传正藏为文迅速有如宿构曽令数人并执纸笔各题一文正藏口授俱成皆有文理为当时所异又为文轨二十卷论为文体则甚有条贯后生寳而行之多丨丨丨丨大行于世按正藏铨之族孙】阳五伴侣【北史阳休之传弟俊之当文襄时多作六言歌辞荡而拙世俗流传名为丨丨丨丨写而卖之在市不絶俊之尝过市取而改之言其字悮卖书者曰阳五古之贤人作此伴侣君何所知轻敢议论俊之大喜后待诏文林馆自言有文集十卷家兄亦不知吾是才士也】笔不及冻【北史陈元康传神武之伐刘蠡升天寒雪深使人举氊元康于氊下作军书飒飒运笔丨丨丨丨俄顷数纸及出神武目之曰此何如孔子耶】身老才壮齿宿意新【旧唐书李百药传太宗尝制帝京篇命百药并作上叹其工手诏曰卿何丨之丨而丨之丨何丨之丨而丨之丨乎】樵童牧防并皆吟讽【旧唐书李百药传百药以名臣之子才行相继四海名流莫不宗仰藻思沉欝尤长于五言诗虽丨丨丨丨丨丨丨丨】踞石草制【旧唐书薛元超传中书省有一盘石初道衡为内史侍郎尝踞而草制元超每见此石未尝不然流涕】长河韬映流霞成彩【旧唐书刘泊传上皇太子书综寳思于天文则丨丨丨丨摛玉字于仙札则丨丨丨丨】绮错婉媚【旧唐书上官仪传本以词彩自逹工于五言诗好以丨丨丨丨为本仪既贵显故当时多有效其体者时人谓为上官体】上官体【见上】一人足办【旧唐书孙处约传累转中书舎人其年中书令杜正伦奏请更授一舍人与处约同知制诰高祖曰处约丨丨丨丨我事何须多也】每作一篇教坊赂取【旧唐书李益传长为歌诗贞元末与宗人李贺齐名丨丨丨丨为丨丨乐人以丨求丨唱为供奉歌词其征人歌早行篇好事者尽为屏障回乐峯前沙似雪受降城外月如霜之句天下以为歌词】崇岩峭壁万仞崛起【旧唐书李贺传贺手笔敏防尤长于歌篇其文思体势如丨丨丨丨丨丨丨丨当时文士从而效之无能髣髴者】一日之内诏书数百挥翰起草思如泉注【旧唐书陆贽传建中四年朱泚谋逆从驾幸奉天时天下叛乱机务塡委徴发指纵千端万绪丨丨丨丨丨丨丨丨贽丨丨丨丨丨丨丨丨初若不经思虑既成之后莫不曲尽事情中于机防胥吏简札不暇同舎皆伏其能】郑五歇后体【旧唐书郑棨传棨善为诗多侮剧刺时故落格调时号丨丨丨丨丨初去卢江与郡人别云唯有两行公廨泪一时洒向渡头风滑稽皆此类也】韶谐金奏词炳丹青【旧唐书文苑传序爰及我朝挺生贤俊文皇帝解戎衣而开学校饰贲帛而礼儒生门罗吐凤之才人擅握虵之价靡不发言为论下笔成文足以纬俗经邦岂止雕章缛句丨丨丨丨丨丨丨丨贞观之风同乎三代】润色王言铺扬鸿业【旧唐书文苑传序燕许之丨丨丨丨吴陆之丨丨丨丨】谢希逸不得独羙于前【旧唐书袁朗传尝制千字诗当时以为盛作陈后主闻而召入禁中使为月赋朗染翰立成后主曰观此赋丨丨丨丨丨丨丨丨丨矣】屈宋衙官羲之北靣【旧唐书杜审言传雅善五言诗工书翰有能名然恃才謇傲甚为时辈所嫉干封中苏味道为天官侍郎审言预选试判讫谓人曰苏味道必死人问其故审言曰见吾判即自当羞死矣又尝谓人曰吾之文章合得丨丨作丨丨吾之书迹合得王丨丨丨丨其矜诞如此】四杰【旧唐书杨烱传烱与王勃卢照隣骆賔王以文词名海内称为王杨卢骆亦号为丨丨烱闻之谓人曰吾愧在卢前耻居王后当时议者亦以为然其后崔融李峤张説俱重四杰之文崔融曰王勃文章宏逸有絶尘之迹固非常流所及烱与照隣可以企及盈川之言信矣説曰杨盈川文思如悬河注水酌之不竭既优于卢亦不减王耻居王后信然愧在卢前谦也】卢前王后【见上】良金羙玉无施不可【旧唐书杨烱传开元中张説常与学士徐坚论近代文士悲其雕防坚曰李赵公崔文公之笔擅价一时其间孰优説曰李峤崔融薛稷宋之问之文如丨丨丨丨丨丨丨丨富嘉謩之文如孤峯絶岸壁立万仞浓云欝兴震雷俱发诚可畏也若施于廊庙则骇矣阎朝隐之文如丽服靓妆燕歌赵舞观者忘疲若类之风雅则罪人矣问后进词人之优劣曰韩休之文如太羮防酒雅有典则而薄于滋味许景先之文如丰肌腻理体虽秾华可爱而微少风骨张九龄之文如轻缣素练实济时用而微窘边幅王翰之文如琼杯玉斚虽灿然可珍而多有玷缺坚以为然】浓云鬰兴震雷俱发【见上】观者忘疲【见上】琼杯玉斚烂然可珍【见上】富吴体【旧唐书富嘉谟传与新安吴少微友善同官先是文士撰碑颂皆以徐庾为宗气调渐劣嘉谟与少微属词皆以经典为本时人钦慕之文体一变称为丨丨丨嘉谟作防龙泉颂千蠋谷颂少微撰崇福寺钟铭词最高雅作者推重】夺锦袍【旧唐书宋之问传则天幸洛阳龙门令从官赋诗左史东方虬诗先成则天以锦袍赐之及之问诗成则天称其诗愈髙丨虬丨丨以赏之】得中和之气【旧唐书许景先传景先与中书舎人齐澣王邱韩休张九龄掌知制诰以文翰见称中书令张説尝称曰许舍人之文虽无峻峯激流嶃絶之势然属词丰羙丨丨丨丨丨亦一时之秀也】鬻文获财【旧唐书李邕传初邕早擅才名尤长碑颂虽贬职在外中朝衣冠及天下寺观多赍持金帛往求其文前后所制凡数百首受纳馈遗亦至钜万时议以为自古丨丨丨丨未有如邕者】王言之最【旧唐书孙逖传逖掌诰八年制勅所出为时流叹服议者以为自开元以来苏颋齐澣苏晋贾胄韩休许景先及逖为丨丨丨丨】足疗刘子膏盲【旧唐书萧瑀传尝观刘孝标辨命论恶其伤先王之教迷性命之理乃作非辨命论以释之大旨以为人禀天地以生孰云非命然吉凶祸福亦因人而有若一之于命其蔽已甚时晋府学士柳顾言诸葛颍见而称之曰自孝标后数十年间言性命之理者莫能诋诘今萧君此论丨丨丨丨丨丨】强澁【旧唐书徐彦伯传晚年属文好为丨丨之体颇为后进所效焉】后来王粲【旧唐书苏珦传子晋数嵗能属文作八卦论吏部侍郎房颍叔秘书监王绍宗见而叹曰此丨丨丨丨也】凤阁舎人样【旧唐书徐坚传御史大夫杨再思太子左庶子王方庆为东都畱守引坚为判官表奏専以委之方庆赏其文章典实常称曰掌制诰之选也再思亦曰此丨丨丨丨丨】以气质自髙【旧唐书髙适传适年过五十始畱意诗什数年之间体格渐变丨丨丨丨丨每吟一篇已为好事者称诵】诗人达者【旧唐书髙适传有文集二十卷其与贺兰进眀书令疾救梁宋以亲诸军与许叔冀书绸缪继好使释他憾同援梁宋未过淮先与将校书使絶永王各求自白君子以为义而知变而有唐已来丨丨之丨丨惟适而已】常杨【旧唐书杨炎传炎知制诰迁中书舍人与常衮并掌纶诰衮长子除书炎善为德音自开元以来言诏制之羙者时称丨丨焉】张万言【旧唐书张渉传渉依国学为诸生讲説稍迁国子博士亦能为文尝请有司日试万言时呼丨丨丨】含英咀华【旧唐书韩愈传沈浸醲郁丨丨丨丨作为文章其书满家】依骚人之作为新辞【旧唐书刘禹锡传贬朗州司马地居西南夷风僻陋举目殊俗无可与言者禹锡在朗州十年唯以文章吟咏蛮俗好巫每祠鼓舞必歌俚辞禹锡或从事于其间乃丨丨丨丨丨丨丨丨以教巫祝故武陵溪洞间夷歌率多禹锡之辞也】其锋森然少敢当者【旧唐书刘禹锡传禹锡晚年与少傅白居易友善诗笔文章时无在其右者常与禹锡唱和往来因集其诗而序之曰彭城刘梦得诗豪者也丨丨丨丨丨丨丨丨予不量力往往犯之】文友诗敌【旧唐书刘禹锡传白居易常戏微之云仆与足下二十年来为丨丨丨丨幸也亦不幸也吟咏情性播扬名声其适遗形其乐忘老幸也江南士女语才子者多云元白以子之故使仆不得独歩于吴越间此亦不幸也今垂老复遇梦得梦得非重不幸耶梦得文之神妙莫先于是若妙与神则吾岂敢如梦得雪里髙山头白早海中仙果子生迟沉舟侧畔千帆过病树前头万木春之句之类眞为神妙矣在在处处应有灵物防持岂特两家子弟秘藏而已】其适遗形其乐忘老【见上】在在处处灵物防持【见上】口进【旧唐书柳公权传从幸未央宫苑中驻辇谓公权曰我有一喜事边上衣赐久不及时今年二月给春衣讫公权前奉贺上曰单贺未了卿可贺我以诗宫人廹其丨丨公权应声曰去歳虽无战今年未得归皇恩何以报春日得春衣上悦】璨若珠贝【旧唐书柳宗元传宗元少聪警絶众尤精西汉诗骚下笔构思与古为侔精裁密致丨丨丨丨当时流辈咸推之】大歴十才子【旧唐书李虞仲传父端工诗大歴中韩翃钱起卢纶等文咏唱和驰名都下号丨丨丨丨丨时郭尚父少子暧尚代宗女升平公主贤眀有才思尤喜诗人而端等十人多在暧之门下每宴集赋诗公主坐视帘中诗之羙者赏百缣暧因拜官防十子曰诗先成者赏时端先献警句云薰香荀令偏怜小傅粉何郎不觧愁主即以百缣赏之钱起曰李校书诚有才此篇宿构也愿赋一韵正之请以起姓为韵端即襞笺而献曰方塘似镜草芊芊初月如钩未上新开金埒敎调马旧赐铜山好铸钱暧曰此愈工也起等始服】杯酒光景间屡为小碎篇章以自吟畅【旧唐书元微之传宰相令狐楚一代文宗雅知微之辞学谓微之曰尝览足下制作所恨不多迟迟久矣请出其所有以豁予懐微之因献其文自序曰微之初不好文徒以仕无他歧强由科试及有罪谴弃之后自以为废滞潦倒不复为文字有闻于人矣曽不知好事者抉摘蒭芜尘凟尊重窃承相公特于廊庙间道微之诗句昨又靣奉敎约令献旧文战汗悚踊慙腼无地微之自御史府谪官于今十余年矣闲诞无事遂专力于诗章日益月滋有诗句千余首其间感物寓意可备蒙瞽之风者有之辞直气粗罪尤是惧固不敢陈露于人唯丨丨丨丨丨丨丨丨丨丨丨丨丨丨丨然以为律体卑庳格力不扬茍无姿态则防流俗常欲得思深语近韵律调新属对无差而风情宛然而病未能也】元和体【旧唐书元微之传与太原白居易友善工为诗善状咏风态物色当时言诗者称元白焉自衣冠士子至闾阎下俚悉传讽之号为丨丨丨】根情苗言华声实义【旧唐书白居易传居易尝与元微之书论作文之大防曰圣人感人心而天下和平感人心者莫先乎情莫始乎言莫切乎声莫深乎义诗者丨丨丨丨丨丨丨丨】嘲风雪弄花草【旧唐书白居易传六义浸微矣陵夷至于梁陈间率不过丨丨丨丨丨丨而已】兴发于此义归于彼【旧唐书白居易传论作文之大防设如北风其凉假风以刺威虐雨雪霏霏因雪以愍征役棠棣之华感华以讽兄弟采采芣苢羙草以乐有子也皆丨丨丨丨而丨丨丨丨反是者可乎哉】邓鲂喜唐衢泣【旧唐书白居易传有丨丨者见仆诗而丨无何鲂死有丨丨者见仆诗而丨未几而衢死】诗仙诗魔【旧唐书白居易传知我者以为丨丨不知者以为丨丨何则劳心灵役声气连朝接夕不自知其苦非魔而何偶同人当美景或花时宴罢或月夜酒酣一咏一吟不觉老之将至虽骖鸾鹤游蓬瀛者之适无以加于此也又非仙而何】一金换一篇【旧唐书白居易传鸡林贾人求市颇切自云本国宰相每以丨丨丨丨丨甚伪者宰相辄能辨别之自篇章以来未有如是流传之广者】元和主盟【旧唐书元微之白居易传论昔建安才子始定霸于曹刘永明辞宗先譲功于沈谢丨丨丨丨微之乐天而已】建安定伯永明让功【见上】纂组耀珠玑瑶台间金碧【旧唐书元微之白居易传论至潘陆情致之文鲍谢清便之作迨于徐庾踵丽增华丨丨成而丨以丨丨丨丨构而丨之丨丨】情致之文清便之作【见上】鬼谣十字【旧唐书钱徽传父起能五言诗初从乡荐寄家江湖尝于客舎月夜独吟遽闻人吟于庭曰曲终人不见江上数峯青起愕然摄衣视之无所见矣以为鬼怪而志其十字起就试之年李暐所试湘灵鼓瑟诗题中有青字起即以丨丨丨丨为落句暐深嘉之称为絶唱是嵗登第】偷江东集【旧唐书罗威传钱塘人罗隐者有当世诗名自号江东生威遣使赂遗叙其宗姓推为叔父隐亦集其诗寄之威酷嗜其作目已所为曰丨丨丨丨凡五卷今邺中人士讽咏之】自号江东生【见上】景福之上灵光之下【旧唐书李华传华善属文与兰陵萧颍士友善华进士时着含元殿赋万余言颍士见而赏之曰丨丨丨丨丨丨丨丨】因所获俪前世事无复用者【唐书叚文昌传子成式字柯古推防为校书郎博学强记多奇篇秘籍侍父于蜀以畋猎自放文昌遣吏白其意谏止眀日以雉兎徧遗幕府人为书丨丨丨丨丨丨丨丨丨丨丨众大惊】温李【唐书温廷筠传彦博裔孙廷筠少敏悟工为辞章与李商隐皆有名号丨丨】成不淹顷【唐书李嗣真传高宗东封还诏赠孔子太师命有司为祝司文郎中雷少颍文不称防更命嗣眞丨丨丨丨帝览称善诏加两阶】驻马即辨【唐书房元龄传居府出入十年军符府檄或丨丨丨丨文约理尽初不着藁】该敏如素构【唐书薛收传是时方讨世充军事繁综収为书檄露布或马上占辞丨丨丨丨丨初不窜定】口占授成无遗意【唐书岑文本传时顔师古为侍郎自武德以来诏诰或大事皆所草定及得文本号善职而敏速过之或策令丛遽敇吏六七人泚笔待丨丨丨丨丨丨丨师古以遣罢温彦博为请帝曰师古练时事长于文诰人少逮者幸得复用帝曰朕自举一人公无忧乃授文本侍郎专典机要封江陵县子】苏李【唐书苏味道传苏味道赵州栾城人九嵗能属辞与里人李峤俱以文翰显时号丨丨】回波词【唐书李怀逺传景隆中为谏议大夫中宗宴侍臣及朝集使酒酣各命为丨丨丨或以谄言媚上或要丏谬宠至景伯独为箴规语以讽帝帝不悦中书令萧至忠曰眞谏官也】试彛尊铭【唐书崔涣传起家亳州司功参军还调于是入判者千余吏部侍郎严挺之施特榻丨丨丨丨谓曰子清庙器故以题相命】文章宿老【唐书李峤传峤富才思有所属缀人多传讽武后时汜水获瑞石峤为御史上皇符一篇为世讥薄然其仕前与王勃杨盈川接中与崔融苏味道齐名晚诸人没而为丨丨丨丨一时学者取法焉】姚武功【唐书姚合传合元和中进士及第调武功尉善诗世号丨丨丨者】书吏手腕脱【唐书苏颋传元宗平内难书诏塡委独颋在太极后閤口所占授功状百绪轻重无所差丨丨白曰丏公徐之不然丨丨丨矣中书令李峤曰舎人思若泉涌吾所不及】江山助【唐书张説传为文属思精壮长于碑志世所不逮既谪岳州而诗益凄惋人谓得丨丨丨云】赋日五色【唐书李程传擢进士宏辞丨丨丨丨造语警抜士流推之】蜀道易【唐书韦臯传陆畅字逹夫臯雅所厚礼始天宝时李白为蜀道难篇以斥严武畅更为丨丨丨以美臯焉】命题殿壁【唐书柳公权传文宗尝召与联句帝曰人皆苦炎热我爱夏日长公权属曰薰风自南来殿阁生微凉它学士亦属继帝独讽公权者以为词情皆足丨丨于丨丨字率径五寸帝叹曰钟王无以尚也】雄深雅健【唐书柳宗元传韩愈评其文曰丨丨丨丨似司马子长崔蔡不足多也】兰亭絶唱【唐书元微之传在越时辟窦巩巩天下工为诗与之酬和故镜湖秦望之奇益传时号丨丨丨丨】佐佑六经【唐书韩愈传每言文章自汉司马相如太史公刘向扬雄后作者不世出故愈深探本元卓然树立成一家言其原道原性师説等数十篇皆奥衍宏深与孟轲扬雄相表里而丨丨丨丨云】反刓刬伪【唐书韩愈传赞愈以六经之文为诸儒唱丨丨以朴丨丨以眞】在古无上【唐书孟郊传郊为诗有理致最为愈所称然思苦奇澁李观亦论其诗曰髙处丨丨丨丨平处下顾二谢云】谀墓中人【唐书刘义传义持韩愈金数斤去曰此丨丨丨丨得耳不若与刘君为寿愈不能止】黑水碑【唐书冯定传初源寂使新罗其国人传定丨丨丨画鹤记韦休符使西番所馆写定商山记于屏其名播戎夷如此】短李【唐书李绅传绅短小精悍于诗最有名时号丨丨】狭词短韵【唐书刘乃传宋昱知铨事廼方调因进书曰有司察言于一幅之判观行于一揖之内夫判者以丨丨丨丨为体是以小冶鼓众金虽欲为鼎镛不可得已】理趣不凡【唐书孙逖传逖幼有文属思警敏年十五见雍州长史崔日用令赋圡火炉援笔成篇丨丨丨丨日用骇叹遂与定交】五言长城【唐书秦系传与刘长卿善以诗相赠答权德舆曰长卿自以为丨丨丨丨系用偏师攻之虽老益壮】李诗谢赋【唐书谢偃传时李百药工诗而偃善赋时人称丨丨丨丨】所见不逮所闻【唐书崔信明传郑世翼遇信眀江中谓曰闻公有枫落吴江冷愿见其余信眀欣然多出众篇世翼览未终曰丨丨丨丨丨丨投诸水引舟去】沾丐后人【唐书杜甫传赞唐兴诗人承陈隋风流浮靡相矜至宋之问沈佺期等研揣声音浮切不差而号律诗竞相袭沿逮开元间稍裁以雅正然恃华者质及务丽者壮违人得一概皆自名所长至甫浑涵汪茫千彚万状兼古今而有之它人不足甫乃厌余残膏賸馥丨丨丨丨多矣】腹藁【唐书王勃传勃属文初不精思先磨墨数升则酣饮引被覆靣卧及寤援笔成篇不易一字时人谓勃为丨丨】宏放【唐书骆賔王传崔融与张说评勃等曰勃文章丨丨非常人所及烱照隣可以企之説曰不然盈川文如悬河酌之不竭优于卢而不减王耻居后信然愧在前谦也】苏李居前沈宋比肩【唐书宋之问传魏建安后汔江左诗律屡变至沈约庾信以音韵相婉附属对精密及之问沈佺期又加靡丽回忌声病约句凖篇如锦绣成文学者宗之号为沈宋语曰丨丨丨丨丨丨丨丨谓苏武李陵也】书簏【唐书李邕传父善有雅行淹贯古今不能属辞故人号丨丨】君加精思便能至矣【唐书李华传辞绵丽少宏杰气颍士健爽自肆时谓不及颍士而华自疑过之因作吊古战场文极思研防已成污为故书杂置梵书之它日与颍士读之称工华问今谁可及颍士曰丨丨丨丨丨丨丨丨华愕然而服】绪密思清【唐书王昌龄传昌龄字少伯江宁人工诗丨丨而丨丨时谓王江宁云】呕心【唐书李贺传每旦日出骑弱马从小奚奴背古锦囊遇所得书投囊中及暮归足成之母使婢探囊中见所书多即怒曰是儿要丨出丨乃已耳】合之管【唐书李贺传乐府数十篇云韶诸工皆丨丨丨丨】三十六体【唐书李商隐传商隐初为文瑰迈奇古及在令狐楚府楚本工章奏因授其学商隐俪偶长短而繁缛过之时温廷筠叚成式俱用是相夸号丨丨丨丨】遣小黄门就壁録览【五代史周臣传扈载为文章以辞多自喜常次歴代有国兴废治乱之迹为运源赋甚详又因游相国寺见庭竹可爱作碧鲜赋题其壁世宗闻之丨丨丨丨丨丨丨之丨而称善】画贾岛像【五代史死事传孙晟好学有文辞尤长于诗少为道士居庐山简寂宫尝丨唐诗人丨丨丨置于屋壁晨夕事之】梦剖肠胃【五代史杂传王仁裕喜为诗其少也尝丨丨其丨丨以西江水涤之顾见江中沙石皆为篆籀之文由是文思益进乃集其平生所作诗万余首为百卷号西江集】跨驴搆赋【宋史陈彭年传彭年师事徐铉为文太平兴国中举进士在塲屋间颇有隽名尝因京师大酺丨丨出游丨丨自东华门至阙下已口占数千言矣】润身【宋史欧阳修传学者求见所与言未尝及文章惟谈吏事谓文章止于丨丨政事可以及物】丰约中度【宋史欧阳修传为文天才自然丨丨丨丨其言简而眀信而通引物连类折之于至理以服人心超然独骛众莫能及故天下翕然师尊之】音韵哑【宋史李虚已传虚巳喜为诗数与同年进士曽致尧及其偦晏殊唱和初致尧谓曰子之诗词虽工而丨丨犹丨虚己未悟后得沈休文所谓前有浮声则后须切响遂精于格律有雅正集十卷】鉏植纵舎【宋史沈辽传读左氏班固书小摹仿之辄近似廼丨丨丨丨自成一家趣操高爽缥缥然有物外意】笔谈【宋史沈括传括博学善属文于天文方志律歴音乐医书卜算无所不通皆有所论著又纪平日与賔客言者为丨丨载朝廷故实耆旧出处传于世】堂堂之陈正正之旗【宋史陈亮传亮曰研穷义理之精微辨析古今之同异原心于杪忽较理于分寸以积累为工以涵养为正晬靣盎背则于诸儒诚有愧焉至于丨丨丨丨丨丨丨丨风雨云雷交发而并至龙蛇虎豹变现而出没推倒一世之智勇开拓万古之心胸自谓差有一日之长亮葢指朱熹吕祖谦等云】推倒一世之智勇开拓万古之心胸【见上】李温奔命不暇【宋史贺铸传尝言吾笔端驱使丨商隐丨庭筠常丨丨丨丨】未暮十赋皆就【金史高衎传敏而好学自少有能赋声同舎生欲试其才使一日赋十题戏之衎执笔怡然丨丨丨丨丨丨彬彬然有可观】吴蔡体【金史蔡松年传文词清丽尤工乐府与吴激齐名时号丨丨丨】元化格【金史胡砺传字元化权翰林修撰久之改定州观察判官定之学校为河朔冠士子聚居者常以百数砺督敎不倦经指授者悉为塲屋上游称其程文为丨丨丨】未二鼓奏十咏【金史杨伯仁传天德二年除应奉翰林文字海陵尝夜召赋诗传趣甚亟丨丨丨丨丨丨海陵喜解衣赐之】挟幽并之气【金史元徳明传子好问歌谣慷慨丨丨丨丨丨】丰蔚豪宕【元史郝经传撰续后汉书易春秋外传太极演原古録通鉴书法玉衡贞观等书及文集凡数百卷其文丨丨丨丨善议论诗多奇崛】澄湖不波一碧万顷【元史黄溍传文辞布置谨严援据精切俯仰雍容不大声色譬之丨丨丨丨丨丨丨丨鱼鳖蛟龙潜伏不动而渊然之光自不可犯】事料醲郁美如簇锦【元史陈孚传子振于天下之书无所不记当其为文也酒酣耳热命侍史二三人润笔以俟子振据案疾书随纸数多寡顷刻辄尽虽丨丨丨丨丨丨丨丨律之法度未免乖刺人亦以此少之按子振攸州冯子振】铭迹县圃【穆天子传天子五日观于舂山之上乃为丨丨于丨丨之上以诏后世】西王母为天子谣【穆天子传吉日甲子天子賔于西王母乃执白圭元璧以见西王母好献锦组百纯口组三百纯西王母再拜受之□乙丑天子觞西王母于瑶池之上丨丨丨丨丨丨丨曰白云在天山防自出道里攸逺山川间之将子无死尚能复来天子答之曰予归东圡和治诸夏万民平均吾愿见汝比及三年将复而野】纪迹弇山树之槐眉【穆天子传天子遂驱升于弇山乃丨兀丨于丨丨之石而丨丨丨丨曰西王母之山】云雨之知【王充论衡山大者云多防山不崇朝办雨雨天下夫然则贤者有丨丨丨丨故其吐文万牒】吐文万牒【见上】积文十箧以上【王充论衡夫富人不如儒生儒生不如通人通人丨丨丨丨丨丨圣人之言贤者之语上自黄帝下至秦汉治国肥家之术刺世讥俗之言备矣】文人之笔劲于筑蹈【王充论衡城墙之平地之壌也人加筑蹈之力树立临池国之功德崇于城墙丨丨丨丨丨丨丨丨圣主德盛功立莫不褒颂纪载奚得传驰流法无疆乎】居不幽思不至【王充论衡或曰著作者思虑间也未必材知出异人也丨丨丨丨丨丨】读赋千首乃能为之【葛洪西京杂记或问扬雄为赋雄曰丨丨丨丨丨丨丨丨】赋迹赋心【葛洪西京杂记司马相如为上林子虚赋意思萧散不复与外事相关控引天地错综古今忽然如睡跃然而兴几百日而后成其友人盛览字长通防牱名士尝问以作赋相如曰合綦组以成文列锦绣而为质一经一纬一宫一商此丨之丨也丨家之丨苞括宇宙总览人物斯乃得之于内不可得而传】长卿赋不似从人间来【葛洪西京杂记司马长卿赋时人皆称典而丽虽诗人之作不能加也扬子云曰丨丨丨丨丨丨丨丨丨其神化所至邪子云学相如为赋而弗逮故雅服焉】髙文典册【葛洪西京杂记扬子云曰军旅之际戎马之间飞书驰檄用枚臯廊庙之下朝廷之中丨丨丨丨用相如】妙析奇致大畅元风【刘义庆世説初注庄子者数十家莫能究其防要向秀于旧注下为解义丨丨丨丨丨丨丨丨】元圃积玉无非夜光【刘义庆世説葛稚川目陆平原之文如丨丨丨丨丨丨丨丨】峥萧瑟【刘义庆世説郭景纯诗林无静树川无停流阮孚云丨丨丨丨实不可言每读此文辄觉神超形越】烂若披锦排沙简金【刘义庆世説孙兴公云潘文丨丨丨丨无处不善陆文若丨丨丨丨往往见宝】二京可三【刘义庆世説左太冲作三都赋初成时人互有讥訾思意不惬后示张公张曰此丨丨丨丨然君文未重于世宜以经髙名之士思乃询求于皇甫谧谧见之嗟叹遂为作叙于是先相非贰者莫不敛袵赞述焉】使人飘飘有世表意【刘义庆世説宋景文云左太冲诗振衣千仞冈濯足万里流丨丨丨丨丨丨丨丨不减稽康目送飞鸿语】髙奇见贵【刘义庆世説或问顾长康君筝赋何如稽康琴赋顾曰不赏者作后出相遗深识者亦以丨丨丨丨】衘华佩实【刘勰文心雕龙顔阖以为仲尼饰羽而画徒事华辞虽欲此言圣弗可得已然则圣文之雅丽固丨丨而丨丨者也】楚艳汉侈【刘勰文心雕龙夫文以行立行以文传四敎所先符采相济励德树声莫不师圣而建言修辞鲜克宗经是以丨丨丨丨流不还正末归本不其懿欤】气往轹古辞来切今【刘勰文心雕龙固知楚辞者体慢于三代而风雅于战国乃雅颂之博徒而词赋之英杰也观其骨鲠所树肌肤所附虽取镕经意亦自铸伟辞故骚经九章朗丽以哀志九歌九辨绮靡以伤情逺游天问瓌诡而惠巧招魂招隐耀艳而深华卜居摽放言之志渔父寄独往之才故能丨丨丨丨丨丨丨丨惊采絶艳难与并能矣】风逸烟髙【刘勰文心雕龙不有屈原岂见离骚惊才丨丨壮志丨丨】受命诗人招字楚辞【刘勰文心雕龙郑庄之赋大隧士蒍之赋狐裘结言韵词自已作虽合赋体眀而未融及灵均唱骚始广声貌然赋也者丨丨于丨丨丨丨于丨丨也】写实追虚【刘勰文心雕龙丨丨丨丨碑诔以立铭德慕行文采允集】明珠鱼目【刘勰文心雕龙自连珠以下拟者间出杜笃贾逵之曹刘珍潘朂之辈丨丨丨丨可谓寿陵匍匐非复邯郸之歩里丑捧心不关西施之嚬矣】吹霜喷露寒暑笔端【刘勰文心雕龙记编同时时同多诡虽定哀微辞而世情利害勲荣之家虽庸夫而尽饰迍败之士虽令德而常嗤理欲丨丨丨丨丨丨丨丨此又同时之枉可叹息者也】气流墨中声动简外【刘勰文心雕龙立范运衡宜眀体要必使理有典刑辞有风轨总法家之式秉儒家之文不畏强御丨丨丨丨无纵诡随丨丨丨丨乃称絶席之雄直方之举耳】研京练都【刘勰文心雕龙张衡丨丨以十年左思丨丨以一纪】云谲波诡【刘勰文心雕龙才有庸儁气有刚柔学有浅深习有雅郑并情性所铄陶染所凝是以笔区丨丨文苑丨丨者矣】镂心鸟迹之中织辞鱼网之上【刘勰文心雕龙若乃综述性灵敷写器象丨丨丨丨丨丨丨丨丨丨丨丨其为彪炳缛采名矣】模山范水【刘勰文心雕龙长卿之徒诡势瓌声丨丨丨丨字必鱼贯所谓诗人丽则而约言辞人丽滛而繁句也】陆海潘江【钟嵘诗品谢混云潘诗烂若舒锦无处不佳陆文如披沙简金往往见宝嵘谓益寿轻华故以潘胜翰林防论故叹陆为深余常言丨才如丨丨才如江】奇章秀句【钟嵘诗品谢朓诗微伤细密颇在不伦一章之中自有玉石然丨丨丨丨往往警遒足使叔源失歩明逺变色】儿女情多风云气少【钟嵘诗品张华诗其体华艳兴托不竒巧用文字务为妍冶虽名高曩代而防亮之士犹恨其丨丨丨丨丨丨丨丨】隽句英谈【郦道元水经注自王公庶友牵拂相招者每云索郎有顾思同旅语索郎反语为桑落也更为籍徴之丨丨中书之丨丨】唯郭有道无愧于色【郦道元水经注蔡伯喈谓卢子干马日防曰吾为天下碑文多矣皆有慙容丨丨丨丨丨丨丨丨矣】理致为心肾气调为筋骨【顔氏家训文章当以丨丨丨丨丨丨丨丨丨丨事义为皮肤华丽为冠冕】三易【顔氏家训沈隐侯曰文章当从丨丨易见事一也易识事二也易读诵三也】寒木春华【顔氏家训齐世有辛毗者清干之士嗤鄙文学嘲刘逖云君辈词藻譬若荣华须臾之翫非宏才也岂比吾徒千丈松树常有风霜不可凋悴矣刘应之曰既有丨丨又发丨丨何如也辛笑曰可矣】悦红蘂讶黄莺【武平一景龙文馆记正月八日立春内出防花赐近臣武平一应制云銮辂青旂下帝台东郊上苑望春来黄莺未解林间啭红蘂先从殿里开画阁条风初变柳银塘曲水半含苔欣逄睿藻先韶律更促霞觞畏景催是日中宗手勅批云平一年虽最少文甚警新丨丨丨之先开丨丨丨之未啭循还吟咀赏叹兼懐今更赐花一枝以彰其羙】唱旗亭【薛用弱集异记开元中诗人王昌龄高适王之涣齐名时风尘未偶而游处畧同一日天寒微雪三诗人共诣旂亭贳酒小饮忽有梨园伶官十数人登楼会宴三诗人因避席隈映拥炉火以观焉俄有妙伎四辈寻续而至奢华艳曵都冶颇极旋即奏乐皆当时之名部也昌龄等私相约曰我辈各擅诗名每不自定其甲乙今者可以密观诸伶所讴若诗入歌词之多者则为优矣俄而一伶拊节而唱乃曰寒雨连江夜入吴平明送客楚山孤洛阳亲友如相问一片氷心在玉壶昌龄则引手画壁曰一絶句寻又一伶讴之曰开箧泪霑臆见君前日书夜台何寂寞犹是子云居适则引手画壁曰一絶句寻又一伶讴曰奉帚平明金殿开强将团扇共徘徊玉顔不及寒鸦色犹昭阳日影来昌龄则又引手画壁曰二絶句之涣自以诗名已久因谓诸人曰此辈皆潦倒乐官所唱皆巴人下里之词耳岂阳春白雪之曲俗物敢近哉因指诸伎之中最佳者曰待此子所唱如非我诗我即终身不敢与子争衡矣脱是吾诗子等当列拜床下奉吾为师因欢笑而俟之须臾次至防鬟发声则曰黄河逺上白云间一片孤城万仞山笛何须怨杨柳春风不度玉门关之涣即防歈二子曰田舍奴我岂妄哉因大谐笑诸伶不喻其故皆起诣曰不知诸郎君何此欢噱昌龄等因话其事诸伶竞拜曰俗眼不识神仙乞降清重俯就筵席三子从之饮醉竟日】文妖【李肇国史补近代有造谤而著书鸡眼苗登二文有传蚁穴而称李公佐南柯太守有乐妓而工篇什者成都薛涛有家童而善章句者郭氏奴皆丨之丨也】尚党尚浮尚荡尚怪【李肇国史补元和已后为文笔则学奇诡于韩愈学苦涩于樊宗师歌行则学流荡于张籍诗章则学矫激于孟郊学浅切于白居易学滛靡于元微之俱名为元和体大抵天宝之风丨丨大厯之风丨丨贞元之风丨丨元和之风丨丨也】思涸奏乐神全缀文【李肇国史补李翰文虽宏畅而思甚苦澁晚居阳翟常从邑令皇甫曽求音乐丨丨则丨丨丨丨则丨丨】有织成隐起往往慼金之状【李肇国史补张登长于小赋气宏而密间不容发丨丨丨丨丨丨丨丨丨丨丨】氷柱雪车【李商隐义山杂记刘义闻韩愈善友天下士歩行归之既至赋丨丨丨丨二诗一旦居卢仝孟郊之上】麒麟函【叚成式酉阳杂爼歴城县魏明寺中有韩公碑太和中所造也魏公曾令人遍录州界石碑言此碑词意最善常藏一本于枕中故家人名此枕为丨丨丨韩公讳麒麟】口吻生花【冯贽云仙杂记张祐若吟妻奴唤之不应以责祐祐曰吾方丨丨丨丨岂恤汝辈】蒋凝四韵【王保定摭言丨丨应宏词为赋止及丨丨顷刻播传或曰白头花钿满靣不若徐妃半糚】下水船【王保定摭言裴延裕干宁中在内庭文书敏防号丨丨丨姚洎号急滩头上水船】赵倚楼【王保定摭言杜紫微览赵渭南卷诗云残星防防雁横塞长笛一声人倚楼因目嘏为丨丨丨】文阵雄帅【王仁裕开天遗事张九龄尝览苏颋文卷谓同僚曰苏生之俊赡无敌真丨丨之丨丨也】柳隂路曲流莺比隣【司空图诗品采采流水蓬蓬逺春窈窕深谷时见美人碧桃满树风日水濵丨丨丨丨丨丨丨丨乘之愈往识之愈眞如将不尽与古为新】如将不尽与古为新【见上】海风碧云夜渚月明【司空图诗品绿杉野屋落日气清脱巾独歩时闻鸟声鸿雁不来之子逺行所思不逺若为平生丨丨丨丨丨丨丨丨如有佳话大河前横】落花无言人淡如菊【司空图诗品玉壶买春赏雨茆屋坐中佳士左右修竹白云初晴幽鸟相逐眠琴绿隂上有飞瀑丨丨丨丨丨丨丨丨书之嵗华其曰可读】空潭泻春古镜照神【司空图诗品犹鑛出金如铅出银超心链冶绝爱淄磷丨丨丨丨丨丨丨丨体素储洁乘月返真载瞻星扆载歌幽人流水今日明月前身】流水今日明月前身【见上】着手成春【司空图诗品俯拾即是不取诸隣俱道适往丨丨丨丨如逄花开如瞻歳新眞予不夺强得易贫幽人空山过水采苹薄言情晤悠悠天钧】一片宫商【孙光宪北梦言前进士沈尧有洞庭乐赋韦八座岫谓朝贤曰此赋乃丨丨丨丨也】屋下作屋【宋祁笔记夫文章必自名一家然后可以传不朽若体规画圆准方作矩终为人之臣仆古人讥丨丨丨丨信然】粉黛饰壮士笙匏佐鼙鼓【宋祁笔记大扺史近古对偶宜今以对偶之文入史防如丨丨丨丨丨丨丨丨丨丨非所施云】江左髙文【宋祁笔记莒公言欧阳永叔推重归去来辞为丨丨丨丨丞相以为知言】令人萧寥有遗世之意【宋祁笔记庄周曰送君者皆自涯而反君自兹逺每读至此丨丨丨丨丨丨丨丨丨】静中一业【宋敏求春明退朝録宋景文言为文丨丨丨丨尔】老妪解【彭城墨客挥犀乐天每作诗令一丨丨丨之问曰解否妪曰解则录之不解则又复易之】语笑諠哗不妨搆思【欧阳修归田録杨大年每欲作文则与门人賔客饮博投壶奕棋丨丨丨丨而丨丨丨丨以小方纸细书挥翰如飞文不加防每盈一幅则命门人传录门人疲于应命顷刻之际成数千言诚一代之文豪也】钱数千购一篇【欧阳修归田录梅圣俞在时余闻皇亲有以丨丨丨丨梅诗丨丨者其名重于时如此】雅颂同文【欧阳修集古録石鼔文在岐阳其字古而有法其言与丨丨丨丨而诗书所传之外三代文章眞迹在者惟此而已】三代文章眞迹【见上】韩多悲白多乐【方勺泊宅编丨退之丨丨诗三百六十首哭泣者三十首丨乐天丨丨诗二千八百首饮酒者九百首】红袖拂【呉处厚青箱杂记魏野尝从莱公游陜府僧舍各有畱题后复同游见莱公之诗已用碧纱笼防而野诗独否尘昏满壁时有从行官妓颇慧黠即以袂就拂之野徐曰若得常将丨丨丨也应胜似碧纱笼莱公大笑】学海千寻辞林万叶扶宗立敎海内一人【宣和书谱僖宗临御光庭始充麟德殿文章应制一时流辈为之敛袵皆曰丨丨丨丨丨丨丨丨丨丨丨丨丨丨丨丨而已】花发上林月滉淮水【宣和书谱苏舜钦工行草评书之流谓入妙品当时残章片简传播天下美其文翰者有丨丨丨丨丨丨丨丨之语】五言金城【马令南唐书儒者传刘洞诗长于五言自号丨丨丨丨】作文当学司马迁作诗当学杜子美【徐度却扫编唐庚字子西眉山人善为文常以为六经已后便有司马迁三百五篇之后便有杜子美六经不可学亦不须学故丨丨丨丨丨丨丨丨丨丨丨丨丨丨二书亦须常读所谓不可一日无此君也】不可一日无此君【见上】天上语【张邦基墨庄漫录逄原一日与王平甫数人登蒋山相与赋诗而逄原先成举数联平甫未屈至闻仰跻苍崖顚下视白日徂夜半身在高若骑箕尾居乃叹曰此丨丨丨非我曹所及遂阁笔】横文章【张邦基墨庄漫录李文叔尝杂书论文章之横云余尝与宋遐叔言孟子之言道如项羽之用兵直行曲施逆见错出皆当大败而举世莫能当者何其横也左邱明之于辞令亦甚横自汉后千年惟韩退之之于文李太白之于诗亦皆横者近得眉山筼筜谷记经藏记又今世丨丨丨也】妙于使事【赵德麟侯鲭录元丰中裕陵以元夕御楼宰臣亲王观灯有御制令从臣和进王禹玉为左相蔡持正为右相蔡密叩王云应制上元诗如何使事禹玉曰鳌山凤辇外不可使章子厚时为黄门侍郎靣笑之曰此谁不知十七日登对裕陵独赏禹玉诗云丨丨丨丨诗云云消华月满仙台万烛楼台宝扇开防凤云中扶辇下六鳌海上驾山来镐京春酒沾周燕汾水秋风陋汉才一曲升平人共乐君王又进紫霞杯】翰林风月吏部文章【叶梦得避暑录话王荆公初未识欧文忠公曽子固力荐之公愿得游其门而荆公终不肻自通至和初为羣牧判官文忠还朝始见知遂有丨丨丨丨三千首丨丨丨丨二百年之句】一挥九制【王辟之渑水燕谈录刘原父文章敏赡尝直舍人院一日追封皇子公主九人方下直为之立马却坐丨丨丨丨成文辞典丽各得其体眞天才也】衲被【朱子名臣言行录杨亿为文所用故事常令诸生子弟检讨出处每段用小片纸录之既成则缀粘所录而蓄之时人谓之丨丨焉】瘦童羸马【陆游南唐书伍乔传诗调寒苦每有丨丨丨丨之叹】引手作推之势【王楙野客丛书唐遗史载贾岛初赴举在京一日在驴上得句云云丨丨丨丨丨丨丨时韩退之为京兆尹车骑方出岛不觉行至第三节左右拥至尹前岛具道所得诗句退之遂并辔归为布衣交】换骨夺胎【王防野客丛书山谷云诗意无穷人之才有限以有限之才追无穷之意虽渊明少陵不能尽也然不易其意而造其语谓之丨丨法规模其意形容之谓之丨丨法】独占八斗【释常谈文章多谓之八斗之才谢灵运尝曰天下才有一石曹子建丨丨丨丨我得一斗天下共分一斗】忠义之气与秋色争髙【释惠洪冷斋夜话老杜北征诗识君臣之大体丨丨丨丨丨丨丨丨丨可贵也】沛然从肺腑中流出【释惠洪冷斋夜话李格非善于文章尝曰诸葛孔明出师表刘伶酒德颂陶渊明归去来辞李令伯陈情表皆丨丨丨丨丨丨丨丨殊不见斧凿防】诗史【释惠洪冷斋夜话文章以气为主以诚为主故老杜谓之丨丨者其文过人在诚实耳】百家衣体【释惠洪冷斋夜话集句诗山谷谓之丨丨丨丨其法贵拙速而不贵巧迟】文章一厄【释惠洪冷斋夜话诗到李义山谓之丨丨丨丨以其用事僻澁时称西昆体】西昆体【见上】笔端三昧游戏自在【释惠洪冷斋夜话山谷在星渚赋道士快轩诗防笔立成其畧曰吟诗作赋北窓里万言不及一杯水愿得青天化为一张纸想见其髙韵气摩云霄独立万象之表丨丨丨丨丨丨丨丨也】百战徤儿【陶宗仪辍耕录虞伯生先生杨仲先生同在京日杨先生每言伯生不能作诗虞先生载酒请问作诗之法杨先生酒既酣尽为倾倒虞先生遂超悟其理继有诗送袁伯长先生扈驾上都以所作诗介他人质诸杨先生先生曰此诗非虞伯生不能也或曰先生尝谓伯生不能作诗何以有此曰伯生学问高余曽授以作诗法余莫能及又以诣赵魏公诗中有山连阁道晨留辇野散周庐夜属櫜之句公曰美则美矣若改山为天野为星则尤美虞先生深服之故国朝之诗称虞赵杨范揭焉范即德机先生揭即曼硕先生也尝有问于虞先生曰仲诗如何先生曰仲诗如丨丨丨丨德机诗如何曰德机诗如唐临晋帖曼硕诗如何曰曼硕诗如美女花先生诗如何笑曰虞集乃汉庭老吏葢先生未免自负公论以为然】唐临晋帖【见上】美女花【见上】汉廷老吏【见上】


　　御定子史精华卷六十八
　　钦定四库全书
　　御定子史精华卷六十九
　　文学部五
　　书法【六书附】
　　口开不阖【管子日者二君之在台上丨丨而丨丨是言莒注莒字两口故二君开口相对即知其言莒】字为之破【子华子古之制字丨丨丨丨而文亦如之】慈恕悲【子华子古之制字者慈心为丨如心为丨非其心也则失类而丨】有由【子华子凡物之丨所丨者亊之所以相因也理之所以相然也轴之轴车由是以相运也防之防丝由是以相属也姓伷之伷族由是以有分也橘柚之柚味由是以有别也宇宙之宙理由是以有传也禾之油油谷由是以登也云之油油雨由是以降也忧心有妯心由是以动也左旋右抽军由是以正也故凡物之有所由者事之所以相因也理之所以相然者也】书从甲子【鹖子苍颉作法丨丨丨丨成史李官苍颉不道然非苍颉文墨不起纵法之载于图者其于以逾心逹意扬道之所谓乃才居曼之十分一耳】意想谓象【韩非子人者见生象也而得死象之骨案其图以想其生也故诸人之所以丨丨者皆丨之丨也】好书【荀子故丨丨者众矣而苍颉独传者一也】苍颉作书【吕氏春秋丨丨丨丨注苍颉生而知书仿鸟迹以成文章】仿鸟迹【见上】天雨粟鬼夜哭【淮南子昔者苍颉作书而丨丨丨丨丨丨注造书契则去本趋末弃耕作之业而务锥刀之利天知其将饿故为雨粟鬼恐为书文所劾故夜哭】产而能书【淮南子史皇丨丨丨丨羿左臂修而善射】
　　心画【杨子言心声也书丨丨也】一代之絶一邦之妙【抱朴子吴之善书则有皇象刘纂岑伯然朱季平皆丨丨丨丨中州有钟元常胡孔明张芝索靖各丨丨丨丨并用古体俱足周事】虫皿【国语夫文丨丨为蛊】马字与尾当五【史记万石君传子建为郎中令奏事下建读之曰误书丨丨丨丨丨丨今廼四不足一上谴死矣甚惶恐】画革旁行【史记大宛传安息丨丨丨丨以为书记注汉书音义曰横行为书记】善史书【汉书元帝纪赞元帝多材艺丨丨丨注应邵曰周宣王太史史籒所作大篆】五方【汉书食货志八歳入小学学六甲丨丨书计之事注苏林曰五方之异书如今秘书学外国书也】八体【汉书艺文志丨丨六技注韦昭曰八体一曰大篆二曰小篆三曰刻符四曰虫书五曰摹印六曰署书七曰殳书八曰书】凡将急就【汉书艺文志丨丨一篇丨丨一篇】造字之本【汉书艺文志周官保氏掌养国子教之六书谓象形象事象意象声转注假借丨丨丨丨也】六体【汉书艺文志丨丨者古文竒字篆书书缪篆虫书皆所以通知古今文字摹印章书幡信也】摹印章书幡信【见上】秦篆【汉书艺文志博学七章者太史令胡母敬所作也文字多取史籒书而篆体复颇异所谓丨丨者也】小学【汉书杜邺传初邺从张吉学吉子竦又幼孤从邺学问亦着于世尤长丨丨注小学谓文字之学也周礼八歳入小学保氏敎国子以六书故因名云】与人尺牍主皆藏去【汉书陈遵传性善书丨丨丨丨丨丨丨丨以为荣】别字之体从上起【后汉书五行志献帝践位之初京师童谣曰千里草何青青十日卜不得生案千里草为董十日卜为卓凡丨丨丨丨皆丨丨丨左右离合无有从下发端者也】驿马令作草书【后汉书北海王睦传善史书当世以为楷则及寝病帝丨丨丨丨丨丨尺牍十首】当世楷则【见上】白下羊【后汉书马援传注东观记曰援上书臣所假伏波将军印书伏字犬外向城臯令印臯字为丨丨丨丞印四下羊尉印白下人人下羊即一县长吏印文不同恐天下不正者多符印所以为信也所宜齐同荐晓古文字者事下大司空正郡国印章奏可】观视摹写车日千两【后汉书蔡邕传邕以经籍去圣久逺文学多谬俗儒穿凿疑误后学熹平四年乃与五官中郎将堂谿典光禄大夫杨赐谏议大夫马日防议郎张驯韩説太史令单飏等奏求正定六经文字灵帝许之邕乃自书册于碑使工镌刻立于太学门外于是后儒晚学咸取正焉及碑始立其丨丨及丨丨者丨乘丨丨余丨塡塞街陌】鸟篆【后汉书蔡邕传初帝好学自造皇羲篇五十章因引诸生能为文赋者本颇以经学相招后诸为尺牍及工书丨丨者皆加引召遂至数十人】三体【后汉书儒林传序熹平四年灵帝乃诏诸儒正定五经刋于石碑为古文篆隷丨丨书法以相参检】尺牍模楷【魏志胡昭传初昭善史书与钟繇邯郸淳卫顗韦诞并有名丨丨之迹动见丨丨焉】善效人书【魏志钟防传注世语曰防丨丨丨丨于剑阁要艾章表白事皆易其言令辞指悖傲多自矜伐又毁文王报书手作以疑之也】如覩其人【吴志张纮传注吴书曰纮既好文学又善楷篆书与孔融书自书融遗纮书曰前劳手笔多篆书每举篇见字欣然独笑丨复丨丨丨也】造作异字【吴志虞翻传注防稽典录曰孙亮时有山隂朱育少好奇字凡所特逹依体像类丨丨丨丨千名以上】甫恨逋并恨峻【吴志赵逹传注吴录曰皇象字休明广陵江都人幼攻书时有张子并陈梁甫能书丨丨丨丨丨丨象斟酌其间甚得其妙中国善书者不能及也】斟酌其间甚得其妙【见上】一台二妙【晋书卫瓘传瓘学问深博明习文艺与尚书郎敦煌索靖俱善草书时人号为丨丨丨丨汉末张芝善草书论者谓瓘得伯英筋靖得伯英肉】云上布星舒光【晋书卫恒传丨委而丨丨丨离离以丨丨禾卉苯防以垂頴山岳峩嵯而连冈虫跂跂以若动鸟似飞而未扬】禾卉垂頴山岳连冈【见上】虫跂鸟飞【见上】籒篆其子孙隷草其曾元【晋书卫恒传信黄唐之遗迹为六艺之范先丨丨葢丨丨丨丨丨乃丨丨丨】龟文龙鳞鹰跱鸟震【晋书卫恒传鸟遗迹皇颉循圣作则制斯文体有六篆为眞形要妙巧入神或丨丨鍼列栉比丨丨纡体放尾长短复身頺若黍稷之垂颖蕴若虫之焚缊扬波振撆丨丨丨丨延颈胁翼势似凌云】大则一字径丈小则方寸千言【晋书卫恒传上谷王次仲始作楷法至灵帝好书时多能者而师宜官为最丨丨丨丨丨丨丨丨丨丨丨丨甚矜其能或时不持钱诣酒家饮因书其壁雇观者以酬酒讨钱足而灭之】纤波浓防【晋书卫恒传修短相副异体同势奋笔轻举离而不絶丨丨丨丨错落其间若钟簴设张庭燎飞烟崭岩嵯髙下属连似崇台重宇増云冠山逺而望之若飞龙在天近而察之心乱目奇姿谲诡不可胜原】异体同势【见上】崇台重宇增云冠山【见上】草圣【晋书卫恒传农张伯英者临池学书池水尽黑下笔必为楷则号忩忩不暇草书寸纸不见遗至今世尤宝其书韦仲将谓之丨丨】抑左扬右【晋书卫恒传观其法象俯仰有仪方不中矩员不副规丨丨丨丨望之若崎竦企鸟跱志在飞移狡兽暴骇将奔未驰】法防非不佳僧弥难为兄【晋书王珉传珉字季琰少有才艺善行书名出珣右时人为之语曰丨丨丨丨丨丨丨丨丨丨僧弥珉小字也按法防珣小字】飘若浮云矫若惊龙【晋书王羲之传尤善隷书为古今之冠论者称其笔势以为丨丨丨丨丨丨丨丨】笼鵞【晋书王羲之传山隂有一道士养好鵞羲之往观焉意甚悦固求市之道士云为写道德经当举羣相赠耳羲之欣然写毕丨丨而归甚以为乐其任率如此尝诣门生家见棐几滑净因书之真草相半后为其父误刮去之门生惊懊者累日又尝在蕺山见一老姥持六角竹扇卖之羲之书其扇各为五字姥初有愠色因谓姥曰但言是王右军书以求百钱邪姥如其言人竞买之他日姥又持扇来羲之笑而不答其书为世所重皆此类也每自称我书比钟繇当抗行比张芝草犹当雁行也曾与人书云张芝临池学书池水尽黑使人耽之若是未必后之也】误刮棐几【见上】五字百钱【见上】钟繇抗行张芝雁行【见上】池水尽黑【见上】掣笔不得【晋书王献之传七八歳时学书羲之密从后丨其丨丨丨叹曰此儿后当复有大名尝书壁为方丈大字羲之甚以为能观者数百人】悬橙书榜【晋书王献之传魏时凌云殿榜未题而匠者误订之不可下乃使韦仲将悬橙书之比讫须眉尽白裁余气息】人那得知【晋书王献之传安问曰君书何如君家尊答曰故当不同安曰外论不尔答曰丨丨丨丨】有媚趣【晋书王献之传时议者以为羲之草隷江左中朝莫有及者献之骨力逺不及父而颇丨丨丨桓元雅爱其父子书各为一袠置左右以玩之】字势疎瘦如隆冬枯树笔踪拘束若严家饿隷【晋书王羲之传唐太宗制献之虽有父风殊非新巧观其丨丨丨丨丨丨丨之丨丨览其丨丨丨丨丨丨丨之丨丨其枯树也虽槎枿而无屈伸其饿也则羁羸而不放纵兼斯二者故翰墨之病欤子云近世擅名江表然仅得成书无丈夫之气行行若萦春蚓字字如绾秋蛇卧王于纸中坐徐偃于笔下虽秃千之翰聚无一毫之筋穷万谷之皮敛无半分之骨以兹播美非其滥名邪此数子者皆誉过其寔所以详察古今研精篆素尽善尽美其惟王逸少乎观其防曵之工裁成之妙烟霏露结状若断而还连凤翥龙蟠势如斜而反正玩之不觉为倦览之莫识其端心慕手追此人而已其余区区之类何足论哉】春蚓秋蛇【见上】烟霏露结凤翥龙蟠【见上】妙参钟索【晋书李充传善楷书丨丨丨丨世咸重之】一字径尺【宋书刘穆之传髙祖书素拙穆之曰此虽小事然宣彼四逺愿公小复留意髙祖既不能厝意又禀分有在穆之乃曰但纵笔为大字丨丨丨丨无嫌大既足有所包且其名亦美髙祖从之一纸不过六七字便满】书帬【宋书羊欣传父不疑桂阳太守欣少静黙无竞于人泛览经籍尤长隷书不疑初为乌程令欣时年十二时王献之为吴兴太守甚知爱之献之尝夏月入县欣着新绢帬昼寝献之丨丨数幅而去欣本工书因此弥善】二宝【宋书谢灵运传灵运诗书皆兼独絶每文竟手自写之文帝称为丨丨】改騧为马边【宋书明帝纪丨丨丨丨丨丨亦以騧字似祸字故也】迹逾子敬【齐书王僧防传僧防弱冠厚善隷书宋文帝见其书素扇叹曰非惟丨丨丨丨方当器雅过之】用拙笔书【齐书王僧防传孝武欲擅书名僧防不敢显迹大明世常丨丨丨丨以此见容】臣书第一陛下亦第一【齐书王僧防传太祖善书及即位笃好不已与僧防赌书毕谓僧防曰谁为第一僧防曰丨丨丨丨丨丨丨丨丨上笑曰卿可谓善自为谋矣按南史善自为谋下有或云帝问我书何如卿答曰臣正书第一草书第二陛下草书第二而正书第三臣无第三陛下无第一帝大笑曰卿善为辞然天下有道丘不与易也数语】天然胜羊欣【齐书王僧防传其论书曰宋文帝书自云可比王子敬时议者云丨丨丨丨丨功夫少于欣王平南廙右军叔过江之前以为最亡曽祖领军书右军云弟书遂不减吾变古制今惟右军领军不尔至今犹法钟张亡从祖中书令书子敬云弟书如骑骡骎骎恒欲度骅驑前庾征西翼书少时与右军齐名右军后进庾犹不分在荆州与都下人书云小儿辈贱家鸡皆学逸少书须吾下当比之张翼王右军自书表晋穆帝令翼写题后答右军当时不别久后方悟云小人防欲乱真张芝索靖韦诞钟防二卫并得名前代无以辨其优劣惟见其笔力惊异耳张澄当日亦呼有意郗愔章草亚于右军郗嘉賔草亚于二王媚其父桓元自谓右军之流论者以比孔琳之谢安亦入能书录亦自重为子敬书稽康诗羊欣书见重一时亲受子敬行书尤善正乃不称名孔琳之书天然放纵极有笔力规矩恐在羊欣后邱道防与羊欣俱靣受子敬故当在欣后范与萧思话同师羊欣后小叛既失故歩徴复小有意耳萧思话书羊欣之影风流趣好殆当不减笔力恨弱谢综书其舅云生起是得当人也恨少媚好谢灵运乃不伦遇其合时亦得入流贺道力书亚邱道防庾昕学右军亦欲乱眞矣又著书赋传于世】钟张【见上】骎骎欲度骅骝前【见上】贱家鸡【见上】恨少媚好【见上】遇其合时亦得入流【见上】右军体大行【齐书刘休传元嘉世羊欣受子敬正隷法世共宗之丨丨之丨微古不复见贵休始好此法至今此体丨丨按南史古作轻】工左右书【齐书临川王映传映善骑射解声律丨丨丨丨左右射应接賔客风韵韶美】书元圃茅斋壁【齐书周颙传少从外氏车骑将军臧质家得卫恒散隷书法学之甚工文惠太子使颙丨丨丨丨丨丨国子祭酒何以倒薤书求就颙换之颙笑而答曰天下有道丘不与易也】倒薤书【见上】鸡不及凤【齐书王慈传谢超宗尝谓慈曰卿书何当及防公慈曰我之不得仰及犹丨之丨丨丨也时人以为名答按慈僧防子超宗谢凤子超宗斥言防故慈斥言凤也】我亦不复能别【齐书纪僧真传初上在领军府令僧真学上手迹下名至是报荅书疏皆付僧真上观之笑曰丨丨丨丨丨丨也】字以意造【梁书曹景宗传景宗为人自恃尚胜每作书丨有不觧不以问人皆丨丨丨焉】书圣【梁书王志传志善草隷当时以为楷法齐游击将军徐希秀亦号能书尝谓志为丨丨】笔力劲骏心手相应【梁书萧子云传子云善草书为世楷法自云善効钟元常王逸少而微变字体答敕云臣昔不能拔赏随世所贵规摹子敬多歴年所年二十六着晋史至二王列传欲作论草隷法言不尽意遂不能成畧指论飞白一势而已十许年来始见敕旨论书一卷商畧笔势洞澈字体又以逸少之不及元常犹子敬之不及逸少自此研思方悟隷式始变子敬全范元常逮尔以来自觉功进其书迹雅为髙祖所重尝论子云书曰丨丨丨丨丨丨丨丨巧逾杜度美过崔寔当与元常并驱争先其见赏如此】逸少不及元常犹子敬不及逸少【见上】近见特迹遂逼于卿【梁书萧子云传第二子特字世逹早知名亦善草隷髙祖尝谓子云曰子敬之书不及逸少丨丨丨丨丨丨丨丨】陛下假其羽毛【陈书萧引传引善隷书为当时所重髙宗尝披奏事指引署名曰此字笔势翩翩似鸟之欲飞引谢曰此乃丨丨丨丨丨丨耳按笔势南史作笔趣】虫篆奇字【陈书顾野王传长而遍览经史精记嘿识天文地理蓍龟占候丨丨丨丨无所不通】三真六草为天下宝【南史王彬传好文章习篆隷与志齐名时人为之语曰丨丨丨丨丨丨丨丨按志彬兄三谓彬六谓志】恨二王无臣法【南史张融传融善草书常自美其能帝曰卿书殊有骨力但恨无二王法答曰非恨臣无二王法亦丨丨丨丨丨丨】望船拜求【南史齐宗室子云传出为东阳太守百济国使人至建邺求书逄子云为郡维舟将发使人于渚次候之丨丨三十许歩行丨行前子云遣问之答曰侍中尺牍之美逺流海外今日所丨惟在名迹子云乃为停船三日书三十纸与之获金货数百万】画掌学字【南史齐武陵王传髙帝虽为方伯而居处甚贫诸子学书无纸笔常以指画空中及丨丨丨丨遂工篆法】倚井栏为书【南史齐江夏王锋传匿于张氏舍时年四歳性方整好学书张氏无纸札乃丨丨丨丨丨书满则洗之已复更书如此者累月又晨兴不肻拂窻尘而先画尘上学为书字五歳髙帝使学凤尾诺一学即工髙帝大悦以玉骐驎赐之曰骐驎赏凤尾矣】画尘学书【见上】凤尾诺【见上】骐驎赏凤尾【见上】阇梨第一法身第二【南史齐江夏王锋传工书为当时蕃王所推南郡王昭业亦称工谓武帝曰臣书固应胜江夏王武帝答丨丨丨丨丨丨丨丨法身昭业小名阇梨锋小名也】优于韦仲减于善勋【南史颜协传协博渉羣书工于草隷飞白时吴人范懐约能隷书协学其书殆过眞也荆楚碑碣皆协所书时又有防稽谢善勋能为八体六文方寸千言京兆韦仲善飞白并在湘东王府善勋为録事叅军仲为中兵参军府中以协丨丨丨丨而丨丨丨丨】荆楚碑碣皆协所书【见上】新字【魏书太武帝纪初造丨丨千余诏曰在昔帝轩创制造物乃命苍颉因鸟兽之迹以立文字自兹以降随时改作故隷篆草楷并行于世然经歴久远传习多失其真故令文体错谬防义不惬非所以示轨则于来世也孔子曰名不正则事不成此之谓矣今制定文字世所用者颁下逺近永为楷式】行押书为世模楷【魏书崔元伯传元伯自非朝廷文诰四方书檄初不染翰故世无遗文尤善草隷丨丨之丨丨丨丨丨元伯祖悦与范阳卢谌并以博艺著名谌法钟繇悦法卫瓘而俱习索靖之草皆尽其妙谌传子偃偃传子邈悦传子潜潜传元伯世不替业故魏初重崔卢之书又元伯之行押特尽精巧而不见遗迹】魏初重崔卢之书【见上】体势及其先人【魏书崔浩传浩既工书人多托写急就章从少至老初无惮劳所书葢以百数必称冯代疆以示不敢犯国其谨也如此浩书丨丨丨丨丨丨而巧妙不如也世宝其迹多裁割缀连以为模楷】法钟繇书传业累世有能名【魏书卢元传初谌父志丨丨丨丨丨丨丨丨丨丨丨至邈以上兼善草迹渊习家法代京宫殿多渊所题白马公崔元伯亦善书世传卫瓘体魏初工书者崔卢二门按谌元之曽祖】卫瓘体【见上】卷直一缣【魏书刘芳传芳常为诸僧佣写经论笔迹称善丨丨以丨丨歳中能入百余匹如此数十年赖以颇振】籒书【魏书江式传宣王太史史籒着大篆十五篇与古文或同或异时人即谓之丨丨】草书莫知谁始【魏书江式传又有丨丨丨丨丨丨考其书形虽无厥谊亦是一时之变通也】甄丰改定古文【魏书江式传亡新居摄自以应运制作使大司空丨丨校文字之部颇丨丨丨丨时有六书一曰古文孔子壁中书也二曰奇字即古文而异者三曰篆书云小篆也四曰佐书秦隷书也五曰缪篆所以摹印也六曰鸟虫所以幡信也】声类法【魏书江式传忱弟静别放故左校令李登丨丨之丨作韵集五卷宫商角徴羽各为一篇而文字与兄便是鲁卫音读楚夏时有不同皇魏承百王之季绍五运之绪世易风移文字改变篆形谬错隷体失眞俗学鄙习复加虚巧谈辩之士又以意説惑于时难以厘改故传曰以众非非行正信哉得之于斯情矣乃曰追来为归巧言为辩小儿为防神虫为蚕如斯甚众皆不合孔氏古书史籒大篆许氏説文石经三字也】追来为归巧言为辩小儿为防神虫为蚕【见上】古籒奇惑俗隷诸体班于篆下【魏书江式传輙求撰集古来文字以许愼説文为主爰采孔氏尚书五经音注籒篇尔雅三仓凡将方言通俗文祖文宗埤仓广雅古今字诂三字石经字林韵集诸赋文字有六书之谊者皆以次类编联文无复重紏为一部其丨丨丨丨丨丨丨丨咸使丨丨丨丨各有区别诂训假借之谊佥随文而解音读楚夏之声并逐字而注其所不知者则阙如也】迹字自反【北齐书废帝纪天保元年立为皇太子时年六歳性敏慧初学反语于丨丨下注云丨丨时侍者未逹其故太子曰迹字足傍亦为迹岂非自反耶】穿锥【北齐书库狄干传干不知书署名为干字逆上画之时人谓之丨丨又有武将王周者署名先为吉而后成其外二人至子孙始并知书】书字楷正【北齐书赵彦深传彦深有七子仲将知名仲将沉敏有父风温良防俭虽对妻子亦未尝怠慢终日俨然学渉羣书善草隷虽与弟书丨丨丨丨云草不可不解若施之于人即似相轻易若与当家中卑幼又恐其疑所在宜尔是以必须隷笔】工模写【周书冀儁传性沉谨善隷书特丨丨丨】与许氏异【周书黎景熙传从祖广太武时为尚书郎善古学尝从吏部尚书清河崔元伯受字义又从司空崔浩学楷篆自是家传其法季眀亦传习之颇丨丨丨有丨】雅有钟王之则【周书赵文深传文深少学楷隷年十一献书于魏帝立义归朝除大丞相府法曹参军文深丨丨丨丨丨丨笔势可观当时碑榜惟文深及冀儁而已】妙楷台【隋书经籍志聚魏以来古迹名画于殿后起二台东曰丨丨丨藏古迹西曰宝台藏古画】手笔本草【北史崔宏传初宏父潜为兄浑等诔丨丨丨丨延昌初著作佐郎王遵业买书于市遇得之年将二百宝其书迹深藏秘之武定中遵业子松年将以遗黄门郎崔季舒人多摹榻之左光禄大夫姚元标以工书知名于时见潜书以为过于浩也】夜能闇书【北史陈元康传初司马子如髙季式与孙搴剧饮搴醉死神武命求好替子如举魏収他日神武谓季式曰卿饮杀我孙主簿魏収作文书都不称我意司徒尝道一人谨密是谁季式以元康对曰是丨丨丨丨快吏也召之一见便授大丞相功曺内掌机密】隷兰台【旧唐书高宗纪诏以书学丨丨丨算学隷秘阁律学隷详刑寺】笔态遒丽【旧唐书薛稷传好古博雅尤工隷书自贞观永徽之际虞世南褚遂良时人宗其书迹自后罕能继者稷外祖魏徴家富图籍多有虞禇旧迹稷鋭精模仿丨丨丨丨当时无及之者】褚遂良得王逸少体【旧唐书褚遂良传遂良博渉文史尤工隷书父友欧阳询甚重之太宗尝谓侍中魏徴曰虞世南死后无人可以论书徴曰丨丨丨下笔遒劲甚丨丨丨丨丨太宗即日召令侍书太宗尝出御府金帛购求王羲之书迹天下争赍古书诣阙以献当时莫能辨其眞伪遂良备论所书一无舛误】高丽甚重其书【旧唐书欧阳询传询初学王羲之书后更渐变其体笔力险劲为一时之絶人得其尺牍文字咸以为楷范焉丨丨丨丨丨丨尝遣使求之髙祖叹曰不意询之书名逺播夷狄彼观其迹固谓其形魁梧耶】通亚于询【旧唐书欧阳通传少孤母徐氏敎其父书每遗通钱绐云质汝父书迹之直丨慕名甚鋭昼夜精力无倦遂丨丨丨】价比黄金【旧唐书孔绍安传绍安孙若思年少时有人赍褚遂良书迹数卷以遗若思唯受其一卷其人曰此书当今所重丨丨丨丨何不总取若思曰若价比金宝此为多矣更截去半以还之】贺狂张顚【旧唐书贺知章传知章晚年尢加纵诞无复规检自号四明狂客又称秘书外监遨游里巷醉后属辞动成卷轴文不加防咸有可观又善草隷书好事者供其牋翰毎纸不过数十字共传宝之时有吴郡张旭亦与知章相善旭善草书而好酒每醉后号呼狂走索笔挥洒变化无穷若有神助时人号为张顚】不择笔墨而妍防【旧唐书裴行俭传髙宗以行俭工于草书尝以绢素百卷令行俭草书文选一部帝览之称善赐帛五百叚行俭尝谓人曰褚遂良非精笔佳墨未尝輙书丨丨丨丨丨丨丨者唯余及虞世南耳】褚遂良非精笔佳墨未尝輙书【见上】宝章集【旧唐书王方庆传则天以方庆家多书籍尝访求右军遗迹方庆奏云臣十代从伯祖羲之书先有四十余纸贞观十二年太宗购求先臣并以进之惟有一卷见今在又进臣十一代祖导十代祖洽九代祖珣八代祖昙首七代祖僧绰六代祖仲宝五代祖骞髙祖规曽祖襃并九代三从伯祖晋中书令献之已下二十八人书共十卷则天御武成殿示羣臣仍令中书舎人崔融为丨丨丨以叙其事】依字輙去傍人【旧唐书韦绶传元和十年改职方郎中充太子诸王侍读宪宗尝召对绶奏曰太子学书至丨丨丨丨丨丨臣问之太子云君父以此字可天下奏事臣子不合全书上益嘉太子之贤赐绶锦防】心正笔正【旧唐书柳公权传穆宗政僻尝问公权笔何尽善对曰用笔在心丨丨则丨丨上改容知其笔谏也】外夷别署货贝购柳书【旧唐书柳公权传公权初学王书遍阅近代笔法体势劲媚自成一家当时公卿大臣家碑板不得公权手笔者人以为不孝丨丨入贡皆丨丨丨丨曰此丨丨丨】题殿壁【旧唐书柳公权传文宗夏日与学士联句帝曰人皆苦炎热我爱夏日长公权续曰薰风自南来殿阁生防凉时丁袁五学士皆属继帝独讽公权两句曰辞清意足不可多得乃令公权丨于丨丨字方圆五寸帝视之叹曰钟王复生无以加焉】军容使捧砚枢密使过笔【旧唐书柳公权传大中初转少师中谢宣宗召升殿御前书三纸丨丨丨西门季元丨丨丨丨丨崔巨源丨丨一纸真书十字曰卫夫人传笔法于王右军一纸行书十一字曰永禅师真草千字文得家法一纸草书八字曰谓语助者焉哉乎也赐锦防鉼盘等银器】钟王遗法萧张笔势【旧唐书萧祐传祐博雅好古尤喜图画前代丨丨丨丨丨丨丨丨编序眞伪为二十卷元和末进御优诏嘉之】墨试【唐书选举志凡书学先口试通乃丨丨説文字林二十条通十八为第】前有虞褚后有薛魏【唐书魏徴传子叔瑜豫州刺史善草隷以笔意传其子华及甥薛稷世称善书者丨丨丨丨丨丨丨丨】学书于浮屠智永【唐书虞世南传尝命写列女传于屏风于时无本世南暗疏之无一字谬帝每称其五絶一曰德行二曰忠直三曰博学四曰文词五曰书翰世南始丨丨丨丨丨丨丨究其法为世秘爱】郇公五云体【唐书韦陟传尝以五采牋为书记使侍妾主之其裁答受意而已皆有楷法陟唯署名自谓所书陟字若五色云时人慕之号丨丨丨丨丨】为时絶笔【唐书韦抗传所表奉天尉梁升卿新丰尉王倕华原尉王焘皆为僚属后皆为显人升卿渉学工书于八分尤工歴广州都督书东封朝觐碑丨丨丨丨】笔力遒婉【唐书颜真卿传善正草书丨丨丨丨世宝传之】怒猊抉石渴骥奔泉【唐书徐浩传始浩父峤之善书以法授浩益工尝书四十二幅屏八体皆备草隷尤工世状其法曰丨丨丨丨丨丨丨丨云】一字直五万【唐书欧阳询传褚遂良亦以书自名尝问虞世南曰吾书何如智永答曰吾闻彼丨丨丨丨丨君岂得此曰孰与询曰吾闻询不择纸笔皆得如志君岂得此遂良曰然则何如世南曰君若手和笔调固可贵尚遂良大喜】手和笔调固可贵尚【见上】被中画腹【唐书王绍宗传绍宗尝与人书曰鄙夫书无工者特由水墨之积习耳吴中陆大夫尝以予比虞君以不临冩故也闻虞丨丨丨丨与余正同虞即世南也】连锦书【唐书吕向传工草隷能一笔环写百字若萦发然世号丨丨丨】以头濡墨【唐书张旭传旭苏州吴人嗜酒每大醉呼呌狂走乃下笔或丨丨丨丨而书既醒自视以为神不可复得也世呼张顚】奇妙【唐书张旭传旭初仕为常熟尉有老人陈牒求判宿昔又来旭怒其烦责之老人曰观公笔丨丨欲以藏家耳旭因问所藏尽出其父书旭视之天下奇笔也自是尽其法】得意得神【唐书张旭传旭自言始见公主担夫争道又闻鼓吹而丨笔法丨观倡公孙舞剑器丨其丨】以指画肤【宋史夏竦传竦以文学起家有名一时朝廷大典防累以属之多识古文学奇字至夜丨丨丨丨文集一百巻】为方丈字【宋史陈尧佐传尧佐善古八分丨丨丨丨笔力端劲老犹不衰】聚木叶学书【宋史李行简传家贫丨丨丨丨丨笔法遒劲】以荻画地学书【宋史欧阳修传欧阳修四歳而孤母郑守节自誓亲诲之学家贫至丨丨丨丨丨丨】党赵【金史赵沨传党懐英小篆李阳冰以来鲜有及者时人以沨配之号曰丨丨】苏黄伯仲【金史赵沨传性冲澹学道有所得尤工书自号黄山赵秉文云沨之正书体兼颜苏行草备诸家体其超放又似杨凝式当处丨丨丨丨间】峭劲【金史王予可传父本军校予可亦尝籍年三十许大病后忽发狂久之能把笔作诗文人与之纸落笔数百言或诗或文散漫碎杂无句读无首尾多六经中语及韵学家古文竒字字画丨丨】宫殿榜题皆竞所书【金史王竞传竞博学而能文善草隷书工大字两都丨丨丨丨丨丨丨丨士林推为第一云】单牍片纸不啻金玉【元史巙巙传巙巙善真行草书识者谓得晋人笔意丨丨丨丨人争宝之丨丨丨丨】温润遒劲【元史泰不华传善篆隷丨丨丨丨】万里求书【元史赵孟頫传篆籀分隷真行草书无不冠絶古今遂以书名天下天竺有僧数丨丨来丨其丨归国中宝之】三画连中【董仲舒春秋繁露古之造文者丨丨而丨其丨谓之王三画者天地与人也而连其中者通其道也取天地与人之中以为贯而参通之非王者孰能当是】凡虫为风之字【王充论衡夫虫风气所生苍颉知之故丨丨丨丨丨丨取气于风故八日而化生】复佳加水变雒为洛【张华博物志旧洛阳字作水邉各火行也忌水故去水而加佳又魏于行次为土水得土而流土得水而柔故丨丨丨丨丨丨丨丨焉】金壶黑汁【王嘉拾遗记浮提之国献神通善书二人出肘间丨丨四寸上有五龙之检封以青泥壶中有丨丨如淳漆洒地及石皆成篆隷科斗之字】善笔得富【王嘉拾遗记琅琊王溥即王吉之后吉先为昌邑中尉奕世衰凌及安帝时家贫不得仕乃挟竹简挿笔于洛阳市佣书羙于形貎又多文辞来僦其书者丈夫赠其衣冠妇人遗其珠玉洛阳称为丨丨而丨丨】蚊脚鹄头【庾肩吾书品若乃鸟迹孕于古文壁书存于科斗符陈帝玺摹调蜀漆署表宫门铭题礼器鱼游舎凤鸟已分虫仁义起于麒麟威形发于龙虎云气时飘五色仙人还作两童龟若浮溪蛇若赴穴流星疑烛垂露似珠芝英转车飞白掩素参差倒薤既思种栁之谣长短悬针复喜定情之制丨丨傍低丨丨仰立塡飘板上谬起印中波回堕镜之鸾楷顾雕陵之鹊并以篆籀重复见重昔时或巧能售酒或妙令鬼哭信无味之奇珍非趋时之急务且具录前训今不复兼论】类出茧之蛾似闻琴之鹤【庾肩吾书品隷既发源秦始草乃激流齐相跨七代而弥遵将千载而无革诚开博者也均其文总六书之要指其事笼八体之奇能拔篆籒于繁芜移楷眞于重密分行纸上丨丨丨丨丨结画篇中丨丨丨丨丨峯防间起琼山惭其敛雾漪澜递振碧海愧其下风抽丝散水定其下笔倚刀较尺验于成字眞草既分于星芒烈火复成于珠佩或横牵防掣或浓防轻拂或将放而更留或因挑而还置敏思藏于胸中巧意发于毫铦詹尹端防故以迷其变化英韶倾耳无以察其音声殆善射之不注妙斵轮之不传】抽丝散水倚刀较尺【见上】推能挹巧【庾肩吾书品论王导则列圣丨丨庾亮则羣公丨丨】繋帐中爱翫【郦道元水经注魏太祖平荆州汉吏部尚书安定梁孟皇葢师宜官八分体求以赎死太祖善其法常仰丨丨丨丨丨之以为胜宜官北宫牓题咸是鹄笔】文字有六义【郦道元水经注又东迳国子太学石经北周礼有国学敎成均之法学记曰古者家有塾党有庠遂有序国有学亦有虞氏之上庠下庠夏后氏之东序西序殷人之左学周人之东胶虞庠王制云养国老于上庠养庶老于下庠故有太学小学教国之子弟焉谓之国子汉魏以来置太学于国子堂东汉灵帝光和六年刻石镂碑载五经立于太学讲堂前悉在东侧蔡邕以嘉平四年与五官中郎将堂溪典光禄大夫弹议郎张训韩説太史令单飏等奏求正定六经文字灵帝许之邕乃自书丹于碑使工镌刻立于太学门外于是后儒晚学咸取正焉及碑始立其观视及笔写者车乘日千余两塡塞街陌今碑上悉铭刻蔡邕等名魏正始中又立古篆隷三字石经古文出于黄帝之世仓颉本鸟迹为字取其孳乳相生故丨丨丨丨丨焉自秦用篆书焚烧先典古文絶矣鲁防王得孔子宅书不知有古文谓之科斗书葢因科斗之名遂效其形耳言大篆出于周宣之时史籒创着平王东迁文字乖错秦之李斯及胡母敬有改籒书谓之小篆故有大篆小篆焉然许氏字説专释于篆而不本古文言古隷之书起于秦代而篆字文繁芜防剧者故用隷人之省谓之隷书或云即程邈于云阳增损者是言隷者篆防也孙畅之尝见青州刺史传什説临淄人发古塜得铜棺前和外隐起为隷字言齐太公六世孙胡公之棺也唯三字是古隷同今书证知隷自出古非始于秦魏初传古文出邯郸淳石经古文转失淳法树之于堂西石长八尺广四尺列石于其下碑石四十八枚广三十丈魏文帝又刋典论六碑附于其次陆机言太学赞别一碑在讲堂西下列石龟碑载蔡邕韩説髙堂溪等名太学弟子赞复一碑在外门中今二碑并无石经东有一碑是汉顺帝阳嘉八年立碑文云建武二十七年造太学年积毁坏永建六年九月诏书修太学刻石记年用工作徒十一万二千人阳嘉九年八月作毕碑南面刻颂表里镂字犹存不破汉石经北有晋辟雍行礼碑是太始二年立其碑中折但世代不同物不停故石经沦缺存半毁防驾言永久谅用怃焉考古有三雍之文今灵台太学并无辟雍处晋永嘉中王弥刘曜入洛焚毁二学尚髣髴前基矣】孳乳相生【见上】篆防【见上】隷自出古非始于秦【见上】丁君十纸不敌王褒数字【颜氏家训梁孝元前在荆州有丁觇者洪亭民耳颇善属文殊工草隷孝元书记一皆使之军府轻贱多未之重耻令子弟以为楷法时云丨丨丨丨丨丨丨丨丨丨吾雅爱其手迹常所宝持孝元尝遣典签兼编送文章示萧祭酒祭酒问云君王比赐书翰及写诗笔殊为佳手姓名为谁那得都无声问编以实答子云叹曰此人后生无比遂不为世所称亦是奇事于是闻者少复刮目稍仕至尚书仪曹郎末为晋安王侍读随王东下及西台陷殁简牍湮散丁亦寻卒于扬州前所轻者后思一纸不可得矣】石经三体书【唐六典书学博士掌教文武官八品以下及庻人子之为生者以石经说文字林为専业余字书亦兼习之丨丨丨丨丨限三年业成説文二年字林一年其束修之礼督课试举如三馆博士之法】布毯坐观宿其旁三日而后去【刘餗隋唐嘉话率更令欧阳询行见古碑索靖所书驻马观之良久而去数百歩复还下马伫立疲则丨丨丨丨因丨丨丨丨丨丨丨丨】张旭草书得笔法后传崔邈颜眞卿【李肇国史补丨丨丨丨丨丨丨丨丨丨丨丨丨丨旭言始吾见公主担夫争路而得笔法之意后见公孙氏舞剑器而得其神旭饮酒輙草书挥笔而大呌以头揾水墨中而书之天下呼为张顚醒后自视以为神异不可复得后辈言笔札者欧虞褚薛或有异论至张长史无间言矣】碧落碑【李肇国史补绛州有碑篆字与古文不同颇为怪异李阳冰见而寝处其下数日不能去验其文是唐初不载书者姓名碑上有碧落二字人谓之丨丨丨】萧斋【李肇国史补梁武帝造寺令萧子云飞白大书萧字至今一萧字存焉李约竭产自江南买归东洛匾于小亭以玩之号为丨丨】虎爪【叚成式酉阳杂爼召奏用丨丨为不可学以防诈伪诰下用偃波书谢章诏板用蚋脚书节信用乌书朝贺用慎书亦施于昏姻】偃波【见上】蚋脚【见上】羲之鬼【冯贽云仙杂记虞世南书冠当时人谓其腕有丨丨丨】狸骨帖【李绰尚书故实荀爽能书尝写狸骨治劳方右军临之至今谓之丨丨丨】筋书墨猪【张彦逺法书要录善笔力者多骨不善笔力者多肉多骨微肉者谓之丨丨多肉微骨者谓之丨丨】隼尾波【张彦逺法书要录八分更有一波谓之丨丨丨即钟公泰山铭及魏文帝受禅碑中已有此体】胡书肥钟书瘦【张彦逺法书要录颍川钟繇魏太尉同郡胡昭公车徴二子俱学于徳升而丨丨丨丨丨丨钟书有三体一曰铭石之书最妙者也二曰章程书传秘书教小学者也三曰行狎书相问者也三法皆世人所善按徳升刘徳升】钟书有三体【见上】铿锵金石氛氲兰麝【张彦逺法书要录右军正体如隂阳四时寒暑调畅岩廊宏敞簪裾肃穆其声鸣也则丨丨丨丨其芬郁也则丨丨丨丨其难徴也则缥缈而已仙其可觌也则昭彰而在目可谓书之圣也若草行杂体如清风出袖明月入懐瑜瑾烂而五色黼绣摛其七采故使离朱防明子期失听可谓草之圣也】清风出袖明月入懐【见上】丹穴凤舞清泉龙跃【张彦逺法书要录子敬草书逸气过父如丨丨丨丨丨丨丨丨倐忽变化莫知所成】罗绮娇春鹓鸿戏沼【张彦逺法书要录虞世南萧散洒落真草唯命如丨丨丨丨丨丨丨丨故当子云之上】欧虞为鹰隼褚薛为翚翟【张彦逺法书要录夫鹰隼乏彩而翰飞戾天骨劲而气猛也翚翟备色而翺翔百歩肉丰而力沉也若藻曜而髙翔书之凤皇矣丨丨丨丨丨丨丨丨丨丨焉】父灵和子神俊【张彦逺法书要录逸少秉真行之要子敬执行草之权丨之丨丨丨之丨丨皆古今之独絶也】星剑光芒云虹照烂鸾鹤婵娟风行雨散【张彦逺法书要录张懐瓘行书赞曰非草非真发挥柔翰丨丨丨丨丨丨丨丨丨丨丨丨丨丨丨丨刘子滥觞钟胡弥漫】羊眞孔草萧行范篆【张彦逺法书要录袁昻云丨丨丨丨丨丨丨丨各一时之妙也】十八家【欧阳修集古录世传十八帖者实二十五帖葢书者实丨丨丨尔】逸笔余兴淋漓挥洒【欧阳修集古录王献之法帖余尝喜览魏晋以来笔墨遗迹而想前人之髙致也所谓法帖者其事率皆叙暌离通讯问施于家人朋友之间不过数行而已葢其初非用意而丨丨丨丨丨丨丨丨或妍或丑百态横生披巻发函烂然在目使人骤见惊絶徐而视之其意态愈无穷尽故使后世得之以为奇玩而想见其人也至于髙文大册何尝用此】百态横生【见上】三萧碑法【欧阳修集古录梁智藏法师碑梁湘东王萧绎撰铭新安太守萧防作叙尚书殿中郎萧挹书世号丨丨丨丨】刻于焦山之足【欧阳修集古录瘗鹤铭题云华阳眞逸撰丨丨丨丨丨丨常为江水所没好事者俟水落时模拓而传之往往袛得其数字云鹤寿不知其几而已世以其难得尤以为奇】一缕浓墨当中【沈括梦溪笔谈江南徐铉善小篆映日视之画之中心有丨丨丨丨正丨其丨至于屈折处亦当中无有偏侧处乃笔锋直下不倒侧故锋常在画中此用笔之法也】鹦哥娇【东坡志林刘十五论李十八草书谓之丨丨丨意谓鹦鹉能言不过数句即襍以鸟语十八其后稍进以书问仆近日比旧如何仆答之可作秦吉了矣然仆此书自有公在干侯之态也】可作秦吉了【见上】草名为花押【黄伯思东观余论刘义言顷谒苏子容丞相未出闲见传唐人一书中云文皇令羣臣上奏任用真草惟名不得草后人遂以丨丨丨丨丨韦陟五朶云是也此书偶忘其名有朝士施结者喜收古今人押字不逺千里求之所藏甚多类而成书矣尝欲为作序偶忘此事所出遂不用予云魏晋以来法书至梁御府藏之皆是朱异唐怀充沈炽文姚怀珍等题名于首尾纸缝间故或谓之押缝或谓之押尾只是谓书名耳后人花押乃以草书记其自书故谓之押字或谓草字葢沿习此耳唐人及国初前辈与人书牍或只用押字与名用之无异上表章亦或尔近世遂施押字于檄移或不书已名字而别作形模非也】眞一行草三【黄伯思东观余论流俗言作书皆欲悬腕而聚指管端真草必用此法乃善予谓不然逸少书法有丨丨丨丨丨以言执笔去笔跗逺近耳今笔长不过五寸虽作草书必在其三而真行弥近今不问正草必欲聚指管端乃妄论也今观晋宋及唐人画图执笔者未尝若此可破俗之鄙説】纶常在手器不离身【黄伯思东观余论始观张旭所书千字文至母图隷散等字怪逸过甚好事者以长史喜狂书故效其迹及反覆徐观至雁门云亭愚防瞻仰等字与后题月日则雄隐轩举槎枿丝缕千状万变虽左驰右骛而不离绳规之内犹纵风鸢者翔戾于空随风上下而丨丨丨丨撃剑者交光飞刃歘忽若神而丨丨丨丨驻目视之若龙鸾飞腾然后知其真长史书而不虚得名矣世人观之者不知其所以好者在此但视其奇怪从而效之失其指矣昔之圣人从心而不逾规矩妄行而蹈乎大方亦犹是也】薤叶垂针垂露连珠【宣和书谱唐元度不知何许人也精于小学动不离规矩至于推原字画使有指归横斜曲直偏傍上下必就楷则考其用意精深非特记姓名而已眞可列于六艺施之后学得以模仿故作九经字様辨证谬误又为十体曰古文曰大篆曰小篆曰八分曰飞白曰丨丨曰丨丨曰丨丨曰鸟书曰丨丨网罗古今绳墨葢亦无遗】撮襟书【宣和书谱江南伪后主李煜其作大字不事笔巻帛而书之皆能如意世谓丨丨丨复喜作颤掣势人又目其状为金错刀】金错刀【见上】洗心【宣和书谱释文楚在元和间所书千文落笔轻清无一防俗气飘飘若飞云之映素月一见使人冷然有物外之兴岂其书足以丨人之丨如是耶】削玉【宣和书谱张徐州者失其名因父官徐州故以为称业儒学喜翰墨志趣旷逹不以利名芥蔕于胸次作行书亦自不凡笔力清劲势如丨丨】翰墨之祖【宣和书谱裴素失其先系善草书其笔意葢规模王氏羲献父子之学观其空鲙一帖可谓用意然力不甚劲而姿媚有余顾未得古人落笔之妙与亚栖辈可以季孟其间也且羲献以字画之妙出东晋旷然为千古丨丨丨丨后之学者未论升堂入室而稍窥其藩篱已足以名世况素之字学殆已逼人是宜在所录也】四面【宣和书谱米芾自谓善书者只得一笔我独有丨丨识者然之】纵横自然【宣和书谱皇象工八分篆草论者以象书比龙蠖蛰启伸槃复行葢言其蟠屈腾踔有丨丨丨丨之妙】心慕手追【宣和书谱周防不知何许人也天成间作牧泌阳世以翰墨称喜懐素书丨丨丨丨作草字得师法有赠懐素草书歌者防亲笔之故字画尤加奇崛】审势【宣和书谱孙昭祚亡其系中书堂吏也习翰墨尤长欧阳询行书法尝用其体书千文传于世昔询论书要在凝神静虑丨字丨四面停匀八边具偹长短合度麤细折中以谓忙则失势缓则骨痴瘦则形枯肥则质浊此是防要妙处及观昭祚行书四色牡丹赋皆优游乎规矩之中非深契其防讵能臻是耶】造化争衡【宣和书谱贺知章善草隷书时惟问纸有几幅或曰十幅则词随十幅尽或曰二十幅则随二十幅意乃止然多多益办不见笔力之衰忽有佳处人谓其机防与丨丨丨丨非人工可到】游丝萦汉孤烟袅风【宣和书谱山人蒲云四川汉州绵竹人也幼有方外之趣尤善翰墨作正书甚古尝以防钩字写河上公注道经笔墨清细若丨丨丨丨丨丨丨丨连绵不断或一笔而为数字分布匀稳风味有余览之令人有凌虚之意】绵密娉婷【宣和书谱萧思话初学书于羊欣下笔丨丨丨丨当时有鳬鸥雁鹜游戯沙汀之比】端严尊重【宣和书谱颜眞卿论者谓其书防如坠石画如夏云钩如屈金戈如发弩此其大槩也至其千变万化各具一体若中兴颂之闳伟家庙碑之庄重仙坛记之秀頴元鲁山铭之深厚又种种有不同者欧阳修获其断碑而防之云如忠臣烈士道德君子丨丨丨丨使人畏而爱之虽其残阙不忍弃也其为名流所髙如此】内含刚柔外露筋骨【宣和书谱虞世南字伯施越州余姚人释智永善书得王羲之法世南往师焉于是专心不懈妙得其体晚年正书遂与王羲之相后先当时与欧阳询皆以书称议者以谓欧之与虞智均力敌亦犹韩卢之追东郭防也虞则丨丨丨丨欧则丨丨丨丨君子藏器以虞为优】铁门限【宣和书谱释智永防稽人也晋右军将军王羲之之裔学书以羲之为师法笔力纵横真草兼备绰有祖风初励志书札起楼于所居之侧因自誓曰书不成不下此楼后果大进为一时推重而求其书者缣素牋楮堆案盈几先后积压尘为之生又户外之屦常满賔客造请门阈穿穴以铁固其限故人号曰丨丨丨】意在笔先笔絶意在【徐度却扫编杜岐公既致仕还家年已七十始学草书即工余尝于其孙鼎家见一帖论草书曰草书之法当使丨丨丨丨丨丨丨丨为佳耳】横风疾雨【张邦基墨庄漫录王荆公书清劲峭拔飘飘不凡世谓之丨丨丨丨黄鲁直谓学王蒙米元章谓学杨凝式以余观之乃天然如此】吴彩鸾唐韵【张邦基墨庄漫录裴铏传奇载成都古仙人丨丨丨善书小字尝书丨丨鬻之今蜀中导江迎祥院经藏世称藏中佛本行经六十巻乃彩鸾所书亦异物也今世间所传唐韵犹有旋风叶字画清劲人家往往有之】折菜钱【张邦基墨庄漫录东坡自儋耳北归临行以诗留别黎子云秀才云我本儋州人寄生西蜀州忽然跨海上譬如事逺游平生生死梦三者无劣优知见不再见欲去且少留后批云新酿甚佳求一具理临行写此以丨丨丨宣和中予在京相蓝见南州一士人携此帖来粗厚楮纸行书涂抹一二字类颜鲁公祭侄文甚奇伟也具理南荒人缾甖】集古字【张邦基墨庄漫录米元章论书云壮歳未能立家人谓吾书为丨丨丨葢取诸家长处总而成之既老始自成家人见之不知以何为祖也】不怒张自有筋骨【张邦基墨庄漫录米元章论书云筋骨之説出于柳世人但以怒张为筋骨不知丨丨丨丨丨丨丨】刷字【张邦基墨庄漫录海岳以书学士召对上问本朝以书名世者凡数人海岳各以其人对曰蔡京不得笔蔡卞得笔而少逸韵蔡襄勒字沈辽排字黄庭坚描字苏轼画字上复问卿书如何对曰臣书丨丨】从门入者非实【赵德麟侯鲭录客有自丹阳来过颖见东坡説章子厚学书日临兰亭一本笑云丨丨丨丨丨丨章七终不高耳】难结密【赵德麟侯鲭录东坡云砚之羙者必费笔不费笔则退墨二德难兼非独砚也大字丨丨丨小字常局促眞书患不放草书患无法茶苦患不美酒美患不辣万事无不然可以付之一笑也】换羊书【赵德麟侯鲭录鲁直戏东坡云昔王右军字为换鵞字韩宗儒性饕餮每得公一帖于殿帅姚麟许换羊肉十数斤可名二丈书为丨丨丨矣坡大笑一日公在翰苑以圣节制撰纷冗宗儒日作数简以图报书使人立庭下督索甚急公笑谓曰传语本官今日断屠】欹侧字【赵德麟侯鲭录东坡题鲁直草书尔雅后云鲁直以真实心出游戏书以平等观作丨丨丨以磊落人录碎细书亦三反也】指实掌虚腕运而手不知【叶梦得避暑录话晋史言王逸少性爱鵞世皆然之人之好尚固各有所僻未易以一槩论如崔铉喜看水牛鬭之类此有何好然而亦必与性相近类者逸少风度超然何取于鵞张素真尝云善书者贵丨丨丨丨丨丨丨丨丨丨鵞颈有腕法傥在是耶】堆墨【王辟之渑水燕谈录陈文惠公善八分书变古之法自成一家虽防画肥重而笔力劲徤能为方丈字谓之丨丨自为八分几天下名山胜处碑刻题榜多公亲迹】俗书【范成大桂海虞衡志俗字边逺俗陋牒诉券约专用丨丨丨桂林诸邑皆然今姑记临桂数字虽甚鄙野而偏旁亦冇依附音矮不长也音稳坐于门中稳也亦音稳大坐亦稳也仦音嫋小儿也奀音动人瘦弱也音终人亡絶也音腊不能举足也音大女大及姊也音磡山石之岩窟也闩音□门横关也他不能悉纪余阅讼牒二年习见之大理国间有文书至南边及商人持其国佛经题识犹有用圀字者圀武后所作圀字也唐书称大礼国今其国止用理字】栏楯防【陆游老学庵笔记予为福州徳宁县主簿入郡过罗源县走马岭见荆棘中有崖石刻树石二大字奇古可爱即令从者薙除观之乃才翁所赏树石大字葢苏舜元书也因以告县令项膺服善作丨丨丨之云】二背【滕康翰墨丛记梁景不善书每起草必用蜀笺赵安仁善书起草必用旧纸人号丨丨】有锋燿精神无锋含气味【姜尧章续书谱草书大抵用笔有缓有急有有锋有无锋有承接上文有牵引下字乍徐还疾忽往复收缓以仿古急以出奇丨丨以丨其丨丨丨丨以丨其丨丨】喜方正务匀圆【姜尧章续书谱真书或者专丨丨丨极意欧颜或者惟丨丨丨専师虞永】折钗股【姜尧章续书谱草书用笔如丨丨丨如屋漏痕如锥画沙如壁坼此皆后人之论折钗股者欲其屈折圆而有力屋漏痕者欲其横直匀而藏锋锥画沙者欲其无起止之迹壁坼者欲其无布置之巧】江左风味【陶宗仪辍耕录刘后村先生云阁帖为祖绛帖次之临江又次之潭又次之武冈又次之大观尤妙武冈佳者可乱绛临江佳者可乱阁潭乃僧希白所模有丨丨丨丨希白工于摹字拙于寻行数墨文理错谬然则虽工其如难读何其字比之淳化帖为胜东坡推潭帖胜阁帖韩胄家开羣玉帖字好薛绍彭亦有家塾帖好】无帖不习【陶宗仪辍耕录魏国赵文敏公以书法称雄一世画入神品其书人但知自魏晋中来晚年则稍入李北海耳尝见千字文一巻以为唐人字絶无一防一画似公法度阅至后方知为公书公自题云仆廿年来写千文以百数此巻殆数年前所书当时学禇河南孟法师碑故结字规模八分今日视之不知孰为胜也田君良卿于骆驼桥市中买得此巻持来求防为书其后因思自五嵗入小学学书不过如世人漫尔学之耳不意时人持去可以粥钱而吾良卿又捐钱若干缗以购之皆可笑也元贞二年正月十八日子昻题则知公之书所以妙者丨丨丨丨也】特徤药【陶宗仪辍耕录墨薮载徐氏书记云平一龆龀之歳见育宫中尝覩先后阅书法数轴将榻以赐藩邸令女学内人出六十余函于亿嵗殿曝之多装以镂牙轴紫罗缥云是太宗时所装其中有故青绫缥玳瑁轴者云是梁氏旧迹楷书每函可二十余巻别有一小函有十余巻所记忆者是扇书乐毅告誓黄庭私访于所主女学问其函出尽否答云尚有不知其几至中宗神龙初贵戚宠盛宫禁不严御府之珍多归私室先尽金璧次及书法嫔主之家因此擅出或有报安乐公主者于内出二十余函驸马武延秀久践虏庭无功于此徒闻二王之迹强効宝持时呼薛稷郑愔及平一详其善恶诸人随事答称上者登时去牙轴紫缥易以漆轴黄麻纸缥题云丨丨丨云是虏语其书合作者时有太宗御笔于后题之叹其防逸云】日写三万字【陶宗仪辍耕录江浙平章子山公书法妙一时自松雪翁之后便及之尝问客有人一日能写得几字客曰闻赵学士言一日可写万字公曰余一丨丨丨丨丨未尝以力倦而辍笔】黄华二牍【伊世珍琅嬛记绛树一声能歌两曲二人细听各闻一曲一字不乱又疑其一声在鼻竟不测其何术当时有黄华者防手能写二牍或楷或草挥毫不辍各自有意余谓绛树两歌丨丨丨丨是确对也】上下五百年从横一万里【陆友仁研北杂志胡汲仲谓赵子昻书丨丨丨丨丨丨丨丨丨丨举无此书】凤凰翻身【戚辅之佩楚轩客谈木渎张思聪抚古帖自名丨丨丨丨】















　　御定子史精华巻六十九
&lt;子部,类书类,御定子史精华&gt;
　　钦定四库全书
　　御定子史精华巻七十
　　文学部六
　　书籍
　　大度之书【管子丨丨丨丨曰举兵之日而境内不贫战而必胜】金缄丹书【晏子公游于纪得丨丨发视之中有丨丨曰食鱼无反勿乘驽马】楹语【晏子晏子凿楹纳书焉谓其妻曰丨丨也子壮而示之及壮发书之言曰布帛不可穷穷不可饰牛马不可穷穷不可服士不可穷穷不可任国不可穷穷不可窃也】禹之总德【墨子丨丨丨丨有之曰不愼厥德天命焉葆】南游载书【墨子子墨子丨丨使卫关中丨丨甚多唐子见而怪之曰吾夫子教公尚过曰揣曲直而已今夫子载书甚多何有也子墨子曰昔者周公旦朝读书百篇夕见七十士故周公旦佐相天子其修至于今翟上无君上之事下无畊农之难吾安敢废此】古人糟魄【庄子桓公读书于堂上轮扁斵轮于堂下释椎凿而上问桓公曰敢问公之所读为何言邪公曰圣人之言也曰圣人在乎公曰已死矣曰然则公之所读者丨丨之丨丨矣夫】繙十二经【庄子孔子西藏书于周室子路谋曰由闻周之徴藏史有老聃者免而归居夫子欲藏书则试往因焉孔子曰善往见老聃老聃不许于是丨丨丨丨以説老聃】金板六弢【庄子横説之则以诗书礼乐从説之则以丨丨丨丨】五车【庄子惠施多方其书丨丨其道舛驳其言也不中】知者不以言谈教慧者不以藏书箧【韩非子王寿负书而行见徐冯于周涂冯曰事】
　　【者为也为生于时知者无常事书者言也言生于知知者不藏书今子何独负之而行于是王寿因焚其书而儛之故丨丨丨丨丨丨丨而丨丨丨丨丨丨丨】愼墨季惠百家之説【荀子凡成相辨法方至治之极复后王丨丨丨丨丨丨丨丨诚不详】己三豕亥【吕氏春秋子夏之晋过卫有读史记者曰晋师三豕渉河子夏曰非也是己亥也夫丨与丨相近丨与丨相似至于晋而问之则曰晋师己亥渉河也】不胜异説【扬子一閧之市不胜异意焉一巻之书丨丨丨丨焉】苍颉史篇【扬子或欲学丨丨丨丨曰史乎史乎愈于妄阙也】书亦有色【扬子或曰女有色丨丨丨丨乎曰有女恶华丹之乱窈窕也书恶滛辞之淈法度也】绿衣纻絮【扬子丨丨三百色如之何矣丨丨三千寒如之何矣注文赋杂子不可以经圣典】记久明逺【扬子弥纶天下之事丨丨丨丨着古昔之防防传千里之忞忞者莫如书】天地无藏情【抱朴子披元云而扬大明则万物无隐其状矣舒竹帛而考古今则丨丨丨丨其丨矣】学者山渊【抱朴子古书者虽多未必尽羙要当以为丨丨之丨丨使属笔者采伐渔猎其中】属笔者采伐渔猎其中【见上】増深川流【抱朴子正经为道义之渊海子书为丨丨之丨丨仰而比之则景星之佐三辰也俯而方之则林薄之裨嵩岳也】景星佐三辰林薄裨嵩岳【见上】籍籍云云【抱朴子该河洛之丨丨博百氏之丨丨】览者费日【文中子芮城府君重隂阳子始着歴日且曰吾惧丨丨或丨丨也】四名五志【文中子薛収问续诗子曰有丨丨焉有丨丨焉何谓四名一曰化天子所以风天下也二曰政蕃臣所以移其俗也三曰颂以成功告于神眀也四曰叹以陈诲立诫于家也凡此四者或羙焉或勉焉或伤焉或恶焉或诫焉是谓五志】轻重之权衡曲直之绳墨【文中子子谓叔恬曰汝为春秋元经乎春秋元经于王道是丨丨丨丨丨丨丨丨丨丨也失则无所取矣】西方书【国语丨丨之丨有之曰懐与安实疚大事注西方谓周也】故志训典【国语教之丨丨使知废兴者而戒惧教之丨丨使知族类行比义焉】读此为王者师【史记留侯世家良尝闲歩游下邳圮上有一老父衣褐至良所直堕其履圮下顾谓良曰孺子下取履良愕然欲殴之良为其老彊忍下取履父曰履我良业为取履因长跪履之父以足受笑而去良殊大惊随目之父去里所复还曰孺子可教矣后五日平明与我防此五日平明良往父已先在曰与老人期后何也去曰后五日早防五日鸡鸣良往父又先在复怒曰后何也去后五日复早来五日良夜未半往有顷父亦来喜曰当如是出一编书曰丨丨则丨丨丨丨后十年兴十三年见我济北谷城山下黄石即我矣遂去视其书乃太公兵法良因异之常习诵读之】道德五千言【史记老子传老子修道德其学以自隐无名为务居周久之见周之衰廼遂去至关关令尹喜曰子将隐矣彊为我著书于是乃著书上下篇言丨丨之意丨丨余丨而去】稷下著书【史记孟子荀卿传自驺衍与齐之丨丨先生如淳于髠慎到环渊接子田骈邹奭之徒各丨丨言治乱之事以干世主】魏公子兵法【史记信陵君传当是时公子威振天下诸侯之客进兵法公子皆名之故世俗称丨丨丨丨丨注刘歆七畧有魏公子兵法二十一篇图七巻】布咸阳市门【史记吕不韦传是时诸侯多辩士如荀卿之徒著书布天下吕不韦乃使其客人人着所闻集论以为八览六论十二纪二十余万言以为备天地万物古今之事号曰吕氏春秋丨丨丨丨丨悬千金其上延诸侯游士賔客有能増损一字者予千金】能增损一字者予千金【见上】号其书曰新语【史记陆贾传陆生时时前説称诗书髙帝骂之曰廼公居马上而得之安事诗书陆生曰居马上得之宁可以马上治之乎且汤武逆取而以顺守之文武并用长久之术也昔者吴王夫差智伯极武而亡秦任刑法不变卒灭赵氏乡使秦已并天下行仁义法先圣陛下安得而有之髙帝不怿而有惭色廼谓陆生曰试为我着秦所以失天下吾所以得之者何及古成败之国陆生乃粗述存亡之徴凡着十二篇每奏一篇髙帝未尝不称善左右呼万歳丨丨丨丨丨丨】盘盂诸书【史记武安侯传蚡辩有口学丨丨丨丨王太后贤之】石室金匮之书【史记太史公自序迁为太史令防史记丨丨丨丨丨丨】五家之文怫异【史记太史公自序律歴更相治间不容翲忽丨丨丨丨丨丨维太初之元论作歴书第四】玉版【史记太史公自序故明堂石室金匮丨丨图籍散乱注如淳曰刻玉版以为文字】中秘书【汉书成帝纪光禄大夫刘向校丨丨丨谒者陈农使使求遗书于天下】兰台图籍秘书【汉书百官公卿表御史中丞在殿中丨丨掌丨丨丨丨】铸鼎刻书【汉书五行志火星出于周五月而郑以三月作火丨丨丨刑辟丨以为民约是为刑器争辟故火星出与五行之火争明为灾】建藏书之策置写书之官【汉书蓺文志昔仲尼没而微言絶七十子丧而大义乖故春秋分为五诗分为四易有数家之传战国从衡眞伪分争诸子之言纷然殽乱至秦患之乃燔灭文章以愚黔首汉兴改秦之败大収篇籍广开献书之路迄孝武世书缺简脱礼坏乐崩圣上喟然而称曰朕甚闵焉于是丨丨丨丨丨丨丨丨丨丨下及诸子传説皆充秘府至成帝时以书颇散亡使谒者陈农求遗书于天下诏光禄大夫刘向校经传诸子诗赋歩兵校尉任宏校兵书太史令尹咸校数术侍医李柱国校方技每一书已向輙条其篇目撮其指意録而奏之防向卒哀帝复使向子侍中奉车都尉歆卒父业歆于是总羣书而奏其七畧故有辑畧有六蓺畧有诸子畧有诗赋畧有兵书畧有术数畧有方技畧今删其要以备篇籍】求遗书【见上】条其篇目撮其指意【见上】七略【见上】郑长者【汉书蓺文志丨丨丨一篇注师古曰郑人不知姓名】虞初九百【汉书蓺文志丨丨周説丨丨四十三篇注师古曰洛阳人即张衡西京赋小説九百本自虞初者也】出稗官【汉书蓺文志小説家者流葢丨于丨丨街谈巷语道听涂説者之所造也】可观者九家【汉书蓺文志诸子十家其丨丨丨丨丨而已】蠭出【汉书蓺文志是以九家之説丨丨并作各引一端崇其所善以此驰説取合诸侯辟由水火相灭亦相生也】辟由水火相灭相生【见上】隽永【汉书蒯通传通论战国时説士权变亦自序其説凡八十一首号曰丨丨】得书与汉朝等【汉书河间献王传从民得善书必为好写与之留其眞加金帛赐以招之繇是四方道术之人不远千里或有先祖旧书多奉以奏献王者故丨丨多丨丨丨丨】好写留眞【见上】与歴相应【汉书扬雄传大潭思浑天叄摹而四分之极于八十一旁则三摹九据极之七百二十九赞亦自然之道也故观易者见其卦而名之观元者数其画而定之元首四重者非卦也数也其用自天元推一昼一夜阴阳度数律歴之纪九九大运与天终始故元三方九州二十七部八十一家二百四十三表七百二十九赞分为三卷曰一二三丨防初丨丨丨亦有颛顼之歴焉之以三策开之以休咎絣之以象类播之以人事文之以五行拟之以道徳仁义礼知无主无名要合五经茍非其事文不虗生为其泰曼漶而不可知故有首冲错测攡莹数文掜图告十一篇皆以解剥元体离散其文章句尚不存焉】秘书之副【汉书叙传斿博学有俊材左将军师丹举贤良方正以对防为议郎迁谏大夫右曹中郎将与刘向校秘书每奏事斿以选受诏进读羣书上器其能赐以丨丨丨丨】素文【汉书叙传丨丨信而底麟兮汉賔祚于异代按素文素王之文谓春秋也指春秋纬为汉受命符言故不録入经学类】九流【汉书叙传刘向司籍丨丨以别注应劭曰儒道阴阳法名墨从横凡九家】令丙【后汉书章帝纪律云掠者唯得榜笞立又丨丨棰长短有数注令丙为篇之次也】书林【后汉书和帝纪帝幸东观览丨丨阅篇籍博选术蓺之士以充其官】衡山玉牒【后汉书郡国志注湘中记曰丨丨有丨丨禹案其文治水】老氏臧室【后汉书窦章传是时学者称东观为丨丨丨丨道家蓬莱山注老子为守臧史后为柱下史四方所记文书皆归柱下事见史记言东观经籍多也蓬莱海中神山为仙府函经秘録并皆在焉】秘经【后汉书苏竟传夫孔丘丨丨为汉赤制元包幽室文隐事明注秘经幽秘之经即纬书也包藏也言纬书元秘藏于幽室文虽隐微事甚明验】绨袠秘记【后汉书杨厚传祖父春卿善图谶学为公孙述将汉兵平蜀春卿自杀临命戒子统曰我丨丨中有先祖所传丨丨为汉家用尔其修之统感父遗言服阕辞家从犍为周循学习先法又就同郡郑伯山受河洛书及天文推歩之术统作家法章句及内谶二巻解説】依论语作郑志【后汉书郑康成传门生相与撰康成答诸弟子问五经丨丨丨丨丨丨八篇】写藏秘馆【后汉书贾逵传尤眀左氏传国语为之解诂五十一篇永平中上疏献之显宗重其书丨丨丨丨】校定宣明殿【后汉书桓郁传帝自制五家要説章句令郁丨丨于丨丨丨注华峤书曰帝自制五行章句此言五家即谓五行之家也】沛王通论【后汉书沛献王辅传辅矜严有法度好经书善説京氏易孝经论语传及图谶作五经论时号之曰丨丨丨丨】删定律令为汉仪【后汉书应劭传又丨丨丨丨丨丨丨建安元年乃奏之曰夫国之大事莫尚载籍也载籍也者决嫌疑明是非赏刑之宜允获厥中俾后之人永为监焉故胶东相董仲舒老病致仕朝廷每有政议数遣廷尉张汤亲至陋巷问其得失于是作春秋决狱二百三十二事动以经对言之详矣逆臣董卓荡覆王室典宪焚燎靡有孑遗开辟以来莫或兹酷今大驾东迈廵省许都防出险难其命维新臣累世受恩荣祚丰衍窃不自揆贪少云补辄撰具律本章句尚书旧事廷尉板令决事比例司徒都目五曹诏书及春秋断狱凡二百五十篇蠲去复重为之节文又集驳议三十篇以类相从凡八十二事其见汉书二十五汉记四皆删叙润色以全本体其二十六博采古今瓌玮之事文章焕炳德义可观其二十七臣所创造岂繄自谓必合道心焉愤邑聊以借手昔郑人以干防为璞鬻之于周宋愚夫亦寳燕石缇防十重夫覩之者掩口卢胡而笑斯文之俗无乃类防左氏实云虽有姬姜丝麻不弃憔悴菅蒯葢所以代匮也是用敢露顽才厠于明哲之末虽未足纲纪国体宜洽时雍庻防观察増阐圣德惟因万机之余暇游意省览焉献帝善之】辨物类名号识时俗嫌疑【后汉书应劭传撰风俗通以丨丨丨丨丨丨丨丨丨丨文虽不典后世服其洽闻】戸牖墙壁各着刀笔【后汉书王充传以为俗儒守文多失其眞乃闭门潜思絶庆吊之礼丨丨丨丨丨丨丨丨著论衡八十五篇二十余万言】以为谈助【后汉书王充传注袁山松书曰充所作论衡中未有传者蔡邕入吴始得之恒秘玩丨丨丨丨】不欲章显其名号潜夫论【后汉书王符传隐居著书三十余篇以讥当时失得丨丨丨丨丨丨故丨曰丨丨丨其指讦时短讨讁物情足以观见当时风政】人主宜写一通置之座侧【后汉书崔寔传论当世便事数十条名曰政论指切时要言辨而确当世称之仲长统曰凡丨丨丨丨丨丨丨丨丨丨】匡老反韩复孟【后汉书刘陶传陶著书数十万言又作七曜论丨丨子丨丨非丨丨轲及上书言当世便事条教赋奏书记辨疑凡百余篇】汉四百歳元其兴矣【后汉书张衡传衡善机巧尤致思于天文隂阳歴算常躭好元经谓崔瑗曰吾观太元方知子云妙极道数乃与五经相拟非徒传记之属使人难论阴阳之事汉家得天下二百歳之书也复二百歳殆将终乎所以作者之数必显一世当然之符也丨丨丨丨丨丨丨丨】载之兼两【后汉书吴祐传父恢为南阳太守祐年十二随从到官恢欲杀青简以写经书祐谏曰今大人逾越五岭远在海濵其俗诚陋然旧多珍怪上为国家所疑下为权威所望此书若成则丨丨丨丨昔马援以薏苡兴谤王阳以衣囊徼名嫌疑之间诚先贤所慎也恢乃止抚其首曰吴氏世不乏季子矣】大衍元基【后汉书王景传初景以为六经所载皆有卜筮作事举止质于蓍龟而众书错糅吉凶相反乃参纪众家数术文书冡宅禁忌堪舆日相之属适于事用者集于丨丨丨丨云】诗细长于论衡【后汉书赵晔传着吴越春秋诗细歴神渊蔡邕至防稽读丨丨而叹息以为丨丨丨丨邕还京师传之学者或诵习焉】竹简小篆【晋书武帝纪汲郡人不凖掘魏襄王冢得丨丨丨丨古书十余万言藏于秘府】善文【晋书华廙传廙栖迟家巷垂十载教诲子孙讲诵经典集经书要事名曰丨丨行于世】四部六录【晋书传元传撰论经国九流及三史故事评断得失各为区例名为传子为内外中篇凡有丨丨丨丨合百四十首数十万言并文集百余卷行于世】发明竒趣振起元风【晋书向秀传庄周着内外数十篇歴世方士虽有观者莫适论其防綂也秀乃为之隐解丨丨丨丨丨丨丨丨读之者超然心悟莫不自足一时也惠帝之世郭象又述而广之儒墨之迹见鄙道家之言遂盛焉】道家之言【见上】父子证明足以为审【晋书曹志传帝尝阅六代论问志曰是卿先王所作邪志对曰先王有手所作目録请归寻按还奏曰按録无此帝曰谁作志曰以臣所闻是臣族父冏所作以先王文高名著欲令书传于后是以假托帝曰古来亦都有是顾谓公卿曰丨丨丨丨丨丨丨丨自今以后可无复疑】正与人意闇同【晋书庾敳传尝读老庄曰丨丨丨丨丨丨】窃注【晋书郭象传先是注庄子者数十家莫能究其防统向秀于旧注外而为解义妙演竒致大畅元风惟秋水至乐二篇未竟而卒秀子幼其义零落然颇有别本迁流象为人行薄以秀义不传于世遂丨以为已丨乃自注秋水至乐二篇又易马蹄一篇其余众篇或防定文句而已其后秀义别本出故今有向郭二庄其义一也】向郭二庄【见上】魏国史书【晋书束晳传初太康二年汲郡人不凖盗发魏襄王墓或言安厘王冡得竹书数十车其纪年十三篇记夏以来至周幽王为犬戎所灭以事接之三家分仍述魏事至安厘王之二十年葢丨丨之丨丨大畧与春秋皆多相应其中经传大异则云夏年多殷益干启位启杀之太甲杀伊尹文丁杀季歴自周受命至穆王百年非穆王寿百歳也幽王既亡有共伯和者摄行天子事非二相共和也其易经二篇与周易上下经同易繇阴阳卦二篇与周易畧同繇辞则异卦下易经一篇似说卦而异公孙叚二篇公孙叚与邵陟论易国语二篇言楚晋事名三篇似礼记又似尔雅论语师春一篇书左传诸卜筮师春似是造书者姓名也琐语十一篇诸国卜梦妖怪相书也梁邱藏一篇先叙魏之世数次言邱藏金玉事缴书二篇论弋射法生封一篇帝王所封大歴二篇邹子谈天类也穆天子传五篇言周穆王防行四海见帝台西王母图诗一篇画赞之属也又杂书十九篇周食田法周书论楚事周穆王羙人盛姬死事大凡七十五篇七篇简书折坏不识名题冡中又得铜剑一枚长二尺五寸漆书皆科斗字初发冡者烧防照取寳物及官収之多烬简断札文既残缺不复诠次武帝以其书付秘书校缀次第寻考指归而以今文写之晳在制作得观竹书随疑分释皆有义证】烬简【见上】考正汲冡书【晋书王接传时秘书丞卫恒丨丨丨丨丨未讫而遭难佐著作郎束晳述而成之事多证异义时东莱太守陈留王庭坚难之亦有证据晳又释难而庭坚已亡散骑侍郎潘防谓接曰卿才学理议足解二子之纷可试论之接遂详其得失挚虞谢衡皆博物多闻咸以为允当】鬼董狐【晋书干寳传撰集古今神祗灵异人物变化名为搜神记凡二十卷以示刘惔惔曰卿可谓丨之丨丨】江左文志【宋书眀帝纪好读书爱文义在藩时撰丨丨以来丨章丨又续卫瓘所注论语二卷行于世】代手板【宋书礼志巾以葛为之形如帻而横着之古尊卑共服也今国子太学生冠之服单衣以为朝服执一卷经以丨丨丨】藏广内【宋书百官志汉西京图籍所丨有天府石渠兰台石室延閤丨丨之府是也东京图书在东观】襄阳科斗书考工记【齐书文惠太子传时丨丨有盗发古冡者相传云是楚王冡大获寳物玉屐玉屏风竹简书青丝编简广数分长二尺皮节如新盗以把火自照后人有得十余简以示抚军王僧防僧防云是丨丨丨丨丨丨周官所阙文也】元徽四部【齐书王俭传超迁秘书丞上表求校坟籍依七畧撰七志四十卷上表献之表辞甚典又撰定丨丨丨丨书目】言家口实【齐书王僧防传论注百氏荆州八袠又才性四本声无哀乐皆丨丨丨丨如客至之有设也汝皆未经拂耳瞥目岂有庖厨不修而欲延大賔者哉】荆州八袠【见上】如客至有设【见上】玉以比德海从上善【齐书张融传融自名集为玉海司徒褚渊问玉海名融答丨丨丨丨丨丨丨丨】十八州士族谱【齐书贾渊传先是谱学未有名家渊祖弼之广集百氏谱记専心治业晋太元中朝廷给弼之令史书吏撰定缮写藏秘阁乃迁左民曹渊父及渊三世传学凡丨丨丨丨丨丨合百帙七百余卷该究精悉当世莫比永明中卫军王俭抄次百家谱与渊参懐撰定】给令史书吏撰定缮写【见上】治县谱【齐书传琰传父僧佑山阴东大县难为长官僧佑在县有称琰尤明察父子并着奇绩江左鲜有匹云诸傅有丨丨丨子孙相传不以示人】正先儒之迷开古圣之防【梁书武帝纪造制防孝经义周易讲疏及六十四卦二系文言序卦等义乐社义毛诗答问春秋答问尚书大义中庸讲疏孔子正言老子讲疏凡二百余卷并丨丨丨丨丨丨丨丨丨丨王侯朝臣皆奉表质疑高祖皆为解释】缃素【梁书昭明太子传遍该丨丨殚极邱坟幐帙充积儒墨区分】幐帙【见上】京师莫比【梁书沈约传聪眀过人好坟籍聚书至二万卷丨丨丨丨】率多异本【梁书任昉传昉坟籍无所不见家虽贫聚书至万余卷丨丨丨丨昉卒后高祖使学士贺纵共沈约勘其书曰官所无者就昉家取之】官所无者就家取之【见上】与沈约任昉家书相埒【梁书王僧孺传僧孺好坟籍聚书至万余卷率多异本丨丨丨丨丨丨丨丨丨】刘略班蓺虞志荀録【梁书王僧孺传除尚书仪曹郎迁治书侍御史出为唐令初僧孺与乐安任昉遇竟陵王西邸以文学友防及是将之县昉赠诗其畧曰丨丨丨丨丨丨丨丨伊昔有懐交相欣朂下帷无倦升高有属嘉尔晨灯惜余夜烛其为士友推重如此】柱下之言【陈书马枢传贵爵位者以巢由为桎梏爱山林者以伊吕为管库束名实则蒭芥丨丨丨丨玩清虚则糠粃席上之説稽之笃论亦各从其好也然支父有让王之介严子有傲帝之规千载羙谈所不废也】汲郡孔堂玉箱金板【陈书江揔姚察传论九流七畧之书名山石室之纪丨丨丨丨之书丨丨丨丨之文莫不穷研防奥遍探坎井】岂可以此充食【南史谢侨传侨素贵尝一朝无食其子启欲以班史质钱答曰宁饿死丨丨丨丨丨丨乎】舒被覆书【南史邱巨源传虞龢少好学居贫屋漏恐湿坟典乃丨丨丨丨书获全而被大湿时人以比高凤】众文经【魏书道武帝纪集博士儒生比众经文字义类相从凡四万余字号曰丨丨丨】采诸经史该洽古义【魏书眀元帝纪帝礼爱儒生好览史传以刘向所撰新序説苑于经典正义多有所阙乃撰新集三十篇丨丨丨丨丨丨丨丨兼资文武焉】焚闭房记【魏书孝武帝纪诏曰图谶之兴起于三季既非经国之典徒为妖邪所凭自今图谶秘纬及名为孔子闭房记者一皆焚之】百家要事以类相从【魏书宗室晖传晖颇爱文学招集儒士崔鸿等撰录丨丨丨丨丨丨丨丨名为科録凡二百七十卷上起伏羲迄于晋宋凡十四代晖疾笃表上之】代京图籍莫不审正【魏书高谧传谧以坟典残缺奏请广访羣书大加缮写由是丨丨丨丨丨丨丨丨】主之所好集亦不难【魏书李先传太祖问先曰天下书籍凡有防何朕欲集之如何可备对曰伏羲创制帝王相承以至于今世传国记天文秘纬不可计数陛下诚欲集之严制天下诸州郡县搜索备送丨丨丨丨丨丨丨丨太祖于是班制天下经籍稍集】老庄矫诬【魏书崔浩传性不好丨丨之书每读不过数十行輙弃之曰此丨丨之説不近人情必非老子所作老聃习礼仲尼所师岂设败法之书以乱先王之教袁生所谓家人筐箧中物不可扬于王庭也】物祖【魏书刘懋传懋诗诔赋颂及诸文笔见称于时又撰诸噐物造作之始十五卷名曰丨丨】遇新异之书殷勤求访【魏书常景传耽好经史爱翫文词若丨丨丨丨丨丨丨丨丨或复质买不问价之贵贱必以得为期】炳于东序光于麟阁【魏书孙惠蔚传惠蔚既入东观见典籍未周乃上疏曰臣闻圣皇之御世也必幽赞人经参天贰地宪章典故述遵鸿猷故易曰观乎天文以察时变观乎人文以化成天下然则六经百氏图书秘籍乃承天之正术治人之贞范是以温柔疏逺诗书之教恭俭易良礼乐之道爻彖以精微为神春秋以属辞为化故大训丨丨丨丨蓺文丨丨丨丨斯实太平之枢宗胜残之要道有国之灵基帝王之盛业安上靖民敦风羙俗其在兹乎及秦弃学术礼经冺絶汉兴求访典文载举先王遗训灿然复存暨光武拨乱日不暇给而入洛之书二千余两魏晋之世尤重典坟収亡集逸九流咸备观其鸠阅史篇访购经论纸竹所载畧尽无遗臣学阙通儒思不及逺徒循章句片义无立而慈造曲覃厠班秘省忝官承乏惟书是司而观阁旧典先无定目新故杂糅首尾不全有者累帙数十无者旷年不写或篇第褫落始末沦残或文坏字误谬烂相属篇目虽多全定者少臣今依前丞臣卢昶所撰甲乙新録欲禆残补阙损并有无校练句读以为定本次第均写永为常式其省先无本者广加推寻搜求令足然经记浩博诸子纷纶部帙既多章篇纰缪当非一二校书歳月可了今求令四门博士及在京儒生四十人在秘书省専精校考参定字义如蒙听许则典文允正羣书大集诏许之】入洛二千余两【见上】永嘉旧本【魏书徐遵明传知阳平舘陶赵世业家有服氏春秋是晋世丨丨丨丨遵明乃往读之】手自补治躬加题帖【魏书李业兴传业兴爱好坟籍鸠集不已丨丨丨丨丨丨丨丨其家所有垂将万卷览读不息多有异闻诸儒服其渊博】叙为世谱【周书明帝纪幼而好学博览羣书善属文词彩温丽及即位集公卿以下有文学者八十余人于麟趾殿刋校经史又捃采众书自羲农以来迄于魏末丨丨丨丨凡五百卷云】象经【周书武帝纪帝制丨丨成集百僚讲説】赤轴青纸【隋书经籍志中原战争相寻干戈是务文教之盛符姚而已宋武入关収其图籍府藏所有才四千卷丨丨丨丨文字古拙】分为三品【隋书经籍志炀帝即位秘阁之书限写五十副本丨丨丨丨上品红瑠璃轴中品绀瑠璃轴下品漆轴于东都观文殿东西厢构屋以贮之东屋藏甲乙西屋藏丙丁】道听涂説靡不毕纪【隋书经籍志小説者街説巷语之説也传载舆人之颂诗羙询于刍荛古者圣人在上史为书瞽为诗工诵箴谏大夫规诲士传言而庶人谤孟春徇木铎以求歌謡廵省观人诗以知风俗过则正之失则改之丨丨丨丨丨丨丨丨周官诵训掌道方志以诏观事道方慝以诏辟忌以知地俗而职方氏掌道四方之政事与其上下之志诵四方之传道而观衣物是也】五厄【隋书牛传开皇初迁授散骑常侍秘书监以典籍遗逸上表请开献书之路曰经籍所兴由来尚矣爻画肇于庖牺文字生于苍颉圣人所以宣教导博通今古扬于王庭肆于时夏故尧称至圣犹考古道而言舜其大智尚观古人之象周官外史掌三皇五帝之书及四方之志武王问黄帝颛顼之道太公曰在丹书是知握符御歴有国有家者曷尝不以诗书而为教因礼乐而成功也昔周德既衰旧经紊弃孔子以大圣之才开素王之业宪章祖述制礼刋诗正五始而修春秋阐十翼而易道治国立身作范垂法及秦皇驭防吞灭诸侯任用威力事不师古始下焚书之令行偶语之刑先王坟集扫地皆尽本既先亡从而颠覆臣以图谶言之经典盛衰信有徴数此则书之一厄也汉兴改秦之敦尚儒术建藏书之防置校书之官屋壁山岩往往问出外有太常太史之藏内有延阁秘书之府至孝成之世亾逸尚多遣谒者陈农求遗书于天下诏刘向父子雠校篇籍汉之典文于斯为盛及王莾之末长安兵起宫室图书并从焚烬此则书之二厄也光武嗣兴尤重经诰未及下车先求文雅于是鸿生钜儒继踵而集怀经负帙不逺斯至肃宗亲临讲肄和帝数幸书林其兰台石室鸿都东观秘牒填委更倍于前及孝献移都吏民扰乱图书缣帛皆取为帷囊所収而西裁七十余乘属西京大乱一时燔荡此则书之三厄也魏文代汉更集经典皆藏在秘书内外三阁遣秘书郎郑默删定旧文时之论者羙其朱紫有别晋氏承之文籍广晋秘书监荀朂定魏内经更着新簿虽古文旧简犹云有缺新章后録鸠集已多足得恢正道训范当世属刘石凭陵京华覆灭朝章国典从而失坠此则书之四厄也永嘉之后寇窃竞兴因河据洛跨秦帯赵论其建国立家虽传名号宪章礼乐寂灭无闻刘裕平姚収其图籍五经子史才四千卷皆赤轴青纸文字古拙僭伪之盛莫过二秦以此而论足可明矣故知衣冠轨物图画记注播迁之余皆归江左晋宋之际学蓺为多齐梁之间经史弥盛宋秘书丞王俭依刘氏七畧撰为七志梁人阮孝绪亦为七録总其书数三万余卷及侯景渡江破灭梁室秘省经籍虽从兵火其文德殿内书史宛然犹存萧绎据有江陵遣将破平侯景収文德之书及公私典籍重本七万余卷悉送荆州故江表图书因斯尽萃于绎矣及周师入郢绎悉焚之于外城所収十才一二此则书之五厄也后魏爰自幽方迁宅伊洛日不暇给经籍阙如周氏创基关右戎车未息保定之始书止八千后加収集方盈万卷髙氏据有山东初亦采访验其本目残缺犹多及东夏初平获其经史四部重杂三万余卷所益旧书五千而已今御书单本合一万五千余卷部帙之间仍有残缺比梁之旧目止有其半至于隂阳河洛之篇医方图谱之説弥复为少臣以经书自仲尼以后迄于当今年逾千载数遭丨丨兴集之期属膺圣世伏惟陛下受天明命君临区宇功无与二德冠往初自华夏分离伦攸斁其间虽霸王递起而世难未夷欲崇儒业时或未可今圡宇迈于三王民黎盛于两汉有人有时正在今日方当大文教纳俗升平而天下图书尚有遗逸非所以仰协圣情流训无穷者也臣史籍是司寝兴懐惧昔陆贾奏汉祖云天下不可马上治之故知经邦立政在于典谟矣为国之本莫此攸先今秘藏见书亦足披览但一时载籍须令大备不可王府所无私家乃有然士民殷杂求访难知纵有知者多懐恡惜必湏勒之以天威引之以微利若猥发明诏兼开购赏则异典必臻观阁斯积重道之风超于前世不亦善乎伏愿天监少垂照察上纳之于是下诏献书一卷赉缣一匹一二年间篇籍稍备】献书一卷赉缣一匹【见上】取方月数用比星周【隋书潘徽传上柱国太尉扬州总管晋王握珪璋之寳履神明之德隆化赞杰藏用显仁地居周邵业冠河楚允文允武多才多蓺戎衣而笼关塞朝服而扫江湖収杞梓之才辟康庄之舘加以佃渔六学网罗百氏继稷下之絶轨泗上之沦风赜无隐而不探事有难而必综至于采标录错华垂丹篆刑名长短儒墨是非书圃翰林之域理窟谈丛之内谒者所求之余侍医所校之逸莫不澄泾辨渭拾珠弃蚌以为质文递改损益不同明堂曲台之记南宫东观之説郑王徐贺之答崔谯何庾之论简牒虽盈菁华葢鲜乃以宣条暇日听讼余晨娱情窥寳之乡凝相观涛之岸摠括油素躬披缃缥芟芜刈楚振领提纲去其繁杂撮其指要勒成一家名曰江都集礼凡十二帙一百二十卷丨丨丨丨丨丨丨丨军国之义存焉人伦之纪备矣】家书多秘阁【北史魏宗室晏传晏好集图籍丨丨丨丨丨诸有假借咸不逆其意亦以此见称】七诱十醉【北史陆俟传暐拟急就篇为悟蒙章及丨丨丨丨章表数十篇按暐俟曾孙】创立簿籍据阙添写【旧唐书文宗纪秋七月戊辰朔御史台奏秘书省管新旧书五万六千四百七十六卷长庆二年已前并无文案大和五年以后并不纳新书今请丨丨丨丨丨丨丨丨卷数逐月申台从之】三教珠英【旧唐书张易之传诏昌宗撰丨丨丨丨于内乃引文学之士李峤阎朝隐徐彦伯张説宋之问崔湜富嘉谋等二十六人分门撰集成一千三百卷上之】朝廷所修皆总知其事【旧唐书许敬宗传初高祖太宗两朝实録其敬播所修者颇多详直敬宗又輙以已爱憎曲事删改论者尤之然自贞观以来丨丨丨丨五代史及晋书东殿新书西域图志文思博要文馆词林累璧瑶山玉彩姓氏录新礼丨丨丨丨丨前后赏赉不可胜纪】为文选学者本之于宪【旧唐书曹宪传所撰文选音义甚为当时所重初江淮间丨丨丨丨丨丨丨丨丨又有许淹李善公孙罗复相继以文选教授由是其学大兴于代】表献海内华夷图【旧唐书贾躭传至十七年又譔成海内华夷图及古今郡国县道四夷述四十卷表献之曰臣闻地以博厚载物万国棊布海以委输环外百蛮绣错中夏则五服九州殊俗则七戎六狄普天之下莫非王臣昔母邱出师东铭不耐甘英奉使西抵条支奄蔡乃大泽无涯賔则悬度作险或道里回逺或名号改移古来通儒罕遍详究臣弱冠之歳好闻方言筮仕之辰注意地理究观研考垂三十年絶域之比隣异蕃之习俗梯山献琛之路乘舶来朝之人咸究竟其源流访求其居处阛阓之行贾戍貊之遗老莫不听其言而掇其要闾阎之琐语风謡之小説亦収其是而芟其伪然殷周以降封畧益明承歴数者八家浑区宇者五姓声教所及惟唐为大秦皇罢侯置守长城起于临洮孝武却地开邉障塞限于鸡鹿东汉则哀牢请吏西晋则裨离结辙隋室列四郡于卑和海西创三州于扶南江北辽阳失律因而弃之高祖神尧皇帝诞膺天命奄有四方太宗继明重熙柔逺能迩逾大碛通道北至仙娥于骨利干置元阙州高宗嗣守丕绩克广前烈遣单车赉诏西越葱山于波剌斯立疾陵府中宗复配天之业不失旧物睿宗含先天之量惟新永图明皇以大孝清内以无为理外大宛骥騄歳充内廐与贰师之穷兵黩武岂同年哉肃宗扫平氛祲润泽生人代宗刬除残孽伦攸叙伏惟皇帝陛下以上圣之姿当太平之运敦信明义履信包元惠养黎蒸懐柔遐裔故泸南贡丽水之金漠北献余吾之马元化洋溢率霑濡臣幼切磋于师友长趋侍于轩墀自揣孱愚叨荣非据鸿私莫答夙夜兢惶去兴元元年伏奉进止令臣修撰国图旋即充使魏州汴州出镇东洛东都间以众务不遂専门绩用尚亏忧愧弥切乃力竭衰病思殚所见闻藂于丹青谨令工人画海内华夷图一轴广三丈从三丈三尺率以一寸折成百里别章甫左袵奠髙山大川缩四极于纎缟分百郡于作缋宇宙虽广舒之不盈庭舟车所通览之咸在目并撰古今郡国县道四夷述四十卷中国以禹贡为首外夷以班史发源郡县纪其增减蕃落叙其衰盛前地理书以黔州属酉阳今则改入巴郡前西戎志以安国为安息今则改入康居凡诸疎舛悉从厘正陇西十地播弃于永初之中辽东乐浪防屈于建安之际曹公弃陉北晋氏迁江南缘邉累经侵盗故墟日致堙毁旧史撰录十得二三今书搜补所获大半周礼职方以淄时为幽州之浸以华山为荆河之镇既有乖于禹贡又不出于淹中多闻阙疑讵敢编次其古郡国题以墨今州县题以朱今古殊文执习简易臣学谢小成才非博物伏波之聚米开示众军酂侯之图书方知阨塞企慕前哲尝所寄心輙罄庸陋多惭纰缪优诏答之】取周礼六官所职撰分门书【旧唐书杜佑传初开元末刘秩采经史百家之言丨丨丨丨丨丨丨丨丨丨丨三十五卷号曰政典大为时贤称赏房琯以为才过刘更生佑得其书寻味厥防以为条目未尽因而广之加以开元礼乐书成二百卷号曰通典】圣贤家诫【旧唐书房元龄传元龄尝戒诸子以骄奢沉溺必不可以地望凌人故集古今丨丨丨丨书于屏风令各取一具谓曰若能留意足以保身成名】瑶山往则维城前轨【旧唐书裴光庭传开元十七年拜中书侍郎同中书门下平章事防兼御史大夫无防迁黄门侍郎依旧知政事从廵五陵廻拜侍中兼吏部尚书又加文舘学士光庭乃撰丨丨丨丨及丨丨丨丨各一卷上表献之手制褒羙赐绢五百匹上令皇太子已下于光顺门与光庭相见以重其讽诫之意】续春秋传【旧唐书裴光庭传光庭又引寿安丞李融拾遗张琪著作左郎司马利賔等令直文馆撰丨丨丨丨上表请以经为御撰而光庭等依左氏之体为之作传上又手制褒赏之光庭委笔削于李融书竟不就】沂公史例【旧唐书田正传正乐闻前代忠孝立功之事于府舍起书楼聚书万余卷视事之隙与賔佐讲论古今言行可否今河朔有丨丨丨丨十卷正客为正所着也】续王俭七志【旧唐书马懐素传是时秘书省典籍散落条疏无叙懐素上疏曰南齐已前坟集旧编王俭七志已后著述其数盈多隋志所书亦未详悉或古书近出前志阙而未编或近人相传浮词鄙而犹记若无编録难辨淄渑望括捡近书篇目并前志所遗者丨丨丨丨丨藏之秘府上于是召学渉之士国子博士尹知章等分部撰録并刋正经史粗创首尾】施架排次大加搜写【旧唐书禇无量传无量以内库旧书自高宗代即藏在宫中渐致遗逸奏请缮写刋校以经籍之道明皇令于东都乾元殿前丨丨丨丨丨丨丨丨广采天下异本数年间四部充备仍引公卿以下入殿前令纵观焉】吴氏西斋书目【旧唐书吴兢传兢家聚书颇多尝目録其卷第号丨丨丨丨丨丨】御府不逮【旧唐书韦述传家聚书二万卷皆自校定鈆椠虽丨丨丨丨也兼古今朝臣图歴代知名人画魏晋已来草真迹数百卷古牌古器药方格式钱谱玺谱之类当代名公尺题无不毕备】写宣【旧唐书王起传起文集一百二十卷五纬图十卷丨丨十卷起侍讲时或僻字疑事令中使口宣即以牓字对故名曰写宣】依春秋着元经依家语为中説【旧唐书王勃传祖通隋蜀郡司户书佐大业末弃官归以著书讲学为业丨丨丨体例自获麟后歴秦汉至于后魏丨纪年之书谓之丨丨又丨孔子丨丨扬防法言例丨客主对答之説号曰丨丨皆为儒士所称】梵本经论六百余部【旧唐书西戎天竺国传贞观十年沙门元防至其国将丨丨丨丨丨丨丨丨而归】四部图籍【唐书百官志秘书郎三人从六品上掌丨丨丨丨以甲乙丙丁为部皆有三本一曰正二曰副三曰贮凡课写功程皆分判校书郎十人正九品上正字四人正九品下掌讐校典籍刋正文章】正副贮【见上】以古文字参定同异【唐书韩王元嘉传少好学藏书至万卷皆丨丨丨丨丨丨丨丨】文句详正秘府不及【唐书韩王元嘉传时籍没者众惟冲譔家书为多皆丨丨丨丨丨丨所丨丨按冲越王贞子譔韩王元嘉子】括地志分计州郡繙缉疏録【唐书濮恭王防传司马苏最劝泰延賔客著书如古贤王泰乃奏撰丨丨丨于是引著作郎萧徳言秘书郎顾记室叅军蒋亚卿功曹叅军谢偃等撰次卫尉供帐光禄给食士有文学者多与而贵防子弟更相因借门若市然防悟其过欲速成乃丨丨丨丨丨丨丨丨凡五百五十篇歴四朞成诏藏秘阁所赐万段】采古今礼要为书【唐书叚文昌传疏爽任义节不为龌龊小行节度使裴胄礼之胄丨丨丨丨丨丨丨数从文昌质判所疑】手自雠定【唐书苏弁传弁聚书至二万卷丨丨丨丨当时称与秘府埒】摹周六官事归于职【唐书韦述传先是诏修六典徐坚搆意歳余叹曰吾更修七书而六典歴年未有所适及萧嵩引述撰定述始丨丨丨丨领其属丨丨丨丨规制遂定】黄墨精谨【唐书韦述传述典掌图书余四十年任史官二十年蓄书二万卷皆手校定丨丨丨丨内秘书不逮也古草帖秘书古器图谱无不备】李书楼【唐书李磎传磎好学家有书至万卷世号丨丨丨所着文章及注觧诸书传甚多】藏必三本【唐书柳仲郢传家有书万卷所丨丨丨丨上者贮库其副常所阅下者幼学焉仲郢尝手钞六经司马迁班固范史皆一钞魏晋及南北朝史再又类所钞他书凡三十篇号栁氏自备旁録仙佛书甚众皆楷小精真无行字】柳氏自备【见上】金镜举要【唐书令狐绹传知制诰入翰林为学士它夜召与论人间疾苦帝出丨丨书曰太宗所着也卿为我丨其丨绹擿语曰至治未尝任不肖至乱未尝任贤任贤享天下之福任不肖罹天下之祸帝曰善朕读此尝三复乃已绹再拜曰陛下必欲兴王业舍此孰先诗曰惟其有之是以似之】十金易一笔百金偿一篇【唐书钟传传传以彭玕为吉州刺史玕通左氏春秋尝募求西京石经厚赐以金扬州人至相语曰丨丨丨丨丨丨丨丨丨丨况得士乎故士人多往依之】桂苑珠丛【唐书曹宪传于小学家尤防自汉杜林卫宏以后古文亡絶至宪复兴炀帝令与诸儒譔丨丨丨丨规正文字又注广雅学者推其该藏于秘书】炱朽蟫断【唐书马懐素传有诏句校秘书时文籍盈漫皆丨丨丨丨籖幐纷舛懐素建白愿召宿学巨儒就校谬缺】阃外春秋【宋史李琼传琼幼好学渉猎史传挟防诣太原防唐庄宗属募勇士即应募与周祖等十人约为兄弟周祖与琼情好尤宻尝造琼见其危坐读书因问所读何书琼曰此丨丨丨丨所谓以正守国以奇用兵较存亾治乱记贤愚成败皆在此也】良产【宋史郑樵传字渔仲兴化军莆田人同郡林霆字时隐擢政和进士第博学深象数与樵为金石交林光朝尝师事之聚书数千卷皆自校讐谓子孙曰吾为汝曹获丨丨矣】识以玉章【元史仁宗纪遣使四方旁求经籍丨丨丨刻印丨命近侍掌之】墨庄【元史申屠致逺传聚书万卷名曰丨丨】羣玊防府【穆天子传辛卯天子北征东还乃循黑水癸巳至于丨丨之山容氏之所守曰羣玉田山知阿平无险四彻中绳先王之所谓丨丨注言往古帝王以为藏书册之府所谓藏之名山者也】典册法书【焦氏易林丨丨丨丨藏在兰台】宛委金简【吴越春秋禹伤父功不成循江泝河尽济甄淮乃劳身焦思以行七年闻乐不听过门不入冠挂不顾履遗不蹑功未及成愁然沈思乃案黄帝中经歴葢圣人所记曰在于九山东南天柱号曰丨丨赤帝在阙其岩之巅承以文玉覆以磐石其书丨丨青玉为字编以白银皆瑑其文禹乃东廵登衡岳血白马以祭不幸所求禹乃登山仰天而啸因梦见赤绣衣男子自称元夷苍水使者闻帝使文命于斯故来候之非厥歳月将告以期无为戏吟故倚歌覆釡之山东顾谓禹曰欲得我山神书者斋于黄帝岩岳之下三日庚子登山发石金简之书存矣禹退又斋三日庚子登宛委山发金简之书案金简玉字得通水之理】青玉为字编以白银【见上】益记【吴越春秋遂巡行四渎与益防共谋行到名山大泽召其神而问之山川脉理金玉所有鸟兽昆虫之类及八方之民俗殊国异域地里数使丨疏而丨之故名之曰山海经】传书犹窗牗【王充论衡开户内日之光日光不能照幽凿窗启牗以助户眀也夫一经之説犹日明也助以丨丨丨丨丨也百家之言令人晓眀非徒窗牗之开日光之照也】菜果甘甜蜜酪辛苦【王充论衡俗好髙古而称所闻前人之业丨丨丨丨后人新造丨丨丨丨】乐于居千石官富于积猗顿财【王充论衡故曰玩扬子云之篇丨丨丨丨丨之丨挟桓君山之书丨丨丨丨丨之丨】素丞相之迹存于新论【王充论衡孔子不王素王之业在于春秋然则桓君山丨丨丨丨丨丨丨丨丨者也】蕞残玉屑【王充论衡古今作书者非一各穿凿失经之实传违圣人质故谓之丨丨比之丨丨故曰蕞残满车不成为道玉屑满箧不成为寳】纬书【荀悦申鉴世称丨丨仲尼之作也臣悦叔父故司空爽辨之葢发其伪也其起于中兴之前终张之徒之作乎】载数车于王粲【张华博物志蔡邕有书万卷汉末年丨丨丨丨丨丨】字中皆挟风霜【葛洪西京杂记淮南王安着鸿烈二十一篇鸿大也烈明也言大明礼教号为淮南子一曰刘安子自云丨丨丨丨丨丨扬子云以为一出一入】字直千金【葛洪西京杂记公孙着公孙子言刑名事亦谓丨丨丨丨】书仓【王嘉拾遗记曹曾鲁人也天下名书上古以来文篆讹落者曾皆刋正垂万卷余及国难既夷収天下遗书于曽家连车继轨输于王府曾虑先文湮没乃积石为仓以藏书故谓曺氏为丨丨】充箱照轸【刘勰文心雕龙迄至魏晋作者间出谰言兼存璅语必録类聚而求亦丨丨丨丨矣】受龙图作握河记【郦道元水经注粤在伏羲受龙马图于河八卦是也故命歴序曰河图帝王之阶图载江河小川州界之分野后尧坛于河丨丨丨丨丨丨丨逮虞舜夏商咸亦受焉】埋緼歳久编韦稀絶【郦道元水经注穆天子竹书及山海经皆丨丨丨丨丨丨丨丨书防落次难以辑缀后人假合多差逺意至若访地脉川不与经符验程凖途故自无防】石室积卷【郦道元水经注河北有层山山甚灵秀山峯之上立石数百丈亭亭桀竖竞势争髙逺望防防若攒图之托霄上其下层岩峭举壁岸无阶县岩之中多丨丨焉室中若有丨丨矣而世士罕有津逮者因谓之积书岩】观天下书未遍不得妄下雌黄【颜氏家训丨丨丨丨丨丨丨丨丨丨丨丨或彼以为非此以为是或本同末异或两文皆欠不可偏信一隅也】黄卷【宋祁笔记古人写书尽用黄纸故谓之丨丨】睿吾识【宋祁笔记今华吾体者衣冠也荣吾私者官禄也谨吾履者礼法也丨丨丨者诗书也】六籍奴婢【钱希白南部新书刘蕡精于儒术尝看文中子忿然言曰才非殆庶拟上圣述作不亦过乎客曰文中子于六籍何如蕡曰若以人望人文中子于六籍犹奴婢之于郎主也世遂以文中子为丨丨丨丨】投缾【黄鉴杨文公谈苑人言白居易作六帖以陶家缾数千各题门目作七层架列置斋中命诸生采集其事类丨丨倒取之采录成书故其所记时代多无次序】悮书以雌黄涂【沈括梦溪笔谈馆阁新书净本有丨丨处丨丨丨丨之尝校改字之法刮洗则伤纸纸贴之又易脱粉涂则字不没涂数遍方能漫灭惟雌黄一漫则灭仍久而不脱古人谓之铅黄葢用之有素矣】古书托名【何防春渚纪闻丨丨丨丨先君为武学博士日被防校正武举孙吴等七书先君言六韬非太公所作内有考证处先以禀司业朱服服言此书行之已久未易遽废也又疑李卫公对问亦非是后为徐州教授与陈无已为交代陈云尝见东坡先生言世传王氏元经薛氏传关子明易传李卫公对问皆阮逸着撰逸尝以学示奉常公也非独此世传龙城记载六丁取易説事树萱录载杜陵老李太白诸人赋诗事诗体一律而龙城记乃王铚性之所为树萱録刘焘无言自撰也至于书刻亦然小字乐毅论实王着所书李太白醉草则葛叔忱戯欺其妇公者山谷道人尝言之矣】酉阳逸典【吴曽能改斋漫录荆州记曰小酉山上石穴有书千卷相传秦人于此学因扃之故梁湘东王山赋云访丨丨之丨丨余乃悟段成式名书之所自也】太极为堂奥乾坤为门戸【邵伯温闻见前录康节先公所着皇极经世书以元防运世之数推之千歳之日可坐致也以丨丨丨丨丨丨丨丨丨丨包括六经隂阳刚柔行乎其间消息盈虚相为盛衰皇王帝伯相为治乱其肯为训解之学也哉】镇库书【徐度却扫编予所见藏书之富莫如南都王仲至侍郎家闻之其子彦朝云其先人每得一书必以废纸草传之又求别本叅校至无差悮乃缮写之必以鄂州蒲圻县纸为册以其慢厚薄得中也每册不过三四十叶恐其厚而易坏也此本传以借人及子弟观之又别写一本尤精好以绢素背之号丨丨丨非已不得见也】叶子【程大昌演繁露古书皆卷至唐始为丨丨今书册也】南迁二友【陆游老学庵笔记东坡在岭海间最喜读陶渊明柳子厚二集谓之丨丨丨丨予读宋白尚书玉津杂诗有云坐卧将何物陶诗与柳文则前人葢有与公暗合者矣】用油拳纸【王明清挥尘后录余家之所有幸而仅存者葢自吾祖田曹始畜之至余三世矣书多丨丨丨丨方册如笏头青缣为标字体工拙不一史记晋书或为行书笔墨尤劲其末用越州观察使印亦有江氏所题余在杭州命善书者补其缺未具也】星分绮错【王明清挥麈余话至若秘书之建典籍是藏法西昆之玉府萃东壁之灵光凡微言大义之渊源秘箓幽经之浩博贯九流包七畧四部丨丨万卷丨丨犀轴牙籖煇燿有烁金匮石室载严封钥】禽经洞究物理【王楙野客丛书丨丨止一卷不载所着人名自汉七畧隋经籍志唐艺文志本朝崇文书目皆不载观其丨丨丨丨殆非常人所为观埤雅及诸书述禽经所载而今禽经无之尚数十条如鹤以怨望鸱以贪顾鸡以嗔视鸭以怒嗔雀以猜惧燕以狂盱莺以喜啭乌以悲啼鸢以饥鸣鸽以洁唳枭以凶呌鸱以愁啸鵞飞则蜮沉鵙鸣则蚓结鹊俯鸣则隂仰鸣则晴陆生之鸟咮多鋭而善啄水生之鸟咮多圆而善唼短脚者多伏长脚者多立凡此在今书皆所不闻疑禽经非全本】以甲乙分十门【陶宗仪辍耕录庄蓼塘住松江府上海县青龙镇尝为宋秘书小史其家蓄书数万卷且多手抄者经史子集山经地志医卜方伎稗官小説靡所不具书目丨丨丨丨丨丨】琅嬛福地【伊世珍琅嬛记张茂先博学强记尝为建安从事游于洞宫遇一人于途问华曰君读书防何华曰华之未读者则二十年内书葢有之也若二十年外则华固已尽读之矣其人论议超然华颇内服相与驩甚因共至一处大石中忽然有门引华入数歩则别是天地宫室嵯峨引入一室中陈书满架其人曰此歴代史也又至一室则曰万国志也毎室各有竒书惟一室屋宇颇髙封识甚严有二犬守之华问故答曰此皆玉京紫微金真七暎丹书紫字诸秘籍指二犬曰此龙也华歴观诸室书皆汉以前事多所未闻者如三坟九邱梼杌春秋亦皆在焉华心乐之欲赁住数十日其人笑曰君痴矣此岂可赁地耶即命小童送出华问地名对曰丨丨丨丨也】


　　御定子史精华卷七十
　　钦定四库全书
　　御定子史精华卷七十一
　　文学部七
　　力学
　　朝益暮习【管子丨丨丨丨小心翼翼】不息版【管子退身不舍端修业丨丨丨】疑今察古【管子丨丨者丨之丨不知来者视之徃】爲学日益爲道日损【老子丨丨丨丨丨丨丨丨损之又损以至于无为无为而无不为矣】见嵗若月【晏子静处逺虑丨丨丨丨学问不厌不知老之将至】君子愼所修【晏子和氏之璧井里之困也良工修之则为存国之寳故丨丨丨丨丨】读书百篇【墨子昔者周公旦朝丨丨丨丨夕见七十士】心斋【庄子顔回曰敢问其方仲尼曰斋吾将语若有而爲之其易邪易之者皥天不宜顔回曰回之家贫唯不饮酒不茹荤者数月矣若此则可以爲斋乎曰是祭祀之斋非丨丨也回曰敢问心斋仲尼曰若一志无聼之以耳而聼之以心无聼之以心而聼之以气聼止于耳心止于符气也者虚而待物者也唯道集虚虚者心斋也】刳心【庄子夫道覆载万物者也洋洋乎大哉君子不可以不丨丨焉】行年六十而六十化【庄子蘧伯玉丨丨丨丨丨丨丨丨未尝不始于是之而卒诎之以非也未知今之所谓是之非五十九非也】勤志服知【庄子惠子曰孔子丨丨丨丨也】若出金石【庄子曾子居衞缊袍无表顔色肿哙手足胼胝三日不举火十年不制衣正冠而缨絶捉襟而肘见纳履而踵决曳纵而歌商颂声满天地丨丨丨丨】鼔琴乐道
　　【庄子囘有郭外之田五十畞足以给饘粥郭内之田十亩足以爲丝麻鼓琴足以自娯所学夫子之道者足以自乐也】輮使之然【荀子木直中绳輮以为轮其曲中规虽有槁暴不复挺者丨丨丨丨也】参省乎已【荀子木受绳则直金就砺则利君子博学而日丨丨丨丨则知明而行无过矣】一跃十驾【荀子骐骥丨丨不能十歩驽马丨丨功在不舍】金石可镂【荀子锲而不舍丨丨丨丨】眞积力久【荀子丨丨丨丨则入学至乎没而后止也】美七尺之躯【荀子小人之学也入乎耳出乎口口耳之问则四寸耳曷足以丨丨丨丨丨哉】诵数【荀子故丨丨以贯之思索以通之为其人以处之除其害者以持养之】恶卧焠掌【荀子有子丨丨而丨丨可谓能自忍矣】如蜕【荀子君子之学丨丨蟠然迁之故其行効其立効其坐効其置顔色出辞气効无留善无宿问】櫽栝不可不谨【荀子乘舆之轮大山之木也示诸櫽栝三月五月为帱菜敝而不反其常君子之丨丨丨丨丨丨也慎之】犹玉之于琢磨【荀子人之于文学也丨丨丨丨丨丨也诗曰如切如磋如琢如磨谓学问也和之璧井里之厥也玉人琢之为天子寳】焉可息【荀子子贡问于孔子曰赐倦于学矣愿息事君孔子曰诗云温防朝夕执事有恪事君难事君丨丨丨哉然则赐愿息事亲孔子曰诗云孝子不匮永锡尔类事亲难事亲焉可息哉然则赐愿息于妻子孔子曰诗云刑于寡妻至于兄弟以御于家邦妻子难妻子焉可息哉然则赐愿息于朋友孔子曰诗云朋友攸摄摄以威仪朋友难朋友焉可息哉然则赐愿息耕孔子曰诗云昼尔于茅宵尔索绹亟其乘屋其始播百谷耕难耕焉可息哉然则赐无息者乎孔子曰望其圹臯如也嵮如也鬲如也此则知所息矣子贡曰大哉死乎君子息焉小人休焉】鸡跖【吕氏春秋善学者若齐王之食丨也必食其丨数千而后足虽不足犹若有跖】假长补短【吕氏春秋善学者丨人之丨以丨其丨】人将休不敢休人将卧不敢卧【吕氏春秋甯越中牟之鄙人也苦耕稼之劳谓其友曰何为而可以免此苦也其友曰莫如学学三十嵗则可以达矣甯越曰请以十嵗丨丨丨吾将丨丨丨丨丨丨吾将丨丨丨十五嵗而周威公师之】返性防心【淮南子圣人之学也欲以丨丨于初而丨丨于虚也达人之学也欲以通性于辽廓而觉于寂寞也】嵗贤愈昨【淮南子圣人无止无以丨丨昔日丨丨也注嵗贤今嵗胜于昔嵗所谓止也愈昨今日胜于昨日无止也】积志委正以趣明师【淮南子名可务立功可彊成故君子丨丨丨丨丨丨丨丨励节抗髙以絶世俗】刀砻玉错【扬子或曰学无益也如质何曰未之思矣夫有丨者丨诸有丨者丨诸不砻不错焉攸用】习是胜非【扬子习乎习以习非之胜是也况丨丨之丨丨乎于戏学者审其是而已矣】汲汲皇皇【扬子学之为王者事其已久矣尧舜禹汤文武丨丨仲尼丨丨其已久矣】斧藻其徳【扬子吾未见好丨丨丨丨若斧藻其楶者欤】希顔【扬子希骥之马亦骥之乘也丨丨之人亦顔之徒也】耕道猎徳【扬子或曰耕不获猎不飨耕猎乎曰丨丨而得道丨丨而得徳是获飨也】学海【扬子百川丨丨而至于海邱陵学山而不至于山是故恶夫画也】顔苦孔卓【扬子顔不孔虽得天下不足以为乐然亦有苦乎曰丨丨丨之丨也】率马以骥【扬子或问治已曰治已以仲尼或曰治已以仲尼仲尼奚寡也曰丨丨丨丨不亦可乎】潜心于圣【扬子敢问丨丨丨丨曰昔仲尼潜心于文王矣达之顔渊亦潜心于仲尼矣未达一问耳】未达一间【见上】三年通一经【扬子古之学者耕且养丨丨丨丨丨今之学也非独为之华藻也又从而绣其鞶帨注言章句华多实少】绣其鞶帨【见上】金玉琴筝钟磬笙簧【抱朴子夫士以三坟为丨丨五典为丨丨讲肄为丨丨百家为丨丨使味道者以辞饱酣徳者以义醒超流俗以髙蹈轶亿代而扬声】以辞饱以义醒【见上】昼竞末景夕照余晖【抱朴子元伯先生者齿在志学固已穷览六畧旁综河洛丨丨羲和之丨丨丨丨望舒之丨丨道靡逺而不究言无微而不测】卖薪给纸笔【抱朴子自叙日伐薪卖之以给纸笔就营田园处以柴火写书】柴火写书【见上】服先人之义稽仲尼之心【文中子余小子获覩成训勤九载矣丨丨丨丨丨丨丨丨丨丨天人之事帝王之道昭昭乎】心醉六经目营四海【文中子子防河间之渚河上丈人曰何居乎斯人也丨若丨丨丨丨若丨丨丨何居乎斯人也文中子去之】从严扬防泳【文中子尚书召子仕子使姚义徃辞焉曰必不得已署我于蜀或曰僻子曰吾得丨丨丨丨丨以卒世何患乎僻注严君平扬雄】居近识逺处今知古【文中子丨丨丨丨丨丨丨丨惟学矣乎】勤勤于述【文中子文中子曰仲尼之述广大悉偹厯千载而不用悲夫仇璋进曰然夫子今何丨丨丨丨也子曰先师之职也不敢废焉知后之不能用也是藨是蔉则有丰年】行年五十守学弥惇【国语公问元帅于赵衰对曰郤縠可丨丨丨丨矣丨丨丨丨夫先王之法志徳义之府也夫徳义生民之本也能惇笃者不忘百姓也请使郤縠公从之】不能行也咫闻则多矣【国语文公学读书于臼季三日曰吾丨丨丨丨丨丨丨丨丨对曰然而多闻以待能者不犹愈乎】作懿戒【国语昔卫武公年数九十有五矣犹箴儆于国曰自卿以下至于师长士茍在朝者无谓我老耄而舍我必防恪于朝朝夕以交戒我闻一二之言必诵志而纳之以训道我在舆有旅贲之规位宁有官师之典倚几有诵训之諌居寝有御之箴临事有瞽史之道宴居有师工之诵史不失书蒙不失诵以训御之于是乎丨丨丨以自儆也及其没也谓之叡圣武公】读书欲睡引锥刺股【战国策苏秦说秦王书十上而说不行黒貂之裘敝黄金百斤尽资用乏絶去秦而归赢縢履蹻负书担囊形容枯槁面目黧黑状有愧色归至家妻不下絍嫂不为炊父母不与言苏秦喟然叹曰妻不以我为夫嫂不以我为叔父母不以我为子是皆秦之罪也乃夜发书陈箧数十得太公阴符之谋伏而诵之简练以为揣摩丨丨丨丨丨丨自丨其丨血流至足曰安有说人主不能出其金玉锦绣取卿相之尊者乎】简练以爲揣摩【见上】韦编三絶【史记孔子世家孔子晚而喜易象彖系序说卦文言读易韦编三絶曰假我数年若是我于易则彬彬矣】考信六艺【史记伯夷传夫学者载借极博犹丨丨于丨丨诗书虽缺然虞夏之文可知也】行常带经【史记儒林传儿寛既通尚书以文学应郡举诣博士受业受业孔安国儿寛贫无资用常为弟子都养及时时间行佣赁以给衣食丨丨丨丨止息则诵习之按汉书作带经而锄】三年不观舍园【史记儒林传董仲舒广川人也以治春秋孝景时为博士下帷讲诵弟子传以久次相受业或莫见其面盖丨丨董仲舒丨丨于丨丨其精如此进退容止非礼不行学士皆师尊之】昼诵书传夜观星宿【汉书楚元王传向为人简易无威仪防靖乐道不交接世俗专积思于经术丨丨丨丨丨丨丨丨或不寐达旦按向楚元王元孙】蒲牒写书【汉书路温舒传父为里监门使温舒牧羊温舒取泽中丨截以为丨编用丨丨】实事求是【汉书河间献王传修学好古丨丨丨丨注师古曰务得事实每求眞是也】下帷发愤潜心大业【汉书董仲舒传仲舒遭汉承秦灭学之后六经离析丨丨丨丨丨丨丨丨令后学有所统壹为羣儒首】识亡书三箧【汉书张安世传上行幸河东尝亡书三箧诏问莫能知惟安世识之具作其事后购求得书以相校无所遗失】担薪诵书【汉书朱买臣传买臣家贫好读书不治产业常艾薪樵卖以给食丨束丨行且丨丨】三冬文史足用【汉书东方朔传年十三学书丨丨丨丨丨丨十五学击剑十六学诗书诵二十二万言十九学孙呉兵法战阵之具钲鼔之教亦诵二十二万言凡臣朔固已诵四十四万言】诵四十四万言【见上】唇腐齿落【汉书东方朔传今子大夫修先王之术慕圣人之义讽诵诗书百家之言不可胜数着于竹帛丨丨丨丨服膺而不释】所问非一师【汉书夏侯胜传胜少孤好学从始昌受尚书及洪范五行传说灾异后事简卿又从欧阳氏问为学精孰丨丨丨丨丨也】究壸奥【汉书叙传皆及峕君之门闱丨先圣之丨丨按谓陆贾董仲舒刘向扬雄】枕经籍书【汉书叙传徒乐丨丨丨丨纡体衡门上无所蔕下无所根】究极师法【后汉书卓茂传元帝时学于长安事博士江生习诗礼及厯算丨丨丨丨称为通儒】闭户讲诵絶人间事【后汉书鲁恭传十五与母及丕俱居太学习鲁诗丨丨丨丨丨丨丨丨兄弟俱为诸儒所称学士争归之】牧豕聼经【后汉书承宫传少孤年八嵗为人丨丨乡里徐子盛者以春秋经授诸生数百人宫过息庐下乐其业因就丨丨遂请留门下爲诸生拾薪执苦数年勤学不倦经典既明乃归家教授】拾薪执苦勤学不倦【见上】含味经籍【后汉书郎顗传光禄大夫江夏黄琼耽乐道术清亮自然被褐懐寳丨丨丨丨】当其念至忘所之适【后汉书曹褒传褒少笃志有大度结髪传充业博雅疎通尤好礼士常憾朝廷制度未备慕叔孙通为汉礼仪昼夜研精沈吟专思寝则懐抱笔札行则诵习文书丨丨丨丨丨丨丨丨】问事不休贾长头【后汉书贾逵传自为儿童常在太学不通人间事身长八尺二寸诸儒为之语曰丨丨丨丨丨丨丨】不自知亡失衣冠颠队阬岸【后汉书朱穆传及壮躭学锐意讲诵或时思至丨丨丨丨丨丨丨丨丨丨丨其父常以为专愚几不知数马足穆愈更精笃】闭庐精诵【后汉书乐恢传恢长好经学事博士焦永永爲河东太守恢随之官丨丨丨丨不交人物】百家众氏投间而作【后汉书延笃传吾尝昧爽栉梳坐于客堂朝则诵羲文之易虞夏之书厯公旦之典礼览仲尼之春秋夕则消揺内阶咏诗南轩丨丨丨丨丨丨丨丨洋洋乎其盈耳也涣烂兮其溢目也纷纷欣欣兮其独乐也当此之时不知天之为葢地之为舆不知世之有人已之有躯也虽渐离击筑傍若无人高鳯读书不知暴雨方之于吾未足况也】持竿诵经潦水流麦【后汉书髙鳯传髙鳯字文通南阳叶人也少为书生家以农亩为业而专精诵读昼夜不息妻尝之田曝麦于庭令鳯防鸡时天暴雨而鳯丨丨丨丨不觉丨丨丨丨妻还怪问鳯方悟之其后遂为名儒乃教授业于西唐山中】御军三十余年手不舍书【魏志武帝纪注魏书曰是以创造大业文武并施丨丨丨丨丨丨丨丨丨丨昼则讲武防夜则思经传登髙必赋及造新诗被之管弦皆成乐章】采梠负贩挟持经书【魏志王朗传注魏略曰董遇字季直性质讷而好学兴平关中扰乱与兄季中依将军段煨丨丨丨丨而常丨丨丨丨投闲习读其兄笑之而遇不改】三余【魏志王朗传注魏略曰董遇言读书百遍而义自见从学者云苦渴无日遇言当以丨丨或问三余之意遇言冬者嵗之余夜者日之余阴雨者时之余也由是诸生少从遇学无传其朱墨者】百遍义自见【见上】年逾八十手自校书【蜀志向朗传朗潜心典籍孜孜不倦丨丨丨丨犹丨丨丨丨刋定谬误积聚篇巻于是最多开门接宾诱纳后进但讲论古义不干时事以是见称上自执政下及童冠皆敬重焉】欣然独笑以忘寝食【蜀志谯周传周躭古笃学家贫未尝问产业诵读典籍丨丨丨丨丨丨丨丨研精六经尤善书札颇晓天文而不以留意诸子文章非心所存不悉徧视也】钻凿推求略皆寓目【蜀志郤正传正安贫好学博览坟籍弱冠能属文入为秘书吏转为令史迁郎至令性澹于荣利而尤躭意文章自司马王杨班傅张蔡之俦遗文篇赋及当世美书善论益部有者则丨丨丨丨丨丨丨丨】毕览百家【呉志三嗣主传孙休锐意于典籍欲丨丨丨丨之言尤好射雉春夏之间常晨出夜还唯此时舍书】写毕读徧【呉志阚泽传家世农夫至泽好学居贫无资常为人佣书以供纸笔所丨既丨诵丨亦丨】非复吴下阿防【呉志吕防传注江表传曰就学笃志不倦其所览见旧儒不胜后鲁肃上代周瑜过防言议常欲受屈肃抚背曰吾谓大弟但有武畧耳至于今者学识英博丨丨丨丨丨丨防曰士别三日即更刮目相待大兄今喻何一称穰侯乎】习经于桴鼓之间讲论于戎马之上【呉志虞翻传注翻别传臣生遇世乱长于军旅丨丨丨丨丨丨丨丨丨丨丨丨丨丨】折妄语儿【呉志虞翻传注呉书曰孙策谓翻曰孤昔再至夀春见马日防及与中州士大夫会语我东方人多才耳但恨学问不博语议之间有所不及耳孤意犹谓未耳卿博学洽闻故前欲令卿一诣许交见朝士以丨中国丨丨丨】左传癖【晋书杜预传王济解相马又甚爱之和峤颇聚敛预尝称济有马癖峤有钱癖武帝闻之谓预曰卿有何癖对曰臣有丨丨丨】画地成图左右属目【晋书张华传华强记黙识武帝尝问汉宫室制度及建章千门万户华应对如流聼者忘倦丨丨丨丨丨丨丨丨帝甚异之时比之子产】箪食瓢饮披阅不倦【晋书安平献王孚传孚温厚廉譲博渉经史汉末丧乱与兄弟处危亡之中丨丨丨丨而丨丨丨丨】就人借书手刋其谬【晋书齐献王攸传攸以礼自拘鲜有过事丨丨丨丨必丨丨丨丨然后反之】百日习一经【晋书魏舒传年四十余郡上计掾察孝廉宗党以舒无学业劝令不就可以为髙耳舒曰若试而不中其负在我安可虚窃不就之髙以为已荣乎于是自课丨丨丨丨丨因而对策升第】约绳诵书【晋书刘寔传寔少贫苦卖牛衣以自给然好学手丨丨口丨丨博通古今】年同吕望经籍不废【晋书阎缵传光禄大夫刘实寒苦自立终始不衰丨丨丨丨丨丨丨丨】黙识其要【晋书阮瞻传瞻字千里性情虚寡欲自得于懐读书不甚研求而丨丨丨丨】带经而农【晋书皇甫谧传居贫躬自稼穑丨丨丨丨遂博综典籍百家之言】书滛【晋书皇甫谧传耽玩典籍忘寝与食时人谓之丨丨】就帝借书【晋书皇甫谧传自表丨丨丨丨帝送一车书与之】手自抄写【晋书纪瞻传瞻性静黙少交逰好读书或丨丨丨丨】公事之暇辄读五经【晋书杨方传初为郡铃下威仪丨丨丨丨丨丨丨丨】从师受书不觉日暮【晋书王承传有犯夜者为吏所拘承问其故答曰丨丨丨丨丨丨丨丨承曰鞭挞甯越以立威名非政化之本使吏送令归家】囊萤照书【晋书车传太守王胡之名知人见于童防之中谓父曰此儿当大兴卿门可使专学防勤不倦博学多通家贫不能得油夏月则练丨盛数十丨火以丨丨以夜继日焉】味义根【晋书刘敏元传好星厯阴阳术数潜心易太元不好读史常谓同志曰诵书当丨丨丨何为费功于浮词之文易者义之源太元理之门能明此者即吾师也】一门七业【晋书刘殷传有七子五子各授一经一子授太史公一子授汉书丨丨之内丨丨俱兴北州之学殷门为盛】折蒲学书忘而失羊【晋书王育传王育字伯春京兆人也少孤贫为人佣牧羊每过小学必歔欷流涕时有暇即丨丨丨丨丨丨丨丨】钻坚研防【晋书虞喜传丨丨丨丨有弗及之勤处静味道无风尘之志】丐食诵诗【晋书王欢传安贫乐道专精躭学不营产业常丨丨丨丨虽家无斗储意怡如也】方伯若素士【晋书符朗载记及为丨丨有丨丨丨耽玩经籍手不释巻】息鞍披览投戈吟咏【宋书礼志昔魏武身亲甲胄务在武功犹尚丨丨丨丨丨丨丨丨】志为之逸肠为之抽【齐书王僧防传见诸元丨丨丨丨丨丨丨丨专一书转诵数十家注自少至老手不释巻尚未敢轻言】事【齐书陆澄传俭在尚书省出巾箱机案杂服饰令学士丨丨事多者与之人人各得一两物澄后来更出诸人所不知事复各数条并夺物将去按俭王俭】酬据精悉一座称服【齐书崔慰祖传国子祭酒沈约吏部郎谢朓尝于吏部省中宾友俱集各问慰祖地理中所不悉十余事慰祖口吃无华辞而丨丨丨丨丨丨丨丨之朓叹曰假使班马复生无以过此】班马复生无以过此【见上】织帘诵书口手不息【齐书沈驎士传驎士少好学家贫丨丨丨丨丨丨丨丨】累牀诵书【齐书徐伯珍传少孤贫书竹叶及地学书山水暴至漂溺宅舍邨邻皆奔走伯珍丨丨而坐丨丨不辍】读书随月握巻升屋【齐书江泌传泌少贫昼日斫屧夜丨丨丨丨光丨丨丨丨】耕耘雅业【梁书武帝纪建国君民立教为首不学将落嘉植靡由朕肇基明命光宅区宇虽丨丨丨丨傍阐蓺文而成器未广志本犹阙非所以镕范贵游纳诸轨度思欲式敦让齿自家刑国今声训所渐戎夏同风宜大启庠斆博延胄子务彼十伦此三徳使陶钧逺被微言载表】诗癖【梁书简文帝纪雅好题诗其序云余七嵗有丨丨长而不倦然伤于轻艶当时号曰宫体】埃尘满席寂若无人【梁书韦爱传爱少而偏孤事母以孝闻性清介不妄交逰而笃志好学毎虚室独坐逰心坟索而丨丨丨丨丨丨丨丨】各疏所意少帝三事【梁书沈约传约尝侍防值豫州献栗径寸半帝竒之问曰栗事多少与约丨丨丨丨丨丨丨丨出谓人曰此公防前不譲即羞死帝以其言不逊欲抵其罪徐勉固諌乃止】手自雠校【梁书南平王伟传世子静字安仁有美名号为宗室后进有文才而笃志好学既内足于财多聚经史散书满席丨丨丨丨】诸君进止威仪当问范长头【梁书范岫传文惠太子之在东宫沈约之徒以文才见引岫亦与焉岫文虽不逮约而名行爲时革所与博渉多通尤悉魏晋以来吉防故事约尝称曰范公好事该博胡广无以加南乡范云谓人曰丨丨丨丨丨丨丨丨丨丨丨以岫多识前代旧事也】坐睡梁悬枝梧锥握【梁书陆倕传折高戴于后台异邹顔乎董幄采三诗于河间访九师于淮曲术兼口传之书蓺广铿锵之乐时丨丨而丨丨裁丨丨而丨丨】苑囿经籍游息文蓺【梁书裴子野传家传素业世习儒史丨丨丨丨丨丨丨丨】所写既毕讽诵亦通【梁书王僧孺传家贫常佣书以养母丨丨丨丨丨丨丨丨建武初有诏举士扬州刺史始安王遥光表荐秘书丞王暕及僧孺曰前候官令东海王僧孺年三十五理尚栖约思致悟敏既笔耕为养亦佣书成学至乃照萤映雪编蒲缉栁先言徃行人物雅俗甘泉遗仪南宫故事画地成图抵掌可述岂直鼮防有必对之辨竹书无落简之谬访对不休质疑斯在】佣书成学【见上】年少何乃不廉【梁书朱异传遍治五经尤明礼易渉猎文史兼通杂蓺博弈书算皆其所长年二十诣都尚书令沈约面试之因戏异曰卿丨丨丨丨丨丨异逡廵未达其防约乃曰天下惟有文蓺棊书卿一时将去可谓不廉也】坐策经史十事对九【梁书刘显传显好学博渉多通尚书令沈约命驾造焉于丨丨显丨丨丨丨显丨其丨约曰老夫昏忘不可受策虽然聊试数事不可至十也显问其五约对其二陆倕闻之叹曰刘郎可谓差人虽吾家平原诣张壮武王粲谒伯喈必无此对其为名流推赏如此】过于裴顾【梁书刘显传显与河东裴子野南阳刘之遴呉郡顾协连职禁中逓相师友时人莫不慕之显博闻强记丨丨丨丨时魏人献古器有隐起字无能识者显案文读之无有滞碍考校年月一字不差高祖甚嘉焉】经史笥【梁书许懋传永元中转防骑侍郎兼国子博士与司马褧同志友善仆射江祏甚雅重之号为丨丨丨】以杖自击【梁书沈峻传沈峻字士嵩呉兴武康人家世农夫至峻好学与舅太史叔明师事宗人沈麟士门下积年昼夜自课时或睡寐辄丨丨丨丨其笃志如此】耕耘樵采怀书自随【梁书孔子祛传少孤贫好学丨丨丨丨常丨丨丨丨投间则诵读勤苦自励遂通经术】纸数不登则不休息【梁书袁峻传峻早孤笃志好学家贫无书每从人假借必皆抄写自课日五十纸丨丨丨丨丨丨丨丨】燎麻炬从夕达旦【梁书刘峻传峻好学家贫寄人庑下自课读书常丨丨丨丨丨丨丨时或昏睡爇其髪既觉复读终夜不寐其精力如此齐永明中从桑干得还自谓所见不博更求异书闻京师有者必往祈借崔慰祖谓之书滛】取二书寻检一如杳言【梁书刘杳传约又云何承天纂文竒博其书载张仲师及长颈王事此何出杳曰仲师长尺二寸唯出论衡长颈是毗骞王朱建安扶南以南记云古来至今不死约即丨丨丨丨丨丨丨丨丨按约沈约】以瓜镇心【陈书郑灼传尝蔬食讲授多苦心热若瓜时辄偃卧丨丨丨丨起便诵读其笃志如此】我常目耕【南史王韶之传韶之家贫好学尝三日絶粮而执巻不辍家人诮之曰困穷如此何不耕答曰丨丨丨丨耳】学府【南史傅昭传博极古今尤善人物魏晋以来官宦簿伐姻通内外举而论之无所遗失世称为丨丨】钟鸣为限【南史邱仲孚传仲孚灵鞠从孙也少好学读书常以中宵丨丨丨丨灵鞠常称为千里驹也】然糠自照【南史顾欢传家世寒贱父祖并为农夫欢独好学乡中有学舍欢贫无以受业于舍壁后倚聼无遗忘者夕则然松节读书或丨丨丨丨】数寻伊霍之传不读曹马之书【魏书宗室晖业传晖业少险薄多与冦盗交通长乃变节渉子史亦颇属文而慷慨有志节厯位司空太尉加特进领中书监录尚书事齐文襄尝问之曰比何所披览对曰丨丨丨丨丨丨丨丨丨丨丨丨】鸠集图籍万有余巻【魏书宗室延明传延明既博极羣书兼有文藻丨丨丨丨丨丨丨丨性情俭不营产业与中山王熙及弟临淮王彧等并以才学令望有名于世虽风流造次不及熙彧而稽古淳笃过之】年过七十手执经书刋定乖失【魏书张衮传衮丨丨丨丨阖门守静丨丨丨丨丨丨丨丨爱好人物善诱无倦士类以此髙之】十犹通六【魏书李先传太祖曰卿既宿士屡厯名官经学所通何典为长先对曰臣才识愚闇少习经史年荒废忘丨丨丨丨】梦共争义【魏书崔浩传浩又上五寅元歴表曰太宗即位元年勑臣解急就章孝经论语诗尚书春秋礼记周易三年成讫复诏臣学天文星歴易式九宫无不尽看至今三十九年昼夜无废臣禀性弱劣力不及健妇人更无余能是以专心思书忘寝与食至乃丨丨丨丨丨遂得周公孔子之要术始知古人有虚有实妄语者多真正者少自秦始皇烧书之后经典絶防汉髙祖以来世人妄造歴术者有十余家皆不得天道之正大悮四千小悮甚多不可言尽臣愍其如此今遭陛下太平之世除伪崇真宜改误歴以从天道是以臣前奏造歴今始成讫谨以奏呈惟恩省察以臣歴术宣示中书博士然后施用】担笈负书千里就业【魏书髙允传性好文学丨丨丨丨丨丨丨丨博通经史天文术数尤好春秋公羊】白首弥勤【魏书赵逸传性好坟典丨丨丨丨年逾七十手不释巻凡所著述诗赋铭颂五十余篇】兵难之间讲诵不废【魏书宋繇传雅好儒学虽在丨丨丨丨丨丨丨丨每闻儒士在门尝倒屣出迎停寝政事引谈经籍】宿读【魏书阚骃传骃博通经传聪敏过人三史羣言经目则诵时人谓之丨丨】注记典籍以烛继昼【魏书刘昞传李暠私署徴为儒林祭酒从事中郎暠好尚文典书史穿落者亲自补治昞时侍侧前请代暠暠曰躬自执者欲人重此典籍吾与卿相值何异孔明之防元徳迁抚夷防军虽有政务手不释巻暠曰卿丨丨丨丨丨丨丨丨白日且然夜可休息昞曰朝闻道夕死可矣不知老之将至孔圣称焉昞何人斯敢不如此】欲人重此典籍【见上】许其博未许其精【魏书李琰之传琰之少机警善谈经史百家无所不览朝廷疑事多所访质每云崔博而不精刘精而不博我既精且博学兼二子谓崔光刘芳也论者丨丨丨丨丨丨丨当时物议咸共宗之又自夸文章从姨兄常景笑而不许毎休闲之际恒闭门读书不交人事尝谓人曰吾所以好读书不求身后之名但异见异闻心之所愿是以孜孜捜讨欲罢不能岂为声名劳七尺也此乃天性非为力强】异见异闻心之所愿【见上】岂为声名劳七尺【见上】知眞师所在【魏书徐遵明传徐遵明字子判华阴人也身长八尺幼孤好学年十七随郷人毛灵和等诣山东求学至上党乃师屯留王聪受毛诗尚书礼记一年便辞聪诣燕赵师事张吾贵吾贵门徒甚盛遵明伏膺数月乃私谓其友人曰张生名髙而义无检格凡所讲说不惬吾心请更从师遂与平原田猛畧就范阳孙买徳受业一年复欲去之猛畧谓遵明曰君年少从师每不终业千里负帙何去就之甚如此用意终恐无成遵明曰吾今始丨丨丨丨丨猛畧曰何在遵明乃指心曰正在于此乃诣平原唐迁纳之居于蚕舍读孝经论语毛诗尚书三礼不出门院凡经六年时弹筝吹笛以自娯慰】不出门院凡经六年【见上】丈夫拥书万巻何假南面百城【魏书李谧传每曰丨丨丨丨丨丨丨丨丨丨丨丨遂絶迹下帷杜门却扫弃产营书手自删削巻无重复者四千有余矣犹括次专家捜比谠议隆冬达曙盛暑通宵虽仲舒不窥园君伯之闭户髙氏之遗漂张生之忘食方之斯人未足为喻】夏月坐板牀随树阴讽诵【魏书自叙收字伯起小字佛助年十五颇已属文及随父赴邉值四方多难好习骑射欲以武艺自达荥阳郑伯调之曰魏郎弄防多少收惭遂折节读书丨丨丨丨丨丨丨丨丨丨积年牀板为之锐减而精力不辍以文华显】欲与杨子云周旋【北齐书司马子如传好读太元经注扬雄蜀都赋每云我丨丨丨丨丨丨丨】应奉五行俱下祢衡一览便记今复见之裴生【北齐书裴诹之传常从常景偕书百卷十许日便返景疑其不能读每巻防问应荅无遗景叹曰丨丨丨丨丨丨丨丨丨丨丨丨丨丨丨丨于丨丨矣】日思误书更是一适【北齐书邢邵传有书甚多而不甚讐校见人校书常笑曰何愚之甚天下书至死读不可遍焉能始复校此丨丨丨丨丨丨丨丨妻弟李季节才学之士谓子才曰世间人多不聪明思误书何由能得子才曰若思不能得便不劳读书按邵字子才】游宴之中巻不离手【北齐书刘逖传逖逺离乡家倦于覊旅发愤自励专精读书晋阳都防之所霸朝人士攸集咸务于宴集逖在丨丨丨丨丨丨丨丨值有文集所未见者輙终日讽诵或通夜不归其好学如此】识錞于【周书斛斯徴传乐有錞于者近代絶无此器或有自蜀得之皆莫之丨徴见之曰此丨丨也众勿之信徴遂依干寳周礼注以芒筒捋之其声极振众乃叹服征乃取以合乐焉】旬月不窥户牖【周书宇文测传测性沈宻少笃学毎丨丨丨丨丨丨】烛烬夜有数升【周书吕思礼传思礼好学有文才虽务兼军国而手不释巻昼理政事夜则读书令苍头执烛丨丨丨丨丨丨】据鞍读书【周书樊深传性好学老而不怠朝暮还徃常丨丨丨丨至马惊坠地损折支体终亦不改后除国子博士】自杖【隋书皇甫绩传绩三嵗而孤为外祖韦孝寛所鞠养尝与诸外兄博弈孝寛以其惰业督以严训愍绩孤幼特舍之绩叹曰我无庭训养于外氏不能克躬励已何以成立深自感激命左右丨丨三十孝寛闻而对之流涕于是精心好学畧渉经史】学穷书圃【隋书文学传序永明天监之际太和天保之间洛阳江左文雅尤盛于时作者济阳江淹呉郡沈约乐安任昉济阴温子升河间邢子才钜鹿魏伯起等并丨丨丨丨思极人文缛防欝于云霞逸响振于金石英华秀发波澜浩荡笔有余力词无竭源方诸张蔡曹王亦各一时之选也】书无不可读者【隋书王頍传少好游侠年二十尚不知书为其兄颙所责怒于是感激始读孝经论语昼夜不倦遂读左传礼易诗书乃叹曰丨丨丨丨丨丨勤学累载遂遍通五经究其旨趣大为儒者所称】问一知二【隋书崔赜传从驾登太行山诏问赜曰何处有羊肠坂赜对曰臣按汉书地理志上党壶关县有羊肠坂帝曰不是又荅曰臣按皇甫士安撰地书云太原北九十里有羊肠坂帝曰是也因谓牛宏曰崔祖濬所谓丨丨丨丨】手抄八千余纸【北史崔逞传长谦少与太原王延业俱为著作佐郎监典校书后为青州司马贼围城二百日长谦读书不废凡丨丨丨丨丨丨天文律歴医方卜相风角鸟言靡不开解按长谦名愍崔夤子】居无二业【北史卢景裕传少敏专经为学居拒马河将一老婢作食妻子不自随从又避地大宁山不营世事丨丨丨丨唯在注解】累旬不盥栉【旧唐书虞世南传世南性沈静寡欲笃志勤学少与兄世基受学于呉郡顾野王经十余年精思不倦或丨丨丨丨丨善属文尝祖述徐陵陵亦言世南得已之意又同郡沙门智永善王羲之书世南师焉妙得其体】口诵补缺【旧唐书蒋乂传上尝登凌烟阁见左壁頽剥文字残缺毎行仅有三五字命录之以问宰臣宰臣遽受宣无以对即令召乂至对曰此圣歴中侍臣图赞臣皆记忆即于御前丨丨以丨其丨不失一字上叹曰虞世南暗写列女传无以加也】燃木叶照书【旧唐书栁璨传璨少孤贫好学僻居林泉昼则采樵夜则丨丨丨以丨丨】故事问髙仲舒【旧唐书髙叡传子仲舒博通经史尤明三礼及诂训之书神龙中为相王府文学王甚敬重之开元中累授中书舍人侍中宋璟中书侍郎苏珽每询访故事焉时乂有中书舍人崔琳深达政理璟等亦礼焉尝谓人曰丨丨丨丨丨丨今事问崔琳则又何所疑矣】书痴【旧唐书窦威传威家世勲贵诸昆弟并尚武艺而威耽玩文史介然自守诸兄哂之谓为丨丨】书空地【旧唐书刘仁轨传刘仁轨汴州尉氏人也少防谨好学遇隋末丧乱不遑专习每行坐所在輙丨丨丨由是博渉文史】冠屦诗礼畋猎史传【旧唐书王方庆传大王爵髙五等邑富千室其为计者在乎脩徳丨丨丨丨丨丨丨丨览古人成败之所由鍳既往存亡之异迹按此系方庆父直諌汉王元谅书中语】李书楼【旧唐书李磎传磎自在台省聚书至多手不释巻时人号曰丨丨丨】口舌成疮手肘成胝【旧唐书白居易传十五六始知有进士苦节读书二十已来昼课赋夜课书间又课诗不遑寝息矣以至于丨丨丨丨丨丨丨丨】夜无然膏黙念所记【唐书宗室戡传防孤年十嵗所即好学大寒掇薪自炙丨丨丨丨丨丨丨丨】羁丱即诵书日千言【唐书许王素节传始王雍授雍州牧方丨丨丨丨丨丨丨丨师事徐齐淬勉自彊帝爱之】挂汉书一帙角上行且读【唐书李宻传感厉读书闻包恺在缑山往从之以蒲鞯乘牛丨丨丨丨丨丨丨丨丨丨越国公杨素适见于道按辔蹑其后曰何书生勤如此宻识素下拜问所读曰项羽传因与语竒之】好此不为倦【唐书张文琮传文宗好自写书笔不释手子弟諌止曰吾丨丨丨丨丨】黄卷中方与圣贤对【唐书逖仁杰传为儿时门人有被害者吏就诘众争辩对仁杰诵书不置吏让之答曰丨丨丨丨丨丨丨丨何暇偶俗吏语耶】观书不知寝食【唐书韦述传韦述宏机曾孙家厨书二千卷述为儿时诵忆畧徧父景骏景龙中为肥乡令述从到官元行冲景骏姑子也为时儒宗常载书数车自随述入其室丨丨丨丨丨丨行冲异之试与语前世事孰复详谛如指掌然使属文受纸輙就行冲曰外家之寳也】未曾一日去书【唐书权徳舆传徳舆生三嵗知变四声四嵗能赋诗积思经术无不贯综自始学至老丨丨丨丨丨丨不观尝著论辨汉所以亡西京以张禹东京以胡广大指有补于世其文雅正赡缛当时公卿侯王功徳卓异者皆所铭纪十常七八虽动止无外饰其醖借风流自然可慕贞元元和间为缙绅羽仪云】昼樵夜读【唐书马懐素传懐素贫无资丨丨丨輙然以丨书】所得禄赐多以购书【宋史赵安仁传嗜读书丨丨丨丨丨丨丨丨三馆旧阙虞世南北堂书钞唯安仁家有本眞宗命内侍取之嘉其好古手诏褒美】等身书【宋史贾黄中传父玭严毅善教子黄中幼聪悟方五嵗玭每旦令正立展书巻比之谓之丨丨丨】帐顶如墨色【宋史范纯仁传昼夜肄业至夜分不寝置灯帐中丨丨丨丨丨】映月读书【宋史陆佃传居贫苦学夜无灯丨丨光丨丨】置瓶水加足于上【宋史谢深甫传少頴悟刻志为学积数年不寐夕则丨丨丨丨丨丨丨以警困怠】朱万巻【宋史朱昻传昻少与熊若谷邓洵美同学朱遵度好读书人号之为丨丨丨目昻为小万巻】小万巻【见上】近世肉谱【宋史韩浦传浦博学善持论详练台阁故事多知唐朝氏族与人谈亹亹然可聼号为丨丨丨丨】劬书【元史敬俨传家居十余年痹不能行犹丨丨不废】削栁为简【元史秦起宗传起宗生长兵间学书无从得纸父顺丨丨丨丨写以授之成诵削去更书】日易汉书一帙【元史黄潜传同郡呉莱字立夫天资絶人七嵗能属文凡书一经目輙成诵尝往族父家丨丨丨丨丨丨以去族父廹扣之莱琅然而诵不遗一字三易他编皆如之】刮摩淬砺日长月益【元史呉师道传因读宋儒眞徳秀遗书乃幡然有志于为已之学丨丨丨丨丨丨丨丨】拾树叶代书简【郭宪洞防纪董谒字仲元武都郁邑人也少好学尝逰山泽负挟图书患其繁重家贫丨丨丨以丨丨丨言其易巻懐也编荆为牀聚鸟兽毛以寝其上】愈愚【刘向说苑孟子曰人皆知以食愈饥莫知以学丨丨故善材之幼者必勤于学问以修其性】厉心【刘向说苑砥砺琢磨非金也而可以利金诗书辟立非我也而可以丨丨】学积成圣【刘向说苑水积成川则蛟龙生焉土积成山则豫樟生焉丨丨丨丨则富贵尊显至焉】粪心【刘向说苑孟子曰人知粪其田莫知粪其心粪田莫过利苗得粟粪心易行而得其所欲何谓丨丨博学多闻何谓易行一性止滛也】何不炳烛【刘向说苑晋平公问于师旷曰吾年七十欲学恐已暮矣师旷曰丨丨丨丨乎平公曰安有为人臣而戯其君乎师旷曰盲臣安敢戏其君乎臣闻之少而好学如日出之阳壮而好学如日中之光老而好学如炳烛之明炳烛之明孰与昧行乎平公曰善哉】括羽镞砺【刘向说苑孔子谓子路曰汝何好子路曰好长剑孔子曰非此之问也请以汝之所能加之以学岂可及哉子路曰学亦有益乎孔子曰夫人君无谏臣则失政士无教交则失徳狂焉不释其策操弓不返于檠木受绳则直人受諌则圣受学重问孰不顺成毁仁恶士且近于刑君子不可以不学子路曰南山有竹弗揉自直斩而射之通于犀革又何学为乎孔子曰丨而丨之丨而砥丨之其入不亦深乎子路拜曰敬受教哉】公明宣三学【刘向说苑丨丨丨学于曾子三年不读书曾子曰宣而居参之门三年不学何也公明宣曰安敢不学宣见夫子居宫庭亲在叱叱之声未尝至于犬马宣说之学而未能宣见夫子之应宾客恭俭而不懈惰宣说之学而未能宣见夫子之居朝廷严临下而不毁伤宣说之学而未能宣说此丨者丨而未能宣安敢不学而居夫子之门乎曾参避席谢之曰参不及宣其学而已】躬自写乃当十遍读【桓谭新论髙君孟颇知律令尝自伏写书郎署以其老欲代之不肯云我丨丨丨丨丨丨丨丨】读书三璧文如贯虹【黄宪天禄阁外史淮南汉之宗室也丨丨丨丨丨丨丨丨】入圣室【王充论衡渉浅水者见虾其颇深者察鱼鼈其尤甚者观蛟龙足行迹殊故所见之物异也入道浅深其犹此也浅者则见传记谐文深者丨丨丨观秘书故入道弥深所见弥大】心之白日【徐干中论民之初载其蒙未知譬如寳在于元室有所求而不见向日照焉则羣物斯辨矣学者丨丨丨丨也】独观大畧【王粲英雄记诸葛亮在荆州以建安初与頴川石广元徐元直汝南孟公威等俱逰学三人务于精熟而亮丨丨其丨丨每晨夜从容常抱膝长啸而谓三人曰卿三人仕进可至刺史郡守也三人问其所至亮但笑而不言】穿壁引光【葛洪西京杂记匡衡字稚圭勤学而无烛隣舍有烛而不逮衡乃丨丨丨其丨以书映光而读之邑人大姓文不识家富多书衡乃与其佣作而不求偿主人怪问衡衡曰愿得主人书遍读之主人感叹资给以书遂成大学】树皮编帙【王嘉拾遗记张仪苏秦同志好学遇见坟典行途无所题记以墨书掌及股夜还写之折竹为简二人每假食于路剥丨丨丨以为书丨以盛天下良书】墨书掌股【见上】懐中竹牒【王嘉拾遗记刘向校书天禄阁专精覃思夜有老人着黄衣植青藜杖登阁而进见向暗中独坐诵书老父乃吹杖端烟然因以见向向请问姓名云我太乙之精天帝闻卯金之子有博学者下而观焉乃出丨丨丨丨有天文地图之书】青藜吹烟【见上】削荆爲笔尅汁爲墨【王嘉拾遗记任末年十四时学无常师负笈不逺崄阻每言人而不学则何以成或依林木之下编茅为庵丨丨丨丨丨树丨丨丨夜则映月望星暗则防麻蒿以自照观书有合意者题其衣裳以记其事门徒悦其勤学更以净衣易之】入室生【王嘉拾遗记薛夏天水人也博学絶伦魏文帝与之讲论终日不息应对如流无有凝滞帝曰昔公孙龙称为辨防而迂谈诬妄今子所说非圣人之言不谈子防子夏之俦不能过也若仲尼在魏复为入室焉帝手制书与夏题云丨丨丨】呓语通周易【王嘉拾遗记吕防入呉呉主劝其学业乃博览羣籍以易为宗常在孙策座上酣醉忽卧于梦中诵周易一部俄而惊起众座皆云吕防丨丨丨丨丨】馈贫粮【刘勰文心雕龙然则博闻爲丨丨之丨贯一为拯乱之药博而能一亦有助乎心力矣】情纒典素【刘勰新论夫还乡者心务见家不可以一歩至也慕学者丨丨丨丨不可以一读能也】春华秋实【顔氏家训夫学者犹种树也丨玩其丨丨登其丨讲论文章春华也修身利行秋实也】买荻燃明【顔氏家训梁世彭城刘绮交州刺史勃之孙早孤家贫灯烛难办常丨丨尺寸折之丨丨夜读】笔头盈瓮【刘餗隋唐嘉话虞监草行本师于释智永尝楼上学书业成方下其所弃丨丨至丨丨】读离骚半月如斋【冯贽云仙杂记钱芸生好丨丨丨手不暇揭忘其肉味丨丨丨丨】吹火照书【王仁裕开天遗事苏颋少不得父意常与仆夫杂处而好学不倦毎欲读书又患无灯烛常于马廐灶中旋丨丨光丨丨诵焉其苦学如此后至相位】周礼库【孙光宪北梦言唐李浩尚书福相之子以开元初及第亦为小文好著述朝廷重其博学礼乐之事谘禀之时人号为丨丨丨盖籍于旧典也】三上【欧阳修归田录钱思公虽生长富贵而少所嗜好在西洛时尝语僚属言平生惟好读书坐则读经史卧则读小说上厠则阅小辞葢未尝顷刻释卷也谢希深亦言宋公垂同在史院每走厠必挟书以徃讽诵之声琅然闻于逺近其笃学如此余因谓希深曰余平生所作文章多在丨丨乃马上枕上厠上也盖惟此尤可以属思尔】浃日不盥【马令南唐书儒者传刘洞庐陵人也少游庐山学诗于陈贶精思不懈至丨丨丨丨】一策一杯【叶梦得避暑录话孙龙图莘老喜读书晚年病目乃择卒伍中识字稍解事者二人使其子端取西汉左氏等数书授以句读每中危坐室中命二人更读于旁终丨丨则易一人饮之酒丨丨使退卒亦自喜不难】昼夜苦学昏怠輙以水沃面【朱子名臣言行录公处南都学舍丨丨丨丨五年未尝解衣就寝夜或丨丨丨丨丨丨丨徃往饘粥不充日昃始食同舍生或馈珍膳皆拒不受按公范仲淹】朱黄不去手【陆防南唐书徐锴传既久处集贤丨丨丨丨丨非莫不出】肘不离案三十年【罗大经鹤林玉露胡澹庵见杨龟山龟山举两肘示之曰吾此丨丨丨丨丨丨丨然后于道有进张无垢谪横浦寓城西寳界南其寝室有短窻每日昧爽辄抱书立窻下就明而读如是者十四年洎北归窻下石上双趺之迹隐然至今犹存前辈为学苦如此然龟山盖少年事无垢乃晚年尤难也】论驴故事【陶宗仪辍耕录吾乡吕徽之先生家仙居万山中博学能诗文问无不知者而安贫乐道常逃其名耕渔以自给一日先生与陈刚中治中遇于道治中策蹇驴时犹布衣见先生风神髙简问曰得非吕徽之乎曰然足下非陈刚中乎曰然握手若平生懽共丨丨丨丨先生言一事治中答一事互至四十余事治中止矣先生曰我尚记得有某出某书某出某传又三十余事治中深敬之】
　　不学
　　多暇日【荀子其为人也丨丨丨者其出入不逺矣】盲辨色聋辨声【荀子不是师法而好自用譬之是犹以丨丨丨以丨丨丨也】未如肬赘【荀子孔子曰如垤而进吾与之如邱而止吾已矣今学曾丨丨丨丨则具然欲为人师】闻不若聋见不若盲言不若爽知不若狂【吕氏春秋且天生人也而使其耳可以闻不学其丨丨丨丨使其目可以见不学其丨丨丨丨使其口可以言不学其丨丨丨丨使其心可以知不学其丨丨丨丨】寳行良道一而弗复【吕氏春秋今有寳剑良马于此玩之不厌视之无倦丨丨丨丨丨丨丨丨欲身之安也名之章也不亦难乎】学山不至于山【杨子百川学海而至于海邱陵丨丨而丨丨丨丨是故恶夫画也注画止】寡闻无约寡见无卓【子多闻则守之以约多见则守之以卓丨丨则丨丨也丨丨则丨丨也】擿埴索涂【扬子荧魂旷枯糟莩旷沉丨丨丨丨宜行而已矣】摭华不食实【扬子孟子疾过我门而不入我室或曰亦有疾乎曰丨我丨而丨丨我丨】愿鱼无网【抱朴子夫不学而求知犹丨丨而丨丨焉心虽勤而无获矣】不知五经名目【抱朴子丨丨丨丨之丨丨而享儒官之禄】问具山敖山【国语范献子聘于鲁丨丨丨丨丨鲁人以其乡对献子曰不为具敖乎对曰先君献武之讳也献子归徧戒其所知曰人不可以不学吾适鲁而名其二讳为笑焉唯不学也人之有学也犹木之有枝叶也木有枝叶犹比荫人而况君子之学乎】以耳食【史记六国表秦取天下多暴然世异变成功大传曰法后王何也以其近已而俗变相类议卑而易行也学者牵于所闻见秦在帝位日浅不察其终始因举而笑之不敢道此与丨丨丨无异悲夫】保残守缺【汉书楚元王传至于国家将有大事若立辟雍封禅廵狩之仪则幽防而莫知其原犹欲丨丨丨丨挟恐见破之私意而无从善服义之公心】皇天报下神雀【汉书循吏传长吏守丞对时臣敞舍有鹖雀飞止丞相府屋上丞相以下见者数百人邉吏多知鹖雀者问之皆阳不知丞相图议上奏曰臣闻上计长吏守丞以兴化条丨丨丨丨丨丨后知从臣敞舍来乃止郡国吏窃笑丞相仁厚有知畧微信竒怪也】笔不防牍辞不辩心【后汉书阳球传案松览等皆出于微蔑斗筲小人依凭世戚附托权豪俛眉承徼进明时或献赋一篇或鸟篆盈简而位升郎中形圗丹青亦有丨丨丨丨丨丨丨丨假手请字妖伪百品莫不被殊恩蝉蜕滓浊】假手请字【见上】别字【后汉书尹敏传谶书非圣人所作其中多近鄙丨丨颇类世俗之辞】语輙自谓侯身【魏志毛皇后传父嘉本典虞车工卒暴富贵明帝令朝臣防其家其容止举动甚蚩騃丨丨丨丨丨丨】防鱼虾鲊未可致【晋书虞啸父传为孝武帝所亲爱尝侍饮宴帝从容问曰卿在门下初不闻有所献替邪啸父家近海谓帝有所求对曰天时尚温丨丨丨丨丨丨丨寻当有所上献帝大笑】此正是我【宋书宗室韫传韫人才凡鄙以有宣城之勲特为太宗所宠在湘州及雍州使善画者图其出行卤簿羽仪常自披玩尝以此图示征西将军蔡兴宗兴宗戏之阳若不解画者指韫形像问曰此何人而在轝上韫曰丨丨丨丨其庸底如此】营道无烈心【宋书宗室义綦传元嘉六年封营道县侯凡鄙无识知每为始兴王濬兄弟所戏弄濬常谓义綦曰陆士衡诗云丨丨丨丨丨其何意苦阿父如此义綦曰下官初不识何忽见苦其庸塞可笑类如此】项羽千败【宋书南郡王义宣传义宣既入城犹出聼事见客左右翟灵寳诫使慰抚众宾以臧质违指授之宜用致失利今治兵缮甲更为后圗昔汉髙百败终成大业而义宣忘灵寳之言误云丨丨丨丨众咸掩口而笑】恍若迷途失偶黡如深夜撒烛【宋书顔延之传若呻吟于墙室之内喧嚣于党辈之间窃议以迷寡闻妲语以敌要说是短算所出而非长见所上适值尊明临座稠览博论而言不入于髙聼人见弃于众视则丨丨丨丨丨丨丨丨丨丨丨丨衔声茹气腆嘿而归岂识向之夸漫祗足以成今之沮丧耶】何不迁合朔日【宋书阮佃夫传尝值正旦应合朔尚书奏迁元防佃夫曰元正庆防国之大礼丨丨丨丨丨丨耶其不稽古如此】太傅是谁吾不识也【齐书张敬儿传敬儿于襄阳城西起宅聚财货又欲移羊叔子堕泪碑于其处立台纲纪谏曰羊太傅遗徳不宜迁动敬儿曰丨丨丨丨丨丨丨丨】不絓通人【梁书任昉传弱冠王孙绮纨公子道丨丨于丨丨声未遒于云阁】唯作大诺【梁书陈伯之传伯之不识书及还江州得文牒辞讼丨丨丨丨而已有事典籖传口语与夺决于主者】典籖传口语【见上】每在公宴必强赋诗【梁书胡僧祐传性好读书不解缉缀然丨丨丨丨丨丨丨丨文词鄙俚多被嘲谑僧祐怡然自若谓已实工矜伐愈甚】无为作才语见向【南史彭城王义康传素无术学袁淑尝诣义康义康问其年荅曰邓仲华拜衮之嵗义康曰身不识也淑又曰陆机入洛之年义康曰身不读书君丨丨丨丨丨丨丨】检觅鳯毛【南史谢超宗传选补新安王子鸾国常侍王母殷淑仪卒超宗作诔奏之帝大嗟赏谓谢庄曰超宗殊有鳯毛灵运复出时右卫将军刘道隆在御座出候超宗曰闻君有异物可见乎超宗曰悬磬之家复有异物耶道隆武人无识正触其父名曰旦侍宴至尊说君有鳯毛超宗徒跣还内道隆谓丨丨丨丨至闇待不得乃去按齐书谢超宗传无时右卫将军刘道隆以下数语】托云沈约便句句嗟称【南史张率传至年十六向作二千余首有虞讷者见而诋之率乃一旦焚毁更为诗示焉丨丨丨丨讷丨丨丨丨丨无字不善率曰此吾作也讷慙而退】所识不过十字【南史昌义之传义之不知书丨丨丨丨丨丨】不免面墙【魏书广陵王羽传髙祖引陆叡元赞等于前曰北人毎言北人何用知书朕闻此深用怃然今知书者甚众岂皆圣人朕自行礼九年置官三载正欲开导兆人致之礼教朕为天子何假中原欲令卿等子孙博见多知若永居恒北值不好文主卿等子孙丨丨丨丨也陆叡对曰实如明诏金氏若不入仕汉朝七世知名亦不可得也髙祖大悦】友人与之书而不能答【魏书傅永传年二十余有丨丨丨丨丨丨丨丨丨请于洪仲洪仲深让之而不为报永乃发愤读书渉猎经史兼有才华】何处龙见【北齐书髙阿那肱传尚书郎中源师尝谘肱云龙见当雩问师云丨丨丨丨作何物顔色师云此是龙星见须雩祭非是眞龙见肱云汉儿强知星宿其墙面如此】穴处【北史雷绍传年十八给事镇府尝使洛阳见京都礼义之美还谓同僚曰徒知边偹尚武以图富贵不谓文学身之寳也生世不学其犹丨丨何所见焉】作屋况字【北史斛律金传金性质直不识文字本名敦苦其难署改名为金从其便易犹以为难司马子如教为金字丨丨丨之其丨乃就】何须作书传雅语【北史李宻传宻共化及隔水语宻数之曰卿本匈奴皁破野头耳父与兄弟皆受隋恩岂容躬行杀虐今若速来归义尚可全后嗣化及黙然俯仰良久乃瞠目大言曰共你论相杀事丨丨丨丨丨丨丨宻谓从者曰化及庸懦如此忽欲图帝王吾当折杖驱之按何须作书传雅语隋书作何须作书语】八十宗【北史徐遵明传遵明见郑康成论语序云书以八寸策误作丨丨丨因曲为之说其僻也皆如此】河南将军晋无此号【北史熊安生传安生在山东时嵗嵗逰讲从之者倾郡县或诳之曰某村古塜是晋河南将军熊光去七十二世旧有碑为村人埋匿安生掘地求之不得连年讼焉冀州长史郑大讙判之曰七十二世乃是羲皇上人丨丨丨丨丨丨丨丨诉非理记安生率其族向塜而号将通名见徐之才和士开二人相对以徐之才讳雄和士开讳安乃称触触生羣公哂之】触触生【见上】兽亦不识字而能触邪【旧唐书侯思止传贫穷不能理生业乃乐事渤海髙元礼家性无頼诡谲时恒州刺史裴贞杖一判司则天将不利王室罗反之徒已兴矣判司教思止说游击将军髙元礼因请状乃告舒王元名及裴贞反周兴按之并族灭授思止游击将军元礼惧而曲媚引与同坐呼为侯大曰国家用人以不次若言侯大不识字即奏云獬豸丨丨丨丨丨丨丨丨丨则天果如其言思止以獬豸对之则天大悦】赐绢买经史【旧唐书陇西王博义传弦歌自娯骄侈无比与其弟渤海王奉慈俱为髙祖所鄙帝谓曰我怨讐有善犹擢以不次况于亲戚而不委任闻汝等惟昵近小人好为不轨先王坟典不闻习学今丨丨二百匹可各丨丨丨习读务为善事】伏猎侍郎【旧唐书严挺之传林甫引萧炅为户部侍郎尝与挺之同行庆吊客次有礼记萧炅读之曰蒸尝伏猎炅早从官无学术不识伏腊之意误读之挺之戏问炅对如初挺之白九龄曰省中岂有丨丨丨丨】杖杜【旧唐书李林甫传自无学术仅能秉笔有才名于时者尤忌之而郭慎微苑咸文士之阘茸者代为题尺林甫典选部时选人严逈判语有用杕杜二字者林甫不识杕字谓吏部侍郎韦陟曰此云丨丨何也陟俛首不敢言】弄麞【旧唐书李林甫传太常少卿姜度林甫舅子度妾诞子林甫手书庆之曰闻有丨丨之庆客视之掩口】曳白【旧唐书苗晋卿传晋卿及同列侍郎宋遥主文选天寳一载御史中丞张倚男奭参选晋卿与遥以倚初承恩欲悦附之考选人判等凡六十四人分甲乙丙科奭在其首众知奭不读书论议纷然明皇大集登科人御花萼楼亲试登第者十无一二而奭手持试纸竟日不下一字时谓之丨丨】六经则未尝开卷三史则皆同于挂壁【旧唐书杨绾传从此积弊浸转成俗幼能就学皆诵当代之诗长而博文不越诸家之集逓相党与用致虚声丨丨丨丨丨丨丨丨丨丨丨丨丨丨丨】没字碑【五代史唐臣传明宗问谁可相者安重诲以崔恊对任圜前争曰重诲未谙朝廷人物为人所卖天下皆知崔协不识文字而虚有仪表号为丨丨丨臣以陛下误加采擢无功幸进此不知书以臣一人取笑足矣相位有几岂容更益笑端】霍光传不可不读【宋史寇准传张咏在成都闻准入相谓其僚属曰寇公竒才惜学术不足尔及准出陜咏适自成都罢还准送之郊问曰何以教准咏徐曰丨丨丨丨丨丨丨也准莫谕其意归取其传读之至不学无术笑曰此张公谓我矣】读未终纸欠伸思睡【宋史王曙传司马光尝语人曰自我为资治通鉴人多欲求观丨丨丨一丨已丨丨丨丨能阅之终篇者惟王胜之耳按胜之曙孙益柔子】不识岢字至分为两【金史持嘉喀齐喀传初大兵围汴司谏陈岢屡上封事言得失切中时病喀齐喀大怒召入省呼其名责之曰子为陈山可耶果如子言能退大敌我当世世与若为奴闻者无不窃笑葢丨丨丨丨丨丨丨丨耳】雀儿参政【金史锡黙爱实传合周姓好作诗词语鄙俚人采其语以为戏笑因自草括粟榜文有雀无翅儿不飞蛇无头儿不行等语以而作儿掾史知之不敢易也京城目之曰丨丨丨丨】饭坑酒囊【王充论衡人生禀五常之性好道乐学故辨于物今则不然饱食快饮虑深求卧腹为丨丨肠为丨丨是则物也】鹦鹉能言之类【王充论衡凡贵通者贵其能用之也即徒诵读读诗讽术虽千篇以上丨丨丨丨丨丨也衍传书之意出膏腴之词非俶傥之才不能任也】以贿玷精以乏易计【王符潜夫论当世学士恒以万计而究涂者无数十焉其故何也其富者则丨丨丨丨贫者则丨丨丨丨】无异女史诵诗内竖传令【徐干中论凡学者大义为先物名为后大义举而物名从之然鄙儒之博学也务于物名详于器械考于诂训摘其章句而不能统其大义之所极以获先王之心此丨丨乎丨丨丨丨丨丨丨丨也】然张口如坐云雾【顔氏家训人生在世防当有业农民则计量耕稼商贾则计论货贿工巧则致精器用伎艺则深思法术武夫则惯习弓马文士则讲议经书多见士大夫耻渉农商羞务工伎射既不能穿札笔则才计姓名饱食醉酒忽忽无事以此销日以此终年或因家世余绪得一阶半级便谓为足安能自苦及有吉防大事议论得失丨丨丨丨丨丨丨丨公私宴集谈古赋诗塞黙低头欠伸而已有识旁观代其入地何惜数年勤学长受一生愧辱哉】顾人答策假手赋诗【顔氏家训梁朝全盛之时贵逰子弟多无学术至于谚云上车不落则著作体中何如则秘书无不熏衣剃面傅粉施朱驾长檐车跟髙齿屐坐棊子方褥凭班丝隐囊列器玩于左右从容出入望若神仙明经求第则丨丨丨丨三九公防则丨丨丨丨】懒营馔惰裁衣【顔氏家训世人不问愚智皆欲识人之多见事之广而不肻读书是犹求饱而丨丨丨欲暖而丨丨丨也】损惠蹲鸱【顔氏家训江南有一权贵读误本蜀都赋注解蹲鸱芋也乃为羊字人馈羊肉荅书云丨丨丨丨举朝惊骇不解字义久后寻迹方知如此元氏之世洛京时有一才学重臣新得史记音而颇纰缪误反颛顼字顼当为许録反错作许缘反遂一一谓言从来谬音专旭当音专翾耳此人先有髙名翕然信行期年之后更有硕儒苦相究讨方知误焉】王莽非特鸱目虎吻亦紫色蛙声【顔氏家训汉书王莽赞云紫色防声余分闰位谓以伪乱眞尔昔吾尝共人谈书言及王莽形状有一俊士自许史学名价甚髙乃云丨丨丨丨丨丨丨丨丨丨丨丨丨又礼乐志云给太官挏马酒李竒注以马乳为酒也揰挏乃成二字并从手揰挏此谓撞挺挏之今为酪酒亦然向学士又以种桐时大官醸马酒乃熟其孤陋遂至于此】种桐时大官酿马酒乃熟【见上】斲窻舍人【张鷟朝野佥载阳滔为中书舍人时促命制敇令史持库钥他适无旧本检寻乃斲窻取得之时人号为丨丨丨丨】江汉与河东何渉【刘肃大唐新语荆州旧有河东寺后梁萧詧为其兄河东王所造良嗣见而惊曰此在丨丨之间丨丨丨有丨闗丨遂改奏之良嗣寡学深为人所笑】岂不畏二十八宿笑人【刘肃大唐新语尹伊尝因坊州司户尚药局牒省索杜若省符下坊州供送伊判之曰坊州本无杜若天下共知省符忽有此科应由谢朓诗误华省曹郎如此判丨丨丨丨丨丨丨向下丨丨由是知名改补雍州司法】班孟坚文章何关固事【刘肃大唐新语张由古有吏才而无学术累厯台省尝于众中叹班固大才文章不入文选或谓之曰两都赋燕山铭典引等并入文选何为言无由古曰此并丨丨丨丨丨丨丨班丨丨闻者掩口而笑】挽镜寒鸦集【叚成式酉阳杂俎蜀小将韦少卿韦表微堂兄也少不喜书嗜好劄青其季父常令解衣视之胸上刺一树树杪集鸟数十其下悬镜镜鼻系索有人止侧牵之叔不解问焉少卿笑曰叔不曾读张燕公诗否丨丨丨丨丨耳】二毛之叟不如白面书生【叚成式酉阳杂俎厯城北二里有莲子湖周环二十里湖中多莲花红绿间明乍疑濯锦又渔船掩映罟罾疎布逺望之者若蛛网浮杯也魏袁翻曾在湖醼集参军张伯瑜谘公言向为血羮频不能就公曰取洛水必成也遂如公语果成时清河王怪而异焉乃谘公未审何义得尔公曰可思湖目清河笑而然之而实未解坐散语主簿房叔道曰湖目之事吾实未晓叔道对曰藕能散血湖目莲子故令公思清河叹曰人不读书其犹夜行丨丨丨丨丨丨丨丨丨丨】岂是助语【玉泉子李据宰相绛之侄生长绮纨曾宰字于渑池皆以门廕也不知书因节嵗索鱼不得怒追渔师云縁獭暴不敢打鱼判云俯临新嵗猛兽惊人渔网至寛疏而不漏后又祗承人请假状后判云白日黄昏须到夜即平明放归祗承人并不敢去又判决祗承人云如此痴顽岂合吃杖五下或语据曰岂合吃杖不合吃杖也李曰公何不会丨丨丨丨共之乎者也何别哉】人日鸟【陶谷清异录南唐王建封不识文义族子有动植疏俾吏录之其载鸽事以传写讹谬分一字为三变而为丨丨丨矣建封信之每人日开筵必首进此味】反坫【沈括梦溪笔谈尝有人自负才名后为进士状首敭厯贵近曾谪官知海州有笔工善画水召使画便防掩障自为之记自书于壁间后人以其时名至今严防之其间叙画水之因曰设于厅事以代丨丨人莫不怪之予窃意其心以谓邦君屏塞门管氏亦屏塞门邦君为两君之好有反坫管氏亦有反坫其文相属故谬以屛为反坫耳】呼马为韩卢染工为伶伦【马令南唐书苛政传徳柔本无学术妄称博学每丨丨丨丨丨丨丨丨丨丨按徳柔李徳柔】一榻枕书【陆游老学庵笔记荆公素轻沈文通以为寡学故赠之诗曰翛然丨丨丨丨卧直到日斜骑马归】生年二十未知周孔【陆防老学庵笔记杜牧之范阳卢秀才墓志曰丨丨丨丨丨丨古有人曰丨公丨夫子盖谓世虽农夫卒伍下至臧获皆能言孔夫子而卢生犹不知所以甚言其不学也】梨为五脏刀斧【文莹湘山野录李建勲罢相江南出镇豫章一日与宾僚游东山各事寛履轻衫携酒肴引歩于渔溪樵坞间遇佳处则饮忽平田间一茒舍有儿童诵书声相君携策就之乃一老叟教数村童叟惊悚离席改容趋谢而翔雅有体气调潇洒丞相爱之遂觞于其庐置之客右叟亦不敢輙谈李以晚渴连食数丨宾僚有曰此不宜多食号丨丨丨丨丨叟窃笑丞相曰先生之哂必有异闻叟谢曰小子愚贱偶失容于钧重然实无所闻李坚质之仍胁以巨觥曰无说则沃之叟不得已问说者曰敢问刀斧之说有稽乎曰举世尽云必有其稽叟曰见鹖冠子所谓五脏刀斧者非所食之梨乃离别之离尔盖言人之别离戕伐胸懐甚若刀斧遂就架取一小策振拂以呈丞相乃鹖冠子也检之如其说李特加重】









　　御定子史精华卷七十一
&lt;子部,类书类,御定子史精华&gt;
　　钦定四库全书
　　御定子史精华卷七十二
　　武功部一
　　兵机
　　本兵【管子列陈之士皆轻其死而安难以要上事丨丨之极也】兵未岀境而无敌者八【管子为兵之数存乎聚财而财无敌存乎论工而工无敌存乎制器而器无敌存乎选士而士无敌存乎政教而政教无敌存乎服习而服习无敌存乎徧知天下而徧知天下无敌存乎明于机数而明于机数无敌故丨丨丨丨丨丨丨丨丨】举如飞鸟动如雷电发如风雨【管子收天下之豪杰有天下之骏雄故丨之丨丨丨丨之丨丨丨丨之丨丨丨莫当其前莫害其后独岀独入莫敢禁圉】终无方原无象【管子必得文威武官习胜之务时因胜之丨丨丨胜之几行义胜之理名实胜之急时分胜之事察伐胜之行备具胜之丨丨丨胜之】聼钞视新思濬【管子丨于丨故能闻未极丨于丨故能见未形丨于丨故能知未始】发惊动昌【管子丨于丨故能至无量丨于丨故能得其寳】至善不战【管子丨丨丨丨其次一之】三器六攻【管子凡先王治国之器三攻而毁之者六丨丨者何也曰号令也斧钺也禄赏也丨丨者何也曰亲也贵也货也色也巧佞也翫好也不为六者变更于号令不为六者疑错于斧钺不为六者益损于禄赏若此则逺近一心逺近一心则众寡同力众寡同力则战可以必胜而守可以必固】危危穷穷【管子三官不缪五教不乱九章着明则丨丨而无害丨丨而无】
  </div>
  <div class="pagination">
   <a href="御定子史精华_page15.html">
    上一页
   </a>
   <span>
    ...
   </span>
   <a href="御定子史精华_page11.html">
    11
   </a>
   <a href="御定子史精华_page12.html">
    12
   </a>
   <a href="御定子史精华_page13.html">
    13
   </a>
   <a href="御定子史精华_page14.html">
    14
   </a>
   <a href="御定子史精华_page15.html">
    15
   </a>
   <span class="current-page">
    16
   </span>
   <a href="御定子史精华_page17.html">
    17
   </a>
   <a href="御定子史精华_page18.html">
    18
   </a>
   <a href="御定子史精华_page19.html">
    19
   </a>
   <a href="御定子史精华_page20.html">
    20
   </a>
   <a href="御定子史精华_page21.html">
    21
   </a>
   <span>
    ...
   </span>
   <a href="御定子史精华_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
