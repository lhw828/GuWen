<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 31 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 31 页/共 1019 页</h1>
    <div class="content">　　风雅【诗小序故诗有六义焉一曰丨二曰丨疏一国之事为丨天下之事为丨者以诸侯列封疆风俗各异故唐有尧之遗风魏有俭约之化由随风设教故名之为风天子则威加四海齐正万方政教所施皆能齐正故名之为雅丨丨之诗縁政而作政既不同诗亦异体　宋书傅隆传乐之五声易之八象诗之丨丨书之典诰春秋之防婉劝惩无不本乎礼而后立也　文心雕龙丨丨序人事兼变正颂主告神义必纯美　嵇康声无哀乐论季子在鲁采诗观礼以别丨丨岂徒任声以决臧否哉　徐陵陈公九锡文以公调理隂阳燮谐丨丨三灵允降万国和同是用锡公轩县之乐六佾之舞　公叔任通天台赋防歌童之曲节彰从臣之丨丨仲长统述志诗叛散五经灭弃丨丨　王维送张舎人佐江州诗清范何风流髙文有丨丨　孟浩然陪卢】
　　【明府泛舟囘诗文章推后辈丨丨激頽波　杜甫戏为六絶诗别裁伪体亲丨丨转益多师是汝师　白居易读张籍古乐府诗丨丨比兴外未尝着空文　欧阳詹李评事公进示文集诗丨丨不坠地五言始君先　贾岛送崔峤游潇湘诗功列尚书孙琢磨丨丨言　郑谷寄赠杨防处士诗国歩未安丨丨薄可能髙尚掞天才】风采【彩同汉书霍光传初辅幼主政自已出天下想闻其丨丨　又黄霸传霸材长于治民及为丞相总纲纪号令丨丨不及丙魏于定国功名损于治郡时又王莽传莽色厉而言方欲有所为防见丨丨党与承其指意而显奏之莽稽首涕泣固推譲焉　吴志诸葛瑾传与权谈説陈喻未尝切愕防见丨丨麤陈指归如有未合则舍而及他徐复托事造端以物类相求于是权意徃徃而释　宋书刘秀之传秀之野率无丨丨而心力坚正以其莅官清洁家无余财赐钱二十万布三百匹　齐书沈文季传文季丨丨棱岸善于进止司徒褚渊当世贵望颇以门戸裁之文季不为之屈　魏书刘廞传出帝于阳殿孝经廞为执经虽酬荅论难未能精尽而丨丨音制足有可観　又卢元明传渉猎羣书兼有文义丨丨闲润进退可观　唐书李德裕传德裕性孤峭明辨有丨丨　又崔咸传入朝为侍御史处正特立丨丨动一时　又崔慎由传端厚有父丨丨文心雕龙详总书体本在尽言言以散欝陶托丨丨故冝条畅以任气优柔以怿怀文明从容亦心声之献】
　　【酬也　又先王圣化布在方册夫子丨丨溢于格言古画品録陆绥体韵遒举丨丨飘然一防一拂动笔皆竒　庾肩吾书品论烟花落纸将动丨丨字欲飞青诗话李清臣应进士中甲科举贤良为优等方其射防天庭天子临轩虚已侍臣耸观摇笔不逾数刻落笔万言皆出入九经极孔孟之渊源尽时政之要道天下莫不倾其丨丨实当世之伟儒也　韩愈与鄂州柳中丞书岂以为阁下真能引孤军单进与死寇角逐争一旦侥幸之利哉就令如是亦不足贵其所以服人心在行事适机宜而丨丨可畏爱故也　苏轼李氏山园阁赋诗草一出遂能发秦望之精神増鉴湖之丨丨李白白马篇酒后竞丨丨三杯弄寳刀　李贺梁公子诗丨丨出萧家本是菖蒲花】
　　风流【汉书赵充国辛庆忌传賛见风声下　后汉书逸民传序自兹以降丨丨靡繁长徃之轨未殊而感致之数匪一　魏志髙贵乡公纪评髙贵公才慧夙成好问尚辞盖亦文帝之丨丨也　晋书卫玠传咸和中改茔于江寜丞相王导教曰卫洗马明当改葬此君丨丨名士海内所瞻可修薄祭以敦旧好　又乐广传广与王衍俱宅心事外名重于时故天下言丨丨者谓王乐为称首焉　又王蒙传与沛国刘惔齐名友善时人以惔方荀奉倩蒙比袁曜卿凡称丨丨者举蒙惔为宗焉　齐书王俭传俭常谓人曰江左丨丨宰相唯有谢安盖自比也　又张绪传从弟融敬重绪事之如亲兄赍酒于绪灵前酌饮恸哭曰阿兄丨丨顿尽　又王僧防传萧思话书羊欣之影丨丨趣好殆当不减笔力恨弱　唐书权德舆传虽动止无外饰其醖借丨丨自然可慕贞元元和间为搢绅羽仪云　西京杂记文君十七而寡为人放诞丨丨故悦长卿之才而越礼焉　文心雕龙明帝秉哲雅好文防升储御极孳孳艺练情于诰防振采于辞赋庾以笔才逾亲温以文思益厚揄扬丨丨亦彼时之汉武也　顔氏家训上书陈事起自战国逮于两汉丨丨弥广　又王逸少丨丨才士萧散名人举世唯知其书翻以能自蔽也　司空圗诗品不着一字尽得丨丨语不渉难已不堪忧　任昉为褚谘议蓁让代兄袭封表标一善不足以验丨丨存小让不足以进止　徐陵玉台新咏序阅诗敦礼非直东邻之自媒婉约丨丨无异西施之被教　庾信枯树赋殷仲文丨丨儒雅海内知名代异时移出为东阳太守郑刚中感雪竹赋色娟娟其复净节落落以难合寒梢一伸所谓此君之丨丨自不可夺也　王粲赠蔡子笃诗丨丨云散一别如雨　张九龄登薛公逍遥台诗人事已成古丨丨独至今　孙鲂杨柳枝词不知天意丨丨处要与佳人学画睂　岑参酬成少尹骆谷行诗亚尹同心者丨丨贤大夫　髙适苦雨诗携手丨丨在开襟鄙吝祛　杜甫将赴成都草堂先寄严郑公诗习池未觉丨丨尽况复荆州赏更新　又咏怀古迹诗摇落深知宋玉悲丨丨儒雅亦吾师　又送韦员外牧韶州诗炎海韶州牧丨丨汉署郎　李嘉祐访韩司空诗圗画丨丨似长康文词体格效陈王　戴叔伦寄禅师寺华上人诗德士名难避丨丨学济颠　又送李审之桂州谒中丞叔诗到日应文防丨丨胜阮家　李端送路司谏侍从叔赴洪州诗勲业耿家盛丨丨荀氏均　房孺复酬窦大闲居见寄诗烦君强着潘年比骑省丨丨讵可齐　姚合送张郎中副使赴泽潞诗晓陌事戎丨丨粉署郎　杜牧润州诗大抵南朝皆旷达可怜东晋最丨丨　又宣州留赠诗满面丨丨虽似玉四年夫壻却如云　李商隠送崔珏往西川诗卜肆至今多寂寞酒垆从古擅丨丨　又赠柳诗见説丨丨极来当婀娜时　髙蟾楚思诗见日暮下　崔涂读庾信集诗四朝十帝尽丨丨建业长安两醉游　秦韬玉咏手诗一双十指玉纎纎不是丨丨物不拈　司空圗狂题诗世间第一丨丨事借得王公玉枕痕　李山甫曲江诗一种是春长富贵大都为水也丨丨　黄滔赠郑明府诗庭罗衙吏眼看山真恐丨丨是谪仙】
　　风骚【宋书谢灵运传论源其飇流所始莫不同祖丨丨徒以赏好异情故意制相诡　南史庾肩吾传比见京师文体懦钝殊常竞学浮疎争事阐缓既殊比兴更背丨丨　宋史魏野传陛下告成天地延聘岩薮臣实愚贑资性慵拙幸逢圣世获安故里蚤乐吟咏实匪丨丨岂意天慈曲垂捜引　文心雕龙若乃山林臯壤实文思之奥府略语则阙详説则繁然屈平所以能洞监丨丨之情者抑亦江山之助乎　竹林诗评张衡四愁遥衷耿慕犹丨丨之遗韵也　髙适同崔员外诗晚晴催翰墨秋兴引丨丨　杜甫夜聼许十损诵诗爱而有作陶谢不枝梧丨丨共推激　又题柏大兄弟山居屋壁诗山居精典籍文雅渉丨丨　刘长卿赠济隂马少府考城蒋少府诗笑语和丨丨雍容事文墨　白居易献北都留守裴令公诗朱弦拂宫徴洪笔振丨丨章孝标赠杭州严使君诗丨丨处处文章主井邑家家父母君　杜牧访赵嘏诗今代丨丨将谁登李杜坛方干赠上虞胡少府百篇诗见日晷下　又赠郑仁规诗澄心不出丨丨外落笔全归教化间　黄滔投翰长赵侍郎诗诗酬御制丨丨古论似人情鼎鼐浓】
　　风宪【后汉书皇后纪论爰逮战国丨丨逾薄适情任欲顚倒衣裳　唐书严挺之传侍御史任正名恃丨丨至庭中责詈衣冠挺之让其不敬反为所劾贬万州员外参军事　宋史髙宗纪台谏丨丨之地用非其人殊非耳目之寄　元史刑法志仁宗之时以格例条画有关于风纪者类集成书号曰丨丨宏纲　顺宗实録王叔文以武元衡在丨丨欲使附己使其党诱以权利元衡不为之动　张谓送韦侍御赴上都诗见天朝下】风威【后汉书王涣传在温三年迁兖州刺史绳正部郡丨丨大行　又张宗等传论安顺以后丨丨稍薄寇攘寖横縁隙而生　齐书薛渊等传论解厄鸿门资舞阳之气纳降飨旅仗虎侯之力观兹猛毅借以丨丨未必投车挟辀然后胜敌故桓康之声所以震慑江蠡也　陆机至洛与成都王頴牋伏惟明公匡济之举义命方宣元戎既啓丨丨电赫机以驽闇文武寡施猥蒙横授委任外阃辄承严教董率诸军惟力是视　无名氏乌台赋丨丨四警霜气傍催　杨思元奉和圣制过温汤诗丨丨肃文卫日彩镜雕舆　储光羲献郑州宋使君诗鐡柱励丨丨锦轴含光辉　杜甫夜诗絶岸丨丨动寒房烛影防　柳宗元夏夜苦热登西楼诗火晶燥露滋野静停丨丨】
　　风棱【韩愈送侯参谋赴河中幕诗提师十万余四海钦丨丨】
　　风鲠【魏书髙道恱传诏曰道悦资性忠笃禀操贞亮居法树平肃之规处諌着必犯之节三公惮其丨丨朕实嘉其一至謇谔之诚何愧黯鲍也】
　　风烈【汉书元帝纪賛寛尽下出于恭俭号令温雅有古之丨丨　又翟方进传少子曰义为农太守迁河南太守青州牧所居著名有父丨丨　魏志苏则传评矫矫刚直丨丨足称　齐书竟陵王子良传今谋袭吉先逺戒期冝崇嘉制式引丨丨　唐书裴度传事四朝以全德始终及殁天下莫不思其丨丨　宋史李廸等传论李廸王曽张知白杜衍皆贤相也四人丨丨徃往相似　又周起传从祀汾隂留权知河中府徙永兴天雄军所至有丨丨数赐书褒谕　司马相如子虚赋问楚地之有无者愿闻大国之丨丨先生之余论也　又水经注元嘉二十年以林邑顽凶歴代难化乃命偏将与龙骧将军交州刺史檀和之陈兵日南修文服逺二十三年扬旌从四防漕口入朗湖军次区粟进逼围城以飞梯云桥悬登垒钲鼓大作虎士电怒丨丨火扬城摧众防斩区栗王范扶龙首】
　　风势【宋史袁抗传提防广南东路刑狱浙东叛卒鄂邻钞闽越转南海与广州兵逆战海中值大风有告邻溺死者抗独曰是日丨丨趣占城邻未必死后果得邻于占城　元史外夷传行省使人觇江华岛中百姓皆空岛之东南相距约四十里叛兵乗船丨丨欲遁于是即命纳延率众追击之　新论见日光下　水经涢水出蔡阳县注涢水出县东南大洪山山下有石门入石门又得钟乳穴幽穴潜逺行者不极穷深而穴内常有丨丨火无能以经乆故也　李咸用咏柳诗觧引人情长婉约巧随丨丨强盘纡】
　　风钧【文心雕龙荀况礼智宋玉丨丨爰锡名号与诗画境】
　　风纪【韩愈祭虞部张员外文分司宪台丨丨由振遂迁司虞以播华问】
　　风节【魏志王毌丘诸葛钟邓等传评主凌丨丨格尚毌丘俭才识拔榦诸葛诞严毅威重钟防精练防数咸以名致兹荣任　宋书顾觊之传幸臣戴法兴权倾人主而觊之未尝降意左光禄大夫蔡兴宗与觊之善嫌其丨丨过峻觊之曰辛毗有云孙刘不过使吾不为三公耳　魏书髙允传游雅尝论允曰崔公谓余云髙生丰才博学一代佳士所乏者矫矫丨丨耳宗爱之任势也威振四海尝召百司于都坐王公以下望庭毕拜髙子独升阶长揖由此观之汲长孺可卧见卫青何抗礼之有向之所谓丨丨者得不谓此乎　唐书武儒衡传论议劲正有丨丨　宋史范仲淹传每感激论天下事奋不顾身一时士大夫矫厉尚丨丨自仲淹倡之方孝孺友筠轩赋丨丨持以雅素体质直而端庄】
　　风操【晋书裴秀传少好学有丨丨八嵗能属文　又王劭传劭美姿容有丨丨虽家人近习未尝见其堕替之容　又陆玩传臣实凡短丨丨不立阶縁嘉防便蕃荣显　宋书袁粲传愍孙清整有丨丨自遇甚厚常着妙德先生传以续嵇康髙士传以自况　魏书崔挺传讃崔挺兄弟丨丨髙亮怀文抱质历事著称　唐书韦斌传子况虽世贵而志冲逺不为声利所迁当时重其丨丨　宋史王畴传畴名臣子性介特励丨丨喜言朝廷事好治容服坐立嶷然】
　　风裁【后汉书李膺传是时朝廷日乱纲纪頽阤膺独持丨丨以声名自髙士有被其容接者名为登龙门宋书孔琳之传尚书令臣羡之亏损国威无大臣之体不有凖绳丨丨何寄　揭傒斯赵国公八十诗霜简】
　　【惊丨丨天官肃羽仪】
　　风仪【晋书简文帝纪帝少有丨丨善容止留心典籍不以居处为意凝尘满席湛如也　又温峤传丨丨秀整美于谈论见者皆爱悦之　又庾翼传翼字稚恭丨丨秀伟少有经纶大略　宋书张畅传畅随宜应荅吐属如流音韵详雅丨丨华润孝伯及左右人并相视叹息　齐书徐孝嗣传幼而挺立丨丨端简　魏书任城王澄传萧颐使庾荜来朝荜见澄音韵遒雅丨丨秀逸谓主客郎张曰往魏任城以武著称今魏任城乃以文见美也　唐书宗室暠传　丨丨以庄重称当时有宰相望　宋史张洎传丨丨洒落文采清丽　前赵録刘渊咸熙中为侍子晋帝召见与言大悦之后谓王济曰刘元海容貌丨丨讥谈鉴智虽金日防无以加也王俭太宰褚彦囘碑文丨丨与秋月齐明音徽与春云等润　王湾哭补阙亡友綦母学士诗词学张平子】
　　【丨丨褚彦囘　黄觉送梅昌言出镇太原诗五马雍容出镇时都人争看好丨丨】
　　风表【晋书慕容超载记超使韩范聘于姚兴兴谓范曰燕王在此朕亦见之丨丨乃可于机辩未也　北史史寜传梁武引寜至香蹬前谓之曰观卿丨丨终当富贵】
　　风度【晋书安平献王孚传论安平丨丨宏邈器宇髙雅内道义外阐忠贞　又贺循传著作郎陆机上疏荐循曰伏见武康令贺循德量邃茂才鉴清逺服膺道素风操凝峻历试二城刑政肃穆前蒸阳令郭讷丨丨简旷器识朗拔通济敏悟才足干事循守下县编名凡悴讷归家巷栖迟有年皆出自新邦朝无知己居在遐外志不自营年时倏忽而邈无阶绪实州党愚智所为恨恨　宋书王景文传安南将军江州刺史景文丨丨淹粹理怀清畅体兼望实诚偹夷岨　魏书杨仲宣传有丨丨才学　唐书张九龄传自九龄死后帝每用人必曰丨丨能若九龄乎　又李嗣真传后竒其丨丨应对召相王府参军阎元静圗之吏部郎中杨志诚为賛秘书郎殷仲容书时以为宠　宋史李沆传淳化二年判吏部铨尝侍曲宴太宗目送之曰李沆丨丨端凝真贵人也　又窦仪传仪学问优博丨丨峻整　小名録谢述与刘湛为异常之交湛美甚有丨丨谓人曰我见谢道儿未尝足　皮日休送董少卿游茅山诗名卿丨丨足杓斜一舸闲寻二许家　又王僧孺中寺碑铭见日流下　慧净和琳法师诗尘飞扬雅梵丨丨引疎钟】
　　风轨【后汉书独行传序虽事非通圎良其丨丨有足怀者　晋书范之传自顷丨丨陵迟奢僣无度亷耻不兴利竞交驰不可不深防本源以絶其流　魏书张彛传开翦荆棘徒御神县更新丨丨冠朝流　文心雕龙逐末之俦蔑弃其本虽读千赋愈惑体要遂使繁华损枝膏腴害骨无贵丨丨莫益劝戒此扬子所以追悔雕虫贻诮于雾縠者也　袁宏三国名臣序賛若夫出处有道名体不滞丨丨德音为世作范不可废也江淹为萧骠骑让太尉增封表丨丨不树徽猷罕宣欧阳修送孙屯田序按章举劾发奸治狱以清丨丨陈樵八咏楼赋闻故老之绪言昭前修之丨丨】
　　风法【南史王玚传文帝即位累迁太子中庶子散骑常侍侍中父冲甞为玚辞领中庶子文帝顾冲曰所以乆留玚于承华正欲太子防有玚丨丨耳　钱珝授崔孙守兵部员外郎制树立本根嗣守丨丨】风则【齐书褚渊传渊美仪貌善容止俯仰进退咸有丨丨每朝防百僚逺国莫不延首目送之宋明帝常叹曰褚渊能迟行缓歩便持此得宰相矣　南史鄱阳王恢传恢美容质善谈笑爱文酒有士大夫丨丨　魏书长乐王传身长九尺腰十围容貌魁伟雅有丨丨】
　　风制【魏书咸阳王翼传翼容貌魁壮丨丨可观衍甚重之封为咸阳王　江淹为始安王拜丹阳尹章进宪浅尘紊徒盈还迷懅悚丨丨罔树】
　　风规【齐书褚渊等传论夫汤武之迹异乎尧舜伊吕之心亦非稷契降此丨丨未足为证也】风矩【唐书柳仲郢传元和末及进士第为校书郎牛僧孺辟武昌幕府有父丨丨僧孺叹曰非积习名教安及此邪　文心雕龙章以造阙丨丨应明表以致禁骨采宜耀】
　　风范【宋书张畅传顔竣表世祖张畅遂不救疾东南之秀蚤树丨丨闻问凄怆　齐书庾杲之传丨丨和润善音吐　魏书李孝伯传讃燕赵信多奇士李孝伯丨丨鉴畧盖亦过人逺甚　云笈七籖唐茅山升真王先生贞观九年降玺书曰朕昔在藩朝早获问道眷言丨丨无忘寤寐近览来奏请归旧山已有别勅不违髙志】
　　风鉴【晋书王导传导少有丨丨识量清逺年十四陈留髙士张公见而竒之谓其从兄敦曰此儿容貌志气将相之器也　又袁宏传累迁桓温府记室温重其文笔专综书记后为东征赋赋末列称过江诸名德而独不及桓彞时伏滔先在温府又与宏善苦谏之宏笑而不答温知之甚忿而惮宏一时文宗不欲令人显问后游靑山饮归命宏同载众为之惧行数里问宏云闻君作东征赋多称先贤何故不及家君宏答曰尊公称谓下官敢专既未遑启不敢显之耳温疑不实乃曰君欲为何辞宏即荅云丨丨散朗或捜或引身虽可亡道不可陨宣城之节信义为允也温然而止　宋书长沙景王道怜传或雅量髙劭丨丨明逺或识唯知正才畧开迈　宋史艺文志陈抟人伦丨丨一卷　又赵积传吴大府卿田霖退居郡中名有丨丨故以女妻积】风器【晋书赵至传年十四诣洛阳游太学遇嵇康于学写石经徘徊视之不能去而请问姓名康曰年少何以问邪曰观君丨丨非常所以问耳康异而告之后乃亡到山阳求康不得而还　齐书柳世隆传少有丨丨伯父元景宋大明中为尚书令独赏爱之异于诸子】
　　风略【宋书孔觊传司徒建安王英猷冠世董率元戎骠骑山阳王丨丨夙昭抚厉中陈或振霜江蠡或腾焱荆河金甲烛天庭嚣声震海浦】
　　风态【白居易燕子楼诗序盼盼善歌舞雅多丨丨】
　　风质【魏书李崇传讃李崇以丨丨英重毅然秀立任当将相望髙朝野美矣】
　　风口【元史礼乐志见风囊下】
　　风头【岑参走马川奉送出师西征诗丨丨如刀面如割马毛雪汗气蒸　杜牧押甲兵发谷口诗水辞谷口山寒少今日丨丨较暖无】
　　风耳【王建照镜诗痒头梳有虱丨丨炙闻蝉】
　　风角【后汉书郎顗传父宗字仲绥学京氏易善丨丨星筭六日七分注丨丨谓四方四隅之风以占吉凶也　又张衡传律厯卦九宫丨丨数有征效世莫肯学而竞称不占之书譬犹画工恶圗犬马而好作鬼魅诚以实事难形而虚伪不穷也　又吕强传小黄门甘陵吴伉善为丨丨博达有奉公称知不得用常托病还寺舎从容飬志　魏志管寜传注魏畧初平中山东人有青牛先生者字正方客三辅晓知星厯丨丨鸟情又管辂传注辂年八九嵗便喜仰视星辰及成人明周易仰观丨丨占相之道无不精防　晋书陈训传少】
　　【好秘学天文筭厯隂阳占无不毕综尤善丨丨孙皓以为奉禁都尉使其占皓政严酷训知其必败而不敢言　又台产传见星筭下　南史梁江安侯圎正传父纪武帝第八子颇学观占善丨丨　北史权防传兼明丨丨妙识象　唐书艺文志翼奉丨丨要一卷防稽典畧周昕少游京师师事太傅陈蕃博覧羣书明于丨丨善推灾异辟太尉府举髙第稍迁丹阳太守曹公起义兵昕前后遣兵万余人助公征伐　庾信慕容寜神道碑至于将畧应变出竒设伏太乙丨丨之占常从星辰之楼船战阵之法强弩驰射之书莫不动防几神发符雷电　又贾岛行次汉上诗汉主庙前湘水碧一声丨丨夕阳低】
　　风脚【学画秘诀树看顶水看丨丨　罗隠八骏圗诗穆满当年物外程电腰丨丨一何轻】风胎【刘峻东阳金华山栖志翺翔羣鳯丨丨雨鷇】
　　风沫【张融海赋见日闭下】
　　风魂【栖白哭刘得仁诗为爱诗名吟至死丨丨雪魄去难招】
　　风府【素问厥隂所至为丨丨为璺啓少隂所至为大火府为舒荣太隂所至为雨府为员盈少阳所至为热府为行出阳明所至为司杀府为庚苍太阳所至为寒府为归藏司化之常也　又巨阳者诸阳之属也其脉连于丨丨故为诸阳主气也】
　　风根【素问帝曰人有身体髀股胻皆肿环齐而痛是为何病岐伯曰病名服梁此丨丨也其气溢于大肠而着于肓肓之原在齐下故环齐而痛也】
　　风位【素问相火之下水气承之水位之下土气承之土位之下风气承之丨丨之下金气承之金位之下火气承之君火之下隂精承之】
　　风色【晋书袁宏传见天骨下　卢照邻至陈仓晓晴望京邑诗今朝好丨丨延瞰极天荘　崔日用和圣制龙池篇丨丨云光随隐见赤云神化象江湖　李白长干行嫁与长干人沙头丨丨　杜甫村夜诗丨丨萧萧暮江头人不行　司空圗河上诗沙防傍墟落丨丨入牛羊　李存赠禹弼诗安得片帆丨丨顺一时飞过洞庭湖】
　　风意【刘禹锡秋中暑退诗人情皆向菊丨丨欲摧兰】
　　风信【宋史三佛齐国传淳化三年冬广州上言蒲押陁黎前年自京闻本国为阇婆所侵住南海凡一年今春乗泊至占城偶丨丨不利复还乞降诏谕本国从之　新论故春之得风丨不丨则花萼不茂花萼不茂则发生之德废夏之得炎炎不信则草木不长草木不长则长赢之德废秋之得雨雨不信则百谷不实百谷不实则收成之德废冬之得寒寒不信则水土不坚水土不坚则安静之德废　许彬归山夜发湖中诗广泽去无边夜程丨丨偏　司空圗江行诗初程丨丨好回望失津楼　皎然送顔处士还长沙觐省诗西候丨丨起三湘孤客心　陆游游前山诗履声惊雉起丨丨报梅开】
　　风中【宋史乐志林钟角九庆时康上林果画帘垂水精簟夏木繁暑气清丨丨琴转轻车清风来　曹组艮岳赋望丨丨之飞练接云际之虹霓　元稹春晚诗空际飏髙蝶丨丨聆素琴　李咸用轻薄怨黄金千镒新一宵少年心事丨丨毛】
　　风里【上官昭容游长寜公主流杯池诗水中看树影丨丨聴松声　朱逵怀素歌忽闻丨丨度飞泉纸落纷纷如跕鸢　来鹄鄂渚清明日与乡友登头陀山诗落花丨丨数声笛芳草烟中无限人　李俊民和子搢来韵诗雨中燕子还留客丨丨杨花欲送行　又送赵庆之赴邠州诗湓浦芦花丨丨恨渭城柳色雨中情】风外【齐已怀道林寺寄仁用二上人诗雨余云脚树丨丨日西钟】
　　风处【杨师道初秋夜坐应诏诗雁声丨丨断树影月中寒　祖孙登紫骝马诗嘶从丨丨断骨往水中寒杜甫晴诗野花干更落丨丨急纷纷】
　　风前【锦书南吕八月启倾玉醅于丨丨弄琼驹于月下　朱桃椎茅茨赋丨丨引啸月下髙眠　唐太宗赋得弱柳鸣秋蝉诗防隂藏叶里乱响出丨丨　王邕湘灵鼓瑟诗波外声初发丨丨曲正长　杜甫草堂即事诗雾里江船渡丨丨径竹斜　又饮中八仙歌宗之潇洒美少年举觞白眼望青天皎如玉树临丨丨刘禹锡寄宣武令狐相公诗借问丨丨兼月下不知何客对胡牀　孟郊折杨柳诗楼上春风过丨丨杨柳歌王建答寄芙蓉冠子诗枕上眠常戴丨丨醉恐柔鲍溶郊天回诗丨丨貔武雕仗云里神龙起画竿】
　　【杜牧郡斋独酌诗丨丨畧横陈紫髯分两傍淮西万虎士怒目不敢当　曹唐送羽人王锡归罗浮诗丨丨整顿紫荷巾常向罗浮保飬神　杜荀鹤别四明钟尚书诗丨丨柳态闲时少雨后花容淡处多　元好问棃花海棠诗窈窕春丨前霞衣欲轻举】
　　风闲【陈季鹤警露诗丨丨传藻质月下引清声戴叔伦聴霜钟诗丨丨时断续云外更舂容】风始【诗小序关雎后妃之德也丨之丨也所以风天下而正夫妇也故用之乡人焉用之邦国焉　史记孔子世家古者诗三千余篇后至孔子去其重取可施于礼义上采契后稷中述殷周之盛至幽厉之缺始于袵席故曰关雎之乱以为丨丨鹿鸣为小雅始文王为大雅始清庙为颂始】
　　风末【文心雕龙邯郸受令攀响前声丨丨力寡辑韵成颂　丘巨源聴邻妓诗云间娇响彻丨丨艳声来裴迪青龙寺昙壁上人院集诗林端逺堞见丨丨疎钟闻】
　　风首【新论关雎兴于鸟而为丨之丨美其挚而有别也鹿鸣兴于兽而为雅之端嘉其得食而相呼也】风暖【暖同六一诗话唐之晚年诗人无复李杜豪放之格然亦务以精意相髙如周朴者搆思尤艰每有所得必极其雕琢故时人称朴诗月鍜季链未及成篇已播人口其名重当时如此余少时犹见其集其句有云丨丨鸟声碎月髙花影重又云晓来山鸟□雨过杏花稀诚佳句也　桐江诗话永叔送李留后知郓州诗乃士君子之处富贵非萧鄙有力者所可为诗云北州能事蔼家声东土还闻政有成组甲光寒围夜帐防旗丨丨看春耕金钗坠鬓分行立玉麈髙谈四座倾富贵常情谁不爱羡君潇洒有余清　鲍照园葵赋丨丨凌开土冒泉动游尘曝日鸣雉依陇　沈佺期梅花落诗雪寒花已落丨丨叶应开　韦应物聴莺曲须臾丨丨朝日暾流莺变作百鸟喧　又休沐东还胄贵里示端诗山明宿雨霁丨丨百卉舒　元稹代曲江老人诗见星移下　髙弁省试春台晴望诗丨丨闻啼鸟冰开见跃鳞　章孝标上浙东元相诗雪晴山水勾留客丨丨旌旗计防春　杜牧昔事文皇帝诗雨晴文石滑丨丨防衣翻　曹唐南游诗涨海潮生隂火灭苍梧丨丨瘴云开　李咸用送钱契尊师归庐山诗霜黏行日屦丨丨到时衣　陆游村居初夏诗丨丨紧催上簇雨余闲看稲移秧　赵孟頫重游弁山诗水清花自照丨丨鸟相呼　又杭州雨中诗却忆京城二三月秋千丨丨涨香尘　又见章得一诗因次其韵诗城南丨丨游人少自在晴百尺长　张昱湖楼诗日长燕子语偏好丨丨杨花体更轻】
　　风温【素问帝曰愿闻同化何如岐伯曰丨丨春化同热曛昏火夏化同胜与复同燥清烟露秋化同云雨昏暝埃长夏化同寒气霜雪冰冬化同此天地五运六气之化更用盛衰之常也】
　　风暄【武三思诗冻解鱼方戏丨丨鸟欲啼王安石诗日静山如染丨丨草欲薫】
　　风热【素问火木同德上应荧惑嵗星其谷丹苍其政严其令扰故丨丨参布云物沸腾】
　　风凉【水经注谿水又西北左合狗枷川水水有二源西川上承磈山之斫盘次东有苦水二水合而东北流迳丨丨原西关中圗曰丽山之西川中有阜曰丨丨在磈山之隂雍州之福地　皎然送如献上人游长安诗闲寻鄠杜看修竹独上丨丨望古原　又王袆咏归亭赋逐丨丨乎舞雩兮同咏歌而乃归　崔禹锡奉和圣制送张説廵边诗练兵宜雨洗卧鼓丨丨　杜甫立秋雨院中有作诗树湿丨丨进江喧水气浮　又台上诗云行遗暑湿山谷进丨丨　元稹玉泉道中作早农半华实夕水含丨丨　杜牧扬州诗见天碧下　曹唐小游仙诗八海丨丨水影髙上卿教制赤霜袍】
　　风寒【诗一之日觱发传一之日十之余也一之日周正月也觱发丨丨也　礼记月令季夏之月行冬令则丨丨不时注丑之气乗之也　左传冰以风壮注冰因丨丨而坚　汉书王吉传为昌邑中尉而王好游猎驱驰国中动作亡节吉上疏谏曰大王不好书术而乐逸游冯式撙衔驰骋不止口倦乎叱咤手苦于棰辔身劳虖车舆朝则冒雾露昼则被尘埃夏则为大暑之所暴炙冬则为丨丨之所匽薄数以耎脆之玉体犯勤劳之烦毒非所以全寿命之宗也　后汉书东夷挹娄传好养豕食其肉衣其皮冬以豕膏涂身厚数分以御丨丨　齐书谢超宗传升明二年坐公事免诣东府门自通其日丨丨惨厉太祖谓四座曰此客至使人不衣自暖矣超宗既坐饮酒数瓯辞气横出太祖对之甚欢板为骠骑谘议　又河南氐羌传地常丨丨人行平沙中沙砾飞起行迹皆灭　庄子马蹄可以践霜雪毛可以御丨丨龁草饮水翘足而陆此马之真性也　素问夫百病之生也皆生于丨丨暑湿燥火以之化之变也疟者丨丨之气不常也病极则复　神异经东南海中有烜洲洲有温湖鲋鱼生焉其长八尺食之宜暑而辟丨丨　张华情诗巢居知丨丨穴处识隂雨　刘长下山诗丨丨未渡水日暮更看山　杜甫都坛歌屋前太古都坛青石漠漠常丨丨　杜荀鹤下第东】
　　【归将及故园有作诗且把丨丨作闲事嬾能和泪拜庭闱　杨维桢嬉春体诗水暖鸳鸳渡丨丨燕燕楼】风冷【宋史吴越王钱俶世家俶小心谨恪每晨趋行阙人未有至者上谓曰卿已中年宜避丨丨自今入谒不宜太早也　竹坡诗话一伟人访僧不及题壁云落日斜西丨丨幽人今夜来不来教人立尽梧桐影相传以为吕岩作　何逊入塞示南府同僚诗露清晓丨丨天曙江光爽　温子升从驾幸金墉城诗防防夕渚暗肃肃暮丨丨　虞世南怨歌行紫殿秋丨丨雕甍落日沉　曹唐小游仙诗方士飞轩驻碧霞酒寒丨丨月初斜　陆游泛舟至东村诗飕飕丨渐丨淡淡月初生元好问鹤诗石坛花落松丨丨戛然长鸣人语定蒲道源芙蓉诗露凉丨丨见温柔谁挽春还九月秋】
　　风旱【周礼大祝掌六祝之辞以事鬼神五曰瑞祝注瑞祝逆时雨寜丨丨也】
　　风霁【説苑武王伐纣过隧斩岸过水折舟过谷发梁过山焚莱示民无返志也至于有戎之隧大风折斾散宜生谏曰此其妖欤武王曰非也天落兵也丨丨而乗以大雨水平地而啬　飞燕外传后歌舞归风送逺之曲帝以文犀簮击玉瓯令后所爱侍郎冯无方吹笙以倚后歌中流歌酣风大起后顺风扬音无方长啸细嫋与相属后裙髀曰顾我顾我后扬袖曰仙乎仙乎去故而就新寜忘怀乎帝曰无方为我持后无方舍吹持后履乆之丨丨后泣曰帝恩我使我仙去不得怅然曼啸泣数行下帝益愧爱】
　　风余【史记三代世表索隠述賛丨丨周召刑措成康】
　　风萌【淮南子德有盛衰丨先丨焉注丨气也丨动也】
　　风生【礼记曲礼前有尘埃则载鸣鸢疏防鸣则丨丨风生则尘埃起前有尘埃起则画防于旌首而载之众见咸知以为备也　汉书赵广汉传所居好用世吏子孙新进年少者专厉强壮蠭气见事丨丨无所避注师古曰丨丨言其速疾不可当也　宋书符瑞志厨中自生肉其薄如箑揺动则丨丨食物寒而不臭名曰箑脯　又沈攸之传顾盼则前后丨丨喑呜则左右电起　素问厥隂所至为丨丨终为肃少隂所至为热生中为寒　竹谱又有族类爰挺峄阳悬根有仭竦榦丨丨萧笙之选有声四方质清气亮众管莫伉　张协七命焦飞而丨丨尺蠖动而成响　潘岳为诸妇祭庾新妇文室虚丨丨牀尘帷举　柳宗元柳州贺破东平表介丘雾息已望翠华之来沂水丨丨更起舞雩之咏何尚之华林清暑殿赋动防物而丨丨践椒涂而芳溢　李质艮岳赋饮瓯面之琼腴竚丨丨于两腋　李成康采莲曲青荷莲子杂衣香云起丨丨归路长　房琯题汉州西湖诗月出共登舟丨丨随所如　李白安州诗水退池上热丨丨松下凉　杜甫鸥诗雪暗还湏浴丨丨一任飘　又晦日泛江诗见日晚下　又送王判官扶侍还黔中诗大家东征逐子廻丨丨洲渚锦帆开　刘长卿州驿奉饯张侍御诗丨丨趋府歩笔偃触邪冠　周匡物自题读书堂诗黄昏不欲留人宿云起丨丨龙虎醒　栖白送圎仁三藏归本国诗树灭浑无岸丨丨只有潮　许谦春夜诗低幕丨丨翻宿燕小檐雨歇落轻花】
　　风至【大戴礼南方有鸟名曰鸠以羽为巢编之以发系之苇苕丨丨苕折子死卵破巢非不完也所系者然也　西京杂记昭阳殿织珠为丨丨则鸣如珩佩之声　上官逊松柏有心赋见日来下　杜甫上白帝城诗江流思夏后丨丨忆襄王】
　　风来【古今注合欢树似梧桐枝叶繁互相交结每丨丨辄身相解了不相牵缀　梁元帝摄山栖霞寺碑铭丨丨露歇日度霞轻　庾信小园赋桐间露落柳下丨丨　赵秉文无尽藏赋水不与风期丨丨而水波杜甫东屯月夜诗见日转下　李益度破讷沙诗眼见丨丨沙旋移经年不省草生时　杜牧齐安郡晩秋诗柳岸丨丨影渐疎使君家似野人居　李山甫春日商山道中诗丨丨花落帽云过雨沾衣　曹唐小游仙诗海上丨丨吹杏枝昆仑山上看花时　刘筠新蝉诗丨丨玉宇乌先转露下金茎鹤未知】
　　风到【魏志管辂传注火星者龙参星者虎火出则云应参出则丨丨】
　　风啸【孟郊秋宵防话清上人院诗激石泉韵清寄枝丨丨咽】
　　风呼【张建封酬韩校书愈打毬歌防军对引相向去丨丨月旋朋先开　王贞白仙岩诗丨丨山鬼服役月照衡薇结花】
　　风喧【范成大前堂观月诗东郭丨丨三鼓市西城日涌二江涛】
　　风吼【陆游雪意诗丨丨江郊雪意浓云如两阵决雌雄】
　　风嘷【鲍昭芜城诗木魅山鬼野防羣狐丨丨雨啸昏见晨趋】
　　风号【李白过四皓墓诗木魅丨丨去山精雨啸旋　杜甫水宿遣兴诗丨丨闻虎豹水宿伴鳬鹥　陆游小舟航湖夜归诗云黒丨丨不见星古丘丛木聚精灵】
　　风哭【孟郊秋怀诗棘株丨丨酸桐叶霜顔髙】
　　风鸣【宋史艺文志太极真人丨丨炉火经一卷　孟浩然宿桐庐江诗见月照下　杜甫随章留后新亭防送诸君诗日动映江幕丨丨排槛旗　刘禹锡送崔使君扶侍赴唐州诗丨丨骕骦马日照老莱衣】风飑【李谿设险议雷呴丨丨殷墟圮裂】
　　风飏【汉书叙传曩者王涂芜秽周失其御侯伯方轨战国横骛于是七雄虓阚分裂诸夏龙战而虎争游説之徒丨丨电激并起而救之　朱德润拜郊台晩渡诗丨丨松花落涧濵荻芽洲渚水鳞鳞】
　　风飞【宋史乐志南吕调七春景丽牡丹开展芳茵红桃露啭林莺满林花丨丨花　元史兵志元之有国肇基朔漠虽其兵制简畧然自太祖太宗灭夏剪金霆轰丨丨奄有中土兵力可谓雄劲者矣　沈炯劝进梁元帝表英雄接踵忠勇相顾湛宗族以酬恩焚妻子以报主莫不覆楯衔威提斧击众丨丨电耀志灭凶丑江淹报袁叔明书方今仲秋丨丨平原彯色水鸟立于孤洲苍葭变于河曲寂然渊视忧心醉矣　徐陵丹阳上庸路碑见天章下　庾信齐王宪神道碑铭水涌辞锋丨丨文雅　又歩陆逞神道碑三辅公侯五陵钟鼎桐街柳市尘起丨丨　又禹渡江讃丨丨鹢涌水起龙惊　又哀江南赋于时瓦觧冰泮丨丨雹散浑然千里淄渑一乱】
　　风拂【世説谢太傅云小时在殿廷防见王丞相便觉清丨来丨人　阮籍咏怀诗翔丨丨重霄庆云招所晞　梁昭明太子启梅丨丨户牖之内麦气拥宫阙之前　郑谷定水寺行香诗聴经看画绕虚廊丨丨金炉待赐香】
　　风扬【宋史乐志天子之德形于四方尊亲立爱化治丨丨　傅太仆厐侯诔慈恩雨施惠化丨丨　王融曲水诗序见星晖下　李白九日诗地逺松石古丨丨弦管清】
　　风褭【卢肇湖南观双柘枝舞赋丨丨兮弱柳烟暮兮春松　罗隠鹭鸶诗斜阳淡淡柳隂隂丨丨寒丝映水深】
　　风飘【齐书宗室遥光传遥光行还入城丨丨仪繖出城外　魏书杨侃传时所用钱人多私铸稍就薄小乃至丨丨水浮米斗防直一千　魏收为东魏檄梁文丨丨云动星罗海运　宋之问太平公主山池赋乍若丨丨洒兮移欝岛又似波沉浪息兮见蓬莱　王粲七哀诗冰雪截肌肤丨丨无止期　李白赠从弟诗丨丨落日去节变流莺啼　杜甫吹笛诗见月傍下　又曲江诗一片花飞减却春丨丨万防正愁人　杜牧怀政禅师院诗丨丨髙竹雪泉涨小池冰　温庭筠和道溪君别业诗丨丨弱柳平桥晩雪防寒梅小苑春】风翻【彦周诗话有李氏女者字少云本士族尝适人夫死无子弃家着道士服徃来江淮间仆顷年见之金陵其诗有云几多柳絮丨丨雪无数桃花水浸霞殊无脂泽气　汪极奉试麦垄多秀色诗见日布下　白居易秘省诗槐花润新秋地桐叶丨丨欲夜天　温庭筠溪上诗丨丨荷叶一向白雨湿蓼花千穗红　袁士元水仙诗见月落下】
　　风压【苏轼浣溪纱词丨丨轻云贴水飞乍晴池馆燕争泥　秦观玉楼春词西楼促坐酒杯深丨丨绣帘香不卷】
　　风驱【宋书谢晦传散骑常侍骁骑将军段宏铁马二千丨丨电击歩自竟陵直至鄢郢　又孔觊传龙骧将军王穆之龙骧将军顿生铁骑连羣丨丨电迈　齐书萧頴胄传江州邵陵王湘州张行事王司州皆逺近悬契不谋而同并勒骁猛指景丨丨舟舰鱼丽万里盖水车骑云屯平原雾塞　陆机辨亡论哮之羣丨丨熊罴之族雾集　江淹敕为朝贤荅刘休范书任辅沛陈羽林鹢鸼露动龙骧精骑丨丨　陆陲石阙铭见天行下　庾信拟连珠雷惊兽骇电激丨丨　岑士贵凌烟阁赋英卫褒鄂气酣百战丨丨电扫用平九县　欧阳詹送张中丞出临颍镇诗心诵隂符口不言丨丨千骑出辕门　白居易早春忆微之诗沙头雨染斑斑草水面丨丨瑟瑟波　杜荀鹤秋日闲居诗丨丨早雁冲湖色雨挫残蝉防柳枝】
　　风驰【晋书孙绰传南北诸军丨丨电赴若身手之救痛痒率然之应首尾　又庾翼传且欲北进移镇安陆入沔五百涢水通流辄率南郡太守王愆期江夏相谢尚浔阳太守袁真西阳太守曹据等精鋭三万丨丨上道　齐书柳世隆传义烈梗槩投袂方隅丨丨电掩袭其辎重　周书武帝纪丨丨九有电扫八纮　九州春秋威震本朝丨丨海外　王褒四子讲德论是以海内欢慕莫不丨丨集袭杂并至　孙楚尼父颂超美三代丨丨云迈　陆云祖考颂丨丨海表光被岳濵徐陵与杨仆射书郢中上客云聚魏都邺下名卿丨丨江浦　嵇康赠秀才入军诗丨丨电逝蹑景追飞王雝怀素歌忽作丨丨如电掣更防飞花兼散雪】风驶【宋史李寳传时北风盛寳祷于石臼神俄有风自柁楼中来如钟铎声众咸奋引舟握刃待战敌操舟者皆中原遗民遥见寳船绐敌兵入舟中使不知王师猝至丨丨舟疾过山薄虏鼓声震叠海波腾跃敌大惊掣矴举帆帆皆油缬弥亘数里风浪卷聚一隅窘束无复行次】
　　风起【史记淮隂侯传蒯通曰天下初发难也俊雄豪杰连号一呼天下之士云合雾集鱼鳞杂遝熛至丨丨当此之时忧在亡秦而巳　汉书礼乐志初髙祖既定天下过沛与故人父老相乐醉酒欢哀作丨丨之诗令沛中僮儿百二十人习而歌之　晋书歩熊传熊少好卜筮数术门徒甚盛熊学舎侧有人烧死吏持熊诸生谓为失火熊曰已为卿卜得其人矣使从道南行当有一人来问得火主未者便之吏如熊言果是耕人自言草恶难耕故烧之忽丨丨延烧逺近实不知草中有人　齐书五行志建元四年十一月甲寅酉时丨丨小駃至二更雪落风转浪津　又虞愿传帝性猜忌体肥憎风夏月尝着小皮衣拜左右二人为司风令史丨丨方面辄先啓闻　道德指归论见日昃下　又言行修于内则神气逾于外无有驷马之劳寳璧之费海内之士响应丨丨俊雄英豪辐至蜂止　江总皇太子太学讲碑云飞丨丨追压汉帝之辞髙馆华池逺跨魏王之什　庾信灯赋蛾飞则碎花乱下丨丨则流星细落康僚日中乌赋丨丨而遥疑飞动烟含而杳若潜藏汉髙帝大风歌大丨丨兮云飞扬威加海内兮归故乡安得猛士兮守四方　杜甫船下夔州郭诗丨丨春】
　　【灯乱江鸣夜雨悬　李益汴河曲行人莫上长堤望丨丨杨花愁杀人　刘禹锡蒙池诗丨丨不成文月来同一色　李商隠正月崇譲宅诗先知丨丨月含晕尚自露寒花未开　胡曽题周瑜将军庙诗庭际雨余春草长庙前丨丨晚光残　无可送田中丞赴蔡州诗地遥人乆望丨丨斾初行】
　　风増【云笈七籖四大不调当于唇口察之冷为丨丨热为火増滑为水増涩为土増】
　　风胜【素问丨丨则动热胜则肿燥胜则干寒胜则浮湿胜则濡写】
　　风作【杨万里雪巢赋见天骇下】
　　风成【素问帝曰病成而变何谓岐伯曰丨丨为寒热瘅成为消中厥成为巅疾乆风为飱泄脉风成为疠病之变化不可胜数　竹林诗评何逊之作不费气力如庖丁觧牛丨丨于騞然】
　　风集【魏志管辂传注敷羲皇之典扬文孔之辞周流五曜经纬三度口满声溢防言丨丨】
　　风聚【田锡杨花赋冰濡相浥黏匣砚以难飞丨丨成规滚砌莎而可惜】
　　风动【书大禹谟帝曰俾予从欲以治四方丨丨惟乃之休　诗小序风风也丨以丨之教以化之　晋书郗超传温怀不轨欲立霸王之基超为之谋谢安与王坦之尝诣温论事温令超帐中卧聴之丨丨帐开安笑曰郗生可谓入幕之賔矣　南史梁临川王宏传武帝诏宏都督诸军侵魏军次洛口诸将欲乗胜深入宏闻魏援近畏懦不敢进召诸将欲议旋师吕僧珍曰知难而退不亦善乎宏曰我亦以为然昌义之怒须尽磔曰吕僧珍可斩也岂有百万之师轻言可退何面目得见圣主乎朱僧勇胡辛生拔剑而起曰欲退自退下官当前向取死议者已罢僧珍谢诸将曰殿下昨来丨丨意不在军深恐大致沮丧欲使全师而反　唐书李训传宦人至仗所防丨丨庑幕见执兵者士良等惊走出王羲之问慰诸帖吾渉冬节便觉丨丨日日増甚至去月十日便至委笃事事如去春但为轻防耳　沈约梁武帝集序牋记丨丨表议云飞　柳宗元宥蝮蛇文凡汝之为恶非乐乎此縁形役性不可自止草摇丨丨百毒齐起首拳脊努呥舌摇尾不逞其凶若病乎己　梁简文帝修竹赋见日映下　苏辙黄楼赋振臂长啸丨丨云兴　李白口号诗丨丨荷花水殿香姑苏台上宴吴王　杜甫西山诗见天寒下　刘禹锡初月诗潭空破镜入丨丨翠蛾嚬　来鹄新安官舎闲坐诗寂寞空堦乱草生簟凉丨丨若为情　司空圗偶书诗自有池荷作扇摇不关丨丨爱芭蕉】
　　风行【易小畜象曰丨丨天上小畜君子以懿文德　又説卦防入也疏防象风丨丨无所不入故为入也后汉书臧宫传至吴汉营饮酒髙防汉见之甚欢谓宫曰将军向者经虏城下震扬威灵丨丨电照然穷寇】
　　【难量还营愿从他道矣　又賛电扫羣孽丨丨巴梁又酷吏传论丨丨霜烈威誉諠赫　吴志张纮传注吴书曰纮至与在朝公卿及知旧述防材畧絶异平定三郡丨丨草偃加以忠敬欵诚乃心王室　宋书顾恺之传见天居下　齐书髙帝纪麾斾所临丨丨草靡神筭所指龙举云属　法书要録鸾鹤婵娟丨丨雨散　宣和画谱虫蚀鸟迹语其形丨丨雨集语其势　江淹为萧领军譲司空并敦劝启道富一时则丨丨明令才乏通权则山摧河泣　徐陵陈公九锡文公英謩雄筭电扫丨丨驰御楼船直跨沧海新昌典彻备履艰难苏厯嘉寜尽为京观　庾信贺新乐表天地顺动则雷出为豫圣人成功则丨丨有节　又大军长孙俭神道碑控驭五十州丨丨数千里　柳宗元谢襄阳李夷简尚书抚问启伏惟尚书鹗立朝端丨丨天下入统邦宪出分主忧控此上游式是南服凡海内奔走之士思欲修容于辕门之外蹑履于油幢之前譬之渉蓬瀛登昆阆不可得而进也　杜审言和李大夫存抚河东诗雨霈鸿私涤丨丨睿防宣　张九龄奉和圣制经河上公庙诗道在纡宸睠丨丨动睿篇　髙适和贺兰判官诗见天吴下　刘禹锡酬郑州权舎人诗丨丨能偃草境静不争桑　元稹酬别致用诗丨丨自委顺云合非有期又去声后汉书刘恺传恺之入朝在位者莫不仰其丨丨】
　　风振【梁元帝归来寺碑铃随丨丨盘依露　柳宗元上权德舆补阙温卷启茍或勤以奉之恭以下之则必朂励尔行辉耀尔能言为建瓴晨发夕被声驰而响溢丨丨而草靡可使尺泽之鲵奋鳞而纵海宻网之鸟举羽而翔霄子之一名何足就矣杜甫人日诗云随白水落丨丨紫山悲】
　　风泳【谢朓奉和随王殿下诗规荷承日彯鳞与丨丨】
　　风翔【宋书乐志神武一何桓桓声烈正与丨丨　谢荘让中书令表泽与丨丨恩从云动　陈樵迎华观瑞莲赋藻缛相辉丨丨雨舞】
　　风抟【岑参左仆射相国冀公东斋幽居诗何当复持衡短翮期丨丨　又送张秘书充刘相公通汴河判官诗去年见君处见君已丨丨】
　　风举【汉书艺文志形埶者雷动丨丨后发而先至离合背乡变化无常以轻疾制敌者也　后汉书班固传丨丨云摇浮游普览　宋书礼志运动时来跃飞丨丨　宋之问桂州三月三日诗赐金分帛奉恩辉丨丨云揺入紫防】
　　风迅【郭璞獜賛若食其肉不觉丨丨　范成大采莲诗溪头丨丨怯单衣两浆凌波去似飞】风磔【公羊传犹三望注山悬水沉丨丨雨升疏祭丨曰丨既祭披磔其牲以风散之　又见天燎下】风发【诗匪丨丨兮匪车揭兮　魏志辂传辂至列人典农王直许有飘风髙三尺余从申上来辂曰东方当有马吏至恐父哭子明日吏到直子果亡直问故曰其日乙卯长子之候木落于申申破寅死丧之日加午而丨丨马之离为文章吏之候　宋书乐志明明肃祖阐帝胙英丨夙丨清晖载路　魏书南安王传将取三关英防之曰三关相须如左右手若克一关两关不待攻而定攻难不如攻易东关易攻宜须先取即黄石公所谓战如丨丨攻如河决　雄河东赋丨丨飇拂神腾鬼趭　皮日休三羞诗乗遽剧飞鸟就传过丨丨】
　　风奋【阮籍大人先生传惊丨丨而遗乐兮虽云起而亡忧】
</div>
    <div class="pagination">
<a href="御定骈字类编_page30.html">上一页</a><span>...</span><a href="御定骈字类编_page26.html">26</a><a href="御定骈字类编_page27.html">27</a><a href="御定骈字类编_page28.html">28</a><a href="御定骈字类编_page29.html">29</a><a href="御定骈字类编_page30.html">30</a><span class="current-page">31</span><a href="御定骈字类编_page32.html">32</a><a href="御定骈字类编_page33.html">33</a><a href="御定骈字类编_page34.html">34</a><a href="御定骈字类编_page35.html">35</a><a href="御定骈字类编_page36.html">36</a><span>...</span><a href="御定骈字类编_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
