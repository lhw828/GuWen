<!DOCTYPE html>
<html>
<head>
    <meta charset="UTF-8">
    <title>图书编 - 第 59 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 59 页/共 220 页</h1>
    <div class="content"><子部,类书类,图书编,卷二十二>
<子部,类书类,图书编,卷二十二>
　　夫干以纪天之运支以纪地之位以支配干所以合天地之气也天地之气合则干以生之支以成之而五气之类息矣干合于支则五其六支生其干也支合于干则六其五干生其支也五六相生而六十之数成矣大矣哉戊己之德乎其万物化生之基乎戊己不四则变化不行变化不行则生生之道息矣五行适均而支之土四地以土为立也戊己天地之精气专隂专阳故其气盛大而有余辰戌丑未分隂分阳故其气防佚而不足支干之相合也干以五周支以六周干以五交六支以六交五也干支之相交也干始于甲而终于癸支始于子而终于亥干凡六交以应地也支凡五交以承天也若夫干气之阳则行于支位之阳干气之隂则行于支位之隂五六自然之化也支退而右干退而左天气左旋地道右行也支处其方而支气流行天圆而动地方而静也必以二者隂阳合而后生也即其行五气之运也要其来一气之变也夫干支之运非有所始亦非有所终也所谓始终者以其行于元会运世年月日时分秒者而为言耳一五行也有行于元者行于会者行于运世年月日时分秒者大德敦化小德川流也
　　五行占验总论
　　古者帝王之兴取法五行故太皥配木炎帝配火黄帝配土少昊配金颛顼配水斯吾所尝闻于夫子者也然亦谓统绪相承犹夫五行相生于是焉建号易色各从其所王之德而已非以相胜论也为胜论者见于吕览其言曰凡帝王之兴也天必见祥于下民故黄帝以土气胜禹以木气胜汤以金气胜周以火气胜代火者必将水气胜斯所谓终始之传也然犹为迭胜之论而非以知来也为知来者自纬始纬谓伏羲以来以斗精受命者七得间气而生者二十有八所谓三十五际者也人元三百四岁为德运七百六十岁为代轨千五百二十岁为天地出符四千五百六十岁为七精反初其言甚诞汉儒皆谓孔氏语岂信孔子语哉自有纬而洛下闳始造大初厯以闰统元会得日法而积中之言应以五气正余凖大统而百六之论明故平帝以三七辏厄光武以四七中兴其説颇信然王湜作太乙肘后而推羿浞以来九世验舜以来八世不验夫既验不验参半而恶乎知来大初厯焉知天道是亦多言矣自大初不验而唐王勃有千言厯言唐得土运宜承汉统不宜承隋统其世当五十其年当千而后张説作开元厯论五德大抵皆勃防然三代与汉数多寡皆合推唐数当千而不千不合盖此两人者皆造无征之谈以佞时主而已焉知天道是又多言矣宋邵雍最称知厯理其所谓元会运世者以十二与三十相乗而成犹之岁月日时也推天地大数开物于月之寅星之巳闭物于月之戌星之戊尧之时正符中数信有当矣虽然岁以十二月日之会也月以三十日日月之及也日以十二时时之周天也皆有据也彼元会运世则何据以为十二为三十乎自元会运世而上自岁月日时而下愈久愈暂而愈不可穷此何异朝秀日及而论春秋之变哉天津之兆岂不或中雍亦多言矣大抵乾坤有六子支干有刚柔隂阳五行岂无前识而实者难设虚者易假是以古者慎言之也















　　天地之气五五气之行其节度则为数此天地自然之数见于物象者图书也五行之气各为隂阳故其数一二三四五六七八九十也盖大虚之本体万物之运旋也气机之旋由静而动正北者静极之地也故五中之一始行于下而生一由北厯东而南则生二由南厯西北而东以生三由东厯南而北以生四合中之一而为五五虽无数也而该动静贯五行而一之者也其运行则自中而出居于北以趋一由北而南以趋二由南而东以趋三由东而西以趋四由西入于中以趋五为由静而动之数也由五复出于北以趋六由北而南以趋七由南而东以趋八由东而西以趋九由西入于中以趋十为由动而静之数也动静相根而循环无端者气之用也居南者为火气居北者为水气居东者为木气居西者为金气居中者为土气一称壬六称癸二称丁七称丙三称巳八称乙四称辛九称庚十称巳五称戌皆天之气谓之天干其在于地也壬位子癸位亥丙位午丁位己甲位寅乙位卯庚位申辛位酉戊位辰戌已位丑未谓之地支干支相配而流行于元会运世年月日时分秒之中者五气之消息也












　　洛书者方位之始也其数主乎变始一终九所以定四正四隅之方以一九三七阳数居四正之宫以二四六八隂数居四隅之位以五行言之一六水二七火三八木四九金而五位土之中央是也以十二支言之子午卯酉得天阳之数而居四正寅申巳亥辰戌丑未得地隂之数而居四隅阳数竒故各王其一隂数偶故各王其二辰戌丑未之土寄居四隅是也即五行之位而东南西北所由定即十二支而二十四方位所由分凡术数各家所谓九宫八卦悉不越此先辈谓河图圆象天而天干所自出洛书方象地而地支所自生岂无见而云然哉但四隅配卦分巽东南艮东北坤西南干西北可也若确指六为干二为坤四为巽八为艮以义揆之终非定论艮阳土坤隂土也又以辰戌分属干巽亦为土何拘泥若此耶干支分八卦并纳甲説
　　先天卦数干一居南兑二东南离三正东震四东北巽五西南坎六正西艮七西北坤八正北化成之后定方入用则震巽离坤兑干坎艮而后天之位始定故天一与地六合于北而生水地二与天七合于南而生火天三与地八合于东而生木地四与天九合于西而生金天五与地十合于中而生土水居北者壬癸司之火居南者丙丁司之木居东者甲乙司之金居西者庚辛司之土居中者戊己司之故十干之气每司一行壬癸属坎亥子焉丙丁属离巳午焉甲乙属震巽寅卯焉庚辛属兑干申酉焉戊己属艮坤而辰戌丑未焉或以戊己土位中矣而辰戌丑未与乾坤艮巽各同在四隅故从而分属之耳然五行孤虚旺相亦从卦气而分干三阳也以中爻为本卦之体分上下二爻于甲干是二阳也二阳为极故为阳之孤坤三隂也以中爻为本卦之体分上下二爻于乙干是二隂也二隂为极故为隂之虚震阳卦而隂爻阳下而隂上也以中爻为本卦之体分上下二爻于庚干一隂一阳交合之象也故为阳之相气巽隂卦而阳爻阳上而隂下也以中爻为本卦之体分上下二爻于辛干一隂一阳交合之象也故为隂之相气坎阳卦而隂爻阳内而隂外也以中爻为本卦之体分上下二爻于癸干是二隂也二隂为极故为隂之虚气离隂卦而阳爻隂内而阳外也以中爻为本卦之体分上下二爻于壬干是二阳也二阳为亢故为阳之孤气艮阳卦而隂爻阳上而隂下也以中爻为本卦之体分上下二爻于丙干一隂一阳交合之象也故为阳之旺气兑隂卦而阳爻隂上而阳下也以中爻为本卦之体分上下二爻于丁干一隂一阳交合之象也故为隂之旺气术家又以戊己土干本无正位寄旺四季无可以为生成之基故谓为甲犹甲之坚气所不行故不列于卦位非通论也若夫支干纳卦则以日为阳之象阳中含隂离二阳在外而一隂居中故离为日之正体月为隂之象隂中含阳坎二隂在外而一阳居中故坎为月之正体日无迟速月有盈亏卦有变化时有纳配月丽于日而有明自晦而朔象坤朏出于庚象震上干丁象兑盈干甲壬象干退干辛象巽消干丙象艮没于乙癸而复于坤此一月之消息盈亏而支干所由纳也或又谓坎离得乾坤之中中爻中土位也故戊乃阳土纳于坎巳乃隂土纳于离其地支之寅戌巳丑亥未申辰则各从其类而纳之矣
　　天干地支河图洛书卦气方位
　　天地之造化变动不测而中有一定不易者在也任其不测而忘其不易之方执其一定而昧其变动之时皆非也是故先天主乾坤坎离乃天时之不测也后天主坎离震兑乃地方之不易也而天之时地之方岂相悖乎试自日月观之离为日大明生于东故在先天居东日正照于午日中时也故在后天居南坎为月月生于西故先天居西月正照于子夜分时也故在后天居北在先天居生之地在后天居旺之地即坎离以推后天卦位震木旺于卯兑金旺于酉土王中央故坤位金火之间艮位水木之间兑隂金干阳金故干次兑居南北而接乎阳则金生水矣震阳木巽隂木故巽次震居东南而接乎隂则木生火矣皆以五行生旺为序其在四时亦然邵子谓干生于子坤生于午坎终于寅离终于申以应天之时也坎离得位而兑震为偶以应地之方也朱子谓在河图则乾坤坎离居四实兑震巽艮分居四虚在洛书则坎离震兑分居四方乾坤巽艮分居四隅会而通之皆此意也今大明厯所载子午卯酉居四正之位其四隅则巽居东南坤居西南艮居东北干居西北离居午位正南而丙丁分之坎居子位正北而壬癸分之震居卯位正东而甲乙分之兑居酉位正西而庚辛分之合十二辰八干四隅谓之二十四向其实不过五行焉耳如寅申卯乙巽属木巳丙午丁属火申庚酉辛干属金亥壬子癸属水辰戌丑未坤艮属土凡论各方孤虚旺相之气未有能越乎此者且天干地支本出黄帝考定星厯分命大挠作六十甲子容成总订之以建立五行消息而万世因之以岁月日时不可易也彼隂阳家谓天干始于甲终于癸河图生成之数也地支起于子终于亥洛书竒偶之数也阳自复始六变而干阳备隂自姤始六变而坤隂成合二六之数为十二辰也夫甲丙戊庚壬阳干也子寅壬午申戌阳支也乙丁已辛癸隂干也丑卯巳未酉亥隂支也阳干配阳支隂干配隂支本有不可紊者故以位言之东木南火西金北水中土孰得而易之乎以气言之寅为东木之始其胎已生于亥巳为南火之始其胎巳生于寅申为西金之始其胎巳生于巳亥为北水之始其胎巳生于申法以水土凝而为地浮而为天西南者致养之地而坤者地之体也故水土生于甲从母气也水从一数运行至亥为水生之初故木滋水而生于亥水从三数运行至寅为木生之初故火待木而生于寅火从二数运行至巳为火生之初故金资火而生于巳盖总不出乎隂阳二气所化孰得而测之也位不可易气不可测天时地方岂相悖哉不然先天本以气言也天位乎上地位乎下日生于东月生于西山峙西北泽注东南雷动东北风起西南果一于变动而非一定者乎后天本以位言也干以君之帝出乎震神妙万物而谓之君谓之帝谓之神果可以定向拘之而不能变动者乎信乎天干地支河图洛书先天后天执此以定方位非真识隂阳造化之秘鲜有不滞于一偏者即如纳甲法干纳甲壬坤纳己癸离纳已坎纳戊巽纳辛震纳庚兑纳丁艮纳丙此皆本于月之晦朔望恶可鄙之为小术也特假之以定方位则非至曰乾坤坎离阳也震艮兑巽隂也甲乙壬癸于阳而阳中四支系焉庚丙巽辛于隂而隂中四支系焉干亢而坤极也坎止而离燥也甲壬阳而孤乙癸隂而虚也震以发之巽以顺之兑以説之艮以成之丙庚阳而旺丁辛隂而相也此亦堪舆一隅之説然谓乾坤老亢退居无用之位不免説愈多而愈支矣辨方正位要不离乎二气五行又何必一一强合之哉

　　图书编卷二十二
<子部,类书类,图书编>
　　钦定四库全书
　　图书编卷二十三
　　明　章潢　撰
　　五运六气总叙
　　运而谓之五者何水木火土金是也气而谓之六者何风火寒暑燥湿是也运谓之五气谓之六而五六不同者何运本诸天而天干有十气本诸地而地支十二以天干合地支而大阳寒水厥隂风木少隂君火大隂湿土少阳相火阳明燥金水木土金各一而君火相火则有二焉此所以运五而气则六也是运气也其説虽本之素问用之于医其实周流乎天地统摄乎人身有大过有不及而民之疾病于是乎生焉欲跻斯民仁寿之域而于天地运气之序莫之察其何以变理乎隂阳哉噫唯其疾之忧父母之心也以万物为一体君子之学也体父天母地之心而一体乎民物求以医身医国慎毋以运气之説为小道而忽之云















<子部,类书类,图书编,卷二十三>
<子部,类书类,图书编,卷二十三>








　　此图言其六气之定位也经有南政北政之説其六气之布令也南政者靣南布政以象君位向明而治北政者北靣布政以象臣位定君之令盖六十年中十年南政余者皆北政也何以言之甲巳之岁土也土为万物之尊五行之主万物非土无以生五行非土无以备贯统四时寄生四季故土运居中司天司泉之气皆靣南而处尊也余运居中司天司泉之气皆靣北而处卑也诗曰到者司天进四地隂阳上下定灾危后学医流如晓得逐年病体见根机此之谓也














<子部,类书类,图书编,卷二十三>
　　丹天之气经于奎壁牛女戊分戊与癸合丹火气也故戊癸为火运
　　黅天之气经于心尾己分己与甲合黅土气也故甲己为土运
　　苍天之气经于危室柳鬼危室壬位柳鬼丁位苍木气也故丁壬为木运
　　素天之气经于亢氐昴毕亢氐乙位昴毕庚位素金气也故乙庚为金运
　　天之气经于张翼娄胃张翼丙位娄胃辛位水气也故丙辛为水运









</div>
    <div class="pagination">
<a href="图书编_page58.html">上一页</a><span>...</span><a href="图书编_page54.html">54</a><a href="图书编_page55.html">55</a><a href="图书编_page56.html">56</a><a href="图书编_page57.html">57</a><a href="图书编_page58.html">58</a><span class="current-page">59</span><a href="图书编_page60.html">60</a><a href="图书编_page61.html">61</a><a href="图书编_page62.html">62</a><a href="图书编_page63.html">63</a><a href="图书编_page64.html">64</a><span>...</span><a href="图书编_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
