<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 418 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 418 页/共 736 页
  </h1>
  <div class="content">
   是月太常礼院上言敬宗庙祝文皇帝称孝弟臣审详孝字载考礼文义本主于子孙理难施于兄弟按礼记卜虞之。《文子》孙曰：哀兄弟曰：某然则虞之称哀与祭之称孝其义一也。于祖祢则理宜称孝于伯仲则止于称名。又东晋温峤议宗庙祝辞以为非子者则不称旁亲直言敢告当时朝议咸以为宜今臣上考礼经无兄弟称孝之据下徵晋史有不称旁亲之文臣谓飨敬宗庙宜去孝弟两字。又上言九宫贵臣旧制是大祠伏以九宫贵神经典不载天宝中术士奏请遂立祠坛事出一时礼同郊祀臣详其图法皆主星名纵司水旱兵荒品秩不过列宿今者五星悉是从祀日月犹在中祠岂容九宫独越常礼备列三事誓诫群官尊卑乖仪莫甚于此。若以尝在祀典不可废除臣请降为中祠并可之先是太傅崔龟从列上前朝祠祀之非是者凡数事上重慎其变更初令太常卿已下参定。又中书门下酌其可否悉以龟从奏为当然後下诏焉。
    舒元舆为监察御史太和三年八月奏七月十八日祀九宫贵神臣次合监察职当检察礼物伏见祝板九片臣伏读既竟窃见陛下亲署御名及称臣于九宫之神臣伏以天子之尊除祭天地宗庙之外无称臣者王者父天母地兄日姊月此以九宫为目是宜分方而守其位臣。又观其名号乃太一天一招摇轩辕咸池青龙太阴天符摄提也。此九神于天地犹子男也。于日月犹侯伯也。陛下尊为天子，岂可反臣于天地之子男耶臣窃以为过纵阴阳者流言其合祀则陛下当全称皇帝遣某官致祭于九宫之神不宜称臣与名臣实愚聋不知其可伏缘行事在明日鸡初鸣时成命已行臣不敢滞伏乞圣慈异日降明诏命礼官详议异明万乘之尊无所亏降悠久误典因此可正诏都省议皆如元舆之议乃降为中祠祝板称皇帝不署。
    ●卷五百九十二
    ○掌礼部　奏议第二十
    唐王起为兵部尚书元皇太子侍读兼判太常卿事开成二年二月太常博士丘濡奏祠祭圭玉请依礼文诏令有司详定起等议曰：伏以邦国之礼祀为大事圭璧之仪经有前规臣等谨案。《周礼》天地四方以苍璧礼天黄琮礼地青圭礼东方赤璋礼南方白琥礼西方玄璜礼北方。又云：四圭有邸以祀天两圭有邸以祀地圭璧以祀日月星辰凡此九器皆礼神之玉也。又云：以祀昊天上帝郑玄注云：之言烟也。或有玉币燔燎而升烟所以报阳今与开元礼仪同此则焚玉之验也。又。《周礼》天府掌国之玉镇大宝器。若大祭既事而藏之此则收玉之证也。所以梁朝崔灵恩三礼义云：凡祭天神各有二玉一以礼神一则燔之礼神者讫事却收事神者与牲俱燎则灵恩之义合於礼经今国家郊天报地祀神之玉尝用守经据古礼神之玉则无臣等请诏下有司精求美玉创造苍璧等九器祭讫具而藏之其馀燎玉请依常制所异国礼可久之文守而不失周官已坠之典举而更新制可三年二月起与太常少卿裴泰章太常少卿兼权勾当国子司业杨敬之太常博士崔立等状奏准今月十日堂帖天宝初置七太子庙异室同堂国朝故事足以师法今欲闻奏以怀懿太子神主惠昭及悼怀太子庙不亏情礼。又甚便宜送太常寺三卿与礼官同商量议状者伏以三代已降庙制不同光武为总立一堂群主异室亲尽庙毁昭穆递迁此盖祖宗之庙也。然则太子庙出於近或散在他处别置一室或尊卑序列共立一堂伏准国初太子庙散在诸方至天宝六载赦文章怀节愍惠宣等太子宜与隐太子列次同为一庙应缘祭事并合官给号为七太子庙。又准大历三年三月以荣王天宝中追赠静恭太子神主未诏七太子庙加一室今怀懿太子为侄以侄叔享献得宜请於惠昭太子庙添置一室择日升从之四年四月。又奏让皇帝庙去月二十四日诏下太常寺委三卿及博士同详议闻奏者臣等伏以让皇帝追尊位号恩出一时别立庙祠不涉正统既非昭穆所及无子孙飨献之仪亲尽则疏岁久当革杜鸿渐所议之月时一祭者盖以时近恩深未可顿忘故也。今睿宗玄宗既已祧去。又文敬等七太子中亦有追赠奉天承天皇帝之号当以停废则让帝之庙不宜独存臣等参详伏请准中书门下状便从废罢氵公情定礼实议叶宜从之。
    杜宣猷为监察使开成四年正月奏伏准开元三十三年正月二十四日敕自今後有大祠宜差丞相特进少保少傅尚书宾客御史大夫摄祭行事者伏以郊祀蒸尝国家大典肃将明命合差重官苟异於斯则为渎祭臣伏见近日大祠差王府官摄太尉行事人轻位散不足交神昧陛下恭洁之诚阻百灵正直之福事有不便实资改更臣请起今春季以後祠祀南郊荐献太清宫宰臣行事外其馀太祠摄太尉司徒司空伏请差六尚书左右丞列曹侍郎诸三品以上清望官充其中祠小祠官员不足即任差王府官充臣职监祠事不敢因循从之。
    李德裕武宗时为宰相会昌元年三月与陈夷行崔珙李绅等奏请尊宪宗曰：章武孝皇帝为不迁庙状曰：臣等伏闻开成中文宗尝顾访宰臣欲褒称宪宗功德其时宰臣莫能推顺美之心明祖宗之义臣等至愚窃所感叹臣等伏思国家受命二百五年矣。列圣之功德区宇之广大王化之威明礼乐之备具过於殷周远矣。而未有中兴之朝臣等所以夙夜而发愤也。礼祖有功而宗有德夏之祖宗经传无文殷则一祖三宗成汤为始祖太甲为太宗太戊为中宗武丁为高宗刘歆曰：天子七庙苟有功德则宗之所以劝帝者功德博矣。故周公作无逸举殷之三宗以劝成王汉景帝诏曰：孝文皇帝德厚侔天地利泽施四海庙乐不称朕甚惧焉其为孝文皇帝庙为昭德之舞以明休德然後祖宗之功施於万代其与丞相列侯中二千石礼官具仪礼奏焉丞相申屠嘉奏曰：功莫大於高皇帝德莫盛於孝文皇帝高皇帝庙宜为帝者太祖之庙孝文皇帝庙宜为帝者太宗之庙天子宜代代献祖宗之庙。又汉宣帝诏夙夜惟念孝武帝躬履仁义选明将讨不服功德茂盛不能尽宣而庙乐未称其议以奏时有司奏请尊孝武庙为太宗庙奏盛德文始五行之舞天子请代代献之此子孙褒崇祖宗之明据也。自天宝之後兵宿中原︹侯缔交髋髀甚众贡赋不入刑政自出苞荒含垢以至于贞元德宗惩奉天之难厌征伐之事戎臣优以不朝终老於外其卒则以幕吏将扌交代之故长城在王圻之内斥逐主将矣。河中居股肱之郡坐邀符节矣。韦皋因备边之势自擅灵关李窃煮海之资专制泽国而两河藩镇或仓卒易帅甚於奕棋或陆梁弄兵同于拒辙宪宗宿愤举平之典法始命将帅顺天行诛元年戮琳暨辟季年枭元济李师道其他或折简而召或执请觐献其名城割其爱子不可遍举矣，岂有去天下之害不享其名致生人之安不受其报乎！臣伏见元初议迁庙之礼而史官称中宗不得号为中兴之君凡非我失之自我复之谓之中兴汉光武晋元帝是也。臣等窃思此议实所未尽中宗庙自以政事多[C260]权移后妃所以未得称为中兴恐议者复以此为疑夫兴业之与隆道事不同汉光武再造邦家不失旧物晋元帝之在江左亦能纂续此乃主业中兴可谓有功矣。殷高宗躬行大孝求贤俾周宣王微而复盛此乃王道中兴可谓有德矣。故诗云：车攻宣王复古也。宣王能内修政事外攘夷狄复文武之境土。又蒸民美宣王能任贤使能致周室中兴也。又江汉美宣王能兴衰拨乱命召公平淮夷也。又。《汉书》宣帝赞曰：功光祖宗业垂後嗣可谓中兴德侔殷宗周宣之美矣。若皆如汉光武晋元帝则殷宗周宣并不得称中兴也。臣等伏思任贤使能内修政事平淮夷之叛复祖宗之土皆宪宗有之所谓王道中兴与殷高宗周宣王汉宣帝侔德矣。臣等敢遵古典请尊宪宗章武孝皇帝为百代不迁之庙上以彰陛下大孝之德广贻谋之训下以表臣等思古之愤申欲报之诚如合圣心望令诸司清望官四品以下尚书两省御史台与礼官参议帝曰：所论至好待续施行其表留中不出。
    是年十二月中书门下奏准天宝三年十月六日敕九宫贵神实司水旱功佐上帝德庇下人异嘉岁登灾害不作每至四时节令中书门下往摄祭者准礼九宫次昊天上帝坛在太清宫太庙上用牲牢璧币类於天地天宝三载十二月元宗亲祀乾元二年正月肃宗亲祀伏自累年以来水旱愆候恐是有司祷请精诚稍亏今属孟春合修祭典至明年正月祭日差宰臣一人祷请向後四时祭并请差仆射少师少保尚书太常卿等官所异稍重其事以申严敬臣等十一月二十五日已於延英面奏伏奉圣旨令简仪进来者今欲祭时伏望令有司崇饰旧坛务於严洁敕旨依奏。
    二年正月四日太常礼院奏准监察御史关牒今月十三日祀九宫贵神已敕宰相崔珙摄太尉行事今授誓诫及有司徒司空臣伏以前件祭本称大祠准太和三年七月二十四日敕降为中祠昨据敕文只称崇饰旧坛务于严洁不令别进仪注更有改移伏恐不合却用大祠礼料伏候裁旨中书门下奏曰：臣准天宝三年十月六日敕九官贵神实司水旱臣等伏以既经两朝亲祀，必是祈请有徵况自太和以来水旱愆候陛下常忧稼穑每念蒸黎臣等合副圣心以修坠典伏见太和二年礼官状云：从水旱兵荒品秩不过列宿今者五星悉是从祭日月犹在中祀窃详其意以星辰不合比於天地曾不知统而言之为天地在於辰象自有尊卑谨案後魏王钧志北辰第二星盛而常明者为元尊露寝大帝尝居始由道而为变通之迹。又天皇大帝其精曜魄宝盖万神之秘图河海之命纪皆禀焉据兹说即昊天上帝也。天一掌八气九精之政令以佐天极徵命而有常则阴阳序大运兴太一掌十者十有六神之法度以辅人极徵明而得中则神人和而王道兴外。又北斗有权衡二星天一太一参居其间所以财成天地辅相神道也。若一以列宿论之实为浅近按。《汉书》云：天神贵者太一佐曰：五帝古者天子以春秋祭太一列於祀典其来久矣。今五帝犹为大祠则太一宜无降祀稍重其事固为得所刘向有言曰：祖宗所立神祗旧位诚未易动。又曰：古今异制经无明文至尊至重难以疑说正也。其意不欲非祖宗旧典也。以刘向之博通尚难於改作臣等学不究於天人识尤懵於祀典欲为参酌恐未得中伏望更令太常卿学官同详定庶获明据从之检较仆射太常卿王起广文博士卢就等献议曰：伏以九宫贵神位列星座往因致福诏立祠坛降至尊以称臣就东郊以亲拜在祀典虽云：过礼庇群生岂患无文思福黔黎特申严奉诚圣人屈己以安天下之心也。厥後祝史不明精诚亦怠礼官建议降处中祠今圣德忧勤期臻寿域兵荒水旱寐寝轸怀爰命台臣缉兴坠典伏准九宫所称之神则太一摄提轩辕招摇天符青龙咸池太阴天一者也。谨案黄帝九宫经及萧吉五行大义一宫其神太一其星天逄其卦坎其行水其方白二宫其神摄提其星天内其卦坤其行土其方黑三宫其神轩辕其星天衡其卦震其行木其方碧四宫其神招摇其星天辅其卦震其行木其方绿五宫其神天符其星天禽其卦离其行火其方黄六宫其神青龙其星天心其卦乾其行金其方元七宫其神咸池其卦{公儿}其行金其方赤八宫其神太阴其星天任其卦艮其行土其方白九宫其神天一其星天英其卦离其行火其方紫观其统八卦运五行土飞於中数转於极虽敬事迎不闻经见而范围亭育有助昌时以此两朝亲祀而臻百祥也。然以万物之精上为列星星之运行必系於物贵而居者则必统八气总万神权化於混茫赋品汇於阴骘与天地日月诚相参也。岂得赖於敷佑而屈降於等夷。又据太尉摄祀九宫贵神旧仪前七日受誓诫於尚书省散斋四日致斋三日牲用犊祝版御署称嗣天子臣圭币乐成比类中祠则无等级今据江都集礼及开元礼行祭之日大明夜明二座及朝日夕月皇帝致祝皆率称臣。若以为非泰坛配祀之时得主日报天之义卑缘厌屈尊用德伸不以著在中祠取类常祀此则中祠用大祠之礼也。又据太社太稷开元之制列在中祠天宝三载二月十四日敕改为太祀自後因循复用前礼长庆三年正月礼官献议始准前敕称为太祠唯御署祝文称嗣天子谨遣某官昭告文义以为植物粒人则宜增秩致祝称祷有异方丘不以是为太祠遂屈尊称此。又大祠用中祠之礼也。参之日月既如彼考之社稷。又如此所谓功钜者因之以殊礼位称者不敢易其文是前圣後儒陟降之明徵也。今九宫贵神既司水旱降福禳灾人将赖之追举旧章诚为得礼然以立祠非古宅位有方分职既异其司存致祝必参乎！等列求之折衷宜有变通稍重之仪有以为比伏请自今已後却用大祠之礼誓官备物无有降差唯御署祝文以社稷为准伏缘已称臣於天帝无二尊故也。敕旨依之付所司三年正月。又奏奉宣今日已後百官并不得於京城内置庙者臣等伏据礼记云：君子将营宫室宗庙为先厩库为次居室为後。又韦彤五经精义对曰：古制庙必中门之外吉凶大事皆告而後行所以亲而尊之不自专也。今令城外置庙稍异礼文书於史籍恐乖圣政伏以朱雀门及至德门凡有九坊其长兴坊是皇城南第三坊便有朝官私庙实则逼近宫阙自威远军向南三坊俗称围外地甚僻人鲜经过於此置庙无所妨碍臣等商量今日已後皇城南六坊内不得置私庙至朱雀门缘是南郊御路至明德门夹街两面坊及曲江侧近亦不得置馀围外深僻坊并无所禁异不违礼意感悦人心臣等频奉圣旨有事许再三论奏取罄所见贵补聪明从之。
    郑路为太常博士会昌五年八月中书门下奏东都太庙九室神主共二十六座自禄山叛後取太庙为军营神主弃於街巷所司潜收聚见在太微宫内新造小屋之内其太庙屋并在可以修崇太和中太常博士议以为东都不合置神主车驾东幸即载主而行至今因循尚未修建望令尚书集公卿及礼官详议如不要更置须有收藏去处如合置望以所折大寺材木修建既是宗室官居守便望令充修东都太庙使勾当修缮奉敕宜依六年三月路与礼官等奏东都太微宫神主二十座去二月二十九日礼院分拆闻奏讫伏奉今月七日敕此礼至重须遵典故宜令礼官同议闻奏者臣今与学官同议献祖宣皇帝宣庄皇后懿祖光皇帝光懿皇后文穆皇后高宗天皇大帝则天皇后中宗大圣大昭孝皇帝和思皇后昭成皇后孝敬哀皇后已前十二座亲尽迭毁宜迁诸太庙于兴圣庙之岁乃一祭之东都无兴圣庙可伏请。且权藏於太庙夹室未题神主十四座前件神主既无题号之文难申祝告之礼今与学官等同商议伏请告迁之日但瘗於旧太微宫内空之地参酌事理庶叶从宜太常博士环等三十九人奏议曰：礼之所立本於诚敬庙之所设实在尊严既曰：荐诚则宜统一昔周之东西有庙亦可徵其所由但缘卜雒之初既须营建。又以迁都未决因议两留酌其事情匪务於广祭法明矣。伏以东都太庙废已多时。若议增修稍乖前训何者东都始制寝庙於天后中宗之朝事出一时非贞观开元之法尔後因循不废者亦踵镐京之文也。记曰：祭不欲数数则烦天宝之中两京悉为冠舀两都庙貌如故东都因此散亡是知九庙之灵不欲歆其烦祀也。自建中不葺之後弥历岁年今。若庙貌惟新即须室别有主旧主虽在大半祧必几筵而存之所谓宜祧不祧也。孔子曰：当七庙五庙无虚主也。谓庙不得无主者也。旧主如有留去新庙便合创添谨案。《左传》云：练作主。又戴圣云：虞而立几筵如或非时成之便是以凶干吉创添既不典虚庙。又非仪考诸礼文进退无守，或曰：汉於郡国置宗庙凡百馀所今止东西立庙有何不安者当汉氏承秦焚烧之馀不识典故至于庙制率意而行比及元成二帝之间贡禹韦元成等继出果有正论竟从毁除足知汉初不本於礼经。又安可程法也，或曰：几筵不得复设庙寝何妨修营候车驾时巡便舍所载之主也。究其始终。又得以论之昨者降敕参详本为欲收旧主既不立庙更何可施假令行幸九州一一皆立庙乎！愚以为庙不可修主宜藏瘗或就涂於舀室或瘗於两阶间此乃万代常行不易之道也。其年九月敕环等详议东都不可立庙李福等列状。又有异同国家制度须合典礼证据未一则难建立宜并令赴都省对议须归至当工部尚书薛元赏等议伏以建中时公卿奏议修建东都太庙当时之议大旨有三其一曰必存其庙备立其主时飨之日以他官摄行二曰建庙立主存而不祭皇舆时巡则就飨焉三曰存其庙瘗其主臣等立其三义参酌礼经理宜存庙不合置主谨案祭义曰：建国之神位右社稷而左宗庙礼记云：君子将营宫室宗庙为先是知王者建邦设都必先宗庙社稷况周武受命始於都丰成王相宅。又卜于雒蒸祭岁于新邑策周公于太室故。《书》曰：戊辰王在新邑蒸祭岁王入太室成王厥後复归于丰虽成雒邑未尝久处逮於平王始定东迁则周之丰镐皆有宗庙明矣。又案曾子问庙有二主夫子对以天无二日土无二王尝郊社尊无二上未知其为礼者昔桓公作二主夫子讥之以为伪主是知二主不可并设亦明矣。夫圣王建社以厚本立庙以尊祖所以京邑必有宗社今国家定周秦之两地为东西两宅辟九衢而立宫阙设百司而严拱卫取法元象号为京师既严帝宅难虚神位。若无祖庙何谓皇都然依人者神在诚者祀诚非外至必由中出理合亲敬用交神明位宜存於两都庙可偕立诚难专於二祭主不并设，或以礼云：七庙无虚主是谓不可无主所以天子巡狩亦有所尊尝饰斋车载迁主以行今。若修庙瘗主则东都太庙九室皆虚既违於经须徵其说臣复探赜礼意因得尽而论之所以云：七庙五庙无虚主是谓见飨之庙不可虚也。今之两都虽各有庙飨献斯皆新奉於上京神主几筵不可虚陈於东庙。且云：唯圣人为能飨帝孝子为能飨亲者汉韦元成议废郡国祀亦曰：立庙京师躬亲承事四海之内各以其职来祭人情礼意於此较然三宅既不并居二庙岂宜偕附但所都之国见飨之庙既无虚室则叶通经议者。又欲置主不飨以俟巡幸昔鲁作僖公之主不於虞练之时春秋书而讥之合之主作非其时尚为所议今。若置不合之主不因时而作违经越礼莫甚於斯，岂有九室合飨之主而有置而不飨之文两庙始创於周公二主获讥於夫子自古制作皆范周孔旧典犹在足可明徵臣以为东都庙则合存主不合置今将修建庙宇诚不亏于典礼其见在太玄宫中六主请待东都修建太庙毕具礼迎置于西夹室而不飨式彰陛下严祀之敬以明圣朝尊祖之义吏部郎中郑亚等五人议据礼院以为东都太庙既废不可复见在太微宫神主请瘗於所寓之地有乖经训不敢雷同臣所以别进议状请修主并依典礼兼与建中元年礼仪使颜真卿所奏同臣与公卿等重议皆以为庙固合主不可瘗即与臣等议状意同但众议犹疑东西二庙各设神主恐涉庙有二主之义请修庙虚室以太微宫所寓神主藏於夹室之中伏以六神位有不祧之宗今用迁庙之仪犹未合礼臣等犹未敢署众状盖为阙疑太学博士直弘文馆郑遂等七人议曰：夫论国之大事必本乎！正而根乎！经以臻于中道圣朝以广孝为先以得礼为贵而臣下敢不以经对三论六故已详於前议矣。再捧天问而陈乎！诸家之说求於典训考乎！大中庙有必修之文主无可置之理则正经正史两都之庙可徵礼称天子不卜处太庙择日卜建国之地则宗庙可知。若废庙之说恐非所宜谨案诗书二经及汉朝正史两都并设庙而载主之制久已行之敢不明徵而去其文饰援据经文不易前见东都太庙合务修崇而旧主当瘗请瘗於太微宫所藏之所皇帝有事于雒则奉斋车载主以行太常博士胡德章议曰：夫礼虽缘情将明厥要实在得中必过礼而求多则反亏於诚敬伏以神龙之际天命有归移武氏庙於长安即其地而置太庙以至天宝初复不为建都而议曰：中宗立庙于都无乖旧典徵之古意不亦谬乎！又曰：东都太庙至於睿宗玄宗犹不易者盖缘尝所尊奉不可取废也。今则废已多时宜循莫举之典也。又曰：虽贞观之始草创未暇，岂可谓此事非开元之法者谨案定开元六典敕曰：听政之暇错综古今法以周官作为唐典览其本末千载一朝春秋谓考古之法也。行之可久不曰：然欤此时东都太庙见在六典序两都宫阙西都具太庙之位东都则存而不论足明事出一时。又安得云：开元之法也。又三代礼乐莫盛于周作者论议之时便宜细参夫取周迁而立庙今立庙不因迁何美之而不能师之也。又曰：建国神位右社稷而左宗庙君子将营宫室宗庙为先者谨案六典永昌中则天以东都为神都迩後渐加营构宫室百司，於是备矣。今之宫室百司乃武氏改命所备也。上都已建国立宗庙不合引言。又曰：东都雒阳祭孝宣等五帝长安祭孝成等三帝以为置庙之例则。又非也。当汉两处有庙所祀之地各别今东都建庙作主与上都尽同详而论之失之甚者。又曰：今或东雒复立太庙有司同日侍祭以此为数实所未解者谨案天宝二载诏曰：顷四时有事於太庙两京同日自今已後两京别宜各择日载於祀典可得而详。且立庙造主所以祭神而曰：严而勿祀出自何经当七庙五庙无虚而欲立虚庙法於何典前称庙貌如故者即指建中之中就有而言以为国之光也。前以非时不造主者谓见有神主不得非时造也。若江左至德之际主并散亡不可拘以例也，或曰：废主之瘗请在太微宫者谨按天宝二年诏曰：古庙东间添置两室定为九代十一室之例以全臣子思敬之义庶叶大顺之宜得变礼之正折古今之纷纭立群疑之的指俾因心广孝永烛於皇明昭德事神无亏於圣代敕曰：宗庙事重实资参详宜令尚书省御史台四品以上官大理卿京兆尹等集议以闻郑涯与众官等奏议曰：夫礼经垂训莫重於严配必参损益之道则合典礼之大况有明徵是资折衷伏自敬宗文宗武宗三朝嗣位皆以兄弟考之前代理有显据今谨详礼院所奏并上稽古文旁搜史氏叶於通变允谓得宜臣等商量请从礼官所议从之。
    朱俦为太常礼院修撰官会昌六年四月礼院奏祝文称号穆宗皇帝宣懿皇后韦氏敬宗皇帝文宗皇帝武宗皇帝缘从前序亲亲以穆宗皇帝室称为皇兄未合礼文得俦状称礼叙亲亲陛下於穆宗敬宗武宗三室祝文恐须但称嗣皇帝臣某昭告于某宗臣等同考礼经於义为允从之。
    任畴为太常博士会昌六年五月上言去月礼当时五室列於雒都三帝留於京庙行幸之岁与合食之期相会不奉斋车。又安可以成此礼则知两庙周人成法载主以行汉家通制，或以当虚一都之庙为不可而引七庙无虚主之文礼言一都之庙室不虚主非为两都各庙而不可虚也。既联出征之词更明载主之意因事而言理实相统非如诗人更可断章以取义也。古人求神之意非一意神之所无二故废重作桑主废桑作栗主既事埋之以明其一也。或。又引。《左氏传》筑凡例谓有宗庙先君之主曰：都而立建主之论按鲁庄公二十八年冬筑。《左传》为筑发凡例梁讥因薮泽之利公羊称避凶年造邑之嫌三传异同左氏为短何则当春秋二百年间鲁凡城二十四邑唯一邑称筑其二十二皆有宗庙先君之主乎！执此为建主之端。又非通论或。又曰：废之瘗之何以在太微宫所藏之所。且舍故取新前已列矣。案瘗主之位有三或於北墉之下或在西阶之间庙之事也。其不当立之主但随其所在所以瘗之夫主瘗於当立庙斯不然矣。以在所而言则太微宫所藏之所与汉之寝园无异历代以降建一都者多两都者少今国家崇东西之宅极严奉之典而以合庙为疑合以建都故事以相质正即周汉是也。今详议所徵失其年代率皆一都之时，岂可拟议亦孰敢献酬於其间详考经旨古人谋寝必及於庙未有设寝而不立庙者国家承隋氏之弊草创未暇後虽建於垂拱而宁有所合其後当干戈宁戢之岁文物大备之朝历于十一圣不议废之，岂不以事虽出於一时庙有合立之礼不可一一革也。今雒都之制上自宫殿楼观下及百辟之司与西京无异銮舆之至也。虽厮役之贱必归其所理也。岂先帝之主独无其所安乎！时也。虞主尚瘗废主宜然，或以马融李冉二人称寝无伤於偕立庙不妨於暂虚是则马融李冉可法於宣尼矣。以此拟议乖当则深或称凡邑有宗庙先君之主曰：都无曰：邑邑曰：筑都曰：城者谨按春秋二百四十年间唯一邑称筑於城郎费之类各有所因，或以他防，或以自固谓之尽有宗庙理则极非或称圣主有复古之功简册有考文之美五帝不同乐三王不同礼遭时为法因事制宜此则改作有为非有司之事也。如有司之职但令二经变礼从时则须俟明诏也。凡不修之证略有七条庙立因迁一也。已废不举二也。庙不可虚三也。非时不造主四也。合载迁主行五也。尊无二上六也。六典不书七也。谨按文王迁丰立庙武王迁镐立庙成王迁雒立庙今东都不因迁而欲立庙是违因迁立庙也。谨按礼记曰：凡祭有其废之莫敢举也。有其举之莫敢废也。今东都太庙废已八朝。若果立之是违已废不举也。谨按礼记曰：当七庙无虚主今欲立虚庙是违庙不可虚也。谨按。《左传》丁丑作僖公主书不时也。记。又曰：过时不祭祀也。合礼之祭过时犹废非礼之主可以作乎！今欲非时作主是违非时不作主也。谨案曾子问古者师行以迁庙主行载於斋车言必有尊也。今取七庙之主以行则失之矣。皇氏云：迁庙主者载迁一室之主也。今欲载迁庙之主以行是违载迁之主也。谨按礼记曰：天无二日土无二王尝郊社尊无二上今欲两都建庙作主是违尊无二上也。谨按六典序两都宫阙及庙宇此明东都有庙不载是六典不合修寝以武德贞观之中作法垂范之日文物大备儒口毕臻。若可修营不应议不及矣。记曰：乐由天作礼以地制天之体动也。地之体止也。此明乐可作礼难变也。伏惟陛下诚明宰物庄敬御天孝方切於祖宗事乃求於根本再令集议俾定所藏臣实职司敢不条白以对德章。又有上中书门下及礼院详议两状并同载於後其一曰伏见八月六日敕欲修东都太庙令会议事此时已有议状准礼不合更修尚书丞郎以下三十八人皆同署状德章官在礼寺实忝司存当圣上严敬事之时会相公尚古黜华之日脱国之祀典有乖礼文岂唯受责於旷官窃惧贻讥於明代所以勤恳将不言而。又言也。昨者异同之意尽可指陈一则以有都之名便合立庙次则欲崇庙宇以候时巡殊不知庙不合虚主唯载一时谨案贞观九年诏曰：太原之地肇基王业事均丰沛义等宛谯约礼而言须议立庙时秘书监颜师古议曰：臣旁观祭典遍考礼经宗庙皆在京师不於下土别置昔周之丰镐实为迁都乃是因事便营非云：一时别立太宗许其奏即日而停由是而言太原岂无都号太原尔时犹废东都不立可知。且庙室惟新则须有主主既藏瘗非虚而何是有都立庙之言不攻而自破矣。又案曾子问曰：古者师行必载迁庙主行乎！孔子曰：天子巡狩必以迁庙主行载於斋居言必有尊也。今也。取七庙之主以行则失矣。皇氏云：迁庙主者唯载新迁一室之主也。如祧庙之主无载行之文假使将候时巡自可修营一室议构九室有何依凭夫宗庙尊事也。重事也。至尊至重安得以疑文定论言苟不经则为擅议近者敕旨凡以议事皆须一一披经。若无经文任以史证如或经史皆无据者不得率意而言则立庙东都正经史无据果从臆说无乃前後相违也。。《书》曰：三人占则从二人之言会议者四十八人所同者六七人耳比夫二三之喻。又何其多也。夫尧舜之为帝迄今称咏之者非有他术异智者也。以其贤臣辅翼能顺考古道也。故尧之。《书》曰：若稽古帝尧孔氏。《传》曰：能顺考古道傅说佐殷之君亦曰：事不师古匪说攸闻考之古道既如彼验以国章。又如此将来典实无以易诸伏希必本正经稍抑浮议踵皋夔之古道法周孔之遗文则天下守真之儒实所幸甚其馀已具前议其二曰夫宗庙之设主於诚敬旋观典礼二则非诚是以匪因迁都更不可别立庙宇记曰：天无二日土无二王尝郊社尊无二上。又曰：凡祭有其废之莫敢举也。有其举之莫敢废也。则东都太庙废已多时。若议增修稍违前志何者圣历神龙之际武后始复明辟中宗取其庙易置太庙焉本欲权固人心非经久之制也。伏以所存神主既请祧藏今庙室维新即须有主非时不造庙寝。又无虚如议修复以候时巡则时巡唯载一主备在方册可得而详。又引经中就有数等或是弟子之语或是他人之言今庙不可虚尊无二上非时不进主合载一主行皆大圣祖及宣尼亲所发明者比之常据不可同馀。又丘明修春秋悉以君子定褒贬至陈泄冶以忠获罪晋文以臣召君於此数条不复称君子将评得失特以宣尼料之。《传》曰：危疑之理须圣言以明也，或以东都不同他都地有坛社宫阙欲议构葺自是无妨此则酌於意怀非曰：经据也。但以遍讨今古无有坛社立庙之证用以为说实所未安谨上自殷周旁稽故实除因迁都之外无别立庙之文制曰：自古议礼皆酌人情必稷嗣知机贾生达识方可发挥大政润色皇猷其他管窥盖不足数公卿之议实可施行德章所陈最为浅近岂得苟申独见妄有异同事贵酌中理宜从众宜令有司择日修崇太庙以留守李石充使勾当六年三月择日既定礼官既行旋以武宗登遐其事遂寝宣宗即位竟迁太微神主东都太庙郑涯为尚书左丞会昌六年三月宣宗即位五月礼仪使奏武宗昭肃皇帝庙并合祧迁者伏以自敬宗文宗武宗兄弟相及已历三朝昭穆之位与承前不同所可疑者其事有四一者兄弟昭穆同位不相为後二者已祧之主复入旧庙三者庙数有限无後之主则宜出置别庙四者兄弟既不相为後昭为父道穆为子道则昭穆同班不合异位据春秋鲁文公二年跻僖公何休云：跻升也。谓西上也。惠公与庄公当同南面西上隐桓与闵僖当同北面西上孔[A13C]达亦引此义释经文贺循云：殷之盘庚不序阳甲汉之光武上继元帝晋元帝简文皆用此义盖以昭穆位同不可兼毁二庙故也。尚书云：七世之庙可以观德。且殷家兄弟相及有至四帝不及祖祢何容更言七代於理无疑矣。二者今以兄弟相及同为一代矫前之失则合复代宗神宗於太庙或疑已祧之主不合更入太庙者案晋代元明之时已迁豫章颍川矣。及简文即位乃元帝之子故复豫章颍川二神主於庙。又国朝中宗已太庙至开元四年乃出致别庙至十年置九庙而中宗神主复太庙则以迁复入亦可无疑三者庙有定数无後之主出置别庙者按魏晋之初多同庙盖取上古清庙一宫遵远神祗之义自後晋武所立之庙虽有七主而实六代盖景文同庙故也。又案鲁立姜原文王之庙不计昭穆以尊尚功德也。晋元帝上继武帝而惠怀愍三帝时贺循等诸儒议以别为主庙亲远义疏都邑迁异於理无嫌也。今以文宗弃代才六七年武宗甫迩复土遽移别庙不齿祖宗在於有司非所宜议四者添置庙之室案礼论晋太常贺循云：庙以容主为限无拘尝数故晋武帝时庙有七主六代至元帝明帝庙皆十室及成康穆三帝皆至十一室自後虽迁故新大抵以七代为准而不限室数伏以江左名儒通赜睹奥事有明据固可施行今。若不行是议更以迭毁为制则当上不及高曾未尽之亲下有忍臣子恩义之道今备讨古今参皎经史上请复代宗神主於太庙以存高曾之亲下以敬宗文宗武宗同为一代之制礼存合祀祭用质明义兼取於尚幽情实缘於既没我圣祖澹然尝在乃道之宗既殊有尽之期宜展事生之礼自今已後每至圣祖宫有昭告宜改用卯时者今欲以主瘗於宫所即与此敕全乖。又曰：主不合瘗请藏夹室者谨按前代藏主颇有异同至於夹室宜用以序昭穆也。今庙主既不中礼则无之文。又曰：君子将营宫室以宗庙为先则建国营宫而宗庙必设今东都既有宫室而太庙不可不营以论之其义斯胜盛而西周东汉并列两都其各有宗庙之证经史昭然。又得以极思於扬扌。《诗》曰：其绳则直缩板以载作庙翼翼大雅瓜瓞言丰庙之作。又曰：於穆清庙肃雍显相雒邑既成以率文王之祀此诗丰雒之庙也。《书》曰：成王既都雒蒸祭岁文王も牛一武王も牛一。又曰：於太室康王。又居丰命毕公保东郊，岂有无庙而可蒸祭非都而设保则书东西之庙也。逮于後汉卜雒西京之庙亦存建武二年於雒阳立庙而成哀平三帝祭于西京一十八年亲幸长安行十七日享德明兴圣庙得庙直侯论状称懿祖室在献祖室之上当时虽以为然便依行事犹牒报监察使及宗正等请遇祭详窥玉牒如有不同即相知闻奏尔後伏检高祖神尧皇帝本纪伏审献祖为懿祖之昭懿祖为献祖之穆昭穆之位天地极殊今庙至夺伦不即陈奏尚为苟。且罪不容诛仍敕修撰朱俦检讨王研精详覆得报称天宝二年制追尊咎繇为德明皇帝凉武昭王为兴圣皇帝十载立庙至贞元十九年制从给事中陈京右仆射姚南仲等一百五十人之议以为是祖宗以序之祭凡有国者必尊太祖今国家以景皇帝为太祖太祖之上施於不可为位请接德明兴圣庙共成四室迁献懿二祖谨寻俦等所报即当时表奏并献居懿上伏以国之大事宗庙为先之礼不当失序四十馀载理难寻诘伏祈圣鉴即垂诏敕具礼迁正其月俦。又奏曰：伏奉今月十三日敕以臣所奏献祖懿祖二室倒置事宜令礼官集议闻奏者臣去月十七日缘遇太庙享太祖景皇帝已下群主准贞元十九年所献祖懿祖於德明庙共为四室准元敕各於本室行飨礼审知献祖合居懿祖之上昭穆方正其时亲见献祖之室倒居懿祖之下於後遍检图籍实见差殊遂敢闻奏今奉敕宜令礼官集议闻奏者臣得奉礼郎李冈太祝柳仲年协律郎诸葛玟李潼简讨官王修撰官朱俦博士关庆之等七人状称谨案高祖神尧皇帝本纪及皇室图谱并武德贞观永徽开元以来诸礼著在甲令者并云：献祖宣皇帝是神尧之高祖懿祖光皇帝是神尧皇帝之曾祖以高祖辨之则献祖是懿祖之父懿祖是献祖之子即博士任畴所奏倒祀不虚臣畴伏乞即垂诏敕具礼迁正其事遂行陈商为礼部侍郎会昌六年六月诏遣东都备法驾迎太微宫木主归太庙初神龙中取武氏庙为太祖自太祖以下神主皆焉禄山入雒以庙为马厩有木主遂散他处协律郎严郢奉之以闻诏归于庙及思明入雒。又亡之後留守卢正已得于他所寄于太微宫至大历十四年留守路嗣参奏之朝廷下议百寮纷然不一礼仪使颜真卿奏请归诏许之临事而止会昌五年河南尹李石因太微宫摧毁奏以废弘敬寺为以其木主废置未详关白宰执中书奏请下公卿议之商议曰：今月五日敕再议东都太庙神主废置今臣等议者伏以古者将营宫室宗庙为先故诗美文王乃召司徒俾立室家其绳则直作庙翼翼雒诰曰：周公往营成周十二月戊辰成王蒸祭入太室徵之周氏文王有庙於丰成王有庙於雒即二都得置宗庙之显据也。然两置神主暧昧无文既阙明徵难可臆断臣愚取斟酌前代以言之夫宗庙以安神神必依主故丧礼始以重为主既虞即以桑为主既即以松栗为主神明之道不可一日无主蒸尝之本不可一日无神曾子问曰：丧有二孤庙有二主礼与孔子曰：天无二日土无二王尝郊社尊无二上未知其为礼也。夫烦则不敬所求惟精虽神之所无方而神之所依惟一求之未当神亦不歆孔圣之言盖有深旨今东都之主修之则非神所凭存之则无典可祭严祀之道岂其尔乎！稽诸异同考以经礼二都有宗庙於古无嫌东西有神主於理无据国家承乾开统爰法唐虞制度等威实尊文武况东京宫庙中宗玄宗所奉。又是国家之别都巡幸之时展敬有在是同周室丰雒各得建置之义以臣愚见恐不得废也。若添修神主方著彝章既无姬汉遗文。且乖之典是同尝郊社尊无二上之义以臣愚见恐不可置也。今议者或引周氏藏先公先王之主於后稷文武之庙尝之时以祭荐者。此是周家祧庙之主亲尽而迁准礼须存以备五年再殷一一者也。今国家上都主┙昭穆具存亲尽已祧之主藏於祖之庙旧矣。与周家之制无异巩雒之主虽存。又须崇饰以之则无文以之礻龠尝则非礼存而不论则。又非敬臣以东都宗庙宜如圣旨使留守李石充使增修其庙中神主不当立宜依栗主废虞主之例公羊云：虞主瘗之殿两楹之间为非人所践蹋。又云：瘗之庙北方者阴阳无事主亦无事今请瘗藏之雒庙北墉下。若相宅成周自可奉迎京师之主以行。若岁巡时迈自依三公摄祭庶不遗承袭之典时武宗不用此议敕令迎之辂车法驾并至雒下寻遇国事而止至是帝乃行之两都太庙自此始也。
    孙简为吏部尚书会昌六年九月太常礼院奏十月十三日太庙享朝廷配享功臣得修撰官朱俦状自高祖至德宗每室皆有功臣配享伏以宪宗皇帝诛荡淮蔡削平河朔武功英略赫濯中兴启沃谟猷必资元辅其配享功臣伏请闻奏定名降下敕遣尚书御史台四品已上两省五品已上同详定闻奏简与众官上议曰：伏以宪宗皇帝玄德英猷迈越千古神机睿恢复四方始者既戮惠琳连诛辟睿求良辅果集大勋乃覆淮蔡之妖巢大芟河朔之馀孽皇威震耀寰宇和宁偃武修文几无遗事陛下崇严享礼爰轸孝思将举元勋以显丕绩臣等伏思故司徒兼中书令赠太师裴度天纵忠公道施康济始处司言之任屡陈忧国之诚尝因别召深得圣旨乃贰邦宪使于藩方处嫌疑者悉付心诚怀顾虑者必得要领俄登相位专任大事遂乃擒元济枭师道承宗效顺刘聪叩头程权来朝同捷就戮盖宪宗有知人之明而度尽致君之道也，於是息疮痍培根本宇内无犭广悍之俗元和为盛明之代薰灼天下将明帝图古往今来善无与让即祗配圣德光扬大勋详考功行无先於度诏曰：朕以宪宗皇帝道叶中兴威加寰海开启圣意则有杜黄裳弼成功业则有裴度著在国史时无比伦宜以杜黄裳裴度同配享礼。又诏曰：论功配食文武宜兼元和一朝武臣功力最高者定一人与黄裳裴度同配享宪宗皇帝室顷李有平蔡之绩高崇文有收蜀之功扌交其二人功孰为重宜令尚书省议奏简等。又上议曰：伏以蜀蔡之功实皆超卓勋力虽等艰危则殊高崇文宪宗御宇之初朝廷讨叛之始雷霆斯赫物力方全刘辟起参佐而为凶魁行恶者势同乌合崇文统百万而命群师起行者理足鹰扬所以严道虽深剑门不能恃其固污俗未久刀州莫与结其思大勋诚集於忠劳作孽本无其根据此崇文所以不辱专征之寄克成定蜀之勋至于李之所立当伐蔡累年旁有苞荒数镇元济袭父业而成邪计凶党皆为其致命同恶惧齿寒而为阴援军须必从以有资是故垤窟益深毒烂不诛於此时独能善贷行权窜谋沉断跳驱间道乘凌坚壁不俟拔帜而坐失金汤未暇请缨而已累俘虏斯实军锋之冠万夫之将由是言之伐蜀当专征之始众锐。且同于楚金攻蔡承连兵之馀群疑颇同於鲁缟及成功而虽一在出奇而尤高昔光武比耿於韩信优之独收冠今陛下令臣等扌交崇文与李之功迥出等夷傥圣慈以格言所著德宜有邻武功之中功皆难掩则居第一崇文次之庶尽公言上符诏旨敕旨并令同配食宪宗庙廷。
    ●卷五百九十三
    ○掌礼部　奏议第二十一
    唐杨发为左司郎中大中三年十二月宣宗追尊顺宗宪宗谥号礼院奏庙中神主已题旧号请改造及重题诏礼官议发与都官郎中卢抟献议曰：臣等伏寻旧典栗主升之後在礼无改造之文亦无重加尊谥改题神主之例求之旷古无其文周加太王王季文王之谥但以德合王周遂加王号未闻改谥易主。且文物大备礼法可称最在两汉并无其事光武中兴都雒阳遣大司马臣邓禹入关奉高祖已下十一帝后神主雒阳宗庙盖神主不合新造故也。自魏晋迄於周隋虽代有放恣之君亦有知礼讲学之士不闻加谥追尊改主重题书之史策可以覆视今议者唯引东晋重造郑太后神主事为证伏以郑太后本琅邪王妃薨後己琅邪邸庙其後母以子贵将升太庙贺循请重造新主改题皇后之号备礼告当时用之伏以诸侯庙主与天子庙主长短不同。若以王妃八寸之主上配至极礼似不同时讠舀臣贪君之私用此谬礼改造神主比量晋事义绝非宜。且宣懿非穆宗之后实武宗之母以子之贵已别庙正为得礼飨荐无亏今。若从祀至尊题主称为太后因子正得其宜今。若改造新主题去太字即穆宗上仙之後臣下追致作嫔之礼渎乱正经实惊有识臣当时并列朝行知其谬戾以汉律擅论宗庙者以大不敬论。又其时无诏下议遂默塞不敢出言今。又欲重用东晋谬礼秽圣朝大典猥蒙下问敢不尽言臣谨按国朝前例甚有明文武德元年五月备法驾於长安通义里旧庙奉迎宣简公懿王景皇帝神主升太庙既言於旧庙奉迎足明必奉旧主其加谥追尊之礼自古本无其事自则天太后摄政之後累累有之自此之後数用其礼历简国史并无改造重题之文。若故事有之无不书於简册臣等愚见宜但告新谥於庙止其改造重题之文开元初太常卿韦纟舀以高宗庙题武后神主云：天后圣帝武氏纟舀奏请削去天后圣帝之号别题云：则天顺圣皇帝后武氏诏从之即不知其时削旧题耶重造主耶亦不知用何代典礼礼之疑者决在宸衷以臣所见但以新谥宝册告陵庙正得其宜改造重题恐乖礼意时宰臣覆奏就神主改题而知礼者非之以发议为是令狐为相大中五年十一月奏准太常礼院奏中书侍郎兼吏部尚书平章事崔龟从奏准令式合立私庙准会昌五年二月一日敕百官并不得京城内置庙如欲於京城内置者但准旧於所居处置庙即不失敬亲之礼伏以武宗时缘南郊行事见天门街左右有庙宇许令私第内置。若令依旧会昌五年敕文尽勒於所居处置庙兼恐十年间私庙渐逼於宫墙齐人必苦於吞并臣具详本末冀便公私今请夹天门街左右诸坊不得立私庙其馀围外远坊任取旧庙及择空闲地建立庙宇应立庙之初先取礼司详定兼请准开元礼二品已上祠四庙三品祠三庙三品已上不须兼爵者四庙外有始封祖通祠五庙三品已上不得过九架并厦两头其三室庙制合造五间其中三间隔为三室两头各厦一间虚之前後亦虚之每室中西壁三分之一近南去地四尺开一舀室以石为之可容两神主庙垣合开南门东门并有门屋馀并准开元礼及元和曲台礼为定制其享献之礼除依旧礼使少牢特牲馈食外有设时新及今时熟馔者并听仍请永为定式从之。
    李景俭为御史大夫大中十一年右羽林统军郑光卒辍朝三日景俭上疏曰：郑光是陛下亲舅外族之爱诚轸圣心今以辍朝之数比於亲王公主即前例所无纵有亦不可纯用何者先王制礼所贵防微大凡人情於外族则深於宗属则薄於先王制礼割爱厚亲据开元礼外祖父母亲舅丧止服小功五月。若亲伯叔弟兄即服齐周年所以疏於外而密於内也。有天下者尤不可使外戚强盛今郑光辍朝日数望速改诏命辍朝一日或两日示其升降有差恩礼无僭垂之百王永播芳烈疏奏乃诏罢两日。
    牛丛为太常卿中和元年四月僖宗在成都府有司请享太祖已下十一室诏公卿议其仪丛与儒者同议其事，或曰：王者巡狩以迁庙主行如无迁庙之主则祝奉币帛皮告於祖祢遂奉以出（奉币帛皮以出）载于斋车每舍奠焉今非巡狩是失守宗庙夫失守宗庙则当罢宗庙之事丛疑之将作监王俭太子宾客李匡虞部员外郎袁皓建议同异及左丞崔厚为太常卿遂议立行庙以玄宗幸蜀时道宫玄元殿之前架幄幕为十一室义无神主题神版位而行事达礼者非之以为止之可也。
    殷盈孙为太常博士光启三年二月僖宗自兴元还京以宫室未备权驻凤翔礼院奏皇帝还宫先谒太庙今宗庙焚毁神主失坠请准礼例修奉者礼院献议曰：案春秋新宫灾三日哭。《传》曰：新宫宣公庙也。三日哭礼也。案国史开元五年正月二日太庙四室摧毁时神主皆存迎奉於太极殿安置玄宗素服避正殿宝应元年肃宗还京师以宗庙为贼所焚於光顺门外设次向庙哭历检故事不见百官奉慰之仪然帝既素服避殿百官奉慰亦合情礼切循故事比附参详恐须宗正寺具宗庙焚毁及神主失坠事由申奏皇帝素服避殿受慰讫辍朝三日下诏委少府监择日依礼新造列圣神主如此方似合宜伏缘采栗须十一月渐恐迟晚修奉使宰相郑延昌具议申中书门下奏曰：伏以前年冬再有震惊俄然巡幸主司宗┙迫以苍黄伏缘移跸凤翔未敢陈奏今将回銮辂皆举典章清庙再营孝思咸备伏请降敕命所司参详典礼修奉敕曰：朕以凉德祗嗣宝图不能上承天休下正人纪兵革竞兴於县车舆再越於藩垣宗庙震惊蒸尝废阙敬修典礼倍切哀摧宜付所司。又修太庙使宰相郑延昌奏太庙大殿十一室二十三间十一架功绩至大计料支费不少兼宗庙制度有素难为损益今不审依元料修奉为复更有商量请下礼官详议盈孙奏议言如依元料难以速成况帑藏方虚须资变礼切以至德二年以新修太庙未成其新造神主权於长庆殿安置便行飨告之礼如同宗庙之仪以候庙成方为迁今京城除充大内及正衙外别无殿宇伏闻先有诏旨欲以少府监大厅权充太庙其厅五间伏缘十一室於五间之中陈设隘狭请更接续修建成十一间以备十一室荐飨之所其三太后庙即於少府监内取西南屋三间以备三室告飨之所敕旨从之大顺元年将行祭有司请以三太后神主飨於太庙王后者孝明太皇太后郑氏宣宗之母恭僖皇太后王氏敬宗之母贞献皇太后韦氏文宗之母三后皆作神主有故不当入太庙当时礼官建议并置别庙一年五飨及三年一五年一皆於本庙行事无奉神主入太庙之文至是乱离之後旧章散失礼院凭曲台礼欲以三太后飨盈孙献议非之曰：臣谨按三太后宪宗穆宗之后也。二帝已太庙三后所以立别庙者不可入庙故也。与帝在位皇后别庙不同今有司误用王彦威曲台礼别庙太后於太庙乖戾之甚臣切究事体有五不可曲台礼云：别庙皇后於太庙於祖姑之下乃皇后先崩已造神主夫在帝位如昭成肃明元献昭德之比昭成肃明弃世睿宗在位元献弃世玄宗在位昭德弃世肃宗在位四后於太庙未有本室故创立别庙当为太庙合食之主故乃奉以飨其神主但题云：某谥皇后明其後太庙有本室即当迁帝方在位故皇后暂立别庙耳本是太庙合食之主故乃升太庙未有位故祖姑之下今恭僖贞献二太后皆穆宗之后恭僖会昌四年造神主合穆宗庙室时穆宗庙已武宗母宣懿皇后神主故为恭僖别立庙其神主直题云：皇太后明其终安别庙不入太庙故也。贞献太后大中元年作神主别立庙其神主亦题为太后并与恭僖义同孝明咸通五年作神主合宪宗庙室宪宗庙已穆宗之母懿安皇后故孝明亦别立庙是懿宗祖母故题为太皇太后与恭僖贞献亦同帝在位后先作神主之例今以别庙太后神主祭升享太庙一不可也。曲台礼别庙皇后於太庙仪注云：内常侍奉别庙皇后神主入置於庙庭赤黄褥位奏云：某谥皇后享太庙然後以神主升今即须奏云：某谥太皇太后。且太庙中皇后神主二十一室今忽以太皇太后入列於昭穆二不可也。若但云：某谥皇后即与所题都异神何凭依此三不可也。古今礼要云：旧典周立姜原别庙四时祭荐及与七庙皆祭唯不入太祖庙为别配文思甄后明帝母庙及寝依姜原之庙四时及皆与诸庙同此旧礼明文得以为证今以别庙太后於太庙四不可也。所以置别庙太后以孝明不可与懿安并宪宗之室今享乃处懿安於舅姑之上此五不可也。且合祭也。合犹不入太祖之庙而况於乎！窃以为并皆置於别庙为宜。且恭僖贞献二庙以在朱阳坊赴太庙皆须备法驾典礼甚重仪卫至多咸通之时累遇大飨耳目相接岁代未遥人皆见闻事可询访非敢以臆断也，或曰：三庙故于别庙或可矣。而将来有可疑焉谨按睿宗亲尽已祧今昭成肃明二后同在夹室如後代宪宗穆宗亲尽而祧三太后神主其得不入夹室乎！若遇则如之何对曰：此。又误也。三太庙。若亲尽合祧但当而不享安得处于夹室则就别庙行之历代已来何尝有别庙神主复入太庙夹室乎！礼之大者无宜错失宰相孔纬曰：博士之言是也。昨礼院所奏仪注今已敕下大祭日近不可遽改。且依行之于是遂以三太后太庙达礼者讥其大谬。
    薛昭纬为礼部员外郎光启三年四月将行祭有司引旧仪德明兴圣二庙及懿祖献祖神主先兴圣德明庙通为四室黄巢之乱庙已焚毁及是将俾议其仪博士殷盈孙议曰：臣以德明等四庙功非创业义止追封具於今皇帝年代极遥昭穆甚远可依晋韦泓屋朽乃已之例因而废之敕下百僚都省会议昭纬奏议曰：伏以礼贵从宜过犹不及祀有常典理当据经谨按德明追尊实为遐远推诸历代莫有其伦自古典礼该详无逾周室后稷实始封之祖文王乃建极之君。且不闻后稷之前别议立庙以至二汉则可明徵稽彼简书并无追号迨於兴圣本非经据盖以始王於凉遂列为祖类长沙於後汉之代等楚元於宋高之朝悉无尊祀之名足为宪章之验重以献祖懿祖皆非宗有德而祖有功亲尽宜祧理当毁废迁於二庙亦出一时。且武德之初议宗庙之事神尧听之太宗参之硕学通儒森然在列而不议立皋陶凉武昭之庙盖知其非所宜立也。尊太祖代祖为帝而以献祖为宣简公懿祖为懿王卒不加帝号者谓其亲尽则毁明矣。春秋。《左氏传》孔子在陈鲁庙灾曰：其桓僖乎！已而果然盖以亲尽不毁宜致天灾炳然之徵不可忽也。据太常礼院状所引至德二年克复後不治泓农府君庙神主及晋韦泓屋朽乃已之议颇为明据深叶礼经其兴圣等四室请依礼院之议奉敕依典礼付所司。
    梁末帝贞明中诸王纳妃公主下降皆宫殿门廷行揖让之礼物议非之太常少卿马缟上疏曰：臣闻诗美何传称筑馆将就肃雍之德必分内外之规。故曰：主王姬者自公门出旧礼以几筵告於宗庙以候迎者故於庙之外朝门筑馆得礼之正也。昔汉贾谊上书云：古者见君之乘车必下见君之几杖必起入正门必趋。又孟子云：朝廷不越位而与人言不逾阶而相揖孔丘过位色勃蘧瑗望阙趋风近亦有仆射与员外郎共列谢官班次盖以公器不私尊无二上亦得礼之正也。臣窃以入正门必趋不逾阶相揖著於前史实有旧文则，岂可臣下而於宫殿门庭行宾主揖让之仪使华夏观礼之人惑於非据言动必书之史疑爽彝伦臣虽处典司宁分礼道以其所见恐未合宜伏乞宣付中书门下参酌可否施行。
    後唐庄宗同光二年三月太常礼院奏准制尚书令秦王李茂贞备礼册命检详旧仪无不带节度使判册之命宜准故襄州节度使赵凝封楚王例施行秦王受册自备革辂一乘载册特车一乘并本品卤簿鼓吹如仪从之。
    是月祠部奏本朝旧仪太微宫每年五荐献其南郊坛每年四祠祭吏部申奏请差中书门下摄太尉行事其太庙及诸郊坛并吏部差三品已上摄太尉行事从之。
    四月太常礼院奏准制以次月十三日行皇后册命令捡详临轩命使册皇后旧仪皇后庙见如纳后之仪受册後合别定庙见日其日皇后乘重翟车卤簿鼓吹仪仗导从从之。又奏议按开元礼临轩册皇后表谢朝皇太后并如纳后之仪不载朝谢皇帝之礼准纳后仪则皇帝服衮冕降迎於门恐礼太重今详酌请其日常服御内殿皇后首饣希衣尚仪引入至殿廷阶间再拜。又再拜讫退如常仪从之。
    六月太常礼院奏国家在邺都兴建之时於北京已置宗庙自六龙都雒却复本朝宗祧详求典礼无二庙之文其北京庙据礼彻去遂下尚书省议其可否礼部尚书王正言等奏议曰：伏以宫室之制宗庙为先陛下卜雒居尊开基御宇龙楼凤辇式当表正之初玉叶金枝悉在股肱之列事当师古神必依人北京先制之宗庙不宜并设窃以每年朝享固有常仪时日既同神何所据尝闻近例礼有从权如神主已修迎之藏于夹室。若庙宇已崇虚之乃为常制昔桓公之庙二主靡有所从由是古者师行亦从迁于庙主昔天后之崇巩雒悉谓非宜汉皇之变丰滕终无所设而况本庙故事礼院具明。且雒邑旧都嵩丘正位当定鼎测圭之地乃居冲处要之方今则皇命承天握图纂祀九州是务四海为家岂宜远宫阙之居建祖宗之庙事图可久理屈从长北京宗庙请停从之。
    七月中书门下奏据太常礼院人每年太微宫五荐献南郊坛四祠祭并宰臣摄太尉行事唯太庙时祭独遣寮庶虽为旧规虑成阙礼臣等商量自此後太庙祀祭亦望迭差宰臣行事从之。
    是月太常礼院奏按本朝旧仪自一品至三品婚礼得服衮冕剑衣九章今皇太子兴圣官使继岌虽未封建官是检校太尉合准一品婚礼施行其妃准礼妇人从夫之爵亦准一品命妇至行亲迎之日太常卤簿鼓吹前导乘辂车其妃花钗九枝博鬓プ翟衣九等其日平明皇帝差官告亲庙一室宗正卿摄婚主行礼其夕亲迎兴圣宫使乘辂车卤簿鼓吹前导至女氏之门以结采车御轮交车从之。
    十一月礼仪使奏伏准礼丧三年不祭惟祭天地社稷为越绋行事此古制也，爰自汉文益尊神器犭旬至公绝私之义行以日易月之制事久相氵公礼从顺变今园陵已毕祥练既除宗庙不可以乏飨神祗不可以废祀宜遵礼意式展孝思伏请自贞简太后升礼毕应宗庙使乐及群祀并准旧施行从之。
    明宗天成元年八月庄宗皇帝神主以此月十日太庙七室之内合有祧迁中书门下奏议请祧懿祖皇帝室复下百寮集议於尚书省礼部尚书萧顷等奏议曰：历代故事氵公革不同盖就所宜期於合礼事虽稽古理亦从长七庙之致享斯存万世之承基靡绝礼分远近事究否臧懿祖既远於昭宗创业。又非於己力俦诸列圣可议祧迁皇帝陛下道继百王德符三代拨祸乱於艰难之际救苍生於交丧之秋方启洪图是崇宗┙为四方之准的称万国之临中书所定祧迁於议为允请下所司施行从之。
    十月左散骑常侍姚ダ奏曰：明王御宇哲后垂衣必崇郊荐之仪以表君临之道伏自陛下兴隆宝祚展礼群神每祈福以为人必差官而行事先七日受誓戒於南省后三日各致斋於本司必在精诚以感灵贶臣伏见南郊坛之侧及诸祠坛并无宿斋之所请下所司量事修建屋宇俾严祗事允属圣朝。
    是年中书舍人马缟上言曰：伏以宗庙立制今古通规损益所宜徵求可见伏惟陛下俯犭旬群愿入缵丕基率土推诚遐方向化臣是以窃规旧典敢有上闻伏见汉晋以来以诸侯王宗室承袭帝统除七庙之外皆别追尊亲庙汉光武皇帝立先四代於南阳其後自安帝已下亦皆遐考前修追崇先代四时祀陈丰洁於豆登多士骏奔认等差於藻伏以陛下奄有四海为天下君虽继统承祧无忘日慎而敦本崇往尚郁时思伏乞以两汉旧事别立宗庙於便路履霜露以陈诚荐馨香而尽敬礼，於是在谁曰：不然诏下南宫集百寮定议礼部尚书萧顷等议曰：伏见方册所载圣斯存将达藻之诚宜新之制伏惟陛下以孝敬日跻之德上合穹秉恭俭罔怠之规再康寰宇爰臻至化难抑时思马缟儒学优深礼法明练所奏果符於睿旨载详固叶於典经臣等集议其追尊位号及建庙都邑则乞发自宸衷特降制命。
    二年春宰臣郑珏等上言曰：恭以皇帝陛下特降睿慈俯询舆议尊历朝之正典允多士之虔祈广溥天孝治之风慰万国仁亲之道臣闻自古英主入绍洪基莫不慎固远图凝思往事敬宗尊祖追养存诚广殊号於园陵展异仪於玺绂春秋殷荐霜露永怀。又闻两汉以诸侯王入继帝统则必易名上谥广孝称皇载於诸王故事孝德皇孝仁皇孝元皇是也。伏异圣慈猥从人愿许取皇而荐号兼上谥以尊名改置园陵仍增兵卫御札报曰：朕猥承基构实赖祖宗将申报本之义常切奉先之志爰崇祀典思固远图异上答於劬劳度永资于孝理卿等咸坚辅弼共副咨询徵两汉之旧规宏三皇之故事乃飞章而定议请荐号以尊名兼广园陵仍增兵卫载览矢谟之意备观顺美之诚感叹良深嘉愧无已宜依上表施行诏礼院定其仪制太常博士王丕等引汉桓帝入嗣尊其祖河间孝王曰：孝穆皇帝蠡吾侯曰：孝崇皇帝为例请付太常定谥议刑部侍郎权判太常卿马缟复议曰：伏准两汉旧事以诸侯王宗室入承帝统亦必追尊父祖修树园陵西汉宣帝东汉光武孝享之德故事具存自安帝入嗣遂有皇太后令别崇谥法追曰：某皇所谓孝德孝穆之类是也。前代惟孙皓自乌程侯继嗣追父和为文皇帝事出非常不堪垂训据礼院状汉安帝已下。若据本纪。又不见有帝字伏以谥法德象天地曰：帝伏缘礼院已曾奏闻难将两汉故事便述尊名诏右仆射李琪集百寮议曰：伏以别制四庙徵汉室以定仪崇上尊名详谥法以取证伏睹历代以来宗庙成制继袭无异氵公革或殊伏惟陛下应运开祥体乾覆物缵绍之德咸颂圣於鸿图孝思之心乃垂光於帝范马缟所奏礼有按据乞下制令马缟虔依典册以述尊名帝手诏报曰：朕闻开国承家得以制礼作乐故三皇不相袭五帝不相氵公随代创规於理无爽矧或情关祖祢事系蒸尝将崇追远之文以示化民之道马缟秉持古学历览群书援两汉之旧仪虽明按据考百王之立制未尽变通。且议谥追尊称皇与帝既有增减之字合陈褒贬之辞大约二名俱为尊称。若三皇之代则不可加帝五帝之代亦不可言皇，爰自秦朝便兼其号尔後纂业承基之主握乾应用之君洎至我唐不易斯议至。若元元皇帝事隔千祀宗追一源犹显册于鸿名岂须遵于汉典况朕居九五之位为亿兆之尊不可总二名于渺躬惜一字于先代苟随执议何表孝诚。又如尧咸舜韶夏松殷柏随时变礼厥理斯存缟则以徵事上言深观动静朕则以奉先为切虑致因循须定一涂以安四庙可特委宰臣与百官详定集两班于中书逐班各陈所见唯李琪等请于祖祢二室先加帝字宰臣合众议而奏曰：臣闻德教重于日新礼经不自天降故历代之有损有益随时之可止可行。且华虫象衮之规三皇未备云鸟纪官之制五帝皆殊考其言而既出旧章穷其理而便为故实恭惟朝廷之重宗庙为先事系承祧义符致美将以观盛德于七代展明祀於十伦一时而傥坠斯文千载而永为阙典。且圣朝追尊之日即引汉氏旧仪在汉氏封崇之时复依何代故事是以理关凝滞未曰：圣谟道合变通方为民则。且王者功成治定制礼作乐正朔服色尚有改更尊祖奉先何妨氵公革。若应州必立别庙即地远上都定亏孝享之仪徒有尊崇之称伏据开元中追尊皋陶为德明皇帝凉武昭王为兴圣皇帝皆立庙於京都制度斯在况陛下入清内难光阐帝图德泽广浃於华夷庙享犹亏於祖祢。若宫庙须成於远塞则蒸尝虑阙于孝思今臣等商量所议追尊四庙望依御札并加帝号兼请于雒京选地立庙中旨令就应州旧宅立庙馀依。
    四月左散骑常侍李光宪上言曰：臣闻国之重事惟祀与戎四时荐享之仪合以敬恭备礼每祭三公具列御史监临行事群官皆宿坛庙或屋宇不庇风雨或止泊投寄村园无户牖以防虞无荐席以藉地苟伤栖旅难责精虔礼，或不周福将安望乞令量事添置庶保肃恭疏下所司竟不行。
    三年十一月中书奏旧制凡降册命至尊临轩伏自陛下纂袭继有封崇但申持节之仪尚阙临轩之礼今後有封册请御正衙虽劳万乘之尊异重九天之命如此则行之者礼备受之者感深宁惟转耀于皇猷实亦永标于青史从之。
    是月太常定唐少帝为昭宣光烈孝皇帝庙号景宗博士吕朋龟奏曰：谨按礼臣不诔君称天以谥之是以本朝故事太尉率百寮奉谥册告天於圆丘回读于灵座前并在七月之内谥册入陵。若追尊定谥册於太庙藏册於本庙伏以景宗皇帝顷负沉冤岁月深远园陵已修不于庙则景宗皇帝亲在七庙之外今圣朝申究追尊定谥重新帝号须撰礼仪。又礼云：君不逾年不入宗庙。且汉之殇冲质君臣已成晋之惠怀愍俱负艰难皆不列庙食止祀于园寝臣等切详故实欲请立景宗皇帝庙于园所命使奉册书宝绶上谥于庙便奉太牢祀之其四时委守令奉荐请下尚书省集三省官详议施行右散骑常侍萧用等议请依礼院所奏奉敕宜令曹州城内选地起庙四年五月中书门下奏先据太常寺定少帝谥昭光烈孝皇帝庙号景宗伏以本朝基构垂三百年昭宣以中否东迁少帝以沉冤晏驾始封侯於伪室立新庙于圣朝追奕世之尊雪当年之耻先皇帝初定中原之後昭宗少帝寻合一时入庙所司不举遂成阙礼既暌昭穆难会蒸尝太庙有合食之仪外邑无登歌之奏生曾为帝享乃承祧既号景宗合入太庙如不入庙难以言宗须叶徽章免贻群议于理而论祧一远庙安少帝神主于太庙即昭穆序而宗祀正今或。且居别庙即欲不言景宗祗云：昭宣光烈孝皇帝兼册文内有基字是元宗庙讳寻常从行诏敕皆不回避少帝是继世之孙册文内不欲斥列圣之讳今改为宗字敕皆可之议者以毁庙之主恩远属绝名不可讳。且昭宣上去元宗十四世奏改册文非典故也。六月国子博士田敏上言曰：礼有五经祭在其首国之大事祀亦居先则知祭祀者有国是遵百王所重是以肃雍清庙祀玄天立四时则大驾亲临将置斋则仲尼所慎莫不严崇宫室洁涤樽陈其肃肃之仪报以穰穰之福臣窃见四郊祠祭并无斋室行事官吏旅寓乡村有冫卖至诚恐非清洁伏乞特下有司俾於四郊量起屋宇诏下有司竟不行。
    八月大理正路航奏见春秋释奠于文宣王庙武成王庙久旷时祭国之二柄文武之宗请复常祀从之九月太常博士奏臣闻国之大事惟有祀典窃见时祭遇大祠则差宰臣行事中祀则诸寺卿监行事小祀则委太祝奉礼而已并不差官以臣刍愚窃谓不可今小祀请差五品官行事从之。
    十月中书门下奏太微宫太庙南郊坛宰臣行事宿斋百官皆入庙伏以奉命行事精虔宿斋傥偏见於朝官涉不虔於祠祀今後宰臣行事文武两班望令并不得到宿斋处者奉敕宜依。
    十二月奏今後宰臣致斋内请不押班知印不赴内殿起居或遇国忌应行事官受誓戒并宜不赴行香并奏覆刑杀公事及大祀致斋内请不开宴从之。又奏今後大忌前一日请不坐朝从之。
    长兴元年五月丁丑明宗临轩命使册淑妃曹氏为皇后时礼院上言百官上疏于皇后曰：皇后殿下六宫及率土妇人庆贺祗呼殿下不言皇后中书覆奏。若祗呼殿下恐与皇太子无所分别凡上中宫表章呼皇后殿下。若不行文字寻常祗呼皇后从之。
    九月太常礼院草定册秦王仪注太常博士田奏议据开元礼临轩册命诸大臣其日受册者服朝服从茅备卤簿与群臣俱集朝堂就次受册讫通事舍人引出不载谒庙还茅之仪自开元已後册拜诸王皆正衙命使诣延英阁进册皇帝御内殿高品引王入诣殿庭立于高位宣制读册王受册讫归王院亦无乘辂及谒庙之礼臣按五礼精义云：古者皆因尝而发爵禄所以示无所专禀祖宗也。今虽册命不在尝然拜大官封大邑必至庙庭者敬顺之道也。今册命秦王当司欲准开元礼册命仪注其日秦王服朝服自理所乘辂车备卤簿与群臣俱集朝堂就次受册讫出应天门外奉册载於册车王升辂谒太庙讫还理所如来仪从之。
    是月太常礼院奏来年四月孟夏飨於太庙谨按礼经三年一以孟冬五年一以孟夏已毁之主未毁之主并合食於太祖庙功臣配飨于太庙之庭本朝宝应元年定礼奉景皇帝为始封之祖居东向之尊自代祖元皇帝高祖太宗已下列圣子孙各序昭穆南北相向合祀于前圣朝中兴重修宗庙今太庙见飨高祖太宗懿宗明宗献祖太祖庄宗七庙太祖景皇帝在祧庙之数不列庙飨将来礼。若奉高祖居东向之尊而。又飨不及於太祖代祖亦已祧庙太祖居东向之位则有违於礼意而氵公革未闻今所司奉修祧庙神主及诸色法物已备合预请参详事须具状申奏敕下尚书省集百寮商议户部尚书韩彦恽署百寮议状奏曰：伏以三年而五年遂古通规祖有德而宗有功前王令范始封为百代之主亲尽从群庙之祧繇是昭穆罔差尊卑式叙标诸前典是谓格言我国家土德中兴瑶图再造既展郊之礼爰崇之仪典册毕陈孝思无极恭以本朝尊受命之祖景皇帝为始封之君百代不迁累朝频议自贞观至於天无所改移圣祖神孙左昭右穆洎经兵革久废蒸尝芜没宫庭陆沉园寝迨夫中兴国祚重立宗礻方议出一时制行七庙遂致太祖景皇帝在祧庙之数不列祖宗伏惟圣明神武文德恭孝皇帝陛下绍复鸿图不失旧物欲尊太祖之位将行东向之仪爰命群臣毕同集议伏详本朝列圣之旧典明皇定礼之新规开元十年特立九庙子孙遵守历代无亏今既行七庙之规。又以祧太祖之室昔德宗朝行之礼颜真卿立议请奉献祖神主居东向之位景皇帝暂居昭穆之列考之於贞元则以为误引之说行之於今日雅得其变礼之宜今欲请每遇之岁暂奉景皇帝居东向之尊自元皇帝已下叙列昭穆群寮聚议贵在酌中臣等谬列周行咸非博识约其故事庶叶典章敕旨从之。
    十月国子博士田敏奏请依春秋藏冰颁冰之仪以消阴阳愆伏之敕旨藏冰之制载在前经献庙之仪废於近代既朝臣之特举按典礼以宜行田敏所奏祭司寒献羔事宜依其桃弧棘矢以下事久不行理难备创其诸侯亦宜准往制任藏冰。
    二年五月中书门下覆奏尚书都官员外郎知制诰张昭远丁母忧伏以大臣枕块有吊祭之恩群寮寝苫无慰问之例高下之位不等君亲之义无偏况卿士甚多有父母者极少固於孝道上轸圣怀张昭远望量与恩赐兼自此朝臣或有丁忧亦依此制。
    ●卷五百九十四
    ○掌礼部　奏议第二十二
    後唐闵帝应顺元年正月中书门下奏太庙见飨七室高祖太宗懿宗昭宗献祖太祖庄宗今明宗升礼合祧迁献祖请下尚书省集议太子少傅卢质等议曰：臣等以亲尽从祧垂於旧典疑事无质素有明文顷庄宗皇帝再造寰区复隆宗庙追三宗於先远复四室於本朝式遇祧迁旋成氵公革及庄宗升以懿祖从祧盖非嗣立之君所以先迁其室光武灭新之後始有追尊之仪只此在於南阳元不归於太庙引事。且疏於故实此时须禀於新规将来升先庙次合祧迁献祖既叶随时之义。又符变礼之文从之时议者以懿祖赐姓於懿宗以支庶系太宗例宜以懿祖为始祖次昭宗可也。不必祖神尧而宗太宗。若依汉光武则宜於代州立献祖而下亲庙其唐庙依旧礼行之可也。而议谥者凶咸通之懿宗。又称懿祖父子俱懿於礼可乎！将来未耶三世与唐室四庙连叙昭穆非礼也。议祧者不知受氏於唐懿宗而祧之今。又及献以礼论之始祧昭宗次祧献祖可也。而懿祖如景皇帝，岂可祧乎！
    末帝清泰元年四月中书门下上言太常以五月朔御明堂受朝三日夏至祀皇地祗前二日奏告献祖室不坐此至是日有祀事则次日受朝今祀在五鼓前质明行礼毕御殿在始旦後请此例行之诏曰：日出御殿与祀事无妨宜依常年例。
    五月戊申中书门下奏太常以明宗二十日庙太尉宰臣摄缘冯道在假李愚十八日私忌在致斋内今刘句。又奏臣判三司事繁免祀事诏礼官参酌有司上言曰：愚私忌在致斋内诸私忌日遇大朝会入阁宣召皆赴朝参今飨事大忌日属私致斋日请比大朝会宣召例从之。
    六月中书门下奏据太常礼院申册拜王公如在京城所司备卤簿车辂法物皇帝临轩行册如在外镇正衙命使押册赴本道行礼其车辂法物故事不出都城礼无明文今奉制命幽州赵德均封北平王青州房知温封东平王皆备礼册命其合用车辂法物在兵部太常太仆寺请载往本州行礼後送纳本司从之。
    十一月中书门下奏二十六日明宗圣德和武钦孝皇帝忌辰群臣奉慰行香固有常礼伏以皇帝陛下初遇忌辰不同常岁臣等商议请於忌辰前後各一日不坐朝从之。
    三年二月太常礼院奏据兵部侍郎马缟上疏言古者嫂叔无服盖推而远之按五礼精义贞观十四年魏徵等议亲兄弟之妻请服小功五月令所司给假差错为大功九月太常博士称自来给假无依令式。若云：违古不独嫂叔一条旧为亲姨服小功今令式服大功为亲舅服小功今服大功为妻父母缌麻今服小功为女婿为外甥缌麻今并服小功此五条在令式与精义不同未审依马缟所奏为复。且依令式右赞善大夫赵咸。又议曰：臣闻三代制礼无降减之名五服容丧有宁戚之义此盖圣人随时设教称情立文氵公革不同吉凶相变或服繇恩制丧以礼加太宗文皇帝引彼至仁推其大义因览同爨有缌之义遂制嫂叔小功之服列圣遵行已为故事传于令式加至大功今马缟奏论以为错谬况缟昔事本朝暨至梁室曾为博士累历岁年今始奏陈未为允当谨按仪礼凡制五服，或以名加，或以尊制或推恩而有服或引义而当丧故嫂叔大功良有以也。其如叔以嫂之子为犹子为犹子之妻叔服大功今嫂是犹子之母安可却服小功。若以名加嫂岂疏於犹子之妇。若以尊制嫂岂卑於犹子之妻论恩则有生同骨肉之情引义则有死同宅兆之理。若以推而远之为是即令式兼无小功既有称情制宜之文何止大功九月请依令式永作彝伦敕下尚书省集百官议尚书左仆射刘句等议曰：伏以嫂叔服小功五月开元礼会要皆同其令式正文内元无丧服制度只有一本内编在假宁令後不言奉敕编附年月除此一条。又检七条令式与开元礼相连者所司行已多年固难轻改既当议事须按旧章今。若鄙宣父之前经紊周公之往制隳太宗之故事废开元之礼文而欲取差误近规行编附新意称制度。且违大典言令式。又非正文。若便改更恐难经久臣等集议嫂叔服并诸服纪并请依开元礼为定如要给假却请下太常依开元礼内五服制度录出一本编令文从之晋高祖天福二年三月左仆射刘句等奏参议册四庙状曰：臣等据太常博士议云：夫宗庙之制历代为难须广按礼经旁求故实通古今之理为规式合天道人情为楷模伏缘礼有随时捐益各异遂至议论多别礼出众途今总历代之宏规议新朝之定制谨按尚书舜典曰：正月上日受终於文祖此是尧之庙也。犹未载其数。又按郊祀录云：夏立五庙殷立六庙周立七庙汉初立祖宗庙郡国共计一百六十七所後汉光武中兴後别立六庙魏明帝初立亲庙四後重议上依周法立七庙晋武帝受禅初立六庙後却立七庙宋武帝初立六庙齐朝亦立六庙隋文帝受命初立亲庙四至大业元年炀帝欲尊周法议立七庙次便禅命於唐武德元年六月四日始立四庙於长安贞观九年命有司详议庙制遂立七庙後至开元十一年後创立九庙。又按礼记丧服小记曰：王者其祖之所自出以其祖配之而立四庙郑有注云：高祖以下至祢四世即亲尽也。更立始祖为不迁之庙共为五庙也。又按礼记祭法及王制孔子。《家语》春秋。《梁传》并云：天子七庙诸侯五庙大夫三庙士二庙此是降杀以两之义也。又按尚书咸有一德曰：七世之庙可以观德。又按疑义云：天子立七庙或四庙盖有其义也。如四庙者从祢至高祖已上亲尽故有四庙之礼。又立七庙者缘自古圣王祖有功宗有德更立始祖即於四亲庙之外或祖功宗德不拘定数所以有五庙六庙或七庙九庙要後代子孙观其功德故尚书云：七世之庙可以观德矣。又按周舍论云：自江左以来晋宋齐梁相承多立七庙矣。今等参详唯立七庙四庙即并通其理伏缘宗庙事大不敢执以一理定之故捡录七庙四庙二件之文俱得其宜他所论者并皆勿取请下三省集百官详议敕旨宜依者臣等今月八日於尚书省集百官详议伏以将敷至化以达万方克致和平必先宗庙是以孝为教本所以弘爱敬而厚人伦礼乃民防盖欲辨尊卑而明法制故礼记王制云：天子七庙诸侯五庙大夫三庙疏云：周制之七庙者太祖及文王武王之祧与亲庙四太祖后稷也。殷六庙契及汤与二昭二穆夏则五庙无太祖禹与二昭二穆而已自夏及周少不减五多不过七。又云：天子七庙皆据周也。有其人则七无其人则五。若诸侯庙制虽有其人则不过五此则天子诸侯七五之异名矣。至於三代已後魏晋宋齐隋及唐初多立六庙或四庙盖以定国之始不盈七庙之数也。伏惟皇帝陛下大定寰区方兴教理既先自家刑国固当率土咸宾今欲请立自高祖已下四亲庙其始祖一庙未敢轻议伏惟圣裁恐於讲德论功有失灵源茂绪禀自中旨共谓得宜臣等幸列明庭获逢景运显奉如纶之命共详立庙之仪虽竭讨寻惭非该博有愧上尘圣鉴实虑未协宸衷不免迂疏仍虞漏略。又据御史中丞张昭远奏臣前月中预都省集议宗庙事伏见议状於亲庙外请别立始祖一庙近奉中书门下牒再令百官於都省议定闻奏者臣读十四代史书见二千年故事观诸家家宗庙都无始祖之称惟殷周二代以稷契为太祖礼记曰：天子七庙三昭三穆与太祖之庙而七郑玄注云：此周制也。七者太祖后稷及文王武王与四亲庙也。又曰：殷人六庙契及汤与二昭二穆也。夏后氏立五庙不立太庙唯禹与二昭二穆而已据王制郑玄所释即殷周以稷契为太祖夏后氏无太祖亦无追谥之庙自殷周以来时更十代皆於亲庙之中以有功者为太祖无追崇始祖之例具引今古即恐词繁事要证明须陈梗汉以高祖父太上皇执嘉无社稷功不立庙号高帝自为高祖魏以曹公相汉垂三十年始封於魏故为太祖晋以宣王辅魏室有功立为高祖以景帝始封於晋故为太祖宋氏先世官阀卑微虽追崇帝号刘裕自为高祖南齐高帝之父位至右将军生无封爵不得为太祖高帝自为太祖梁武帝父顺之佐齐室封侯位至领军丹阳尹虽不受封於梁亦为太祖陈武帝父文赞生无名位以武帝功梁室赠侍中封义兴公及武帝即位亦追为太祖周闵帝以父泰相西魏经营王业始封於周故为太祖隋文帝父忠辅周室有大功始封於隋故有太祖唐祖神尧祖父虎为周上柱国隋代追封唐公故为太祖唐末梁室朱氏有帝位变四庙朱公先世无名位虽追册四庙不立太祖朱公自为太祖此则前代追册太祖不出亲庙之成例也。王者祖有功而宗有德汉魏之制非有功德不得立为祖宗殷周受命以稷契有大功於唐虞之际故追尊为太祖自秦汉之後其礼不然虽祖有功乃须亲庙今亦粗言往例以取证明秦称造父之後不以造父为始祖汉称唐尧刘累之後不以尧累为始祖魏称曹参之後不以参为始祖晋称赵将司马之後不以为始祖宋称汉楚元王之後不以元王为始祖齐梁皆称萧何之後不以何为始祖陈称太丘长陈之後不以实为始祖元魏称李陵之後不以陵为始祖後周称神农之後不以神农为始祖隋称杨震之後不以震为始祖唐称皋陶。《老子》之後不以皋陶。《老子》为始祖唯唐高宗皇帝则天武后临朝革唐称周更立七庙仍追册周文王姬昌为始祖此当时附鹿之徒不谙故实武立姬庙乖越以来曲台之人到今嗤诮臣远观秦汉下洎周隋礼乐衣冠声名文物未有如唐室之盛也。武德议庙之初英才间出温魏颜虞通今古封萧薛杜达礼仪制度宪章必有师法夫追先祖之仪起於周代据。《史记》及礼经云：武王缵太王王季文王之绪一戎衣而有天下尊为天子宗庙享之周公成文武之德追王太王王季祀先公以天子之礼。又曰：郊祀后稷以配天据此言之周武虽祀七世追为王号者但四世而已故自东汉已来有国之初多从四庙从周制也。况殷因夏礼汉习秦仪无劳博访之文宜约已成之制请依隋唐有国之初创立四庙推四世之中名位高者为太祖谨议以闻敕宜令尚书省集百官将前议状与张昭远所陈速再与夺闻奏者。又奏曰：臣等今月十三日再於尚书省集百官详议夫王者祖武宗文郊天祀地故有追崇之典以申配飨之仪切详太常礼院议状准立七庙四庙即并通其理其他所论并皆勿取七庙者按礼记王制云：天子七庙三昭三穆与太祖之庙而七郑玄注云：此周制也。详其礼经即是周家七庙之定数四庙者谓高曾祖祢四世也。按周本纪及礼记大传皆云：武王即位追王太王王季文王以后稷为尧稷官故追尊为太祖此即周武王初有天下追尊四庙之明文也。故自汉魏已降迄於周隋创业之君追谥不过四世约周制也。此礼行之已久事在不疑今参详都省前议状请立四庙外别引始祖取裁未为定议续准敕据御史中丞张昭远奏请创立四庙之外无别封始祖之文备引古今细详沿革合前王之茂典是历代之通规况国家礼乐刑名皆约唐典宗庙之制须据旧章请依唐朝追尊献祖宣皇帝懿祖先皇帝太祖景皇帝代祖元皇帝故事追尊四庙为定臣等考详典礼上奉圣明虽共竭於恳诚实倍惭於浅近从之三年二月中书门下奏按礼不讳嫌名二名不偏讳注云：嫌名谓音声相近。若禹与雨丘与{艹区}也。二名不偏讳孔子之母名徵在言在不言徵言徵不称在此古礼也。唐太宗玄宗二名皆讳人姓与国讳音声相近是嫌名者亦改姓氏与古礼有异庙讳平声字则不讳侧声。若讳侧声字即不讳平声所讳字正文及偏旁皆阙点画望令依令式施行敕朝廷之制今古相沿道在人弘礼非天降况以方开历数虔奉祖宗虽逾孔子之文未爽周公之训冀崇孝行永载简编所为二名及嫌名事宜依唐朝行。
    四月详定院奏太常博士进封事云：臣窃见雒京四面所有祠祭诸坛等自近年以来相次官员祭告不住芟扫除渐似低平久亏增饰今乞下太常寺牒河南雒阳两县应有管系坛所方以农务未兴之时各勒逐近量差三十人功添补修泥须及元格尺丈高阔其斋宫虑有经费据难修营稍候秋登亦望条理自然百灵允集万福攸归臣等参详大凡祀祭事在敬恭惟於斋坛最宜崇饰从之。
    四年六月司天台奏七月一日太阳有亏缺於北极於东复於南未盈而没太常礼官详旧制日有变天子素服避殿太史以所司救日於社陈五兵五鼓麾东戟南矛西弩北盾中央置鼓服从其位百职废务素服守司重列於庭每等异位向日而立明复而罢今所司法物咸不能具去岁正旦日有蚀之唯谨藏兵仗皇帝避正殿尚素食百官守司而已中书奏欲行礼从之。
    八月乙巳中书奏太常礼院定来岁长安公主出降仪太仆寺供厌翟二马车殿中省备圆方偏扇各十六行障三坐障二纟散一大扇一团大扇二今车障伞扇是同光年皇后法物欲雅饣希牙使厌翟之车后以四马权去二马用之诏从其议。
    十一月礼官奉诏约开元礼重定正冬朝会其略曰：开元礼三品以上升殿群臣在庭窃以九品分官随时有异，或以卑高定分，或以清浊为资积习是常造次难议请沿近礼依内宴列坐开元礼称贺之後皇帝戴通天冠服绛纱袍百官朝服以侍坐解剑履於乐县之西北窃以开元旧制长安广庭故可以究皇仪而展帝容陈百辟而赞群后今京邑新造殿庑未更。若用前规虑为隘狭议请皇帝冠乌纱巾服赭黄袍百寮具公服候朝堂宏敞即举旧仪二舞鼓吹熊罴之案工师乐器等事繇久废无次颇甚岁月之间未可补备请。且设九部之乐权用教坊伶人诏曰：三品之官尚书方得升殿其馀所议宜悉从之。
    是月太常礼院奏唐朝制度请以至德宫正殿隔为五室室三分之南去地四尺以石为舀中容二主庙之南一屋三门门戟二十四东西一屋一门门无戟四仲之祭一羊一豕如其中祠币帛牲牢之类光禄主之祠祝之文不进不署神厨之具鸿胪督之五帝五后凡十主未迁者六未立者四未谥者三高祖太宗与其后暨庄宗凡六主在清化里之寝宫祭前一日以殿中纟散扇二十迎置新庙以行飨礼闵帝庄宗明宗二后及鲁国孔夫人神主四座请修制庙及三后请定谥法从之。
    五年五月宰臣冯道奏宰臣朝见辞谢在朝堂横街之南及至馀官即悉於崇元门内此盖事因偶尔习以为常。又入阁礼毕之时群官退於门外定班如初俟宣放伏唯翰林学士前任郡守等不随百辟即时直出惟此二者礼序失乞改正敕官爵之班即分高下见谢之位，岂有异同宜立通规以为定制今後宰臣使相朝见辞谢并於崇元门外与诸官同行异位一时列拜假满横行即从旧例。又入阁之仪其翰林学士前任郡守等今後入阁宜依百官班例不得先出。
    是月御史中丞窦贞固奏每遇国忌行香宰臣跪炉僧人表赞文武百官俨然列坐今後复请宰臣跪炉百官依常位立班从之仍令行香之後斋僧一百人永为定制。
    二月太常礼院奏长安公主以三月出降按唐德宗朝礼仪使颜真卿议婚用驸马在礼无文。《周礼》诸侯以璋聘女礼云：玉以比德今请驸马加以璋郡主之{巩耳}加玄以代用马函书之礼出自近代事无正经请废之勿用诏曰：纳采之时主人再拜使者不答虽开元礼具载其仪宜令答拜仍令郑王重贵主其婚姻其婚礼中外不贺馀依太常礼院所奏。
    少帝以天福七年即位是年太常礼院奏国朝见飨四庙静祖肃祖睿祖宪祖今高祖将行升按会要唐武德元年立四庙於长安至贞观九年有司详议庙制以高祖神尧皇帝神主升旧四室庙今高祖神主请同唐高祖神主升从之。
    开运二年二月右辅阙卢奏曰：臣闻国之大事在祀与戎祀则必尽其诚戎则不加无罪伏见以时祭岳渎皆是本道观察使亲赍御降祝文词所行礼唯中岳顷自故河南尹张全义年德俱高遂请少尹或上厅宾席摄祭近岁多差文参府掾习以为常不唯有冫卖於灵祗兼虑渐隳於祀典臣欲请河南尹却於华州兖州定州孟州观察使例亲行献礼仍令本县令读祝文者敕曰：卢请河南尹亲及庙貌冀表精虔在祷山川诚为重事。且浩穰都邑，岂可阙人今後祭中岳宜令河南尹往彼行礼。
    三年六月西京留司监察使奏以祠祭所定行事官临日多遇疾病或奉诏赴阙留司禀敕已迟乞以留司吏部郎中一人主判有阙便依次第定名庶无阙事从之汉高祖即位称天福十二年是年太常博士奏曰：伏以宗庙之制历代为难须按礼经旁求故实。又缘礼贵随时捐益不定今参详历代故事立高曾祖祢四庙更上追远祖光武皇帝为始祖百代不迁之庙居东向之位共为五庙庶符往例。又合礼经诏尚书省集百官详议吏部尚书窦贞固等议曰：按礼记王制云：天子七庙诸侯五庙大夫三庙疏云：周制七庙者太祖及文王武王之庙与亲庙四太祖后稷也。又云：天子七庙皆据周也。有其人则七无其人则五至於光武中兴及历代多立六庙或四庙盖建国之始未盈七庙之数。又按郊祀录王肃云：德厚者流泽广天子可以事六代之义也。今欲请立高祖以下四亲庙。又自古圣王祖有功宗有德即於四亲庙之外祖功宗德不拘定数今除四亲庙外更请上追高皇帝光武皇帝共六庙从之。
    隐帝乾元年六月太常礼院准奏天福十二年六月中敕追尊六庙当司寻各牒所司请排比法物修制册宝并衮龙服通天冠绛纱袍镇圭等所司修制并无次第者伏缘当司勘造逐年四季嗣祭昼日内正月上辛祈四月孟夏雩祭及夏至九月季秋大享明堂十一月冬至皆祀昊天上帝夏至祀皇地祗十月孟冬神州地祗皆以祀前二日准礼例奏告太庙一室配座并四孟月及腊飨於太庙伏以国之大事在祀与戎昼日无配座之仪宗庙阙荐飨之礼今详典坟有亏礼敬伏乞再下所司申请修制从之九月高祖神主将升太庙有司奏议文祖明元皇帝室神主祧之置於夹室享即出之。
    二年司封郎中裴巽上言国家郊庙社稷百神祀祭皆在雒阳臣每见差官行事诸神坛单多无斋宿之所以三公之职衣冠於旅舍田家狼籍凶秽无所不有恐非精诚蠲洁展敬之道也。臣请下河南府於京城四郊聊葺屋宇充斋宿神厨之所从之。
    三年河南府京兆尹言差官检校高祖长陵世祖原陵高下步数言并无祠庙初国家议立宗庙议官不详旧事乃以前汉高祖後汉光武系六庙乃修缘庙宝册太常卿谓臣曰：高祖世祖宝册已在陵内不劳复制但告之而已为舆言所惑竟为之。
    宗正卿上言诸帝陵园所祠时享须有寝殿祠官今高祖世祖二陵并无祠祭之所请各下本处令於陵侧粗修斋宫以当寝庙下所司计度所司引唐朝奉陵故事所费钜万遂寝其事以至国亡二祖之陵不г一奠。
    周太祖广顺元年正月中书门下奏太常礼院议合立太庙室数。若守文继体则魏晋有七庙之文。若创业开基则隋唐有四庙之议圣朝请依近礼追谥四庙伏恐所议未同请下百官集议从之。
    二月太子太傅和凝等奏以肇启洪图惟新皇室左宗庙而右社稷率繇旧章崇祖祢而辨尊卑载於前史虽文质互变义趣各殊式观捐益之规咸系兴隆之始伏惟皇帝陛下体元立极本义祖仁开变家成国之基尊奉先思孝之道言为轨范动合典坟超百代之哲王总一时之盛业据礼议立四亲庙允叶前文从之。
    四月中书门下奏太常礼院申七月一日皇帝御崇元殿命使奉册四庙以旧仪服衮冕即座太尉引册案入皇帝降座引立於御座前南向中书令奉册案进皇帝捧授册使使跪受转授舁册官其进宝授宝仪如册案恭以兴王之始稽古为先四方见尊祖之心万代传敬亲之道臣等参详至时请皇帝降阶从之。
    十月礼仪使言奉迎太庙社稷神主到东宫日未审皇帝亲出郊外迎奉当否缘此无礼例故实简详请三省官集议敕宣令尚书省四品以上中书门下两省五品以上同参议闻奏时议者以人君谒庙有时。又祭服行事。若迎郊谒见难行飨献之礼常服。又恐非宜是以集议及两省集议司徒窦贞固司空苏禹主议或言吴主孙休即位迎其祖父於吴郡入太庙休前一日出城野次明日常服奉迎此其例也。礼酌人情假令斋车载主以从行未必皆须祭服行事迎之宜也。司徒窦贞固等献议曰：陛下方祗见於祖宗展孝思於迎奉酌人情而制礼迎庙主以为宜臣等未见旧章止依情理以车驾出城为是其迎奉之仪请下礼仪使酌量草定从之礼仪使言来年正月一日皇帝有事於南郊合祭天地於圆丘准礼以祖庙配祭依祠令以高祖睿和皇帝配敕敬依典礼三年二月内司制国宝两坐诏太常具制度以闻有司言唐六典符宝郎掌天子八宝其一曰神宝其二曰受命宝其神宝方六寸高四寸六分厚一寸七分蟠龙纽文与传国玺同传国宝秦皇以蓝田玉刻之李斯篆方四寸面文曰：受命於天既寿永昌纽盘五龙二宝历代相传以为神器别有六宝一曰皇帝行玺二曰皇帝之玺三曰皇帝信玺四曰天子行玺五曰天子之玺六曰天子信玺此六宝因文为名并白玉螭虎纽历代相传或亡失则补之北朝铸之以金至则天太后以玺字涉嫌改之为宝八宝唐代符宝郎典之贞观十六年别置元玺一坐其文曰：皇天景命有德者昌白玉螭虎纽同光中制宝一坐文曰：皇天受命之宝天福四年制宝一坐文曰：皇帝神宝其同光天福二宝内司制造不见纽象分寸制度敕令制国宝两坐宜用白玉方四寸螭虎纽其一宜以皇帝承天受命之宝文其一宜以皇帝神宝为文命中书令冯道书宝史臣曰：国以玉玺为传授神器邃古无文运斗枢曰：舜为天子黄龙负玺世本曰：鲁昭公始作玺秦兼七国称皇帝李斯取蓝田之玉玉工孙寿刻之方四寸斯为大篆书文之形制为鱼龙凤鸟之状希世之至宝也。秦凶子婴以玺降於轵道汉高祖得之与斩白蛇剑世世传宝之王莽之篡使王舜求玺於元后后怒投之於阶一角微缺莽诛公孙宾以玺送更始刘玄败以授盆子及熊耳之败盆子以玺降光武汉末黄门乱张让投玺於井孙坚讨董卓入雒见井有五色气乃杼得之持归以授袁术术败荆州刺史徐ギ得之诣许授献帝汉禅魏文帝得之魏禅晋武帝得之刘聪陷雒阳得之聪死归刘曜为石勒所擒玺归於邺石季龙传冉闵闵败东濮阳太守戴施入邺得之送江东授穆帝晋禅宋刘裕得之宋禅齐萧道成得之齐禅梁萧衍得之台城之陷侯景得之景败其将侯子鉴欲以玺走江北为追兵所迫乃投於栖霞寺井中寺僧永杼得匿之陈永定三年永弟子普智以玺上陈文帝隋平陈随叔宝入长安隋之始得秦真传国宝炀帝在江都宇文化及篡逆以玺北度至韦县为窦建德所败宝入建德建德擒於武牢其妻曹氏以宝献唐高祖禄山之乱肃宗即位於灵武上皇遣崔圆送玺於凤翔代宗之避狄分陕德宗之移幸山南皆以八宝从黄巢之乱僖宗再幸山南昭宗播越石门神器俱在天四年辉王禅位於梁命宰臣杨涉送宝於大梁梁凶庄宗入汴得之同光末内难作乱兵犯跸宝为火所灼文字讹缺明宗清泰复传之清泰败以传国宝随身自焚而死其宝遂亡失其神宝者方六寸厚一寸七分高四寸六分蟠龙隐起文与秦玺同但玉色不及形制高大耳不知何代造东晋孝武十九年南雍州刺史郗恢於慕容永部得之送於金陵东晋末传於宋高祖宋亡入齐萧道成得之齐亡入梁萧衍得之台城之陷侯景得之景败侍中赵思齐携走江北献齐文宣帝宇文氏灭齐武帝得之归长安宇文亡入隋文帝改号传国玺。又改为受命玺开皇九年平陈始得秦氏真传国玺仍以秦玺後出得於亡陈以北朝所传神玺为第一秦玺次之隋亡窦建德妻与秦玺俱献长安唐高祖得之唐末不知所在秦初制受命宝时别制六玺一曰皇帝行玺封册诸王公用之二曰：皇帝之玺与王公书用之三曰皇帝信玺诸夏发兵用之四曰天子行玺封册蕃国用之五曰天子之玺赐蕃国书用之六曰天子信玺徵蕃国兵用之六玺皆白玉刻螭虎纽方一寸五分高二寸传之历代或有亡失北朝铸之以金所谓乘舆八宝也。太宗贞观中别刻元玺庄宗时或引元玺。又别刻受命宝天福初晋高祖以传国宝为清泰所焚特置宝一坐开运末契丹陷中原张彦泽入京城晋主奉表归命於辽主遣皇子延煦等奉国宝并命印三面送与辽主其国宝即天福初所造者也。延煦等回辽主与晋帝诏曰：所进国宝验来非真传国宝其真宝速进来晋主奏曰：真传国宝因清泰末伪主从珂以宝自焚自此亡失先帝登极之初特制此宝左右臣寮备知固不敢别有藏匿也。汉朝二帝未暇修制故太祖命有司特制此二宝焉。
    八月太常上言祭礼宗庙之祀三年一以孟冬五年一以孟夏所以别尊卑审昭穆也。四时之祭荐其常事故之月则不行时飨恭惟追尊四庙经今三年准礼合改十月孟冬荐飨为并遍祭七祀从之史臣曰：礼官谬举也。之祭比以祧庙之主无常飨故有三年五年合食於太祖之礼今太庙四室联栋而承五飨何合之有言审昭穆者礼天子七庙三昭三穆与太祖之庙七今但三昭三穆而已无劳审也。
    九月将有事於南郊议於东京别建太庙时太常礼院言准雒京庙室一十五间分为四室两头有夹室四神门每门屋三间每间一门戟二十四别有斋宫神厨屋宇准礼左宗庙右社稷在国城内请下所司修奉从之。
    是月南郊礼仪使奏郊祀所用璧制度准礼祀上帝以苍璧祀地祗以黄琮祀五帝以璋琥璜其玉各依本方正色祀日月以璋祀神州以两有邸其用币天以苍色地以黄色配帝以白色日月五帝各从本方之色皆长一丈八尺其璧之状璧圆而琮八方上锐而下方半曰：璋琥为虎形半璧曰：璜其璧琮璜皆长一尺二寸四有邸邸本也。著於璧而四出也。日月星辰以璧五寸前件璧虽有图样而长短之说或殊按唐开元中玄宗诏曰：礼神以玉取其精洁比来用珉不可行也。如，或以玉难辨宁小其制度以取其真今郊庙所修璧量玉大小不必皆从古制伏请下所司修制从之。
    是月礼仪使奏郊庙祝文例云：古者文字皆书於册而有长短之差魏晋郊庙祝文书於册唐初悉用祝板惟陵庙用玉为册玄宗亲祭郊庙用玉为册德宗朝博士陆淳议准礼用祝板祭已燔之可其议贞元六年亲祭。又用竹册当司准开元礼并用祝板梁朝依礼行之至明宗郊天。又用竹册今详酌礼例祝板为宜从之。
    世宗显德二年八月癸卯兵部尚书张昭上言今月十二日伏蒙宸慈召对面奉圣旨以每年祀祭多用太牢念其耕稼之勤更备牺牲之用比诸豢养特可愍伤令臣寻讨故事可以他牲代否臣仰禀纶言退寻礼籍三牲八簋之制五典六乐之文著在典彝迭相沿袭累经朝代无所改更臣闻古者燔黍捭豚尚多质略近则梁武面牲笋脯不可宗师虽好生之德则然於奉先之议太劣盖礼主於信孝本因心黍稷非馨鬼神飨德不必牲牢之巨细笾豆之方圆苟血祀长保於宗祧而牲俎，何须於茧栗但以国之大事儒者旨行易以他牢恐未为便以臣愚管其南北郊宗庙社稷朝日夕月等大祠如皇帝亲行事备用三牲如有司摄行事则用少牢以下虽非旧典贵减牺牛是时太常卿田敏。又奏云：臣奉圣旨为祠祭用犊事今太仆寺供犊一年四季都用犊二十二头唐会要武德九年十月九日诏祭祀之意本以为民穷民事神有乖正直杀牛不如礻龠祭明德即是馨香望古推今民神一揆其祭圆丘方泽宗庙已外并可止用少牢者特待时和年丰然後克修常礼。又按会要天宝六载正月十六日赦文祭祀之典牺牲所备将有达於虔诚盖不资於广杀自今後每大祭祀应用も犊宜令所司量减其数仍永为常式其年起请以旧科每年用犊二百一十二头今请减一百六十三头止用二十九头馀祠飨宜并停用犊至上元二年九月二十一日赦文国之大事郊祀为先贵其至诚不美多品黍稷虽设犹或非馨牲牢空多未为能飨圆丘方泽仍依常式宗庙诸祠临时献熟用怀明德之馨庶合西邻之祭其年起请昊天上帝太庙各太牢一馀祭并随事市供。若据天宝六载自二百一十二头减用三十九头武德九年每年用犊十头圆丘方泽一宗庙五据上元二年起请只昊天上帝太庙。又无方泽则九头矣。今国家用牛比开元天宝则不多比武德上元则过其大半按会要太仆寺有牧监掌孳课之事乞今後太仆寺养孳课半其犊遇祭昊天太庙前三月养之涤宫取其荡涤清洁馀祭则不养涤宫。若临时买牛恐非典故谨具奏闻奉敕祭祀尚诚祝史贵信非诚与信何以事神礻龠祭重於杀牛黍稷轻於明德牺牲之数具载典经前代以来或有增损宜采酌中之礼。且从贵少之文起今後祭圆丘方泽社稷并依旧用犊太庙及诸祠宜准上元二年九月二十一日制并不用犊如皇帝亲行事则依常式四年四月乙酉礼官博士等准诏议祭器祭玉制度以闻时国子祭酒尹拙引崔灵恩三礼义宗云：苍璧所以礼天其长十有二寸盖法天之十二时。又引江都集白虎通等诸书所说云：璧皆内方外圆。又云：璜琮所以礼地其长十寸以法地之数其琮外方内圆八角而有好国子博士聂崇义以为璧内外皆圆其径九寸。又按阮氏郑玄图皆云：九寸。《周礼》玉人职。又有九寸之璧及引。《尔雅》云：肉倍好谓之璧好倍肉谓之瑗肉好。若一谓之环郭璞注云：好衤里也。肉边也。而不载尺寸之数崇义。又引冬官玉人云：璧好三寸。《尔雅》云：肉倍好谓之璧盖两边肉各三寸通好共九寸则其璧九寸明矣。聂崇义。又云：璜琮八方以象地每角各剡出一寸六分共长八寸厚一寸按。《周礼》疏及阮氏图并无好。又引冬官玉人云：琮八角而无好崇义。又云：琮璜璧俱是礼天地之器而。《尔雅》惟言璧瑗环三者有好其馀琮璜之器并不言之则璜琮八角而无好明矣。时太常卿田敏已下议以为尹拙所说虽有所据而崇义援引。《周礼》正文其理稍优请从之其诸祭品制度亦多以崇义所议为定。
    五年六月癸酉於太祖先是言事者以皇家宗庙无祧庙之主不当行之礼国子司业兼太常博士聂崇义以为前代备庙累迁及追尊未毁皆有及引故事凡九条以为其证其略曰：魏明帝以景初三年神主入庙至五年二月祭明年。又自兹已後五年为常。且魏以武帝为太祖至明帝始三帝而已未有毁主而行其证一也。宋文帝元嘉六年祠部定十月三日大祠其太学博士议云：按之礼三年一五年再宋自高祖至文帝才亦三帝未有毁主而行其证二也。梁武帝用谢广议三年一五年一谓之大祭祭以夏祭以冬。且梁武乃受命之君才追尊四庙而行则知祭者是追养之道以时移节变孝子感而思亲故荐以首时祭以仲月间以序以昭穆乃礼之经也。非关宗庙备与不备其证三也。文多不载至是终从崇义之议。
    ●卷五百九十五
    ○掌礼部　谥法第一
    夫生有爵死有谥其来尚矣，或曰：谥者行之迹周公为之所以彰善恶之迹垂沮劝之道君子知劝小人知惧焉故周公太史汉官大行实掌其事自春秋已降载籍所纪始自列国之辟以迄有位之臣或有司考行遵节惠之文或册书褒德举尊名之典乃至牧宰旌於高士弟子表其先生虽无封爵亦著称谓其间溢美者有列曹之驳议追命者有故吏之奏记咸可铨次以明行实复有性惟昧行匪纯正或谬举於公朝或肆奢於私室或矜伐以忤物或朋比而构[C260]触类而言为累匪一繇是举易名之典示贬恶之义则後之观者得不悚惧而为善乎！
    申生晋献公世子也。献公将杀世子（信骊姬之旨）公子重耳言谓之曰：子盖言子之志於公乎！（盖皆当为盍何不也。志意重耳欲使言见讠替之意重耳申生异母弟後为文公）世子曰：不可君安骊姬是我伤公之心也。（言其意则骊姬必诛也。骊姬献公伐骊戎所获女也。申生之母蚤卒骊姬嬖焉）曰：。然则盍行乎！（行犹去也。）世子曰：不可君谓我欲弑君也。天下，岂有无父之国哉！吾何行如之（言人有父则皆恶欲弑父）使人辞於狐突曰：申生有罪不念伯氏之言也。以至於死申生不敢爱其死（辞犹告也。狐突申生之傅舅犯之父也。前此者献公使申生伐东山皋落氏狐突谓申生欲使之行今言谢之伯氏狐突别氏）。虽然吾君老矣。子少国家多难（子骊姬之子奚齐）伯氏不出而图吾君（图犹谋也。不出为君谋国家之政。然则自皋落氏反後狐突惧乃称疾）伯氏苟出而图吾君申生受赐而死（赐犹惠也。）再拜稽首乃卒（既告狐突乃雉经）是以为恭世子也。（言行如此可以为恭於孝则未之有）。
    郑幽公为子家所弑郑人讨幽公之乱斫子家之棺而逐其族改葬幽公谥之曰：灵。
    楚成王之卒谥曰：灵不瞑曰：成乃瞑。
    共王疾告大夫曰：不不德少主社稷生十年而丧先君未及习师保之教训而应受多福（多福谓为君）是以不德而凶师於鄢以辱社稷为大夫忧其宏多矣。（宏大也。）。若以大夫之灵获保首领以没於地唯是春秋窀穸之事（窀厚也。穸夜也。厚夜犹长夜春秋谓祭祀长夜谓葬）所以从先君於祢庙者（礼从先君代为祢庙）请为灵。若厉（欲受恶也。以愧先君也。乱而不损曰：灵戮杀不辜曰：厉）大夫择焉莫对及五命乃许秋楚共王卒子囊谋谥大夫曰：君有命矣。子囊曰：君命以共。若之何毁之赫赫楚国而君临之抚有蛮夷奄征南海以属诸夏而知其过可不谓共乎！请谥之共大夫从之（传言子囊之善）。
    公叔。《文子》卒（。《文子》卫南公之孙名拔或作发）其子戍请谥於君曰：日月有时将葬矣。请所以易其名者君曰：昔者卫国凶饥夫子为粥与国之饿者是不亦惠乎！（君灵公也。）昔者卫国有难夫子以其死卫寡人不亦贞乎！（难为鲁昭公二十年盗杀卫侯之兄絷也。时齐豹作）夫子听卫国之政修其班制以与四邻交卫国之社稷不辱不亦文乎！（乱班制谓尊卑之差）故谓夫子贞惠。《文子》（後不言贞惠者文有以兼之此云：公叔。《文子》之臣大夫亻巽与。《文子》同升诸公子闻之曰：可以为文矣。）。
    孔圉卫大夫也。既卒谥曰：。《文子》贡问曰：孔。《文子》何以谓之文也。子曰：敏而好学不耻下问是以谓之文也。北宫喜为大夫卒卫侯赐谥曰：贞子（灭齐氏故）。
    析朱Θ为大夫卒卫侯赐谥曰：成子（从公故）。
    汉衡山王勃值七国反王坚守无二心徙王济北以褒之及薨遂赐谥为贞王。
    河间王德立二十七年薨中尉常丽以闻曰：王身端行治（端直治理）温仁恭俭笃敬爱下明知深察惠於鳏寡大行令奏谥法曰：聪明睿智曰：（睿深也。通也。）献宜谥曰：献王。
    霍去病为骠骑将军薨谥之并武与广地曰：景桓侯（景武谥也。桓广地谥也。谥法布义行刚曰：景辟土服远曰：桓）。
    张勃嗣父富平侯为谏议大夫元帝初即位诏列侯举茂材勃举太官献丞陈汤（献丞主贡献物也。）汤待迁父死不[B12H]丧（[B12H]古奔字）司隶奏汤无循行勃选举故不以实坐削户二百会薨因赐谥曰：缪侯（以其所举不得人故加恶谥缪者妄）。
    阳城侯刘德子向坐铸伪黄金当伏法（律铸伪黄金弃市也。）德上书讼罪会薨大鸿胪奏德讼子罪失大臣体不宜赐谥置嗣制曰：赐谥缪侯（以其妄讼）。
    王立元帝时以太后弟封江阳侯王仁嗣父谭为平河侯平帝时王莽辅政忌之奏令就国家遣使者迫守立仁令自杀赐立谥曰：荒侯仁谥曰：剌侯。
    杜业以列侯为太常坐法免官就国平帝时以忧恐发病死初业尚成帝妹[A13C]邑公主无子薨业家上书求还京师与主合葬不许而赐谥曰：荒侯。
    後汉祭遵为征虏将军建武九年卒博士范升上疏追称遵曰：臣闻先王崇政尊美屏恶昔高祖大圣深见远虑班爵割地与下分功著录勋臣颂其德美生则宠以殊礼奏事不名入门不趋死则畴其爵邑世无绝嗣丹书铁券传於无穷斯诚大汉厚下安人长久之德所以累世十馀历载数百废而复兴绝而复续者也。陛下以至德受命先明汉道褒序辅佐封赏功臣同符祖宗征虏将军颍阳侯遵不幸早薨陛下仁恩为之感伤远迎河南恻怛之恸形於圣躬丧事用度仰给县官重赐妻子不可胜数送死有以加生厚亡有以过存矫俗厉化卓如日月古者臣疾君视臣卒君吊德之厚者也。陵迟以来久矣。及至陛下复兴新礼群下感动莫不自励臣窃见遵修行积善竭忠於国北平渔阳西拒陇蜀先登坻上深取略阳众兵既退独守冲难制御士心不越法度所在吏人不知有军清名闻於海内廉白著於当世所得赏赐取尽与吏士身无奇衣家无私财同产兄午以遵无子娶妾送之遵乃使人逆而不受自以身任於国不敢图生虑继嗣之计临死遗诫牛车载丧薄葬雒阳问以家事终无所言任重道远死而後已遵为将军取士皆用儒术对酒设乐必雅歌投壶。又建为孔子立後奏置五经大夫虽在军旅不忘俎豆可谓好礼悦乐守死善道者也。礼生有爵死有谥爵以殊尊卑谥以明善恶臣愚以为宜因遵薨论叙众功详按谥法以礼成之显彰国家笃古之制为後嗣法帝乃下升章以示公卿至葬车驾复临赠以将军侯印绶朱纶容车介士军阵送葬谥曰：成侯。
    朱颉修儒术安帝时至陈相卒颉子穆与诸儒考依古义谥曰：贞宣先生及穆卒蔡邕与人共谥为文忠先生（袁山松书载蔡邕议曰：鲁季。《文子》君子以为忠而谥曰：。《文子》。又。《传》曰：文忠之实也。忠以为实文以彰之遂共谥穆荀爽闻而非之故张论曰：夫谥者上之所赠非下之所造故颜闵至德不闻有谥朱蔡各以衰世臧否不立故私议之）。
    杨厚为侍中病归以黄老教授卒於家乡人谥曰：文父。
    张霸为侍中卒将作大匠翟等与诸门人追录本行谥曰：宪文。
    郭镇为尚书延光中中黄门孙程诛中常侍江京等立济阴王镇率羽林士击杀卫尉阎景以成大功後为廷尉卒子贺累迁复至廷尉及贺卒顺帝追思镇下诏赐镇谥曰：昭武侯贺曰：成侯。
    荀靖字叔慈有至行不仕年五十而终号曰：玄行先生（靖少有俊才动止以礼靖弟爽亦以才显于当时或问汝南许章曰：爽与靖孰贤章曰：皆玉也。慈明外朗叔慈内润及卒学士惜之诔靖者二十六人颖阴令丘祯追谥靖曰：玄行先生）。
    范冉卒大将军何进移书陈留太守累行论谥佥曰：宜为贞节先生（清白守节曰：贞好廉自克曰：节）。
  </div>
  <div class="pagination">
   <a href="册府元龟_page417.html">
    上一页
   </a>
   <span>
    ...
   </span>
   <a href="册府元龟_page413.html">
    413
   </a>
   <a href="册府元龟_page414.html">
    414
   </a>
   <a href="册府元龟_page415.html">
    415
   </a>
   <a href="册府元龟_page416.html">
    416
   </a>
   <a href="册府元龟_page417.html">
    417
   </a>
   <span class="current-page">
    418
   </span>
   <a href="册府元龟_page419.html">
    419
   </a>
   <a href="册府元龟_page420.html">
    420
   </a>
   <a href="册府元龟_page421.html">
    421
   </a>
   <a href="册府元龟_page422.html">
    422
   </a>
   <a href="册府元龟_page423.html">
    423
   </a>
   <span>
    ...
   </span>
   <a href="册府元龟_page419.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
