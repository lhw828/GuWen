<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 452 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 452 页/共 485 页</h1>
    <div class="content">




　　古今事文类聚遗集卷二
　　钦定四库全书
　　古今事文类聚遗集卷三
　　元　富大用　撰
　　诸院部遗
　　侍读【以下补新集侍读之后】
　　歴代防革唐开元三年始命马懐素禇无量更日侍读十三年置集贤院侍讲学士侍读直学士【详见事实注】宋朝太宗始用著作佐郎吕文仲为侍读眞宗咸平二年以杨徽之夏侯峤并为翰林侍读学士邢昺为翰林侍读学士始建学士之职其后冯元为翰林侍读不学士又有马宗元为侍读髙若讷为侍读不加别名但供职而已【防要】天禧三年张知白为刑部侍郎充翰林学士知天雄军府侍读学士外使自知白始也元豊官制废翰林侍读侍讲学士不置但以为兼官然必侍从以上乃得兼之其秩卑资浅则为説书歳春二月至端午日秋八月至长至日遇只日入侍迩英阁轮官讲读元祐七年复增学士之号元符元年省去【续防要】建炎元年诏可特差侍从官四员充讲读官遇万机之暇令三省取防就内殿讲读宫观兼侍读元豊八年五月资政殿大学士吕公着兼侍读提举中太乙宫兼集禧观公事七月韩维兼侍读提举中太乙宫元祐元年端明殿学士范镇致仕提举中太乙宫兼集禧观公事兼侍读不赴六年冯京兼侍读充太乙宫使未防乞致仕不充仍免经筵进读【续防要】中兴以来如王大资【贵】朱丞相【胜非】张大资【浚】谢资政【克家】赵观文【鼎】万俟资政【卨】并以万夀观使兼侍读隆兴元年张大资焘以万夀汤大观【思退】以醴泉并兼侍读乾道五年刘敷制【章】以佑神兼侍读【中兴防要】台谏兼侍读自庆厯以来台丞多兼侍读谏长未有兼者绍兴十二年春万俟中丞【卨】罗谏议【樴】始并兼讲读自后毎除言路必兼经筵矣【朝野杂记】元以后废
　　羣书要语儒学之臣入阁侍读所以考质疑义其列于分职始自开元而朕尤向之【南豊拟制】虎观清闲之燕诵説古今以广见闻【曲阜行傅尧俞制】西学上贤玷侍臣之髙选【东坡谢表】
　　诗句遥知丹地开黄卷【陈后山寄侍读苏尚书】
　　古今事实
　　选儒学士
　　宗谓宰相曰朕每读书有所疑滞无従质问可选儒学之士日使入内侍读卢懐慎荐马懐素使与禇无量更日侍读待以师傅之礼【通鉴】
　　聚文学士
　　宗置防正书院聚文学之士或修书或侍读有司供给甚厚
　　举通学士
　　宗诏羣臣及府郡举通经士而禇无量马懐素等劝讲禁中天子尊礼不敢尽臣之【唐儒林传序】
　　刋缉经籍
　　集贤殿书院侍读学士掌刋缉经籍凡图籍遗逸贤才隐滞则承防以求之
　　以质疑义
　　宗尝选耆儒日一人侍读以质史籍疑义至是置集贤院侍讲学士侍读直学士至徳二年置大学士四年罢
　　以师臣礼
　　唐马懐素宗时典禇无量同为侍读更日畨入既叩阍肩舆以进或行在逺听乗马宫中毎宴见帝自送迎以师臣礼或作以申师资之礼
　　读书守操
　　开元中王志愔表荐白履忠隐居读书贞苦守操堪代禇无量马懐素以为侍读
　　好学谨守
　　唐徐岱字处仁少而好学多所探防侍读两宫而谨守过人
　　兄弟迭处
　　髙少逸代元裕为侍读学士兄弟迭处禁宻时人荣之
　　疏諌逰畋
　　王起释褐授校书郎累迁中书舍人数上防谏穆宗游畋事俄加侍读文宗上文好古学是时郑覃以经术进起以敦博显帝数访逮时政因积而愿寛逐臣过恶
　　遂除为相
　　薛放端厚寡言穆宗为太子拜侍读及即位帝谓曰小子新立惧不克荷宜相以辅不逮放叩头辞曰臣庸浅不足承大任帝美其诚
　　儒充选
　　先是侍读其名未崇眞宗首置此职择儒实学以充其选班次翰林禄赐如之设直庐于秘阁侍读更直侍讲长上日给尚食珍膳夜则迭宿多召对访问或至中夕
　　老成端士
　　赵彦若元祐初将啓讲筵宣仁后谕执政云陆佃蔡卞皆少年宜用老成端士乃以彦若兼侍读
　　愿选忠厚
　　元祐初刘挚上防仁宗皇帝盛年嗣服用李维晏殊为侍读孙奭为侍陛下春秋鼎盛愿选忠厚孝悌纯茂老成之人以充劝讲进读之任以广睿智仰副求治之志
　　歴言时事
　　苏轼除侍读尝侍读三朝寳训因及时事公厯言今赏罚不明善恶无所劝沮又黄河方西流而强之使东夏人防镇戎杀掠万余人帅臣不以闻朝廷亦不问恐成衰乱之渐当轴者恨之
　　暇日召问
　　太平兴国六年上听政之暇日阅经史始用著作佐郎吕文仲为侍读常出经史命文仲读之文仲与侍书王着更宿而书学葛端亦直禁中毎暇日多召问文仲以经书着以笔法端以字学
　　谘访政事
　　孝宗隆兴元年十一月命经筵官逓宿学士院朝夕宣召商确古今谘访政事
　　以备顾问
　　至和二年诏龙图阁直学士兼侍读张升【諡康节】年髙免进读止令侍经筵以备顾问【仁宗实录】
　　条上十议
　　哲宗即位以吕公着为迩英侍读始至上言曰人君即位当正始以治天下修徳以安百姓修徳之要莫先于学学有缉熈于光明臣待罪讲读谨条上十议以裨聪明曰畏天爱民修身讲学任贤纳谏薄敛省刑去奢无逸【言行录】
　　节要三书
　　吕公着迩英侍读讲论语毕上奏曰陛下睿哲之性出于天縦而复内禀慈训日新大学诚以尧舜三代为法则四海不劳而治将来论语终帙进尚书二书皆圣人之格言为君之要臣輙于其中及孝经内节要语共一百段进呈便于省覧或游意笔砚之间以备挥染亦日就月将之一助也【家传】
　　不杀羊羔
　　迩英读三朝寳训至眞宗祀汾隂日见一羊自掷道左怪问之曰今日尚食其羔眞宗不乐自是不杀羊羔资政殿学士韩维读毕因奏言此特眞宗小善耳推其心以及天下则仁不可胜用也眞宗自澶渊之后十九年不言兵天下富庶其源盖出于此【言行録】
　　行避蝼蚁
　　伊川頥云尝闻上在宫中起行潄水必避蝼蚁因请之曰有是乎上曰然诚恐伤之尔先生曰愿陛下推此心以及四海天下幸甚【同上】
　　奏论三事
　　伊川召对上奏论经筵三事一上富春秋辅飬为急二左右内侍宫人皆选老成重厚三请令官坐
　　读唐书一传
　　天禧旧制凡侍臣皆赐坐讲者别设本于前侍读初无所职但侍立而已耳自宋绶夏竦为侍读始令读唐书一传参释义理【防要】
　　进唐事二条
　　蘓颂兼侍读奏言国朝典章大抵防袭唐旧乞诏史官学士采録新唐书中臣主所行日进数事以备圣览遂诏经筵官遇非讲读日进唐故事二条公每有所进可为规戒有补时事者必述以己意反复言之【言行録】
　　进祖禹帝学
　　郑丙字少融淳熈中兼侍读取陆贽奏议切时者反覆开陈进司马光五规范祖禹帝学资乙览
　　读苏秦约从
　　司马温公迁侍读学士进读通鉴至蘓秦约従六国事光曰秦仪为従横之术多华少实无益于治此谓利口之覆邦家者也【言行録】
　　论黄帝无为
　　史卫国公浩字直翁淳熈中除醴泉观使兼侍读浩尝读正心篇论黄帝无为天下治上曰所谓无为者岂燕安无所事事之谓防
　　讲读延义阁
　　崇政殿西有延义阁南向迎阳门之北有延英阁东向皆讲读之所仁宗初御延义毎初讲论或讲读终篇则宣二府大臣同听赐飞白书或赐宴其后専御迩英也
　　赐宴资善堂
　　吕溱以侍读学士知徐州仁宗特赐宴资善堂遣使谕曰此防特为卿设可尽醉也仍诏自今由经筵出者为例
　　荐当世士
　　枢宻直学士陈防在经筵日尝论荐当世之士自司马温公而下三十三人最后言郑侠小臣愚直敢言如此是亦发于忠义非陛下矜怜其志而使得生还谁复为侠言者又史浩除少保大观文醴泉观使兼侍读进读三朝寳训及真宗正説事关治体及当法祖宗者必委曲援引开广上心引陈防故事荐石斗文等五人皆召赴阙再兼侍读又荐薛叔似等一十五人叔似召用余以次収擢
　　言外戚事
　　陈正献公俊卿兼侍读防钱端礼起戚里秉政骎骎入相舘阁之士相与上疏斥之皆为所逐公进读寳训适及外戚事公极言本朝家法外戚不预政最有深意上首肻乆之端礼卒不相【诚斋集】
　　论日食之变
　　张九成在经筵一日论日食曰日食之变本于恶气之萌恶气之萌本于恶念之起上耸然曰诚在朕念虑间当为卿戒之他日上谓近臣曰朕于张九成所得甚多
　　着圣览十卷
　　丁度字公雅兼侍读在经筵仁宗呼为学士而不名尝问以蓍占应事对曰不若以古之治乱为蓍也仁宗出欹器以示之曰朕欲临天下以中正对曰臣亦愿以中正事陛下着迩英圣览十卷鉴精义十三卷庆厯兵录五巻编年总录八巻
　　反覆开道
　　蘓轼侍读至治乱盛衰邪正得失之际未尝不反覆开道上虽恭黙不言闻所论輙首肯善之
　　使上不忘
　　蘓颂言吾在金华毎进读至弭兵息民则必反复使上不忘弭兵息民之意以谓人主之聪明不可有所向有所向则偏偏则为患大矣
　　古今文集
　　杂著
　　侍读学士等请宫中视学表　晏殊
　　伏奉圣防以时暑暂住讲书至秋凉仍旧者运当文治日侍讲筵以炎暑之盛隆遂紫宸之游息载颁明防允合旧章念惟皇帝陛下应运挺生代天化育御承光之法座临照九围奉长乐之慈顔缉熈万务缅懐三圣抚爱兆民知王业之艰难识帝模之宏逺于是顺稽古道崇尚素风命册府之儒臣敞金华之经席包周众説既析于篇题齐鲁善言弥勤于听覧属南薰之届悯防弁之增劳暂锡假寕聿昭恩遇臣等退惟鄙质幸此亲逄敢忘蒙瞽之言仰效防毫之助切以四方无事百度允厘宫禁之间穆清多豫伏愿重汉皇之六合惜夏禹之寸隂时习所闻愈精大义间挥仙翰式就神功彰睿徳之日新广鸿猷之天赋如此则宗祊景福賛明主之保邦夷夏仰瞻识大朝之垂教
　　辞免兼侍读状　　　　　　洪咨防
　　便蕃防渥慑詟交懐臣窃惟上圣以典学为功诸儒以诏媺为职执经并列劝读尤严间尝起旧弼于内祠今亦进英于书殿必深于道乃称厥官如臣者猥繇法従之聫滥厠细毡之讲懐公无得呻毕何禆属月正元日之临盛春王三朝之防首叨荣于闼仍陟宠于金华四象八卦之陈未知源委五典三坟之诵曷效防埃倘兼取于熊鱼必重讥于鹑特伏望皇帝陛下充能自得师之妙广佛时仔肩之公察臣潢潦之易除矜臣丘垤之难进俾安旧序别选名流
　　侍讲
　　歴代防革汉显宗时张酺数侍讲于御前张酺侍灵帝以杨赐有重名举赐侍讲于华光殿中又召刘寛拜大中大夫侍讲华光殿【刘寛传】虽有侍讲之号而未以名官至唐开元十三年始置【详见侍读门】宋朝咸平二年国子祭酒邢昺为侍讲学士其后又有马宗元为侍讲不加别名但供职而已【防要】景徳四年以翰林侍讲学士邢昺知曹州侍讲学士外使自昺始焉【续防要】元豊以后官制【通见侍读门】故事自两省防端以上并兼侍讲元祐中司马公休以著作佐郎兼侍讲时朝议以文正公之贤故特有是命【朝野杂记】绍兴五年范元长以宗卿朱子发以秘少并兼葢殊命也乾道六年张敬夫始复以吏部员外郎兼葢中兴后庶官兼侍讲者惟此二人若绍兴二十五年张扶以祭酒隆兴二年王宣子佐以检正乾道七年林景度以宗卿入经筵亦兼侍讲者葢扶本以言路兼説书就陞其秩宣子时摄版曹景度尝为防史且有敬夫旧例故稍之皆有以也【同上】熈寕元年龚鼎臣蘓颂刘攽等议不当坐讲疏朝廷班制以侍讲居侍读下【防要】台谏兼侍讲庆厯二年召御史中丞贾昌朝侍讲迩英阁故事台丞无在经筵者上以昌朝长于讲说特召之【仁宗实录】神宗用吕正献亦止命时赴讲筵去学士职中兴后王尚书賔为御史中丞建请复开经筵遂命兼侍讲自后十五年间继之者惟王唐公徐师川二人皆上意也绍兴十二年春万俟中丞卨罗谏议檝并兼讲读绍兴二十五年春董殿院徳元王正言珉并兼侍讲非台丞谏长而以侍讲为称又自此始其后犹或兼説书台官自尹穑隆兴二年五月谏官自詹元宗乾道九年十二月后并以侍讲为称不复兼説书矣【朝野杂记】修注兼侍讲自朱子发后修注官多得兼侍讲嘉泰二年八月林伯玉自殿中侍御史兼侍讲除起居郎其年閠十二月改兼史编实讨是年邓伯允自中书舍人兼权刑侍闰十二月改兼史编实讨非故典也开禧元年八月娄彦开自言路徙奉常兼权中书舍人亦以史院易经筵遂为定例三年十月朱仲文自司谏改奉常兼讲如故意者以其兼权史侍故也十一月王简卿知谏院为左史仍兼崇政殿説书言者犹以为不可罢之嘉定元年黄伯庸自右正言兼侍讲除起居舍人兼如旧今故典矣【自渡江后惟王枢宻纶以右史兼説书其他无此比】宫观兼侍讲　宋朝自元豊以来多以宫观兼侍读乾道七年寳文阁待制胡铨除提举佑神观兼侍讲是日以宰执呈进虞允文奏曰胡铨早嵗一节甚髙谓当濶略録其气节不宜令遽去朝廷上曰铨固非他人比且除在京宫观防侍经筵故有是命
　　羣书要语奉天子五学之游【东坡谢表】望西清之帷幄乆立彷徨听长乐之鼓钟恍如梦寐【同上】金华经幄并以命尔【曲阜行周常制】今将开延英之席【司马光诏】词赋成于鼔吹典坟富于泉海
　　诗句綉裳尽衮云垂地不作成王剪桐戯【东坡迩英讲论语谢赐书】日髙黄繖下西清风动槐龙舞交翠【同上】江沙踏破青鞋底却结丝絇侍禁庭
　　古今事实
　　讲经同异
　　宣帝甘露三年诏诸儒讲五经同异萧望之等平奏其议帝亲称制临决
</div>
    <div class="pagination">
<a href="古今事文类聚_page451.html">上一页</a><span>...</span><a href="古今事文类聚_page447.html">447</a><a href="古今事文类聚_page448.html">448</a><a href="古今事文类聚_page449.html">449</a><a href="古今事文类聚_page450.html">450</a><a href="古今事文类聚_page451.html">451</a><span class="current-page">452</span><a href="古今事文类聚_page453.html">453</a><a href="古今事文类聚_page454.html">454</a><a href="古今事文类聚_page455.html">455</a><a href="古今事文类聚_page456.html">456</a><a href="古今事文类聚_page457.html">457</a><span>...</span><a href="古今事文类聚_page453.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
