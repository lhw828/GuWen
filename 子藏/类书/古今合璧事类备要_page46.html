<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 46 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 46 页/共 111 页
  </h1>
  <div class="content">
   歴代沿革【汉大县两尉小县一人汉官仪后汉百官志长安有四尉分为左右部城东南置广部尉是为左部城西北置明部尉是为右部并四百石黄绶大冠主追捕盗贼同察奸非六典注魏因之晋洛阳逮康皆置左部尉宋齐梁陈并因之余县如汉制诸县道尉铜邙黄绶朝服武冠北齐郡县置三尉隋改为正后尉人分为户曹法曹唐初因隋制武德元年万年县法曹孙伏伽论事是也武德中复改为正七年复为尉赤县置六员他县各有差分判诸司事通典髙宗时始为品官吏部选授唐职林五代乆废而盗贼鬬竞则属镇将建隆三年始每县复置尉一员在主簿之下俸赐与主簿同其镇将只许勾当镇下烟火争竞公事实録防要职畧至和二年闻封祥符两县増置一员元丰五年诏重立法地县尉并差使臣元祐元年苏辙言旧法县尉皆用选人近歳并用武臣自改法已来未闻盗贼为之衰息请复旧法诏除沿边县尉依旧外余并差选人崇宁元年诏重法地县尉旧差武臣处并依元丰法续防要】
　　事类仙尉【前汉梅福字子真为南昌尉一朝弃去九江至今传以为仙】香尉【汉雍仲进南海香拜洛阳尉号曰丨丨述异】仙吏【一命丨丨白帖】少府【按李白赠瑕丘王少府杜甫赠华阳李少府则唐时县尉多称丨丨文苑英华】按察【尉主盗贼凡盗贼主名不立则推索行寻丨丨奸宄以起端绪后汉百官志】知名【魏奉古授雍丘尉尝九日公燕有客草序五百言奉古曰此旧文援笔致疏之草序者黙然自失到座抚掌奉古徐笑曰适览记之非旧习也由是丨丨时挺涖汴州石奉古前曰此聪明尉即他日持廏目今示奉古一览便讽千余言挺惊起曰仕官且四十年未尝见此】聪明【见上注】清谨【萧至忠为几尉以丨丨见称】干治【唐顔师古隋仁夀中授安养尉杨素谓曰安养剧县子何以治之师古曰割鸡未用牛刀素惊其言大后果以丨丨闻】刚正【陈仓尉刘仁轨以丨丨擢咸阳丞】廉谨【王屋尉毕纲以丨丨闻】材吏【严挺之名浚调义兴尉号丨丨】清干【陆璪补长安尉以丨丨称】清节【杜暹为邺县尉以丨丨显】惠政【元德秀调南利尉有丨丨黜陟使以开】断决【胡珦为富平尉一府称其丨丨韩胡少监墓志】黄绶【丨丨位轻青云望重陈子昻集送齐少府序】大杖【严安之崔谭俱为赤县尉安之令伍伯执丨丨谭益大其杖如椽安之复令执小杖谭益小其杖至如筯安之令伍伯空手行乃不能学见闻録】尉察【守在丨丨善于追胥胡文恭行王德悦制】尉督【曩居丨丨同上行解懐德制】五色棒【曹瞒除洛阳北部尉初入尉廨缮治四门造丨丨丨悬左右各十余枚有犯禁者不避豪强皆棒杀之京师敛迹莫敢犯者魏志】寳剑篇【郭震字子振初为通泉尉任侠使气武后欲诘与语竒之索所为文章上丨丨丨后览嘉叹即授铠曹参军】鸂防滩【河南伊间县前水中每县官有入台者先有滩出石烁金沙青澈可爱牛僧孺为尉一日报滩出县僚共观之老吏曰此必分司御史若是西台当有一双丨丨僧孺祝曰既能有丨何惜丨丨言讫一双飞下不旬日僧孺果拜察院唐康骈剧谈】射鸭堂【孟郊为漂尉开丨丨丨坡诗注】读七志【常述为洛阳尉马懐素荐与诸儒即秘书丨丨丨】善五言【杜审言初为隰城尉雅丨丨丨诗工书翰有能名尝谓人曰吾之文章合得屈宋作衙官吾之书迹合得羲之北面其矜诞如此】着鲁议【唐髙郢字公楚举进士擢第授华隂尉鲁不合用天子礼乐乃引公羊传丨丨丨见称于时由是授咸阳尉】金瀬诗【孟郊调漂阳尉县再投丨丨平棱城林簿署防翳下有积水郊间坐水旁裴回赋丨曹务多废令白府以假尉代之而分其半俸】台辅器【晋娄师德补江都尉扬州长史卢承业竒其才尝谓之曰吾子有丨丨丨当以子孙相诿岂可以官属常礼待之】明公座【苏珦授鄠县尉雍州长史李义琰谓曰鄠县本多词诉近日遂絶由公为其疎理因指顾防事曰此座即丨丨丨也但恨非迟暮所见耳】入翰林【白居易调盭防尉为集贤校理月中召丨为丨丨学士】迁御史【李程为蓝田尉有滞狱十年程单言辄判京兆状最丨监察丨丨】宋璟大节【上党尉丨丨有丨丨】韦伦干力【蓝田尉丨丨丨丨勤济】宗元名声【蓝田尉柳丨丨丨丨大振一时】延祐吏能【刘丨丨弱冠补渭南尉刀笔丨丨为畿邑当时之冠后歴右司郎中】骆刘文章【丨賔王丨光业李峤皆以畿尉有丨丨名】屈宋衙官【见前善五言注】清水明镜【河北尉冯谦履自谓丨丨见底丨丨照心】春兰秋菊【裴子余补鄠县尉时同列李朝隠程行谌皆以文法著称子余独以文学知名或问长史陈崇业三子优劣崇业曰丨丨丨丨俱不可废也后为监察御史】聪明小儿【唐卢庄道十六擢第为河北尉太宗谓丨丨丨丨】清心苦节【裴景升为尉氏尉考满刺史皇甫亮曰裴尉岂可使无上考为之词曰千里无代步之马三月乏聚粮之资丨丨丨丨从此可知不旌此人无以激劝】位极人臣【武功马禄师善相长安主簿萧璿与尉李峤李全昌同诣求决马云大李少府丨丨丨丨小李少府位终卿监萧主簿中年湮沈晩逹亦当贵皆如其言】著名三杰【富嘉谟转晋阳尉与新安呉少防友善同官魏谷倚为太原主晋皆以文辞丨丨时人谓之北京丨丨】擒奸擿伏【李勉为开封尉号为难理勉与聨尉卢成轨并有丨丨丨丨之名】望风敬惮【李白为虞城令李锡竭云初拜北海寿光尉心　不挂细务口不言人非郡吏罔测丨丨丨丨】惠归一尉【员半千授武陟尉歳旱饥劝县令开仓以赈贫馁不从防令赴州半千便发仓廪以给饥人刺史郭齐宋大惊因而按之时薛元超为存抚使谓齐宋曰公百姓不能救使丨丨丨丨岂不愧也令释之】歉不独饱【渭南尉栁公绰歳丨丨敢丨丨】分理诸曹【唐尉丨丨丨丨如州判司通典】分判众曹【尉亲理庶务丨丨丨丨六典】陆贽五术【丨丨补渭南尉德宗立遣黜陟使庾何等十一人行天下贽説使者请以丨丨省风俗八计聴吏治三科登俊乂四赋经财实六德系罢察五要简官事】穆宁捍贼【丨丨调蓝山尉安禄山反刘道立为景城守宁募兵斩之檄州县丨丨】疏讽从禽【宗聴政之睱从禽自娯又于蓬莱宫侧立教坊以习倡优蔓衍之戯酸枣尉袁楚客以为天子春秋强壮恐从禽好郑将荡上心乃引由余太康之义上疏以讽之宗纳焉】廷辩曲直【李义琰补太原尉李勣为都督僚吏惮其威严义琰独敢丨丨丨丨勣甚礼之】才行髙第【髙琰以茂丨异丨丨丨累擢咸阳尉】吏能第一【刘延祐补渭南尉有丨丨治丨丨李勣戒之曰子春秋少而有美名宜稍自抑无为出人上】操断捡守【柳相国浑为单父尉丨丨举措形乎造次廉洁丨丨近于细大柳文柳浑行状】文法文学【见前春兰秋菊注】请为代役【裴信授蓝田尉德宗诏畿县民城奉天严郢为京兆政刻急本曹尉韦重规妻乳且疾不敢免佶丨丨丨丨要知程当时称其义】廉无厚蓄【卢坦为河南尉时杜黄裳为尹召坦立堂下曰某家子与恶人游破产盍察之坦曰凡居官丨虽大臣丨丨丨其能积财者必剥下以致之如子孙善守是天富不道之家不如恣其不道以归于人黄裳惊其言自是遇加厚】擢拜拾遗【李揆字端卿开元末补陈留尉献书阙下诏试文章乃丨丨右丨丨】数年拜相【韦贯之自长安尉不丨丨丨丨】弹琴莳药【赵元亮字贞固少负志畧好论辩武后称制惧不容其髙调宜禄尉到职非公事不言丨丨丨丨如隠者之操自伤位不配才卒又赵元亮为宜禄尉黙然无言采药弹琴咏尧舜而已州将郡守穆然承风君之道标浩如也陈子昻集】去位客游【髙适补汴州封丘尉非其好也乃丨丨丨丨河右歌舒翰表为兵曹】鸿渐之资　神仙之吏【白六帖】书判拔萃【本朝余靖字安道为人质直刚劲为赣县尉丨丨丨丨改将作监丞事畧】自陈通经【冯元字道宗少好学崔頥正孙奭授以五经大义为江阴尉皆诏明经补学官丨丨丨五丨遂以为国子直一】庭坚警悟【黄丨丨幼丨丨李常见之以为一日千里举进士为叶县尉并同上】明逺器识【孙丨丨调长沙尉潭帅张舜民文学气节名天下竒公丨丨厚礼之教以立身行已之方】荐辞与叶齐【查道为馆陶尉廉介与妻采野疏为粥以疗饥道不胜贫欲去官防都运使樊知古素知道节行欲丨之丨以丨其县主簿丨丨知古曰齐素不识也道曰公不荐齐道亦不敢当公荐也知古不得已两荐之长编】诏特改京官【赵忠简归寓常山县郡守章杰知中外士大夫平时多书疏往来可为竒货以媚时宰宻谕邑尉翁防之以捜私酿为名驰往掩取防之诺守犹疑漏言潜戒左司伺察之防之畧入廨书片纸自后出迎赵氏子告之故趣焚箧中书及屏弃弓刀之属比蒙之挟吏卒至一无所得守大怒劾于朝时宰疑其已甚徙防之尉兰溪使避守上初即位大臣诵言其事丨丨丨丨丨除司监簿】不肯附章杰【见上】不求荐秦梓【汪涓字养源尉宣城秩垂满阙令职状一纸知州秦梓意其必求即荐之涓终不屈或问何不从内翰求文字陞陟曰若为所荐则终身为秦客矣涓不辞再为判司一任绍兴王论】黥豪称铁面【杨王休字子美调台州黄岩尉邑有豪民武断一方具得其奸状白于郡黥他州闾里欢丨公为丨丨少府楼攻媿集】杀贼改评事【刘平字士衡景德中释褐常州无钖尉手丨强丨丨大理丨丨知鄠县】捕贼首追斩【苏缄移开封府阳武尉剧贼黒李二等倚居民为囊槖吏莫能丨缄踪迹得其在所乃集众大索纵焚傍邻十数家丨丨果自火中逸出缄丨丨送府府尹贾昌朝大骇曰儒者乃尔轻生耶】捕魔贼杖遣【汪大猷字仲嘉初尉江山州符丨来暮乡丨丨公曰贼有无岂不知第呼菜食一二人丨丨之楼攻媿集】擒贼乞优赏【苏文忠公知頴州頴有宿贼尹遇羣党惊刼朝廷以名捕不获公召汝隂尉李直方谓之曰君能擒此当言于朝乞行优赏直方缉知所在躬往捕手防刺而获之】有忧天下心【寳元初明州慈溪尉裴明允倜傥不羣虽处贱官丨丨丨丨之丨屡上书言事后又诣阙上书云汉成帝时梅福为南昌尉屡从县道上书言灾异事求假轺诣行在所】能尉安于民【至和中山阳尉李宗嗔百姓申蝗抑令食之提刑孙锡奏劾上怒曰县尉亦亲民之官谓其丨丨丨丨丨而不与民除害反伤民命削其官】赏捕盗之功【干德元年以大名府元城县尉张义元为本县令丨丨丨丨丨也天下县尉乆废其任是歳复置义元首该赏典以激劝之】掌巡捕盗贼【尉丨丨丨丨丨及检覆之事四朝志】奸伏之能【尉于北部署丨丨擿丨丨丨胡文恭行陈禹臣制】召为馆阁校理【胡宿字武平为真州杨子县尉大水漂溺居民令不能救宿率公私舟活数千人以张士逊荐丨试丨丨丨丨丨神宗实録】召为大理寺丞【雷有终为莱芜尉知监刘琪奸赃而代其任太宗闻其名丨丨丨丨丨丨东都事畧】着旰江报政録【王博文徙建昌南丰尉有能声里人饶光辅者丨丨丨丨丨丨刋于石仁宗实録】见人説江山尉【汪大猷字仲嘉调衢州江山县尉所部百人黙识姓名及干力之优劣不得其用分乡警捕境内肃然后龙大渊在阁门闻公谕徳之除亟称以为当入坐中问曰亦与之熟耶龙曰在此未尝往来某少为三衢兵官只丨丨丨丨丨汪县丨之贤如出一口闻者益服楼攻媿集】
　　诗集酸寒【丨丨溧阳尉五十几何耄孜孜营甘防辛苦乆所冒俗流知者谁指注竞嘲慠圣皇索遗逸髦士日登造庙堂有贤相爱遇均覆焘况承薛与张二公迭嗟悼青云送吹嘘强箭穿鲁缟胡为乆无成使以归期告韩愈荐孟郊诗】凄凉【不作西河尉丨丨为折腰老夫怕趋走率府且逍遥杜官定后戯赠诗】采棒【堂堂名公后尚奋丨丨威贼进一官扁舟遽旋归张来送江尉诗】仙骨【一尉居倐忽梅生有丨丨云云壮心屈黄绶浪迹寄沧洲昨观荆岘作如从云汉游老夫当暮矣蹀足惧骅骝李白酬谈少府】鸿渐【丨丨升仪羽牛刀列下班处腴能不溷居剧体常闲分诉人无谄除邪吏息奸欲知清与洁明月在澄湾孟浩然赠萧少府诗】鳯姿【皎皎鸾丨丨飘飘神仙气梅生亦何为来作南昌尉秋风佐鸣琴寂寞道为贵李白赠瑕丘王少府诗】吏隠【小县春生日公孙丨丨时楚歌停晩醉蛮语入新诗韩翃寄武陵李少府诗】薄宦【李侯虽丨丨时誉何籍籍髙适赠钜鹿李少府】提雄笔【圣代科名酬志气山川秀色助神机梅真人仕丨丨丨阮瑀从军着防衣方千寄台州孙从事百篇登第初授华亭尉诗】枕书眠【庭户萧条燕雀喧日髙牕下丨丨丨杜荀鹤赠溧水崔少府诗】有盛才【夫子丨丨丨主司得球琳李白送杨少府赴选】是辞人【王畿第一县县尉丨丨丨馆殿非初意图书是旧贫斫氷泉窦响赛雪庙松春自此升通籍清华日近身郑谷寄蓝田韦少府】心在青云【迹留黄绶人皆叹丨卜丨丨世莫知髙适同顔少府旅宦】潇洒林泉【公堂丨丨有丨丨纸隔苔墙是渚田郑谷诗】不比博士慢【但闻赤县尉丨丨丨丨丨赁屋住连墙往来忻莫闻韩愈酬崔少府摄伊阳诗】安可识梅生【世人若醯鸡丨丨丨丨丨李白留别西河刘少府诗】禄防家转贫【东道有佳作南朝无此人吾党谢王粲羣贤推郄诜节苦名已富丨丨丨丨丨髙适答侯太少府诗】髙第能卑宦【白头新作尉县在故山中丨丨丨丨丨前贤向此风佐理人安后篇章莫废功郑谷送许棠之官泾县】慎莫厌清贫【不择南州尉髙堂有老亲楼防重蜃气邑里杂鲛人海暗三山雨花明五岭春此方多寳玉丨丨丨丨丨岑参送杨琼尉南海】声华满氷雪【伊人虽薄宦举代推髙节述作凌江山丨丨丨丨丨髙适酬李少府】赤堇多竒铓【昔升君子堂腰下绶犹黄汾隂有寳气丨丨丨丨丨刘禹锡呈裴中丞为万年尉诗】青袍美少年【丨丨丨丨丨黄绶一神仙岑参送楚丘趜少府赴官】仙尉赵家玉【丨丨丨丨丨英风凌四豪维舟至长芦目送烟云髙揺扇对酒楼持袂满蟹螯李白送赵少府诗】隠吏逢梅福【丨丨丨丨丨游山忆谢公杜甫送裴虬尉永嘉诗】春草迎袍色【子真河朔尉邑里带清漳丨丨丨丨丨晴花拂绶香岑参送郑少府赴滏阳诗】花随黄绶新【草羡青袍色丨丨丨丨丨同上送张卿郎君赴硖石尉诗】白鸟下公府【丨丨丨丨丨青山当县门故人是邑尉过客驻征轩同上题永乐韦少府防壁】仍开射鸭堂【两尉郁相望东西百步阳挥旗蒲柳市伐鼔水云乡已作观鱼槛丨丨丨丨丨东坡题县尉水亭诗】讼简夜弥清【相知有李邓丨丨丨丨丨祖咏宿陈留李少府揆防诗】东南三千五百里【夫子送君为一尉丨丨丨丨丨丨丨居易送王尉】一官聊复戱人间【知子鸣已在山丨丨丨丨丨丨丨能为向下东南尉藜杖缁巾得往还王荆公示李示叔诗】







　　古今合璧事类备要后集卷八十
　　钦定四库全书
　　古今合璧事类备要后集卷八十一
　　宋　谢维新　撰
　　监当门
　　总监当【州粮料院　钱监　监仓　监盐　监酒监镇　　　作院　交引　库务　监门
　　监茶　　　监场监务】
　　歴代沿革【太平兴国三年十月诏诸路转运使副当体量部内监当京朝官内公勤亷干显有劳绩者具名闻奏与亲民差遣国朝哲宗正史职官志监当官掌务库藏出纳之事其征防场务嵗有定额以登耗为殿最赏罚凡课利所入逐日具数申于州四朝志髙宗建炎元年诏诸路州县监当官有阙令漕臣辟奏一次二年诏监当官以二年为任满六考许闗陞四年诏繁剧去处止得添差一员乾道六年诏吏部将监当官阙员依条注识字中兴防要钱监国朝自开寳平吴之后因其旧制置钱监千畨易既而江淮荆浙闽广之地皆有监圣朝职畧】州粮料院
　　事类赵抃槩平【丨清献公丨字阅道监潭州粮料院出纳不限时日丨量丨人便之神宗实録】宗愈荐除【胡宗愈諡脩简监楚州粮料院伯父宿为枢密副使出守杭陛辞英宗问之曰子弟谁可继卿者乎宿以丨丨对防曽公亮丨召试学士院丨集贤校理】
　　钱监钟官【王莽时主铸钱官曰丨丨汉官志】圜府【管钱官称丨丨之职】涖金冶【丨丨之职胡文恭行成有宗制】司寳冶【丨南州丨丨之饶佐县宫圜府之用宣劳于外兴利在公同上行葛源制】七福五铢【防挟铜之令以増丨丨因采山之法用广丨丨同上】増十余万【刘蒙叟掌饶州铸钱监江南旧制铁钱至是改用铜钱蒙叟在职三年丨课丨丨丨真宗实録】
　　监仓都尉【韩信治粟丨丨】仓令【汉太丨丨淳于公】司仓【大父之古祁州丨丨韩文杨燕竒碑】掌粟辨谷【仓人丨丨之藏丨九丨之物以待邦用若谷不足则止余法用有余则藏之以待歳凶而颁之周礼】以官为氏【前张嘉疏曰孝文时吏居官者或长子孙丨丨丨丨仓氏库氏则仓库吏之后也前王嘉】躬坐庾中【献简公尧俞复起居舍人监卫州黎阳仓草场郡守檄邑官代公治出纳公曰不可居其官不可以旷职虽祁寒隆暑必丨丨丨丨治事不懈言行録】服劳廪委【丨丨丨丨公是行刘诰制】庾氏之掌【当丨丨丨丨胡文恭行裴士杰制】
　　监盐均输【置丨丨盐铁官前食货志】防束【丨丨池卤生息倍称元防之行唐庆制】领盐卤【以干蛊之才丨丨丨之务管防条制动皆得宜白集裴泰制】修牢盆【公倕干池盐于蒲丨丨丨谨衡石煎和既精饴散乃盈商通而瀳至吏惧而循法几不絓网而国用益饶歳秒防其所入赢羡什百诏下褒其能刘禹锡崔公倕碑】举于鱼盐【胶鬲丨丨丨丨之中孟子】鱼盐富国【齐管仲丨丨丨丨】局课衍盈【丨丨丨丨胡文恭行姚颖制】利局饶衍【商丨丨者以丨丨名最同上行买程制】防束之籍【盐铁丨丨丨丨杜牧行李鄠制】牢盆之入【往干丨丨丨丨颇増近监之饶胡文恭行刘雝制】征筭之饶【丨丨丨丨衍于局次同上行牛拱辰制】复海陵堰【范文正公仲淹字希文监泰州西溪盐税贻书运使张纶丨丨丨丨纶表知兴化县仁宗实録】筑捍海堤【范仲淹监泰州西溪盐税建白于朝请丨丨丨丨于三州之境长数百里以卫民田言行録】目为学士盐【刘忠肃公挚责监衡州盐仓先是仓吏与纲兵奸利相市杂以伪恶人未尝食善盐挚悉意核视且储其羡以为偿弊减十七八父老丨丨丨丨丨四朝国史】临筦防之局【丨丨丨丨丨置无遗力沛有羡緍胡文恭行毛维藩制】
　　监酒五齐【酒正掌酒之政令以式法授酒材辨丨丨之名一曰泛齐二曰醴齐三曰盎齐四曰缇齐五曰沈齐】六物【仲冬之月乃召大酋秫稻必齐麴糵必时湛炽必洁水泉必香陶器必良火齐必得兼用丨丨大酋监之毋有差贷注大酋者酒宫之长也湛渍也成炊也火齐醒熟之调也记月令】防酤【初丨酒丨前汉武帝纪】题小诗【刘李孙字景文监饶州酒务王荆公为江东提刑巡歴至饶按酒务始至防事见屏间有丨丨丨曰泥喃燕子语梁间底事来惊梦里闲説与傍人应不解枤藜携酒到芝山问专知官谁所作答以季孙诗即召与之语嘉叹升车而去不复问务事既至舍适学生持状请差官摄学事公判监酒殿直一郡大惊遂知名石林诗话】上兵论【陈执中諡恭公监庆州盐酒税丨河西丨丨五篇仁宗实録】有史学【刘恕字道原丨丨丨司马光修资治通鉴奏请同编脩光出知永兴军恕亦以亲老告归南康乞监酒税以就养东都事畧】课嬴升奬【庆厯四年诏旧制诸道防酤满三万贯举官监临歳满而丨丨者丨丨之国朝会要】召为正言【邹浩字志完监袁州酒税寻丨还复丨右丨丨东都事畧】临防木之酤【丨丨丨丨丨及连敖之掌胡文恭行孙谘制】
　　监镇不行市易【苏轼奏云赵挺之元丰末通判德州黄庭坚监本州德安镇挺之希合提举官王景棻意欲于本镇行市易法庭坚谓镇小民贫丨堪诛求若丨丨丨必致星散公文往来士夫笑长编】召为检讨【黄庭坚字鲁直李常见其诗文以为超逸絶尘独立万物之表者由是声名始震监德安镇丨丨校书郎为神宗实録丨丨官事畧】
　　作院兵器为法【胡安定公瑗字翼之授监某处作院既之官三日从容与老吏言制作利害吏以诚告曰器不精良由百工皆督其课程趣赴期会每茍简于事备数而已今欲革此弊莫若使工各尽其能竭其力每事必求精致仍不使之懈惰然后计其成而定以日力名数可也安定从其説工吏欣然赴功乐事丨丨坚利大非前日比矣至今丨作院丨也言行録】
　　交引伪造严治【孙侍读甫字之翰监益州交子务蜀用铁钱民苦转贸重故设法书纸代钱以便市易转运行使伪造犯法者多欲废不用公曰交子可以丨丨钱亦可以私铸私铸有犯钱可废乎但丨丨之不当以小害废大利卒不能废言行録】
　　库务笼置防上【荥阳公家塾记范侍郎育作库务官随行箱丨只丨丨事丨以防疑谤东莱集】监门安上门图【郑侠字介夫监丨丨丨安石将以为经义局检讨侠辞会时大旱不雨侠于是上疏并丨上之东都事畧】
　　监茶逾年辞去【章望之字表民好学有文监杭州茶库丨丨丨疾丨东都事畧】管库十年【吕希哲字原明前后为丨丨者几丨丨矣同上】典临茗局【领筭商车丨丨丨丨胡文恭行孙谘制】
　　监场好儒称荐【王旦监潭州银埸何承矩丨丨士形于丨丨同上】
　　监税词折不动【吕希哲字原明熈宁初监陈留税章枢宻楶方知县事心甚重之一日与公同坐遽峻丨色丨公以事公丨为丨章叹曰公诚有德者我聊试公尔张横渠曰虽蛮貊之邦行矣于吕原明见之荥阳公家塾】监司商筭【丨丨丨丨胡文恭行段政制】
　　诗集监仓分粟【平丨太仓丨尽读邺侯书陈后山谢监诗】发廪【校緍阅帑藏丨丨罄斯箱髙适赠司仓诗】不世名【岂料多才者空垂丨丨丨闲曹犹得醉薄俸亦胜耕方干寄普州司仓贾岛诗】真堪老【一官仓庾丨丨丨坐看松根落断崖东坡泗州南山监仓萧渊诗】公子是监仓【但见东轩堪隠几不知丨丨丨丨丨同上】庾氏莫言卑【身到瀛州须命好官称丨丨丨丨丨何斯举寄钱伸监仓诗】
　　监酒盆盎里【丨丨三年丨诗篇四海简斋诗】糟麴间【纷纷丨丨丨欲试佳公子东坡送欧阳辨监澶州酒诗】燃薪炙砚【我方冻坐酒官曹为公丨丨丨氷丨黄山谷诗】晨对梅花【落身麴糵盆盎里丨丨丨丨无酒温简斋诗注晁无咎谪监信州酒日和东坡梅诗】天桥造楼【忆昔洛阳董糟丘为余丨丨桥南丨酒丨李白诗】官垆呼酒【丨丨丨丨趂春期正是糟浆破鼻时锦绮未闻吟玉按笙歌应且引鸱夷曽存中春日懐陈州监酒徐安中诗】宁知是官身【端平游真如子由在酒局丨丨丨丨丨糟麴困薰煮东坡】千里不难到【丨丨丨丨丨莫遣歴块蹶同上送欧阳推官赴华州监酒诗】骥騄随蹇步【即官向是筦库人乃使丨丨丨丨丨同上】
　　库务有真乐【州狱即道场筦库丨丨丨故纸终日翻毛锥几年阁唐子西作诗自寛】













　　古今合璧事类备要后集卷八十一
&lt;子部,类书类,古今合璧事类备要&gt;
　　钦定四库全书
　　古今合璧事类备要续集卷一
　　宋　谢维新　撰
　　氏族门
　　姓氏
　　歴代源流【姓氏之来尚矣古者天子赐姓命氏诸侯赐族其实一也然所以不同者姓统其祖考之所自出虽百世而不变氏别其子孙之所自分凡数世而一变故言姓则在上言氏则在下也至于族训亦氏之别名也其名虽殊其实未尝不一故黄帝之子二十五人而得姓者十有四姬姓者二人其十一人曰酉祁已滕臧任荀厘姞嬛衣余皆徳薄不足録然则姓氏族皆不轻矣自是以降尧本姓伊祁其后有别以刘氏范氏者舜本姓姚其后有别以虞氏陈氏者夏本姒姓商夲子姓周本姬姓其后又有别以夏后氏有扈氏有男氏斟寻氏彤城氏褒氏费氏杞氏缯氏辛氏宣氏斟氏戈氏有殷氏来氏宋氏空桐氏雉氏北殷氏目夷氏沈氏阎氏韩氏于氏应氏已不胜其多况裂为侯国而其国又各有命族之典如孟仲季臧东门子叔同出于鲁游国封印公父伯张同出于郑向华荡乐鳞鱼仲老同出于宋栾髙崔国叔仲东郭同出于齐尤不可胜数矣自秦而降氏族之制出于上之所赐下之所更者亦絶无而仅有至于世守一氏千万年而不变者天下皆是也今散见于后兹不缕叙焉】
　　事类别生【丨丨分类书舜典注生姓也别其姓族分其类使相从也】为祖【姓者生也以此丨丨令之相生虽下及百世而此姓不改族者属也与其子孙共相连属其旁支别属则各自为氏左隠八年注】同姓【岂无他人不如我丨丨诗杕杜】异姓【周之宗盟丨丨为后左隐十一】四姓【汉丨丨小子侯汉明帝纪注又凡三世有三公者曰膏粱有令仪者曰华腴尚书领防而上为甲姓九卿若方伯者为乙姓散骑常侍大夫为丙姓吏部正员外郎为丁姓凡得入者谓之丨丨栁芳论】五姓【以崔卢李郑为四姓加太原王氏号丨丨六帖又近世乃有丨丨谓宫也商也角也徴也羽也以为天下万物悉配属之以处吉凶然言皆不类如张王为商武庾为羽是以音相谐附至栁为宫赵为角则又不然其间一姓而两属复姓数字不得所归是直野人巫师説耳吕才卜宅篇】右姓【唐贞观氏族志凡第一等则为丨丨路氏着姓略以盛门为丨丨栁冲姓族系録凡四海望族则为丨丨六帖】庶姓【髙宗朝太原王范阳卢荣阳郑清河愽陵三崔赵郡陇西二李其族望耻与诸姓为婚髙士亷】帝王姓【五丨三丨自黄帝至舜禹皆同丨而异其国号以章明徳故黄帝为有熊颛帝为髙阳帝喾为髙辛帝尧为陶唐帝舜为有虞禹为夏后而别姓姒氏契为商姓子氏稷为周姓姬氏史舜纪】炎黄裔【后尝问诸儒言氏皆本于丨丨之丨则上古乃无有姓乎张説曰古未有姓若夷狄然自炎帝之姜黄帝之姬始因所生地而为之姓详见后氏族】土为氏【舜由妫汭故陈为沩姓史】封为氏【文王丨子时叔于沈其后丨沈丨太公望本姓姜氏封于吕故曰吕尚武王封泰伯曾孙于阎其后为阎氏　晋穆侯封少子成师于韩其后为韩氏　晋献公封毕万于魏其后为魏氏　宋公子段食于禇其后为禇氏　宋太公食于萧其后为萧氏　楚贲皇食于苗其后为苗氏　晋叔向食于杨其后为杨氏　杞之后食于娄故为娄氏　越之后食于欧山之阳故为欧阳氏】名为氏【陈伯袁之后为袁氏齐公子髙之后为髙氏衞公子惠孙之后为孙氏宋公子乐父之后为乐氏宋司冦牛父之后为牛氏鲁闵子骞之后为骞氏】官为氏【祭仲初为祭封人守封疆者后以为氏　汉孝文时居官者长子孙以丨丨丨仓氏库氏则仓库吏之后也】字为氏【隠八年无骇卒羽父请谥与族公问族于众仲众仲对曰天子建徳因生以赐姓胙之土而命之氏诸侯以字为谥因以为族官有世功则有官族邑亦如之公命以丨丨展丨左】指树为姓【老子生于李树下遂丨李丨丨丨】因马为氏【马援其先赵奢为赵将能驭马号马服君子孙因以为氏】子孙为姓【公之子曰公子公子之子曰公孙公孙之子以王父之字为氏公羊传何休注】次第为氏【第五伦其先齐诸田徙园陵多以丨丨丨丨】推律定姓【京房字君明本姓李氏丨丨自丨京氏而丨汉本】筮易得氏【陆羽不知所生或言有僧得之水滨畜之既长以易自筮得蹇之渐曰鸿渐于陆其羽可用为仪遂以陆为氏羽为名而字以鸿渐】
　　赐姓氏建徳【锡土姓注以新生之土赐之为姓故天子丨丨因生以赐姓谓之有徳生此地以此地名赐之姓以显之书注】命氏【天子赐姓丨丨诸侯命族者氏之别名也姓者所以统系百世使不相别也氏者所以别子孙之所生故世本之篇言姓则在上言氏则在下也史记注】赐以氏【凡氏之兴九事赐氏于国齐鲁宋衞也赐氏于谥戴武宣穆也赐氏于号唐虞夏商也赐氏以官则若司冦司马赐氏以爵则若王孙公孙赐氏以字则若孟孙叔孙因赐以居则若东门西门三乌五鹿以忠赐也巫氏匠陶以事赐也潜夫论】赐以族【天子因生以赐姓诸侯以字为谥因以为族窃恐谥本氏字先儒随他错处解将去义理不通且如舜生于妫汭武王遂赐陈胡公满为妫姓此即因生以赐姓如郑之国氏本子国之后驷氏本子驷之后如此之类所谓以字为氏因以为族朱语録】为金氏【金日防七世内侍本以休屠作金人祭天故赐丨丨丨】为刘氏【娄敬劝髙祖都关中后赐姓刘并汉本】为李氏【李勣本姓徐后赐姓李封英国公又李抱玉本姓安名重璋宗以其战河西有功改名赐姓李并唐本】
　　改姓氏去邑氏朱【周封髙阳之后于邾后为楚所灭子孙乃丨丨而丨丨】去邑氏于【周武王子邘叔子孙以国为氏其后丨丨而单丨丨】赐赵为赵【周穆王使造父攻徐偃王破之乃丨以丨城由此丨丨氏史】至陶为陶【范蠡泛海出齐易名为鸱夷子后丨丨丨丨朱公】称为马氏【大司徒马害本姓马矢遂丨丨丨丨白孔六帖】号为张禄【范雎变姓名曰张禄先生同上】本齐田氏【车千秋丨丨丨丨千秋以年老得乘小车出入省中时人谓之车丞相子孙因以为氏汉本】本齐庆氏【贺姓丨丨之公族丨封之后汉侍中庆纯避安帝讳改为贺丨】以国为郭【郭林宗其先出自周王季建国命氏或谓之郭即其后也蔡伯喈作碑】以奚为嵇【嵇康本奚氏后康易而为嵇】避难为束【束晢本疏广后曾祖丨丨去足丨丨】避仇为棘【枣据丨丨改丨丨】民字无上【民仪本姓氏孔融嘲之曰氏字丨丨丨可改为民遂改之呉志】沈字无旁【闽人避王审知讳而沈氏去水而姓尢】讹为慕容【魏初莫防跋率部落入居西辽时燕代多冠步摇冠诸部因谓之步摇后音丨丨丨丨且以为氏前燕録】可为源氏【唐源乾曜本秃发傉檀之子贺入后魏魏太祖谓之曰与卿同源丨丨丨丨乾曜其后也本】辛莘声近【唐辛替否本夏啓封支子于莘丨丨丨相丨遂为辛氏本】黄王声近【大冝之川有土田始黄神为人时居其地者曰黄神王姓莽之世也莽既死神更号黄氏逃来择其深峭者潜焉始莽尝曰余黄虞之后也故号其女曰黄皇室主丨丨丨相丨又有本其所以言者益验栁黄溪记】乔改为陈【晋元达字长宏本姓丨以生日妨父故丨丨丨】籍改为席【唐席豫席出安定其先姓丨避项羽名丨丨丨】危改为元【南中多丨姓有忘其称者或丨丨丨麈史】为蟒为枭【唐髙宗废后王氏及良娣俄为武后所杀改后姓丨丨良娣丨丨】从着从支【本朝文潞公本姓敬其曾大父避石晋髙祖讳更姓文至汉复姓敬入本朝其大父避翼祖讳又更姓文初敬氏避讳各用其一偏或为文氏或为茍氏然敬氏丨丨非茍也丨丨非文也俱非其一偏也闻见后録】
　　冒姓氏冒姓衞氏【衞青父郑季给事阳信公主家奴与衞媪通生青故丨丨丨丨前本】蒙姓灌氏【汉张孟为灌则舎人得幸进之二千石丨丨丨丨孟灌之父也本】孙本夏侯【夏侯婴为滕公随母飬外家因姓丨同上】骆本安氏【李元亮本姓安氏少为骆奉先飬息冒姓为安氏】自比伍贠【贠半千其先本彭城刘氏十世祖凝之事宋及齐受禅奔元魏丨丨丨丨因姓贠本】时号鱼郑【郑注本姓鱼冒为郑故当丨丨丨丨及用事人号为水族】诸胡带令【令狐相绹以姓氏少族人有投者不吝其族由是逺近趍之至有姓胡冒氏者温庭筠戯为词曰自从元老登庸后天下丨丨悉丨丨南部书】金陵冒唐【金陵李氏始以唐号国钱文穆王问之曰丨丨李氏丨于巨丨不亦骇人乎沈韬文曰此可取譬也且如乡校间有姓孔氏者人则谓之孔夫子复何恠哉王大笑】知逺之刘【五代刘丨丨其先沙陁部人冒姓刘】敬塘之石【石丨丨其父臬捩鸡本出于西夷冒姓石并五代史】
　　归宗姓改鲜于归严【李叔明本姓严少孤养外家冒鲜于姓请还宗诏可叔明初不知意丑之乞宗姓列属籍代宗从之唐本】改朱氏归范【本朝范仲淹少孤随母丨适丨丨遂冒姓朱后丨姓丨】栁子厚永州铁炉步志【江之浒凡舟可縻而上下者曰步永州北郭有步曰铁炉步余乘舟来居九年往来求其所以为铁炉者无有问之人曰盖尝有锻铁者居其人去而炉毁者不知年矣独有其号冒而存余曰嘻世固有事去名存而冒焉若是耶步之人曰子何独怪是今世有负其姓而立于天下者曰吾门大他不我敌也问其位与徳曰乆矣其先也然而彼犹曰我大世亦曰某氏大其冒于号有以异于兹步者乎向使有闻兹步之号而不足釡锜钱镈刀鉄者怀价而来能有得其欲乎则求位与徳于彼其不可得亦犹是也位存焉而徳无有犹不足以大其门然且乐为之下子胡不怪彼而独怪于是大者桀冒禹纣冒汤幽厉冒文武以傲天下由不推知其本而姑大其故号以至于败为世笑僇斯可以甚惧若求兹步之实而不得釡锜钱镈刀鉄者则去而之他又何害乎子之惊于是未矣余以为古有太史观民风采民言若是者则有得矣嘉其言可采书以为志】吕伯恭论谱谍【三代之时曰姓者统其祖考之所自出者也百世而不变者也白氏者别其子孙之所自分者也数世而一变者也天子建徳因生以赐姓其得姓虽一而子孙别而为氏者不胜其多焉有以王父之字为氏者矣有以先世之谥为氏者矣有以先世之地为氏者矣有以所居之官为氏者矣有以始封之邑为氏者矣枝分派别千涂万辙初若参错纷乱而难考及徐而视之有纲有条犹指诸掌焉孟仲季臧东门子叔同出于鲁也游国封印公父伯张同出于郑也向华荡乐鳞鱼仲老同出于宋也乐髙崔国叔仲东郭同出于齐也寻其流可以知其源寻其叶可以知其根抑何易耶自秦汉以来氏族之制出于上之所赐下之所更者絶无而仅有至于世守一氏千余年而不变者天下皆是也其变非若古之屡其列非若古之多可谓简而易知者矣然人罕有能辨氏族之源者王之氏一也吾不知出于元城之王耶宜春之王耶卭城之王耶刘之氏一也吾不知出于陶唐之刘耶奉春之刘耶元海之刘耶其能明辨而不惑者鲜矣氏之马者未必能辨其为马服之马及马矢之马也氏之石者未必能辨其周衞之石及后赵之石也右之氏族繁而知之者反多今之氏族简而知之者反少盖由谱谍之明与废而已以是知谱谍之学不可不讲也】
　　诗集于今为庶【将军魏武之子孙丨丨丨丨为清门英雄割据虽已矣文采风流今尚存杜诗】我汉亲王【丨丨丨丨子成都旧客星相看万里眼同是一浮萍】吾宗孙子【丨丨老丨丨质朴古人风耕凿安时论衣冠与世同并同上】贾家门户【七嵗神童古所难丨丨丨丨有衣冠贾昌朝集】
　　族属
　　歴代源流【族之为言类也即旁支别属而各自为氏者也故古者有世本録黄帝以来至春秋时诸侯卿大夫名号继统而周亦有小史定世系辨昭穆之序不惟此也由汉晋而下迄于唐氏族之志尤详君子皆不可不敬焉】
　　事类帝族【若稽古帝尧以亲九族九族既睦注上至髙祖下至孙夏侯欧阳等以为九族者父族四母族三妻族二尧典】王族【角弓刺幽丨也不亲九丨骨肉相怨小雅葛藟王族刺平丨也周室道衰弃其九丨同上】公族【麟之角振振丨丨诗麟趾又庶子之出于丨丨者教之以孝弟睦友子爱明父子之义长幼之序记文王世子】官族【官有世功则有丨丨左隠八】九族【自髙祖至孙谓之丨丨书注】三族【小宗伯掌丨丨之别以辨亲疎注父子孙又父族母族妻族汉书注】九宗【分唐叔懐姓注唐之余民丨丨一姓为九族】散金【疏广弃官归家日令家具酒食请族人故旧宾客相与娯乐居岁余广子孙窃谓广所爱信老人曰子孙欲及君在时颇立产业今日饮食费且尽愿丈人劝説买田宅老人以间为广言此讣广曰吾岂老誖不念子孙哉使贤而多财则损其志愚而多财则益其过此金圣主养老臣也宗族共享其赐尽吾余日不亦可乎】共财【樊重世善农稼好货殖三世丨丨上下戮力财利歳倍赀至钜万外孙何氏兄弟争财重耻之以田二顷解其忿讼后樊宏】五属【天序五行人亲丨丨前汉康衡】六亲【三从九亲别疎昵之序五服丨丨等衰麻之心北张普惠】望族【先是后魏太和中定四海丨丨以崔寳等为冠其后矜尚门地故民族志一切降附六帖】世族【太宗诏髙士亷与韦廷岑文本令狐徳棻责天下谱课参考史检正真伪进忠贤退悖恶先宗室后外戚退新门进旧望右膏粱左寒畯合九百二十三姓千六百五十一家为九等号曰丨丨志六帖又明世族学见谱系门】右族【名门丨丨栁玭子孙训】茂族【良家丨丨李华】寒族【见上世族注】后族【唐章献皇后弟呉凑为福建观察使政清美誉四腾唐兴丨丨奉朝请者犹以事失职而凑任中外未尝以罪过罢为世外戚表唐章敬】名族【裴氏自晋魏以来世为丨丨五代裴皥】南北阮【阮咸与籍居道丨诸阮居道北丨丨富而南阮贫】东西眷【裴皥裴氏自晋魏以来世为名族居燕者号丨眷居凉者号丨丨居河东者号中眷五代史】无间言【魏杨遁一家之内男女百口缌服同防庭丨丨丨北史】书忍字【唐张公蓺九世同居髙宗有事泰山临幸其居问本末丨丨丨以对唐孝友】缌麻同防【愽陵崔倕丨丨亲三世丨丨贞元以来言家法者以倕为首生六子一登辅相五任大僚太常卿邠太府卿酆外台尚书郎郾廷尉卿邭执金吾鄯左仆射平章事郓而邠及郾五知贡举得七百四十人邠昆仲自贵达亦同居光徳里一宅】宗属无间【毕諴既贵得禄奉养防丨丨之乏丨丨】得田分族【萧瑀关内田宅悉赐勲家至是还给之瑀尽以分宗族本】假防恤孤【李怀逺少孤宗人欲以借髙防怀逺退而曰因人之势髙士之耻假防而官吾志邪六帖】鸟且争巢【刘君良四世同居隋末荒馑妻劝异居因易置庭树丨巢令鬬丨鸣妻曰天下乱禽鸟不相容况人耶君良即与兄弟异居月余知其谋斥去妻召兄弟流涕以告复同居】犬亦共牢【江州陈氏宗族七百口每食设广席长幼以次坐而食之有畜丨百余丨丨一丨食一犬不至诸犬为之不食小学】击鼓会饭【裴寛兄弟八人于东都置八院相对甥侄亦有名常丨丨丨丨】计口给饷【李昉家子孙数世至二百余口犹同居共防田园邸舎所收及有官者俸禄皆聚之一库丨丨日丨丨】绢遗亲族【范文正公自政府归姑苏焚黄捜外库惟有绢三千疋令掌吏録亲戚及闾里知旧自大及小散之皆尽曰宗族亲戚见我生长幼学壮仕为我助喜我何以助之哉巵史】田济羣族【同上又见后文集】刘氏家史【刘子别撰丨丨丨丨及谱考上推汉为陆终苗裔非尧后彭城丛亭里诸刘出楚孝王嚚鲁孙居巢侯殷不承元王按据明审议者髙其】韦氏宗会【凡人家法湏令每有族人逺来则为一会以合族虽无事亦当一月为之古人有花树丨丨丨丨法可取也然族人每有吉凶嫁娶之类亦须更相为礼使骨肉之意常相近骨肉日疎者只为不相见情不相接也谢昌国善劝録】苏明允族谱亭记【今吾族人犹有服者不过百人而岁时蜡社不能相与尽其懽忻爱洽稍逺者至不相往来是无以告吾乡党邻里也乃作苏氏族谱立亭于髙祖墓茔之西南而刻石焉既而告之曰凡在此者死必赴冠娶必告少而孤则老者字之贫而无归则富者牧之而不然者族人之所共诮责也岁正月相与拜奠于墓下既奠列坐于亭】钱公辅义田记【范文正公平生好施予择其亲而贫疎而贤者咸施之方贵显时置负郭常稔之田千亩号曰义田以养济羣族之人日有食岁有衣嫁娶凶葬皆有赡择族之长而贤者主其计而时其出给焉日食人一升岁衣人一缣嫁女者五十千再嫁者三十千娶妇者三十千再娶者十五千葬者如再嫁之数葬幼者十千族之聚者九十口岁入给稻八百石以其所入给其所聚沛然有余而无穷仕而家居俟代者与焉仕而居官者罢其给初公之未责显也尝有志于是而力未逮者二十年既为西帅及参大政于是始有禄赐之入而终其志公既殁后世子孙脩其业承其志如公之存公虽位充禄厚而贫终其身殁之日身无以为敛子无以为丧惟以施贫活族之义遗其子而已】
　　诗集赠族祖【长沙公于余为族祖同出大司马昭穆既逺已为路人经过浔阳临别丨此　同源分流人易世疎慨然悟叹念兹厥初礼服遂悠岁月眇徂感彼行路眷焉踌躇于穆令丨允构斯堂谐气冬晖映怀圭璋爰采春花载警秋霜我曰钦哉实宗之光伊途云遘在长志同笑言未乆逝焉西东遥想湘渚滔滔九江山川阻逺行李时通何以写心贻兹话言进篑虽微终在为山敬哉离人临路凄然欵襟或辽音问其先陶潜】示从孙【平明跨驴出未知适谁门权门多蹲踏且复寻诸孙诸孙贫无事宅舎如荒村堂前自生竹堂后自生萱萱草秋已死竹枝霜不繁陶米少汲水汲多井水浑刈葵莫放手放手伤葵根阿翁懒堕久觉见行步奔所来为宗族亦不为盘飱小人利口实薄俗难具论勿受外嫌猜同姓古所敦杜甫丨丨丨济】宗盟相遇【子之窜岭南道出衡阳见主簿君益阳黄成之问宗派乃同四世祖兄于是出嫂氏子妇相见喟然念髙祖父之兄弟未逺也而殊乡异井六十歳而后相识亦可悲也益阳兄之叔父晦甫侍御在家着孝友之誉立朝有忠鲠之名不幸年五十有四被召而没于道上将啓手足自力作疏极论濮园事所谓殁而不忘谏君以徳其枝叶必将豊茂有赫赫于世者故作诗道之　两祖门中种隂徳名塞四海世有人诸儿莫断诗书种解有无双耸缙绅○人间卿相何足道胷次诗书要不忘男儿邂逅起屠钓何如林中日月长黄山谷赠成之】宗谊浸微【陶渊明有赠长沙公诗序云予于长沙公为族祖同出大司马昭穆既逺已为路人故其诗云同源分流人易世疎感彼行路眷焉踟蹰盖深伤之也杜子美访从孙济而不免于防猜故其诗云所来为宗族亦不为盘飱勿受外嫌猜同姓古所敦观长沙公及济尊祖之义扫地矣诗话】



　　古今合璧事类备要续集卷一
　　钦定四库全书
　　古今合璧事类备要续集卷二
　　宋　谢维新　撰
　　氏族门
　　谱系
　　歴代源流【古者受姓受氏以旌有功是时人皆土著故名家望族举郡国自表而谱系兴焉所以推叙昭穆使百代不得相乱故攷之史记自黄帝以降迄于秦汉莫不代有谍记之书然自是而至于我国朝作史者推其所从来谱谍尤未始不详矣】
　　事类同姓末属【刘向上疏臣幸得丨丨丨丨聨肺腑汉书】异派同根【李密与唐髙祖书曰与兄派流虽异根系本同通鉴】
　　与通世谱厚待同姓【何武为郡吏事太守何寿寿知武有宰相器以其同姓故厚之东汉】宗称太傅【谢康乐称谢太傅为宗衮】姑事女巫【唐赵彦昭迁中书侍郎同平章事以权幸进中宗时有巫赵挟鬼道出入禁掖彦昭以姑事之其得宰相巫力也】乃与通谱【张九龄张説为宰相亲重之丨丨丨丨系唐本】引与同谱【李义甫已贵乃言系出赵郡与诸李叙穆嗜进者往往尊为父兄给事中李崇徳丨丨丨丨既谪普州亟削去六帖】请附属籍【李勣本姓徐氏武徳二年李密归朝廷诏授黎州总管封英国公赐姓附宗正属籍】诏附属籍【韦嗣立与韦后属疏帝特丨丨丨丨唐书】乞列属籍【李叔明本严氏少孤养外家冒鲜于姓叔明初不知意丑之丨宗姓丨丨丨代宗从之六帖】尊为父兄【见前引与同谱下注】呼为叔父【罗威赋咏甚有情致钱塘人罗隠有诗名威遣使赂遗自叙宗侄丨丨丨丨六帖】合为兄弟【会稽黄渥与庭坚皆出于婺州之黄由七世以上失其谱以年相望与渥相近复以兄弟合宗山谷作黄育字序】
　　不通世谱不许通谱【杜正伦求与城南诸杜通谱不许衔之诸杜所居号杜固其地有旺气故世衣冠正伦既执政建言凿杜固通水利既凿川流如血阅十日止自是南杜不振】亟削同谱【李崇徳事见前类注】不妄认祖【狄青为枢宻使有狄梁公之后持梁公像及告身十余通诣青献之以谓青之逺祖青谢之曰一时遭际安敢自附梁公厚赠而还之比之郭崇韬哭子仪之墓所得多矣】妄称世谱遥遥华冑【梁何昌防为吏部尚书有姓闵求官者昌防问君是谁后对曰闵子骞昌防掩口笑曰丨丨丨丨南史】悠悠世胙【至唐中叶风教又薄谱録都废公靡常产之向士亡旧徳之言李悉出陇西言刘悉出彭城丨丨丨丨讫无考按冠冕皂混为一区】闵子骞后【见上遥遥华胄注】郭汾阳派【五代唐郭崇韬为枢宻使用事自宰相豆卢革等皆附之以其姓丨因问崇韬曰丨丨王本太原人徙华隂公世家鴈门岂其枝丨耶崇韬曰因遭乱亡失谱谍尝闻先人言上距汾阳四世耳革曰然则固从祖也】方相伯父【唐有土人姓方好矜门地但姓方贵人必认为亲戚戯之曰丰邑公相何亲遽曰再从伯父戯者笑曰既是丨丨侄只堪吓鬼丰坊造凶器出卖所朝野佥载】丞相从侄【有一故相逺派在姑苏因嬉游书其壁曰大丞相再从侄某尝游有士人李璋素好讪谑题其傍曰混元皇帝三十七代孙李璋继至笔谈】
　　精谱系学晋品达法【挚虞字仲治撰族姓昭穆十卷上疏进之以为足备物广多闻人以为定丨丨丨司徒劾之诏原之本】魏氏族志【先是后丨太和中定四海望族以崔寳等为冠其后矜尚门地故丨丨丨一切降之六帖】唐人物志【李守素王世允平召署天策府仓曹通氏姓学世号肉谱虞世南与论人物始言江左山东尚相酬对至北地则笑而不荅叹曰肉谱定可畏许敬宗曰仓曹此名岂雅目邪宜有以更之世南曰昔任彦升通经时称五经笥今以仓曹为人物志可乎时渭州刺史李淹亦明谱学守素所论惟淹能抗之六帖】唐姓氏録【髙宗时许敬宗以不叙武后世又李义府耻其家无名更以孔志约杨仁卿等十二人刋定之合二百三十五姓二千二百八十七家帝自叙所以然改为丨丨丨】韦述谱学【丨丨好丨丨见栁冲所撰姓族系録每私写懐之还舎则又缮録故于百氏源派为详乃更撰开元谱十二篇】孔至类例【丨丨明世族学与韦述萧頴士栁冲齐名撰百家丨丨以张説等为近世新族别去之説子垍方有宠怒曰天下族姓何防若事而妄纷纷邪】栁冲姓系【丨丨修国史初太宗命诸儒撰氏族志甄差羣姓其后门胄兴替不常冲请改修其书帝诏魏元忠等共取功徳时望国籍之家等而次之号姓系録】敬淳姓系【路丨丨兼修国史尤明丨丨自魏晋以降推本其来皆有条序着姓略衣冠系録等百余篇】刘谱考【丨子丨别撰刘氏家史及丨丨上推汉为陆终苗裔非尧后彭城丛亭里诸刘出楚孝王嚚鲁孙居巢侯殷不承元王按据明审议者髙其愽】依汉年表例【欧阳文忠世谱丨丨丨丨明允以礼大宗小宗为次虽丨不同皆足以考其世次也然窃怪文忠所谓不知姓之所自而昧昭穆之叙则禽兽不若也其讥切世之人可谓至矣然欧阳氏得姓凡几年其间文学之士盖亦多矣文忠始为之谱斯言恐未为得也尘史】以礼大小宗【苏明允为世谱见上注】欧阳脩谱图序【欧阳氏之先本出于夏禹之苗裔自帝少康封其庶子于会稽使守禹祀歴夏商周以世相至于允常子曰勾践是为越王越王勾践传五世至王无疆为楚威王所灭其诸族子分散争立皆受封于楚而无疆之子蹄封于乌程欧余山之阳为欧阳亭侯其后子孙遂以为氏当汉之初有仕为涿郡太守者子孙遂居于此或居青州之千乗或居冀州之渤海千乗之显者曰生字和伯为汉愽士以经名家所谓欧阳尚书者是也渤海之显者曰建字坚石所谓渤海赫士欧阳坚石者是也建遇赵王伦之乱见杀其兄子质以其族南奔居于长沙其七世孙曰景达仕于齐不显至其孙頠頠子纥仕于陈纥子询询子通仕于唐四世有闻遂显自通三世生琮为吉州刺史子孙因家于吉州自琮八世生万又为吉州安福令其后世或居安福或居庐陵或居吉水而脩之皇祖始居沙溪至和二年分吉水置永丰县而沙溪分属永丰今谱虽着庐陵而实为吉州永丰人也盖自亭侯蹄因封命氏自别于越其后子孙散亡不可悉纪其可纪者千乘渤海而已千乘之族自生八世至歙子复无后世絶经不传家其他子孙亦皆微弱遂不复见而渤海之后独见于今然中间失其世次者再盖自貭奔长沙至于景达七世而始见自琮至于安福府君又八世而始见其后遂不絶安福府君之九世孙曰脩当皇祐至和之问以其家之旧谱问于族人各得其所藏诸本以考正其同异列其世次为谱图一篇自景达以后始得其次叙】苏明允族谱引【谱苏氏之族也苏氏出于髙阳而蔓延于天下唐神尧初长史味道刺眉州卒于官一子留于眉眉之有苏氏自此始而谱不及者亲尽也亲尽则曷为不及谱为亲作也凡子得书而孙不得书者何也以着代也自吾之父以至吾之髙祖仕不仕娶某氏享年几某日卒皆书而他不书者何也详吾之所自出也自吾之父以至吾之髙祖皆曰讳某而他则遂名之何也尊吾之所自出也谱为苏氏作而独吾之所自出得详与尊何也谱吾作也呜呼观吾之谱者孝悌之心可以油然而生矣情见于亲亲见于服服始于缞而至于缌麻而至于无服无服则亲尽亲尽则情尽情尽则喜不庆忧不吊喜不庆忧不吊则涂人也吾所共相视如涂人者其初兄弟也兄弟其初一人之身也悲夫一人之身分而至于涂人吾谱之所以作也其意曰分于涂人者势也势吾无如之何也幸其未至于涂人也使其无至于忽忘可也呜呼观吾之谱者孝悌之心可以油然生矣系之以诗曰吾父之子今为吾兄吾疾在身兄呻不宁数世之后不知何人彼死而生不为戚欣兄弟之情如足与手其能几何彼不相能彼独何心】
　　郡望
　　歴代源流附见谱系类
　　事类鼎甲【四姓荥阳郑岗头卢泽底李土门崔皆为丨丨国火补】钑镂【太原王亦四姓之匹而呼为丨丨喻银质而金饰同上】二崔【髙宗朝以太原王范阳卢荣阳郑清河愽陵丨丨赵郡陇西二李其族望耻与诸姓为婚也唐髙士广】三裴【居燕者号东眷居凉者号西眷居河东者号中眷五代史】诸杜【杜正伦与城南丨丨昭穆素逺求同谱不许正伦衔之六帖】二栁【栁氏之先自黄帝歴周鲁孝公子夷伯展孙无骇生禽为鲁士师谥下惠食采于栁下遂姓栁氏楚灭鲁仕秦秦并天下栁氏迁河东秦末栁下惠裔孙安始居解县安孙隗汉齐相六世孙丰后汉光禄勲七世孙轨晋吏部尚书生景猷晋侍中二子耆纯耆号西眷纯号东眷耆宗元之先栁先生年谱】世占凉州【李抱玉上言丨丨丨丨耻与逆臣共宗诏赐之姓李】系出赵郡【李义甫已贵自言丨丨丨丨与诸李叙穆】彭城非尧后【见前卷族属类刘氏家史下注】金陵非唐族【丨丨始以唐号国钱文穆王问之曰金陵冒氏族于巨唐不亦骇人乎沈韬文曰此可取譬也且如乡校间有称孔氏者人则谓之孔夫子复何怪哉王大笑赏巵酒】
　　名号　附　【命名　赐名　同姓名同名　改姓名改名　冒名　二名　隐名　不録姓名】
　　歴代源流【名者按説文号也自命也字从夕口夕者防不相见故以口自名也古者讳名不讳姓姓所同也名所独也自有氏姓以来而名亦未尝不立焉所以示有别也然命名之义有五以名生为信以徳命为义以类命为象取于物为假取于父为类不以国不以官不以山川不以疾不以畜牲不以器币故君子名之必可言岂茍云乎哉爰自文籍之既生至于黄帝而始正名焉此名号之所从起也由是而降上而帝王下而臣庶着而为圣为贤防而为愚为不肖虽至于野夫贱妇人女子莫不有是名号以焉故名之为义不可以已也如此今采之传记之间未易殚述姑録其要者古人之名惟所遇焉斯取之矣非择也商而上迭以甲乙命盖杂紊而无序至于周讳行而名始尊然曰颠曰夭非美辞也而取之以名春秋之世犹不厚乎名衞有石恶晋有鬷蔑齐有陈逆楚有屈荡周有史佚夫数辞者皆人之愧焉而至不美者也而取之以名展禽解狐若是者则有取乎物之贱者以自名下而汉晋士方以名相髙唐以来士无陋名名美而人才日卑嗟夫专于其内而不张于其外急乎其外而不励乎其内古今之异也宜哉止斋文】
　　事类名独【姓所同也丨所丨也孟尽心下】名同【邰侯姜女之生子也始弃之命之曰弃宋芮司徒之生女也始弃之亦命之曰弃邰为稷官蒸民赖之宋弃美而生佐几移于宋国行之异也奚伤】瓯覆【元宗每命相皆先书其名一日书琳等名覆以金瓯防太子入帝问之太子曰非崔琳卢従愿乎帝曰然】筯探【五代卢文纪形貌魁伟废帝竒之及帝立欲择相悉书清望官姓名内琉璃瓶中夜焚香祝天以丨丨之首得文纪欣然相之】女子知【后汉韩康伯字伯休卖药长安市时有丨丨从康买药康守价不移女子怒曰公是韩伯休耶乃不二价乎康叹曰我本欲避名今小女子皆知我何用药为】外夷问【裴度讨呉元济平淮西以功封晋国公名震四夷使外国者其君长必问度年几状貌孰似本】草木知【徳宗徙张万福为濠州刺史曰先帝改尔名正者所以褒也朕谓江淮丨丨亦丨尔威名因复赐旧名】阅表得【元宗尝欲用张嘉贞而忘其名夜诏中书侍郎韦抗曰朕尝记其风操而今为北方大将张姓而复名卿为我思之抗曰非张齐丘乎今为朔方节度使帝即使作诏为相夜且半因丨大臣丨疏举一则嘉贞所献遂丨其名即以为中书侍郎同中书门下平章事唐书】焚香探【宣宗命相必探中外有人望者三两人姓名撚之致香案上以物覆之丨丨丨丸以命草麻】妇孺知【司马上疏论新法利害曰后当如是行之十余年无一不如公言者天下诵以公为真宰相虽田野父老皆号司马公而丨人丨子丨其为君实也行状】宫禁闻【王枢宻畴之夫人梅鼎臣之女也景徳初枢宻副使梅夫人入谢慈寿宫太后问夫人谁家子对曰梅鼎臣女太后笑曰是圣俞家乎由是始知圣俞名闻于宫禁也归田録】外夷起敬【辽人夏人遣使入朝与呉使至彼中者彼必问公起居及为相辽人敕其边吏曰中国相司马矣慎毋生事开边隙神道碑】醉人不识【东坡云得罪以来深自闭塞扁舟草屦放浪山水间与渔樵杂处往往为丨丨所椎骂辄自喜渐丨为人丨平生亲友无一字见及有书与之亦不荅自幸庶几免矣回李端叔书】命名曰弃【周后稷名弃其母有邰氏女曰姜嫄姜嫄为帝喾元妃出野见巨人迹心忻然悦践之而身动如孕者居期而生子以为不祥弃之隘巷马牛过者不践徙置之林中适防山林多人迁之而弃渠中氷上飞鸟以其翼覆荐之姜嫄以为神遂收养长之初欲弃之因名丨丨史周本纪】曰甲【殷家质直故以生日名子尚书言太甲帝乙武丁是也不以子丑名者何也丨丨乙者干也子丑者枝也干者本本实故以甲乙为名也白虎通】徳命【以丨丨为义注若文王名昌武王名】手文【唐叔虞生有文在手曰虞遂名虞史书又鲁成季生有文在手曰友遂以命之左】曰仇【晋穆公伐条之役生太子命之丨丨其弟以千亩之战生命之曰成师师服曰异哉君之名子也夫名以制义义以成礼易则召乱君命太子丨丨弟曰成师始兆乱矣兄其替乎左传】曰同【桓六年九月子同生公曰是其生也与吾同物命之丨丨同上】寤生【郑武姜生庄公以其丨丨惊姜氏故名丨丨】成师【见前曰仇注】栁树【展禽之家有丨丨身行惠徳号曰栁下惠淮南子】扬州【莒越生子将待事而名之扬州之役获焉名曰州叔孙获长狄侨如因名子曰侨如莒越欲比之】于莬【楚子文生而虎乳之楚人谓虎曰菟遂名丨丨左】尼丘【叔梁纥与顔氏女祷于丨丨生孔子孔子生而首上圩顶故名曰丘字仲尼史】鱼瑞【伯鱼之生适有馈孔子丨者喜以为丨故名鲤】咳名【子生三月妻以子见于父父执子之右手丨而丨之内则】锡名【朕皇考曰伯庸肇丨予以嘉之楚词】小同【后汉郑孙丨丨以丁夘日生而以丁夘岁生故名丨丨本】充闾【晋贾充字公闾父逵晚始生充言后当有丨丨之庆故以为名字】依谦【杞文舒为其子弟作名皆丨丨以见意故后兄子黙字居静沈字处道子浑字仲深字道冲遂作书戒之曰以黙冲虚为名欲使汝曹称名思义也】应防【晋桓壑字郎子闻苻坚国中有謡云谁谓坚石打碎有子二十人皆以石为名以应之】敬容【梁何敬容为尚书令浅于学术拙于草署名敬字大作茍小为文容字大为父小为口陆倕见而戯之曰公家茍亦竒大父亦不小丨丨不能答】百药【李丨丨隋内史徳林之子幼多疾祖母赵氏故以丨丨为名】志逺【李素立孙丨丨始名鹏而素立方奉使谓家人曰古有待事名子吾此役可命子孙矣遂以名之】真宰【魏元忠始名丨丨以诸生见髙宗髙宗慰遣不知谢即出仪举自安帝目送谓薛元起曰是子未习朝廷仪然其名不虚谓丨丨相也】前定【杜相鸿渐之父名鹏举父子而似兄弟之名盖有由也鹏举尝梦有所之见一大碑云是宰相碑已作者金填其字未者刋名于柱上因问有杜家儿否曰有任自防之记得柱下有鸟偏旁曵脚而忘其字乃名子为鸿渐而谓之曰汝不为相即汝之名字当鸟旁而曳脚也名字且丨丨况官与寿乎】以义【杨遗直为兰陵簿四子假收严皆登进士第收即大拜已下皆至丞相丨春为丨假以夏为义收以秋为义严以冬为义皆有文学及第】
　　赐名象先【陆丨丨始名景初睿宗曰子能绍先创是谓象贤者乃赐名焉】嗣恭【路丨丨始名劒客连徙神乌姑藏二县令考绩为天下最明皇以为可嗣汉鲁恭因赐名】佐【李希烈攻陈州刘丨丨救之希烈走遂进取汴州诏加汴宋节度使陈州行营都统佐本名洽至是赐名以尊宠之】日华【程丨丨始名华徳宗以其有功益曰丨丨】战功名【李抱玉始名重璋明皇以其丨西河有大丨为改今丨】刚正名【陆坚初名友悌元宗嘉其丨丨更赐丨】
　　同姓名曾参【有与曾子同姓名者而杀人人告曾子之母母曰吾子不杀人织自若有顷焉人又曰丨丨杀人其母尚织自若也顷之又一人告之曰曾参杀人其母惧投杼逾垣而走战国策】毛遂【野人丨丨坠井而死客以告平原君平原君曰嗟乎天丧予矣既而知非平原客西京杂记】孟公【陈遵字丨丨时列侯有与遵同姓字者每至人门曰陈孟公坐中莫不震惊既至而非】
　　【丨丨唐徳宗时制诰阙人上批曰与丨丨时有与翃同姓名者为江淮刺史又具二人同进上复批曰春城无处不飞花寒食东风御栁斜与此丨丨】李益【丨丨时又有太子庶子丨丨同在朝故世言文章丨丨以辨云六帖】
　　同名梁州三明【后汉叚頴字纪明与皇甫威明然明并知名京师称丨丨丨丨】京师二穉【后汉周泽字穉朝孙堪字子穉丨丨号丨丨】蔡雍顾雍【顾雍字元叹蔡伯喈异之谓曰卿必成名今以吾名与卿故雍与伯喈同名】张谢【呉郡太守丨丨之与丨丨同年名亚于时称南北】游肇髙肇【后魏丨丨为廷尉时尚书令丨丨宣武之舅以肇名与己同欲令改易肇以孝文所赐守正不许髙肇甚衔之】盛度丁度【往时学士入劄子不着姓但云学士臣某先朝丨丨丨丨并为学士遂着姓以别之其后遂皆着姓归田録】
　　改姓名陶朱【范蠡事越王竟灭呉雪防稽之耻称大将军以为大名之下难居乃装其轻寳与其私徒属浮海出齐变姓名自谓鸱夷子皮耕于海畔居无几致产数千万齐人闻其贤以为相蠡喟然曰居家则致千金居官则致卿相此布衣之极也乆受尊名不祥乃归相印尽散其财以与知友怀其重寳问行以去止于陶以为天下之中通为生自号丨丨公】张禄【范雎事魏中大夫须贾须贾为魏昭王使于齐齐襄王闻雎辩口使人赐雎金十斤及牛酒雎辞谢不受须贾知之大怒以为雎持魏国隂事告齐故得此馈既归以告魏相魏齐齐大怒使舎人笞击雎折胁折齿雎佯死即卷以箦置厠中宾客饮者醉更溺雎乃得出伏匿更名姓曰张禄范雎既相秦号曰张禄而魏不知以为范雎已死乆矣魏闻秦且东伐韩魏魏使须贾于秦范雎闻之防行敝衣间步之邸见须贾须贾见之惊曰范叔固无恙乎留与坐饮食乃取一绨袍赐之雎为须贾御入秦相府须贾待门下良乆问曰范叔不出何也门下曰吾相张君也须贾大惊自知见卖乃肉袒膝行谢罪雎曰汝罪有三所以得无死者以绨袍恋恋有故人之态尽请诸侯使与坐堂上饮食甚设而坐须贾于堂下置莝豆其侧令两黥徒夹而马食之数曰为我告魏王急持魏齐头来不然者我且屠大梁】郭禹【成汭少无行使酒杀人亡为浮屠后入丨丨中为贼帅假子更姓名为丨丨】
　　改名改曰生【楚王曰子文无后何以劝善使复其所丨命丨丨注云易其名也】更名向【刘向本名更生恭显等诬譛堪猛更生伤之乃着疾谗摘要后丨丨丨】慕相如【司马长卿父母爱之不欲称斥名大子丨蔺相如之为人遂改名丨丨】慕张纲【李纲始名暖丨丨丨为人改焉】避难改名【后汉赵岐字邠卿初名嘉生御史台字台卿后丨丨丨丨】因梦改名【魏程昱本名立少时梦上天两手捧日太祖曰卿当为朕腹心乃于立上加日而为昱】改武为乂【蒋乂初名武宪宗时因进见请曰陛下今日偃武修文羣臣当顺承上意请改名乂帝恱时讨王承宗兵方罢乂恐天子锐于武亦因以讽】改岩名防【南汉刘防初名岩白龙见南宫三清殿改元白龙又更名防以应龙见之祥有胡僧言防书灭刘氏者防也防乃采周易飞龙在天之义为防字音俨以名焉】
　　冒姓名冒名为商【唐康城南曾公大为人持重居官清亷登第之后七年六考赴班授建昌新城县居家阙期尚隔两年一日立于门外忽见一人负名牌而至题曰新知建昌军新城县亊曾宣教公大甚骇少间有一人乗车而至问为何官曰曽知县也延之上坐间其讳则曰公大问其登第之年又同曾公曰姓同名同官同而年同比其故何也其人起而谢曰某昨于部中见此姓名注授知其履歴故丨姓丨丨丨耳不知为公也今当更之曾公大笑亦不置之诘问真仁人也】
　　冒名僣帝王名【徳宗使人谕陆防曰苗粲父晋卿往年摄政有不臣之言诸子皆与古帝王同名今不欲明行斥逐兄弟各宜降外官贽奏曰凡是譛愬之辈多非信实之言唐书又真文忠公徳秀大学衍义云赵尧李舜未闻为逆于当时王莽曹操不假袭名于前代而谗者以此诬之可谓寃矣使无陆贽庸得免乎杂记】窃圣贤名【汪台符贻书宋齐丘讦之曰足下齐先圣以立名超亚圣而称字齐丘慙而改为子嵩后使人诱与饮酒缚其口沉石城下江南野史】
　　二名禄父【殷武庚一名丨丨尚书注】何忌【仲忌此丨丨也二名非礼也注难为讳也一字为名难言而易避公羊】曼多【哀十三年晋魏多帅师侵衞此晋魏丨丨也曷为谓之丨丨讥二名非礼也公羊】
　　隠名郭公【见春秋庄二十四年】晨门【子路宿于石门晨门曰奚自语十四】丈人【子路从而后遇丈人以杖荷蓧语十八】荷蒉【子击磬于衞有丨丨而过孔氏之门者语十四】接舆【楚狂丨丨歌而过孔子语十八】屠羊【丨丨名楚王延三旌之位陈章甫与吏部孙员外书】牵狗【武帝东巡至海上羣臣言见一老父丨丨言我欲见钜公已忽不见汉郊祀志】负苓者【文中子讲道于白牛之溪弟子奉书北面环堂成列讲罢程生退省于松下语及周易薛收叹曰不及伏羲氏乎何辞之多也俄而有丨丨丨皤皤然倚松而见曰吾子何叹也薛生曰叟何为者而徴吾叹丨丨丨曰云云负其苓而行追问之居与姓名不荅文中子闻之曰隠者也王无功负苓】箍桶者【二程侍父入蜀至大慈寺有丨丨丨口吟易数就揖之挽归质所疑酬荅如响问其姓名不荅径去】麻衣道者【国初时人不着姓名有易解行于世号丨丨易】
　　不録姓名不载姓名【前汉去古未逺风俗质略故太上皇无名母媪无姓然唐宰相世系表叙刘氏所出云晋士防适秦归晋有子留于秦自为刘氏秦灭魏徙大梁生清徙沛生仁号丰公生煓字执嘉生四子伯仲邦交邦汉髙祖也髙祖之父汉史不载而其名唐史乃载之程泰之演繁露】不供姓名【李白失意游华山县宰方开门决亊白乗醉跨驴过门宰怒不知太白也引至庭下曰汝何人輙敢无礼白乞供状无姓名曰曽用龙巾拭吐御手调力士脱靴贵妃捧砚天子殿前尚容吾走马华隂县里不得我骑驴摭遗】老泉二子名説【轮辐盖轸皆有职乎车而轼独若无所为者虽然去轼吾未见其为完车也轼乎吾知汝之不外饰也天子之车莫不由辙而言车之功辙不与焉虽然车仆马毙而患不及辙是辙者祸福之间也辙乎吾知其免也矣】止斋美名议【人能美名名不能美人淑尔身虽陋尔名人不汝议也尔身之不淑假而以丘轲自号焉天下莫之予矣是故古之为名姑用是焉别称道而已矣贤否不系也】
　　诗集功曹上【丨丨丨其言是日当登石韩】走卒知【儿童诵君实丨丨丨司马】题臣向【宋郊字伯庠在翰林有指公姓名传以它説者公因请更名尝移书叶道卿清臣目为同年叶戯荅云清臣宋郊榜第六人登第编阅小録无宋庠者不知何许人公荅诗云纸尾勤勤问姓名禁林依旧玷华缨莫惊书録丨丨丨便是当时刘更生诗咏】
  </div>
  <div class="pagination">
   <a href="古今合璧事类备要_page45.html">
    上一页
   </a>
   <span>
    ...
   </span>
   <a href="古今合璧事类备要_page41.html">
    41
   </a>
   <a href="古今合璧事类备要_page42.html">
    42
   </a>
   <a href="古今合璧事类备要_page43.html">
    43
   </a>
   <a href="古今合璧事类备要_page44.html">
    44
   </a>
   <a href="古今合璧事类备要_page45.html">
    45
   </a>
   <span class="current-page">
    46
   </span>
   <a href="古今合璧事类备要_page47.html">
    47
   </a>
   <a href="古今合璧事类备要_page48.html">
    48
   </a>
   <a href="古今合璧事类备要_page49.html">
    49
   </a>
   <a href="古今合璧事类备要_page50.html">
    50
   </a>
   <a href="古今合璧事类备要_page51.html">
    51
   </a>
   <span>
    ...
   </span>
   <a href="古今合璧事类备要_page47.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
