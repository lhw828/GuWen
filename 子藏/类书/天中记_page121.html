<!DOCTYPE html>
<html>
<head>
    <meta charset="UTF-8">
    <title>天中记 - 第 121 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 121 页/共 201 页</h1>
    <div class="content">　　十发十中后汉陈王宠善弩射十发十中中皆同处华峤书云宠射其秘法以天覆地载参连为竒三微三小三微为经三小为纬经纬相将万胜之方然要在机牙中防枝袁术遣将纪灵率歩骑三万攻刘备吕布遣人招备并请灵等飨饮谓灵曰布性不喜合鬭但喜解鬬耳乃令植防于营门弯弓曰诸君观布射防小枝中者当解兵不中各自鬬布一发中防枝遂罢兵【英雄记】贯手着棼太史慈美须髯猨臂善射不虚发尝从孙策讨麻保贼贼于屯里縁楼上行詈以手持楼棼慈引弓射之矢贯手着棼围外万人莫不称善【吴志】
　　射盾鲁肃南徙州追骑至肃自树盾引弓射之矢皆洞贯骑度不能制乃相率还肃渡江【上】
　　发无不中魏舒字阳元少工射着韦布入山泽每猎大获为钟毓长史毓与参佐射戯舒常为坐画后值朋人少以舒充数于是发无不中加客范闲雅殆尽其妙举坐愕然莫有敌者毓叹谢曰吾之不足尽卿才有如此射矣【王隠晋书】
　　三起三叠庾稚防既常有中原之志倾注汉之力穷舟车之势师次于襄阳大防参左陈其旌甲亲授弧矢曰我之此行若此射矣遂三起三叠徒众属目其气十倍【世説】
　　神射刘曜雄武过人铁厚一寸射而洞之于时称为神射【载记】
　　竪刀前燕慕容翰字元邕晋成帝时北投宇文归既而逃归乃遣劲骑百余追之翰遥谓追者曰汝可百歩竪刀吾射中者汝便宜反不中者可来前也归骑解刀竪之翰一发便中刀镮追骑乃散【晋书】
　　竪箭百歩慕容盛字道运遇盗陜中盛曰汝欲当吾锋乎试竪尔手中箭百歩我若中之宜慎尔命如其不中当束身相授盗乃竪箭盛以发中之盗曰郎贵人之子故相试耳资而遣之【上】
　　不中为竒贾坚弯弓三百余烈祖以坚善射故亲试之乃取一牛置百歩上召坚使射曰能中之乎坚曰少壮之时能令不中今已年老正可中之恪大笑射发一矢拂脊再一矢摩腹皆附肤落毛上下如一恪曰能复中乎坚曰所贵者以不中为竒中之何难一发中之坚时年六十余矣观者咸服其妙【十六国春秋燕书】
　　百歩射蔗宜都王萧防字宣俨少善射常以堋的太濶曰终日射侯何难之有乃取甘蔗揷地百歩射之十发十中【南史】
　　梅帖乌珠齐柳恽字文畅常与琅琊王瞻博射嫌其皮濶乃摘梅帖乌珠之上发必命中观者惊骇【上】
　　矢贯山南灵邱南有山髙四百余丈羣臣仰射山峯无能逾者文成帝弯弓发矢出三十余丈过山南二百三十歩遂刋石勒铭【魏书】
　　射宫铭宣武景明中幸邺帝亲射逺及一里五十歩羣臣勒铭于射所后于河内怀县亲射矢一里五十余歩侍中髙显等奏圣武自天神艺夙茂巧防驺虞之节妙尽矍圃之仪威棱攸叠甝兕慑气才猛所振勍慇弭心足以肃截九区赫服八宇盛事竒迹请勒铭射宫【上】射至铭所魏北海王详字季豫孝文自洛北廵详尝与侍中彭城王勰并在舆辇陪侍左右至文成射铭所帝停驾诏诸弟及侍臣皆试射逺近诸人皆去一二十歩唯详箭及之帝拊掌欣笑遂诏勒铭亲自为制【北史】射针孔宣武灵后胡氏幸西林园法流堂命侍臣射不能射者罚之又自射孔中之寻关温水登鸡头山学射象牙簮一发中之【上】
　　二妇击贼神武迎蠕蠕公主还尔朱氏迎于木井北与蠕蠕公主前后别行不相见公主引角弓仰射翔鸱应而落妃引长弓斜射飞乌亦一发而中神武喜曰我此二妇并堪繋贼【北史后妃】
　　世载其徳李逺贤之弟陵之后也当校猎于莎栅见石于丛薄中以为伏兔射之而中镞八寸余就而视之乃石也周文闻而异之赐书曰昔李将军广亲有此事公今复尔可谓世载其徳虽熊渠之名不得独擅其美【汉书】悬莎草豆卢宁字永昌尝与梁永定遇于平凉川相与肄射乃相去百歩悬莎草以射之七发五中永定服其能赠遗甚厚【上】
　　持帖不惧萧琮字温文后梁明帝之子昭明曽孙也博学有文义兼善弓马遣人伏地持帖琮驰马射之十发十中持帖者亦不惧【魏书】
　　志射隋末有督君谟善闭目而射志其目则中目志其口则中口有王灵智者学射于君谟久之曲尽其妙欲射君谟独擅其美君谟时无弓矢执一短刀箭来辄截之末后一矢君谟张口承之遂齧其镝于是笑曰汝学射三年不教汝齧镞法耳【佥载杂俎】
　　缓箭强弓唐宋国公萧瑀不能射太宗赐射俱不着垜欧阳询作诗嘲曰急风吹缓箭弱手驭强弓欲髙番覆下应西还更东十逥俱着地两手并檠空借问谁为此多应是宋公后帝见此诗谓萧瑀曰此乃四十字章疏也由是与询有隙【右録】
　　长弓短箭张元一滑稽善谑时西戎犯邉则天欲诸武立功因行封爵命武懿宗统兵以御之冦未入塞懿宗始逾邠郊畏懦而遁懿宗短陋元一嘲之曰长弓短度箭蜀马临高蹁去贼七百里隈墙独自战忽然逢着贼骑猪向南防则天闻之初未悟曰懿宗无马邪何故骑猪元一解之曰骑猪者是夹豕走也则天乃大笑【本诗】三箭定天山薛仁贵领兵击九姓突厥于天山将行髙宗内出甲令仁贵试之上曰古之善射有穿十扎者卿且射五重仁贵射而洞之髙宗大惊更取坚甲以赐之时九姓令骁徤数十人逆来挑战仁贵发三矢射杀三人余皆请降擒其防叶兄弟三人而还军中歌曰将军三箭定天山壮士长歌入汉关【旧唐】
　　俱三十步唐殿中内供奉卢廙与李畬俱非称善射者常三元礼射廙畬虽引满射俱不及垜而坠互言其工拙畬戯曰畬与卢箭俱三十步左右不晓畬箭畬箭去垜三十歩卢箭去身三十歩欢笑久之【御史台记】
　　马上射兔宗东封徴突厥大臣扈从发都下至加防顿时有兎起于御马之前上引弓旁射获之颉利发下马持兎舞蹈曰圣人神武超絶若天上则不知人间无也上因令问饥否对曰仰观圣武如此十日不食犹为饱也【续世説】
　　风中鹅毛羽林将刘洪善骑射常对御使人于风中掷鹅毛洪连箭射之无有不中帝赏叹厚赐焉【天寳遗事】射空王栖曜善射尝与文士游虎邱寺平野齐日光似一箭射空再发中之江东文士梁肃已下咸歌咏之【南部新书】天宝末逆将邢超然据曹州栖曜攻之超然乘城号令栖曜曰彼可取也一箭殒之城中气慑遂防曹州三发连中肃宗初为忠王尝与诸王射苑中矢三发连中的观者以为神【唐书】
　　破竹宣宗幸苑中囬顾仗外舍屋际有倚竹一竿可见者止尺余去御马百歩外遂命弓横综正扶矢曰朕以法制威天下而党羗穷冦敢来干我连年兵不解我今射此竹卜其济否左右耸观上攘防挽弓一发洞其竹分而为二矢贯于外左右呼万嵗贺于马前未逾月羗果防【语林】
　　射鹭石雄徐州人初讨刘稹水次见白鹭谓众曰使吾射中其目当成功一发如言帝闻下诏褒美【上】
　　挂针立鞭李克用为李琢所败亡入逹靼久之郁郁不得志又常惧人图已于暇日从其羣豪射猎或挂针于木或立马鞭百歩射之辄中羣豪皆伏以为神【五代史】中鎞箭唐庄宗时薛昭文使福州假道江西刘信出劳之谓曰亚次闻有信否昭文曰天子新有河南未孰公名也信曰汉有韩信吴有刘信君还其语亚次当来较射于淮上也乃酌大巵望牙旗鎞首百歩谓昭文曰一发而中愿以此巵为寿否则亦以自罚言讫而箭已穿矣【上】
　　神箭王建次子元膺能射钱中孔尝自抱尽毬掷马上驰而射之无不中【五代史】翰林学士毛文锡作赋美之元膺曰穷措大畏此神箭否【外史梼杌】
　　兼中嘴窦崔仁兾父询天成中有蕃使假道来聘蕃以弧矢大夸于吴人武肃宴于龙山击场酒酣因以酒瓶置射棚之上命蕃使射之蕃一发中瓶之窦武肃命询曰汝能赛之乎询曰询虽不能愿假王之威徳请兼中嘴窦以胜之遂授以亲箭二一发中瓶之窦再发中瓶之嘴蕃使慙服久之王大悦因赐金瓶并帛器以奬之【吴越备史】
　　筶镝连坠宋太宗时康保裔善骑射弋飞走不中尝握矢三十引满以射筶镝相连而坠大服其妙【宋史】
　　手熟陈尧咨宇嘉谟真宗时举进士第一工隷书善射尝以钱为的一发贯其中【宋史】尧咨善射亦以此自矜尝射于家圃有卖油翁释担而睨之久而不去见其发矢十中八九但微颔之问曰汝亦知射乎吾射不亦精乎翁曰无他但手熟耳陈忿然曰尔安敢轻吾射翁曰以我酌油知之乃取一葫芦置于地以钱覆其口徐以油酌油沥沥自钱孔入而钱不湿因曰我亦无他唯手熟尔陈笑而遣之【金波遗事】
　　发矢贯三范廷召善骑射尝出猎有羣鸟飞过廷召发矢并贯其三观者骇异所至处弹射殆絶【宋史】
　　月支曹子建白马篇控破左的右发摧月支邯郸谈艺经云马射左邉为月支三枚马蹄三枚
　　御
　　五驭保氏掌教国子以五驭一曰鸣和銮二曰逐水曲三曰过君表四曰舞交衢五曰逐禽左【周礼】
　　作御乘雅作御寒哀作御【吕览世本韩作寒】
　　造父御造父之师曰秦窦氏造父之始从习御也执礼甚卑秦窦氏三年不告造父执礼愈谨廼告之曰古语曰良弓之子必先为箕良冶之子必先为裘汝先观吾趋趋如吾然后六辔可持六马可御造父曰唯命所从秦窦氏乃立木为涂仅可容足计歩而置履之而行趋走往还无趹失也造父学之三日尽其巧秦窦叹曰子何敏也得之捷乎凡所御者亦如此也【列子】
　　节食量力造父善御者也善视其马节其饮食量其马力故能取远道而马不罢明主犹造父也善治其民度量其力也【管子】
　　日行千里周穆王王乘骅骝騄耳使造父为御日行千里往见西王母【史记】
　　马旁出延陵卓子乘苍龙于翟文之乘前则有错饰后则有利錣防则引之退则防之马前不得进后不得退逐避而逸因下抽刀而刎其脚造父见之泣终日不食因仰天而叹曰防所以进之也错錣在前引所以退之也利錣在后【韩子】
　　世以为巧昔者王良造父之御也上车摄辔马为整齐而敛谐投足调均劳逸若一心怡气和体便轻毕安劳乐进驰骛若防左右若鞭周旋若环世皆以为巧【淮南】恣欲造父御四马驰骤周旋而恣欲于马恣欲于马者擅辔防之制也然马惊于出入而造父不能禁制者非辔防之严不足也威分于出入也【韩子】
　　衘勒闵子骞为费宰问政于孔子子曰以徳以法夫徳法者御民之具犹御马之有衘勒也君者人也吏者辔也刑者策也夫人君之政执其辔策而已善御马正防勒齐辔策均马力和马心故口无声而马应辔策不举而极千里弃其衘勒而专用棰策其不制也可必矣夫无衘勒而用棰策马必伤车必败故曰衘四马者执六辔御天下者正六官是故善御马者正身以总辔均马力齐马心囬旋曲折唯其所之故可以取长道可赴急疾此圣人所以御天下与人事之法则也【家语】
　　千里之逐王子于期为宋君为千里之逐已驾察手吻文且发矣驱而前之轮申绳引而却之马掩迹拊而发之马逸出于窦中马退而却防不能进前也马逸而走辔不能正也【韩子】
　　腐索扞马子贡问治民于孔子子曰懔懔焉若持腐索之扞马子贡曰何其畏也孔子曰夫通逹御皆人也以道导之则吾畜也不以道导之则吾雠也如之何其无畏也【家语】
　　马佚鲁定公问于顔囬曰子亦闻东野毕之善御乎对曰闻其善矣虽然其马将必佚定公色不悦顔囬退后三曰物来诉之曰东野毕之马佚两骖曵两服入于廐公闻之促驾召顔囬问曰子问以知毕马之佚也对曰以政知之昔者帝舜巧于使民造父巧于使马舜不穷其民力造父不穷其马力是以舜无逸民造父无佚马今东野毕之御也升马执辔衘体正矣步骤驰骋朝礼毕矣歴险致逺马力尽矣然而犹乃求马不已臣以此知之公曰善诚若吾子之言也【上韩诗外同】荀子谓问于顔阖庄子谓东野稷见庄公顔阖云云
　　良御孔子曰以礼齐民譬之御则辔也以刑齐民譬之于御则鞭也执辔于此而动于彼御之良也无辔而用东则马失道矣古之善御者执辔如组两乘如舞非策之助也【孔丛子】
　　三易三后赵襄王学御于王子期俄而与于期逐三易马而三后襄王曰子之教我御术未尽也对曰术已尽用之则过也凡御之所长马体安于车人心调于马而后可以进速致逺今君后则欲逮臣先则恐逮于臣夫诱道争逺非先则后也而先后心在于臣尚何以调于马此君之所以后也【韩子】
　　秋驾尹儒学御三年而无得焉私自苦痛常寝想之中夜梦受秋驾于师明日往朝师望之谓之曰吾非受道于子也恐子不可予也今日教子以秋驾尹儒反走北面再拜曰臣有天幸今夕固梦受之【淮南】
　　去鞭策钳且大丙之御除辔衘去鞭弃策车莫动而自举马莫使而自走也日行月动星耀而运电奔而鬼腾故不招指不咄叱骋若飞骛若絶矢蹑风追电归朝发搏桑日入落棠此假弗用而能以成其用者也　夫钳且大丙不施辔衘而以善御闻于天下伏戏女娲不设法度而以至徳遗于后世何则至虚无纯一而不喋苛事也【上】
　　乘云入蜺昔者冯夷大丙之御也乘云车入云蜺游微雾骛杳忽歴逺弥髙以极往经纪山川蹈腾昆仑排阊阖沦天门末世之御虽有轻车良马劲防利錣不能与之争先是故大丈夫以天为盖以地为舆四时为马隂阳为御乘云凌霄纵志舒节以驰大区令雨师洒道使风伯扫尘电以为鞭策雷以为车轮上游于层霄之野下出于无垠之门刘览偏照复守以全【原道】
　　良工夫马者良工御之则和驯端正致逺道矣仆人御之则迟奔毁车矣民者譬之马也尧舜御之则天下端正桀纣御之则天下奔于歴山【列子】
　　调车和马夫御者马体调乎车御心和乎马则虽歴险致逺进退周旋无不如意虽有骐骥騄耳之名而使乌获御之则马反自恣而人不御也【淮南】
　　数
　　九数大司徒六艺注数九数之计【周官】包牺氏始画八卦作九九之术以合六爻之变【魏刘勰九章筭经序】黄帝定三数为十等首因以着九章汉备五数【夏侯阳筭经序】
　　数名十十谓之百十百谓之千十千谓之万十万谓之亿十亿谓之兆十兆谓之经十经谓之垓十垓谓之补十补谓之选十选谓之载十载谓之极有物者有事者纪于此矣过此往者则其数可纪其名未之或闻也夫数一为特候竒只二为再两偶双三为叅四为乘【风俗通】数度数度之道以六为法数度之始始于微细有形之物莫细于毫故立一毫以为度十毫为髪十髪为厘十厘为分十分为寸十寸为尺备于六故先王以为天下用也【贾谊书】
　　防亥山海经曰帝令竪亥歩自东极至于西极五亿十选九千八百八十歩竪亥右手把筭左手指青邱曰五亿十万九千八百【天地东西二亿三万二千里南北二亿一千五百里天地相去一亿五万里也】
　　载数之极一行筭法曰万万穰为载数之极矣或问之曰何以数之为载按孙子筭经云古者积钱上至于天天不能容下至于地地不能载天不能盖地不能载故名曰载【并上】
　　算物顺理数者一十百千万也所以筭数事物顺平衡之理也书曰先其筭命纪于一恊于十长于百大于千衍于万其法在筭术宣于天下【汉律歴志】
　　九九齐桓公设庭燎为士之欲造见者朞年而士不至于是东野鄙人有以九九之术见者桓公曰九九何是以见乎鄙人对曰臣非以九九为足以见也臣闻主君设庭燎以待士朞年而士不至夫士之所以不至者君天下贤君也四方之士皆自以论而不及君故不至也夫九九薄能耳而君犹礼之况贤于九九乎夫泰山不辞壤石江海不逆小流所以成大也诗云先民有言询于蒭荛言博谋也桓公曰善乃因礼之朞月四方之士相携而并至【説苑】
　　越王余算晋安有越王余筭尺长尺许白者似骨黒者似角云越王行海作筭有余弃之于水生焉【异苑】
　　学算南郡宜城王子山刹泰山从鲍子真学筭【博物志】妙菟曹元理尝从其友人陈广汉广汉曰吾有二囷米忘其石数子为计之元理以食筋十余转曰东囷若干西囷若干遂大署囷门后出米西囷中有一鼠大堪一升东囷不差圭合元理后嵗复过广汉广汉以米数告之元理以手击床曰遂不知鼠之殊米不如剥去面皮矣广汉为之取酒鹿脯数片元理复筭其资业曰何供馈之偏耶广汉慙曰有仓卒客无仓卒主人元理曰姐上蒸防一头厨中荔枝一枚皆可为设广汉再拜谢辜自入取之尽日为欢其术后传南季南季项瑫瑫传子陆皆得其分数而失妙焉【西京杂记】
　　播豆騐覆赵逹河南人治九宫一算之术究其微防是以能应机立成对问若神至计飞蝗射隠伏无不中効或难答曰飞者固不可校谁知其然此殆妄耳逹使其人取小豆数斗播之席上立处其数验覆果信【吴志】屈指心计顾谭每省簿书未尝下算徒屈指心计尽发疑谬下吏以此服之【吴志】
　　鸡兔算鸡兎算国史谱纪之尚不明上上头下下脚脚即折半下见头除脚见脚除头上是鸡下是兎【南部新书】度度之起起于何答曰度之起起于忽忽是神虫口中吐丝名也十忽为一丝十丝为一毫【发蒙算经】
　　量量之起起于何答曰量之起起于粟粟是隂阳而生从六甲而出故六粟为一圭十圭为一抄【上】
　　秤秤之起起于何答曰秤之起起于黍黍是三棱草子也十黍为一絫十絫为一铢【上】
　　相
　　异相传言黄帝龙顔颛顼戴午帝喾骈齿尧眉八采舜目重瞳禹耳三漏汤臂再肘文王四乳武王望阳周公背偻臯陶马口孔子反羽斯卜二圣者皆在帝王之位或辅主忧世苍颉四目为黄帝史晋公子重耳仳脇为诸侯霸苏秦骨鼻为六国相张仪仳脇亦相秦魏项羽重瞳云虞舜之后与髙祖分王天下【论衡】
　　体小名髙世人固有身虚而志立体小而名髙者于是则否是以尧眉八彩舜目重瞳禹耳叅漏文王四乳然则世亦有四乳者则驽马一毛似骥耳【上】
　　声浮色赤师旷见太子晋曰汝声清浮汝色赤火色不寿王子曰后三年上宾于帝汝慎毋言殃将及汝师旷归未及三年告死者至【周书】
　　能相王使内史叔服来防葬公孙敖闻其能相人也见其二子焉叔服曰糓也食子难也収子谷也丰下必有后于鲁国【左文元】
　　姑布子卿姑布子卿见赵简子简子徧召其子使相之子卿曰无为将军者简子曰赵氏其灭乎子卿曰吾尝见一子于路殆君之子也简子召子母恤母恤至则子卿起曰此真将军矣简子曰其母贱翟婢也奚道贵哉子卿曰天所授也虽贱必贵简子于是废太子伯鲁而以母恤为太子【史记】
　　形状末也孔子适郑与弟子相失独立东郭门外或人谓子贡曰东门外有一人焉其长九尺有六寸河目隆颡其头似尧其颈似臯繇其肩似子产然自腰已下不及禹者三寸累然如丧家之狗子贡以告孔子欣然而叹曰形状末也如丧家之狗然乎哉然乎哉【家语】史索隠篇载家语布姑子卿为相者
　　圣人不相蔡泽从唐举相曰吾闻先生相李兑百日之内持国秉政有之乎曰有之曰若臣者何如唐举熟视而笑曰先生曷鼻巨肩魋顔蹙齃膝挛吾闻圣人不相殆先生乎蔡泽知唐举戯之乃曰富贵吾所自有所不知者寿也愿闻之唐举曰先生之寿从今以往四十三嵗矣泽笑谢而去谓其御者曰吾跃马疾駈怀黄金之印结绶于腰揖让人主之前食肉富贵四十三嵗亦足矣【史记】
　　非相古者有姑布子卿今之世梁有唐举相人之形状顔色而知其吉凶妖祥世俗称之古之人无有也学者不道也故相形不论心论心不如择术形不胜心心不胜术术正而心顺之则形相虽恶而心术善无害为君子也形相虽善而心术恶无害为小人也故长短小大善亦形相非吉凶也盖尧长帝舜短文王长周公短仲尼长子弓短楚之孙叔敖突秃长左轩较之下而以楚霸叶公子髙微小短瘠行若将不胜其衣白公之乱入据楚诛白公定楚国如反掌长短大小美恶形相岂论也哉且徐偃王之状目可瞻焉仲尼之状面如蒙倛周公之状身如断菑臯陶之状色如削闳夭之状面无见肤傅説之状身如植鳍伊尹之状面无须麋禹跳汤偏尧舜参牟子从者将论志竟比类文学耶直将差长短辨美恶而相欺傲耶【荀非相】
　　躯方心圆魏安厘王问子顺曰马回之为人虽少文梗亮直有丈夫节也吾欲以为相可乎答曰知臣莫若君何有不可至于亮直之节臣未明也闻诸孙卿其为人也长目而豕视者必体方而心圎每以其法相人千百不失臣见回而甚疑其目王用之三月果以诈得罪【孔丛】豺声狼心大梁人尉缭説秦始皇以幷天下之计始皇从其册与之亢礼衣服饮食与之齐同缭曰秦王为人隆凖长目鸷膺豺声少恩虎视狼心居约易以下人得志亦轻视人我布衣也然见我常身自下我诚使秦王须得志天下皆为肤矣不可与交游乃亡去【论衡】
　　聴音声有龙渊者桓帝时善相人也于听音声尤妙二千石相者龙渊下床賛之令长起侍賛之自六百石以下皆坐而言之先相张济尝以财得三公济常依渊以观视有相者辄往来之防解渎侯往相到门渊曰公当有至相何忧贫乎侯去渊谓济曰可厚事之济遂往尽为偿债别以数百万修居置业桓帝崩无嗣解渎侯入为天子日济遂至司空【项氏始学篇】
　　四十小厄朱建平善相术文帝为五官将坐上防客三十余人文帝问已年夀又命徧相众宾建平曰将军当夀八十至四十时当小有厄愿谨防之后文帝皇初十年年四十病困谓左右曰建平所言八十谓昼夜也吾其决矣顷之果崩【志】
　　昆仑孝武李太后本出微贱始简文帝为防稽王有三子继夭其后诸姫絶孕将十年乃令善相者徧相宫中时后在织坊中形长而色黒宫人皆谓之昆仑既至相者惊云此其人也而有虎厄帝召侍语后数梦两龙枕膝日月入怀生孝武及防稽王道子既登尊位服相者之验而怪有虎害且生所未见乃令人画作虎因以手打虎戯便患手肿痛遂以疾而崩【幽明録晋书】
　　龙行虎步初桓簒位妻刘氏尚书躭之女也聪明有智鉴常见帝因为曰刘裕龙行虎歩瞻视不凡恐不为人下宜早为之所元曰我方平荡中原非裕莫可待关陇平定然后议之【宋书髙纪】
　　饰冠宋长城僧愿善相宗慤微时谓之曰宗君应为三州刺史后果镇广豫等州宋废帝召见之取东监囚及一奴美顔色者饰以衣冠令相愿指囚曰君多危难下阶便应钳鎻谓奴曰君下贱人暂得免耶【南史】
　　日月相齐明帝脾上有赤痣常秘不江祐劝帝出以示人晋寿太守王洪范罢任还土祖示之曰人皆谓此是日月相卿幸勿泄言洪范曰公日月之相在躯如何可隠转当言之公卿上大悦【南齐江祐传】
　　顶有伏龙梁武帝初为同州刺史有沙门自称僧晖谓帝曰君顶有伏龙非人臣也复求莫知所之【梁书】
　　竒声侯相武帝起兵时吕僧珍一夜忽头痛壮热及明而颡骨益大其骨法盖有异焉又尝语亲旧曰吾昔在防县热病发黄时必谓不济主上见语卿有富贵相必当不死俄而果愈及僧珍童儿时从学有相工歴观诸生指僧珍曰此有竒声封侯相也后随武帝起义平东昏封平国侯南兖州刺史【齐书】
　　许负之术宣修容善许负之术曽正防登楼还语人曰太尉今年必当不济时靖惠王【宏】尚康胜或以为不然曰行歩向前气转殊下若其不尔不复言相至其年末靖惠王薨及昭明入朝又云必无嗣立之相俄而昭明薨【金楼子】
　　九州骨成梁宜丰侯修叅军陈晃善相人修因法防将晃自随令相简文有天下否晃言简文九州骨成必践帝位而地部过弱非但王畿蹙侵兼恐不得善终【三国典畧】五十小厄梁元帝初从刘景授相术因讯以年答曰未至五十当有小厄禳之可免帝曰茍有期防禳之何益及四十七为魏所灭【南史】
　　相不可慿庾乔子幼少聪慧家富于财好宾客食必列鼎又状貌丰美頥颊开张人皆谓其必为方伯无馁乏之虑及魏尅江陵卒致饿死时又有水军都督禇萝面甚尖危有从理入口竟保衣食而终【上】朱建平善相钟繇以为唐举许负何以复加然相王肃年逾七十位至三公肃六十二终于终领军耳史氏以为蹉跌吾以为相不可凴也
　　不相念贤字盖卢为儿童时在学中读书有善相者遇学诸生竟诣之贤独不往笑谓诸生曰男儿生死富贵在天也何遽相乎【周书】
　　脸薄顾速东魏御史贾子儒善相太常卿崔暹引子儒潜观齐王儒曰人有七尺之形不如一尺之面一尺之面不如一寸之眼大将军脸薄顾速非帝王相也皇甫王又窃观王于道曰此不作物防是流涕者谓太原公洋【三国典畧】
　　相貌非常厐晃知髙祖非常人深自结纳及髙祖去官归京师晃迎见髙祖于襄邑髙祖甚欢晃因白髙祖曰公相貌非常名在图箓九五之日幸愿不忘髙祖笑曰何妄言也顷之有雌雉鸣于庭髙祖命晃射之曰中则有赏然富贵之日持以为验晃射而中髙祖抚掌大笑曰此是天意公能感之而中也【隋书】
　　非人臣相郭道字大实善相谓隋髙祖曰公天中伏犀下相接于眉此非人臣之相愿深自爱髙祖取道银盆置之于地引弓射之谓道曰向言有验当一发中之既发应而中道曰愿公事騐之后赏金盆髙祖大悦【唐书】
　　四五得大官来和善相术同郡韩则尝诣和相谓之曰后四五当大官人初不知所谓则至开皇十五年五月而终人问其故和曰十五年为三五加以五月为四五大官椁也和言多此类着相经四十卷【相经】
　　头目贱人乙弗礼善占相初刺史泗州薛大鼎隋时当坐事没为奴贞观初与数人诣礼次至大鼎曰君奴也欲何所相咸曰何以知之礼曰观其头自真是贱人但不知余处何如耳大鼎有惭色乃解衣视之礼曰看面不异前言占君自腰以下当为方岳之任其占相皆此类也贞观末卒焉【唐书】
　　伏犀贯脑马周诣袁天纲相纲曰马侍御伏犀贯脑兼有玉枕又背如负物当富贵不可言近代以来君臣道合罕有如公者公面色赤命门色暗耳后骨不起耳无根恐非寿者周后至中书令年四十八卒【旧唐】岑文本谓所亲曰马君论事防文切理无一言可损益听之纚纚令人忘倦苏张终贾正应此耳然鸢肩火色腾上必速恐不能久【新】
　　息必贵袁天纲相窦轨伏犀贯玉枕当于益州立功名果然又相李峤曰睡则气从耳出名息必贵【芝田録】贵人在舟袁客师常与一书生同过江登舟讫遍视中舟人顔色谓同侣曰不可速也遂相引登岸私语曰吾视舟中数十人皆鼻下黒气大厄不久岂可知而从之但少留舟未发间忽见一丈夫神色髙朗跛一足负杖驱驴登舟客师见此人乃谓侣曰可以行矣贵人在内吾侪无忧矣登舟而发至中澪风涛忽起危惧虽甚终济焉询驱驴丈夫乃是娄师徳也后位至纳言焉【定命録】预乞放杖孙思邈年百余嵗善医术谓髙仲舒曰君有贵相当数政刺史若为齐州刺史邈有一儿作尉事使君虽合吃杖君当忆老人言愿放之后果如其言已剥其衣讫忽记忆遂放【上】
　　被落更拣张柬之任青城县丞已六十二矣有善相者云后当位极人臣众莫之信后应制策被落则天怪中第人少令于所落人中更拣有司奏一人策好縁书写不中程律故退则天览之以为竒才召入问策中事特异之即収上第拜王屋县尉后至宰相封汉阳王【上】虎厄处厚在开州也常有李潼崔冲二进士来谒留连百余日会有过客西川军将某者能相术于席上言李潼三日内有虎厄后三日处厚与诸客游山寺自上方抵下方日已暮矣李先下崔冲后来冲大呼李云待冲来李闻待冲来声谓虎至颠蹶坠下山趾絶而复苏数日方愈及军将回谓李曰君厄过矣【载】
　　占事若神常相衮之在福建也有僧某者善占色言事若神相国惜其僧老命弟子就学其术僧云此事天性非其造次为传某常于相君左右见一人可教遍召得小吏黄彻焉相命就学老僧遂于闇室中置五色彩丝架令视之曰世人皆用眼力不尽淬熟看之旬日后乃稀认其白者后半载看五色即洞然而得矣命之曰汝若闇中之视五防回之白昼占人因其方诀且言后代当无加也李忠公吉甫云黄彻之占袁许之亚次也相隠市中五代钱镠县録事钟起有子数人多窃从之游豫章人有善术者望斗牛间有王气斗牛钱塘分也因游钱塘占之在临安遂以相灋隠市中隂求其人私谓起曰占君县贵人求之市中不可得视君之相贵矣然不足当之术者过起家镠适从外来见起反走术者望见之曰此真贵人也召之熟视之顾起曰君之贵因此人乃慰镠曰子骨法非常愿自爱【传】
　　真将相李周卢岳谓之曰吾少学星厯且工相入子方頥隆凖眉目踈澈身长七尺真将相也吾占天象晋必有天下子宜留事晋以图富贵【上】
　　言事多中术士崔豹以相法言人事多中庄宗尤信重之以为北京巡官明宗为内衙指挥使重诲欲试豹乃使他人与明宗易服而坐明宗于下坐召豹相之豹曰内衙贵将也此不足当之乃指明宗于下坐曰此是也因为明宗言其后贵不可言明宗即位思豹以为神召至京师赵鳯谏曰好恶上所谨也今陛下神其术而召之则倾国之人皆将奔走吉凶之説明宗遂不复召【上】
　　下狱相宋齐邱微时日者相之曰君贵不可言然亚夫下狱相君实有之位极之日当早引退庻几保全齐邱登相位数载致仕复以大司徒就徴未几坐陈觉诗干纪事乃赐死【南唐】
　　足下文晋太常卿程逊足下有文尝召相者视之相者告曰君终有沉溺之厄其后使于浙右竟葬于海鱼之腹常读李固传云固足履文而位至三公卒无水害同事而异应也【玉堂闲话】足履文者二千石【相书】耳白于面欧公尝曰少时有僧相我耳白于面名满天下唇不着齿无事得谤其言颇验【仇池笔记】
　　眼似王敦李承之在仁宗朝官州县因邸吏报包拯拜叅政或曰朝廷自此多事矣承之正色曰包公无能为今知鄞县王安石眼多白甚似王敦他日乱天下者此人也【邵氏録】
　　得龙一体庆厯中河南道士许众妙善相以为曽鲁公脊骨如龙王荆公目睛如龙盖人能得龙之一体者皆贵极人爵见豫章人黄庠手曰左手得龙虽得魁天下而不仕若右手得之则贵之庠果为南省第一未及廷对而死【老学庵笔记】
　　跛履嘶声萧注临江新喻人熈宁中上殿奏对上问今臣僚中孰贵曰文彦博其次韩琦又问王安石何如注曰牛形人任重而道逺又一説云裕陵问文彦博跛履韩琦嘶声何为皆贵注曰若不跛履嘶声陛下不得而臣因问韩绛王安石冯京注云安石牛耳虎头视物如射径行直前敢当天下大事然不如绛得和气多【清波杂志】骨相所招东坡自谪海南归人有问其迁谪艰苦者坡答曰此乃骨相所招少时入京师有相者云一双学士眼半个配军头异日文章当知名然有迁徙不测之祸今日悉符其语【瑞桂堂暇録】
</div>
    <div class="pagination">
<a href="天中记_page120.html">上一页</a><span>...</span><a href="天中记_page116.html">116</a><a href="天中记_page117.html">117</a><a href="天中记_page118.html">118</a><a href="天中记_page119.html">119</a><a href="天中记_page120.html">120</a><span class="current-page">121</span><a href="天中记_page122.html">122</a><a href="天中记_page123.html">123</a><a href="天中记_page124.html">124</a><a href="天中记_page125.html">125</a><a href="天中记_page126.html">126</a><span>...</span><a href="天中记_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
