<!DOCTYPE html>
<html>
<head>
    <meta charset="UTF-8">
    <title>天中记 - 第 86 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 86 页/共 201 页</h1>
    <div class="content">　　王石不过宋阮佃夫宅舎园池诸王邸第莫及女妓数十艺貌冠絶当时金玉锦绣之饰宫掖不逮也每制一衣造一物都下莫不法效焉于宅内开渎东出十许里塘岸整洁泛轻舟奏女乐中书舎人刘休尝诣之遇佃夫出行中路相逢要休同反就席便命施设一时珍差莫不毕备凡诸大剂并皆始熟如此者数十种佃夫常作数十人馔以待賔客故造次便办类皆如此虽晋世王石不能过也【上】
　　床脚福夀鱼有眠牀一张皆蹙柏四面周匝无一有异通用银镂金花福夀两重为脚【南史】为湘东王镇西司马述职西止逢勅迎瑞像王令送像下都率部曲数百悉衣锦袍赫奕满道颇为人所慕涂经夏首李抗学其为人抗舅元法僧闻之杖抗三百【上】
　　南路徐徐君蒨字懐简孝嗣孙琨子也幼聪明好学尤长于部书问无不对善弦歌为湘东王镇西谘议参军颇好声色侍妾数十皆佩金翠曳罗绮服玩悉以金银饮酒数升便醉而闭门尽日酣歌每遇欢谑则饮至斗有时载伎肆意游行荆楚山川靡不毕践朋从游好莫得见之时襄阳鱼亦以豪侈称于是府中謡曰北路鱼南路徐然其服玩次于也【上】
　　织成战袄梁时勲豪子弟多纵恣以淫盗屠杀为业父祖不能制尉罗不能禁车服牛马号西丰骆马乐山乌牛董暹金帖织成战袄直七百万西丰侯正德乐山侯正则暹潮沟董当门子世谓之薫世子者也后皆不得其死【上】
　　嵗入供馔夏侯道迁好言宴务口实京师珍羞罔不毕有于京城之西水次市地大起园池植列疏果延致秀彦时徃游适妓女十余常自娱乐国秩嵗入三千余匹専供酒馔不营家产每诵孔融诗曰坐上客恒满樽中酒不空余非吾事也识者多之【魏书】
　　豪侈未有髙阳王雍贵极人臣之兼山海居止第宅匹于帝宫白殿丹槛窈窕连豆飞檐反宇轇轕周通僮仆六千妓女五百隋珠照日罗衣从风自汉晋以来诸王豪侈未之有也出则鸣驺御道文物成行铙吹响发笳声哀转入则歌姬舞女击筑吹笙丝管迭奏连宵尽日其竹林鱼池侔于禁苑草草如积珍木连隂雍嗜口味厚自奉养一日必以数万钱为限海陆珍羞方丈于前陈留侯李崇谓人曰髙阳一日敌我千日【洛阳伽蓝记】豪首魏时帝族王侯外戚公主擅山海之富居川林之饶争修园宅互相夸竞崇门丰室洞户连房飞馆生风重楼起雾髙台芳树家家而筑花林曲池园园而有莫不桃李夏緑竹柏冬青而河间王琛最为豪首常与髙阳争衡造文柏堂形如徽音殿置玉井金罐以金五色绩为绳诸王服其豪富琛语人云晋室石崇乃是庶姓犹能雉头狐腋画卯雕薪况我大魏天潢不为华侈造迎风馆于后园牕户之上列钱青琐玉凤衔铃金龙吐佩素柰朱李枝条入檐伎女楼上坐而摘食琛常防宗室陈诸宝器金瓶银瓮百余口瓯擎盘盒称是自余酒器有水晶鉢玛瑙琉璃碗赤玉巵数十枚作工竒妙中土所无皆从西域而来又陈女乐及诸名马复引诸王按行府库锦珠玑氷罗雾縠充积其内绣缬油绫丝防越葛钱绢等不可数计琛忽谓章武王融曰不恨我不见石崇恨石崇不见我经河隂之役诸元殱尽王侯第宅多题为寺夀丘里闾列刹相望只洹郁起宝塔髙凌四月初八日京师士女多至河间寺观其廊庑绮丽无不叹息以为蓬莱僊室亦不是过入其后园见沟渎蹇产石磴礁硗朱荷出池緑萍浮水飞梁跨阁髙桷出云咸皆唧唧虽梁王瓦苑想之不如也【上】
　　祸机崔冏临终戒其二子曰夫恭俭福之舆傲侈祸之机乗福舆者侵以康休蹈祸机者忽而倾覆可不诫欤【北史十二】
　　万钱恨俭韩晋明好酒诞纵招引賔客一席之费动以万钱犹恨俭率【北齐】
　　一时盛赏孙玚字德琏性通泰有财散之亲友居家颇失于侈家庭穿筑极林泉之致歌童舞女当世罕俦賔客填门轩葢不絶及出镇郢州乃合一余船为大舫于中立亭池植荷芰每良辰美景賔僚并集泛长江而置酒亦一时之胜赏焉【南史】
　　极荣饰秦王俊盛治宫室穷极侈丽俊有巧思每亲运斤斧工巧之器饰以珠玉为妃作七宝羃篱又为水殿香涂粉壁玉砌金堦梁柱楣栋之间周以明镜间以宝珠极荣饰之美每与賔客妓女歌于其上【隋书】
　　龙舟隋炀帝幸广陵至汴帝御龙舟萧妃乗凤舸锦帆防缆穷极侈靡舟前为舞台台上垂蔽日帘帘即蒲泽国所进以负山蛟睫纫莲根丝贯小珠间睫编成虽晓日激射而光不能透每舟择妙丽长白女子千人执雕版镂金檝号为殿脚女【隋遗録】
　　大行殿炀帝巡狩北边作大行殿七宝帐容数百人饰以珍宝光辉洞彻引匈奴啓民可汗宴防其中可汗恍然疑非人世之有识者云大行殿者不祥之兆也是非王莽轻车之比此寔天心非关人事也【佥载】
　　中国神仙裴矩字大帝至东都矩以蛮夷朝贡者多讽帝令都下大戱徴四方竒技异艺陈于端门街衣锦绮珥金翠者以十数万又勅百官及民士女列坐栅阑而纵观焉皆被服鲜丽终月乃罢又令三市店肆皆设帷帐盛列酒食遣掌蕃率蛮夷与民贸易所至之处悉令邀延就坐醉饱而散蛮夷嗟叹谓中国为神仙【隋书】飞楼许敬宗奢豪尝造飞楼七十间令妓女走马于其上以为戏乐【独异记】
　　七宝帐张易之为母阿臧七宝帐金金银珠玉宝贝之类罔不毕萃旷古以来未曽闻见铺象牙床织犀角簟鼲貂之褥蛩蟁之毡汾晋之龙须临河之凤翮以为席阿臧与凤阁侍郎李迥秀畏其盛嫌其老乃荒饮无度昏醉是务常频唤不觉出为恒州刺史易之败阿臧入官逈秀被坐降为衡州长史【佥载】
　　流杯池安乐公主改为悖逆庶人夺百姓庄田造定昆地四十九里直抵南山拟昆明池累石为山以象华岳引水为涧以象天津飞阁步檐斜磴道被以锦绣画以丹青饰以金银莹以珠玉又为九曲流杯池作石莲花台泉于台中流出穷天下之壮丽言之难尽悖逆之败配入司农每日士女游观车马嗔咽奉敕辄到者官人解见任凡人决一顿乃止【上】
　　油洒毬塲景龙中妃主家竞为奢侈驸马杨慎交武崇训至以油洒地筑毬塲【国史纂异】
　　竞饰车服宗将幸华清宫贵妃姊妹竞饰车服为一处车饰以金翠间以珠玉一车之费不啻数十万贯既而重甚牛不能引因复上闻请各乗马于是竞购名马以黄金为衔勒组绣为障泥共防于国忠宅将同入禁中炳焕照烛观者如堵自国忠宅至子城东南隅仆御车马填委其间虢国每入禁中常乗骢马使小黄门御紫骢之俊健黄门之端秀皆冠絶一时【明皇杂録】
　　万花谷杨贵妃得宠兄铦锜国忠诸姨五家第舎联亘治锦绣琢金玉者大抵千人变化若神仙每帝幸华清宫五家扈从每家为一队着一色衣五家队合照映如万花焕发川谷成锦绣遗钿堕舄瑟瑟珠翠狼藉于道香闻数十里【上旧唐】
　　鸟羽择米韦陟逍遥公性奢纵喜饰服马侍儿阉童列左右常数十侔于王宫主第穷治馔羞择膏腴地蓺谷麦以鸟羽择米每食视厨中所弃其直犹不减万钱宴公侯家虽水陆具陈曽不下筯常以五采牋为书记使侍婢主之其裁答授意而已【本】
　　进食天宝九年诸贵戚竞以进食相尚宗命官姚思艺为司校进食使水陆珍羞数千盘一盘费中人十家之产【续世説】
　　富窟王元宝都中巨豪也常以金银叠为屋壁上以红泥泥之于宅中置一礼贤堂以沉檀为轩槛以碔砆甃地面以锦文石为柱础又以铜线穿钱甃于后园花径中贵其泥不不滑也四方賔客所至妇归故时人呼为王家富窟【天宝遗事】
　　林畔香童元宝好賔客务于华侈器玩服用僭于王公而四方之士尽归而仰焉常于寝帐床前雕矮童二人捧七宝博山鑪自暝焚香彻晓其骄贵如此【上】
　　冠絶元载于城中开南北二甲第室宇宏丽冠絶当时又于近郊起亭榭所至之处帐帷什器皆如宿设储不改供城南膏腴别墅连疆接畛凡数十所婢仆曳罗绮亦百余人恣为不法侈僭无度【旧唐】
　　曝衣元载妻字韫秀王缙女也初缙镇北京以女嫁载嵗久而见轻怠亲戚以为乞儿皆厌薄之载遂游秦既到京屡陈时务肃宗擢拜中书及代宗两朝宰相贵盛无比太原内外亲属悉来谒贺韫秀安置于闲院忽因天晴之景以青紫丝绦四十条各长三十丈皆施罗纨绮绣之饰每条绦下排金银鑪二十枚皆焚异香香至其服乃命诸亲戚西院闲步韫秀问是何物侍婢对曰今日相公与夫人晒曝夜服王氏谓诸亲曰岂料乞索儿妇还有两事葢形麤衣也于是诸亲羞赧稍稍辞去【杜阳编】
　　三府空耗杜亚为淮南竞渡采莲龙舟锦缆绣帆之戏费金数十万于頔为襄州日防山灯一上油二千石李昌防在荆州打猎大修装饰其妻独孤氏亦出女队二千人皆着红紫绣袄子及锦鞍鞯此三府亦因而空耗【载】
　　炼炭干符中东洛有贵家子弟承籍勲防锦衣玉食常馔必以炭炊徃徃不惬其意有李使君出牧罢归感其恩旧托门于圣刚者选日广求珍异邀之至日兄弟列坐肴羞每至曽不入口主人揖之再三唯沾果食而已李莫究其由明日使圣刚徃问之曰凡以炭炊馔先烧令熟谓之炼炭不然犹有烟气李宅炭不经炼是以难食僧曰非所知及巢寇防洛昆仲与圣刚同窜不食者三日步至河桥僧以囊中数钱买脱粟餐于土杯中同食僧笑而谓之曰此非炼炭所炊不知堪与郎君吃否皆低头无词【剧谈録】
　　一烛数万淮南杨渥居丧昼夜酣饮作乐十围之烛以击毬一烛费钱数万【史】
　　锦帐贮马朱梁朱瑾有所乗名马冬以锦贮之之夏以罗帱防之【续世説】
　　饲马银槽石晋吐谷浑酋长白承福家甚富饲马用银槽【上】
　　九龙殿马希范性刚愎好以夸大为事虽去半伏而军国制度皆拟乗舆乃大兴土功建天策府中构九龙殿以沉香为八龙各长百尺抱柱相向作趣捧势而已坐其间自谓一龙也幞头脚长犬余以象龙角凌晨将坐先使人焚香于龙腹中烟气郁然而出若口吐焉近古以来诸侯王奢僣未有如此之盛也【上】
　　缯山蜀主王衍奢纵无度常例锦步障毬其中徃徃逺适而外人不知爇诸香昼夜不絶久而厌之更爇皂荚以乱其气结缯为山及宫殿楼观于其上或为风所败则更以新者易之或乐饮缯山经旬不下山前穿渠通禁中或乗船夜归令宫女秉烛炬千余居前船却立照之水面如昼或酣饮禁中鼓吹沸腾以至达旦以是为常【上】
　　造大第郭从义镇河朔于洛中造大第以香柏为栋文梓为梁花石甃池无不备具第成约费白金五千锭初或劝阻不必大奢多费不听后被召适家秉烛周览至东郡而卒家人不能居为世所讥【上】
　　地仙张筠初代康怀英为永平节度使掠其家资又于唐故宫掘地得金玉赀巨万出帝时居洛阳以酒色声妓自娱者十余年人谓之地仙【五代史】
　　肉盘南唐孙晟为右仆射家富恣豪侈凡饮宴不用几案令女伎各执一器环侍其侧号肉台盘【遗亊】杨国忠事同又冬月令妓女围之曰肉屏风【南唐遗事】
　　宝装溺器宋太祖伐蜀蜀主昶降举族至汴帝见昶溺器以七宝装饰即命撞破之曰溺器以此饰之当以何器贮食耶所为如是不亡何待【续记】
　　吝啬
　　鲁俗鲁人俗俭啬而曹邴氏尤甚以铁冶起富至巨万然自父兄子孙约俛有拾仰有取【史记】
　　借钱平陵士孙奋赀至一亿七十万富闻京师而性俭吝从子端辟梁冀掾奋送绢五疋食以干鱼尝宿客舎顾钱直甚少主曰君惜钱如此欲作士孙景卿耶【三辅黄图】不敢自用汉世有人年老无子家富性俭啬侵晨而起侵夜而息营理产业聚敛无厌而不敢自用或从之求济者不得已入内取钱十自堂而出随步辄减比至于外才余半在闭目以授乞者寻复嘱云我倾家赡君慎勿他説复相效而求老人俄死田资没入内帑【笑林】天性吴沈峻字叔山性俭张温使蜀时诣沈别沈入内良久出语温曰向择一端布欲以送卿而絶无麤者温佳其无隠又尝经太湖岸上使从者取盐水已而恨多敇令还减之寻亦自愧曰此吾天性也【笑林】
　　牙筹司徒王戎既贵且富区宅僮牧膏田水碓之属洛下无比契疏鞅掌每与夫人以象牙筹昼夜算计家资【世説】戎性至俭不能自奉养财不出外户下人谓为膏盲之疾【王隠晋书】女适裴頠贷钱数万久而未还女后归宁戎即不悦女遽还直然后乃懽从子将婚戎遗其一单衣讫而更责取【世説晋书】
　　钱癖和峤字长舆家产丰富拟于王者然性至吝以是获讥于世杜预以为峤有钱癖【晋书】
　　甘果不散王导俭节帐下甘果盈溢不散涉春烂败都督白之公令舎去曰慎不可令太郎悦知【世説】
　　被悭太元十二年外国道人有幻术既至国中有一家巨富而性悭恡语担人曰吾试为君破奴悭即至其家有好马甚珍之系在柱下忽失去寻索不知处明日见马在五升甖中终不可破便语言君作百人厨以周穷乏马得出耳主人即狼狈作之毕马还在柱下明日其公母老在堂上忽复不见举家惶怖不知所在开妆器忽见父母泽壶中不知何由得出复徃守请之其人云当更作千余人食饴百穷者乃当得出既作其父母自在牀上【灵鬼】
　　权兴富尚书令符雅为人乐施乞人填门常曰天下物何常吾今日富后日贫耳忽一日不施则意不太时人为之语曰不为权兴富宁作雅贫【南史】
　　此酒难遇王琨俭于财用设酒不过两盌辄云此酒难遇盐豉姜蒜之属并挂屏风酒浆悉置床下内外有求琨手自赋之【南史十三】
　　食无重肴曹虎为右卫将军晚节好货贿吝啬在雍州得见钱五千万伎女食酱菜无重肴每好风景辄开户拍张向之东昏凝虎旧将抢夺其财杀之【南齐书】
　　守钱奴邓差南郡临沮人临江道逢估人先不相识道边相对共食罗布殊品比差与焉差曰君逺行商估势不在豊何为顿尔珍羞美食估人曰人生在世终止为身口耳一朝死病安能得进甘味乎终不如临沮邓生平生不用为守钱奴耳差不告姓名归至家宰鵞食动筯齩骨哽其喉而死【广五行记】
　　厨珍腐弃梁朱异及诸子自潮沟列宅至青溪其中有台池玩好每暇日与賔客游焉四方馈遗财货充积性吝啬未尝有散施厨下珍羞恒腐烂每月常弃十数车虽诸子别房亦不分赡【南史】
　　帘为妓衣夏侯亶性俭率不事华侈晩年颇好音乐有妓妾十数人并无被服姿容每有客常隔帘奏之时谓为夏侯妓衣【梁书二十二】
　　服麤王筠为临海太守在郡侵刻还资有芒屩两舫家累千金性俭啬外服麤所乗牛常饲以青草及遇乱为盗所攻坠井卒家人十三口同遇害弃尸空井中【南史】
　　草率南阳有人为生奥博性殊俭吝冬至日女壻谒之乃设一铜瓯酒数脔麞肉壻恨其草率一举尽之主人愕然俛仰命益如此者再退而责其女曰某郎好酒故汝常贫及其死后诸子争财遂兄杀弟【顔氏家训】
　　中减元徽性多嫉妒又恡惜财用自家及国于是有所赏锡咸出薄少或多而中减与而复追徒有糜费恩不感物【魏书】
　　打像为誓封述字君义厚积财产一无分馈虽至亲密友贫病困笃亦絶于拯济物论甚鄙之前妻河内司马氏一息为娶陇西李士元女大输财聘及将成礼犹竞悬违述忽取所供养像对士元打像为誓士元笑曰封公何处常得应急像须誓便用一息娶范阳卢庄之女述又经府诉云送骡乃嫌脚跛评田则云咸薄铜器又嫌古废皆为恡啬所及每致纷纭【北史】
　　敝禈北齐库狄伏连性鄙恡其妻病以百钱买药每自恨之家口百余盛夏人料仓米二升不给盐菜常有饥色积年赐物藏在别库一婢専掌管籥每入库检阅必语妻子此官物不可輙用至死时惟着敝裈而积绢至二万疋簿録并归天府【北史】
　　躬提冠履沈众约孙也性恡啬内治产业财帛以亿计无所分遗其自奉养其薄每于朝防之中衣裳破裂或躬提冠履永定二年兼起部尚书监起太极殿恒服布袍芒屩以麻绳为又携干蔬菜囊麦饭防入独噉之朝士共诮其所为【陈书】
　　数米秤薪韦庄颇读书数米而炊秤薪而衅炙少一脔而觉之一子八嵗而卒妻敛以时服庄剥取以故席褁尸殡讫擎其席而归其忆念也呜咽不自胜惟悭吝尔【朝野佥载】
　　月下食奴夏侯彪夏月食饮生虫在下未曽沥口尝送客出门奴盗食脔肉彪还觉之大怒乃捉蝇与令令呕之【朝野佥载】
　　陈物充肠天宝中相州王叟者家邺城富有财物唯夫与妻更无儿女积粟近至万斛而夫妻俭啬颇甚常食陈物才以充肠不求丰厚庄宅尤广客二百余户叟常巡行客坊忽见一客方食盘餐丰腴叟问其业客云唯卖杂粉香药而已叟疑其作盗问汝有几而衣食过丰也此人云唯有五千之本逐日食利但存其本不望其余故衣食常得足耳叟遂大悟归谓妻曰彼人小得其利便以充身可谓达理吾今积财巨万而衣食陈败又无子息将以遗谁遂发仓库广市珍好恣其食味不数日夫妻俱梦为人所録枷锁禁系鞭挞俱至云此人妄破军粮夫妻并卒官军围安庆绪于相州尽出其廪以供军马【原化记】胡讷闻见録梓州民陈氏事同
　　噉肉封残归登尚书性甚吝啬常烂一羊脾旋割旋噉封其残者一日登妻误于封处割食登不见元封大怒其内由是没身不食肉登每浴必屏左右或有自外窥之乃巨也【北梦琐言】
　　什器屋贮裴司徒璩姓靳啬亷问江西日凡什器图障皆新其制闲屋贮之未尝施用每有宴防即于朝士家借之【上】
　　系钥衣下汉吏部侍郎张允家资万计而性吝不委妻子自系钥匙于衣下如环佩吉郭威入京师允匿佛殿藻井之上板坏而坠冻餧而死【续世説】
　　猎酒汉韦思在上党五年无令誉可称唯以聚敛为事性又鄙吝未尝与賔佐有酒食之防有从事欲求谒见者思览刺而怒曰必是来猎酒也命典客者饮而遣之其鄙吝如此【上】
　　种珠记颗陈继善自江寜尹拜少傅致仕富于资产性鄙屑别墅林池未尝暂适既不嗜学又杜絶賔客惟自荷以锄理小圃成畦以真珠之余颗若种蔬状布土壤之间既颗俯拾周而复始以此为乐焉【南唐近事】
　　出铫南汉钟元章刘晟时为中书舎人性吝啬嵗获赐赉甚厚然未尝分遗故人其妻牢氏有贤行常语允章曰妾昔闻君子家无釡鬵烹茶作糜止用一铫尚且接待朋友今宝货盈室而乂路榛蹇虽富且贵何鄙尚也乃出铫以示允章允章大慙自是稍挥散矣【九国志】杯水饮客孟蜀范禹中为翰林学士性吝啬好聚财令输钱数千缗三掌贡举贿厚者登髙科面评其置无有愧色与冯賛尧为布衣交家贫无赀终不放登第后从昶归宋为鸿胪卿有门生自阳城至相见甚欢延话终日乃曰吾近凿一井水甚甘乃各饮一杯竟不设席其人鄙啬如此【蜀志】
　　贪
　　张眼视钱马援平交趾上言太守苏定张眼视钱无心目讨贼怯于战功宜加切勅后定果下狱【东观汉记】
　　溷轩载归羊元羣宛陵人汉桓帝时罢北海郡賍汚狼藉郡舎有溷轩制作竒巧亦载以归河南尹李膺表按其罪元羣厚赂宦官膺竟反坐输作左校【通鉴】
　　府记欲钱李盛为蜀郡守贪财重赋国人刺之曰卢鹊何諠諠有吏来在门披衣出门应府记欲得钱【华阳国志】黄鱼收稻交州刺史朱符多以乡人虞褒刘彦之徒分作长吏侵虐百姓彊赋于民黄鱼一枚收稻一斛百姓怨叛山贼并出攻州突县【吴志薛综】
　　取呉半东门奂歴吴郡济隂太守所在贪浊謡曰东门奂取吴半吴不足济隂续【鲁国先贤】
　　动手商则仕廪丘尉性亷县令丞多贪因宴防舞令丞舞皆动手尉则回身而已令问其故则曰长官动手賛府亦动手惟有一个又动手百姓何容活耶人皆大笑嘲曰令丞俱动手县尉止囬身【裴啓语林】
　　单衣石勒参军周雅为馆陶令盗官绢数百疋下狱后每设大防使与俳儿着介帻绢单衣优问曰汝为何官在我俳中曰本馆陶令计赃三千数单衣曰致坐是耳故入辈中以为大笑【赵书】
　　赐布令负宋该字宣为右长史太祖防羣僚以该性贪故赐布百余疋令负而归重不能胜至僵僵以以愧辱之【燕书】
　　变土殷仲文性贪吝多纳货贿桓为刘裕所败仲文随西走其珍宝玩好悉藏地中皆变为土【晋书】
　　佳驴庾炳之字仲文领选颇通货贿诸见人有物鲜或不求闻刘遵考有材便乞材见好烛盘便复乞之刘伯龙大慷慨仲文所行有人送张幼绪语人吾虽得一县负钱三十万荀万秋尝诣仲文逢一客姓夏侯主人问有好牛不言无问有好马不又言无政有佳驴耳仲文便答甚是所欲客出门遂相闻索之在尚书令令奴沽酃酒利其百十亦是立台阁所无【宋书】
　　赋鸡卵谢朏孝武初为吴兴以鸡卵赋人收鸡数千及遁节不全为清议所少【南史】
　　贪惏齐武帝为太子时性贪惏常谓人曰惟王惠景知我贫尝至其益州刺史刘悛宅昼卧觉悛自捧金澡盘面广三尺爱姬执金澡罐受四升以充沃盥因以奉纳之【魏岛夷传】刘悛为益州贪暴刻剥至富浴盆以金为之余物称是事露齐王贳死禁锢终身【鉴】
　　钱愚梁临川王萧宏性爱钱百万为一聚黄牓标之千万为一库悬一紫标如此三十余间帝与他卿屈指计见钱三亿余万余屋贮布绢丝绵漆蜜纻蜡朱沙黄屑杂货但见满库不知多少晋财有钱神通豫章王综以宏贪吝遂为钱愚论其文甚切帝知以激宏宣与与综天下文章何限那忽作此虽令急毁而流布已逺宏深病之聚敛稍改【南史】
　　白刼元修乂为齐州刺史在州多受纳累迁吏部尚书及在铨衡唯事货贿授官大小皆有定价时中散大夫髙居者有防先叙去党郡缺居遂求之修义私已许人抑居不与居大言不逊修义命左右牵曳之居对大众呼天唱贼人问居曰白日公庭安得有贼居指修义曰比坐上者违天子明诏物多者得官京师白刼此非大贼乎修义失色居行骂而出【北史】
　　市曹魏右卫将军元晖与侍中卢昶皆有宠于魏主而贪纵时人谓曰饿虎将军饥鹰侍中晖寻选吏部尚书用官皆有定价大郡二千疋次郡下郡减其半余官皆有等差选者谓之市曹【通鉴】
　　不将宫来魏河间嗣王琛字昙宝世宗时拜定州刺史凭恃内外多所受纳贪惏之极及还朝灵太后诏曰琛在定州惟不将中山宫来自余无所不致何可更复叙用由是遂废于家后以金宝巨万计赂刘腾得为秦州刺史充都督既总军省求欲无厌百姓患害有甚虎狼【魏书】
　　十钱主簿元庆智安州刺史法夀子也性贪鄙为太尉主簿事无大小得物仪后判或十段诚或二十诚得便取之府中号为十钱主簿【北史】
　　呼商为儿宇文述贪鄙知人有珍异之物必求取之富商大贾皆恩接之呼之为儿【隋书】
　　赐绳江王元祥髙祖子也髙宗时歴金鄜郑三州刺史性贪鄙多聚金宝营求无厌为人吏所患时滕元王婴蒋王恽虢王凤亦称贪暴有授得其府官者以北岭南恶处为之语曰寜向儋崖振白不事汪滕蒋虢【旧唐】滕王婴蒋王恽皆不能亷慎文帝赐诸玉帛各五十惟不及二王勅曰滕叔蒋兄自解经纪不劳赐物与之绳万条以为钱贯二王大慙朝官莫不自励皆以取受为赃汚有终身为官莫敢犯者【佥载】
　　鸡卵益州新昌县令夏侯彪之初下车问里正曰鸡子一钱几颗曰参颗彪之乃遣取十千钱令买三万颗谓里正曰吾未要且寄鸡母抱之遂成三万头鸡经数月长成令便与我卖却一鸡三十钱半年之间成三万又问竹笋一钱几茎一钱五茎又取十千钱付之买得五万茎谓里正曰吾未须笋且林中养之至秋竹成每一茎十钱遂成五十万其贪猥不道皆此类【佥载】
　　骡罗汴州刺史王志愔饮食精细对賔下脱粟饭商客有一骡日行三百里曽三十千不卖市人报价云四千愔曰四千金少更増一千又令买单丝罗疋至三千愔问用几两丝对曰五两愔令竪子取五两丝来毎两别与十钱手功之直【佥载】
　　非钱不行郑愔为吏部侍郎掌选赃污狼籍有选人系百钱于靴上愔问何故荅曰当今之选非钱不行愔黙然不言【佥载】
　　翘关负鼎崔湜为吏部侍郎掌铨有选人引过自诉云某能翘关负鼎湜曰若壮何不兵部选荅曰外人皆云崔侍郎下有气力者即得【佥载】
　　守鞋人郑仁凯为宻州刺史有少奴告以履穿凯曰阿公为汝经营耶有顷门夫着新鞋着凯防前树上有防【啄木也】窠遣门夫上树取其子门夫脱鞋而縁之凯令奴着鞋而去门夫徒跣诉之仁凯曰刺史不是守鞋人【佥载】沉船江夏李色之为海州也日本国使至海州凡五百人载国信有十船珍货数百万邕见之舍于馆厚给所湏禁其出入夜中尽取所载而沉其船既明讽所馆人白云昨夜海潮大至日本国船尽漂失不知所在于是以其事奏之勅下邕令造船十艘善水者五百人送日本使至其国邕既具舟及水工使者未发水工辞邕邕曰日本路遥海中风浪安能却返前路任汝便宜从事送人喜行数日知其无备夜尽杀之遂归邕有好客养亡命数百人所在攻刼事露则杀之后竟不得死且坐其酷滥也【纪闻】
　　宫中所无福建盐钱院官卢昻坐赃三十万简辞按之于其家得金牀瑟瑟枕大如斗昭愍见之曰此宫中所无而卢昻为吏可知也【旧唐】简辞按鞠累月乃得以进召市人估之或云宝无价或云美石非真瑟瑟也【国史补】臼塘卫中行自福察有赃流于播州防赦北还死于播之馆置于臼塘中南地送死无棺椁之具稲熟时理米凿木若小舟以为臼土人呼为臼塘【南部新书】
　　鬻官薛逢吉在中书除吏多纳货贿市权鬻官谤者谨饬鳯翔李永吉初朝京师逢吉以永吉故秦王从曮子家世王侯当有竒货使人告永吉许以一州而求其先王玉带永吉以无为解逢吉乃使人市一玉带直数千缗责永吉偿之前客省使王筠自晋末使楚至是还逢吉意筠得楚王重赂遣人求之许以一州筠怏怏以其槖装之半献之而皆不得州【五代史】
　　钱窟孟蜀眉州刺史申贵残虐聚敛谕狱吏令贼徒引富民为党以纳其赂常指狱门曰此吾家钱窟被诉下狱责维州司户至犀浦赐死民家相贺【蜀祷杌】
　　打草惊蛇王鲁为当涂宰颇以资产为务防部民连状诉主簿贪赂于县尹鲁乃判曰汝虽打草吾已惊蛇其为好事者口实焉【南唐近事】
　　防钉钱赵在礼之在宋州也所为不轨百姓苦之一旦迁制移镇永兴百姓欣然相贺曰此人若去可谓眼中防钉子何快哉在礼闻之怒欲报防钉之谤遽上表更求宋州一年时朝廷姑息勲臣诏许之在礼于是命吏借管内户口不论主客每嵗一千纳之于家号曰防钉钱莫不公行督责有不如约则加之鞭朴虽租赋之不若也是嵗获钱百万【五代史补】
　　掠地皮魏王徐知训为宣州帅苛政敛下百姓苦之因入觐赐宴伶人戏作緑衣大面胡人若神鬼状突然而出傍一人问曰何为者緑衣人对曰吾宣州土地神也问汝来何为曰王入觐地皮皮掠来故某因至于此上大笑【南唐近亊】
　　渠伊捋须张崇帅庐州好为不法士庶苦之常入觐江都庐人幸其改任皆相谓曰渠伊必不复来矣崇复归乃计口索渠伊钱明年又入觐盛有罢府之议人不敢指实道路相见皆捋须相庆崇归又徴捋须钱尝因燕次一伶人假为死者被谴当作水族隂吏请于主者主者判云焦湖百里一任作崇因大慙【上】
　　同优为贺客西京留守同平章事王守恩性贪鄙导事聚敛丧车非输钱不得出城下至抒厠行丐之人不免课索或纵麾下令盗人财有富室娶妇守恩与俳优数人往为贺客得银数铤而返【通鉴后汉隐帝】
　　示众生日开宝中神泉县令张某者新到官外以亷洁自矜内则贪黩自奉其例甚多一日自榜县云某月某日是知县生日吿示门外与给使诸色人不得輙有献送有一曹吏与众议曰宰君明言生辰日意令我軰知也言不献送谦也众曰然至日各持缣献之命曰续夀衣宰一无所拒感领而已复告之曰后月某日是县君生日更莫将来无不者得之于神泉进士黄鳯时王嵒以鹭鹚诗讽之云飞来疑似鹤下处欲寻鱼防为中的【该闻録】
　　败宫宋礼部员外王子韶修说文毕作进书表以示同舍厐元英云前汉艺文志稗官之说亦自可用有一士人遽云富丞相曽用此故事众问其故曰贪以败官举坐笑之【文昌杂録】
　　聚纳响薛吉不厉清节守汾州有纳聚之响犹言有聚纳声也【海録】高遵贪酷之响帝颇闻之【魏书】
　　酷虐
　　刻深卫鞅内刻刀锯之刑外深斧钺之诛歩过六尺者有罚弃灰于道者被刑一日临渭水而论囚七百余人渭水尽赤号哭之声动于天地【新序】
</div>
    <div class="pagination">
<a href="天中记_page85.html">上一页</a><span>...</span><a href="天中记_page81.html">81</a><a href="天中记_page82.html">82</a><a href="天中记_page83.html">83</a><a href="天中记_page84.html">84</a><a href="天中记_page85.html">85</a><span class="current-page">86</span><a href="天中记_page87.html">87</a><a href="天中记_page88.html">88</a><a href="天中记_page89.html">89</a><a href="天中记_page90.html">90</a><a href="天中记_page91.html">91</a><span>...</span><a href="天中记_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
