<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 931 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 931 页/共 1019 页</h1>
    <div class="content">　　昌城【汉书地理志右北平郡县丨丨】
　　昌成【汉书地理志信都国县丨丨】
　　昌邑【史记绛侯周勃世家太尉既防兵荥阳吴方攻梁梁防请救太尉引兵东北走丨丨深壁而守　晋书地理志髙平国统县丨丨】
　　昌武【汉书地理志胶东国县丨丨】
　　昌圉【汉书高惠髙后孝文功臣表丨丨侯旅卿防齐将汉王四年从韩信起无盐定齐击项羽又击韩王信于代侯千户】
　　昌平【汉书地理志上谷郡县丨丨】
　　昌辽【后汉书郡国志辽东属国丨丨故天辽属辽西】
　　昌霸【蜀志诸葛亮传注曹操五攻丨丨不下四越巢湖不成】
　　昌门【韦应物送豆卢策秀才诗子有京师游始发吴丨丨】
　　昌户【宋书符瑞志季秋之甲子赤爵衔书及丰止于丨丨昌拜稽首受之　梁武帝罢鳯凰衔书诏巢侔轩阁集同丨丨】
　　昌庭【胡浩奉和圣制同二相以下羣官乐游园宴诗广座鹓鸿满丨丨驷马趋】
　　昌丘【尔雅途出其后丨丨疏谓道过丘北者名丨丨】
　　昌衢【江淹为建平王上表臣闻庆动至元则丨丨敦序教孚上云则紫防交泰】
　　昌言【书禹拜丨丨曰俞　又帝曰来禹汝亦丨丨　后汉书仲长统毎论説古今及时俗行事恒发愤叹息因著论名曰丨丨　杨炯老人星赋献仙寿兮祝尧奏丨丨兮拜禹　张九龄和崔尚书喜雨诗惠泽成丰岁丨丨发上方】
　　昌教【嵇康太师箴治乱之原岂无丨丨】
　　昌辞【汉书掦雄图累承彼洪族兮又览累之丨丨】
　　昌诗【韩愈贞矅先生墓志铭维执不猗维出不訾维卒不施以丨其丨】
　　昌姬【晋书列女传序有娀有防广隆殷之业大姙大姒衍丨丨之化】
　　昌唐【元结大唐中兴颂天将丨丨翳睨我皇】
　　昌虑【汉书地理志东海郡县丨丨注师古曰虑音庐】
　　昌国【史记乐毅传乐毅攻入临菑尽取齐宝财物祭噐输之燕燕昭王大説亲至济上劳军行赏飨士封乐毅于丨丨号为丨丨君】
　　昌黎【晋书地理志丨丨郡汉属辽东属国都尉魏置郡统县二丨丨賔徒　宋史礼志熙宁七年诏如礼部议韩愈封丨丨伯】
　　昌松【隋书地理志武威郡县丨丨】
　　昌明【唐书地理志嶲州越嶲郡县丨丨　又白居易春尽日诗醉对数丛红芍药渴尝一盌緑丨丨自注蜀茶之名也　又侯宁极药谱丨丨童子川乌头小丨丨草乌头】
　　昌魏【华阳国志新城郡丨丨县】
　　昌村【江淹为萧上铜钟芝草众瑞表近获豫州刺史刘懐珍觧称所统建宁郡建宁县丨丨民于万山中采药忽闻异响从石上得铜钟一枚长二尺一寸】
　　昌隂【潘岳西征赋建阳丨丨北焕南平】
　　昌亭【王勃白下驿饯唐少府诗下驿穷交日丨丨旅食年】
　　昌谷【李贺丨丨诗丨丨五月稻细青满平水】
　　昌防【庄子黄帝将见大隗乎具茨之山方明为御丨丨骖乗】
　　昌意【史记五帝纪黄帝居轩辕之丘而娶于西陵之女是为嫘祖嫘祖为黄帝正妃生二子其一曰元嚣其二曰丨丨　庾信周柱国大将军大都督同州刺史尒绵永神道碑丨丨陵居初分若水之姓共叔出奔始有京城之族】
　　昌仆【史记五帝纪昌意娶蜀山氏女曰丨丨生髙阳是为帝颛顼也】
　　昌霍【权徳舆故中散大夫殿中侍御史润州司马赠吏部尚书沛国武公神道碑载笔论思特盛渊云之选赋诗感激必以丨丨为诫】
　　昌龄【唐书张丨丨传丨丨冀州南宫人与兄昌宗皆以文自名为昆山道记室平龟兹露布为士所称贺兰敏之奏豫北门修譔　又孟浩然开元天宝间同知名者王丨丨字少伯江宁人第进士补秘书郎又中宏辞迁汜水尉】
　　昌宗【唐书张昌龄传见上】
　　昌容【左思魏都赋丨丨练色文选注列仙传丨丨者常山道人也自称殷王女食蓬累根二百余年而颜色如年二十人故曰练色】
　　昌化【琅嬛记笔神曰佩阿研神曰淬妃墨神曰回氐纸神曰尚卿笔神又曰丨丨】
　　昌歜【左传王使周公阅来聘飨有丨丨白黑形盐注丨丨昌蒲菹　韩愈送无本师归范阳诗来寻吾何能无殊嗜丨丨】
　　昌本【周礼醢人掌四豆之实朝事之豆其实韭菹醓醢丨丨麋臡菁菹鹿臡茆菹麇臡注丨丨昌蒲根马融广成颂茈萁芸蒩丨丨深蒲】
　　昌九【清异録宜春太守虞杲郡斋植菖蒲五槛次子梦髯翁自号丨丨言愿赐保养】
　　昌羊【淮南子丨丨去虱而来蛉穷除小害而致大贼】
　　昌翔【周礼野庐氏若有賔客则令守涂地之人聚之有相翔者诛之注相翔犹丨丨观伺者也疏谓丨狂翺丨观伺賔客】
　　嘉
　　嘉会【易亨者丨之丨也　又丨丨足以合礼　唐书韩愈传所谓千载一时不可逢之丨丨　陆云大将军宴会被命作王在华堂式宴丨丨】
　　嘉祚【南史陈武帝纪畏天之威用膺丨丨隋书音乐志允矣丨丨其升如日】
　　嘉福【汉书韦元成传削乱秦之迹兴三代之风是防百姓晏然咸获丨丨德莫盛焉　易林喜来如云举家蒙欢众财君子丨丨盈门　陆机豫章行行矣保丨丨景絶继以音】
　　嘉祉【国语皇天嘉之胙以天下赐姓曰姒氏曰有夏谓其能以丨丨殷富生物也　司马相如难蜀父老文今封疆之内冠带之伦咸获丨丨靡有阙遗矣】
　　嘉祥【汉书宣帝纪元康四年三月诏曰乃者神爵五采防万数集长乐未央北宫髙寝甘泉泰畤殿中及上林苑朕之不逮寡于德厚屡获丨丨非朕之任其赐天下吏爵二级民一级女子百户牛酒加赐三老孝弟力田帛人二匹鳏寡孤独各一匹　柳宗元铙歌鼔吹曲鬼神来助梦丨丨】
　　嘉瑞【诗周南召南谱二国之诗以后妃夫人之德为首终以麟趾驺虞言后妃夫人有斯徳兴助其君子皆可以成功至于获丨丨　春秋西狩获麟注麟者仁兽圣王之丨丨也　汉书宣帝纪诏曰协寜百姓承天顺地调序四时获丨丨锡兹祉福】
　　嘉上【论衡周颂三十一殷颂五鲁颂四凡颂四十篇诗人所以丨丨也】
　　嘉符【汉书翟方进传五徳丨丨相因而备】
　　嘉好【左传唯丨丨聘享三军之事于是乎使卿】
　　嘉吉【汉书礼乐志佻正丨丨防昌注如淳曰佻读曰肇　石介庆厯圣德颂同明道初天地丨丨】嘉喜【易林遗吾福子惠我丨丨】
　　嘉征【易林邀于丨丨拜为公卿】
　　嘉寿【颜延之侍东耕诗草服荐同穗黄冠献丨丨】
　　嘉年【宋孝武帝祈祷文增髙廪于丨丨登十千于兹岁阮籍鸠赋伊丨丨之茂惠洪肇恍忽以发有期缘之奇鸟以鸣鸠之攸同】
　　嘉承【汉书礼乐志皇皇鸿明荡侯休德丨丨天和伊乐厥福】
　　嘉义【国语唯能厘举丨丨以有在下守祀不替其典】
　　嘉智【説苑昔者齐无故起兵攻鲁鲁君患之召其相曰为之奈何相对曰夫柳下惠少好学长而丨丨主君试召使于齐　傅咸鹦鹉赋自丨丨于君子足取爱而名】
　　嘉举【潘岳为贾谧作赠陆机诗廊庙惟清俊乂是延擢应丨丨自国而迁】
　　嘉生【国语丨丨繁祉人民龢利　又汉书郊祀志民神异业敬而不黩故神降之丨丨注应劭曰嘉谷也师古曰丨丨谓众瑞】
　　嘉娱【李尤永安宫铭万福来助丨丨永欣】
　　嘉应【汉书礼乐志至于万物不天天地顺而丨丨降】
　　嘉愿【魏志文帝纪注神明之意候望禋享兆民颙颙咸注丨丨　南史宋武帝纪副率土之丨丨恢洪业于无穷】
　　嘉命【晋书文帝纪帝以礼辞让司空郑冲率羣官劝进曰伏见丨丨显至窃闻明公固让冲等眷眷实有愚心　南史宋武帝纪钦哉其祗服往命茂对天休简恤庶邦敬敷显徳以终我髙祖之丨丨】
　　嘉运【梁书张纉传逢濯缨之丨丨遇井汲之明时　陆云嵗暮赋蒙时来之丨丨兮游上京而凯入　顔延之秋胡行丨丨既我从欣愿自此毕】
　　嘉誉【国语为班爵贵贱以列之为令闻丨丨以声之王僧孺詹事徐府君集序清风丨丨震灼朝野】嘉庆【宋书乐志玉觞进咸穆穆飨丨丨歆徳馨顔延之秋胡行上堂拜丨丨入室问何之】
　　嘉美【金史宇文虚中传虚中尝撰宫殿牓署本皆丨丨之名恶虚中者擿其字以为谤讪朝廷】嘉茂【易林蜩螗欢喜草木丨丨百果蕃生日益富有】
　　嘉惠【左传今君若歩玉趾辱见寡君宠灵楚国以信蜀之役致君之丨丨是寡君既受贶矣何蜀之敢望汉书匡衡传丨丨和说飨下之颜也】
　　嘉况【汉书万石君传皇天丨丨神物并见注师古曰况赐也】
　　嘉奬【宋史薛映传眞宗封泰山为东京留守判官迁给事中勾当三班院出知河南府祀汾隂还驻跸西京以映有治状赐御书丨丨】
　　嘉赖【左传其先君鬼神实丨丨之岂惟寡君　陈傅良送王南强赴绍兴签幕诗词章行天下丨丨二百年】
　　嘉与【汉书武帝纪丨丨宇内之士臻于斯路】
　　嘉宠【蔡邕荐太尉董卓表上违圣主丨丨之重下乖羣生瞻仰之私】
　　嘉许【易林公子请谒王孙丨丨】
　　嘉壮【汉书王尊传尊迁东郡太守久之河水盛溢泛浸瓠子金堤尊躬率吏民投沈白马祀水神河伯尊亲执圭璧使巫策祝请防身填金堤因止宿庐居堤上吏民数千万人争叩头救止尊尊终不肯去及水盛堤壊吏民皆奔走唯一主簿泣在尊旁立不动而水波稍却回环吏民丨丨尊之勇节】
　　嘉选【沈约齐故安陆昭王碑公以家重羽仪允膺丨丨协隆三善仰敷四徳】
　　嘉赏【陈书徐伯阳传诏新安王于辟雍发论语题命伯阳为辟雍颂甚见丨丨】
　　嘉贶【钱起裴侍郎湘川回以青竹筒相遗因而赠之诗长跪捧丨丨岁寒慙所钦】
　　嘉锡【梁武帝初封梁王下国中恩令圣朝永言旧式隆此眷命侯伯盛典方轨前烈丨丨隆被礼数昭崇徒守愿节终隔体谅】
　　嘉赐【魏志华歆传公卿尝并赐没入生口唯歆出而嫁之帝叹息注孙盛曰孥戮之家国刑所肃受赐之室干施所加若在哀矜理无偏宥歆居股肱之任同元首之重则当公言皇朝以彰天泽而黙受丨丨独为君子既犯作福之嫌又违必去之义可谓匹夫之仁蹈道则未也　魏文帝待杨彪客礼诏昔孔光卓茂皆以淑徳髙年受兹丨丨】
　　嘉成【左传天子省方以作乐噐以钟之舆以行之小者不窕大者不槬则和于物物和则丨丨】嘉善【诗彼君子女谓之尹吉疏彼都人有君子之徳其家之女谓之正直而丨丨矣　论语丨丨而矜不能】
　　嘉绩【书丨丨于朕邦　又丨丨多于先王　国语帅象禹之功度之于轨仪莫非丨丨克厌帝心】嘉勲【左传余丨乃丨应乃懿徳　晋书乐志愼徽五典帝载是勤文武发挥茂建丨丨】
　　嘉名【离骚皇揽揆余于初度兮肇锡余以丨丨】
　　嘉声【蔡邕郭有道碑文于时缨緌之徒绅佩之士望形表而景附聆丨丨而响和者犹百川之归巨海鳞介之宗龟龙也】
　　嘉语【唐书艺文志沈宏经传觧六卷又文苑六卷丨丨六卷】
　　嘉画【张元宴授厐从武寜平难军节度使改名师古制差肩颇翦接武韩彭阃外之休声富握中之丨丨】
　　嘉良【宋史乐志曕彼南陔时物丨丨蔡邕祝社文元正令午时惟丨丨】
　　嘉言【书丨丨罔攸伏　又圣谟洋洋丨丨孔彰　谢脁为诸姊祭阮夫人文丨丨足题清晖可映】嘉颂【班固西都赋采游童之欢謡第从臣之丨丨　宋之问奉和幸神臯亭应制诗多惭献丨丨空累属车尘】
　　嘉吟【司马相如报卓文君书锦水有鸳汉宫有木诵子丨丨而回予故歩】
　　嘉话【张协七命虽在不敏敬听丨丨】
　　嘉什【欧阳修谢石秀才啓累日前伏承惠然见过仍以丨丨一筒宠示】
　　嘉句【苏轼次韵孔常父送张天觉河东提刑诗定向秋山得丨丨故关黄叶满行舟】
　　嘉诗【康答二郭诗二子赠丨丨馥如幽兰馨】
　　嘉咏【韩愈孟郊城南联句惟昔集丨丨吐芳类鸣嘤】
　　嘉唱【李山甫山中览刘书记新诗诗静酬丨丨对幽景苍鹤嬴栖古木柯】
　　嘉辞【宋玉神女赋陈丨丨而云对兮吐芬芳其若兰】
　　嘉议【上官仪劝封禅表采公卿之丨丨览缙绅之谠辞】
　　嘉艺【夏侯湛雀钗赋览丨丨之机巧特精思于雀钗】
　　嘉巧【魏文帝弹棊赋惟弹棊之丨丨邈超絶其无俦】
</div>
    <div class="pagination">
<a href="御定骈字类编_page930.html">上一页</a><span>...</span><a href="御定骈字类编_page926.html">926</a><a href="御定骈字类编_page927.html">927</a><a href="御定骈字类编_page928.html">928</a><a href="御定骈字类编_page929.html">929</a><a href="御定骈字类编_page930.html">930</a><span class="current-page">931</span><a href="御定骈字类编_page932.html">932</a><a href="御定骈字类编_page933.html">933</a><a href="御定骈字类编_page934.html">934</a><a href="御定骈字类编_page935.html">935</a><a href="御定骈字类编_page936.html">936</a><span>...</span><a href="御定骈字类编_page932.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
