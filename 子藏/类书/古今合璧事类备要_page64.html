<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 64 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 64 页/共 111 页</h1>
    <div class="content">











　　古今合璧事类备要续集卷二十九
　　钦定四库全书
　　古今合璧事类备要续集卷三十
　　宋　谢维新　撰
　　类姓门
　　公孙　髙阳　宫音
　　古今姓纂【黄帝姓公子孙因以为姓】
　　事类能举善【左公孙枝字子桑秦大夫穆公用百里奚孟明子桑之举也君子以为丨丨丨】善辞令【子羽郑行人公孙挥丨丨丨】织屦而食【公孙婴齐字声伯鲁大夫丨丨丨丨终身不食宣公之食】不毁乡校【子产郑卿公孙侨也一字子美氏曰国丨丨丨丨古之遗爱并同上】坚白同异【史记公孙龙字子石楚人孔子弟子善为丨丨丨丨之辩】三説前席【公孙鞅卫之诸庶孽公子也少好学刑名之事入秦见孝公丨见而丨以伯道公与语不自知膝之丨于丨也语数日不厌】诈为布被【公孙齐菑川国薛县人字季习文法吏事又縁饰以儒术汲黯庭诘曰齐人多丨而无情实丨丨丨食不重肉】徒步至相【公孙为御史大夫位丞相封平津侯起丨丨丨丞丨开东阁延贤人与参谋议】鞍骑官材【公孙贺字子叔北地义渠人后拜丞相不受印绶顿首泣涕曰臣本边鄙以丨马丨射为丨丨诚不任宰相】井蛙自大【后公孙述字子阳陛防而见马援丨底丨妄丨尊丨马援】琴咏自得【晋公孙凤字子鸾隠于昌黎之九城山谷弹丨吟丨陶然丨丨】諡曰崇虚【公孙永字子阳隠于平郭南山吟咏岩间欣然自得年逾九十操尚不亏丨丨丨丨先生】时称书库【北史公孙景茂字元蔚在魏察孝亷射防甲科迁太常博士丨丨为丨丨】
　　东方　平原　宫音
　　古今姓纂【风俗通伏羲氏之后帝出于震位生东方子孙因以为氏焉】
　　事类三冬足用【前东方朔字曼倩平原人十三学书丨丨文史丨丨目若悬珠齿若编贝勇若孟贲捷若庆忌亷若鲍叔信若尾生】肉遗细君【东方朔文辞不逊髙自称誉上伟之令待诏公车善射覆防日割丨归丨丨丨】
　　闾丘　顿丘　宫音
　　古今姓纂【即吾丘氏也吕氏春秋中山有力者吾丘象】
　　事类议汾隂鼎【前吾丘寿王字子赣赵人征为光禄大夫侍中丨丨丨丨为汉宝】
　　第五　陇西　宫音
　　古今姓纂【出自齐诸田之后田氏汉初徙园陵者多故以其次第为氏】
　　事类俸余贸民【后第五伦字伯鱼其先诸田之后拜防稽大守受丨裁留一月粮丨皆贱丨与丨之贫羸者】嵗饥赈给【第五访字仲谋迁张掖太守丨丨乃开仓丨丨吏惧谴争言访曰太守乐以一身救百姓遂出谷赋人玺书嘉之】桴鼓不鸣【第五种字兴先伦曽孙拜高密侯相盗贼惮之丨丨丨丨流民归者嵗中至数千家】清髙直士【后坐徙朔方臧旻上书言其在乡曲无苞苴之嫌步朝堂无择言之阙故论者説丨丨以种为上序丨丨以种为首同上】盐铁名使【唐第五琦字禹珪京兆人拜监察御史勾当江淮租庸使兼诸道盐铁铸钱使丨丨丨丨自琦始当军兴随事辄办人不益赋而用以饶】
　　水丘　吴兴　宫音
　　古今姓纂【阙】
　　事类【阙】
　　欧阳　渤海　宫音
　　古今姓纂【越王勾践之后支孙封乌程欧阳亭因氏焉】
　　事类尚书世学【前欧阳生字和伯千乘人事伏生受尚书子世传至曽孙髙为博士髙孙地余亦为博士论石渠由是丨丨丨有欧阳氏丨】八世博士【后欧阳歙字王思自欧阳生至歙丨丨皆为丨丨】才赡北州【晋欧阳建字坚石丨藻美丨擅名丨丨语曰渤海赫赫欧阳坚石】显贵南土【南史欧阳頠字靖世为郡豪族迁广州刺史合门丨丨威振丨丨】书尺为法【唐欧阳询字信本潭州人博贯经史初仿王羲之丨后险劲过之丨牍所人以丨丨髙丽求之】书亚于询【欧阳通询之子蚤孤母徐教以父书惧其惰尝遗钱使市父遗迹刻意临仿数年丨丨丨丨父子齐名号大小欧阳体晚自矜重以狸毛为笔覆以毫管皆象犀非是未尝书】称龙虎榜【欧阳詹字行周泉州人举进士与韩愈等聨第时丨丨丨丨闽人第进士自詹始】文冠天下【皇朝欧阳修字永叔吉州庐陵人从尹洙游为古文议论当世事迭相师友与梅尧臣游为歌诗相倡和遂以丨章名丨丨丨】自号醉翁【修昔守颍乐其风土因卜居焉及归而居室未备处之怡然不以为意脩之在滁也丨丨丨丨作亭琅邪山以醉翁名之同上】自号六一【晚年又丨丨丨丨居士曰吾集古录一千卷藏书一万卷有琴一张有棊一局而尝置酒一壶吾老于其间是为六一自为传刻石居颍一年而卒諡文忠同上】文学世家【欧阳棐字叔弼以父脩廕守秘书省正字脩以道德文章为三朝所知天下学士大夫皆师尊之而棐亦能以丨丨丨其丨】
　　诸葛　琅琊　征音
　　古今姓纂【本葛氏夏殷侯国葛伯之后英贤传云旧居琅琊诸县后徙阳都先有葛时人谓之诸葛氏因以为氏焉风俗通云葛婴为陈涉将军有功非罪而诛汉文追封其孙为诸县侯因以为氏代本云有熊氏之后为詹葛氏齐人语讹以詹葛为诸葛】
　　事类特立刚直【前诸葛丰字少季琅邪人以明经为郡文学丨丨丨丨擢司隷校尉刺举无所避京师为之语曰间何阔逢诸葛上嘉其节加秩光禄大夫】为梁父吟【蜀诸葛亮字孔明躬耕陇畆好丨丨丨丨】卧龙鱼水【徐庶目为丨丨先主曰孤之有孔明犹丨之有丨也】木牛流马【率军攻祁山关中响震以丨丨丨丨运粮并同上】善政佳事【诸葛瞻字思逺蜀人咸爱其才敏每朝廷有一丨丨丨丨虽非瞻所建倡百姓皆相告曰葛侯之所为也】雅规检【吴诸葛瑾字子瑜为人有容貌思度于时服其丨丨以德度丨丨见器当世】蓝田生玉【诸葛恪字元逊少有才名孙权见而奇之曰丨丨丨丨真不虚也】为黒头公【晋诸葛恢字道明王导尝曰明府当丨丨丨丨】作云中赋【南史诸葛朂为国子生丨丨丨丨又作东冶徒赋】悦礼敦诗【诸葛璩字幼玫安贫守道丨丨丨丨　如其简退可清厉俗】名理英华【北史诸葛颖炀帝时为著作帝尝赐诗有曰防翰长洲苑侍讲肃成门丨丨穷研覈丨丨恣讨论】
　　西门　晋阳　征音
　　古今姓纂【郑大夫居西门因氏焉列子有门子魏文侯时西门豹为邺令】
　　事类河伯娶妇【魏西门豹为邺令邺之三老常嵗为丨丨丨丨巫行视人家女好者云是当为河伯妇即聘取洗沐为治斋宫河上张绛帷女居其中浮之河中数十里乃没人多持女逺遯豹至期往防之父老皆防豹曰是女不好烦大巫妪入报河伯投之河凡三立待良久不来复欲使廷掾及豪长者趣之皆叩头流血久之罢去自后不敢复言详见河门】
　　独孤　髙平　征音
　　古今姓纂【其先本姓刘氏当后汉北蕃有右贤王刘去卑之先尚汉公主因从母姓刘氏后魏在北有三十六部有伏留屯为部落大人居于云中】
　　事类号独孤郎【北史独孤信美容仪善骑射军中丨为丨丨丨】信着赐名【仕魏除陇右大都督秦州刺史在州事无壅滞示以礼教劝以耕桑流人愿附者数万家周文以其丨丨遐迩故丨丨为信同上】慕信侧帽【尝驰马入城其帽微侧诘旦而吏人有戴帽者咸丨丨而丨丨焉同上】道举髙第【唐独孤及字至之河南人为儿时读孝经父试之曰儿志何语对曰立身行道名于后世天宝末以丨丨丨丨】德舆佳婿【独孤郁字古风及之子擢进士第最为权德舆所称以女妻之擢翰林学士宪宗叹丨丨乃有丨丨诏宰相髙选世族故杜悰尚岐阳公主然帝犹谓不如德舆之得郁也】
　　司空　顿丘　征音
　　古今姓纂【禹为尧司空支孙氏焉帝尧后有隰叔孙士蒍为晋司空亦因氏】
　　事类名亭休休【唐司空图字表圣河中人咸通末擢进士王凝辟置幕府召为殿中侍御史卢携属于卢渥曰司空御史髙士也渥表为僚佐景福中拜谏议大夫不赴图本居中条山王官谷有先人田遂隐不出作亭观素室悉图唐兴节士文人丨丨曰丨丨作文以见志自目为耐辱居士】
　　司马　河内　征音
　　古今姓纂【重黎之后唐虞夏商代掌天地周宣王时休父为司马尧平徐方锡以官族为司马氏在赵者曰凯以劒论知名蒯瞆其后也在秦者司马错孙蕲孙昌生无怿生喜生谈太史公生迁汉中书令】
　　事类慕蔺更名【前司马相如字长卿蜀郡成都人旣学丨丨相如之为人丨丨相如客于临卭家徒四壁立琴桃文君涤器长安着子虚赋】太守郊迎【相如奉使至蜀丨丨以下丨丨县令负弩矢先驱】赋有凌云【相如奏大人丨天子大悦飘飘丨丨丨气游天地之间意】赋以风谏【相如奏封禅书为游猎丨因丨丨丨赋奏天子以为郎】防稽禹宂【司马迁字子长父谈为太史公迁南游江淮上丨丨探丨丨窥九疑浮沅湘北涉汶泗讲业齐鲁之都】石室金鐀【迁为太史令防史记丨丨丨丨之书网罗天下放失旧闻为太史公书序略有良史之材文直事核谓之实录】作续汉书【晋司马彪字绍统不交人事博览羣籍为秘书丞丨丨丨丨】博通三礼【南史司马筠字贞素丨丨经术尤明丨丨】贞一先生【唐司马承祯字子防事潘师正传辟谷导引之术无不通师正异之卒諡丨丨丨丨】池独耆退【皇朝司马池字和申陜州夏县人召知谏院表恳免仁宗曰人皆耆进丨丨丨丨何也】卫士加额【司马光字君实神宗崩光赴阙临丨丨见光入皆以手丨丨曰此司马相公也民遮道呼曰公无归洛留相天子活百姓所在数万人聚观之】学无不通【光忠信孝友恭俭正直出于天性自少及老语未尝妄其好学如饥之嗜食于财利纷华如恶恶臭诚心自然天下信之于丨丨所丨丨音乐律厯天文书数皆极其妙晚节为冠昏防祭法适古今之宜】资治通鉴【初光患歴代史繁重学者不能综况于人主遂约战国至秦二世如左氏体为通志以进英宗命光续其书置局秘阁以其所素贤者刘攽刘恕范祖禹为属凡十九年而成神宗尤重其书以为贤于荀恱亲为制叙赐名丨丨丨丨诏迩英读其书云并同上】
　　上官　天水　商音
　　古今姓纂【楚王子兰为上官邑大夫因氏焉汉有上官桀】
　　事类接武夔龙【唐上官仪字游韶陜州人工文词涉贯坟典贞观初擢进士第迁秘书郎太宗每属文遣仪视藁髙宗即位进西台侍郎以雍州司士参军韦绚为殿中侍御史或疑非迁仪曰此野人语耳御史供奉赤墀下丨丨丨丨簉羽鹓鹭岂雍州判佐比乎时以为清言】
　　令狐　太原　商音
　　古今姓纂【周文王子毕公髙之后有毕万仕晋孙魏犨武子生颗别封令狐因氏焉】
　　事类西土冠冕【北史令狐整字延保为丨丨丨丨曽祖嗣祖绍安咸为良二千石父虬早以名德着闻郢州刺史整深沉有识量学艺骑射并为河右所推】撰定史书【唐令狐德棻宜州人时大乱后经籍亡散秘书湮缺德棻始请帝求天下遗书置吏补录不数年图典略备诏丨丨丨丨修撰自徳棻发之】牋奏讽【令狐楚字殻士德棻之裔知制诰其为文于丨丨制令尤善每一篇成人皆丨丨】严重寛厚【楚外丨丨不可犯而中丨丨待士有礼为政善抚御治有绩人人得所宜同上】金镜举要【令狐绹字子真楚之子召知制诰入翰林为学士夜召与论人间疾苦帝出丨丨书曰太宗所着也卿为我丨其丨绹摘语曰至治未尝任不肖至乱未尝任贤帝曰三复乃已绹再拜陛下必欲兴王业舍此孰先诗曰惟其有之是以似之】金莲炬送【为翰林承防夜对禁中烛尽帝以乗车丨丨华丨丨还同上】白衣宰相【令狐滈绹之子及第迁右拾遗当时谓之丨丨丨丨】
　　公羊　顿丘　商音
　　古今姓纂【齐有公羊髙子夏弟子春秋】
　　事类【阙】
　　皇甫【绩添】
　　古今姓纂【子姓宋戴公之子充石字皇父子孙以王父字为氏汉兴改父为甫后汉安定都尉皇甫携生棱始居安定棱子彪有八子号八祖皇甫氏为着姓】
　　事类西州豪杰【后皇甫规字威明举贤良为中郎将讨诸羌慕其威信相劝降者十余万党事起天下名贤多见染逮规虽为名将素誉不髙自以丨丨丨丨耻不得与时人以规为贤】博综经籍【晋皇甫谧字士安丨丨丨丨百家之言自号晏先生时人谓之书淫竟不仕】深沈雅量【北史皇甫和字长谐丨丨有丨丨尤明礼仪为济隂太守子聿道以干局知名位广平令】不覊之才【唐皇甫湜字持正睦州人擢进士第裴度辟为判官度修福先寺将立碑求文于白居易湜怒曰近舍湜而逺取居易请从此辞度谢之湜请斗酒饮酣援笔立就度赠以车马缯防甚厚湜大怒曰自吾为顾况集序未尝许人今碑字三千字三缣何遇我薄耶度笑曰丨丨丨丨也从而又酬之】
　　鲜于
　　古今姓纂【子姓殷后周武王封箕子于朝鲜支子仲食采于于子孙因以鲜于为氏】
　　事类忠节【北史鲜于世荣渔阳人立忠节】福星【皇朝鲜于侁字子骏阆州人为东京转运使所代吴居厚以掊敛虐下侁继之务行寛大司马光尝谓苏轼曰子骏丨丨也京东人困甚且令子骏救之然安得百子骏布之天下乎】三难【东坡先生云自朝廷更法以来奉法之吏尤难其人刻急则伤人寛厚则废法二者其理难通而山峡地瘠民贫役重其推行为尤难子骏世家南隆亲族故人散处所部以亲则坏法以法则伤恩二者其势难全是丨丨者萃于子骏而子骏为之九年其声蔼然闻之四方上不害法下不伤民中不立亲自讲议措置至于立法定制皆成于其手吏民举欣欣焉而子骏亦自治园囿亭榭赋诗饮酒雍容有余如异时为监司者君子以是知其贤】
　　万俟
　　古今姓纂【后魏献帝季弟之后为十姓官氏志称万俟氏中间失谱本朝髙宗朝有万俟卨为执政】
　　事类雄果武力【北史万俟普字普拨其先匈奴之别也丨丨冇丨丨归魏迁第二镇人酋长】慷慨气节【万俟洛字受洛干随孝武入关除左仆射丨丨有丨丨勇锐冠世同上】
　　闻人
　　古今姓纂【风俗通少正夘鲁之闻人其后遂以闻人为氏汉有太子舍人闻人通沛人治后氏礼】
　　事类【阙】
　　【已上覆姓一十八姓皆目今之显姓并作俗本书市百家姓类次编葺其余僻姓姑且略去观者幸鉴】


　　古今合璧事类备要续集卷三十
　　钦定四库全书
　　古今合璧事类备要续集卷三十一
　　宋　谢维新　撰
　　性行门
　　勇敢　附　勇力
　　事理发挥【勇有二曰理义之勇血气之勇君子勇于理义故其勇为大勇小人勇于血气故其勇为小勇小勇不足道也已故子路问子行三军则谁与而吾夫子告之曰暴虎冯河死而无悔者吾不与也必也临事而惧好谋而成者也异时孟子论孟施舍北宫黝之勇非不侈言之也及论其守约也亦以施舍之不如曽子由此观之则二者之勇君子盍知所去取矣】
　　事类必有【仁者丨丨勇勇者不必有仁语】不惧【勇者丨丨同上】见义【丨丨不为无勇也语】达德【知仁勇天下之丨丨中庸】客气【尽丨丨也注言非勇定八】疾视【夫抚劒丨丨曰彼恶敢当我哉此匹夫之勇敌一人者也孟】一怒安【文王亦丨丨而丨天下之民武王亦一怒而安天下之民孟子】大敌勇【光武见小敌怯丨丨丨后本纪】贾余余【欲勇者丨丨丨勇左成二】敢不雄【齐庄公朝指殖绰郭最曰是寡人之雄也州绰曰君以为雄谁丨丨丨然臣不敏平隂之役先二子鸣庄公为勇爵殖绰郭最欲与焉州绰曰东闾之役臣左骖迫还于门中识其枚数其可以与于此乎公曰子为晋君也对曰臣为新然二子者譬于禽兽臣食其肉而寝处其皮矣左襄十年】一挫若挞【北宫黝之养勇也不肤挠不目逃思以丨毫丨于人丨丨之于市朝不受于谒寛博亦不受于万乗之君视刺万乗之君若刺褐夫孟】所养无惧【孟施舍之丨丨勇也曰视不胜犹胜也量敌而后进虑胜而后防是畏三军者也舍岂能为必胜哉能丨丨而已矣夫二子之勇未知其孰贤然而孟施舍守约也孟】自反而缩【昔者曽子谓子襄曰子好勇乎吾尝闻大勇于夫子矣自反而不缩虽褐寛博吾不惴焉丨丨丨丨虽千万人吾往矣孟施舍之守气又不如曽子之守约也同上】四十不动【孟子曰我丨丨丨丨心公孙丑曰若夫子过孟贲逺矣同上】举掖谓郎【汉王尊为东平相时王以至亲不奉法度尊谒见王太傅王前説相防之诗尊曰母持布鼔过雷门王怒起入后宫后尊谓王曰尊来为相人皆吊尊以尊不容朝廷故见使相王耳天下皆言王勇顾但负贵安能勇如尊乃勇耳王色变意欲格杀尊即好谓曰愿观相君佩刀尊丨丨顾丨侍丨曰前引佩刀视王王欲诬相拔刀向王耶王情得大为尊屈】袖椎虞变【五代汉髙祖刘知逺为晋髙祖押衙潞王从珂反唐愍帝出奔晋祖自镇州朝京师遇愍帝于卫州知逺遣勇士石敢丨铁丨侍晋祖丨丨晋祖与愍帝议事帝左右欲兵之知逺拥晋祖入室石敢格鬭死知逺以兵尽杀愍帝左右留帝舍而去】凿骨出镞【高开道有矢镞在颊召医出之乃丨丨置楔其间骨裂寸余竟丨其丨开道奏妓进膳不辍唐髙纪】夺矟刺贼【尉迟敬德其战善避矟毎单骑入贼羣刺之不能伤又能夺贼矟还刺之帝尝问二者孰难对曰夺矟难试与齐王戯少选王三失矟】
　　勇力负山【夸蛾氏有神力二子负二山一厝朔东一厝雍南】触山【丨不周之丨折天柱絶地维列子】射日【尧时羿丨十丨缴大风杀窫窬斩九婴射河伯断脩蛇禽封豨淮南子注】缴风【见上注】折牛角【遂擒推移大牺故以为号吕氏春秋又任鄙抃牛注以两牛相击如抃手状杨子】裂兕革【恶来有力手丨虎丨丨秦纪又力能裂犀兕之革曳九牛之尾犹憾其弱列子】投葢稷门【雩讲于梁氏女公子观之圉人荦自墙外与之戯子般怒使鞭之公曰不如杀之是不可鞭荦有力焉能丨丨于丨丨注葢覆也接其屋之角反覆门上左庄三十二年】抉举县门【晋荀偃士匄请伐偪阳围之弗克孟氏之臣秦堇父辇重如役偪阳人启门诸侯之士门焉县门发鄹人纥抉之以出门者注门者诸侯之士在门内者纥鄹邑大夫仲尼父叔梁纥也言多力丨丨丨丨出在内者抉鸟穴反左襄十】螳以为人【齐庄公出猎有丨蜋举足将搏其轮御者曰此虫知进不量力而轻敌庄公曰丨丨丨丨必为勇力矣于是回车避之由是勇士归韩诗外传】蛙其有气【越王屡伐吴欲人之轻死也出见怒丨乃为之式从者曰奚敬于此曰敬丨丨丨故也韩非子】以桃杀士【齐景公畜勇士公孙接田开疆古冶子事景公以勇力于虎闻晏子而趋三子者不起晏子见公请去之公乃使人餽之二桃令三子计功而食公孙接曰接一搏特猏再搏乳虎若接之功可以食桃而无与人同矣援桃而起田开疆曰吾杖兵却三军若开疆之功可以食桃而无与人同矣援桃而起古冶子曰君济于河鼋衔左骖以入砥柱之洪流是时也冶少不能游潜行逆流百步顺流九里得鼋而杀之左操马尾右挈鼋头雀跃而上人皆曰河伯也冶子视之则大鼋之首也若冶之功可以食桃而无与人同矣二子耻功不逮而自杀古冶子亦自杀晏子春秋】结草亢敌【魏颗败秦师于辅氏获杜回秦之力人也初魏武子有嬖妾无子武子疾命颗曰必嫁是疾病则曰必以为殉及卒颗嫁之曰疾病则乱吾从其治也及辅氏之役颗见老人结草以亢杜回回踬而颠故获之夜梦之曰余尔所嫁妇人之父也尔用先人之治命余是以报左宣十五】瞠目视虎【秦召公子母忌不行使朱亥奉璧一双秦王大怒将朱亥着虎圏中亥丨丨丨丨眦裂血出溅虎终不敢动烈士】空手搏熊【广陵王育有勇力尝于文帝太子思贤苑别圃学格熊后遂能丨丨丨丨莫不絶脰西京杂纪】斩长桥蛟【周处年少时凶强使气力乡里所患又义兴水中有蛟山中有虎并皆暴犯百姓谓之三害而处旣刺杀虎又入水刺杀蛟而出遂自改励终为忠臣孝子世説】尸鲁山虎【元德秀为鲁山令虎为暴盗请格虎自赎许之明日盗尸虎还】为难当贼【唐李英公勣尝言我年十二三时为无赖贼逢人即杀十四五时丨丨丨丨有所不惬者杀之十七八时为好贼上阵杀人三十领天下大将用兵以救人死也】号一谷柴【武行德太原榆次人身长八尺余絶有膂力以负薪自给里人丨为丨丨丨晋祖因出猎行德方入城鬻薪见其魁岸所负之薪令左右数人不能举壮其力留帐下后至节帅谈苑】苏子瞻倡勇【人固有暴猛兽而不操兵出入于白刃之中而不变者有见虺蜴而却走闻钟鼓之声而战栗者是勇怯之不齐至于如此然闾阎之小民争鬭戯笑卒然之间而或至于杀人当其发也其心翻然其色勃然虽天下之勇夫无以过之及其退而思其身顾其妻子未始不恻然悔也此非不勇者也气之所乘则夺其性而忘其故故古之善用兵者用其翻然勃然而未悔之间而其不善者沮其翻然勃然之心而开其自悔之意则是不战而自败也故曰致勇有术致勇莫先乎倡】刘禹锡原力【刘子于迈舟次泗濵维防迩之于吏适呼曰乗驲者方来谁何之则曰力人也雅以力闻吴楚间中贵人器之谓宜为爪士献言于上有防趣于京师须其至则仡焉五辈咸硕其体毅其容动晴晔如曳趾岌如顾瞻迟回饮啜有声泗濵守伾由将授也説而劳之飨以太牢饮以百壶酒酣气振求试自矜傍如无人中若有冯有荡舟如防者抉鼎如飞者绹键如麻者开两弧而脉不偾者屣巨石而赍如流者异哉果以力骇世而闻于上也异日话于儒家者流有客悱然自奋曰斯诚力矣上之不过夸胡人而戯角觝次之不过倅期门而振袀服我之力异然以道用之可以格三苖而賔左衽以威用之可以系六驘而断右臂由是而言彼力也长雄于匹夫然犹驲其騑饩其食我力也无敌于天下亦当蒲其轮鹤其书矣予诘之曰彼之力用于形者也子之力用于心者也形近而易见心逺而难明理乎而言则子之力大矣时乎而言则彼之力大矣且夫小大迭用曷常哉彼固有小矣子固有大矣子不能齐也客于邑垂泪洟刘子解之曰屠牛于肆适味于众口也攻玉于山俟知于独见也贪日得则鼓刀利要嵗计而韫椟多客闻之破涕曰吾方俟多于嵗计也嵗欤嵗欤其吾与欤】程泰之等子辨【今卫士扈驾清道者其着借名为等子误矣东方朔夏育为鼎官颜籀注夏育卫人力举千钧鼎今殿前举鼎者也然则今之卫士以力选而谁何犯跸者当为鼎子不应为等子也若谓等为等差之等而取其躯干中尺寸则凡今军人不以长短率中等乃得刺补何以独此曹名等子也演繁露】
　　诗集丈夫勇【老防丨丨丨韩】仁者勇【有能揭之行可谓丨丨丨欧】万人敌【郑子喜谈兵魁然丨丨丨荆公】


　　古今合璧事类备要续集卷三十一
　　钦定四库全书
　　古今合璧事类备要续集卷三十二
　　宋　谢维新　撰
　　性行门
　　精敏　附　精察
　　事理发挥【文理密察为精材识捷疾为敏精则物来能名敏则事至能应古之君子得之天禀固与庸人不侔也故易曰粹精书曰精一语曰敏惠书曰时敏皆是説也然言精则不言敏言敏则不言精岂精自精敏自敏二者若是其不相关欤葢惟精故敏亦未有敏而不由于精也茍未能精于理而遽欲敏于事未能精于所学而即欲敏于所行则冒然而为率尔而作未有不败事者然则先言精而后言敏良有以夫】
　　事类纯粹【刚健中正丨丨精也易干】精一【惟丨惟丨允执厥中书】密察【文理丨丨足以有别也记中庸】捷疾【材识丨丨释文】不忘敏【叔向曰防罢有后于楚宜哉承君命丨丨丨左】加以敏【齐国子来聘自郊劳至于赠贿礼成而丨之丨丨同上】闻一知十【子谓子贡曰女与回也孰愈对曰赐也何敢望回回也丨丨以丨丨赐也闻一以知二子曰弗如也吾与女弗如也语五】问一得三【陈亢问于伯鱼曰子亦有异闻乎对曰未也尝独立鲤趋而过庭曰学诗乎对曰未也不学诗无以言鲤退而学诗他日又独立鲤趋而过庭曰学礼乎对曰未也不学礼无以立鲤退而学礼闻斯二者陈亢退而喜曰丨丨丨丨闻诗闻礼又闻君子之逺其子也语十六】告往知来【子贡曰贫而无谄富而无骄何如子曰可也未若贫而乐富而好礼者也子贡曰诗云如切如磋如琢如磨其斯之谓欤子曰赐也始可与言诗已矣丨诸丨而丨丨者语一】吾道一贯【子曰参乎吾道一以丨之曽子曰唯子出门人问曰何谓也曽子曰夫子之道忠恕而已矣同上】五行并下【汉应奉少聪明自为童时及长凡所经歴莫不暗记读书丨丨丨丨为郡决曹吏行部四十二县録囚徒数百千人及还太守备问之奉口説罪系姓名坐状轻重无所遗脱举茂才本】一见能诵【王充字仲任防稽上虞人少孤乡里称孝后到京师受业太学师事班彪好博览而不守章句家贫无书常游洛阳市肆阅所卖书丨丨辄丨丨忆遂博通众流百家】逆为答记【后汉杨修有俊才尝出行筹曹操有问外事乃丨丨丨丨敕守舍儿若有令出依次通之既而果然操怪其速亷之知状忌修】以为宿构【魏王粲累拜侍中博物多识问无不对观人围棋局终粲为覆之棊者不信以帕葢局使更以他局为之用相比校不误一道其彊记黙识如此善属文举笔便成无所改定时人丨丨丨丨】绳墨皆应【诸葛武侯所至营垒井灶圊溷藩篱障塞皆应绳墨一月之行去如始至】履屣当任【郗超曰吾尝与谢共在桓公府备见其才虽丨丨间亦得其任】综理微密【陶侃时造船木屑及竹头悉令举掌之咸不解所以正防积雪始晴防事前余雪犹湿于是以屑布地及桓温伐蜀又以所贮竹头作丁装船其丨丨丨丨皆此类】顷刻便了【梁朱异为散骑常侍掌机密其军旅谋谟方镇改换朝仪国典诏诰勅书竝典掌之每四方表疏当局簿领谘议详断填委于前属辞落纸览事下议纵横敏赡不暂停笔丨丨间诸事丨丨】事无壅滞【宋刘穆之内摠朝政外供军旅决断如流丨丨丨丨目览词讼手荅牋书耳行听受口竝酬应不相参受】事无遗失【隋刘眸子精明视日不左画方右画圆口诵目数耳听五丨同举丨所丨丨】敕吏泚笔【岑文本字景仁邓州人性沈敏善文辞多所贯综擢中书舍人时顔师古为侍郎自武德以来诏诰或大事皆所草定及得文本号善职而敏速过之或当策令丛遽丨丨六七人丨丨待分口占授成无遗意】命吏连纸【裴琰永徽中为同州司户参军丨书丨数人丨丨须臾剖判立毕时谓之霹雳手】旁吏不给【陆贽从德宗狩奉天机务填摠逺道召奏请报下书诏日数百贽初若不经意逮成皆周尽事情衍绎熟复人人可晓丨丨承写丨丨他学士阁笔不得下而贽霈然有余本傅】不思以对【本朝王禹偁字元之年七嵗已能文毕文简公为郡从事始知之闻其家以磨面为生因令作磨诗元之丨丨丨丨】生知之才【杨亿有丨丨丨丨以童子召试太宗叹异以为秘书省正字制曰汝方在髫齓不烦师训精爽神助文学生知越景絶尘一日千里予有望于汝也】幼而颖迈【綦崇礼字叔厚丨丨丨丨不好嬉弄读书学文日开月益俦辈莫敢望甫十嵗能作诗属文比事音节皆中律吕】幼而明慧【程颢字伯淳丨丨丨丨惊人年数嵗赋酌贪泉诗先达许其志操】敏视若流【施师防字圣与生有异质得书丨丨丨丨十嵗通六经十二能文先儒咸高之】史文成诵【谢显道】
　　精察秋毫【明足以察丨丨之末孟】渊鱼【察见丨丨者不祥】缴绕【苛察丨丨汉马迁传】吹求【丨毛丨疵中山靖王】咸称神明【米盐靡密初若烦碎然霸精力能推行之吏民见者语次寻绎问他隂防以相参考尝欲有所伺察择长年亷吏遣行属令周密吏出不敢舍邮亭食于道旁乌攫其肉民有欲诣府言事者适见之霸与语道此后日吏还谒霸霸见迎劳之曰甚苦食于道旁乃为乌所盗肉以霸知其起居所问毫厘不敢有所隐鳏寡孤独有死无以葬者乡部书言霸为区处某所大木可为棺某亭猪可祭吏往皆如言其识事聪明如此吏皆不知所出丨丨丨丨】得为耳目【赵广汉为颍川太守教吏为缿筩及得投书削其主名托以豪杰大姓子弟所言其后家家结为仇怨吏民相告讦广汉丨以丨丨丨汉本传】事状如一【唐武后自徐敬业之反疑天下人多图已又以久专国事所行不正知宗室大臣怨望心不服欲以威之乃盛开告密之门有胡人索元礼知太后意因告急召见擢为游击将军令按判狱每推一人必令引数十百人而周兴来俊臣之徒效之纷纷继起専以告密为事欲防一人辄令数处供告丨丨丨丨武后纪】长短毕知【唐邢邵字子才为西兖州刺史守令长短无不知之定陶县去州五十里县令妻日暮取人斗酒束脯邵逼夜摄令未明而去责其取受举州不知所以本】令人察事【李辅国置察事数千人濳丨于丨间听丨细丨即行推按】遣人诇事【陈敬暄多丨丨歴县镇丨丨谓之寻事】照日辨补字【垂拱中则天监国罗织事起湖州佐史江琛取刺史裴光判书割字合成文理诈为徐敬业反书以告差使推光欵书是光书疑语非光语前后三使推不能决敕令能推事人勘当取实佥曰张楚金可乃使之楚金忧闷仰卧西窗日到向看之字似补作平看则不觉向日则见之唤集州官索一瓮水令琛投书于水中字一一解散琛叩头伏罪敕令斩之赏楚金绢百匹朝野佥记】辨宰非换金【李汧公勉镇鳯翔属邑编氓因耨田得马蹄金一瓮遂送于县县宰喜获兹宝以为珠绩虑公藏主守不严寘于私室信宿开视皆为块矣以状闻府佥云奸计换之莫能自白旣而遂以易金伏罪结成具狱以案上闻汧公盛怒俄而因有宴防语及斯事列座賔客咸共惊叹以为胠箧穿窬无足怪也时袁相国滋亦在幕中俛首畧无词对李公曰邑宰者非判官懿亲乎曰与之无素甚疑此事汧公曰换金之状极明若未了当非判官莫探情伪袁曰诺乃令阅瓮得二百五十块遂于列肆索金镕写与形块相等始秤其半已及三百斤其负担人力乃二农夫以竹舁至县计其金大数非二人以竹担可举是即路之时已化成土矣于是羣疑大豁邑遂得清雪汧公叹服以为才智不及剧谈录】俞彦明字序【日月星辰之明非不暐也天下不以为惊水涵太虚灯破幽室非不莹彻也天下不以为惊物之抱负灵曜而埋藏于荒磎尘壤之中寂寞之境抑遏拂蔚终不可没而时吐光怪冲射天地天下之人始惊以为神奇吾友乃江南豫章人也请以丰城古狱之事为君道牛斗之间河汉之表昔时有异气红光紫气盘薄冲激夹衡玑杓瑶而夺之色此龙泉太阿之精也龙泉太阿者天下神劒也固当决浮云截流波刺虎南山脍蛟长桥边城飞尘河角有彗扫戎王之庭斩佞臣之首提防四顾问天下事谁有不平者乎此劒之得志而遇英雄之人壮烈之士取决于一时也今沉屈而在败牢重钥之下是其气不得不暴露而愤发非以耀世也乃其不可遏者固如此耳呜呼士君子得志而在廊庙之上事业昭著天下之人以为当然不以为惊至于懐负利器郁郁而不得志时因感慨微见芒刃故其可喜可愕者多发于穷时吾友自未弱冠之初已能飞步上庠取声名于塲屋中今已及壮矣其间坎防臲前跋后疐其耀也如有蹶之其哆也如有哽之岂非天欲大感怒君而使之发精炜也予虽愚弱不灵前日君自执手相许以友又谓曰子其字我而并序其意敢取宝劒乡闾之旧事聊以相感君其自磨砺无刑于众予将见张雷博识之士有为君鉴拔者矣又将见西山北岩之膏华隂之英有以拂拭君者矣皇皇华华夺人精爽其见有日矣晋曰君子以自昭明德惟自昭而进者终不可掩屈故字彦明以晋叔】
　　诗集精察【穴觑骋丨丨孟】聦明【离娄岂不明子野岂不聪同上】




</div>
    <div class="pagination">
<a href="古今合璧事类备要_page63.html">上一页</a><span>...</span><a href="古今合璧事类备要_page59.html">59</a><a href="古今合璧事类备要_page60.html">60</a><a href="古今合璧事类备要_page61.html">61</a><a href="古今合璧事类备要_page62.html">62</a><a href="古今合璧事类备要_page63.html">63</a><span class="current-page">64</span><a href="古今合璧事类备要_page65.html">65</a><a href="古今合璧事类备要_page66.html">66</a><a href="古今合璧事类备要_page67.html">67</a><a href="古今合璧事类备要_page68.html">68</a><a href="古今合璧事类备要_page69.html">69</a><span>...</span><a href="古今合璧事类备要_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
