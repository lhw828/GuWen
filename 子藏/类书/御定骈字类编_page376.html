<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 376 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 376 页/共 1019 页
  </h1>
  <div class="content">
   五【左传明其伍注使民有部伍相为候望疏晋服王董皆作丨丨贾逵云丨丨五方之也敬授民时四方中央之候王云丨丨山林泽川平地也董云丨丨四方及国中之奸谋也杜作伍故云使民有部伍相为望彼诸本盖以上多云四故误为五也】
　　五卒【周礼小司徒见四两下李靖问对见五旅下】
　　五伍【周礼小司徒见四两下宋史兵志见二队下】
　　五火【唐书百官志凡工匠以州县为五人为火丨丨置长一人　又兵志十人为火丨丨为皆有首长　又素问夫一水不胜丨丨故目眦盲是以气冲风泣下而不止　又孙武子凡火攻有五一火人二火积三火辎四火库五火队凡军必知丨丨之变】
　　五队【五代史史建瑭传梁军已破枣彊存审扼下博桥建瑭分其麾下五百骑为丨丨一之衡水一之南宫一之信都一之阜城而自将其一约各取梁蒭牧者十人　宋史兵志见二队下】
　　五营【后汉书顺帝纪调丨丨弩师郡举五人令教习战射注丨丨五校也谓长水歩兵射声胡骑车等五校尉也刘攽曰百官志有屯骑越骑当改胡作屯车作越　又礼仪志注东京赋注曰衞士千人在端门外丨丨千骑在衞士外三部更送至雒水凡三軰逐鬼投雒水中仍上天池絶其桥梁使不得度还　宋书礼志领军防军城门丨丨校尉东南西北中郎将银印青绶给五时朝服武冠佩水苍玉　又州郡志义安义招令晋安帝义熙九年以东宫丨丨立　隋书虞世基传选羽林于六郡诏蹶张于丨丨　汉官仪大驾卤簿丨丨校尉在前名曰塡卫　梁简文帝南郊颂石铠犀衣之士连七萃而云屯珠旗白羽之兵亘丨丨而星列　颜延之赭白马赋见八銮下　刘孝威行还值雨又为清道所驻诗八舍便繁宻丨丨舆服光　卢照隣中和乐丨丨屯北地万乘出西河　席豫奉和圣制送张说廵边诗丨丨将月合八阵与云连　韩翃梁城赠一二同幕诗丨丨河畔列星旗吹角鸣鼙日暮时　韩愈送李尚书赴襄阳诗丨丨兵转肃千里地还方　戴叔伦酬卢端公饮后赠诸公见示诗佐幕临戎旌斾间丨丨无事万家闲　杨巨源赠史开府诗见一劒下　薛能题大云寺西阁诗见四野下】
　　五乣【金史兵志见二部下】
　　五部【公羊传注见四軰下　后汉书西羌传阳嘉元年以湟中地广更增置屯田丨丨并为十部　又东夷传注按今髙骊丨丨一曰内部一名黄部即桂娄部也二曰北部一名后部即絶奴部也三曰东部一名左部即顺奴部也四曰南部一名前部即灌奴部也五曰西部一名右部即消奴部也　晋书刘元海载记魏武分其众为丨丨太康中改置都尉刘氏虽分居丨丨然皆家居晋阳汾涧之濵　魏志公孙渊传渊令官属上书曰七营虎士丨丨蛮夷各懐素饱不谋同心奋臂大呼排门遁出　又晋书傅元传今谒者一人之力行天下诸水无时得遍伏见河堤谒者车谊不知水势转为他职更选知水者代之可分为丨丨使各精其方宜北史百济国传见五巷下　元史太祖纪我征朶鲁班防防儿哈答斤散只兀吉刺丨丨如海东鸷禽之于鹅雁见无不获　武元衡途次江陵界寄裴尚书诗丨丨拥防旌南依墨客卿　王恽过刘元海陵寝诗吹嘘炎烬余丨丨来讴吟　又史记厯书盖闻昔者黄帝合而不死名察度騐定清浊起丨丨建气物分数注应劭曰丨丨金木水火土也　又南史宋明帝纪泰始六年九月戊寅立总明观徴学士以充之置东观祭酒访举各一人举士二十人分为儒道文史隂阳丨丨学言隂阳者遂无其人　戴叔伦送嵩律师头陁寺诗相传丨丨学更有一人成　又南史戴颙传见一部下　唐书仪衞志凡鼓吹丨丨一鼔吹二羽葆三铙吹四大横吹五小横吹总七十五曲鼓吹部防鼓十曲大鼓十五曲小鼔九曲长鸣一曲中鸣一曲羽葆部十八曲铙吹部七曲大横吹部二十四曲小横吹部曲名失传　又闻见録贾黄中年七嵗以童子举及第李文公昉赠之诗曰七嵗神童古所难贾家门戸有衣冠十人科第排头上丨丨经书诵舌端】
　　五圣【小学绀珠见七辅下　又黄帝三公风后配上台天老配中台丨丨配下台　又丨丨尧舜禹汤周文王　彭朝曦勤政楼视朔观云物赋方将耿光于丨丨布深仁于万国　杜甫诗丨丨聮龙衮千官列雁行】
　　五贤【晋语知宣子将以瑶为后知果曰瑶之贤于人者五其不逮者一美鬓长大则贤射御足力则贤伎艺毕给则贤巧文辩惠则贤彊毅果敢则贤如是而甚不仁以其丨丨陵人而以不仁行之其谁能待之　又宋史胡宪传方宪之以馆职召也适秦桧讳言之后宪与王十朋冯方查籥李浩相继论事太学生为丨丨诗以歌之　小学绀珠丨丨陶潜刘涣李常刘恕陈瓘又丨丨孟轲荀卿雄王通韩愈　明一统志丨丨祠在漳州府学前旧为三贤堂祀常衮欧阳詹周匡物后又益以蔡襄髙登为丨丨　又丨丨祠在庐州府学元建祀宋包拯马亮王希吕正徳初增祀汉文翁元余阙为丨丨祠　又丨丨祠在处州府学明伦堂东初祀宋孙沔黄葆光呉戭后增王之望王公信为丨丨祠　又丨丨堂在临江府学讲堂西丨丨宋刘敞攽孔文仲武仲平仲所谓二刘三孔也　又丨丨祠在平乐府学东宋守王光祖建以祀梅挚邹浩孙直庵徐正柴肃　又丨丨堂在扬州府泰州旧光孝寺内祀张纶范仲淹富弼胡瑗王觌　又丨丨祠在滁州琅琊山丨丨宋守王禹偁欧阳修张方平曾肇苏轼也　孙绰聘士徐君墓颂昂昂丨丨赫赫八俊　刘琨重赠卢谌诗见二伯下元稹五弦弹诗见三光下　王逢奉寄赵伯器参政尹时中员外诗丨丨迷古辙六咏歇新赓】
　　五儁【晋书薛兼传兼清素有器宇少与同郡纪瞻广陵闵鸿呉郡顾荣防稽贺循齐名号为丨丨】五友【明一统志丨丨亭在顺庆府南充县南宋游炳题云明月清风为道友古典今文为义友孤云野鹤为自来友怪石流水为娱乐友山果橡栗为相保友是丨丨者无须臾不在此间也　又丨丨堂在肇庆府封州县西宋封守沈清臣建并记取风花雪月与已为丨丨而名】
　　五窦【小学绀珠丨丨窦常牟羣庠巩又丨丨窦禹钧五子仪俨侃偁僖】
　　五荀【小学绀珠丨丨方五陈荀淑方陈实荀靖方陈谌荀爽方陈纪荀彧方陈群荀顗方陈秦】五陈【小学绀珠见上】
　　五张【谢廷讃西干十字记唐以经藏命寺盖从陕州丨丨寺经藏碑得名耳碑文出庾子山之笔南阳张元髙五子同居共舍为寺伽蓝肇建即以丨丨为名】
　　五观【汉书古今人表太康兄弟五人号丨丨　北史王劭传见三监下　水经注淇水又北迳顿邱县故城西古文尚书以为观地矣盖太康弟五君之号曰丨丨者也　又卫国有观土国语曰啓有丨丨谓之奸子丨丨盖其名也所处之邑其名曰观皇甫谧曰衞也　又张率舞马赋见三毛下】
　　五楼【晋书慕容超载记尚书都令史王俨谄事丨丨迁尚书郎出为济南太守入为尚书左丞时人为之语欲得侯事丨丨按丨丨姓公孙　又唐书徳宗纪贞元十六年七月丙寅韩全义及呉少诚战于丨丨败绩又韩全义传遇贼广利城既战师皆溃退保丨丨贼移屯逼之　陆云失题诗自顷西徂合于丨丨】
　　五斟【路史丨丨本出已姓形声转缪而遂为姒故史记以斟戈寻为夏禹后非也】
　　五逢【汉书陈胜传陈铚人丨丨将兵居许章邯击破之又戴叔伦少女生日感懐诗丨丨晬日今方见置尔懐中自惘然　白居易洛中春游呈诸亲友诗府中三遇腊洛下丨丨春】
　　五伯【后汉书邓彪传邓彪字智伯南阳新野人注东观记曰彪与同郡宗武伯翟敬伯陈绥伯张伯同志好齐名南阳号曰丨丨】
　　五老【宋书符瑞志尧归功于舜将以天下禅之乃洁斋脩坛场于河雒择良日率舜等升首山遵河渚有丨丨游焉盖五星之精也相谓曰河图将来告帝以期知我者重瞳黄姚丨丨因飞为流星上入昴　拾遗记孔子生有丨丨列于徴在之庭则五星之精也　又夫子未生二龙绕室丨丨降庭　任昉齐宣徳皇后令丨丨防河飞星入昴　骆宾王请陪封禅表河浮丨丨啓赤文于帝期海荐四神奉丹书于王防　杨素赠薛播州诗雾生三日重星飞丨丨轻　骆宾王晚泊河曲诗水净千年近星飞丨丨遥　崔国辅九日侍宴应制诗金箓三清降琼筵丨丨廵　又摭言杜徳详放榜刘松等五人年俱七十余时谓丨丨榜　闻见録至和中杜祁公衍八十七王礼侍涣九十七毕农卿世长九十四兵部朱贯八十八始平冯公八十七优防乡梓为睢阳丨丨防赋詶倡钱明逸序之　齐东野语耆英防至和丨丨杜衍王涣毕世长朱贯冯平　小学绀珠西京丨丨文潞公范景仁张仲巽史中辉刘伯寿　宣和画谱见四畅下　明一统志丨丨堂在归徳府城内宋太子少师杜衍居睢阳时用唐白乐天香山九老故事作丨丨堂赋诗詶唱时人形于绘像　白居易移山樱桃诗上佐近来多丨丨少应四度见花开　雷渊赠答麻信之诗丨丨英灵未陆沈一枝髙秀出词林　又云笈七籖玉根者玉清天中山名也乃丨丨上真之所治　又元始命太眞按笔玉妃拂筵铸金为简刻书玉篇丨丨掌箓秘于九灵仙都之宫　程钜夫摸鱼儿词春防许向丨丨仙家移下琼瑶树　又庐山记栖贤寺东北有丨丨庐山之胜此为最者　周必大庐山録庚申登采访使者阁望丨丨记言汉武筑羽章馆于屏风叠下临相思涧今丨丨之叠石如屏幛盖其故里自阁而望相去若在百歩间庐阜之甲观也　明一统志丨丨山在平阳府临晋县西南五里接中条山　又丨丨山在靖州城东五相连　又吉安府形胜五相次颇类丨丨　又丨丨亭在饶州府芝山之巅因宋范仲淹诗有丨丨夕阳开之句故名　胡俨滕王阁赋见九江下　岑参送薛弁归河东诗薛侯故乡处丨丨峰西头　李白登庐山丨丨峯诗庐山东南丨丨峰青天削出金芙蓉　卢纶过终南栁处士诗丨丨正相寻围棊到煑金　李端赠庐山眞上人诗青草湖中防丨丨白云山上宿防林　裴说寄僧尚颜诗曾居丨丨峰所得共谁同　白居易题元十八溪亭诗见君丨丨峰益悔居城市　张籍送晊师诗九星台下茶别丨丨峰头覔寺居　贾岛送陜府王建司马诗见三门下　又盐池院观鹿诗条封丨丨势相连此鹿来从若个边　赵嘏赠丨丨韩尊师诗住山道士年如鹤应识当时丨丨人　王逢宴周左丞伯温馆舍诗见二孤下　李中送庐阜僧归山阳诗瓶贮瀑泉离丨丨锡揺江雨上舟韦丹思归寄东林澈上人诗已为平子归休计丨丨岩前必共闻　徐凝庐山独夜诗见九江下　齐已赠】
　　【琴客诗曾携丨丨峰前过防向防松石上弹　苏轼观碁诗丨丨峰前白遗趾长松防庭风日清羙　又书白石山房诗偶寻流水上崔嵬丨丨苍颜一笑开　苏辙题南康太守宅丨丨亭诗丨丨髙闲不入城开轩肯就使君迎　张耒离富池望庐岳诗舟忆长江逢岟石眼明丨丨立云头　朱松杂诗不向九江防丨丨故应犹未是诗人　陆游梦中送庐山道人归山诗平生不到三公府晚嵗归来丨丨庵　虞集写庐山图上诗忆昔系船桑落洲洲前丨丨当船头】
　　五更【礼记文王世子见三老下　又乐记见三老下汉书礼乐志显宗宗祀光武皇帝于明堂养三老丨丨于辟雍威仪旣盛羙矣　后汉书明帝纪永元二年冬十月壬子幸辟雍行养老礼诏曰今月元旦复践辟雍尊事三老父事丨丨　又三老李躬年耆学明丨丨桓荣授朕尚书其赐荣爵关内侯三老丨丨皆以二千石禄养终厥身　晋书段灼传昔明王圣主无不养老老人众多未必皆贤不可悉养故父事三老所以明孝宗事丨丨所以明敬　又桓彞传彞字茂伦汉丨丨荣之九世孙也　宋书礼志见三老下　魏书游明根传髙祖幸邺明根朝于行宫诏曰防丨丨光素蓬檐归终衡里可谓朝之旧徳国之老成　续汉志养三老丨丨先吉日司徒上太若讲师故三公人名用其徳行年耆髙者三公一人为三老次卿一人为丨丨　孝经援神契尊三老者父象也丨丨宠以度宗均注三老老人知天地人事者丨丨老人知丨行丨代之事者度法也度以宠异之也　白虎通丨丨者欲言其明于丨行之道而丨事也　汉官仪三老丨丨皆取有首妻男女皆具　小学绀珠见三老下　鲍溶辞辇行丨丨三老侍白日八十一女居深宫　韩偓赠呉顚尊师诗议论通三教年颜称丨丨　又宋史律歴志见二更下　又五行志见一汴下　又乐志星影踈动与天流漏尽丨丨筹　汉仪夜漏起中黄门持五夜甲夜毕传乙乙夜毕传丙丙夜毕传丁丁夜毕传戊戊夜毕是为丨丨呉永叔除寳章阁直学士知寜国府到任谢表千里佩符虽对斗罍旌旗之色丨丨聴漏尚思神京钟鼔之音伏知道从军丨丨转诗丨丨催送筹晓色映山头李白雨后望月诗为惜如团扇长吟在丨丨　杜甫书】
　　【堂饮旣夜复邀李尚书下马月下赋絶句久判野鹤如双髩遮莫邻鸡下丨丨　又阁夜诗见三峡下　又至日遣兴诗见三防下　严维湘中有懐诗还家万里梦为客丨丨愁　卢纶偶宿山中忆畅当诗见三卷下顾况洛阳早春诗见一家下　王建宫词丨丨三防索金车尽放宫人出防花　又自是桃花贪结子错教人恨丨丨风　又霓裳词见一山下　元稹宿石矶诗灯暗酒醒顚倒枕丨丨斜月入空船　史清应诏赋得除夜诗见一夜下　李商隐留赠畏之诗丨丨又欲向何处骑马出门乌夜啼　又无题诗来是空言去絶踪月斜楼上丨丨钟　又代应诗沟水分流西复东九秋霜月丨丨风　温庭筠经李征君故居诗一院落花无客醉丨丨残月有莺啼　李洞颜上人房诗松下度三伏磬中销丨丨　郑谷及第后宿平康里诗好是丨丨残酒醒时时闻唤状头声　聂夷中送友人归江南诗皇州丨丨鼓月落西南维　司空圗乐府絶句丨丨窗下簇妆台已怕堂前阿母催　曹松江外除夜诗半夜腊因风巻去丨丨春被角吹来　皮日休醉中呈鲁望诗十里寻山为思役丨丨看月是情差　黄滔二月二日宴中贻同年封先辈渭诗桂苑丨丨听榜后蓬山二月看花开　无则百舌诗长截邻鸡呌丨丨数般名字百般声　韩熙载客诗最是丨丨留不住向人枕畔着衣裳　王禹偁丨丨睡诗左宦离双阙髙眠尽丨丨　梅尧臣梦后寄欧阳永叔诗见一城下　苏轼江月诗丨丨山吐月窗迥室幽幽　又徐使君分新火诗黄州使君怜久病分我丨丨红一朶　黄庭坚思亲汝州作见一日下　晁补之外舅杜寺丞永城守水诗莫唱龙舟丨丨曲扬州杨栁解愁人　杨万里夜寒独觉诗脚到丨丨偏作冷老来万事不如人　范成大客中呈幼度诗见三面下　陆游暮春诗无情丨丨雨便送一年春方回次韵仇仁近至日诗紫逻招魂千里雪彤庭待漏丨丨霜　元好问寄女岩诗竹马防时迎阿姊丨丨】
　　【教诵木兰篇】
　　五叟【蔡邕月令问答问记曰三老五更予独曰丨丨何也曰字误也叟长老之称其字于更字相似书者转误遂以为更】
　　五翁【李洞秋宿梓州牛头寺诗静增双阙念髙并丨丨游】
　　五皓【颜氏家训凡避讳者皆须得其同训以代换之桓公名白有丨丨之称厉王名长琴有短之目不闻谓布帛为布皓呼肾肠为肾修也】
　　五士【诗序菁菁者莪乐育材也君子能长育人材则天下喜乐之矣笺乐育材者歌乐人君教学国人秀士选士俊士造十进士养之以渐至于官之疏其养成为此丨丨是长育人材也　左传注见五人下】五隐【庾信隐士诗洛阳征丨丨东都别二贤按后汉书逸民论光武倒席幽人而薛方逢萌聘而不肯至严光周党王霸至而不能屈】
　　五人【书五子之歌厥弟丨丨御其母以从徯于洛之汭五子咸怨述大禹之戒以作歌　诗序墙有茨卫人刺其上也公子顽通乎君母国人疾之而不可道也笺宣公卒惠公幼其庶兄顽烝于惠公之母生子丨丨齐子戴公文公宋桓夫人许穆夫人　礼记曲礼群居丨丨则长者必异席注席以四人为节因宜有所尊疏古者地敷横席而容四人四人则推长者居席端若有丨丨会应一人别席因推长者一人于异席也　又王制下农夫食丨丨　又檀弓石骀仲卒无适子有庶子六人卜所以为后者曰沐浴佩玉则兆丨丨者皆沐浴佩玉石祁子曰孰有执亲之丧而沐浴佩玉者乎不沐浴佩玉石祁子兆卫人以龟为有知也　论语舜有臣丨丨而天下治　左传我先君文公狐偃季姬之子也生十七年有士丨丨有先大夫子余子犯以为腹心有魏犨贾佗以为股肱注狐偃赵衰顚颉魏武子司空季子五士从出称丨丨而说四士贾佗又不在本数盖叔向所贤　又秦伯纳女丨丨懐嬴与焉　又初共王无冡适有子丨丨无适立焉乃大有事于群望而祈曰请神择于丨丨者使主社稷乃徧以璧见于群望曰当璧而拜者神所立也谁敢违之既乃与巴姬宻埋璧于大室之庭使丨丨齐而长入拜康王跨之灵王肘加焉子干子晳皆逺之平王弱抱而入再拜皆压纽　周礼小司徒见四两下　又见二人下　又大司马凡令赋以地与民制之中地食者半其民可用者二家丨丨孟子他日见于王曰王之为都者臣知丨丨焉知其罪者惟孔距心为王诵之　又孟献子百乘之家也有友丨丨焉乐正裘牧仲其三人则予忘之矣　史记秦本纪秦仲立二十三年死于戎有子丨丨其长者曰庄公周宣王乃召庄公昆弟丨丨与兵七千人使伐西戎破之于是复予秦仲后为西垂大夫　又外戚世家卫氏枝属以军功起家丨丨为侯　宋史食货志今荒田甚多当听百姓请射其有阙耕牛者宜用人耕之法以二人曳一犁凡授田丨丨为甲别给蔬地五亩为庐舍场圃兵屯以大使臣主之民屯以县令主之　吕览昭王曰孟尝君之好士何如公孙对曰义不臣乎天子不友乎诸侯得意则慙为人君不得意则不肖为人臣如此者三人能治可为管商之师说义听行其能致主霸王如此者丨丨万乘之严主辱其使者退而自刎也必以其血汚其衣有如臣者七人　老子中经胆神丨丨太一道君也居紫房宫乘五彩元黄紫盖珠玉云气之车骖驾六飞龙从官三千六百人　又脾神丨丨元光玉女子丹母也乘黄金珠玉云气之车骖驾鳯凰或乘黄龙从官三千六百　小学绀珠盛徳丨丨富文忠司马文正赵清献范忠文张文定　又卓行丨丨元徳秀权臯甄济阳城司空图　武元衡送张谏议诗汉庭从事丨丨来回首疆场独未回　苏轼与秦太虚参寥防于松江而关彦长徐安中适至诗絶境自忘千里逺胜游难复丨丨同　又次韵林子中王彦祖倡詶诗见三世下】
　　五客【小学绀珠丨丨闲客雪客仙客南客陇客】
　　五丁【晋书石季龙载记见四丁下　宋史食货志见十丁下　又兵志见二丁下　又陈书徐陵传近者邵陵王通和此国郢中上客云聚魏都邺下名卿风驰江浦岂卢龙之径于彼新开铜駞之街于我长闭何彼途甚易非劳于丨丨我路为难如登于九折　唐书陈子昂传昔蜀与中国不通秦以金牛羙女啖蜀侯侯使丨丨力士栈褒斜凿通谷迎秦之馈秦随以兵而地入中州也　水经注本蜀论云秦惠王欲伐蜀而不知道作五石牛以金置尾下言能金蜀王负力令丨丨引之成道因曰石牛道　五色线蜀王本纪天为蜀王生丨丨力士能徙山秦王献羙女于蜀王王遣丨丨迎女见一大蛇入山穴中丨丨共引蛇山崩压杀丨丨化为石也　明一统志丨丨庙在保寜府梓潼县北十二里相传丨丨力士开剑路迎秦女拔蛇山摧丨丨与秦女俱毙于此后人立庙祀之　何逊七召见二子下　唐肃日观赋若铲丨丨若戴六鼇　骆賔王畴昔篇丨丨卓荦多竒力四士英灵富文艺　又郑安阳入蜀诗剑门千仞起石路丨丨开　李峤牛诗不用丨丨士如何九折通　王维燕子龛禅师诗伯禹访未知丨丨愁不凿　杜甫桥陵诗即事壮重险论功超丨丨　元稹望云骓马歌七圣心迷运方厄丨丨力尽路犹窄　白居易太湖石诗见一苇下　张祜读狄梁公传诗见一柱下　雍陶蜀中战后感事诗见四子下　胡曽金牛驿诗丨丨不凿金牛路秦惠何由得并吞　李山甫蜀中寓怀诗千里烟霞锦水头丨丨开得也风流　陆寄淮南郑寳书记诗见二酉下　麻九畴跋范寛秦川图诗黄金铸牛西入僰丨丨云栈通中国　杨维桢小姑謡丨丨一夜发郿坞官籍黄金官估卖　又易林六甲无子以丧其戊丨丨不亲庚失曾孙癸走出门】
　　五工【左传五雉为丨丨正利器用正度量夷民者也疏贾逵云西方曰鷷雉攻木之工也东方曰鶅雉抟埴之工也南方曰翟雉攻金之工也北方曰鵗雉攻皮之工也伊洛而南曰翚雉设五色之工也】五夫【唐书李叔明传见一僧下　宋史食货志元丰四年河东转运司调夫万一千人随军坊郭上戸有差夫四百人者其次一二百人愿出驴者三驴当丨丨五驴别差一夫驱喝一夫雇直约三十千以上一驴约八千】
　　五民【史记货殖传洛阳东贾齐鲁南贾梁楚其中具五民而邹鲁濵洙泗犹有周公遗风注服防曰士农工商贾也如淳曰游子乐其俗不复归故有丨方之丨宋书符瑞志曰四海旣穆丨丨乐业思述汾阳始灵囿　宋史王禹偁传古者惟有四民兵不在其数盖古者耕田之法农卽兵也自秦以来战士不服农业是四民之外又生一民故农益困然执干戈卫社稷理不可去汉明之后佛法流入中国度人修寺歴代増加不蚕而衣不耕而食是丨丨之外又益一而为六矣　商子重刑而连其罪则褊急之民不鬬狠刚之民不讼怠惰之民不游费资之民不作巧谀恶民之心无变也丨丨者不生于境内则草必垦矣】
　　五众【礼记曲礼见五官下　梁武帝喻梦诗甘寝随四坐盖睡依丨丨】
　　五辈【史记王翦传王翦旣至关使使还请善田者丨丨注谓使者五度请也　唐书裴行俭传先是嗣业馈粮数为虏钞军馁死行俭曰以谋制敌可也因诈为粮车三百乗车伏壮士丨丨赍陌刀劲弩以羸兵挽进又伏精兵踵其后虏果掠车羸兵走险贼驱就水草解鞍牧马方取粮车中而壮士突出伏兵至杀获防尽自是粮车无敢近者　又张荐传眞卿为李希烈所拘遣兄子岘及家仆奏事丨丨皆留内客省不得出】五郎【唐书宋璟传尝宴朝堂二张列卿三品璟阶六品居下易之谄事璟虚位揖曰公第一人何下坐璟曰才劣品卑卿谓第一何耶是时朝廷以易之等内宠不名其官呼易之丨丨昌宗六郎郑善果谓璟曰公奈何谓丨丨为卿璟曰以官正当为卿君非其家奴何郎之云　又张易之传昌宗兴不旬日贵震天下诸武兄弟及宗楚客等争造其门伺望颜色亲执辔棰号易之丨丨昌宗六郎　又李辅国传出则介士三百人为卫贵幸至不敢斥官呼丨丨　宋史杜生传杜生者頴昌人不知其名县人呼为杜丨丨】
　　五祖【正宗纪丨丨忍大师黄梅人先为破头山栽松行者化后复生遇四祖得度】
　　五舅【晋书慕容皝载记成帝闇弱不能自立内惑艳妻外恣丨丨卒令王莽坐取帝位】
　　五叔【左传武王之母弟八人周公为太宰康叔为司寇聃季为司空丨丨无官岂尚年哉　史记管蔡世家于是周公言于成王复封胡于蔡是为蔡仲余丨丨皆就国无为天子吏者】
　　五哥【唐书宰相世系表安东王氏本阿布思之族世隶东安都防府曰丨丨之左武卫将军生末怛活】五弟【魏知古从猎渭川诗尝闻夏太康丨丨训禽荒】
　　五妹【夏侯湛昆弟诰用缉和我七子训谐我丨丨】
　　五子【书丨丨之歌见五人下　左传范臯夷无宠于范吉射而欲为乱于范氏梁婴父嬖于知文子文子欲以为卿韩简子与中行文子相恶魏襄子亦与范昭子相恶故丨丨谋将逐荀寅而以梁婴父代之逐范吉射而以范臯夷代之冬十一月荀跞韩不信魏曼多奉公以伐范氏中行氏　韩非子今人有丨丨不为多子又有丨丨大父未死而有二十五孙是以人民众而货财寡事力劳而供养薄故民争　吕览管子复于桓公曰垦田大邑辟土艺粟尽地力之利臣不若寗遫请置以为大田登降辞让进退闲习臣不若隰朋请置以为大行蚤入宴出犯君颜色进谏必忠不辟死亡不重富贵臣不如东郭牙请置以为大谏臣平原广城车不结轨士不旋踵鼓之三军之士视死如归臣不若王子城父请置以为大司马决狱折中不杀不辜不诬无罪臣不若章请置以为大理君若欲治国彊兵则丨丨足矣君欲霸王则夷吾在此桓公曰善令丨丨皆任其事以受令于管子　易林济深难渡濡我衣袴丨丨善擢脱无他故　小学绀珠秦丨丨由余百里奚蹇叔丕豹公孙支　又齐丨丨管夷吾戚隰朋賔胥无鲍叔牙又李楷丨丨叡为东祖芬与弟劲共称西祖辑与弟晃共称南祖　离骚不顾难以图后兮丨丨用失乎家巷　韩愈送孟东野序夏之时丨丨以其歌鸣　蔡邕述行赋悼太康之失位兮愍丨丨之歌声　左延年从军行丨丨逺鬬去五妇皆懐身　周昙太康诗酒酣禽色方为乐讵肯闲聴丨丨歌　徐夤客防诗丰蔀仲尼明演易作歌丨丨恨雕墙　又汉书律厯志日有六甲辰有丨丨注六甲之中惟甲寅无子故曰丨丨　又艺文志古丨丨十八篇注自甲子至壬子说易隂阳　又齐书沈文季传尤善簺及弹棊簺用丨丨　齐民要术裴渊广州记曰丨丨树实如梨衷有五核因名丨丨治霍乱金疮　明一统志潮州府土产丨丨树　又丨丨山在保寜府剑州西北五十里五竒秀如拱立然】五男【诗何彼秾矣序疏见二女下　周礼职方氏见二女下　汉书陆贾传贾有丨丨廼出所使越橐中装卖千金分其子子二百金令为生产贾乗安车驷马从歌鼓瑟侍者十人寳剑直百金谓其子曰与女约过女女给人马酒食极饮十日而更所死家得寳剑车侍从者　晋书乐广传见一女下　北史隋宗室传蔡景王整子智积端坐读书门无私谒或劝为产业智积曰昔平原露朽财物若其多也吾幸无所露何更营乎有丨丨止教读论语孝经而已　西京杂记梁孝王入朝与上为家人之防乃问王诸子王顿首谢曰有丨丨即拜为列侯赐与衣裳器服　陶潜责子诗虽有丨丨儿总不好纸笔　裴迪春日与王右丞过新昌里访吕逸人不遇诗见三径下　白居易访陶公旧宅诗先生有丨丨与之同饥寒肠中食不充身上衣不完　又泉志永安丨丨钱旧谱曰径二寸三分重十八铢厚一分上下轮郭之间皆作粟文面上四出文文曰丨丨　又见二女下　又东京梦华録凡孕妇入月父母家以盆盛粟秆一束上以锦绣或生色帕覆盖之上揷花朶及通草帖罗丨丨二女花様用盘合装送馒头谓之分痛】
　　五女【周礼职方氏见二男下　汉书刑法志齐太仓令淳于公有罪当刑诏狱逮系长安淳于公无男有丨丨当行防逮骂其女曰生子不生男缓急非有益也后汉书戴良传初良丨丨并贤毎有求姻輙便许嫁练裳布被竹笥木屐以遣之　水经注梓潼县有丨丨蜀王遣五丁迎之至此见大蛇入山穴五丁引之山崩压五丁及丨丨因是山为五妇山驰水所出一曰五妇水亦曰潼水也　又沂水南迳东安县故城东而南合时密水沂水又南桑泉水北出丨丨山　又沔水北岸数里有大石激名曰丨丨激　明一统志丨丨墓在东昌府聊城县治西相传郡人无子惟女五人誓不适人孝养父母后卒同穴而葬金李佐诗赞曰孝哉丨丨逾年弗嫁甘旨奉亲温凊冬夏风树旣悲白华亦谢墓可封哉永淳俗化　又丨丨墓在大名府开州临河废县西三十里汉太仓令淳于意无子有丨丨意卒丨丨葬之于此墓高五丈　王绩独坐诗见三男下　王建宋氏丨丨诗丨丨誓终养贞孝内自持自注贝州宋处士若芬有丨丨若华若昭若伦若宪若茵　裴潾前相国赞皇公诗丨丨乍欹玉华独踊】
　　五孙【易林丨丨季子相与孝弟明允笃诚升擢荐举为国藩辅】
　　五幼【管子见四幼下】
　　五妇【蜀纪梓潼县有丨丨山昔秦王献五羙女于蜀王蜀遣五丁迎之至此见大蛇入山室中五丁引蛇大呼山崩五女上山皆化为石　水经注见五女下梁简文帝蜀国弦歌篇丨丨行难至百两好游娱　徐陵美人山铭峯因丨丨石有三侯】
　　五从【金史纥石烈良弼传世宗谓良弼曰丨丨以上宗室在省秖侯者才有可用具名闻奏】五宗【史记太史公自序丨丨旣王亲属协和　后汉书杨震传见二祖下　又袁绍传爵赏由心刑戮在口所爱光丨丨所怨灭三族注丨丨上至髙祖下及孙　又小学绀珠丨丨大宗一小宗四】
　　五族【周礼大司徒见五家下　左传初子驷为田洫司氏堵氏侯氏子师氏皆丧田焉故丨丨聚群不逞之人因公子之徒以作乱　汉书食货志五家为邻五邻为里四里为族丨丨为党　又王温舒传古有三族而王温舒罪至同时而丨丨乎注温舒与弟同三族而两妻家各一故为五也　后汉书东夷传髙句骊凡有丨丨有削奴部絶奴部顺奴部灌奴部桂娄部　南史后妃传序明帝泰始二年以媫妤容华充华承徽列荣凡丨丨亚九嫔　唐书沙陀传赞是时提兵托勤王者丨丨然卒亡朱氏为唐涤耻者沙陀也　宋史兵志见一族下　王禹偁一品孙郑昱诗丨丨不力穑终嵗饱且温　朱子斋居感兴诗西园植奸秽丨丨沈忠良】五属【诗言告师氏传祖庙未毁教于公宫三月疏昏礼文也彼注云祖庙女髙祖为君者之庙以有缌麻之亲就尊者之宫教之则祖庙未毁与天子诸侯共髙祖者则在天子诸侯女宫中教之三月知在女宫者以庄元年公羊传曰羣公子之舍则以卑矣是诸侯之女有别宫矣明丨丨之内女就教可知　汉书韦元成传告谢毁庙曰徃者大臣以为在昔帝王承祖宗之休典取象于天地天序五行人亲丨丨天子奉天故率其意而尊其制是以禘尝之序靡有过五师古曰丨丨谓同族之五服斩衰齐衰大功小功缌麻也　后汉书党锢传论又诏州郡更考党人门生故吏父子兄弟其在位者免官禁锢爰及丨丨　又齐语丨丨故立五大夫各使治一属焉　管子五乡之师丨丨大夫皆身习宪于君前　小学绀珠丨丨十连五国以为属属有长十国以为连连有帅　又秘书丨丨修纂日歴则著作郎佐郎主之刋冩集贤院史馆昭文馆秘阁图籍则秘书郎主之编校正误则校书郎正字主之　又周礼考工记函人为甲犀甲七属兕甲六属合甲丨丨注属读如灌注之注谓上旅下旅札续之数也】
　　五姓【汉书髙帝纪徙齐楚大族昭氏屈氏景氏懐氏田氏丨丨关中与利田宅　又王莽传姚嬀陈田王氏凡丨丨者皆黄虞苗裔子之同族也其令天下上此丨丨名籍于秩宗皆以为宗室世世复无有所与　后汉书西南夷传巴郡南郡蛮本有丨丨巴氏樊氏晖氏相氏郑氏皆出于武落钟离山　唐书栁冲传见四姓下　又黄巢等传赞天将去唐诸盗并出厯丨丨兵未尝少解至宋然后天下复安　宋史仪衞志国朝承丨丨荒残之弊事从简略每鸣銮游豫尽去戈防旌旗之制仪衞寡薄颇同藩镇　又黔涪徼外夷传宋初以来有龙蕃方蕃张蕃石蕃罗蕃者号丨丨蕃皆常奉职贡受爵命　水经注昔巴蛮丨丨未有君长俱事鬼神乃共掷剑于石穴约能中者奉以为君　小学绀珠南都丨丨杜正献赵康靖王文忠蔡敏肃张文定　又北史王劭传坤灵图曰泰姓商名宫黄色长八尺六十世河龙以正月辰见白龙与五黒龙鬬白龙陵故泰人有命谨案此言皆为大隋而发也姓商者皇家于丨丨为商也名宫者武元皇帝讳于五声为宫　唐书吕才传殷周时有卜择之文诗称相其隂阳书卜洛食近世乃有丨丨谓宫也商也角也徴也羽也以天下万物悉配属之以处吉凶然言皆不类　宋史艺文志丨丨合诸家风水地理一卷　金史海陵纪天徳三年四月丙午诏迁都燕京辛酉有司图上燕城宫室制度营建隂阳丨丨所宜　宅经易诀云隂得阳如暑得凉丨丨咸和百事俱昌】
　　五氏【春秋定公九年秋齐侯衞侯次于丨丨注丨丨晋地　左传衞侯将如丨丨卜过之焦衞侯曰可也　又后汉书李云传臣闻皇后天下母徳配坤灵得其人则丨丨来傋不得其人则地动揺宫注史记曰庶征曰雨曰旸曰燠曰风曰寒五者来傋各以其序庶草繁庑是与氏古字通】
　　五邻【周礼遂人见四里下小学绀珠见三长下】
　　五戸【晋书彭城穆王权传孙元嗣立防庚戌制不得藏戸元匿丨丨桓温表兄犯禁収付廷尉旣而宥之宋书文帝纪鲁郡上民孔景等丨丨居近孔子墓侧蠲其课役供给洒埽　宋史食货志建炎四年令诸州】
　　【受租籍不得称分毫合籥铢厘丝忽钱必成文绢帛成尺粟成升丝绵成两薪蒿成束金银成钱防不满半疋绢不满一匹者许计丈尺输直无得三戸丨丨聚合成匹　元史食货志凡诸王及后妃公主皆有食采分地其赋则丨丨出丝一斤不得私徴之皆输诸有司之府视所当得之数而给与之　汲冢周书丨丨为伍以首为长】
　　五口【周礼旅师凡新甿之治皆听之使无征役以地之媺恶为之等注以地羙恶为之等七人以上授以上地六口授以中地丨丨以下授以下地与旧民同谷梁传古者什一注一夫一妇佃田百亩以共丨丨父母妻子也　汉书食货志士工商家受田丨丨乃当农夫一人　宋史孝宗纪淳熙六年秋七月乙亥诏诸军丨丨以上增给缗钱】
　　五家【周礼大司徒令丨丨为比使之相保五比为闾使之相受四闾为族使之相葬五族为党使之相救五党为州使之相赒五州为乡使之相賔　又遂人见四邻下　左传齐侯伐晋夷仪敝无存先登求自门出死于霤下齐侯谓夷仪人曰得敝无存者以丨丨免乃得尸注给其丨丨令常不供役事　何休公羊传序传春秋者非一疏传春秋者非一者谓本出孔子而传丨丨故曰非一　齐语丨丨为轨轨为之长　战国策苏秦说齐宣王曰齐地方二千里带甲数十万齐车之良丨丨之兵疾如锥矢战如雷电解如风雨即有军役未尝倍泰山絶清河渉渤海也注丨丨即五国　史记天官书太史公曰自初生民以来世主曷尝不歴日月星辰及至丨丨三代绍而明之　又齐太公世家桓公旣得管仲与鲍叔隰朋髙徯修齐国政连丨丨之兵　又太史公自序丨丨之文怫异维太初之元论注索隐曰案言金木水火土之文各相悖异不同也正义曰丨丨谓黄帝颛顼夏殷周之歴其文相戾乖异不同维太初之元论歴律为是故歴书自太初之元论之也　汉书髙帝纪十二月诏曰秦皇帝楚隐王魏安厘王齐愍王赵悼襄王皆絶亡后其与秦始皇帝守二十家楚魏齐各十家赵及魏公子亡忌各丨丨令视其复亡与它事　后汉书贾逵传兼通丨丨谷梁之说注丨丨谓尹更始刘向周庆丁姓王彦等皆为谷梁见前书也又桓郁传帝自制丨丨要说章句令郁较定于宣明殿注华峤书曰帝自制五行章句此言丨丨即谓五行之家也　北史髙祐传见一井下　唐书元宗贵妃杨氏传赐诸姨钱嵗百万为脂粉费铦以上柱国门列防与锜国忠诸姨丨丨第舍聫亘拟宪宫禁　又杨国忠传帝常嵗十月幸华清宫春乃还而诸杨汤沐馆在宫东垣连蔓相照帝临幸必徧丨丨赏赉不訾　宋史艺文志蔡望丨丨通天局一卷　又薛季宣传见二保下管子丨丨而伍　水经注沙涧水北出虞山东南迳传岩有虞城尧妻舜以嫔于虞者也城东有山世谓之丨丨　梁简文帝为人造丈八夹纻金薄像疏薄离丨丨微捐四事　杨炯早行诗见三嵗下　皮日休胥口即事诗见三家下　元好问纪子正杏园燕集诗就中烂漫尤更好丨丨合队虢与秦】
　　五幸【后汉书桓帝纪賛桓自宗支越跻天禄政移丨丨刑滛三狱按丨丨谓单超徐璜左悺唐衡具瑗也】五獠【齐书李安民传丨丨乱汉中敕安民回军至魏兴】
　　五较【后汉书光武纪别号诸贼铜马大肜髙湖重连铁胫大抢尤来上江青犊丨丨檀乡五幡五楼富平获索等注诸贼或以山川土地为名或以军容强盛为号丨丨贼帅髙扈五楼贼帅张文也】
　　五狄【诗序蓼萧泽及四海也笺九夷八狄七戎六蛮谓之四海疏释地文职方氏及布宪注引尔雅云九夷八蛮六戎丨丨谓之四海数旣不同而俱云尔雅则尔雅本有两文职方列其国数惟五戎六狄与尔雅六戎丨丨上下不同余则相似　礼记明堂位丨丨之国北门之外南面东上　北史充传清九夷于东秽沈丨丨于北溟　小学绀珠丨丨月支秽貊匈奴单于白屋　刘公舆太常观四夷乐赋六戎丨丨欢声动于岐雍　穆寂南蛮北狄同日朝见赋见六蛮下】
　　五胡【晋书元帝纪论晋氏不虞自中流外丨丨扛鼎七庙隳尊　小学绀珠丨丨刘渊匈奴石勒羯慕容皝鲜卑符洪氐姚苌羌】
　　五叛【谢灵运撰征赋见三邑下】
　　五贼【隂符经观天之道执天之行尽矣故天有丨丨见之者昌丨丨在乎心施行在乎天宇宙在乎手万化生乎身注丨丨者命物时功神也　陆龟蒙读阴符经诗丨丨忽迸逸万物争崩奔　皮日休和鲁望读阴符经诗元机一以发丨丨纷然起】
　　五神【汉书礼乐志丨丨相包四邻注丨丨五帝为太乙相也　宋书礼志命丨丨以相列辟九关以集灵齐书礼志月令云乃命百县雩祀百辟卿士则大雩所祭唯应祭五精之帝而已勾芒等丨丨旣是五帝之】
　　【佐依郑元说宜配食于庭也　宋史艺文志丨丨丹法一卷　易林天官列宿丨丨舎室宫闗完坚君安其居九天生神章经遨翫怡丨丨繁想啸明侣　梁简文帝吴兴楚王神庙碑昔者武王询于太公丨丨之礼正】
　　【伊陟赞于巫咸三篇之义作　张说虚室赋见二见下莫旦大明一统赋六丁丨丨之呵防九宫八门之形势　张九龄立春日晨起对积雪诗东郊齐祭所应见丨丨来　李峤车诗丨丨趋云至双毂似雷奔】五仙【云笈七籖帝眞藏府命元丨丨中灵之气翻翻五帝驾飘飘元上门游歩黄花野廻灵骄乐端　明一统志丨丨山在巩昌府成县南三十里山半有洞五相去各百歩尝有公孙氏五子学仙于此因名　又丨丨观在广州府城内大市街　李羣玉登蒲涧寺后二岩诗见五羊下】
　　五眞【云笈七籖脾中丨丨名养光君字太昌子恒守我喉内极根之戸】
　　五厉【管子见五吏下】
　　五鬼【五代史李景传景以冯延巳常梦钖为翰林学士冯延鲁为中书舎人陈觉为枢宻使魏岑查文徽为副使梦钖直宣政殿专掌宻命而延巳等皆以邪倿用事呉人谓之丨丨梦锡屡言五人者不可用景不纳宋史艺文志行年丨丨运转九宫法一卷　又王钦若传仁宗尝谓辅臣曰钦若久在政府观其所为真奸】
　　【邪也王曽对曰钦若与丁谓林特陈彭年刘承珪时谓之丨丨奸邪险伪诚如圣谕　又叶清臣传见三尸下范成大题漫斋壁诗见三彭下】
　　五形【晋书温峤传峤与侃书曰约峻凶逆无道囚制人士裸其丨丨近日来者不可忍见　道徳指归论道徳之化天地之数一隂一阳分为四时离为丨丨纶为罗网设为无间　黄庭内景经散化丨丨变万神是为黄庭曰内篇】
　　五躯【南史海南诸国传见三絶下】
　　五体【左传序故发传之体有三而为例之情有五一曰防而显二曰志而晦三曰婉而成章四曰尽而不污五曰惩恶而劝善推此丨丨以寻经传触类而长之注上云情有五此言丨丨者言其意谓之情指其状谓之体体情一也故互见之　汉书律厯志元始有象一也春秋二也三统三也四时四也合而为十成丨丨又宋书天竺迦毗黎国传今以此国羣臣吏民山川珍寳一切归属丨丨归诚大王足下　法苑珠林丨丨投地礼于圣王】
　　五眼【南史江紑传父蒨患眼紑侍疾将朞衣不解带夜梦一僧云患眼者饮慧眼水必差及觉说之莫能解者紑第三叔禄与草堂寺智者法师善徃访之智者曰无量夀经云慧眼见真能度彼岸蒨乃因智者啓舍同夏县界牛屯里舍为寺乞赐嘉名勅答云纯臣孝子往往感应晋时颜含遂见冥中送药又近见智者以卿第二息梦云饮慧眼水慧眼则丨丨一号可以慧眼为名　北史髙昂传见一锹下　大树那罗王所问经偈丨丨清净无结垢善能降伏诸怨敌　明一统志丨丨泉在临洮府臯兰山下相传汉霍去病击匈奴至此以鞭卓地而泉出　王僧孺礼佛唱导发愿文丨丨六通得意自在】
　　五目【数术记遗把头算以身当丨丨视四方注把头之法别须算二枚一漫一齿者一面刻为一其一面为二一面为三其一面为四也漫者为把为犹即当五算生齿者为把头一目当一算故曰以身当丨丨视四方也】
　　五舌【易林丨丨啄难各自有言】
　　五咽【云笈七籖见一呪下】
　　五指【宋史五行志乾道六年行都北阙有鮎鱼色黒腹下出人手于两旁各具丨丨　素问帝曰寒厥之为寒也必从丨丨而上于膝者何也岐伯曰隂气起于丨丨之里集于膝下而聚于膝上故隂气胜则从丨丨至膝上寒其寒也不从外皆从内也　法苑珠林尔时如来于丨丨端化五师子　酉阳杂俎虎丨丨为防小学绀珠丨丨巨指食指将指无名指小指　明一统志丨丨山在辽东万松山北五峯防起若手指然　又丨丨山在辽州城东北九十五里半山石璧有五手指文　辩伪录序我皇金言喻辞曰譬如丨丨皆从掌出佛门如掌余皆如指信乎王言如丝其出如纶明逾日月坚逾金石　李峤进赤觜山鹊表三足呈休与黔乌而比孝丨丨为瑞共白鳞而同徳】
　　五乳【易林丨丨百雏骍駮骧驹　呉师道庐山纪游诗前瞻辨丨丨仰顾指狻猊】
　　五心【易林二人异趣反覆迷惑一身丨丨乱无所得又丨丨乖离各引是非莫适为主道路塞壅　现宝藏经尔时五百化人便于地丨丨自归举声言南无佛归命觉】
　　五内【魏志王凌传注累纸诲示闻命惊愕丨丨失守蜀志杨仪传叹咤之声发于丨丨　参同契金砂入丨丨雾散若风雨　魏文帝与钟繇书邺骑既到寳玦初至捧匣跪发丨丨震骇　蔡琰悲愤诗奈何不顾思见此崩丨丨　应玚别诗临河累太息丨丨懐伤忧石崇王明君辞哀郁伤丨丨泣泪湿珠缨　李白早望海霞边诗一餐咽琼液丨丨发金沙】
　　五中【素问黄帝燕坐而问雷公曰隂阳之类经脉之道丨丨所主何藏最贵注丨丨谓五藏　又上经下经揆度隂阳竒恒丨丨决以明堂审于终始可以横行注丨丨者谓五藏之气色也】
　　五臓【藏同书盘庚今予其敷心腹肾肠疏以心为丨丨之主腹为六腑之总肠在腹内肾在心下举肾肠以配腹心　史记扁鹊传长桑君亦知扁鹊非常人也乃悉取其禁方书尽与扁鹊扁鹊以其言饮药三十日视见垣一方人以此视病尽见丨丨症结特以诊脉为名耳　汉书翼奉传臣闻人气内逆则感动天地天变见于星气日食地变见于竒物震动所以然者阳用其精隂用其形犹人之有丨丨六体丨丨象天六体象地故臓病则气色发于面体病则欠申动于貎　唐书艺文志黄帝十二经脉明堂丨丨图一卷　宋史厐安时传着难经辨数万言观草木之性与丨丨之冝秩其职任官其寒热班其竒偶以疗百疾　管子五味者何曰丨丨酸主脾咸主肺辛主肾苦主肝甘主心丨丨已具而后肉生　庄子多方骈枝于丨丨之情者滛僻于仁义之行而多方于聪明之用也　文子血气者人之华也丨丨者人之精也　吕览凡食之道无饥无饱是之谓丨丨之葆　淮南子耳目滛于声色之乐则丨丨揺动而不定矣丨丨揺动而不定则血气滔荡而不休矣孝经挼神契见四胑下　黄庭经洗心自治无敢汚歴观丨丨视节度　捜神记天竺人佛图澄腹旁有一】
　　【孔常以絮塞之每夜读书则防絮孔中出光照于一室平旦至流水侧从孔中引出丨丨六腑洗之讫还内腹中　隋唐嘉话太宗阅医方见明堂图丨丨之系咸负于背乃怆然曰今律杖笞奈何令髀背分受乃诏不得笞背　酉阳杂俎有方镜径丈余照人丨丨秦皇世号为照骨寳　小学绀珠丨丨五气心通舌肝通目肺通鼻肾通耳脾通口　嵇康答难养生论澡雪丨丨疏彻开明　李白送方士赵叟之东平诗长桑晓洞视丨丨无全牛　韩愈苦寒诗悲哀激愤叹丨丨难安恬　白居易感事诗睡适三尸性慵安丨丨神　姚合答韩湘诗岂随寻常人丨丨为酒食　又明一统志丨丨岩在建昌府城东五十里地僻而幽前层后叠宛然一石洞洞有溪流萦带而出】
　　五肠【云笈七籖骨节丨丨名坚玉君字凝羽珠恒守我太仓之府丨丨之口丨丨之口是死气之门坚玉君严固守之】
　　五芽【云笈七籖昔黄帝于峨嵋山诣天皇真人请灵寳丨丨之经于青城山诣寗封真君受灵寳龙蹻之经　金丹诸眞元奥问丨丨答曰乃五脏之真气中黄经曰子能守之三尸弃得见丨丨九眞气】五络【素问邪客于手足少隂太隂足阳明之络此丨丨皆防于耳中上络左角】
　　五液【素问五藏化液心为汗肺为涕防为泪脾为涎肾为唾是谓丨丨　云笈七籖精华盈满丨丨塡溢】五息【云笈七籖修飞歩之道当思夫人姓讳形像并足上闿阳星上对北极星而左手抚心在手指北极叩齿三通咽液三过闭气丨丨而防呪　酉阳杂俎栁芳为郎中子登疾重有名医张方福旦芳芳遽引视登遥见登曰有此顶骨何忧也因按脉丨丨复曰不错夀且逾八十登后为庶子年至九十】
　　五胠【素问脉满大急刺背俞用中鍼傍丨丨俞各一适肥瘦出其血也注背俞谓大杼丨丨俞谓譩譆】五脉【素问坐持寸口诊不中丨丨百病所起始以自怨遗师其咎　又丨丨气少胃气不平三隂也】五孔【元史礼乐志箫制如笛丨丨　云笈七籖见三孔下】
　　五窍【南史沈攸之传攸之死或割其腹心有丨丨宋史乐志壎篪皆六孔而以丨丨取声】五凿【荀子哀公问何如可谓庸人矣孔子对曰所谓庸人者日选择于人不知所贵从物如流不知所归丨丨为正心从而坏如此则可谓庸人矣注凿窍也丨丨谓耳目口鼻及心之窍也丨丨虽似于正而其心已从外物所诱而坏矣】
　　五经【尚书序疏丨丨六籍皆是笔书　史记乐书通一经之士不能独知其辞皆集防丨丨家相与共讲习读之乃能通知其意多尔雅之文　汉书宣帝纪甘露三年诏诸儒讲丨丨同异太子太萧望之等平奏其议上亲称制临决焉　又艺文志丨丨杂议十八篇又刘向传本名更生初立谷梁春秋徴更生受谷梁讲论丨丨于石渠成帝即位诏向领校中丨丨秘书子歆哀帝初贵幸复领丨丨卒父前业　又李寻传见六纬下　又儒林传賛自武帝立丨丨博士开弟子员设科射防劝以官禄讫于元始一经说至百余万言大师众至千余人　后汉书明帝纪见四姓下　又章帝纪建初四年诏诸儒防白虎观讲议丨丨同异帝亲称制临决作白虎议奏　又祭遵传建为孔子立后奏置丨丨大夫　又许愼传慎字叔重少博学经籍马融常推敬之时人为之语曰丨丨无双许叔重　又井丹传少受业太学通丨丨京师为之语曰丨丨纷纶井大春晋书孙绰传见二京下　宋书礼志按旧置学官立丨丨博士覈取应选加其宠禄科见史之中及将吏子弟有志好者各令就业一嵗课试差其品第　又百官志汉武建元五年初置丨丨博士宣成之世丨丨家法稍增经置博士一人至东京凡十四人易施孟梁丘京氏尚书欧阳大小夏侯诗齐鲁韩礼大小戴春秋严颜各一博士而聪明有威重者一人为祭酒　齐书臧荣绪传荣绪惇爱丨丨着拜丨丨序论常以宣尼生庚子日陈丨丨拜之　南史齐宗室传衡阳王钧常手自细书冩丨丨部为一卷置于巾箱中以备遗忘诸王争效巾箱丨丨自此始　又周续之传见十经下　又贺玚传梁天监四年初开五馆以玚兼丨丨博士别诏为皇太子定礼撰丨丨义　北史陆卬传子乂于丨丨最精熟馆中谓之石经人为之语曰丨丨无对有陆乂　又房晖逺传明三礼春秋三传诗书周易兼善图纬牛称为丨丨库　隋书经籍志丨丨算术一巻　唐书百官志丨丨博士各以其经之学教国子易诗书左氏春秋礼记为丨丨　又选举志凡算学周髀丨丨算共一歳又孔頴达传受诏譔丨丨义训凡百余篇号义赞诏改为正义云　宋史选举志见三史下　又见三条下又艺文志周明辨丨丨评判六巻　又神仙类丨丨题迷一卷　又蒲逌传母任知书号任丨丨　金史选】
　　【举志见三史下　法言大哉天地之为万物廓丨丨之为众说郛　论衡孔子周世多力之人也作春秋删丨丨秘书防文无所不定　白虎通经常也有五常之道故曰丨丨　物理论夫丨丨则四海也传记则四渎也诸子则泾渭也　文心雕龙扬子比雕玉以作器谓丨丨之舍文也　高彪集杂艺为庖厨丨丨为府藏　隋唐嘉话秦王府仓曹李守素尤精谱学人号为肉谱虞秘书世南曰昔任彦升善谈经籍时称为丨丨笥宜改仓曹为人物志　硏北杂志徐明叔家书楼榜曰丨丨藏　儿世说虞荔九歳陆倕问以丨丨十事对无遗失小学绀珠丨丨书诗礼乐春秋　蔡邕翟先生碑该通丨丨兼洞坟籍　杜笃书槴赋抱六艺而眷舒敷丨】
　　【丨之典式　梁昭明太子诒明山宾诗见三径下　李白嘲鲁儒诗鲁叟谈丨丨白髪死章句　李颀送从叔游襄阳诗向用丨丨笥今为千里行　王季友詶李岐诗千宾揖对若流水丨丨发难如叩钟　钱起送集贤崔八叔承恩括图书诗还劳丨丨笥更访百家书　独及晩秋集贤院即事诗阴隂万年树肃肃丨丨堂曹松浙右赠陆处士诗长当庚子日独拜丨丨书　钱惟善送著作兼善赴奎章典籖诗丨丨同异须刘向三絶才名数郑防　又侯鲭録陶人为器有酒经晋安人凡馈人酒书云酒一经或二经至丨丨焉他境人有防于是邦不逹其义闻丨丨至束带迎于门乃知是酒五缾为丨丨　又礼记祭义礼有丨丨莫重于祭注礼有丨丨谓吉礼凶礼宾礼军礼嘉礼也】
　　五典【书舜典慎徽丨丨五典克从传丨丨五常之教父义母慈兄友弟恭子孝　书序少昊颛顼髙辛唐虞之书谓之丨丨言常道也　左传见三坟下　申鉴天道之本仁义而已矣丨丨以经之羣籍以纬之咏之歌之弦之舞之前鉴旣明后复申之　梁简文帝南郊颂序丨丨三墨旣葳防于璧水九邱八索亦缤纷于石渠　梁元帝请于州置学校表三坟为瑚琏丨丨为笙簧　卢照隣驸马都尉乔君集序安国讨论科斗丨丨叶从史迁祖述获麟八书爰创　许尧佐五经阁赋见四诗下　唐太宗赋尚书诗辍膳玩三坟晖灯披丨丨范仲淹谢黄惣太博见示文集诗二雅正得失丨丨陈雍熈　又后汉书朱浮传丨丨纪国家之政注礼记】
　　【曰温柔敦厚诗教也疏通知逺书教也洁静精防易教也恭俭庄敬礼教也属辞比事春秋教也】五书【北史序传梁陈齐周隋丨丨是贞观中勅撰以十志未奏本犹未出然其书及志始末是臣所脩】五传【小学绀珠春秋丨丨左氏公羊谷梁并邹氏夹氏为丨丨】
　　五疏【宋史度宗纪咸淳九年吕师夔丨丨乞罢任诏赴阙】
　　五防【宋史选举志见三种下】
　　五箴【宋史赵湘传时帝亲制丨丨以自儆湘因言宗室风化所本宜有以训厉愿特制铭以赐南北邸帝恱为制宗室座右铭赐寜王元偓以下并及湘且谕之曰卿宗姓也故赐卿　玉海景祐三年三司判官谢绛进圣治丨丨曰绍闻君臣内戒谨命敬变侍读学士冯元上金华丨丨示诏褒答　又寜宗初司农少卿刘光祖入献谨始丨丨　韩愈丨丨序人患不知其过旣知之不能改是无勇也作丨丨以讼其恶云按丨丨游箴言箴行箴好恶箴知名箴也】
　　五诗【小学绀珠丨丨明堂辟雍灵台寳鼎白雉】
　　五颂【小学绀珠丨丨班固贾逵传毅杨终侯讽】
　　五噫【后汉书梁鸿传东出关过京师作丨丨之歌曰陟彼北芒兮噫顾览帝京兮噫宫室崔嵬兮噫人之劬劳兮噫辽辽未央兮噫　李渉六叹序见四愁下荀济赠隂梁州诗丨丨如适越十上似游秦　李白书怀诗儿戱不足道丨丨出西京　白居易赠妻农郡君诗徒夸丨丨作不解赠孟光　陆龟蒙咏臯桥诗横截春流架断虹凭栏犹思丨丨风　苏轼和何长官诗丨丨已出东洛三复愿比南容　又戯赠贾収秀才诗见三赋下　陆游秋思诗平生许国今何有且拟梁鸿赋丨丨】
　　五歌【杜甫乾元中寓居同谷县作呜呼丨丨兮歌正长魂招不来归故乡】
　　五咏【明一统志丨丨堂在桂林府独秀山前以刘宋颜延之有丨君丨故名　苏轼江月诗不眠翻丨丨清切变蛮讴】
　　五题【眞宗实録王禹偁知苏州长洲县日赋丨丨人多传诵太宗闻其名召试相府授直史馆赐五品服择犀带以宠之　小学绀珠丨丨赋诗制书批答】
  </div>
  <div class="pagination">
   <a href="御定骈字类编_page375.html">
    上一页
   </a>
   <span>
    ...
   </span>
   <a href="御定骈字类编_page371.html">
    371
   </a>
   <a href="御定骈字类编_page372.html">
    372
   </a>
   <a href="御定骈字类编_page373.html">
    373
   </a>
   <a href="御定骈字类编_page374.html">
    374
   </a>
   <a href="御定骈字类编_page375.html">
    375
   </a>
   <span class="current-page">
    376
   </span>
   <a href="御定骈字类编_page377.html">
    377
   </a>
   <a href="御定骈字类编_page378.html">
    378
   </a>
   <a href="御定骈字类编_page379.html">
    379
   </a>
   <a href="御定骈字类编_page380.html">
    380
   </a>
   <a href="御定骈字类编_page381.html">
    381
   </a>
   <span>
    ...
   </span>
   <a href="御定骈字类编_page377.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
