<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 244 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 244 页/共 1019 页</h1>
    <div class="content">　　冰柱【唐书刘义传刘义者亦一节士少放肆爲侠行因酒杀人亡命防赦出更折节读书能爲歌诗然恃故时所负不能俛仰贵人尝穿屐破衣闻愈接天下士步归之作丨丨雪车二诗出卢仝孟郊右　苏轼雪夜书北台壁诗老病自嗟诗力退空吟丨丨忆刘义　萨都剌喜寿里客防雪山壁图诗五更冻合石头城霜风鼓寒丨丨裂】
　　冰梁【柳宗元行路难飞云断道丨成丨侯家炽炭雕玉房】
　　冰瓦【陈师道诗风枝丨丨有去鸟】
　　冰纨【汉书地理志桓公用管仲设轻重防富国合诸侯成伯功身在陪臣而取三归故其俗弥侈织作丨丨绮绣纯丽之物号爲冠带衣履天下　后汉书和熹邓皇后纪御府尚方织室锦绣丨丨绮縠金银珠玉犀象瑇瑁雕镂翫弄之物皆絶不作　又宦者传序南金和宝丨丨雾縠之积盈仞珍藏嫱媛侍儿歌童舞女之翫充备绮室　刘峻辨命论夫食稻粱进刍豢衣狐貉袭丨丨观窃眇之奇儛听云和之琴瑟此生人之所急非有求而爲也　皮日休顾道士亡弟子以束帛乞铭于余诗琼板欲刋知不朽丨丨将受恐通灵】冰绡【郝经琼花赋翦丨丨以爲裳染麝尘于金缕　李商隐利州江潭作河伯轩窗通贝阙水宫帷箔卷丨丨】
　　冰练【刘铄三妇艳乐府大妇裁雾縠中妇牒丨丨】
　　冰玉【元史李泂传泂骨骼淸峻神情开朗秀睂疎髯目莹如电颜如丨丨而唇如渥丹然峩冠褒衣望之者疑爲神仙中人也　三辅黄图董偃尝卧延淸之室以画石爲牀文如锦紫琉璃帐以紫玉爲盘如屈龙皆用杂宝饰之侍者于外扇偃偃曰玉石岂须扇而后凉耶又以玉晶爲盘贮冰于膝前玉晶与冰相洁侍者谓冰无盘必融湿席乃拂玉盘坠丨丨俱碎玉晶千涂国所贡也武帝以此赐偃　明一统志丨丨井在直广德州建平西一十里　又丨丨涧桥在南康府治东跨丨丨涧郡守朱子建　又丨丨堂在南康府爱莲堂左宋郡人刘涣故居涣字凝之苏辙尝曰凝之父子廉洁不挠冰淸而玉刚乡人因以名堂　柳宗元礼部贺甘露表缀叶而珠玑积耀盈器而丨丨呈姿　宋璟梅花赋擢秀敷荣丨丨一色　韦应物拟古诗中心君讵知丨丨徒贞白　白居易梦裴相公诗髣髴金紫色分明丨丨容　李商隐行次西郊诗官清若丨丨吏善如六亲　薛逢送薛耽先辈归谒汉南诗几日旌幢延骏马到时丨丨动华堂　郑薰赠巩畴诗风撼丨丨碎堦前琴磬声】
　　冰瑰【丰道生眞赏斋赋盖闻九陔倚杵十形丨丨跳丸往来编珠营带】
　　冰笔【贯休诗微阳解丨丨】
　　冰砚【范成大诗归来强搜句丨丨冷于铁傅若金诗苦吟丨合丨危坐雪侵氊】
　　冰禅【宣和书谱释齐已有行书丨丨帖】
　　冰镜【蜀志厐统传注襄阳记曰诸葛孔明爲卧龙厐士元爲凤雏司马德操爲丨丨皆厐德公语也德公襄阳人孔明每至其家独拜牀下　唐太宗诗云芝浮碎叶丨丨上朝光　潘炎淸如玉壶冰诗明将丨丨对白与粉花连　孔平仲翫月诗团团丨丨吐清辉　杨载夏夜对月诗安得泛舟江海上坐观丨丨落沧波萨都拉灯女观梅诗丨丨玉钗浮翠影风帘银烛照妆防】
　　冰鉴【周礼凌人祭祀共丨丨宾客共冰　宋史礼志崇宁初礼部员外郎陈旸言常祭地祗配位各用丨丨今亲祀盛暑请增正配及从祀位丨丨四十一诏从之　江淹谢开府辟召表臣谬赞国机职宜丨丨未能澄形照艺荐品任官既乖覆业弥感深寄　席豫奉和敕赐公主镜诗妍丨丨里从此媿非才　元稹月诗绛河丨丨朗黄道玉轮巍】
　　冰牀【梁昭明太子林钟六月启敬想足下藏形月府遁迹丨丨披庄子之七篇逍遥物外翫老之两卷恍惚怀中】
　　冰簟【李商隐可叹诗丨丨且眠金镂枕琼筵不醉玉交杯　温庭筠瑶瑟怨丨丨银牀梦不成碧天如水夜云轻　唐彦谦咏竹诗醉卧凉除沁骨淸石牀丨丨梦难成】
　　冰帘【玉堂杂记史浩宴澄碧殿送以金莲烛宿玉堂直庐诗丨丨映绮疏琼殿中央峙　萨都拉蕊珠曲丨丨倒挂瑚钩】
　　冰箸【南史萧叡明传母病风积年叡明昼夜祈祷时寒叡明下泪爲之丨如丨额上叩头血亦冰不溜开元天寳遗事冬日雪霁寒结檐溜皆爲冰条妃子使侍儿取翫帝晚囘朝问之答曰所翫丨丨也】冰瓯【马祖常泉南孙氏园亭诗丨丨蜂蜜溜酒榼荔浆翻】
　　冰盘【宋史乐志南吕宫十一仙盘露丨丨果芙蓉园林下风风雨调开月幌凤来賔落梁尘望阳台庆年丰靑騣马　迷楼记大业八年方士进大丹帝服之荡思愈不可制日夕御女数十人入夏帝烦燥日引饮几百杯而渴不止医丞莫君锡上奏曰帝心脉烦盛眞元太虚多饮即大疾生焉因进剂治之仍乞治丨丨于前俾帝日夕朝望之亦治烦躁之一术也自兹诸院美人各市丨爲丨以望行幸京师冰爲之涌贵藏冰之家皆获千金　韩愈李花诗丨丨夏荐碧实脆斥去不御慙其花　袁桷诗霜封赉黄柑丨丨锡朱李　周霆震丨丨雪藕诗清彻丨丨压蔗浆酒酣雪藕近华堂】
　　冰盆【洪希文明皇太眞避暑安乐图诗已剖丨丨金粟旋调雪水试凉茶】
　　冰盎【髙启诗雪畦寒蔬茁丨丨春蛆浮】
　　冰壶【元史黄溍传及升朝行挺立无所附足不登钜公势人之门君子称其清风髙节如丨丨玉尺纎尘弗污　刘峻送橘启甘逾萍实冷亚丨丨　白居易荷珠赋见水镜下　王淮瑶台月赋璧彩遥分夺丨丨以的的桂华中映同日观之煌煌　崔湜赴襄阳途中言志诗毫发顾无累丨丨邈自持　髙适眞定即事诗江山澄气象崖谷倚丨丨　杜甫赠崔评事公辅诗丨丨动瑶碧野水失蛟螭　又寄裴施州诗金钟大镛在东序丨丨玉衡悬淸秋　韦应物寄洪州幕府卢侍御诗文苑台中妙丨丨幕下淸　又赠王侍御诗心同野鹤与尘远诗似丨丨见底淸　卢纶送太常李主簿归觐省诗定交分玉劒发咏写丨丨　元稹代杭人作使君一朝去诗无复见丨丨惟应镂金石　又饮神麴酒诗丨丨通角簟金镜彻云屏　平曽留别薛仆射诗毛发竪时趋劒防衣冠俨处拜丨丨　李衢春雪诗鹤毳迷难辨丨丨鉴易眞　李羣玉寄郑判官诗涨海豁心源丨丨见门地　唐彦谦怀友诗丨丨总忆人如玉目断重云十二楼　皮日休石榴歌玉刻丨丨含露湿斓斑似带湘娥泣　刘因饮仲诚椰瓢诗酒中醒境渠未识丨丨秋月昆仑峯　杜本题道士许丨丨游维扬诗卷诗淮南秋月漾淸波照彻丨丨秋气多】
　　冰弦【朱德润武林达宣差招宴诗丨丨戞击征雁度玉板拍裂鸣鼍轰】
　　冰丝【方干酬将作于少监诗丨丨织络经心久瑞玉雕磨措手难　郭钰题罗帕诗丨丨缕缕系深恩靑鸟飞来每断魂　马祖常李后主图诗江南后主丹铅手画尽丨丨世无有】
　　冰索【张宪白翎雀歌檀槽凤凰锷十四银环挂丨丨】
　　冰络【陈基诗色映金盘分处近恩兼丨丨赐来初】
　　冰素【武元衡刘商集序着文之外妙极丹靑好事君子或持丨丨越淮湖求一松一石片云孤鹤获者宝之　苏子华竹如意赋丝柄玉质首丨丨】
　　冰铁【苏轼诗一声丨丨散岩谷海爲澜翻松爲舞】
　　冰锷【梁简文帝谢敕赉善胜威胜刀启丨丨含彩雕琰表饰】
　　冰锥【韦庄对雪献薛常侍诗松装粉穗临窗亚水结丨丨簇溜悬】
　　冰刃【张协七命见水凝下　韦庄三堂早春诗池边丨丨暖初落山上雪棱寒未销】
　　冰辙【白居易卖炭翁乐府夜来城上一尺雪晓驾炭车辗丨丨】
　　冰炭【后汉书傅燮传夫邪正之人不宜共国亦犹丨丨不可同器　晋书王沈传丨丨不言而冷热之质自明者以其有实也　宋书乐志丨丨结六府忧虞纒胷襟　淮南子夫重生者不以利害已立节者见难不茍免贪禄者见利不顾身而好名者非义不茍得此相爲论譬犹丨丨钩绳也何时而合若以圣人爲之中则兼覆而并之未有可是非者也　又天下莫相憎于胶漆而莫相爱于丨丨胶漆相贼丨丨相息也　傅亮演愼论见岩墙下　杜甫舟中苦热诗吾非丈夫特没齿埋丨丨　韦应物送阎宷赴东川辟诗丨丨俱可怀孰云热与寒　白居易读道德经作只有一身宜爱防少教丨丨逼心神　杨维桢城西美人歌美人有似眞珠浆和气解消丨丨肠】
　　冰酒【黄庭坚赠柳闳展如诗霜威能折绵风力欲丨丨】
　　冰浆【杜甫郑驸马宅宴洞中诗春酒杯浓琥珀薄丨丨椀碧玛瑙寒】
　　冰饮【吕令问云中古城赋川平塞回丨丨霜宿　刘筠诗丨丨何尝热琼餐益自加】
　　冰树【袁桷次韵马伯庸应奉诗向曽六月桓州住雪歇前岩散丨丨　马祖常贡院忆继学治书诗五夜风帘烧蜡烛九天丨丨剂龙香】
　　冰花【辍耕录陈随应南渡行宫记云由绎已堂过锦胭廊百八十楹直通御前廊外即后苑梅花千树曰梅岗亭曰丨丨亭枕小西湖曰水月境界曰澄碧　钱俶宫中词西第晚宜供露茗小池寒欲结丨丨　苏轼再和潜师诗江南无雪春瘴生爲散丨丨除热恼】
　　冰蕊【刘着绿萼梅诗香骨瘦来丨丨细梦魂清处月波凉　袁桷防阳张节妇缾中杏枝着花因赋诗盈盈绿房缀丨丨玉蝶婀娜穿帷飞】
　　冰葩【杨万里梅花下小饮诗爲携竹叶洗琼树旋折丨丨浸玉杯】
　　冰叶【李绅琪树诗丨丨万条垂碧实玉珠千日保靑春】
　　冰桃【髙道素上元赋见山肴下】
　　冰笋【张耒诗残雪暗随丨丨滴】
　　冰粟【袁裒秋雪聨句西郊散丨丨北戸垂珠栟】
　　冰蘖【皎然苕溪草堂诗达贤观此意烦想遂丨丨】
　　冰绿【储光羲诗江水含丨丨】
　　冰碧【元稹寺院新竹诗丨丨林外寒峯峦眼前耸　又慈竹诗丨丨寒夜耸箫韶风昼罗】
　　冰兔【李绅奉酬乐天立秋夕有怀见寄诗丨丨半升魄铜壶微滴长】
　　冰鸟【朱颢逃暑赋迎凉草以却炎兮要丨丨之来适】
　　冰羽【王易简蝉词碧云深锁齐姬恨纎柯暗翻丨丨】
　　冰翼【杜甫诗丨丨雪泪伤哀猱】
　　冰鱼【徐陵与王僧辩书同丨丨之不絶似蛰虫之犹苏】
　　冰鲙【梅尧臣诗霜橙可爲虀丨丨思下筯】
　　冰鲤【唐彦谦夏日访友诗春盘擘紫虾丨丨斫银鲙】
　　冰鳞【杜牧题池州弄水亭诗元丝落钩饵丨丨看吞吐】
　　冰蟾【张问琼花赋桂娥竞爽借月影于丨丨阿母来观下云軿于皓鹄】
　　冰蚕【拾遗记负峤山有丨丨长七寸黑色有角有鳞以霜雪覆之然后作蠒　纪谈录丨丨不知寒火防不知热蓼虫不知苦蝍蛆不知臭　陈标长安秋思诗吴女秋机织曙霜丨丨吐丝月盈筐　王贞白寄郑谷诗火防重收布丨丨乍吐丝　皮日休鱼牋诗毫端白獭脂犹湿指下丨丨子欲飞　苏轼徐大正闲轩诗丨丨不知寒火鼠不知暑　袁桷开平书事诗桂蠧除烦来五岭丨丨却暑贡三齐】
　　冰心【宋书陆徽传广州别驾从事史朱万嗣九综州纲三端府职频掌蕃机屡绩符守年暨知命防尚愈髙丨丨与贪流争激霜情与晩节弥茂　苏味道奉怀台中诸侍御诗薄游沗霜署直指戒丨丨　王昌龄送辛渐诗洛阳亲友如相问一片丨丨在玉壶】
　　冰睛【王若嵒越裳贡白雉诗丨丨朝映日玉羽夜含霜】
　　冰须【须同唐书韦思谦传思谦扶疾入临涕泗丨丨俯伏号絶诏给扶侍　方囘大雪出三桥寓楼诗诗成欲撚丨丨断聊举深杯答歳华】
　　冰髥【刘因早发濡上诗坏戸仙游上丨丨老镜前　又早发髙黑诗丨丨压唇帽檐侧耳轮霜醉鼻尖寒】冰齿【避暑录话人无食犹可水不可一日阙吾居东西两泉西泉发于山足爲沼才盈丈东泉亦在山足泉尤冽盛夏爲丨丨非烹茶酿酒不常取　孟郊寒溪诗丨丨相磨啮风音酸铎铃　杜荀鹤读友人诗卷诗丨丨味瑶轴只应神鬼知】
　　冰脚【苏辙次韵子瞻减降诸县囚徒事毕登览诗见溪冷下】
　　冰唾【陈孚呈李野斋学士诗天子呼来红潮涌丨丨溅几玻璃声】
　　冰骨【杨亿诗独忆当筵试汤饼谪仙丨丨照人淸　程俱诗彼一人兮皎独立淸风爲神丨爲丨　谢宗可诗蛟舞冻云丨丨瘦龙眠夜月玉鳞开袁桷诗曾将铁杵敲丨丨似怪铅刀割蜜脾】
　　冰肌【孟昶玉楼春词丨丨玉骨淸无汗】
　　冰肤【夏侯嘉正洞庭赋覩一异人于岩之际霞爲裾云爲袂丨丨雪肌金玦玉佩浮丘羡门斯实其对】冰棱【北史卢询祖传询祖与宗人思道俱爲北州人俊邢子广曰询祖有规检祢衡思道无丨丨文举段成式句髙谈敬风鉴古貌怯丨丨　又作凌汉太学八俊謡天下丨丨朱季陵　孟郊戏赠无本诗瘦僧卧丨丨嘲咏含金痍　陆游客中夜寒戏作长謡诗寝衣触体起芒粟鼻息嘘润成丨丨】
　　冰段【唐书百官志上林署季冬藏丨千丨先立春三日纳之冰井以黒牡秬黍祭司寒仲春启冰亦如之陆蒙和袭美见访不遇诗倚杖徧吟春照午一池丨丨几多消　惠洪诗忠禅等鹄淸精神照丨丨】
　　冰魄【刘子晕独宿歌小儿分题拟甫白手抉墓颐取丨丨　钱惟善八月十五夜风雨后见月诗元云忽开黄道明顾兔涵秋抱丨丨】
　　冰片【张祜猎诗雪花鹰背上丨丨马蹄中】
　　冰容【李应立春日晓望三素云诗丨丨朝上界玉辇拥朝云　苏轼红梅诗怕愁贪睡独开迟自恐丨丨不入时】
　　冰姿【李质艮岳赋俪丨丨于萼绿非取媚而争妍　张贲和鲁望白菊诗雪彩丨丨号女华寄身多是地仙家　洪希文二月梅花诗夺得丨丨过歳华远离尘垢迥相夸】
　　冰颜【曹唐汉武帝思李夫人诗惆怅丨丨不复归晚秋黄叶满天飞】
　　冰质【朱子梅花诗却怜丨丨不自暖虽有步障难爲温】
　　冰样【唐庚将家游治平院诗年来官职如丨丨只有登临作酎尝】
　　冰防【方干歳晚言事寄乡中亲友诗蜡烬凝来多碧焰香醪滴处有丨丨】
　　冰影【朱德润对镜写眞诗两面秋波随彩笔一匳丨丨对钿花】
　　冰华【沈约谢敕赐绢葛启素采丨丨絺文霜洁　王褒太子太保中都公陆逞碑铭或传丨丨时游甲邸唐明皇千秋节赐羣臣镜诗台上丨丨澈窗中月影临　鲍溶玉山謡见玉水下】
　　冰彩【莫宣卿赋得水怀珠诗沦涟丨丨动荡漾瑞光铺】
　　冰纹【文同五行记景福中沧洲城堑中丨有丨如画有竹木牡丹车马人物楼台殿阁之状时人以爲地当有兵难近华孽也　卢照邻七日诗柳色揺歳华丨丨荡春照　吕温冬夜即事诗风吹雪片似花落月照丨丨如镜破　姚合送崔元亮赴果州诗劒铭生藓色巴字垒丨丨　罗邺白角簟诗髙价不唯标越絶丨丨疑似卧潇湘】
　　冰光【卢仝月蚀诗天色绀滑凝不流丨丨交贯寒朣胧罗隐寄杨秘书诗披寻藻思千重后吟想丨丨万里余】
　　冰辉【梁简文帝镜铭金精玉英丨丨沼淸】
　　冰精【张说进白鸟赋雪羽霜毛丨丨玉状】
　　冰衔【虞集诗乡人游雪界郡倅试丨丨】
　　冰正【袁桷送王继学修撰马伯庸应奉分院上都诗桐官走驿传金椀丨丨分匳贮玉盘】
　　冰氏【王沈释时论东野丈人观时以居隐耕污膄之墟有丨丨之子者出自沍寒之谷过而问涂丈人曰子奚自曰自涸阴之乡奚适曰欲适煌煌之堂丈人曰入煌煌之堂者必有赫赫之光今子困于寒而欲求诸热无得热之方冰子瞿然曰胡爲其然也】
　　冰子【王沈释时论见上　又丨丨曰吾闻宗庙之器不要华林之木四门之賔何必冠葢之族前贤有解韦紫而佩朱韨舍徒担而乗丹毂由此言之何恤而无禄惟先生告我涂之速也】
　　冰人【晋书索紞传见冰上下】
　　冰叟【苏轼诗朅从丨丨来游宦肯伴臞仙亦号儒】
　　冰娥【髙似孙水仙花前赋扣丨丨以勺尠访瑶母而洁蠲】
　　冰夷【髙似孙水仙花前赋亦有帝女兮泣竹湘君兮鼔弦神妃兮解佩丨丨兮扣舷　又水仙花后赋川后敛飇丨丨却涛龙伯献珠鲛人贡绡】
　　冰下【尔雅翼狐性善疑方河冰合时狐听丨丨水无声乃行　晋书索紞传见冰上下　神异经北方层冰万里厚百丈有磎防在丨丨土中焉形如防食草木肉重千斤其毛八尺可以爲褥卧之却寒其皮可以蒙鼔闻千里　漫叟诗话临川爱睂山雪诗能用韵如云丨丨寒鱼渐可叉和羔袖龙钟手独叉盖子厚尝云江鱼或共叉又云入郡腰常折逢人手尽叉　刘长卿酬张夏雪夜赴州访别途中苦寒作水声丨丨咽砂路雪中平】
　　冰上【礼记月令鱼上冰注夏小正正月启蛰鱼陟负冰疏云鱼陟负冰者陟升也谓鱼从水下升于丨丨而负冰证经中鱼上冰　史记周本纪周后稷名弃其母有邰氏女曰姜原姜原爲帝喾元妃姜原出野见巨人迹心欣然说欲践之践之而身动如孕者居期而生子以爲不祥弃之隘巷马牛过者皆辟不践徙置之林中适会山林多人迁之而弃渠中丨丨飞鸟以其翼覆荐之姜原以爲神遂收养长之初欲弃之因名曰弃晋书索紞传孝廉令狐防梦立丨丨与冰下人语紞曰丨丨爲阳冰下爲阴阴阳事也士如归妻迨冰未泮婚姻事也君在丨丨与冰下人语爲阳语阴媒介事也君当爲人作媒冰泮而婚成】
　　冰底【杜牧汴河阻冻诗浮生却似丨丨水日夜东流人不知　文同淘河诗羣鱼见新晴万鬛戏清泚忽尔下淘河惊囘入丨丨】
　　冰处【髙适送蔡十二之海上诗河流丨丨尽海路雪中寒】
　　冰湛【阎随侯西岳望幸赋见山呼下】
　　冰皎【朱德润题子明雪泉诗石鼎茶温风味冽玉壶丨丨露华干】
　　冰洁【魏志管宁传大中大夫管宁应二仪之中和总九德之纯懿含章素质丨丨渊淸元虚澹泊与道逍遥　晋书隐逸传见岳峙下　孔融卫尉张俭碑丨丨渊清介然特立　窦臮述书赋温播金声崔含丨丨宋璟梅花赋万木僵仆梅英再吐玉立丨丨不易厥素子盖体物永保贞固　潘炎月重轮赋台榭丨丨郊原霜缟】
　　冰清【晋书卫玠传玠风神秀异妻父乐广有海内重名议者以爲妇公丨丨女壻玉润　又贺循传帝以循淸贫下令曰循丨丨玉洁行爲俗表位处上卿而居身服物盖周形而已屋室财庇风雨孤近造其庐以爲慨然其赐六尺牀荐席褥并钱二十万以表至德畅孤意焉　华阳国志武平亹亹丨丨玉嶷按谓武平太守常寛　新论伯夷叔齐丨丨玉洁义以不爲孤竹之嗣不食周粟饿死首阳杨朱全身养性去胫之一毛以利天下则不爲也若此二子德非不茂行非不髙亦能安治代紊蹈白刃而达功名乎此可以爲百代之镕轨不可居伊管之任也　孙绰原宪赞原宪元黙丨丨玉粹志逸九霄身安陋术　王起披雾见青天赋空蒙既同于席卷寥廓乃逾于丨丨　皎然送乌程李明府赴京诗士林推玉振公府荐丨丨　又渑水燕谈钱塘沈振蓄一琴名丨丨】
　　冰轻【宋之问灵隐寺诗霜薄花更发丨丨叶未雕　庾承宣赋得冬日可爱诗林疎照逾逺丨丨影微出】冰净【纥干俞玉钩赋髙凝雪映朗若丨丨】
　　冰峻【魏书司马楚之传车驾伐蠕蠕诏楚之与济阴公卢中山等督运以继大军蠕蠕遣奸觇入楚之军截驴耳而去有告失驴耳者诸将莫能察楚之曰必是觇贼截之以爲验耳贼将至矣即使军人伐柳爲城水灌之令冻城立而贼至丨丨城固不可攻逼贼乃走散】
　　冰莹【应贞临舟赋别流分注丨丨玉静　元稹送崔侍御之岭南诗丨丨怀贪水霜淸顾痛岩】冰映【戴表元碧桃花赋又若西山之阳孤竹之子亭亭丨丨皦皦玉峙惋涂炭之在前欲洁身而趋避也】冰悬【梁简文帝梅花赋即玉缀而珠离且丨丨而雹布】
　　冰含【郑谷春夕伴同年礼部赵员外省直诗丨丨玉镜春寒在粉傅仙闱月色多】
</div>
    <div class="pagination">
<a href="御定骈字类编_page243.html">上一页</a><span>...</span><a href="御定骈字类编_page239.html">239</a><a href="御定骈字类编_page240.html">240</a><a href="御定骈字类编_page241.html">241</a><a href="御定骈字类编_page242.html">242</a><a href="御定骈字类编_page243.html">243</a><span class="current-page">244</span><a href="御定骈字类编_page245.html">245</a><a href="御定骈字类编_page246.html">246</a><a href="御定骈字类编_page247.html">247</a><a href="御定骈字类编_page248.html">248</a><a href="御定骈字类编_page249.html">249</a><span>...</span><a href="御定骈字类编_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
