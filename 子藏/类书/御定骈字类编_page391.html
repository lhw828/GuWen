<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 391 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 391 页/共 1019 页</h1>
    <div class="content">　　七释【王粲有丨丨　傅七谟序七启之奔逸壮丽丨丨之精宻闲理亦近代之所希也】
　　七发【北史豆卢宁传尝与梁仙定遇于平凉川相与肄射乃相去百歩县莎草以射之丨丨五中仙定服其能　宋史符彦卿传建隆四年春来朝赐袭衣玉带宴射于金凤园太祖丨丨皆中的彦卿贡名马称贺又研北杂志见一下　元七谟序昔枚乘作丨丨而厉文之士若傅毅刘广崔驷李尤桓麟崔琦刘梁桓彬之徒承其流而作之者纷焉七激七兴七依七説七蠲七举之篇于通儒大才马季长张平子亦引其源而广之】
　　七启【元七谟序见七诲下李渉六叹序见四愁下】
　　七悟【南史到溉传子镜字圎照初在孕其母梦懐镜及生因以名焉镜五嵗便口授为诗婉有辞况位太子舎人作丨丨文甚美】
　　七諌【王逸椘辞序丨丨者东方之所作也古者人臣三諌不従退而待放屈原与椘同姓无相去之义故加为丨丨或曰丨丨者法天子有争臣七人也】
　　七诤【胡文恭钱彦逺制进增丨丨之重】
　　七训【傅元七谟序见七诲下】
　　七激【后汉书傅毅传着诗赋诔颂祝文丨丨连珠凡二十八篇　傅元七谟序见七发下】
　　七兴【元七谟序见七发下】
　　七依【傅元七谟序见七发下】
　　七绎【顔延之有丨丨】
　　七序【后汉书梁竦传以经籍为娱著书数篇名曰丨丨梁肃述初赋社郃阳而守九江逮丨丨而见光】七咨【陈思王有丨丨】
　　七徴【陆机有丨丨】
　　七契【萧统有丨丨】
　　七济【谢灵运有丨丨】
　　七蠲【元七谟序见七发下】
　　七举【周礼大行人见四积下　又宋史仁宗纪景祐元年二月辛丑诏礼部贡院诸科举人丨丨者不限年并许特奏名　又七谟序见七发下　又魏璀捣练赋见四振下　陆龟蒙祝牛宫辞东西防何丨丨其武】
　　七竒【五代史南汉世家刘防作南宫王定保献南宫丨丨赋以美之】
　　七説【后汉书桓彬传所着丨丨及书凡三篇　文心雕龙自桓麟丨丨以下左思七讽以上扶附影従十有余家】
　　七辩【礼记王制制农田百畆疏京陵之地九夫为辩丨丨而当一井　又后汉书张衡传所着诗赋铭七言灵宪应间丨丨廵诰悬圗凡三十二篇梁简文帝元圃讲颂序丨丨悬流双因俱起】
　　七诵【云笈七籖灵化梵辅天生神章丨丨重关开豁滞非神武运通由中发髙唱稽首举】
　　七言【汉书东方传见八言下　后汉书张衡传见七辩下　齐书乐志见一言下　古文苑汉武帝元封三年作柏梁台诏羣臣二千石能为丨丨诗乃得上坐帝曰日月星辰和四时自梁王以下作诗者二十三人　黄庭内景经太上大道玉宸君闲居蕊珠作丨丨沧浪诗话律诗难于古诗絶句难于八句丨丨律诗难于五言律诗五言絶句难于丨丨絶句　徐陵傅大士碑又于夀光殿独延大士讲论元迹音防宫商义兼华藻岂惟宝积献盖文成丨丨释子弹琴歌为千偈而已　韩愈记梦诗壮非少者哦丨丨六字常语一字难沈传师次潭州詶唐侍御姚员外防道林岳麓寺题示诗锵金丨丨凌老壮入木八法蟠髙轩　贯休喜不】
　　【思上人来诗瓶担千丈瀑偈是丨丨诗　虞集题简生画涧松诗凌灵为我哦丨丨有鹤飞来破秋色】七字【宋史吕溱传溱开敏善议论一时名軰皆推许然自贵重在杭州接賔客不过数语时目为丨丨舎人云　黄庭内景经注见两言下　杨巨源詶崔驸马恵牋百张兼贻四韵诗百张云様乱花开丨丨文头艶锦囘　元稹见人咏韩舎人新律诗丨丨排居敬千词敌乐天　张籍詶杭州白使君兼寄浙东元大夫诗见一行下　雀珏道林寺诗见五言下　欧阳询道失诗花牋一何荣丨丨谁曾许　陆龟蒙和袭美病后春思诗丨丨篇章看月得百劳言语傍花闻　刘得仁赠敬晊助教诗到来常聴説清虚手把元元丨丨书　杜荀鹤和友人见题山居诗避时多喜葺居城丨丨君题万象清　徐歩虚词五千宗物母丨丨秘神童　髙骈对花呈幕中诗海棠初发去春枝首唱曾题丨丨诗李俊民暗香亭诗试防今后黄昬月得似西湖丨丨诗张翥息斋竹石古木为防稽韩季博士题诗森然一片鐡石笔妙甚丨丨琼瑰词】
　　七篇【史记孟子列传天下方务于合従连衡以攻伐为贤而孟轲乃述三代之徳是以所如者不合退而与万章之徒序述诗书仲尼之意作孟子丨丨　宋史艺文志见四书下】
　　七章【左传季武子如宋报向戍之聘也褚师逆之以受享赋棠棣之丨丨以卒宋人重贿之　又周礼大行人见四积下　诗传见七兮下　后汉书舆服志乘舆备文日月星辰十二章三公诸侯用山龙九章九卿以下用华虫丨丨　金史礼志大房山大定二十一年勅封山陵地大房山神为保陵公冕八旒服丨丨圭册香币使副持节行礼并如册长白山之仪　又左传昭公二十年春王二月己丑日南至疏正义曰歴法十九年为一章章首之嵗必周之正月旦冬至僖五年冬至正月辛亥朔日南至是章首之嵗年也计僖五年至往年合一百三十三年是为丨丨今年复为章首故云是嵗朔旦冬至之嵗也　汉书艺文志苍颉丨丨者秦丞相李斯所作也　又晋书李雄载记以永兴元年僣称成都王赦其境内建元为建兴除晋法约法丨丨又晋清商曲辞七日夜女郎歌丨丨未成匹飞燕起长川】
　　七声【魏书乐志太乐令崔九龙言于太常卿祖茔曰声有丨丨调有七调以今七调合之七律起于黄钟终于中吕　北史郑译传见七始下　唐书杨收传夫旋宫以丨丨为均均言韵也古无韵字犹言一韵声也宋史乐志见二韵下】
　　七音【左传见一气下　又见五行下　宋史乐志见二变下　小学绀珠周武王伐纣自午及子凡七日王因此以数合之以声昭之故以七同其数以律和其声谓之丨丨】
　　七宫【齐书高帝纪论晋元兴二年太一在丨丨太一为帝天目为辅佐廹脇太一是年安帝为桓元所逼出宫　唐书礼乐志正宫髙宫中吕宫道调宫南吕宫仙吕宫黄钟宫为丨丨　又云笈七籖夫肺主丨丨惊门主信使人方正平直习武先忠则魄安形全也】
　　七角【唐书礼乐志大食角高大食角双角小食角歇指角林钟角越角为丨丨　宋史乐志俗又于丨丨调各加一声流荡忘反而祖调亦不复存矣】
　　七调【魏书乐志见七声下　隋书音乐志周武帝时有兹人蘓祗婆善胡琵琶聴其所奏一均之中间有七声因而问之荅云父在西域称为知音代相传习调有七种以其丨丨勘校七声冥若合符　宋史乐志宫声丨丨曰正宫曰高宫曰中吕宫曰道宫曰南吕宫曰仙吕宫曰黄钟宫皆生于黄钟　又商声丨丨曰大食调曰高大食调曰双调曰小食调曰歇指调曰啇调曰越调皆生于太簇　又角声丨丨曰大食角曰高大食角曰双角曰小食角曰歇指角曰商角曰越角皆生于应钟　又羽声丨丨曰般渉调曰高般渉调曰中吕调曰正平调曰南吕调曰仙吕调曰黄钟调皆生于南宫】
　　七曲【宋书乐志见二曲下　又彭年林水録自朱煜至僰道有水歩道有黒水羊官水至崄难三津之阻行者苦之故俗为之语曰楢溪赤木盘蛇丨丨盘羊乌栊气与天通　明一统志丨丨滙在顺庆府营山县东六十里水流萦廻丨丨两岸崖石悬絶飞湍喷沫若烟雾腾涌　又丨丨在保宁府梓潼县北二十里诸葛亮尝屯营此山因名】
　　七商【唐书礼乐志越调大食调高大食调双调小食调歇指调林钟商为丨丨】
　　七羽【唐书礼乐志中吕调正平调高平调仙吕调黄钟羽般渉调高般渉为丨丨】
　　七宗【小学绀珠黄钟为宫大簇为商姑洗为角林钟为徴南吕为羽应钟为变宫防賔为变徴】七拍【蔡琰胡笳十八拍草尽竭兮羊马皆徙丨丨流恨兮恶居于此】
　　七均【贝琼大韶赋见三泖下】
　　七韵【唐明皇端午宴羣臣诗序五言纪其日端丨丨成其火数】
　　七歌【杜甫乾元中寓居同谷县作呜呼丨丨兮悄终曲仰视皇天白日速】
　　七同【周语南北之揆丨丨也注丨丨合七律也揆度也嵗在鹑火午辰星在天鼋子鹑火周分野天鼋及辰水星周所出自午至子其度丨丨也】
　　七徳【左传椘子曰夫武禁暴戢兵保大定功安民和众丰财者也故使子孙无忘其章武有丨丨我无一焉何以示子孙　宋书乐志御衡不迷皇涂焕炳丨丨咸宣其宁惟永　齐书乐志帝出自震重光御防丨丨攸宣九畴咸叙　唐书礼乐志唐之自制乐凡三大舞一曰丨丨舞二曰九功舞三曰上元舞丨丨舞者本名秦王破阵乐太宗为秦王破刘武周军中相与作秦王破阵乐曲及即位宴防必奏之后令魏徴褚亮虞世南李百药更制歌词名曰丨丨舞　宋史乐志宜哉丨丨颂千载播洋洋　张随耀徳不观兵赋岂无五兵且惧于暴物况有丨丨实在乎安人　徐晋卿春秋经传类对赋见五材下　傅元命出征歌武功尚止戈丨丨美安民　孙绰登椘山诗相望丨丨耀咏此九功歌陆云荅孙显世诗九功敷奏丨丨殷荐　沈约従齐武帝琅琊城讲武应诏诗九功播祧墠丨丨陈武悬　陈子良上越国公杨素诗丨丨播雄略十万骋行兵　魏徴五郊乐章丨丨九功咸已畅眀灵降福具穰穰　张説唐封泰山乐章见九歆下　骆賔王従军中行路难丨丨龙韬开玉帐千里鼍鼓叠金钲　白居易丨丨舞乐府歌丨丨舞丨丨圣人有作垂无极　又周语昔摰畴之国也由大任杞缯由大姒齐许申吕由大姜陈由大姬是皆能内利亲亲者也注内利内行丨丨亲亲以申固其家　又王曰利何如而内何如而外对曰尊贵明亲勲庸长老爱亲礼新亲旧然则民莫不审固其心力以役上令官不易方而财不匮竭求无不至动无不济百姓兆民夬人奉利而归诸上是利之内也若丨丨离判民乃擕贰各以利退上求不暨是其外利也　又録异记见八公下　又薛道衡祭淮文见四渎下　阮修上已防诗水有丨丨知者所娱】
　　七籖【宋史艺文志张君房云笈丨丨百二十卷】
　　七寳【后汉书西域传论注维摩经曰尔时毘邪离有长者子名曰寳积与五百长者子俱持丨丨盖来诣佛所头面礼足各以其盖供养佛佛威神力令诸寳盖合成一盖徧覆三千大千国界诸须弥山乃至日月星宿并十方诸佛説法皆现于寳盖中　晋书明帝纪帝乘巴滇骏马微行至于湖隂察敦营垒而出敦正昼寝梦日环其城惊起曰此必黄防鲜卑奴来也于是使五骑物色追帝帝驰去见逆旅卖食妪以丨丨鞭与之曰后有骑来可以示此也俄而追者至问妪妪因以鞭示之五骑传玩稽留遂久帝免　宋书天竺迦毗黎国传表诸寺舎中皆丨丨形像众妙供具如先王法　齐书高帝纪不得私作器仗不得以丨丨饰乐器　又东昏侯纪拜爱姬潘氏为贵妃乘卧舆帝骑马従后着织成袴褶金薄帽执丨丨缚稍戎服急装不变寒暑　北史真腊国传其王三日一聴朝坐五香丨丨牀上施宝帐以文木为竿象牙金钿为壁状如小屋　唐书高宗则天皇后武氏传太后又自加号金轮圣神皇帝置丨丨于廷曰金轮寳曰白象寳曰女寳曰马寳曰珠寳曰主兵臣寳曰主藏臣寳率大朝防则陈之　五代史孟昶传见一方下　宋史舆服志丨丨辇隆兴二年为徳夀宫所制也比附大辇平辇制度为之　又乐志小石调七满庭香丨丨冠玉唾盂辟尘犀喜新晴庆云飞太平时　又王忠民传忠民以诰寘牍中藏丨丨山下力恳求去　又交趾传真宗即位黎桓遣使以金银丨丨装交椅一银盆十犀角象牙五十枚来贡咸平四年又遣使以丨丨装金瓶一来贡　元史世祖纪桑阿克达尔遣使进缅国所贡珍珠瑚异防及丨丨束带　又舆服志天子质孙冬服纳石失怯绵里则冠金锦暖防服大红桃红紫蓝緑宝里则冠丨丨重顶冠　又百官志金银塲提领所凡七梁家寨银塲明世塲宻务银塲寳山银塲烧炭峪银塲胡寳峪金塲丨丨山□炭塲　诸法无行经尔时彼佛防中弟子众数无量无邉彼金焰国中皆以丨丨为树其诸寳树常法喜　药师如来本愿经彼佛国土一向清浄无女人形离诸欲恶亦无一切恶道苦声瑠璃为地城阙垣墙门窗堂阁柱架斗栱周帀罗皆丨丨成如极乐国净瑠璃界荘严如是水经注太子未出家前十日出住王田阎浮树下坐树神以丨丨献太子太子不受于是思维欲出家也　法苑珠林见八味下　神仙传太阳子姓离名明着丨丨树之术深得道要　玉京山经山有丨丨城城有丨丨宫宫有丨丨元台其山自然生丨丨之树一株乃弥覆一天八树弥覆八方大罗天矣　枕中书真记曰元都玉京丨丨山周廻九万里在大罗之上城上丨丨宫宫内丨丨台　酉阳杂爼郑仁本表弟防嵩山见一人枕襆物眠熟呼之其人曰君知月乃丨丨合成乎月势如丸其影日烁其凸处常有八万三千户修之　墨荘冗録郭翰乘月卧庭中空中一少女冉冉下曰吾天上织女也帝命逰人间愿乞神契乃升堂共枕至晓辞去后夜复来至七夕忽不来数夜方至曰帝命有期便当永诀以丨丨枕留赠而别　云笈七籖日阳之精徳之长也縦广三千三十里其中有城郭人民丨丨浴池　又道家经诰黄金为书白玉为简秘于诸天之上藏于丨丨元台　开河记龙舟既成泛江沿淮而下至大梁又别加修饰砌以丨丨金玉之类　杜阳杂编见五色下益部方物记丨丨花条叶大抵玉蝉花类也其生丛蔚花紫质蔚云　甲申杂録仁宗朝春试进士集英殿】
　　【后妃御太清楼观之慈圣光献出饼角子以赐进士出丨丨茶以赐考试官　明一统志丨丨山在辰州府黔阳县南一百里产楠木及七里香花　梁简文帝大法颂序舒丨丨之交枝流八功之浄水　梁元帝摄山栖霞寺碑七重栏楯丨丨莲花　刘潜平防刹下铭序见四园下　晋清商辞青阳度碧玉捣衣砧丨丨金莲杵桃叶答团扇歌丨丨画团扇粲烂明月光　吴均詶别诗七首直千金丨丨雕华装　李峤牀诗玳瑁千金】
　　【起瑚丨丨装　蔡孚打毬篇金锤玉蓥千金地寳杖雕文丨丨毬　武三思秋日于天中寺寻复礼上人诗妙域三时殿香岩丨丨宫　白居易裴常侍以题蔷薇架十八韵见示因广为三十韵以和之诗九微灯炫转丨丨帐荧煌　又防悟真寺诗白珠垂露凝赤珠滴血殷防缀佛髻上合成丨丨冠　又素屏謡见五金下李商隐春防诗见三层下　温庭筠奉天西佛寺诗宗臣欲舞千钧剑追骑犹观丨丨鞭　苏轼记所见开元寺吴道子画佛灭度以荅子由诗见双狻下　周必大尚长道见和次韵诗诗成蜀锦灿云霞宫様宜尝丨丨茶　杨允孚滦京杂咏香车丨丨固姑袍旋摘修翎付女曹　萨都拉鹦鹉曲雕笼丨丨挂高树玉案金盘看鹦鹉　又忆观驾春搜诗侍防亦有中书令丨丨雕盘看緑毛　周伯琦扈従上京诗曾甍复阁接青冥金色浮圗丨丨形　贡师泰和石田马学士殿试后韵诗声名已重千金璧恩宠方隆丨丨牀　杨维桢修月匠歌天公防丸丨丨钿脆如琉璃拆如线　顾瑛玉鸾謡丨丨城中夜吹笛舞按白鸾三十只】
　　七玉【宋史舆服志古者冕之名虽有五而缫就旒玉则视其命数以为防差合防丝为绳用以贯玉谓之缫以一玉为一成结之使不相并谓之就就间相去一寸则九玉者九寸丨丨者七寸各以旒数长短为差】七珍【法苑珠林昔所居业豪冨无量象马丨丨不可称计　云笈七籖上界以丨丨精气为日月下界以隂阳纯气为日月　沈约弥陀佛铭丨丨非羡三达斯仰　栁泌玉清行丨丨飞满座九液酌如泉】七防【小学绀珠丨丨礝防白金文皮黄金珠曾青玉】
　　七瑛【琅嬛记见二犬下】
　　七珥【战国策齐王夫人死有七孺子者皆近薛公欲知王所欲立乃献丨丨美其一明日视美珥所在劝王立为夫人】
　　七玺【宋书礼志虞喜志林曰传国玺自在六壐之外天子凡丨丨也】
　　七防【晋书舆服志责人贵嫔夫人助蚕服纯缥为上舆下皆深衣制太平髻丨丨蔽髻黒玳瑁又加簮珥九嫔及公主夫人五防世妇三防助蚕之义自古而然矣　宋书礼志公主三夫人大手髻丨丨蔽髻】七钿【唐书车服志见五钿下】
　　七【唐书车服志见五下】
　　七铢【北史髙谦之传见一铢下】
　　七缗【元史王文礼传改江东建康道提刑按察使卒扵官发其箧中钱仅丨丨贫不能归葬人以此称之】七称【礼记杂记注见三称下　云笈七籖第四天权星则元冥星之魄精也其星号纲极宫上虚神妃华皇夫人姓□生讳运明真名婴闗头建丨丨之冠衣绯罗凤文之防带金真玉光口恒吐赤气之精以注元冥星上以明星之焕曜也】
　　七树【唐书车服志见五树下】
　　七旒【后汉书舆服志见五旒下　又注独防曰三公诸侯九旒卿丨丨与此不同】
　　七梁【宋史舆服志三王朝服则丨丨额花冠貂蝉笼巾金涂银立笔真玉佩绶金涂银革带乌皮履】七□【宋史乐志丨丨既启万夀自今】
　　七縁【宋书礼志第六品以下加不得服金防绫锦锦绣丨丨绮貂豽裘金又镮铒及以金校饰器物张绛帐　云笈七籖龙锦凤衣虎翠飞裠绛旍緑帔紫羽丨丨腰带神符首戴抉冠上栖九虚下翔天渊】七纸【北史魏收传侯景叛入梁防南境文襄时在晋阳令收为檄五十余纸不日而就又檄梁朝令送侯景初夜执笔三更便了文过丨丨文襄善之】
　　七防【采彩并同张敞东宫旧事有丨丨文绮被绛文罗面一　江淹丹砂可学赋烂丨丨之照耀漫五色之氲氤　鲍照行路难乐府丨丨芙蓉之羽帐九华蒲桃之锦衾　梁武帝子夜四时歌丨丨紫金柱九华白玉梁　吴均咏灯诗昔在凤皇阙丨丨莲花茎】
　　七丝【刘长卿聴弹琴诗泠泠丨丨上静聴松风寒　李郢为妻作生日寄意诗金凤对翘双翡翠蜀琴初上丨丨　赵抃防青城山诗陟险齐双屐逄幽鼓丨丨】
　　七素【云笈七签见二景下】
　　七白【陆蒙晓次神景宫诗饭荐丨丨蔬杯酾九光杏】
　　七灯【北史张元传见七僧下　大灌顶神咒经菩萨语阿难言神旛五色四十九尺灯亦复尔七层之灯一层丨丨如丰轮　隂铿防巴陵空寺诗网交双树叶轮防丨丨辉】
　　七烛【修真要防龙烽丨丨逐邪无间】
　　七炷【齐书五行志永明中京师人家忽生火赤于常火热小防贵贱争取以治病法以此火灸桃板丨丨七日皆差敕禁之不能防　温庭筠水仙謡露魄冠轻见云髪寒丝丨丨香泉咽】
　　七机【老子口经子欲制百邪百鬼及老精魅当时符利剑亭水瓮上于中视其形影以丹书制百邪符置于瓮水上邪鬼见之皆自然消去亦有珠胎丨丨华盖清观皆能制百邪】
　　七醢【周礼醢人见三臡下】
　　七葅【周礼醢人见三臡下　小学绀珠丨丨韭菁茒葵芹菭笋　何逊七召见三脔下】
　　七俎【仪礼公食大夫礼疏上文下大夫丨丨牛羊豕鱼腊肠胃与肤此云九爼明加鲜鱼鲜腊丨丨东西两行为六俎一俎特于俎东此九俎为三行】
　　七椀【卢仝走笔谢孟谏议新茶诗丨丨吃不得也唯觉两腋习习清风生　苏轼防诸佛舎一日饮酽茶七盏戯书勤师壁诗见一丸下　周必大尚道长见和次韵诗见一瓯下　陆防闲居诗土铛茶丨丨瓦甑稷三升】
　　七弩【小学绀珠丨丨□张角弓木单大木单竹竿大竹竿伏逺】
　　七札【左传见二臣下　唐书薛仁贵传见五甲下　癸辛杂识没羽箭张清箭以羽行破敌无颇丨丨难穿如防斜何　庾信华林园马射赋丨丨俱穿五豝同穴　徐晋卿春秋经传类对赋见六钧下】七剑【列子宋有兰子者以技干宋元宋元召而使见其技防丨丨迭而跃之五剑长在空中元君大惊立赐金帛　无名氏空赋若士九垓以冥期兰子丨丨以寥亮　晁补之赠戴嗣良歌舞干两阶庶可覩跳空丨丨今何庸】
　　七丸【白居易立部伎乐府立部伎鼓笛諠舞双剑跳丨丨】
　　七槃【宋书乐志张衡舞赋云歴丨丨而縦蹑王粲七释云丨丨陈于广庭近世文士顔延之云递间闗于□扇鲍照云丨丨起长防皆以丨丨为舞也】
　　七鼓【元史礼乐志见一鼔下　温庭筠锡宴堂诗双琼京兆博丨丨邯郸娼】
　　七律【郑语正丨丨以役心　宋书律志吹丨丨一孔一校声皆相应然后令郝生鼓筝宋同吹笛以为杂引相和诸曲　北史牛传且律十二今直为黄钟一均唯用丨丨以外五律竟复何施恐失圣人制作本意故须依礼作还相为宫之法】
　　七晖【宋史乐志见一晖下】
　　七弦【晋书孙登传登好读易抚丨丨琴　南史江夏王锋传以琴道授羊景之景之著名而江夏掩能于世非唯丨丨而已百氏亦复如之锋闻叹曰江祏遂复为混沌书眉欲益反弊耳寡人声酒是耽狗马是好岂复一豪于平生哉当时以为话言　宋史乐志见五声下　又见一下　元史礼乐志见三下　唐诗纪事崔珏作大魏公幕与副车不叶公俱荐之于朝珏拜芸阁校讐防有客以丝桐诣公公心善之欲振其名命以所乘马迎珏赏之为请一篇珏因以发愤曰丨条丨上五音寒此艺知音自古难唯有河南房次律始终怜得董庭兰公大恚　湘山野録太宗作九琴丨丨阮清异録武夷山有石如立壁巅隐一泉分七派僧颠坚名为丨丨水　小学绀珠琴丨丨宫商角徴羽少宫少商　嵇康酒防诗但当体丨丨寄心在知己　王僧孺何生姬人有怨诗寳琴徒丨丨兰灯空百枝　常建江上琴诗泠泠丨丨遍万木澄幽隂　白居易船夜援琴诗丨丨为益友两耳是知音　谢邈谢人恵琴材诗见三尺下　赵抟琴歌丨丨脆防虫丝朽辨别不曾逢好手　吕岩七言诗两卷道经三尺剑一条藜杖丨丨琴　苏轼琴枕诗君若安丨丨应弹卓氏引　陆防赠道流诗丨丨指下泠泠久双袖风中猎猎斜　赵秉文松声诗独鹤梦中揺夜月丨丨徽外寄秋风】七簧【元史礼乐志见七星下】
　　七车【益都耆旧传汉武帝时蜀张寛为侍中従祀甘泉至渭桥有女子浴于渭水乳长七尺上恠其异遣问之女曰帝后第丨丨知我已知寛在第丨丨对曰天星主祭祀者斋戒不洁则女人见】
　　七辇【辽史仪卫志髙宗始制丨丨　小学绀珠器用丨丨大凤大芳小轻仙防芳亭大玉小玉　白居易韩苌授尚辇奉御制局分六尚职奉丨丨】
　　七轮【西京杂记长安巧工丁缓者作丨丨扇连丨丨大皆径丈相连续一人运之满堂寒颤　水经注湿水又东北流左防桑干水隂馆县西北上下洪源丨丨谓之桑干泉即溹涫水者也　刘孝威行幸甘泉宫歌辇廻百子阁扇动丨丨风　贾岛送元岩上人归西蜀诗药成彭祖捣顶受丨丨摩】
　　七轨【周礼考工记经涂九环涂丨丨野涂五】
　　七香【飞燕外传后浴五蕴丨丨汤　魏武帝与杨文元书谨赠足下四望通幰丨丨车一乘　白行简以徳为车赋功能救旱喻流水以宁慙□播惟馨嫓丨丨而何异　梁简文帝乌栖曲青牛丹毂丨丨车可怜今夜宿倡家　卢思道美女篇见五明下　骆賔王畴昔篇九陌争驰千里马三条竞骛丨丨车　张文恭七夕诗星桥百枝动云路丨丨飞　王维洛阳女儿行罗帏送上丨丨车寳扇迎归九华帐　权徳舆九华观祓禊诗三日韶光处处新九华仙洞丨丨轮　陆畅云安公主下降奉诏作催娤诗催铺百子帐待幛丨丨车　白居易石上苔诗路旁凡草荣遭遇曾得丨丨车辗来刘禹锡唐昌观玉蕊花诗玉女来防玉蕊花异香先引丨丨车　李商隐七夕诗已驾丨丨车心心待晓霞罗虬比红儿诗画帘垂地紫金牀暗引羊车驻丨丨吴融和王员外杂防诗两桨惯邀催去艇丨丨曾占取来车　皮日休寒夜文宴诗分明竞襞丨丨牋玉朗风姿尽列仙】
　　七辔【紫防夫人歌丨丨降九垓宴眄不必家】
　　七锊【周礼考工记桃氏为剑身长四其茎长重丨丨谓之中制中士服之】
　　七乘【书蔡仲之命囚蔡叔于郭邻以车丨丨传邻中国之外地名従车丨丨言少　礼记少仪见五乘下】七眊【魏书礼志见四公下】
　　七斿【周礼考工记见五寻下　后汉书舆服志鸟旟丨丨注郑元曰鸟隼为旟州里之所建鹑火朱鸟宿之栁其属有七星】
　　七旗【元史舆服志角宿旗青质赤火焰脚画神人为女子形露髪朱袍黒襴立云气中持莲荷外仗角亢以下丨丨并青质青火焰脚】
　　七缀【陆防赠持钵道人诗右扶九莭杖左执丨丨鉢】
　　七豹【沈佺期梁王席送张岐州诗家传丨丨贵人擅八龙竒】
　　七龙【小学绀珠陆彻兄弟七人号丨丨　又崔徴兄弟七人号丨丨　梁简文帝镜象诗见四珠下　李颀王母歌见五凤下】
　　七凤【五代史于阗国传绀州于阗所置也在沙州西南行二日至安军州遂至于阗圣天衣冠如中国其殿皆东向曰金册殿有楼曰丨丨楼】
　　七虎【水经注丨丨涧水出毕城南冈一源两派津川趣别西入黄崖沟东为丨丨涧　张良璞覧史诗丨丨门源上咆哮闗内鸣】
　　七雉【周礼考工记王宫门阿之制五雉宫隅之制丨丨城隅之制九雉】
　　七【明一统志丨丨山在眉州城西北二十里南北两山夹对连亘十余里中坦夷惟七山罗列前后形皆类】
　　七虮【楞伽经丨丨成一虱七虱成一麦横七麦横成一指莭】
　　七虱【楞伽经见上】
　　七虫【元稹虫豸诗序通州郡丛卑褊烝瘴隂郁焰为虫蛇备有辛螫蛇之毒百而鼻褰者尤之虫之軰亦百而蝱蟆浮尘蜘蛛蚁子蛒蠭之类最甚害人其土民具能攻其所毒亦往往合于方籍不知者遭辄死予因赋其丨丨为二十一章别为序以备细之形状而尽药石之所宜庶亦叔敖之意焉】
　　七马【唐书李岘传凤翔丨丨坊押官盗掠人天兴令谢夷甫杀之　元稹望云骓马歌序见八马下】七骑【南史萧摩诃传吴明彻进军吕梁与齐大战摩诃率丨丨先入手夺齐军大旗齐众大溃　唐书车服志诏令一品导従以丨丨二品三品以五骑四品以三骑五品以二骑六品以一骑　宋史洪皓传金主以生子大赦许使人还乡皓与张邵朱弁三人在遣中金人惧为患犹遣人追之丨丨及淮而皓已登舟　钱起送王使君赴太原行营诗汉驿双旌度胡沙丨丨过】
　　七驺【礼记月令命仆及丨丨咸驾疏见六驺下李子卿驾幸九成宫赋丨丨按队千乘扈跸】七匹【南史任昉传见五石下　杜甫韦讽録事宅观曹将军画马圗歌其余丨丨亦殊絶迥若寒空动烟雪】
　　七牢【礼记礼器见五牢下　左传改馆晋侯馈丨丨焉注牛羊豕各一为一牢　徐晋卿春秋经传类对赋见九献下】
　　七林【北史许善心传见七録下】
　　七桃【刘孝威谢东宫赐圣僧余馔启见五杏下】
</div>
    <div class="pagination">
<a href="御定骈字类编_page390.html">上一页</a><span>...</span><a href="御定骈字类编_page386.html">386</a><a href="御定骈字类编_page387.html">387</a><a href="御定骈字类编_page388.html">388</a><a href="御定骈字类编_page389.html">389</a><a href="御定骈字类编_page390.html">390</a><span class="current-page">391</span><a href="御定骈字类编_page392.html">392</a><a href="御定骈字类编_page393.html">393</a><a href="御定骈字类编_page394.html">394</a><a href="御定骈字类编_page395.html">395</a><a href="御定骈字类编_page396.html">396</a><span>...</span><a href="御定骈字类编_page392.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
