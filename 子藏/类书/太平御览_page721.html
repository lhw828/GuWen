<!DOCTYPE html>
<html>
<head>
    <meta charset="UTF-8">
    <title>太平御览 - 第 721 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 721 页/共 737 页</h1>
    <div class="content">《本草经》曰：白石英，味甘微温，生山谷。主治消渴、阴痿不足，呕逆，益气，除湿痹、鬲间久寒，益气，久服轻身长年。生华阴。
《永嘉记》曰：安固老山出白石英。
《吴氏本草》曰：白石英，神农甘，歧伯、黄帝、雷公、扁鹊无毒。生太山，形如紫石英，白泽，长者二三寸。彩无时。久服，通日月光。
青石英
《本草经》曰：青石英，形如白石英，青端赤後者是。
赤石英
《本草经》曰：赤石英，形如白石英，赤端白後者是，故赤泽有光。味苦，补心气。
黄石英
《本草经》曰：黄石英，形如白石英，黄色，如金在端者是。
黑石英
《本草经》曰：黑石英，形如白石英，黑泽有光。
石流黄
《後魏书》曰：悦盘国有火山，山旁石皆焦熔，流数千里，乃凝坚。人取以为药，即石流黄也。
《淮南子》曰：夏至，流黄泽。
《抱朴子》曰：石流黄，五岳皆有，而箕山为多。其方言：许由就此服之长生，故不复以富贵累意。
《范子计然》曰：石流黄出汉中。
《神仙传》曰：刘冯饵石流黄，老而更少。
《博物志》曰：西域使至，王畅说：“石流黄出且弥山。去高昌八百里，有石流黄。高数十丈，纵广五六十亩。有取流黄孔穴，昼视其孔上，状如青烟，常高数尺，夜视皆如燃灯，光明高尺馀，畅所亲视见也。且弥人言：是时气不和，皆往保此山，毒气自灭。”
《本草经》曰：石流黄，味酸，生谷中，治妇人阴蚀、疽痔，能化金银物，生东海。
《吴氏本草经》曰：流黄，一名石流黄。神农、黄帝、雷公咸，有毒；医和、扁鹊无毒。或生易阳，或生河西。或五色黄。是潘水石液也，烧令有紫炎者。八九月彩。治妇人结阴，能化金银铜铁。
石流青
《本草经》曰：石流青，青白色，主益肝气，明目。
石流赤
《神仙传》曰：许由、巢父服箕山石流丹。
《抱朴子》曰：石流丹者，山之赤精，盖石流黄之类也。皆浸溢於涯岸之间，其濡湿者可丸服，其已坚者可散服。如此者，有百二世曛，皆石芝。
《本草经》曰：石流赤，生羌道山谷。
石胆
孝子王丹曰：虎魄，又名为石胆。
《世贽记》曰：沧浪海岛上有石胆，服之成神仙。
《仇池记》曰：石胆川，平池出石胆。
《博物志》曰：皇初三年，武都西部都尉王褒献石胆二十斤。
《范子计然》曰：石胆出陇西羌道。
《本草经》曰：石胆，一名毕石，一名君石。生秦州羌道山谷大石间，或出句青山。其为石也，青色，多白文，易破，状似空青。能化铁为铜。合成金银，练饵，食之不老。
《吴氏本草经》曰：石胆，一名黑石，一名铜勒。神农酸，小寒；李氏大寒；桐君辛，有毒；扁鹊苦，无毒。生羌道，或句青山。二月庚子，辛丑彩。
石肺
《本草经》曰：石肺，一名石肝。黑泽，有赤文，如复肝。置死晷即乾濡。主益气明目，生死晷。
石脾
《本草经》曰：石脾，一名胃石，一名肾石。赤文。主治胃中寒热。
青石脂
《本草经》曰：青石脂，味酸平，无毒。主养肝胆气。
赤石脂
《越绝书》曰：钟穹隆山，赤松子所取赤石脂也。
《永嘉记》曰：赤石脂，出永宁赤石山。
《荆州记》曰：义阳有赤石脂山。
《本草经》曰：赤石脂，味酸，无毒，养心气。
《范子计然》曰：赤石脂，出河东，色赤者善。
黄石脂
《本草经》曰：黄石脂，味平，无毒，主养脾气。
白石脂
《本草经》曰：白石脂，味甘，无毒，主研尬气。
黑石脂
《本草经》曰：黑石脂，味甘，无毒，主养肾气，强阴阳，蚀肠泄利。
《吴氏本草》曰：五石脂，一名青、赤、黄、白、黑符。青符，神农甘，雷公酸，无毒，桐君辛，无毒，李氏小寒。生南山，或海涯。彩无时。赤符，神农、雷够允，黄帝、扁鹊无毒，李氏小寒。或生少室，或生太山。色绛滑如脂。黄符，李氏小寒，雷公苦。或生嵩山，色如豚脑雁雏，彩无时。白符，一名随。歧伯、雷公酸，无毒，李氏小寒，桐君甘，无毒。扁鹊辛。或生少室天娄山，或太山。黑符，一名石泥，桐君甘，无毒。生洛西山空地。
凝水石
《本草经》曰：凝水石，味辛寒，生山谷。治身热、腹中积聚、邪菩蕹满，饮之不饥。生常山。
《范子计然》曰：凝水石，出河东，色泽者善。
《吴氏本草》曰：凝水石，一名白水石，一名寒水石。神农辛，歧伯、医和甘，无毒，扁鹊甘，无毒，李氏大寒。或生邯郸。彩无时。如□母也。
阳起石
《本草经》曰：阳起石，一名白石，味酸微温。生山谷。治崩中，补足内挛、藏中血结、气寒热，腹痛，漏下无子，阴阳不合。生齐地。
《吴氏本草》曰：阳起石，（或作羊字。）神农、扁鹊酸，无毒，桐君、雷公、歧伯无毒，李氏小寒。或生太山，或阳起山。彩无时。
石锺乳
《吴录□地理志》曰：始安、始阳有洞山，山有穴如洞庭，其中生石锺乳。
《唐书》曰：高季辅为太子右庶子，上疏切陈得失，特赐锺乳一剂，曰：“卿进药石之言，故以药石相报。”
《列仙传》曰：邛疏煮石髓而服之，谓之石锺乳。
《水经》曰：大洪山，岩嶂皆数百许仞。入石门得穴，穴上素崖壁立，非人迹所及。穴中多锺乳，凝膏下垂，望若冰雪，微津细液，滴沥不断。幽穴潜远，行者不极。
又曰：易水东经孔山，山下有锺乳穴。穴出佳乳，彩者揭水寻沙，入穴里许。
《太山记》曰：山有锺乳，但不好耳。
《湘川记》曰：湘东阴山县有黄坑山，出锺乳。长沙湘乡县出锺乳，季秋入穴，六七里乃得。
盛弘之《荆州记》曰：天门郡出石锺乳。
《永嘉记》曰：安固县东山石穴，出钟乳。
《东阳记》曰：北山崖有洞穴，有人常於此穴彩锺乳，八十馀日，粮尽而穴不穷。
刘道真《钱塘记》曰：灵隐山北有穴，旁入，行数步，有清流，水广丈馀。昔有人彩锺乳，水际见异迹，或云是龙迹。闻穴里隆隆有声，便出，不测所彩近远。
《范子计然》曰：石锺乳，出武都，黄白者善。
《本草经》曰：石锺乳，一名留公乳，味甘温。生山谷，明目益精，治咳逆上气，安五藏百节，通利九窍，下乳汁。生少室。
《吴氏本草》曰：锺乳，一名虚中。神农辛，桐君、黄帝、医和甘，扁鹊甘，无毒，李氏大寒。或生太山。山谷阴处，岸下聚溜汁所成。如乳汁，黄白色，空中相通。二月、三月彩，阴乾。
孔公蘖
《本草经》曰：孔公蘖，一名通石。味辛温。生山谷。治食化气，利九窍，下乳汁，治恶疮疽瘘。生梁山。
《吴氏本草》曰：孔公蘖，神农辛，歧伯咸，扁鹊咸，无毒。色青黄。
石（音预）
《说文》曰：，毒石也。
《山海经》曰：皋途之山，有白石焉，名曰，可以毒鼠。（今石杀鼠，蚕食之而肥。）
《范子计然》曰：石，出汉中，色白者善。
《湘州记》曰：湘东，山多石。
《博物志》曰：鹳伏卵时，取石周绕卵，以助暖气。方术家取鹳巢中石为真。
《荆州记》曰：湖县鹿山舍旁多石。每至严冬，其上不得停霜雪。
盛弘之《荆州记》曰：鱼复县岸崩，将出石。
《吴兴记》曰：长城县有白石山，出白石，极精好。
《本草经》曰：石，一名青分石，一名立制石，一明逄羊石。味辛。生山谷。治寒热、鼠瘘、蚀疮，除热，杀百兽。生汉中。
《吴氏本草》曰：白石，一名鼠卿，一名太白，一名泽乳，一名食盐。神农、歧伯辛，有毒；桐君有毒；黄帝甘，有毒；李氏大寒。主温热。生汉中，或生魏兴，或生少室。十二月彩。
卷九百八十八　药部五
石药下
馀粮
《列仙传》曰：赤斧者，巴戎人，为碧鸡祠主簿。能炼丹与消石，服之，三十年身反童子，毛皆赤。数十年上华山取禹馀粮，饵之，手中长有赤斧。
《博物志》曰：海扶洲上有草焉，名曰{艹师}（音师。）草。其实，食之如大麦。七月稔熟，民敛，至冬乃讫。名自然，或曰禹馀粮。今药中有禹馀粮者。世传昔禹治水，弃其所馀食於江中，而为药也。
《博物志》曰：地有蓼名，则禹馀粮生。亦有蓼名无者矣。
《范子计然》曰：禹馀粮，出河东。
《本草经》曰：太一禹馀粮，一名石脑。味甘平。生山谷。治咳逆，上气、症瘕、血闭、漏下，除邪。久服，能忍寒暑，不饥，轻身，飞行千里，若神仙。生太山。
又曰：禹馀粮，味甘寒。生池泽。治咳逆、寒热、烦满、下利、赤白血闭、症瘕、大热。久服轻身。生东海。
《吴氏本草经》曰：太一禹馀粮，一名禹哀。神农、歧伯、雷够允平，李氏小寒，扁鹊甘，无毒。生太山。上有甲，甲中有白，白中有黄，如鸡子黄色。九月彩，或无时。
消石
</div>
    <div class="pagination">
<a href="太平御览_page720.html">上一页</a><span>...</span><a href="太平御览_page716.html">716</a><a href="太平御览_page717.html">717</a><a href="太平御览_page718.html">718</a><a href="太平御览_page719.html">719</a><a href="太平御览_page720.html">720</a><span class="current-page">721</span><a href="太平御览_page722.html">722</a><a href="太平御览_page723.html">723</a><a href="太平御览_page724.html">724</a><a href="太平御览_page725.html">725</a><a href="太平御览_page726.html">726</a><span>...</span><a href="太平御览_page722.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
