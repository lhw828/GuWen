<!DOCTYPE html>
<html>
<head>
    <meta charset="UTF-8">
    <title>清稗类钞 - 第 431 页/共 432 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清稗类钞 - 第 431 页/共 432 页</h1>
    <div class="content">
　　三祖教秘密社会，多出于明季遗民。有三祖教者，俗谓为白莲教之支流，一曰无为教，又曰檀香教。每岁，教徒一大会，须点蜡，其法煎蜡油于锅，以烛芯醮之，彼此相传，即传薪之义也。又有坐法船、摸姻缘诸名目，踪迹秘密，非在教者不得入观.有老儒施星渚者，曾入其教，年余而出，或问其内容，答云：「明季遗民之所为，传者失其意耳。」

　　同、光间，某岁点蜡前一日，有教主至某处，谓来自处州，有牒钤印满纸，信宿即去。行踪甚秘，教徒亦不知为谁，惟云教主为世袭，其始祖为教事死，岁至各处纳教中酬费耳。光绪庚子，拳匪作乱，其教徒亦闻风响应， 先事破获， 搜得伪印， 文牒， 会单， 确有不臣之证. 其牒文年号为大中国庚子年， 国字作（外口内正）， 不称大清光绪年号。 会单分作八卦， 某隶某队， 某隶某队， 似尚有部伍军队之意。 其祷告之辞， 则直对于玉皇大帝而负责任也。

　　黄天教黄天教，原名普圣门之天盘教，后复衍为地盘、人盘两派。其最为崇信之教主有二，曰乾坤二老。谓隐于吉林北山下，世人呼之为造佛者之余孽。旋以某岁吉林屡破教案，查拿甚急，迁居海上。其传教法，原定为单度法，男传男，女传女，不相混杂.后因信徒日众，传教者应接不暇，遂一变而为齐度法，男女得相互传授，其势力遂日盛矣。

　　男女有阶级，得步步高升。凡五等：第一次入教者，为众生，进一步为天恩，再进为保恩，为正恩，为丁行。男子入教，升至丁行，资格为最高。惟限制女子，仅至正恩而已。

　　点石可以成金，指砂可以成米，黄天教劝教之口头禅也。且谓将来必有大劫发现，不入教者不可免，入教者别有乐土，其时可相率而入安乐境。且谓不开矿自有金银，不耕地自有粮食，饥寒永无虑也。又自言无犯上作乱之野心，盖恐查抄也。天盘区域广，以备将来人民之避难，惟必先有名，始能收留，名有定数，以入教资格之深浅定之。天盘无名者，虽乐捐多金，不取亦不纳也。

　　教中经典有多种，举其著者：曰《黄婆经》，曰《拯世破迷宝诰》，分送教徒。且云传印此书，可免水火刀兵之劫。若辈有时头戴铜箍，披发而游于市，俗呼之为道士。

　　在里教在里教，一曰在理教，一曰在礼教，又称白衣道教，白莲教之别支也。直隶、奉天、吉林多有之，天津为盛。入教者谓之理门，又曰玄门，亦曰有门坎。其信徒之标识，则襟袖饰白色，如常人之持丧者然。凡百烟酒，皆悬为厉禁，犯者为叛教，即被斥。教中设大公所，首领曰大爷，亦曰老师傅。次曰首座，曰陪座，曰引师，曰催总。亦分设小公所以会其徒。会之日，为每岁佛诞辰及重阳节，大爷高坐堂皇，据案大嚼，其徒持食伺其后，一器将尽，辄益之。有一尽数十器者，或且食罢默坐数昼夜，不便溺。

　　新入教者，必先饵泻药，曰茶膏，即百草膏，为之洗肠，将场中烟酒余秽洗去净尽.如再进烟酒，即为反礼.且配药合丸，为他人戒鸦片烟。其以贩卖茶膏戒烟丸为生者，间亦有之，每年收入甚丰，故不思他求，而违法之事独少。戒烟者目理门为宗教，等于释道一流。或曰，制造茶膏所用之药，以黄芩为主要品。

　　其教祖曰尹某，嘉、道间，尹以卖凉粉为业.一日，至天津西关外，忽见一疯道人周身褴褛，瞑坐人家屋檐下，数日不去，过者皆环视之。尹异焉，时方肩凉粉，乃卸担问曰：「师何能？」道人启目曰：「无他，能食耳。」尹以凉粉进.道人一举尽一担，尹大惊，更担以来，道人更尽之，观者皆惊骇。尹于是下拜曰：「师其仙乎？弟子有缘，其有以度我。」道人不答，拂袖径行，尹亟从之，及郊外，道人忽不见。于是一时哄动，传谓尹遇，仙为仙人弟子。尹遂弃旧业，设香坛，以符水治病，愚夫愚妇多信之，有疾病，率往祷焉，自此大收门徒。尹物故后，其传愈广.曰在里者，其教盖画一圈以为教，谓教徒皆在其中也。

　　或曰，教徒既以白色饰襟袖，亦或以白布围于腰者，中以兵士及少年为多，农工商贾亦有之，惟无士人官吏耳。尹某之墓在天津，每岁，教徒不远千里而往，于元旦五更行礼，云拜尹爷坟。置公所于僻巷，所中有老师父，又曰老头，或曰大爷，教徒相见亦均称爷，如姓张曰张爷，姓王曰王爷。行踪极诡秘，外人不许入。每岁集会，谓之摆斋，其期为上元、浴佛、中元、腊八等日。至期，所中盛备鱼肉，教徒各携钱一二千文，老师父高坐，众纳资讫，羣向老师父合掌朝参，又类事佛之仪式，然后大啖鱼肉，所集资金，以购食物，余皆入老师父之囊。愿入教者，于摆斋日，携钱二百文，从介绍人入门，五体投地，以拜老师父。于是介绍人为之述其悃忱，老师父举手作势，反复辩难，然后许可。传授在里秘诀，曰：「不敬祖先，不蓄鸡犬，不争论，不怒，不饮酒，不及烟，苦海无边，回头是岸。」且授密咒五字，上不传父母，下不传妻子，重则如泰山，轻则如鸿毛，如敢泄漏，霹雳碎身，末后始言五字，则「观世音菩萨」也。而此五字为教中所最重者，虽以死迫之，不敢出口，每讳云佛海大士，且专重焚香打坐，而不诵经。

　　义和拳义和拳，一名义和团，源于天理教，亦以卦为符号，起于山东堂邑县，旧名义和会。光绪己亥、庚子间，东抚捕之急，遂潜入直隶之河间府景州、献县.干字拳先发，坎字继之。坎字拳蔓延于沧州、静海间，白沟河之张德成为之魁。设坛于静海属之独流镇，称天下第一坛，遂为天津之祸。干字拳由景州蔓延于深州、冀州，而涞水，而定兴，而固安，以入天津、京师。坎字拳为林清之余孽，干字拳为离卦教郜生文之余孽，故皆尚红.其后有黄色一派，则干字拳所创也。坎字、干字，授法各殊。坎字拳传习时，令焚香叩拜后，植立而仆，仆而起，跳跃持械而舞。干字拳则令闭口伏地，少顷则白沫满口，口呼神降矣，亦起跃，持械而舞。又有震字，则山东王中之遗孽，中于乾隆时被戮。坤字拳不详所自。震字拳见诸永定河南岸，坤字拳见诸京西，从者盖鲜.惟坎字、干字势最大，即庚子之分扰京津者也。

　　若辈恒自称为神拳，降神召众，号令皆神语.传习时，令人伏地焚符诵咒，坚合上下齿，从鼻呼吸，及跃起，辄操刀而舞，力竭乃止。

　　京师从受拳法者，教师附其耳咒之，词曰：「请请志心归命礼，奉请龙王三太子，马朝师，马继朝师，天光老师，地光老师，日光老师，月光老师，长棍老师，短棍老师，要请神仙某。」随意呼一古人，则孙悟空、猪八戒、杨香、武松、黄天霸等也。又一咒云：「快马一鞭，西山老君，一指天门动，一指地门开，要学武艺请神仙师来。」一咒云：「天灵灵，地灵灵，奉请祖师来显灵，一请唐僧、猪八戒，二请沙僧、孙悟空，三请二郎来显灵，四请马超、黄汉升，五请济颠我佛祖，六请江湖柳树精，七请飞标黄三太，八请前朝冷于冰，九请华陀来治病，十请托塔天王，金叱、木叱、哪叱三太子，率领天上十万神兵。」诸坛所供之神不一，如姜太公、诸葛武侯、赵子龙、黎山老母、西楚霸王、梅山七弟兄、九天玄女，又有供纪献唐， 「 即小说中之年尧羹。」 与山西祁文端公隽藻，或唐僧、悟空、八戒、沙僧、黄飞虎、黄三太者。庚子四五月间，津民传习殆徧，有关帝降坛文，观音托梦词，济颠醉后示，皆言灭洋人。忽传玉帝敕，令关帝为先锋，灌口二郎神为合后，增福财神督粮，赵子龙、马孟起、黄汉升、尉迟敬德、秦叔宝、杨继业、李存孝、常遇春、胡大海皆来会。其所依据，盖《西游记》、《封神传》、《三国演义》、《绿牡丹》、《七侠五义》诸小说，为北方常演之戏剧也。

　　礼神也，以顶着地，叩首三十六。练术有浑功、清功二种.浑功百日，清功四百日。浑功避枪炮，清功能飞升.然习者利速成，多浑功也。临阵，佩小黄纸画像，有首无足，锐手指，四周有毛，耳际腰间作犬牙诘屈状，不名何神，心以下书字一行，文曰：「云凉佛前心，玄火神后心。」诵咒曰：「左青龙，右白虎，云凉佛前心，玄火神后心，先请天主将，后请黑煞人。」

　　一日，天津忽传有红灯照者，皆十余龄幼女，红衣袴，挽双丫髻，稍长者盘长髻，左手持红灯，右手持红巾及朱色折迭扇，扇股皆朱髹。始老孀设坛授法，集闺女数十辈环侍受法四十九日。术成，称大师姐，转教他女。其术自谓能持扇自扇，渐起渐高，上蹑云际，掷灯下，其从妪拾之以缴于坛。女身植立空际，渐化为明星，较星差大，其光晶晶，或上或下，或近或远，或攒聚如联珠，或迤逦如鱼贯，津民狂走聚观，佥云目覩，有终夜升屋而瞭者。女子自言能于空中掷火焚西人之居，津民信之，呼为仙姑，即世所称为红灯照者是也。

　　大乘教道光庚子，长乐梁茝林中丞章巨方巡抚广西，宣宗谕曰：「广西、湖南两省，有传习邪教，炼丹运气，其传授之书，则有《性命圭旨》暨妄注《大学》，愚民被诱者不少，广西之平乐、柳州传习尤众。地方官每因别无逆迹，总未深究根由，恐传染日深，易致滋蔓，着梁章巨严查办理等因。」梁复奏：「访得道士韩礼文等传习大乘教，审明定拟报闻。」

　　大成教大成教者，教中人初不自名也，人从而名之耳，且有以音同讹为大乘教者。倡之者为道、咸间之周太谷。太谷，名星垣，一称空同子，石埭人，侨扬州，讲学授徒，以心息相依为宗旨，即良知良能也。意谓有心无息，或有息无心，皆为小成，必心息相依而始为大成也。或谓其学说出于林三教，林生明季，以禅宗阴道混合姚江别派。歙人有程智者，世称云庄先生，实绍述之。以一四篇言佛，三两篇言儒，二三篇言道，乃修饰林之余术而别出头地。三篇之外，有《守白论》，其言以公孙龙子为宗，而定为十六目。从游者众，再传而败，其徒仍私自传播，不绝于世，太谷殆亦然其余烬欤？论者谓太谷之学，尊良知，尚实行，于宋之陆山、明之王阳明为近，又旁通佛老诸说.不事著述，其遗言为弟子所记，号《太谷经》，惟于《周易》多所前改涂抹。近世言人种学者，谓人之始祖为猿，太谷则谓人祖为豕，盖引《易》象彖字皆从「豕」、「家」字亦从「豕」以为之证.又谓《论语》「子曰」二字亦含有意义：子为了一，曰为包一也。

　　太谷大弟子之著称于世者，为福建韩子俞、安徽陈子华、仪征张石琴、李晴峯，而石琴、晴峯为尤着。石琴，名积中，为北派，居山东肥城之黄崖山。晴峯，名光忻，号平山，世称龙川先生，为南派，居江北之里下河一带。后游四方，以传道自任。南派再传弟子，曰泰州黄隰朋葆年，曾宰山东之泗水，从政十余年，弃官归，授徒于苏州，为教主，记述颇伙，而悉本于晴峯.所撰《染绦歧路说》、《游学说》，尤于新理多所会通。与隰朋同学者，有王启俊、吴慕蕖、赵明湖，及毛实君方伯庆蕃、刘铁云观察鹗。若乔茂萱左丞树柟，实未亲炙于晴峯，惟曾瞻拜晴峯遗像，厕于私淑之列。至荣华卿尚书庆，则有志而未逮者也。

　　其诋諆大成教者， 则曰石琴初颇读书， 屡试被黜， 遇太谷， 导以炼气， 辟谷， 取精， 元牝诸术， 石琴惑之， 尽弃其学而学焉。 后太谷为两江总督百龄所诛， 或曰太谷以病卒于杨州。 杨去仪征七十里， 晴峯居仪征， 太谷病急时， 使人召晴峯曰： 「吾病， 必晴峯至， 始可死。 」及晴峯王， 侍汤药， 百日而殁. 自是其教就衰， 而石琴乃益神其师术以愚乡人， 谓师尸解去， 欲证道者， 有现身住世不废饮食男女与天同寿之乐。 由是惑者寝众， 往往踵门敂颡流血， 石琴故严拒之， 谓无道根。 先令其作诸小善， 而阴诇其隙， 谓某事惜财， 某事惜力， 为太谷所摈. 其人惧， 固请， 乃许之， 佯使辇金于庭， 谓无道根， 固不纳. 又盛装女奴， 使人引而出， 曰：「多尘障也， 反与虬髯伧父蓬首婢同寝处。 」于是高门甲族之男女， 奉若神明， 石琴错处其中， 亦不复引嫌矣。

　　又曰，道光季年，鹾务变法，奇诡之士，如阳湖周韬甫、长洲马远林、武进关恭季辈俱集扬州，石琴虑为所毁，乃取《论》、《孟》、《大学衍义》、《近思录》诸书，日相讨论，韬甫信之，为游扬当道，声誉顿起，乃复取《参同契》以附入圣贤绪论。咸丰丙辰，避粤寇，往山东，依其作令之戚吴某。再徙而遁之黄崖山，山麓有庄，曰南黄崖、中黄崖，惟北黄崖界长清，山形三面环抱，左右危峰若门户，中广百亩。石琴筑室于其巅，炫其术，引诸避兵者，不旬日，山成市。乃垒石为两砦，筑大砦其上，引河水环之，市弓弩甲杖为武备房。又建祭祀堂，祀伏羲、文王、周公、孔子及太谷。用古器古衣冠，祭以夜，檀烛光数里，非其党，莫能窥也。祭时礼节繁缛，女弟子素馨、吴蓉裳挟剑而侍。素馨为太谷寡孙妇，蓉裳为石琴女甥，皆列屋居，不轻见客。见之者必九叩，抗不答礼.其传教，则高弟吴某、赵伟堂、刘耀东等转相授受，读其所刊《指南箴》，五日一听讲，不能诵者听之。从教者袒右臂，戒惜财恋色，子女玉帛毋许愿，乡愚哄动。若肥城之孝里铺，若济南会城内外，若东阿之滑口，若利津之铁门关，若海丰之埕子口及安邱、潍县等处，皆列市肆，千里之间，奉其使令，乡愚呼为张圣人，吴、刘辈则称以七先生而不敢名。

　　或曰，有名大成教日平山教者，以晴峯又号平山。其徒党甚伙，同、光时，朝贵大率为其门徒，而鲁人尤众故也。

　　萨满教萨满教不知所自始，西伯利亚及满洲、嫩江之土人多信奉之。其教旨与佛氏之默宗相似，疑所谓萨满者，特沙门之音转耳。迷信于此者，以亚古德人、索伦人、达呼尔人、鄂伦春人为甚。

　　或曰，萨满教为满洲旧教，其仪式以跳神为童，所供神牌，书「法祖敬天」等字，盖满洲夙重祭天之礼，尤重敬祖，以不忘本为教也。

　　或曰；萨满为女巫，非教名也，亦称珊蛮，则音转耳。然萨满术师，不如佛之禅师、耶之神甫得人崇敬，但以巫医、卜筮诸小术敛取财物而已。

　　萨满之言天神也，谓天有七层，其主神即上帝，统治无量数恒河沙世界，具无量数恒河沙知慧，不现形体，不着迹象，居于最高之天界。以下诸天，则百神以次居之，此与佛教所言忉利天、四王天相仿佛。善神曰亚伊，恶魔曰亚巴绥。人之灵魂，亦各因其善恶而别其阶级，或从诸神居天堂，或堕入无间地狱，此又与耶教相似也。

　　萨满教又立三界：上界曰巴尔兰由尔查，即天堂也。中界曰额尔土士伊都，即地面也。下界曰叶尔羌珠几牙几，即地狱也。上界为诸神所居，下界为恶魔所居，中界尝为净地，今则人类繁殖于此。

　　魔鬼主罚罪人，其威覆人世，上帝恐其过虐，则遣诸神时时省察之，防止其恶行。故萨满之术者，为人祷于上帝，以求庇护.然术者又为魔鬼之奴隶，居于中界而通于上下界，盖其祖先在地狱中，以子孙为魔王之侍者。故凡操是术者，各有统系，不许外人搀入。以术者既侍魔王，故凡有建白，皆可与魔王直接。人有疾病，萨满辄谓是人梦寐之际，神魂飞越，为魔王所捕得，若久而不释，则其人必死无疑，萨满为之请于魔王，魔王释之，其病始愈。病愈后，术者则索取报酬，云以完献魔鬼之愿也。其人或死，则云其灵魂虽未为魔鬼所捕获，而迷失路径，至不能归.又云人死之时，魔鬼捕其灵魂，巡回于其生前经历之地，所至辄行罚焉，此巡回须至魔鬼所建之十字架，乃止。故信奉术者，其眷属欲减其刑罚，为之造作木形十字架于屋边，或坟次。又自坟次归家，死魔往往蹑人之后，然死魔畏火，故炽火于门前，一一而过之。又取死人之衣，以火焚之，亦以驱逐死魔，使不敢隐伏其中也。

　　闺女不嫁教奉天西关有紫霞宫，为光绪时奉天将军依克唐阿所施舍。庙貌巍峩，供吕宾、岳武穆像。无僧道，庙之主事者，为闺女不嫁教中人，以信佛扶乩煽惑愚人为事。教中有处女，念经茹素，尝于暗室讲经，男女错杂.而诸女年皆及笄，矢志不嫁，其已字人者，且皆退婚。


　　清稗类钞  补遗

　　宫苑类         围城内之宫殿碑碣

　　北又有一亭，即快雪堂石刻所在。再西佛寺则前殿圆形，壮丽无比，中为旃擅，山上列铜佛悉失于庚子岁。后殿立巨佛，背有千手眼，后为木梯，较在雍和宫者尤雄伟，殿前碑刻仿正定之天宁寺。再西别院北向有殿五楹，中植石，分八面上下，置木转轮，京城八景「琼岛春阴」为其一。一名万岁山，一名万寿山，一名大山子。 「 明诗「万岁山前擂大鼓，赭袍将军号威武」，即指此。」

　　屯漕类         海运道里

　　齐堂岛四十里， 齐堂至灵山岛九十里， 灵山至竹槎岛五十里， 竹槎至浮岛四十里， 浮岛至湾岛六十里， 湾岛至鳌山管岛三十里， 管岛至横田岛七十里，  横田岛至钦岛十里， 钦岛至青岛百二十里， 青岛至海洋所灰岛七里， 灰岛至炕儿岛十八里， 炕儿至元城岛百二十里， 元城至双驼埠二十里， 双驼埠至宁津所八十里， 宁津至成山卫五十里， 成山至青鸡岛六十里， 青鸡至罗山所五十里， 罗山至威海卫四十里， 威海至刘公岛五里， 刘公至宁海洲七十里， 宁海至空空岛五十里， 空空岛至奇山所三十里， 奇山至海山县三十里， 海山至登州新海口八十里， 新海口至沙门岛六十里， 沙门至桑岛五十里， 桑岛至莱州（山母）圯岛四十里，（山母）圯岛至三山岛八十里， 三山岛至夫容岛五十里，  夫容岛至海仓一百里， 海仓至鱼儿铺十里， 鱼儿铺至白浪河五十里， 白浪至八沟河五十里， 八沟至小清河二十里， 小清河至清河五十里， 清河至丝网口十里， 丝网口至江岔十里， 江岔至大口子四十里， 头寨十里， 唐头大口子至大清河十里， 大清河至塘寨至小沙河五里， 小沙河至浑水汪十五里， 浑水汪至降河三十里， 降河至久山河十里， 久山至大沙河二十里， 大沙河至泊油河十五里， 泊油河至套河十五里， 套河至沙头河十里， 沙头河至大沟河三十里， 大沟河至桑句河二十里， 桑句河至徐家沟十里， 徐家沟至乞沟河七十里， 乞沟至大沽河二十里， 大沽至天津卫一百五十里， 天津至张家湾一百八十里， 通计淮安至张家湾， 海道水程共三千三百九十里。

　　战事类         福康安柴大纪平台湾

　　空无人， 招民复乐， 贼潜入其中， 与外城相应， 三月十日， 城复陷， 游撃郑崇死，壮犹等遁归府城。 高宗见两提督彼此观望， 不能速殄贼， 有旨， 命常青往督师。 常不得已， 迁延入台。

　　狱讼类         麻城涂如松杀妻案

　　色，自瘗河滩，而引役往掘之，果得矣。狱具，署黄州令蒋嘉年廉得其诈，不肯转，召他县仵作再验，皆曰男也。仁杰大惧，诡详尸骨被换，求再讯。俄而山水暴发，？尸冲没，不复验，柱竟以如松杀妻官吏受赃拟斩绞奏。麻城民咸知其冤，道路汹然，卒不得杨氏，事无由明。

　　宗教类         青回回教

　　台。乃弟瑛，弘治二年舍资财，置寺地一段。瑛与钟托赵俊置碑石，俺都剌立基址，启其端。李荣、高？金？尤？建造□其事。有功于寺。诸氏舍公帑，经龛、经楼、经卓、连笼、栏杆、供卓、付檐诸物器皿，亦为妆彩，画饰周围之用，壮丽一方。

　　形色者， 徒事虚文， 惊肘眩耳目， 此则异端之说， 彼固不足尚也。 然而尊崇于经者， 其知所本欤？ 道经相传， 有自来矣。 自开辟以来， 祖师阿耽传之女娲， 女娲传之阿无罗汉， 罗汉传之以思哈戈     名， 哈戈     名传之雅呵厥勿， 厥勿传之十二宗派，宗派传之乜摄，乜摄传之阿呵联，呵联传之月束窝，束窝传之蔼子喇，于是祖师之教，灿然而复明。故凡业是教者，其惟以善为师，以恶为戒，朝夕警惕，诚意修身，斋戒节日，饮食可叵于经，而是矜是式，尊奉而崇信焉。则天休滋至，理惠罔愆，人人有德善之称，家家遂俯育之乐。如此，则庶于祖教之意无所负，而尊崇之礼无少忒矣。刻石于寺，垂示永久，咸知所自，俾我后人其慎念之哉。大明正德七年壬申孟秋甲子重建寺，俺李高维、扬金溥请《道经》一部，立二门一座，宁夏金润立碑亭一座，金钟修撰□亭，镌字□□□玺。」

　　义侠类         海霞还所盗物

　　趋前拥棺柩及公子一行人登山。公子入盗窟十日，供馈良厚，其叔母等心终惧，公子力求归，客使一骑送下山，所过皆安静，无惊恐。抵家不十日，有送书来者，发之，皆契券也。盖前所售出，客多为赎归，末附一纸，则昔时所取珍品，一一标其价值，以核赎归之产，为价适相当焉。自是复为富人，而周济任恤之事，则行之尤力矣。

　　纪某为丁氏子雪弒父冤

　　母，因留意焉。纪固不羁士，即为媒之。成婚日，路人皆曰：「铁丁何等人，而其一子一女，乃皆畸人，何耶？」

　　技勇类          呼延通断铁尺

　　其折断之铁尺则留以为纪念。人询往事并良药之由，皆历历不讳。医姓呼延，名通，曹人也。

　　会党类          三合会

　　不得对外人乱讲书句，口白宜谨慎，腰平、衫仔不得被外人看破，务宜小心，不得泄漏机关。如有犯此例者，死在万刀之下。三十六，士农工商各执一艺，自入洪门，必要忠心义气为先，交结各省洪家兄弟，皆同一体手足之情，不得分彼此。或日后起义，务宜支办军火粮草，一同协力，杀灭？？月朝，保汨主回复，以报五祖火烧之仇，以表今日结义联盟之情。如有二心不奋发其力者，死

　　文学类         骈体文家之正宗

</div>
    <div class="pagination">
<a href="清稗类钞_page430.html">上一页</a><span>...</span><a href="清稗类钞_page426.html">426</a><a href="清稗类钞_page427.html">427</a><a href="清稗类钞_page428.html">428</a><a href="清稗类钞_page429.html">429</a><a href="清稗类钞_page430.html">430</a><span class="current-page">431</span><a href="清稗类钞_page432.html">432</a><a href="清稗类钞_page432.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
