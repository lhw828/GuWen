<!DOCTYPE html>
<html>
<head>
    <meta charset="UTF-8">
    <title>读书纪数略 - 第 170 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 170 页/共 179 页</h1>
    <div class="content">　　杏　李　柰
　　二簋【唐礼志】
　　各一者簋以稷簠以黍　皆二者簋以黍稷簠以稻粱
　　四簋【祭统】
　　黍　稷　稻　粱
　　四时祭所上【吕氏贵天赐也】
　　春豆实【韭】夏尊实【防一作麰】秋机实【黍】冬敦实【稻】
　　两籑【与馂同特牲馈食礼两籑执爵拜】
　　上籑　下籑
　　作酒六材【礼记一曰六物】
　　秫稻必齐　麴糵必时　湛饎必洁　水泉必香陶器必良　火齐必得
　　五齐【周礼酒正辨五齐之名齐者毎有祭祀以度量节作之】
　　泛齐【成而浮滓泛泛】醴齐【成而滓汁相将】盎齐【成而葱白色】缇齐【成而红赤色】沈齐【成而滓沈于下】　司尊彝郁齐献酌【祼】醴齐缩酌【朝】盎齐涗酌【馈】凡酒修酌【诸臣自酢】
　　三酒【酒正辨三酒之物】
　　事酒【方事于糟漉也】昔酒【久酿而熟也】清酒【更久于昔酒祀始用之】　坊记三酒尚质不尚味醴酒在室醍酒在堂澄酒在下聘礼三酒六壶醙【白酒】黍清也
　　三醴【内则三者各有清有糟以清糟相配而食曰重醴】
　　稻醴清糟　黍醴清糟　粱醴清糟
　　四饮【周礼酒正辨四饮之物】
　　清【醴之清者】医【醴之浊者】浆【今之酒】酏【今之薄粥酒】
　　六饮【人共王之六饮食医和王之六饮】
　　水　浆　醴　凉【又作防】医　酏　内则六饮醴酏浆水醷滥　玉藻五饮有酒无凉医
　　鲁三代酒
　　夏后氏尚明水　殷尚醴　周尚酒
　　酒三等
　　圣【色清味重而饴】贤【色如金味醇而苦】愚【色黑味酸而漓】
　　酒二官名【世説桓温主簿善别酒青州有齐郡平原有鬲县言好酒下脐恶酒在隔】
　　好者为青州从事【从事美官】恶者为平原督邮【督邮贱职】
　　酒二书名【唐子西在惠州】
　　和者名曰养生主　劲者名曰齐物论
　　洞庭春三絶【东坡集安定郡王以黄柑酿酒名】
　　色　香　味
　　醉四宜【皇甫崧醉乡日月】
　　醉花宜昼【袭其光也】醉雪宜夜【消其洁也】醉楼宜暑【资其清也】醉水宜秋【泛其爽也】　觞政醉得意宜唱歌【导其和也】醉将离宜击鉢【壮其神也】醉文士宜谨节奏章程【畏其侮也】醉俊乂宜加觥盂旗帜【助其烈也】
　　五饮【韩诗外传君子可以宴可以醧不可以沈不可以湎】
　　饮不脱屦而即序者谓之礼　跣而上坐者谓之宴能饮者饮不能饮者已谓之醧　齐顔色均众寡
　　谓之沈　闭门不出者谓之湎
　　三爵【礼】
　　主人献賔　宾饮而酢主人　主人饮而又酌酬宾宾奠之而不举　少仪注介爵酢爵僎爵也　又君子之饮酒也一爵而色洒如二爵而言訚斯三爵油油以退
　　茶五名【茶经上者生烂石中者生砾壤下者生黄土】
　　一曰茶　二曰槚　三曰蔎　四曰茗　五曰荈
　　七茶
　　一白叶茶【产不以地之逺近发不以社之先后芽叶如纸以为茶瑞取第一者为鬬茶而气味殊薄】二柑叶茶【树髙丈余叶厚而圎芽即肥乳长二寸许为食茶上品】三早茶【亦柑叶发常先春民间采制为试焙者】四细叶茶【树髙五六尺芽短而不乳生沙溪山中盖土薄而不茂也】五稽茶【叶细而厚密芽晚而青黄】六晚茶【葢鸡茶之发比茶晚生于社后】七丛茶【亦曰蘖茶髙不数尺一嵗数发贫民取利】
　　贡茶十二等【北苑焙茶之精者】
　　龙　鳯　石乳　滴乳　白乳　头金　蜡面　头骨　次骨　末骨　麤骨　山挺
　　三等茶【蛮瓯志觉林院僧志崇分为三等客赴茶者皆以油囊盛余】
　　萱草带【自奉】惊雷荚【待客】紫茸香【供佛】
　　茶八病【茶经试茶辨味必须知茶之病】
　　芽【肥则粥面甘香短则云脚涣散】梗【半则鲜白短则黄泛茶民以色味俱在梗中】鸟蔕【不去则色黄黒】白合【不去则味苦涩】蒸芽【未熟则草木气存】去膏【未尽则色浊味重】受烟【火中有烟则香夺】压黄【留久未造则味失】
　　九难【同上】
　　隂采夜焙非造也　嚼味嗅香非别也　羶鼎腥瓯非器也　膏薪庖炭非火也　飞湍壅潦非水也外熟内生非炙也　碧粉缥尘非末也　操艰搅遽非煮也　夏兴冬废非饮也
　　茶三沸【同上过此则水老不可用】
　　始如鱼目散布微微有声为一沸　中则縁邉涌泉累累连珠为二沸　终则腾波鼔浪水气全消为三沸
　　茶七碗【卢仝茶歌】
　　一椀喉叨润　二椀破闷　三椀捜枯肠惟有文字五千卷　四椀发轻汗平生不平事尽向毛孔散五椀肌骨清　六椀通仙灵　七椀吃不得也唯
　　觉两腋习习清风生
　　六羡【陆羽歌】
　　不羡黄金罍　不羡白玉杯　不羡朝入省　不羡暮入　千羡　万羡西江水曽向竟陵城下来
　　水三等【陆羽茶经水患渟浸而喜泉源故井取汲多者江水虽长然合众水则杂亦次于山水】山水上　江水次　井水下
　　水七品【刘伯刍论水】
　　子江第一　惠山石泉第二　虎丘石井第三丹阳寺井第四　州大明寺井第五　松江第六淮水第七
　　水二十种【欧公集李秀卿説水次第】
　　庐江王谷水第一　无锡惠山石泉第二　蕲州兰溪石下水第三　扇子峡虾蟆口水第四　虎丘寺井水第五　庐山方桥潭水第六　子江南泠水第七　洪州西山瀑布泉第八　桐柏淮源第九庐山龙池顶水第十　丹阳寺井水第十一　州大明寺井水第十二　汉江中泠水第十三　玉虚洞香溪水第十四　武闗西水第十五　松江水第十六　天台千丈瀑布泉第十七　栁州圆泉第十八　严陵滩水第十九　雪水第二十
　　辨水味四人
　　易牙【知淄渑之合】李徳裕【知石头城下水非金山泉】陆羽【知扬子江水非南泠】蒲元【知涪水与江水之杂】
　　五味【洪范】
　　咸【水味润下】苦【火味炎上】酸【木味曲直】辛【金味从革】甘【土味稼穑】
　　食四和【礼运注】
　　春多酸【木王养肝】夏多苦【火王养心】秋多辛【金王养肺】冬多咸【水王养肾】调以滑甘【土分王于四时养脾也】　周礼疾医凡药酸养骨辛养筋咸养脉苦养气甘养肉滑养窍
　　五裁【素问谓裁节饮食也】
　　肝病禁辛　心病禁咸　脾病禁酸　肺病禁苦肾病禁甘
　　四盐【周礼盐人】
　　苦盐【共祭刮地而得取其自然】形盐【共賔积卤而结取其如虎之形】散盐【宾祀皆共熬波而出取其能致逺物】饴盐【共王后世子膳羞风水而成取其味甘可食】
　　酱百二十罋
　　醢六十　醯六十
　　食四齐【周礼食医】
　　食齐眡春时【食宜温也】羮齐眡夏时【羮宜也】醤齐眡秋时【醤宜凉也】饮齐眡冬时【饮宜寒也】
　　三香【尔雅翼】
　　椒　欓　姜
　　五辛【元日进五辛盘所以发五臓之气】
　　葱　薤　蒜　韭　芫荽
　　五菜【素问】
　　葵　藿　薤　葱　韭　谷梁传大小蒜韭芸荽
　　西方五荤【尔雅翼】
　　大蒜　小蒜　兴渠　慈葱　茗葱
　　蜀蔬两巢【陆放翁诗序】
　　大巢【豌豆之不实者】小巢【生稻畦中】
　　七菹【周礼醢人】
　　韭菹　菁菹　茆菹【凫葵】葵菹　芹菹【楚葵】菭菹【水中鱼衣】笋菹
　　五果【素问】
　　桃　李　杏　枣　栗

　　三牺【国语祭天地宗庙者谓之牺】
　　牛　羊　豕　汉书注三牲具为大牢羊豕为少牢又曰中牢
　　二牲【周礼毛之取纯毛也阳祀祭天及宗庙隂祀祭地及社稷】
　　阳祀用骍牲毛之　隂祀用黝牲毛之
　　鲁三代牲色【明堂位】
　　夏后氏牲尚黑　殷白牡　周骍刚
　　三物【诗出此三物以诅尔斯】
　　犬　豕　鸡
　　五牲【左传五牲不相为用注】
</div>
    <div class="pagination">
<a href="读书纪数略_page169.html">上一页</a><span>...</span><a href="读书纪数略_page165.html">165</a><a href="读书纪数略_page166.html">166</a><a href="读书纪数略_page167.html">167</a><a href="读书纪数略_page168.html">168</a><a href="读书纪数略_page169.html">169</a><span class="current-page">170</span><a href="读书纪数略_page171.html">171</a><a href="读书纪数略_page172.html">172</a><a href="读书纪数略_page173.html">173</a><a href="读书纪数略_page174.html">174</a><a href="读书纪数略_page175.html">175</a><span>...</span><a href="读书纪数略_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
