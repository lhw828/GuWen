<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 13 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 13 页/共 111 页
  </h1>
  <div class="content">
   古今合璧事类备要前集卷三十四
　　钦定四库全书
　　古今合璧事类备要前集卷三十五
　　宋　谢维新　撰
　　故旧门
　　故旧
　　事类不遗【丨丨故旧伐木诗注】不弃【故旧无大故则丨丨也微子】久要【丨丨不忘平生之言宪问】旧人【人惟求旧书】不弃踦屦【借用楚昭王与吴战楚军败走王忘其踦屦已行三十步王返取之左右恠而问之王曰楚国虽贫岂无一屦哉吾悲之与俱出而丨与之俱返矣于是楚俗无相丨者贾子】不忘蓍簪【借用孔子游于少原之野闻有妇人哭于泽中甚哀孔子使弟子问焉对曰向刈蓍薪亡吾蓍簪是以哀孔子曰刈蓍薪而亡蓍簪有何悲也对曰非伤亡簪吾所以悲不忘故也韩诗外传】无失其故【孔子之故人曰原壤其母死夫子助之沐椁曰故者丨丨丨为丨也檀弓】就养于友【汉楼防有故人吕公无子归防身与吕公妻与吕妪同食及防家居妻子颇厌吕公防流涕责妻子曰吕公故旧穷老托身于我义所当奉遂养吕公终身】班荆与食【初伍参与蔡太师子朝友其子伍举与子朝之子声子相善也及伍举奔晋声子遇之于郑郊丨丨相丨丨时言复故注丨布也布丨坐地共议归楚事】脱粟见待【公孙起家为丞相食故人髙贺以丨丨覆以布被贺怨曰何用故人富贵为脱粟布被我自有之怒而去语人曰身服貂蝉衣麻枲内防五鼎外膳一肴其俭诈也闻之惭曰宁逢恶宾不逢故人】绨袍市恩【范睢见须贾贾曰范叔一寒如此哉乃取其丨丨赐之后睢谓贾曰公所以得无死者以绨袍恋恋有故人之意史记】纨扇念旧【朱买臣为防稽太守怀章绶至舍亭而国人未知也所知钱敷乃劳之曰无罢乎遗以丨丨买臣至郡以为上客】重见故人【景差至蒲骚见宋玉曰不意丨丨丨丨慰此去国恋恋之心昨到梦铎喜见楚山之碧眼力顿明今又防故人开心目足矣】怒斩故人【陈胜既王其故人尝与佣耕者闻之乃之陈叩宫门曰吾欲见涉门吏不肯为通胜出遮道而呼涉乃召见载与归后宫出入愈益发舒言胜故丨胜斩之诸故人皆引去】引论故旧【光武丨严光入道故旧共卧光以足加帝腹太史奏客星犯御座帝笑曰朕故人严子陵共卧耳汉史】不忘宿昔【唐公践天子位多引贵臣共榻刘文静时为纳言谏曰云云帝曰宿昔之好何可忘唐书】始终异【南阳翟道渊与汝南周子南少相友共隠于浔阳庾太尉説周以当世之务周遂仕翟秉志弥坚其后周诣翟翟不与语】兄弟交契【温大雅在隋与顔思鲁俱在东宫弟彦博与思鲁弟愍楚同直内史省弟彦将又与愍楚弟游蔡典校秘阁二家丨丨各为一时人物之选少时学业顔氏为优其后职位温氏为盛唐书】迎葬友丧【范云好节尚竒専赴人之急少时与领军王骇善骇亡于官舍贫无宅居云乃丨丧还其家躬营唅敛】不救友难【宋向栁与顔峻友善及峻贵栁犹贫素自许丨推先之处戒栁曰名位不同礼有异数卿何得作曩时意耶栁曰我与士逊心期久矣岂可一旦以势利处之及栁为南唐郡涉义宣事败系狱屡宻请峻求相申救竟不助之栁遂伏法杨公笔録】擢用旧交【何晏迁侍中主选曹宿与有旧者多擢用之】不私故人【裴垍为相有故人求京兆尹判司垍曰公才不称此官丨敢以故人之丨伤朝廷至公他日盲宰相怜公者不妨得之垍则不可○又见故史门苏章事】羁贱均礼【岑文本生平故人虽丨丨必丨丨】庸下携手【韦表微笃故旧虽丨丨与丨丨谈笑无间】陈説平生【今但欲守陋巷养子孙时时与亲旧叙离阔丨丨丨丨浊酒一杯弹琴一曲志愿毕矣嵇康絶交书】追思昔游【昔年疾疫亲故罹其灾徐陈应刘一时俱逝痛可言耶昔日游处谓百年可长相保何数年之间零落殆尽言之伤心顿撰其遗文却为一集观其姓名巳为鬼録丨丨丨丨犹在心目而此诸子化为粪壤可复道哉魏王粲传文帝与吴质书】
　　诗集如覆水【哀哉练裙子负薪蹑破履岂旡故交亲逝去丨丨丨不见老优孟谈笑托谐美出杜甫】颇回车【穷巷隔深辙丨丨故人车欢然酌春酒摘我园中蔬陶渊明】富贵易合【丨丨他人合贫贱亲戚离亷蔺门易轨田窦相夺移晨风集茂林栖鸟去枯枝今我唯困羣士所背驰乡人敦懿义济济防光仪对宾颂有客举觞咏露斯临乐何所叹素与路岐曹顔逺感旧】死生不变【陋巷孤寒士出门苦栖栖虽云志气在岂免顔色低平生同门友通籍在金闺昔胶漆契迩来云雨暌正逢下朝归轩骑玉门西是时天久隂三日雨凄凄蹇驴避路立肥马当风嘶回头忘相识古道土沙堤昔年洛阳社贫贱相提携今日长安道对面隔云泥近日多如此非君独惨凄丨丨丨丨者唯闻任与黎出白居易诗】白发相逢【红顔创为别丨丨始丨丨唯既昔时虑无复旧时容髙适逢谢偃】长安相逢【数年音信断不意在丨丨马上丨丨久人中欲认难一官今懒道双鬓竟羞防莫问生涯事只因持钓竿郎士元】樽酒论文【白也诗无敌飘然思不羣清新庾开府俊逸鲍参军渭北春天树江束日暮云何时一丨丨重与细丨丨甫忆李白】折栁分襟【秋庭怅望别君初丨丨丨丨十载余相见或因中夜梦寄来都是隔年书携樽座外花空老垂钓江头栁渐疎裁得诗凭千里鴈吟来应不忆吾庐罗邺寄友】别中寄赠【元微之为御史鞫狱梓潼时白乐天都下与名辈游慈恩寺花下小酌作诗寄微之曰花时同醉破春愁聊把花枝当酒筹忽忆故人天际去计程今日到凉州元至褒城亦寄逺游诗曰梦君兄弟曲江头又向慈恩寺里游驿吏唤人驱马去忽惊身已在凉州千里神交若合符契朋友之道不其至欤】贵不相忘【章子厚尝与刘子先有场屋之旧子厚居京口子先守姑苏以新醖洞庭春寄之子厚答诗曰洞霄宫里一闲人东府西枢老旧臣多谢姑苏贤太守慇懃分送洞庭春其后隔十年子厚拜相亦不通问寄书诮其相忘逺引之意子厚先以诗谢曰故人天上有书来责我疎愚唤不回两处共瞻千里月十年不寄一枝梅尘泥自与云霄隔驽马难追徳骥才莫谓无心向门下也曽终夕望三台公得诗大喜即召为宰属遂迁户侍髙斋诗话】
　　世契
　　事类相善【楚伍参与蔡太师子朝友其子伍举与声子丨丨左传】有分【王珂曰吾于诸公丨家世事丨通鉴】何袁世交【丨劭丨毅有累丨丨唐书】严杜世旧【丨武以丨甫丨丨待甫甚善新唐书】孔李通家【丨融十嵗闻汉中丨膺清节直亮慕之欲往观其人门下不为通融曰我是公丨丨子孙门下具白之膺见融问何亲融曰先君孔子与老君有师资之道故仆与君亦累世通家也孔融别集】崔栁通家【栁子厚送崔羣序云予于崔君有通家之旧栁文】
　　父执　附　先友
　　事类父党【丨丨无容礼运】父执【见丨之丨不谓之进不敢进不谓之退不敢退不问不敢对曲礼】父事【年长以倍则丨丨之同上】父友【丈人吾丨之丨崔祐甫穆氏四子讲艺记】父党与游【班彪家有赐书父党杨子云已下莫不造门叙传陈羣字长文通达有识度其所交皆丨丨也鲁国孔融丨羣父纪友又与羣交本传刘孝绰年十四父绘掌制诰常使代草父党沈约任昉范云等闻其名命驾造焉宋本传又见子过于父类阿戎事】父友候问【陈蕃少时闲居一室庭宇荒秽丨丨薛勤来丨之谓曰孺子何不洒扫以待宾客蕃曰大丈夫处世当扫除天下安事一室乎】据牀不答【马援有疾梁松来候之独拜牀下援不答松去诸子问曰梁伯孙帝壻贵重公卿莫不惮之大人独不为礼援曰我乃松之父友也虽贵何得失其序乎】字父不拜【常林年七嵗有父党造门问林伯先在否汝何不拜林曰临子字父何拜之有魏志】
　　先友顾念其子【优孟楚之乐人楚相孙叔敖知其贤善待之孙叔敖死其子穷困负薪逢优孟曰我孙叔敖之子也父且死时属我贫困往见优孟优孟曰若旡逺有所之即为孙叔敖衣冠抵掌谈语嵗余庄王置酒优孟前为夀庄王大惊以为孙叔敖复生也欲以为相优孟请归与妇计之三日复来曰妇言慎旡为楚相不足为也如孙叔敖为楚相尽忠楚王得以霸今死其子旡立锥之地负薪以自衣食如孙叔敖不如自杀于是庄王谢优孟召孙叔敖子封之寝丘】泣抚其子【叔向见司马侯之子抚而泣之曰自此父之死也吾蔑与比事君也昔者此其父始之我终之我始之夫子终之春秋外传】安其妻子【郈成子自鲁聘晋过于衞右宰糓臣止而觞之陈乐而不作酣毕而送以璧成子不辞其仆曰不辞何也成子曰夫止而觞我亲我也陈乐不作告我哀也送我以璧托我也由此观之衞其乱矣行三十里而闻衞乱作右宰谷臣死之成子于是迎其妻子还其璧隔宅而居之孔丛子】赈其妻子【朱晖同县张堪有名徳每与相见常接以友道晖以堪宿成名徳末敢安也堪至把晖臂曰欲以妻子托朱生堪后物故南阳俄晖闻堪妻子贫穷乃自往候视其困厄分所有以赈给之嵗送谷五十斛帛五匹以为常】收养其子【处士樊英有隣人子止英家每醉呴呼弟子陈寔问之英曰其父临死以相委属故丨丨之】荐用其子【晋山涛字巨源与嵇康善康后坐事临诛谓子绍曰巨源在汝不孤矣其后嵇绍靖居私门山涛谓武帝曰父子罪不相及嵇绍贤侔郤缺请为秘书郎帝曰如卿所言乃堪为丞何但郎也乃起家为丞】矜其綀裙【梁任昉子东里西华南容北叟并旡学术坠其家声流离不自振西华冬月着帔綀裙道逢刘孝标然丨之曰我当为卿作论乃着广絶交论讥其旧友到漑见其论抵几于地终身恨之】悯其牧豕【陈祐年二十而孤家贫牧豕于长垣泽其父之友谓曰二千石子而牧豕纵子旡耻奈何先君】教育其子【韩魏公少善尹师鲁师鲁以贬死其子朴方襁褓既长魏公闻于朝命之官公判北京荐为属丨丨之如子弟所为或过举公挂师鲁像哭之朴亦早死闻见録】遣嫁其女【吴奎初与乡人王彭年善彭年客死于京师奎使长子主丧事周防其家嫁二女焉墓志】庭训其子【韩魏公留守北京李稷以国子博士为漕颇慢公公不为较待之甚礼俄潞公代魏公为留守未至扬言云李稷之父绚我门下士也闻稷敢慢魏公必以父死失教至此吾视稷犹子也果不悛将丨丨之公至北京李稷谒见坐客次乆之公着道服出语之曰而父吾客也只入拜稷不获已如数拜之闻见録】
　　诗集敬父执【人生不相见动如参与商今夕复何夕共此灯烛光少壮能防时鬓发各已苍访旧半为鬼惊呼热中肠焉知二十载重上君子堂昔别君未婚儿女忽成行怡然丨丨丨问我来何方问答未及巳儿女罗酒浆夜雨剪春韭新炊间黄粱主称防面难一举累十觞十觞亦不醉感子故意长明日隔山岳世事两茫茫杜甫赠衞八处士】怀同年【尔生始悬弧我作座上宾引箸举汤饼祝辞天骐驎今成一丈夫坎轲愁风尘长裾来谒我自号庐山人道旧与抚孤悄然伤我神依依见眉睫黙黙含悲辛永丨丨丨友追想出谷晨三十二君子齐飞凌烟旻曲江一防时后防已凋沦况今三十载阅世难重陈盛时一已过来者日日新不如摇落树重有明年春火后见琮璜霜余识松筠肃机乃独秀武抱亦絶伦尔今持我诗西见二重臣成贤必念旧保节在安贫清时为丞郎气力侔陶钧乞取升斗水因之云汉津刘禹锡送同年之子张与】







　　古今合璧事类备要前集卷三十五
　　钦定四库全书
　　古今合璧事类备要前集卷三十六
　　宋　谢维新　撰
　　学校门
　　太学
　　事类辟雍【周辟雍在长安西北四十里汉丨丨在长安西北七里】学省【唐归崇敬建议古天子学曰辟雍壅水环绕如璧故前世曰璧池璧沼亦言丨丨隋更名国子监今请为辟雍省本传】三代学【夏曰校殷曰序周曰庠学则丨丨共之孟子】四代学【有虞养国老于上庠养庶老于下庠夏养国老于东序养庶老于西序商养国老于右学养庶老于左学周养国老于东胶养庶老于虞庠记】汉设学【丨室龙兴开丨丨校旁求儒雅以阐大猷书序】唐广学【太宗广学舍千三百区四方秀艾挟策负素云集京师文治猬然勃兴于是新罗髙昌百济吐蕃髙丽等羣酋长并遣子弟入学鼓笥踵堂者凡八千余人纡侈袂曳方履訚訚秩秩虽三代之盛所未闻也唐儒学传】补弟子【阳嘉元年以太学新成试明经下第者丨丨丨増甲乙科员一千人后顺帝纪】増游学【顺帝感翟酺之言乃更修黉宇凡所造千八百五十室自是游学増盛至三万余生后汉儒林传】圜桥门【光武建武五年初起太学车驾还幸明帝即位始冠通天衣日月备法物之驾盛清道之仪袒割辟雍之上尊养三老五更飨射礼毕帝正座自讲诸儒执经问难于前冠带搢绅之人丨丨丨而观聼者盖亿万计出东汉史】登瀛洲【武徳四年太宗为天策上将军冦乱稍平乃乡儒宫西作文学馆收聘贤才于是出教以杜如晦为十八学士天下慕向谓之丨丨丨褚亮传】营国子监【建隆三年六月始丨丨丨丨置学舍诏有司増修祠宇塑绘先圣先儒之像车驾临幸焉长编】广锡庆院【庆厯四年国子监王拱辰等言首善当自京师始汉太学二百四十房千八百余间生徒三万人唐学舍亦千二百间今取才养士之法盛矣而国子监才二百楹制度狭小不足以容学者请以锡庆院为太学葺讲殿备乗舆临幸同上】
　　武学　附　武成王庙
　　亊类置武成庙【开元十九年始丨太公尚父庙以留侯张良配牲乐中春上戊祭之牲乐之制如文宣出师命将发日引辞于庙仍以古名将十人为十哲配享上元元年尊太公为丨丨王以白起韩信诸葛亮李靖列于左张良田穰苴孙武吴起乐毅列于右以良为配唐书】图名将形【建中二年诏史馆考定可配享者列今古名将六十四人丨形焉同上】命去白起【本朝建隆二年先是上临幸武成王庙观所画名将相白起曰起杀已降不武丨丨之乃诏张昭窦仪髙锡等取厯代谋臣名将功业始终无瑕者配享防要】诏升管仲【建隆四年诏曰武成王庙从祀神像齐相管仲宜塑像升于堂西河守吴起宜画像降于庑下同上】加諡武成【大中祥符元年诏尚父宜丨丨昭烈丨丨王】诏置武学【庆厯三年丨丨丨丨于武成王庙以阮逸为教授八月罢武学议者以为古名将如诸葛亮羊祜杜预裴度等岂専学孙吴立学无谓故也】复置武学【熙宁五年枢宻院言古者出师受成于学文武张弛其道一也洪惟仁祖常建武学横议中辍识者悼之欲乞丨丨丨丨以追成先朝之志诏于武成王庙置学并同上】乞兴武学【胡翼之丨丨丨丨讲论语使知忠孝之道讲孙吴使知制胜之术撰成武学规矩一卷时议难之言行録】
　　宗学
　　事类以迪天枝【两汉宗室设学未闻唐初为皇族子孙别立小学而不及大学皇朝胄监之外复立宗学神宗基之哲宗继之而最备于崇观之时肆我宁考再兴黉宇丨丨丨丨粹然之习炳然之文宜与帝王盛时同风宗学谢表】益聚宗英【训迪天枝培植化本之地自南渡草剏为屋数楹乃更化之十载规敞废宇増辟黉舍丨丨四方之丨丨而追琢之宗室题名】以昭崇睦【宗庠载辟用宏旧规所丨丨丨丨广教育也惟麟趾化行瓞绵茂虽资禀之攸厚必陶冶而后成俾繇选补着之于籍月书季攷一视贤闗文行相符矩矱是蹈庶益收得人之效强我王室尚其懋哉宁宗御书绫纸赞词】以优陞擢【皇上奋发英断更新大化以麟庠之胄苦隳肝胆力扶纲常于是赫弈奎文诞锡黉宇赐之束帛试之春官优之陞擢登科题名】更新四斋【嘉定丨丨宗学置丨丨曰贵仁大雅明贤立爱小録】续添两斋【辛巳重广学舍丨丨曰怀徳升俊同上】
　　幸学
　　事类天子袒割【食三老五更于大学丨丨丨丨牲执酱而馈执爵而酳记乐记】车驾亲临【陛下尊敬先圣垂意古典宫室未饰干戈未休而先建太学造立黉舍比日丨丨丨丨享将以时雍之化也光武朝朱浮疏】行大射礼【汉明帝永平二年三月临辟雍初丨丨丨丨十月幸辟雍初行养老礼本事记】盛清道仪【明帝即位丨丨丨之丨袒割辟雍之上尊养三老五更飨射礼毕帝正坐自讲诸儒执经问难于前冠带缙绅之人圜桥门而观聴者盖亿万计儒林传序】赐学生帛【晋武帝幸辟雍行乡饮之礼赐太常博士丨丨丨本纪】上释奠颂【太宗幸太学观释菜命頴达讲经毕丨丨丨丨孔頴达传】
　　郡学
　　事类泮宫【丨丨者宫也明尊卑有差聴化少也半于天子之宫半者象璜也独南面礼仪之方有水耳白虎通泮水颂僖公能修丨丨也泮半水也半有水半无水也诗陆徳明释文】乡校【郑人游于丨丨以论执政然明谓子产曰毁丨丨何如子产曰何为夫人朝夕退而游焉以论执政之善否是吾师也若之何毁之左襄三十一年】立校宫【任延拜武威太守造丨丨丨自掾吏子孙皆令诸学受业复其徭役章句既通悉显拔荣进之郡遂有儒雅之士后本传】起横舍【鲍徳迁南阳守时郡学久废乃修丨丨丨备爼豆黼冕行礼奏乐诸儒百姓欢服本传】建蜀学【前汉文翁为蜀郡守见蜀地僻陋有蛮夷风乃起造学宫于成都由是蜀好文雅文翁之化也本传】倡闽学【常衮为福建观察使始闽人未知学乃为乡校使作为文章亲加讲导由是风俗一变嵗贡士与内州等同上】广学徒【晋虞溥除河阳内史大修学校丨招丨丨告属县曰学所以定情理性而积众善者也本传】崇儒雅【后秦彭迁山阳太守丨好丨丨素明学校本传】聘儒生【冦恂拜汝南太守修起乡校教生徒聘能为左氏春秋者】讲经艺【唐髙士亷进益州长史引诸生丨授丨丨学校复兴并本传】下车修教【后衞飒迁桂阳太守丨丨丨庠序之丨设婚姻之礼期年间拜俗从化本传】以身为诲【唐倪若水为汴州刺史増修孔子庙兴州县学广劝生徒身为教诲风化遂行】祀孔子祠【唐曹华为兖州节度使下令曰邹鲁礼义之乡不可忘本乃身见儒士春秋丨丨丨丨立学官讲诵人乃知教】孝友传【唐李栖筠为常州刺史大起学校堂上丨丨丨丨以示诸生为乡饮酒礼登髙降饮人人知劝已上并本传】赐诸生书【田公锡知睦州下车建孔子祠教民兴学表请入纸国子监印经籍给诸生诏赐之还其纸言行録】益弟子员【胡公宿知湖州前守滕公大兴学校费钱数千万安定胡先生教授其间未防滕公罢公继之乃辟斋防于学之东丨丨丨丨安定之教得盛于东南东南之士知本经术行义以为学者公之力为最多】积帑兴学【曽公肇知应天府事当东南孔道宴劳无虚日公曰饰厨传以邀往来之誉吾不为也乃丨公丨之余大丨丨校亲加训导养成人才为多并同上】给田养学【滕公元发知郓州学生食不给民有争公田二十年不给者公曰学无食而以良田饱顽民乎乃请以为学田遂絶其讼事畧】学倡天下【晏公殊留守南京兴学校延范仲淹以教授诸生天下兴学自公始同上】学冠诸郡【陈公襄知常州郡庠小窄不足以容师生公勤于经始成以不日其气象规模遂为诸郡之冠公晨入其中坐授诸生经义旁决郡事由是毗陵学者盛于二浙言行録】广文翁石室【蒋公堂知益州汉文翁石室在孔子庙中堂因广其舍为学宫选属官与乡老贤者以教诸生事畧】新岳麓书院【刘公珙知潭州旧有岳麓书院真庙朝以勅赐额给田与书经乱芜废公一新之养士数千人延礼佳士言行録】
　　县学
　　事类置校官【魏武帝下令县满五百户丨丨丨选其乡之俊造而崇学之庶防先王之道不坠而有益于天下本纪】劝生徒【唐倪若水修孔子庙兴州县学广丨丨丨余见前州学类注】择贤者【范公纯仁知襄邑县宇学校仓廪驿舍皆一新之又营学田丨乡之丨丨以教其人聴政之暇时一至学亲劝诱之言行録】选秀民【文公先生任同安簿兼学事身率诸生规矩甚严厉以诚敬开以义理初士子尚循故态食已则去先生为文劝谕之以学如不及一邑悚慕而师尊之又丨邑之丨丨充弟子员年谱】










　　古今合璧事类备要前集卷三十六
　　钦定四库全书
　　古今合璧事类备要前集卷三十七
　　宋　谢维新　撰
　　科举门
　　科举
　　事类献士【古者天子之制诸侯嵗丨贡丨于天子天子试之于射宫射义】设科【取士有三学馆曰生徒州县曰乡贡天子自诏曰制举选举志】贡士【唐丨丨之科有秀才有明经有进士有明法有书有筭毎嵗仲冬郡县馆监课试其成者长吏防属僚设宾主陈俎豆备管牲用少牢行乡饮酒礼歌鹿鸣之诗召耆老叙少长而观焉既饯而与计偕其不在馆学而举者谓之乡贡唐史】举人【方今举士明诏方下固已驱驰府寺之廷出入王公之第陈篇希恩奏记誓报故俗号丨丨皆穪覔举唐薛登疏】贤能书【地方乡大夫之职云三年则大比考其德行道艺而兴贤者能者乡老及乡大夫羣吏献丨丨之丨于王王受之登于天府周礼】进士科【唐薛登疏曰古之取士考素行之硕询乡曲之学以敦朴为先刋文为后以计贡贤愚为州之荣辱李陵降而陇西慙干木隐而西河美却冀以礼逊升而晋人知礼文翁以经术教而蜀士多儒未有上行而下不从也汉之求士必观其行魏取放达晋先门阀梁陈尚词赋隋文纳李谔之言禁浮词炀帝始置丨丨丨后生驰逐竞缀小文名曰防学以浮为贵本传】列方物【武后长夀二年始令举人献嵗丨于丨丨前以备充庭通典】歌鹿鸣【见前贡士下注】郡守劝驾【髙祖诏曰贤士大夫既与我定有天下而不与吾共安利之可乎有肯从我逰者吾能尊显之以布告天下其有称明德者御史中执法丨丨必身丨为之丨遣诣丞相府汉高帝纪】县次续食【武帝诏召吏人有明当世之务习先圣之术者丨丨丨丨令与计偕今至阖郡不荐一人其与中二千石礼官博士议不举者罸有司议曰不举士一则黜爵再则削地三则黜爵削地毕矣武帝纪】隔截进士【陈彭年任翰林学士求对归诣政府王文正公旦延见之陈起呈其状曰科场条贯公投之于地曰内翰做官几日待丨丨天下丨丨陈惶惧而退遗事】变为学究【王荆公改科举暮年曰本欲变学究为秀才不谓丨秀才丨丨丨盖举子专诵王氏章句而不解义正如学究诵注疏耳谈丛】
　　诗集计吏【谚曰槐花黄举子忙唐翁承赞诗曰雨中妆防望中黄勾引蝉声送夕阳忆得当年随丨丨马蹄终日为君忙】秀才【马蹄声特特去入天子国借问去是谁丨丨皇甫湜含吐一腹文八音兼五色主文有崔李郁郁为朝德青铜镜必明朱丝防必直称意太平年愿子长相忆送皇甫湜赴举】
　　发举
　　事类沅江鼈【卢肇赴举先达问所从来曰某袁民也先达曰袁出举人耶荅曰袁之举人亦犹丨丨丨甲九肋者稀摭言】蓬山鼇【卢肇江西解末有谢啓云巨鼇屭赑首冠蓬山有司怪其语荅曰顽石处山巨鱼戴之非首冠耶同上】卜珓得吉【孟宾于华山神丨丨有如一年乞一珓凡六掷丨上上大丨后果六举及第郡国雅谈】梦柩发荐【秦少游丨发殡而葬之者云是刘发之丨是嵗丨首丨东坡集】
　　诗集乡曲英【送河南府秀才诗云吾皇绍祖烈天下再太平诏下诸郡国嵗贡丨丨丨韩文】
　　省试
　　事类设卫【武德以来礼部阅试之日皆严丨兵丨荐棘围之搜索衣服讥伺出入以防伪滥焉出通典】糊名【武后以吏部选人多不实乃令试目自丨其丨暗考以定等第唐史】不继烛【唐制礼部试举人夜以三鼓为限本朝率用白画丨许丨丨国朝事实】无上请【礼部贡院言近年进上惟钞畧古今文赋懐挟入试昨者御试以正经命题多懵所出则知题目不示以出处也大中祥符元年试礼部进士内出清明象天赋等题仍録题解摹印以示之至景祐元年始诏试日进士题目具经史所出摹印给之更不许上请容斋随笔】号榜花【唐大中以来礼部放榜有姓氏稀僻者丨曰丨丨唐史】造榜天【唐陆扆举进士时方迁幸六月榜出甚暑李士辙戏曰丨丨丨也讥扆进非其时也本传】南院东墙【唐旧制都省考试南院放榜丨丨丨丨别筑起一堵髙丈余天辨色自北院将榜南院张之国史补】淡墨氊笔【李纡侍郎放举人命笔吏勒纸书榜未及填礼部贡院字吏得疾令史王防亦善书诏令终其事值防醉以氊笔染不能加墨迨明方觉字体浓淡相间反致其妍自后法之遂为故事贾魏公谈録又进士榜粘黄纸四张以丨丨丨丨书礼部贡院四字粘于榜首摭言】中书详覆【长庆三年正月礼部侍郎王起奏曰伏以礼部放榜之后逺近误传非便臣请今年进士堪及第者本司考试讫其诗赋先送丨丨门下丨丨敇下本司然后凖例大字放榜从之出国史】贵游覆试【王祐知举陶谷子邴登第上遽命中书覆试诏自今举人凡关食禄之家皆令覆试】白衣卿相【进士科始隋大中盛贞观永徽之际缙绅虽位极人臣不由进士者不以为美其推重谓之白衣卿相以白衣之士即卿相之资也重之如此出通典】白袍士子【有客讥宋济曰近日白袍子何太纷纷济曰由绯袍子紫袍子纷纷化使然也云云国史补】列棘坐庑下【舒元舆举进士见有司钩校苛切既试尚书虽氷炭脂炬飡具皆人自将吏唱名乃得入丨丨围席丨丨丨因上书言古贡士未有轻于此者罗棘遮截疑其奸非所以求忠直也本传】围棘闭省门【和凝知贡举是时进士多浮薄喜为諠哗以动主司有司每放榜则丨以丨丨丨丨絶人出入以为常凝彻棘开门而士皆肃然无哗所取皆一时之秀称为得人本传】
　　诗集建福鼓【新进士放榜后翌日排建福门谒宰相有诗曰华阳馆里钟声起丨丨门前丨动时即其事也南部新书】都堂烛【褒衣博带满尘埃独上丨丨纳卷囬蓬巷防时闻吉语棘篱何日免重来三条丨尽钟初动九转丹成鼎未开残月渐低人扰扰不知谁是谪仙才韦承矩白莲千朶照廊明一片承平雅颂声更报第三条烛尽文昌风景写难成薛能】
　　登第
　　事类龙虎榜【唐欧阳詹与韩愈李观李绛崔羣王涯聨第进士皆天下选时称丨丨丨欧阳詹传】千佛经【唐张倬柬之之孙数举进士不第捧登科记顶上戴之曰此丨丨名丨摭言】前进士【得第谓之丨丨丨俱捷谓之同年列姓名于慈恩寺谓之题名籍而入选谓之春关不捷而醉饱谓之打眊燥李肇国史补】新郎君【薛逢晩年厄于宦途策羸马赴朝值新进士缀行而出游团司使百数十人见逢行李萧然前导曰囬避丨丨丨逢辗然遣介语曰莫贫相阿婆三五少年时也曽东涂西抹来摭言】阿孩儿【苗台符年十六张读年十七同年进士同佐郑少师宣州幕尝列题西明寺中或窃注曰一双新进士两个丨丨丨同上】陈橘皮【给事中乔舜知举进士及第者五人皆以举数升降等甲无名子谓乔之榜类丨丨丨年多者居上南唐近事】期集院【进士榜出便往丨丨丨状元请一人为録事其余主宴主酒主乐探花主茶之类主乐两人一人主饮妓放榜后大科头两人第一部也小科头一人第二部也常宴小科头主之大宴大科头主之同上】慈恩塔【神龙以来杏园宴罢于慈恩寺塔下题名他时有将相则朱书之摭言】破天荒【荆州人每嵗解举人多不成名号天荒解刘蜕以荆州解及第号丨丨丨北梦琐言】烧尾宴【士人初登第必展欢宴谓之烧尾说者云虎化为人惟尾不化须得烧去乃化又说新羊入羣羊抵触须烧其尾乃定又说鱼跃龙门化为龙时必雷为烧其尾乃得化闻见録】泥金信【新进士及第以泥金贴子附家信谓之丨丨丨开元遗事】淡墨榜【见前省试类注】樱桃宴【宴名有九五曰樱桃六曰月登杂详上尤重丨丨丨樱桃之熟和以糖酪摭言】灯毬防【唐进士开宴会于曲江亭既彻馔则移乐泛舟又有丨阁打丨之丨唐制】曲江题名【武帝即位宰相李德裕尤恶进士初举人既及第缀行通名诣主司第谢主生拜主司荅拜乃叙齿谢恩遂升阶与公卿观者皆坐酒数行乃赴期集又有丨丨防丨丨席至是德裕奏国家设科取士而附党背公自为门生自今一见有司而止其期集丨丨丨丨唐选举志】杏园防宴【进士丨丨初丨谓之探花丨以少俊二人为探花使遍游名园若他人先折得名花则二人被罸秦中记选最年少者三人为探花使世谓之探花郎东轩笔録】载妓寻春【唐进士防燕曲江崔彖请告假不赴乃以雕幰丨丨游观为团司所发崔沆为主罸録事判云深搀蓆帽密映氊车紫陌丨丨便隔同年之面青云得路可知异日之心摭言】锡宴簪花【温公曰吾性不喜华靡二十沗科名闻喜宴独不簪花同年曰君赐不可违也乃簪一花家传】见防衔卷【杜镐龙图江南名士植之祖也初登第时将试前夕丨大丨丨丨于前视之乃孝经正义明日果于正义中出题三道本传】梦狗撆箭【裴元质举进士夜梦一狗从窦出挽弓射之其箭遂撆以为不祥梦神解之曰茍第字头也弓者第字身也箭者第字竖也有撆为第也寻唱第朝野佥议】因弟受挞【李景庄老于场屋每被黜母輙挞景譲景庄兄宰相谓主司曰李景庄今嵗不可不收可怜彼兄毎嵗受挞由是始得及第唐武宗纪】与兄同登【曽巩子固嘉祐二年欧阳永叔知贡举子固兄弟四人同登科同上】自取儒科【李宗谔昉之子七嵗能属文耻以父任得官独由乡举既第进士授校书郎同上】再擢科第【元厚之举进士擢髙第殿试被黜复举进士中第同上】梦立斗下【袁郭初应举丨丨丨丨果第七人及第同上】梦登塔上【孙梦得初名贯字道卿尝语予曰某举进士过长安丨丨丨丨见持一大文卷者问之云来年春榜索而视之不可问其间有孙贯否曰惟第三人有孙抃既寤遂改名抃明年果然东斋记事】诗集摘髭【佳句喧众口考官敢瑕疵连年收科第若丨颔下丨韩退之】拔旗【一战文丨赵丨便调金鼎佐无为跋敇案前人到少筑沙堤上马归迟防仁裕】折桂【丨丨一枝先许我穿杨三叶尽惊人白乐天】看花【春风得意马蹄疾一日丨尽长安丨孟东野】跃马【洗眼上林看丨丨贺诗先到古宣城坡诗】骑驴【咸通中举子车服太盛杨云翼欲令丨丨时有诗曰看看诏下尽丨丨紫轴绯氊满九衢卢氏杂记】姓字新【鹤使晓来华表上分明说得帝都春门开阊阖星河在榜注神仙丨丨丨韩持国】云泥隔【春官南院院墙东晓色初明日色红文字一千重马拥喜欢三十二人同眼看鱼变辞凡水心逐莺飞弄晓风莫怪丨丨从此丨总曽惆怅去年中陈标】离席帽【国初犹袭唐士子皆曵袍重戴出则席帽自随李巽累举不第乡人曰李秀才不知甚时席帽离身及第后乃遗乡人诗曰当年踪迹困泥尘不意乗时亦化鳞为报乡闾亲戚道如今席帽已离身诗话】盖畨氊【唐太和八年放进士多贫士无名子作诗曰乞儿还有大通年六十三人笼仗全薛庶凖前驱瘦马范酂依旧丨丨丨秦中记】抛白纻【闲思蓬岛防神仙二百同年最少年利市襴衫丨丨丨风流名字写红牋歌楼夜宴停银烛栁巷春泥汚锦鞯王禹偁】烂银袍【元和十三载李源公榜三十三人皆取寒素时有诗曰元和天子丙申年三十三人同得仙袍似烂银衣似锦相将白日上青天】花迎马【天上髙高月桂丛分明四十一枝风满懐春色向人动遮路乱丨丨丨红鹤驭迥飘云雨外兰亭不在管中居然尽是前贤事何必青楼倚碧空摭言载赵嘏】云随步【青丨丨丨登华榻红雪飘香入杏园王禹偁】三清路【丹霞照上丨丨丨瑞锦裁成五色毫预想平生腾跃处龙津春碧醉仙桃郑谷】一字桥【三春省壁莺迁榜丨丨天津马渡丨刘禹锡】择壻车【囊空不办寻春马眼乱行看丨丨丨注寻春马谓孟郊春风得意马蹄疾丨丨丨谓唐进士开宴常寄曲江亭其日公卿家纵观钿车珠鞅栉比而至中东床者十八九诗话】上渡船【孟宾于献主司诗云那堪雨后更闻蝉溪隔重湖路九千忆昔故园杨栁岸全家送丨丨头丨主司见之自谓得之晚当年中第兴国初归连上吉守赠之诗末句曰今日还家莫惆怅不同初丨丨头丨雅言参述】红妆问【金榜题名墨尚新今年依旧去年春花间毎被丨丨丨何事重来只一人何扶】红裙看【舒王有诗云却忆金明池上路丨丨争看緑衣郎欧公谓舒王曰谨愿者亦复为之耶】少年登第【白乐天登第时年二十七诗云慈恩塔下题名处十七人中最少年诗话】五子登科【窦禹钧有子五人仪俨偁侃仁俱登科冯道赠之诗曰燕山窦十郎教子以义方灵椿一株老丹桂五枝芳古今诗话】兄弟继第【乐天与弟敏中行简三人相继皆中第乐天作诗云自怜郡姓为儒少岂料词中第频桂折一枝先许我杨穿三叶尽惊人渔隐丛话】子弟及第【张师锡年八十余丨丨丨丨作诗曰御榜今朝至见名心始安尔能俱中第吾遂可休官贺客留连饮家书反覆防世科虽不继得慰二亲难青箱杂记】南宫第四【张文景以古文驰名第四人登第不厌所望有诗云惊天动地张文景只得丨丨丨丨人续归田録】金榜十三【孟宾于湖湘连上人与李昉同擢第后昉寄宾于诗曰初擕书劔别湘潭丨丨标名第丨丨昔日声名喧洛下只今诗句满江南江南野史】止压一人【周师厚在郑獬榜及第只压得陈传自赋诗云有眼不堪看郑獬囘头犹喜见陈传周师厚诗】殿居榜尾【绍兴丙午正奏名第一人王十朋特奏名第一人李三锡时宗室子丨丨丨丨不乐或以诗戏之曰举头虽不窥王十伸脚犹能踏李三】
　　殿试
　　事类分科射策【汉之射防与对策不同按萧望之传射谓为难问疑义书于策量其大小暑为甲乙之科不使彰显射者随其所得而释之对者显问以政事经义观其所对文词定髙下孔氏杂说】坐朝按试【北齐选举多沿后魏之制皇帝出坐于朝堂中楹其有滥劣者饮墨水一胜文理孟浪者夺席脱容刀云云通典】殿试举人【则天永昌元年二月防问贡举人于洛城殿前殿试自此始唐史】策试进士【吕公着知贡举密奏曰天子临轩防士而用诗赋非举贤求治之意今来廷试乞出自宸唯以诏策咨询治道自是上临轩始以丨丨丨丨吕家传】御殿唱名【开寳六年因徐士防伐鼓讼不公帝御讲武殿覆试御试自此始赐诗自兴国二年吕防正榜始分甲次自兴国八年王世则榜始及第日赐袍笏自祥符中姚晔榜始赐宴自吕正榜始赐同进士出身自王世则榜唱名自雍熈二年梁颢榜弥封誊録覆考阙　　始于祥符景德之间国朝事实】分第授官【正奏名第一甲赐进士及第第二甲同第三甲第四甲赐进士出身第五甲赐同进士出身特奏名第阙】

　　殿试糊名【淳化三年阙
　　一刻数诗】
　　【一日十赋陈靖上防请糊名考校上嘉纳之始糊名第优劣太宗】殿试无黜【本朝进士过省赴殿尚有被黜者远方寒士殿试下贫不能归多失所有赴河而死者仁宗闻之恻然自此殿试不黜虽杂犯亦收之末名国史】烛赐举人【旧例廷试举人至暮者许赐烛然殿深易黑日昃则殿上烛出矣庆元五年上初策士江西正奏名进士黄寔严州特奏名进士皇甫鉴纳卷最后防州特奏名进士刘嘉猷赐烛至一更四防御药院言故事赐烛正奏名降一甲特奏名降一等朝野杂记】防除通判【太祖幸西都张文定公齐贤献十策帝归谓太宗曰吾幸西都为汝得一张齐贤宰相也太宗即位齐贤方赴廷试帝欲其居上甲有司置于丙科帝不恱有丨一榜尽丨京官丨丨文定得将作监丞通判衡州不十年位宰相闻见録】祝谏称谢【庆歴五年仁宗临轩赐进士第详议官丨丨侍廷中男唐次谘季许及一壻皆擢第毎唱一名祝即丨丨是日谏五拜殿下仁宗嘉赏之渑水燕谈】党镈降名【熈宁二年廷试罢三题专以防取士非杂犯不复黜然五路举人尤为踈畧黄道夫榜传胪至第四甲党镈卷子神宗大笑曰此人何由过省知举舒信道对以五路人用分数末名过省上命降作第五甲末自后人日益广宣和七年沈元用榜正奏名殿试至八百五人国史】
　　诗集新郎君【云龙山下试春衣放鹤亭前送落晖一色杏花三十里丨丨丨去马如飞东坡送蜀人到殿】黄甲字【黄怕开封出奏篇银袍二百玉阶前威顔咫尺瞻中扆名姓传呼下九天宫墨旋题丨丨丨禁门已簇杏花鞯孤臣拜赐交悲喜相望先芬五十年蔡持正崇政殿放榜】
　　状元
　　事类争状元【太祖时王嗣宗与赵昌言丨丨丨于殿前乃命二人手约胜者与之赵昌言发秃嗣宗殴其幞头坠地趋前曰臣胜之上笑以嗣宗为状元涑水记闻】呼状元【韩持国知颍川府时彦以状元及第唱称状元持国怒曰状元无官耶自此呼时签判彦终身衔之马涓巨济亦以状元及第为秦签亦丨丨丨秦帅吕晋伯曰状元者及第未除也既为判官不可曰状元巨济愧谢邵氏闻见録】郁轮袍【唐王维素为岐王所知将应举告王为地王令作琵琶曲引至贵戚家自弹其曲曰丨丨丨贵戚大爱之王曰此非伶人乃能文之士遂为因縁是年为举首广林记】芙蓉镜【李固言下第游蜀遇一老姥与言郎君明年丨丨丨下及第明年果状元及第诗赋有人镜芙蓉之目所遇老姥乃金天神也酉阳杂爼】梦生菜【蔡齐字子思真宗临轩防士夜梦殿下有菜一苗甚盛与殿基相高及防第一卷乃蔡齐上见其状堂堂曰得人矣诏金吾给卫士七人清道寻诏自今第一人及第令给七人当直许出入则两对引喝传呼状元始于此也东斋遗事】梦开榜【见天类天门挂榜下注】梦剃髭【李文定公迪美髭髯御试前一日梦被人剃削俱尽心恶之有解者曰必为状元縁今嵗省元是刘滋已替滋矣非状元而何是嵗果状元及第皇朝类苑】梦乗龙【丁咸序未第时丨丨丨而起囘顾又有骆驼在后二十年方捷殿榜出亚其名乃龙起次骆起因悟梦摭言】梦践积木【孙屋梦积木数百践其上自谓必作状元居众材之上已而果然同上】梦登云梯【莆田郑侨惠叔乾道己丑春省试中选未廷对梦空中一梯云气围绕窃自念曰世所谓云梯者兹其是欤俄身至云梯侧遂登之及高层仰望则有大石苍然如镜面正惧压已忽冉冉升腾立于石上惊觉自喜但不晓登石之义既而为天下第一其次曰温陵石起宗先是考官用分数编排石君当居上临唱名始易之容斋随笔】赋五色日【李程试日五色赋破题云徳动天鍳祥开日华擢为状元后浩虚舟应宏词复试此题程虞浩愈于已驰一介取本观破题云丽日焜煌中含瑞光程喜曰李程在里摭言】备一新衣【王拱辰与欧公同年进士文忠自监元省元赴廷试锐意魁天下明日当唱名备新衣一袭拱辰輙先衣以入文忠怪焉拱辰笑曰为状元者当衣此唱名果第一邵氏后録】京师传名【嘉祐中未御试京师传王俊民为状元莫知言所起及御试王荆公杨乐道为详定官旧制详定官不得立等荆公以覆考官所定第一人未当别取一人为状元乐道以为不可议论未决遂各以己意进禀诏从荆公之请及发封乃王俊民也笔谈】异僧论相【宋祁兄弟同行逢一异僧相曰小宋当大魁天下大宋亦不失甲科后十年大宋复遇诸涂僧乃大惊曰公丰神特异如此岂活数万命者乎大宋曰素贫安得有此僧曰姑思之宋良乆曰北堂有蚁穴忽为大雨所浸某寻编竹为桥以渡岂此是耶僧曰必是也小宋合当首魁公终不出其下比唱第小宋果大魁章献大后乃谓弟不可以先兄因命大宋为第一小宋为第十笔谈】父子状元【真宗东封六月放梁固以下进士及第祀后土于汾隂放张师德以下进士及第固乃状元梁颢子思德亦状元张去华子也笔録】兄弟状元【章圣即位咸平元年二年皆放进士举孙仅孙暨相继魁天下皆汝州人京师闾巷之人荣之至于百姓亦以大状元小状元呼之嘉祐八年许将治平四年许世安时谓大许小许然亦以姓呼盖田隔彭汝砺之榜也出国史】呼小状元【孙何孙仅兄弟驰名王堇州览仅文编书其后曰明年再就尧阶试应被人丨丨丨丨仅果第一出关览】鄙渴睡汉【吕文穆公未第时薄游一县时胡太监旦随其父宰是邑遇吕甚薄客有喻胡曰吕公能诗宜少加礼胡问警句客举曰挑尽寒灯不成梦胡笑曰乃一渴睡汉耳吕甚恨而去明年首中甲科寄声于胡曰渴睡汉状元及第矣胡曰待我明年第一人及第输君一筹既而次榜亦中首选文穆公正也出归田録】不在温饱【王曽青州发解及南省廷试皆为首冠中山刘子仪为翰林学士戏语之曰状元三场一生吃着不尽沂公正色荅曰曽平生之志丨丨丨丨东轩笔録】不娶贵戚【冯京举进士自乡选至廷对俱策名第一张尧佐倚外戚欲妻以女使拥入其家顷之中人以酒肴至且示以奁具甚厚京不肯就力辞之出笔谈】不受郊迎【王沂公曽状元及第还青州故郡府帅闻其归乃命父老娼乐迎于近郊公乃易服乗小驴由他门入遽谒守守惊曰闻君来已遣人奉迎门司未报君至何为抵此公以实告之曰不才幸沗科第敢烦太守父老致迓是重其过也吴曽漫録】不肯自陈【范镇举进士礼部奏名第一故事殿庭唱第过三人则礼部第一人者必越次抗声自陈因擢置上第镇不肯自言至第七十九人乃出拜退就列无一言廷中皆异之国史】愿得忠孝【神宗慎于选士皇祐五年廷试进士考定前一日取首选卷焚香祝之曰丨丨丨丨状元洎唱名乃郑内相獬也故郑谢及第启云何以副上心忠孝之求是也尘史】语以不欺【贾内翰黯以状元及第归邓州范文正公为守内翰谒文正曰某晩生偶得科第愿受教文正曰君不忧不显惟不欺二字可终身行之内翰拜其言不防云闻见録】
　　诗集麻衣雪【天王出震寰宇清奎星烂烂照文明诏令郡国贡多士大张蛛网罗羣英圣情孜孜终不倦日斜犹御金銮殿宫栁低垂三月烟炉香飞入千人砚丨丨皎皎光如丨一一重瞳亲鍳别孤寒得路荷君恩聚首皆言尽臣节小臣踪迹本泥尘登科曽赋御前题屈指方经五六嵗如今已上青云梯位列谏官无一语自愧将何报明主应制非才但涙垂强作狂歌歌舜禹王元之】桂枝香【裴思谦状元及第以红牋作名纸谒平康里诸妓因宿于里中有诗曰银缸斜背解鸣珰小语低声唤玉郎从此不知兰麝贵夜来新惹丨丨丨】游阆苑【引领羣仙上紫微云间相逐歩相随桃花直透三层浪桂子高攀第一枝阆苑更无前骤马杏园都是后题诗男儿显逹当如此满袖馨香天下知陈元老】夺锦标【卢肇黄颇皆宜春人同举郡守独饯颇明年肇状元及第归郡守防肇观竞渡肇即席作诗云报道是龙君不信果然夺得锦标归太守大惭古今诗话】唤状元【春来无处不闲行楚国相看别有情好是五更残酒醒耳边闻丨丨丨声郑谷宿平康里】许状头【昔年曽向玉京游第一仙人丨丨丨今日已成秦晋约早教鸾凤下妆楼选壻故事】雷起南山【吕正徽时于洛阳龙门利涉院与温仲舒读书有诗曰八滩风起浪花飞手把渔竿傍钓矶自是钩头香饵别此心终待得鱼归又云怪得池塘春水满夜来丨雨丨丨丨后状元及第位至宰相邵氏闻见録】龙入天衢【风雷昨夜破枯株借问天工有意无莫是卧丨踪迹困放开头角丨丨丨黄冕仲】连榜作魁【王沂公与李文定公连榜取殿魁又相继秉钧轴文定镇并门公均逸本乡作诗寄之畧曰锦标得隽曽相继金鼎调元亦荐更并上儿童公再见会稽幢绂我偏荣归田録】相继作魁【病中何事忽开顔记得时称小状元粉壁每题龙虎榜锦标终属鹡鸰原王黄州贺孙槿】
　　榜眼
　　事类梦斩头项【胥偃应举时丨徐将军丨下丨丨作诗云昔作树头花今为冡中骨以为不祥明年徐奭榜第二人及第南部新书】斫头留项【刘公沆天圣中办装赴省梦被人丨落丨甚恶之人解曰状元不到你只得第二人公诘曰虽斫却头丨丨在里项沆刘留同音果第二人及第青箱杂记】五色云见【天圣五年仁宗试进士韩魏公名在第二时唱名第一甲方终太史奏曰丨丨丨丨从官皆贺魏公家语】
　　探花
　　事类三世探花【李昌武宗谔之子昭遘十八嵗镇防及第昭遘子杲卿杲卿子士防皆不逾是嵗登甲科凡丨丨俱曽为丨丨郎挥麈録】以诗聨荐【五代李庆显德中举进士工诗有云醉轻浮世事老重故乡人枢密王朴以此聨荐于申文炳文炳知举遂为第三人玉壶清话】
　　制科
　　事类亲策制科【所谓制举者其来逺矣自汉以来天子常称制诏道其所欲问而丨丨之唐丨取士之丨其天子自诏者曰制举所以待非常之才焉唐选举志】増重制科【仁宗天圣间从夏竦之奏丨丨丨丨之目于是自贤良方正以下其科为六自书判拔萃以下其科为四騐之以进防十卷先之以过阁六论荐之纠之以台谏国史】夏竦上书【夏英公以父没王事受丹阳县主簿上书乞应制举其畧曰若陛下以枕流潄石为达则臣世居市井若陛下以金榜丹桂为材则臣未沗科第若陛下以鸠杖台背为德则臣始逾弱冠若陛下以荷戈控为勇则臣生不经歴若陛下令臣待诏公车指陈时事犹可与汉唐诸生并驱较其先后真庙闻言赏激召赴中书试论六首一曰定四时别九州圣功孰大论二曰考定明堂制度论三曰光武二十八将功业先后论四曰九功九法为国何先论五曰舜无为禹勤事孰优论六曰曽参何以不列四科论是嵗应中制科归田録】吴育升等【宋兴以来御试制科举人无登三等者惟吴育第三等余皆四等除此则落之东轩笔録】预拟出题【张咸汉州人应茂科初出蜀过防州郡将知名士也一见遇之甚厚因问曰四科优劣之差见于何书张无以对守曰载孟子注中因掇示之张道中漫思索著论咸至都阁试文论以此为首题张更不注思而就主文钱穆父览之大喜过阁第一张即魏公之翁也挥麈録】偶失出处【李泰伯素不喜孟子以为孔子尊王孟子教诸侯为王尝试制科六论不得其一曰吾书未尝不读必孟子注疏也掷笔而出人为检视之果然终不中第摭言】
　　诗集羣玉府【惊禽一时巢栖息无少安秋扇一离手流尘蔽霜纨故侣不可追凉风日已寒逺逢杜陵士别尽平生欢逐客无印绶楚江多芷兰因君时暇游长铗不复弹阅书南轩霁絙瑟清夜阑万境身外寂一杯腹中宽伊昔元宗朝冬卿冠鸳鸾肃穆升内殿从容顶髙冠游夏无措辞阳秋垂不刋至今丨丨丨学者空纵观世人希德门揭若攀峰峦之子尚明训锵如振琅玕一旦西上书班裳拂行鞍荆台宿暮雨汉水浮春澜君门起天中多士如星繁烟霞覆双阙抃舞罗千官清漏滴铜壶仙厨下雕盘荧煌仰天榜错落飞濡翰古来长策人所叹遭时艰一鸣从此始相望青云端刘禹锡送韦道冲】
　　贤良
　　事类诏举贤良【丨诸侯王公卿郡守丨丨丨能直言极谏者上亲策之敷纳以言前文帝纪】考问贤良【陛下举贤良方正之士论谊考问将欲兴仁义之休德明帝王之法制建太平之道也前董仲舒策】明王事体【贤良丨于古今丨丨之丨受防察问咸以书对着之于篇朕亲览焉于是董仲舒公孙出焉武帝纪】修先圣术【武帝诏有司举贤良文学菑川复推至太常上防诏诸儒制曰子大夫丨丨丨之丨明国家之体讲论洽闻有声乎当世公孙传】敇举一人【光武日食诏其丨公卿丨贤良公正各丨丨本纪】对策百余【时丨丨者丨丨人太常奏防居下防奏天子擢对为第一前公孙传】遣诣公车【诏举贤良方正丨丨丨丨光武纪安帝永初五年诏举贤良方正有道术能直言极谏之士并丨丨丨丨本纪】诏防东堂【武帝丨诸贤良方正直言丨丨丨策问挚虞对防擢为太子舍人晋挚虞传】起至宰相【上昔与功业屡举贤良自见为举首丨徒步数年丨丨丨公孙传】选补郎吏【永和元年诏举贤良方正能直言极谏之士上亲临策问丨丨丨丨和帝纪】举得穆裴【正元元年策贤良方正得穆质裴复栁公纬崔邠韦纯洪简熊执易等世美防知人鲍防传】策过晁董【文宗太和二年举贤良方正能直言极谏帝引诸儒百余于廷丨之是时第策官贾餗厐严见蕡对嗟伏以为丨古丨丨而畏中官睚眦不敢取上人读其辞至感慨流涕刘蕡传】仲舒举首【武帝举贤良文学之士丨丨对策制曰朕广延四方之豪隽公选贤良博习之士欲闻大道之要至论之极今子大夫襃然为丨丨其精心致思朕垂聴而问焉董仲舒传】柬之第一【张东之以贤良召时年七十余矣对策者千余丨丨为丨丨擢拜监察御史唐本传】仲舒三策【汉武帝三策仲舒仲舒对陈天人大槩缓而不切也唐刘蕡传】郄诜一枝【晋丨丨迁雍州刺史武帝曰卿自以为何如对曰臣举贤良对防第一犹桂林之丨丨昆山之片玉帝笑之本传】大科名世【富公弼初游屋穆修伯长谓之曰进士不足以尽子之才当以丨丨丨丨公果礼部试下时太师官耀州西归陜范文正公遣人追公曰有防以大科取士可亟还公复还京师见文正辞以未尝为此学文正曰已闻诸君荐君矣乆为君辟一室皆大科文字可往就馆时晏公元献为相求婚于文正文正曰公女若嫁官人仲淹不敢知必欲国士无如富弼者元献一见公大爱重之即议婚遂以贤良方正登第闻见録】大科相继【钱希白贤良方正擢第子明逸子飞彦逺子高相继登制科苏轼苏辙兄弟同年制策入等故子高谢啓曰两朝之间相继者父子十年之内并进者弟兄子瞻啓曰兄弟并窃于贤良衣冠或以为盛事渑水燕谈】降入四等【嘉祐六年试贤良方正苏轼第三等辙第四等辙语切直司马光考入第三等翰林学士范镇难之欲降其等考官胡宿欲黜之光言是独有爱君忧国之心不可不收上曰求直言而以直弃之天下其谓我何乃收入第四等国史】梦览二传【吴文肃公奎将举贤良丨入魏文帝庙升殿问羣臣优劣公未对帝曰韩延夀为最是夕门下抄书吏杨开者亦梦公读杨阜传翌日告公公丨丨丨及试六论一乃韩延夀杨阜孰优公果中首选同上】六科得人【张方平少頴悟絶人凡书一览终身不再读宋绶蔡齐见之以为天下竒才也共以茂才异等荐之中选为校书郎复举贤良方正又中选迁著作佐郎后上平戎十策吕夷简见之曰丨丨丨丨矣事畧】六州解元【天圣中吴育甲科进士应贤良入髙等文词雅正天下推之晏元献曰以六论分六州当为丨丨丨丨职官分纪】
　　诗集对丹墀【殿上衮衣明日月砚中旗影动龙蛇纵横礼乐三千字独丨丨丨日未斜夏竦】
　　宏词
　　事类更易科名【国初立宏词拔萃科大中祥符立服勤词学科大观改词学兼茂科绍兴改博学宏词科国史】増试杂文【国初犹循唐制用诗赋神宗始罢诗赋以经术造士又虑不足以尽人才设词学一科试以杂文同上】许人自荐【景德三年龙图待制陈彭年奏应宏词拔萃科明经人许投状自荐防试经义以劝学者绍圣元年诏立宏词一科每科场后许进士登科人经礼部投状乞试依进士法差官考校试以诏皓章表箴铭赋颂赦敇檄书露布戒谕之类同上】以文自售【杨山云试宏词乃是丨丨字丨丨古人得已似不如此语録】语类俳优【韩愈云仆闻有以博学宏词选者人尤谓之才退因取所试读之乃类于俳优者之辞顔忸怩而心不宁者数月荅崔立之书】文若神助【李平叔云洪景伯兄弟应博学宏词以克敌弓铭为题洪惘然不知所出有巡铺老卒观于案间以问洪曰官人欲知之否洪笑曰非尔所知卒曰不然我本韩太尉世忠之部曲从军日见有人以神臂弓旧样献于太尉太尉令如其制度制以进御赐名克敌并以嵗月告之洪尽用其语首云绍兴戊午五月大将云云主文大惊喜是嵗遂中科目若有丨助焉】
　　馆职
　　事类见老衙官【韩忠献公宋景文公同召试中选王德用带平章事例当谢二公有空踈之嫌德用曰亦曽见程文诚空踈少年更宜广问学二公大不堪景文至曰吾属丨一丨丨丨是纳侮也后二人俱成大名德用已薨忠献谓景文曰王公虽武人尚有前辈激厉后学成就之意不可防也闻见録】倒防孩儿【苗振召试馆职晏殊语之曰君乆从仕必踈笔砚今将就试宜稍温习振曰岂有三十年为老娘而丨丨丨丨者乎既而试泽宫选士赋押韵有王字振曰率土之滨莫非王由是不中选殊闻曰苗君竟丨丨却丨丨矣笔谈】
　　诗集三英座【梅圣俞试馆职止得赐进士出身胡宿赠之诗曰赋就甘泉客荐雄独攀仙桂向秋风抽毫同上丨丨丨换骨才争第一功瞥看灵鳌居水下恍闻仙犬吠云中嫦娥应有怜才意唯许诗人到月宫雪斋广録】白玉堂【古木隂森丨丨丨长年来此试文章日斜奏罢长杨赋闲拂尘埃看画墙王钦臣】

　　古今合璧事类备要前集卷三十七
　　钦定四库全书
　　古今合璧事类备要前集卷三十八
　　宋　谢维新　撰
　　科举门
　　武举
　　事类举刚毅【后顺帝丨丨丨武猛有谋谟任将帅者本纪】举猛勇【晋武帝诏丨丨丨秀异本纪】置武举【武举盖起于武后之时长安二年始丨丨丨其制有长垜马射步射筒射又有马枪翘关负重身材之选唐选举志】取絶艺【下至军谋将畧翘关拔山絶艺竒技莫不兼取同上】补左卫史【唐郭子仪以武举异等丨丨丨长丨后为大臣以身为天下安危者二十年校中书令考二十四本传】擢宏逺科【樊宗师丨军谋丨丨丨本传】
　　诗集文武双捷【向年擢桂儒生业今日分茅圣主恩旌斾仍将过乡路轩车争出看都门人间丨丨能丨丨天下安危待一论布恵宣威大夫事不妨诗思许琴樽杨巨源送胡大夫】
　　特科
  </div>
  <div class="pagination">
   <a href="古今合璧事类备要_page12.html">
    上一页
   </a>
   <span>
    ...
   </span>
   <a href="古今合璧事类备要_page8.html">
    8
   </a>
   <a href="古今合璧事类备要_page9.html">
    9
   </a>
   <a href="古今合璧事类备要_page10.html">
    10
   </a>
   <a href="古今合璧事类备要_page11.html">
    11
   </a>
   <a href="古今合璧事类备要_page12.html">
    12
   </a>
   <span class="current-page">
    13
   </span>
   <a href="古今合璧事类备要_page14.html">
    14
   </a>
   <a href="古今合璧事类备要_page15.html">
    15
   </a>
   <a href="古今合璧事类备要_page16.html">
    16
   </a>
   <a href="古今合璧事类备要_page17.html">
    17
   </a>
   <a href="古今合璧事类备要_page18.html">
    18
   </a>
   <span>
    ...
   </span>
   <a href="古今合璧事类备要_page14.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
