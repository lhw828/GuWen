<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 315 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 315 页/共 331 页
  </h1>
  <div class="content">
   【类说】：幽闲鼓吹。宣宗万寿公主驸马郑尚书之弟凯有危疾，上使日之回，问公主视疾否？曰，在慈恩寺看场戏。上曰，我怩店大夫不与我为亲，良有以也。召主责曰，岂有小郎病乃就看他处乎？立遣归宅。
　　遣医视疾
　　【宋史】《范纯仁传》：纯仁患目疾，徽宗遣中使赐茶药，后又许归养疾。帝每见辅臣，问安否，乃曰，范纯仁得一识面足矣。遂遣上医视疾。
　　乘驿视疾
　　【东汉书】《宗室传》：永平元年，东海恭王疆病。显宗遣中常侍，钩盾令，将太医乘驿视疾，诏沛王辅，济南王康等，俱诣鲁视疾。
　　穿壁视疾
　　【续后汉书】《吕蒙传》：蒙疾发，权时在公安，迎置内殿。所以治获者万方募，封内有能愈蒙疾者，赐千金。时有加减，权为之惨戚。欲数见其颜色，又恐劳动，常穿壁瞻之。见小能食则喜，顾左右言笑。不然，则咄夜不能寐。病中瘳，为下赦令群臣毕贺，后更增笃。权自临视，命道士于星辰下为之请命。年四十二，遂卒于内殿。权哀痛甚。
　　马上视疾
　　【辽史】《方技传》：直鲁古，吐谷浑人。初太祖破吐谷浑，一骑士弃橐，反射不中而去。及追兵开橐视之，中得一婴儿，即直鲁古人也。因所俘者问其故，乃知射橐者，婴之父也，世善医，虽马上视疾，亦知标本意。不欲子为人所得，欲杀之耳。
　　隔纱视疾
　　【辽史】《逆臣传》：迭里特，字海邻，神于医。视人疾，若隔纱亲物，莫不悉见。
　　求入视疾
　　【渑水燕谭录】：嘉中，仁宗已不豫，久不御殿。宰臣亦不得见。富文忠公求入视疾，内侍以公未有诏旨，止之。公叱之曰，安有宰相一日不见天子。遂趋入见，因乞监侍祈祷，留宿殿中。自是事无巨细，皆白执政而后行，上下晏然。
　　辞帝视疾
　　【晋书】《杜夷传》：元帝以夷为祭酒，夷辞疾，未尝朝会。帝欲诣夷，夷陈万乘之主，不宜往庶人之家。帝乃与夷书曰，吾与足下，虽情在忘言。然虚心历载，正以足下羸疾，故欲相省，宁论常仪也。又除国子祭酒。
　　乐正子春视疾
　　【公羊传】：昭公十九年，乐正子春之视疾也，复加一饭，则脱然而愈。复损一饭，则脱然愈。复加一衣，则脱然而愈。复损一衣，则脱然而愈。
　　外舍视疾
　　【东汉书】《和熹郑皇后纪》：后有疾，特令后母兄弟入视医药，不限以日数。后言于帝曰，宫禁至重，而使外舍久在内省，外舍，外家。上令陛下有幸私之讥，下使贱妾获不知足之谤。上下交损，诚不愿也。帝曰，人皆以数入为荣贵，今反以为忧，深自抑损，诚难及也。
　　帝亲视疾
　　【西汉书】：萧何疾，惠帝自问云，君若不幸，谁可代君？何举曹参。
　　【书林事类】：张禹每疾，辄以起居闻。车驾自临问，上亲拜床下。禹顿首谢恩。于床前拜少子官。禹曰，臣有一女，爱甚于男。远嫁张掖太守萧育，不胜父子私恩，愿与相从。即徒育为私农太守。包咸为大鸿胪，以《论语》授帝。后病，亲辇贺视之。
　　【汉制丛录】《翟方进传》：注引汉旧仪云，丞相有疾，皇帝法驾亲至问疾，从四门入。萧何病，传云，上亲自临视何疾。张禹病，传云，车驾自临问之，以此。
　　【东汉书】：桓荣为帝师，后病。帝视问，入门下车，执经趋拜，修弟子礼。《宗室传》：时更始降于赤眉。祉乃奔洛阳。是时宗室唯祉先至，光武见之，喜甚。建武二年，封为城阳王。十一年，祉疾病。上城阳玉尔绶，愿以列侯奉先人祭祀。帝自临其疾。祉薨，谥曰恭王。
　　【续后汉书】《曹真传》：真病还雒阳，帝自幸其第省疾。
　　【北史】：魏安定王休寝疾，帝幸其第，流涕问疾。中使医药，相望于路。
　　【新唐书】《封伦传》：太宗立伦，拜尚书右仆射，实封六百户。贞观元年，遘疾，卧尚书省。帝亲临视，命尚辇送还第。卒年六十，赠司空，谥曰明。魏征疾甚，帝视问疾，屏左右，语终日乃还。后复与太子至第，征加朝服拖绅。帝悲懑，拊之流涕，将以衡山公主降其子。时主亦从，帝曰，公强视新妇。
　　【旧唐书】《隐太子建成传》：建成与元吉谋行配毒，引太宗入宫夜宴。既而太宗心中暴痛，吐血数升。淮安王神通狼狈扶还西宫。高祖幸第问疾，因敕建成，秦王素不能饮，更勿夜聚。《襄邑王神符傅》：神符贞观初再迁宗正卿，后以疾辞职。太宗幸其第问疾，赐以缣帛，每给羊酒。《岑文本传》：文本，加银青光禄大夫，为中书令时，太宗将伐辽，凡所筹度，一皆委之。文本受委既深，神情顿竭。言辞举措，颇异平常。太宗见而忧之，谓左右曰，文本令与我同行，恐不与我同返。及至幽州，遇暴疾，太宗亲自临视，抚之流涕，寻卒。
　　【宋朝类苑】：邢尝被疾，请告，真宗亲临问，赐药一奁，银器千两，彩千匹。国朝故事，非宗戚将相，问疾临奠，帝不亲行。惟与郭贽以恩，特用此礼，儒者荣之。邢止问疾，郭止复临丧。
　　【续通鉴长编】：仁宗天圣二年丁酉，再幸资圣禅院，视申国大长公主报慈正觉大师疾。天圣三年，司徒兼门下侍郎，同平章事，冀国公王钦若，既兼译经使，始赴传法院。感疾亟归，车驾临问，赐白金五千两。仁宗庆历六年，东平郡王德文晚被足疾不能朝，然天性畏谨，疾革，仁宗亲临视，以太医所调药进之。
　　登阁望疾
　　【资治通鉴】：唐玄宗天宝十一载，李林甫时已有疾，忧懑不知所为。巫言一见上可小愈，上欲就视之，左右固谏，上乃令林甫出庭中，上登降圣阁遥望，以红巾招之。林甫不能拜，使人代拜。
　　赐诏问疾
　　【类要】：李卫公李靖疾，唐太宗赐亲诏曰，有昼夜视公疾，太老妪令一人来，吾欲熟知公起居状。权文公视此诏，常泣曰，君臣之际，如是耶？
　　【新唐书】《舒王谊传》：谊初名谟，时尚父郭子仪病笃，帝临轩遣谟持诏往视。谟冠远游冠，御绛袍，乘象辂，四马飞龙士三百，国府官皆绔褶以从。子仪手叩头谢恩。谟宣诏已，乃易服劳问还。
　　凿墙问疾
　　【新唐书】：房玄龄疾甚，帝命凿苑墙，以便候问。
　　酒肉问疾
　　【小说蒙求】：宋孙述矫伪庸劣，每食先拜，而后就坐。食毕，复拜。将寝，则拜床；睡觉复拜。乘马不施御勒，垂钓不设饵，凡所为，种种类此。从子俣得疾危笃，父彦节，母萧氏，对之泣下。述候之，命左右取酒肉，令俣进之。人莫识其意，或问之，答曰，礼不云乎，有疾，饮酒食肉。
　　枉驾问疾
　　【赵希循会心录】：张侍中耆以王府之旧，声势赫奕。夏英公竦，时居相位。耆移疾在告，竦白于上，枉驾问疾。
　　手诏问疾
　　【资治通鉴】：唐太宗贞观十六年，特进魏征有疾，上手诏问之，且言不见数日朕过多矣。今欲自往，恐益为劳。若有闻见，可封状进来。征上言，比者弟子陵师，奴婢忽主，下多轻上，皆有为而然，渐不可长。又言陛下临朝，常以至公为言，退而行之未免私僻。或畏人知，横加威怒。欲盖弥彰，竟有何益。征宅无堂，上命辍小殿之材以构之，五日而成。
　　遣太子问疾
　　【资治通鉴】：唐太宗贞观四年三月，蔡成公杜如晦疾笃，上遣太子问疾，又自临视之。及薨，上每得佳物，辄思如晦，遣使赐其家。
　　【类要】：马周病消渴，弥年不瘳。时驾幸翠微宫，敕求胜地为周起宅，召医中使相望不绝。每令尚食以膳供之，太宗躬为调药，皇太子亲临问疾。
　　遣使问疾
　　【北史】《程骏传》：骏病，孝文文明太后遣使者更问其疾，赐以汤药。
　　【隋书】《高颖传》：上幸并州，留类居守。及上还京，赐缣五十匹，复赐行宫一所，以为庄舍。其夫人贺技氏寝疾，中使顾问，络绎不绝。上亲幸其第，赐钱百万，绢万匹，复赐以千里马。《宇文述传》：述于江都遇疾，中使相望。帝将亲临视之，群臣苦谏乃止。遂遣司宫魏氏问述曰，必有不讳，欲何所言。述二子，化及，智及，时并得罪于家。述因奏曰，化及臣之长子，早预藩邸。愿陛下哀怜之。帝闻，泫然曰，吾不忘也。及薨，帝为之废朝。赠司徒，尚书令，十郡太守，班剑四十人，车前后部鼓吹，谥曰恭。
　　【续通鉴长编】：仁宗天圣元年，冯拯罢为武胜节度，使检校太尉，兼侍中判河南府。拯自还京，疾益甚，仁宗遣使谕以亮阴不克问疾，赐白金五十两，拯叩头称谢。
　　奏请问疾
　　【宋史】《程颐传》：帝尝以疮疹不御迩英累日，颐诣宰相问知否，且曰，上不御殿，太皇不当独坐。且人主有疾，大臣可不知乎？翌日，宰相以下，始奏请问疾。
　　临候问疾
　　【晋书载记】：高瞻，光熙中调补尚书郎。永嘉之乱，还乡里，与叔父隐，率数千家北徒幽州，乃依崔毖。毖与三国谋伐也，瞻固谏，毖不从。及毖奔败，瞻与众降于，署为将军，瞻称疾不起。敬其姿器，数临候之。抚其心曰，君之疾在此，不在余也。今天子播越，四海分崩。苍生纷扰，莫知所系。孤思与诸君匡复帝室，翦鲸豕于二京，迎天子于吴会。廊清八表，侔勋古烈，此孤之心也，孤之愿也。君中州大族，冠冕之余。宜痛心疾首，枕戈待旦。奈何以华夷之异，有怀介然。且大禹出于西羌，文王生于东夷，但问志略如何耳，岂以殊俗不可降心乎？瞻仍辞疾笃，深不平之。
　　庾亮问疾
　　【晋书】《吴猛传》：庾亮为江州刺史，尝遇疾，闻猛神异，乃迎之，问已疾如何。猛辞以算尽，请具棺服，旬日而死。形状如生，未及大敛，遂失其尸。识者以为亮不祥之征，亮疾果不起。
　　将佐问疾
　　【资治通鉴】：昭宣帝天二年九月，杨行密长子，宣州观察使渥，素无令誉，军府轻之。行密寝疾，命节度判官周隐，性蠢直，对曰，宣州司徒，轻易信谗，喜击球饮酒，非保家之主。余子皆幼，未能驾驭诸将。庐州刺史刘威，从王起细微，必不负王。不若使之权领军府，俟诸子长，以授之。行密不应，左右牙指挥使徐温，张颢，言于行密曰，王平生出万死，冒矢石，为子孙立基业，安可使他人有之。行密曰，吾死瞑目矣。他日将佐问疾，行密目留幕寮严可求。众出，可求曰，王若不讳，如军府何？行密曰，吾命周隐召渥，今忍死待之。可求与徐温诣隐，隐未出，见牒充在案上，可求即与温取牒，遣使者如宣州召之，行密以润州团练使王茂章为宣州观察使。
　　亲朋问疾
　　【吕东莱辨志录】：世间大有病人，亲朋故旧交游来问疾，其人曾不经一事，未读一方，自骋了了，诈作明能，谈说异端。或言是虚，或道是实，或云是风，或云是蛊，或道是水，或云是痰。纷纭谬说，种种不同。破坏病人心意，不知孰是。迁延未就，时不待人，剡然致祸，各自散走。是故大须好人，及好名医，识病深浅，探赜方书，博览古今，是事明解者，看病不尔，大误人事。孙思邈《千金方》。
　　怀金问疾
　　【韩非子】《说林》：张谴相韩病将死，公乘无正，怀三十金而问其疾。
　　坐门问疾
　　【东汉书】《符融传》：时汉中晋文经，梁国黄子艾，并恃其才智，炫耀上京，卧托养疾，无所通接。洛中士大夫好事者，承其声名，坐门问疾，犹不得见。详本传。
　　募医问疾
　　【吴中旧事】：朱冲微时家贫，后生理，日益进以行不检，两受徒刑。既拥资交结权要，然亦能以济人为心。每春夏之交，即出钱米药物，募医官数人，巡门问贫者之疾，从而调之。
　　敕医问疾
　　【王性之默记】：晏元献自西京，以久病请归京师。留置讲筵。病既革，上将临问之。甥杨文仲谋，谓凡问疾大臣者，车驾既出，必携纸钱。盖已膏盲，或遂不起，即以吊之。免万乘再临也。遂奏，臣病稍安，不足仰烦临问。仁宗然之。实久病，忌携奠礼以行。然后数日，即薨，故欧公作神道碑言，明年正月疾作不能朝，敕太医朝夕视。有司除道，将幸其家。公叹曰，吾无状，乃以疾病忧吾君。即奏，臣疾少闻行愈矣。乃止。丁亥以公薨闻，上以不即视公为恨，盖此意也。
　　内臣问疾
　　【元史】《铁歌传》：奉命诣万安寺祀世祖，感疾归。皇太后令内臣问疾，铁歌附奏曰，臣死无日，愿太后辅陛下，布维新之政，社稷之福也。
　　皇帝问诸王疾
　　【政和五礼新仪】：前期有司于受劳间者之第，大门外设使者次，又于庭中，望阙设受劳问者位。使者位于受劳问者之左。使者至，赞者引入次，使者及受劳问者皆公服。赞者引使者立于门西东向，引受劳问者立于门东西向，史二人以案奉诏书立于使者之南，赞者曰：拜。受劳问者再拜。赞者引受劳问者入就望阙位，立史捧诏书案前行，使者从之，入就庭中位。赞者赞使者笏取诏书，执笏，加诏书于笏上，史以案退，使者称有诏，受劳问者再拜，使者宣诏书讫。受劳问者又再拜。赞者引使者及受劳问者，少前相向各俯伏跪笏，使者以诏书授受劳问者讫，各执笏。受劳问者加诏书于笏上，各俯伏兴复位，赞者曰，拜。受劳问者再拜，赞者引使者归次，受劳问者乃入。若受劳问者疾未闻，不能亲受，则子弟代受，如上仪。
　　皇帝问帝姬疾
　　【政和五礼新仪】：以内给事一人为使者，前期有司于受劳问者之第，大门外设使者次，又于寝庭望阙，设受劳问者位。使者位于其前，少北南向。使者至，内侍引入次，使者服公服，女侍引受劳问者朝服，出诣望阙位，立，内侍引使者出次，给使二人以案奉诏书前行，使者从之。入就庭中位，内侍赞使者笏取诏书，执笏，加诏书于笏上，给使捧案退，使者称有诏，内侍曰，拜。受劳问者再拜。宣讫，又再拜。女侍进诣，使者前受诏书，退授受劳问者讫，内侍曰，拜。受劳问者再拜，内侍引使者归次，受劳问者乃入。若受劳问者疾未间，不能亲受，则以女侍迎摄受诏书如上仪，以所受诏书诣寝阁授之。
　　中宫问诸王疾
　　【政和五礼新仪】：以内给事一人为使者，前期有司于受劳问者之第，大门外设使者次，又于庭中设受劳问者位，北向，使者位南向。使者至，赞者引入次。使者及受劳问者皆公服，赞者引使者立于门西东向，引受劳问者立于门东西向，给使二人以案奉令书立于使者之南，赞者曰，拜。受劳问者再拜。赞者引受劳问者入就庭中位，给使捧令书案前行，使者从之，入就庭中位。赞者赞使者笏，取令书，执笏。加令书于笏上，给使捧案退。使者称有令，受劳问者再拜。读讫，又再拜。赞者引使者及受劳问者，少前相向各俯伏，跪，笏使，者以令书授受劳问者讫，和气妨笏。受劳问者加令书于笏上，各俯伏，兴，复位。赞者曰，拜受劳问者再拜，赞者引使者归次，受劳问者乃入，若受劳问者疾未闻，不能亲受，则子弟代受如上仪。
　　中宫问帝姬疾
　　【政和五礼新仪】：以内给事一人为使者，前期有司于受劳问者之第，大门外设使者次，又于寝庭少北设使者位，南向，受劳问者位，北向使者至，内侍引入次，使者公服讫，女侍引受劳问者朝服出，诣庭中位。内使者笏，取令书，执笏，加令书于笏上，给使以案退。使者称有令，内侍曰，拜。受劳问者再拜。读讫，又再拜。女侍进诣使者前受令书，退授受劳问者。内侍曰，拜。受劳问者再拜。内侍引使者归次，受劳问者乃人。若受劳问者疾未间，不能亲受。则以女侍迎摄受令书，如上仪，以所受令书诣寝阁授之。
　　东宫问诸王疾
　　【政和五礼新仪】：前期所司于受劳问者之第，大门外设使者次，又于庭中设受劳问者位，西向，使者位东向。使者至，赞者引入次。使者及受劳问者皆公服，赞者引使者立于门西东向，引受劳问者立于门东西向，史二人以案奉令书，立于使者之南，赞者曰，拜受劳问者再拜，赞者引受劳问者入就庭中位，立，史捧令书案前行，使者从之入，就庭中位。赞者赞使者笏，取令书，执笏，加令书于笏上。史以案退。使者称有令，赞者曰，拜。受劳问者再拜。使者读讫，受劳问者又再拜，赞者引使者及受劳问者，少前相向，各俯伏，跪，笏，使者以令书授受劳问者讫，和气妨笏。受劳问者加令书于笏上，各俯伏，兴，复位。赞者曰，拜。受劳问者再拜。赞者引使者归次，受劳问者乃入。若受劳问者疾未间，不能亲受，则子弟代受，如上仪。
　　东宫问帝姬疾
　　【政和五礼新仪】：以内给事一人为使者，前期有司于受劳问者之第，大门设使者次，又于寝庭西阶下设使者位，东向，受劳问者位，西向。使者至，内侍引入次。使者公服讫，女侍引受劳问者朝服出，诣庭中位立。内侍引使者出次，给使二人以案奉令书前行，使者从之至庭中位。内侍赞使者笏，取令书，执笏，加令书于笏上，给使以案退。使者称有令，内侍曰，拜。受劳问者再拜。读讫，受劳问者又再拜，女侍进诣使者前受令书，退授受劳问者讫。内侍曰，拜。受劳问者再拜。内侍引使者归次，受劳问者乃入。若受劳问者疾未间，不能亲受，则以女侍迎摄受令书，如上仪。以所受令书，诣寝阁受之。若皇太子于诸王帝姬疾，从家人亲属之礼，遣近侍劳问，则受劳问者侍之，亦从家人之礼。不拜迎，拜送，与授受之仪。
　　问宗戚大臣疾
　　【宋会要】：国朝之制，诸王公主，宗室将军以上，每疾，皆乘舆临问。如小疾在假，或乘舆幸其第，有至三四者，其宫邸在禁中，多不时而往。惟宰相，使相，驸马，都尉疾，亟幸其第，或赐荣加礼，及非此例者，皆备载之。太祖建隆元年，五月八日，幸宰臣魏仁浦第视疾。七月十四日，幸宰臣范质第视疾。赐黄金器二百两，银器千两，绢二十匹。八月八日，再临视，赐钱百万。乾德四年，四月二十五日，幸驸马都尉高怀德第，问燕国长公主疾。六年，四月一日，建雄军节度使赵彦徽，来朝有疾。帝幸其第临问，赐钱五百万。开宝二年，二月二十一日，幸侍卫亲军马军都虞侯，彰国军节度使。张廷翰第视疾。十一月三日，镇宁军节度使张令铎，来朝被疾，帝幸其第临问，赐帛五千匹，银五千两，又赐其家甚厚。十二月十日，幸中书视宰臣赵普疾。三年，三月十九日，幸赵普第视疾，赐银器五千两，绢五千匹。又赐其妻和氏，银器二千两，衣着二千匹。先是正月，幸普第视疾，至是再幸马。四年，四月六日，幸永兴军节度使吴廷祚第视疾。七月三十日，以建武军节度使何继筠，来朝疽发背，帝幸其第，赐赍甚厚。五年十二月十二日，幸皇第开封尹光美第，以足疾临视。十三日，再临视。太宗太平兴国三年，五月二十一日，以殿前指挥使杨信久病，忽能言，帝异之，遽幸其第，厚加赐赍。四年，八月二十七日，幸武功郡王德昭第视疾。五年，八月二十五日，幸淮海国王钱第视疾。赐白金万两，钱百万，绢万匹，黄金千两，子惟济，惟治，白金各万两。六年，八月一日，彰德军节度使，沧州总管李汉琼，被病召还京师，帝亲视之，赐白金万两。十一月八日，枢密使楚昭辅以足疾请告，帝幸其第临问之。观所居湫隘，赐白金万两，令以市宅。昭辅被病，周岁家居。亦不求解职。会郊祀罢，为左骁卫上将军。八年，四月三十日，幸区密使石熙载第视疾。端拱二年，四月二十一日，幸宰相赵普第视疾。淳化元年，三月二十一日，以西京留守赵普被疾，不任朝谒，帝临省之。十一月十五日，幸泾国公元宫视疾。十八日，幸许王元僖宫视疾。三年，六月六日，天雄军节度使刘延翰被病，表求解官，肩与还京师，帝临幸其第抚问之，赐白金万两。至道二年，三月一日，幸晋国公主第视疾。咸平元年，六月九日，幸驸马都尉王承衍第视疾。十二月五日，幸许国长公主第视疾。二年，闰三月四日，再临视。二年，闰三月四日，幸左武卫将军德愿第视疾。五月二十四日，幸枢密使曹彬第视疾，赐白金万两，手和药以赐之。十二月二十四日，车驾驻天雄军，幸宣徽北院使周莹屯所视疾。三年，正月六日，幸枢密副使宋所居视疾。扈从驻天雄军得疾，特忧恤之。仍令先还京师，赐御衾褥一副，又遣内侍护送供帐优厚，至澶州而卒。三十日，幸太子太保吕端第视疾。端以久疾罢相，居京师，帝思之，故临问焉。十月十七日，幸雍王元份宫视疾。十二月十二日，四年四月二十四日，六年三月十八日，景德元年十二月二十四日，二年正月七日，三月十八日，五月十二日，六月七日，七月二日，七日，二十四日，二十九日，三十日，八月一日，再临视。四年，正月八日，幸殿前都指挥使，河西军节度使范廷召第视疾。六年，二月十九日，幸北宅右羽林将军德闰院视疾。三月二十五日，幸安定郡公惟吉宫视疾。大中祥符九年九月二十日，二年七月十六日，十二月十五日，二十四日，三年五月一日，再临视。四月十九日，宰臣吕蒙正，暴中风眩，帝即时临问，赐白金五千两。真宗景德元年。六月六日，幸鲁国长公主第视疾。赐钱百万，缯彩二千匹。又幸北宅视右羽林将军德钦疾，赐白金三百两。七月四日，幸宰臣李沆第视疾。二年，正月二十四日，幸山南东道节度使李继隆第视疾。三年，二月一日，幸北宅视乐平郡公德恭疾。五月十六日，再临视。九月二十三日，幸宁王元宫视疾。大中祥符元年，九月十一日，四年四月二十二日，八年三月五日，天僖二年二月二十一日，二十九日，四月二十四日，闰四月十一日，十四日，二十日，五月一日，再临视。十二月二十四日，幸北宅视右羽林将军德钧疾。四年，五月二十三日，幸舒王元称宫视疾。九月二十四日，大中祥符元年四月十日，十二月二十四日，三年六月十八日，八月六日，四年四月九日，五年正月十四日，六年四月二十四日，九月一日，十一月二十四日，七年三月十九日，二十六日，再临视。旧制每岁三月，金明池习水嬉以备游豫，帝以元称疾，特罢临赏。大中祥符元年，五月十八日，幸南宫视右羽林将军惟能疾。二年，九月二十四日，幸晋国公主第视疾。十月十七日，十一月十八日，再临视。三年，闰二月二十八日，幸韩国长公主第视疾。三月四日，九月六日，再临视。三月十六日，幸驸马都尉石保吉第视疾。前一日保吉疾亟，帝将临视之。会翌日大忌，辅臣言于礼非便，遂遣内侍以论保吉，至是始临省焉。六月二十五日，幸翰林侍讲学士，礼部尚书刑第视疾。赐白金千两，帛千匹，名药一奁。又召其子太常博士知东明县仲宝，国子博士知信阳军仲恩视疾，并许驰驿赴阙。以旧恩，故特用此礼，儒者荣之。九月二十日，幸资圣院，视吴国公主疾。四年，五月十八日，幸产宅视右羽林将军德存疾。赐白金五百两，钱五十万。八月五日，幸南宫，视左千牛卫将军惟叙疾。九年，四月二十七日，枢密使，同中书门下平章事陈尧叟，以足疾屡请告，帝临视之。五月十日，幸南官，视资州团练使以便宪疾。天禧元年，七月二十三日，幸驸马都尉魏咸信第视疾。九月十一日，幸太尉旦第视疾，赐白金五千两。旦命家人还献所赐，作奏毕自益四句云，益惧多藏，况无所用。见谋散施，以息咎殃。亟令舁至，内闼有诏不许及门。旦已薨云。二年，四月二十四日，宣徽南院使知枢密院马知节以病足，久在假，帝临视。赐白金五千两。三年，七月十三日，幸殿前都指挥使，忠武军节度使曹璨第视疾。仁宗天圣七年，正月二十七日，幸参知政事鲁宗道第视疾。留赐白金三千两。八年九月十五日，幸极密副使姜遵第视疾，赐钱帛有差。九年，八月二十八日，幸冯翊郡公德文第视疾，赐钱百万，绢五千匹。明道二年，七月十三日，幸驸马都尉柴宗庆第，视楚国大长公主疾。景五年八月三日，幸驸马都尉李遵勖第视疾。庆历三年，十二月八日，荆王元俨疾，帝幸其第，亲临卧内，手自调药，屏人语久之，所对多忠言。赐白金五千两，辞不受。再三敦谕，又固辞曰，臣羸惫不能支且死，重废国家不为少。帝嗟泣从之。六年，五月二十二日，东平郡王德文有疾，帝临视，亲以太医所调药进之。八年，六月二十六日，参知政事明镐疽发背，帝谓镐忠亮有劳，欲及其未乱，一往见之，既至，恻然曰，方赖卿谋国事，而遽有此疾。镐气已索，犹能顿首称谢。十月六日，幸彰信军节度，使同中书门下平章事李用和第视疾。皇二年，七月十一日，再临视。皇三年，正月十二日，幸魏国大长公主第视疾。初主病，日遣内侍，挟太医诊视，为祷之法无不至。自皇后贵妃以下，偕至第候门进拜，用家人礼，奉药进主甚恭。车驾临幸，侍者掖主迎立。帝命主先坐，设御座于西，主固辞，乃移榻东南乡，因亲舐主目，左右皆感泣。帝亦悲恸。复顾问子孙所欲，主曰，岂可利母病而邀赏邪？赍白金三千两，辞不受。帝因谓从臣曰，太主之疾倘可移于朕，亦不避也，因命寝门垂薄，使从臣问候。又募天下能医者，授以官秩，赐御书金字大悲千手千眼菩萨。又赐玉石金字太宗谥，皆以祝疾祈福也。嘉元年五月七日，幸枢密使王贻永第视疾。时贻永以疾求退。手诏存问，遣太医诊视，车驾临问，颁禁中珍药及面，取糜粥以食之。贻永自言宠禄过盛，愿罢枢密使兼侍中还第。帝冀其愈，乃听罢侍中，改彰德军节度使同平章事，而枢密使如故。神宗熙宁二年四月九日，幸参知政事唐介第视疾。闰十一月四日，幸楚国大长公主第视疾。哲宗绍圣元年，二月十四日，幸徐王第视疾。徽宗崇宁五年，十一月十一日，幸隶华宅视陈王疾。真宗景德三年，七月十一日，忠武节度使高琼病，亟将幸其第省视。辅臣曰，琼虽又掌禁兵，备守宿卫，然未尝临戎破敌，非威名将也。且车驾临门，国家异礼，所以待功臣也。施之于琼，恐无以视甄别。乃止。仁宗庆历四年，五月十六日，汝南郡王母，润王夫子李氏病甚，车驾欲临省之。诏问礼官，以夏至大祠致齐，不宜问疾，乃止。神宗熙宁七年，十二月十八日，诏颁新式。凡临幸问疾者，赐银绢，宰臣及枢密使，带使相者，使侍中充枢密使，同年章事。二千五百两疋，枢密使使相二千疋，两知枢密院事，参知政事，枢密副使，同知枢密院事，一千五百两疋。今书枢密院事，同今书枢密院书，宣徽使七百五十两疋。殿前指挥，使一千五百两疋，驸马都尉，任使招以下者，赐。高宗皇帝绍兴二十五年，十月二十一日，车驾幸大师，尚书左仆射，益国公秦桧第问疾。
永乐大典
卷之二万三百五十三
卷之二万三百五十三
　　二质席
　　诗文二
　　【元张伯雨诗】《天柱山暑饮即席次玄圃真人韵》：洒地晚移席。开林凉进风。弦蝉有逸响，青山皆妙容。时将何朔并，兴与竹林同。沉酣非我事，政须时一中。《云外席问怀铁笛简草堂》：花朝无花也可怜，桃李矜持不作妍。烂听雨声眠白昼，梦乘艇子上青天。闲居庶尚浮云志，老病难趋卜夜筵。绛帐先生唯寂寞，后堂自理琵琶弦。
　　【草堂诗集】《姚文真和张伯雨云林席间韵》：曲句先生世所怜，新诗字字总青妍。楚江只漫听春雨，蜀土那知有漏天。树隔青山迎好客，华开白日照芳筵。高居更忆云林子，自送冥鸿挥五弦。
　　【耶律铸双溪醉隐集】《西园席上调元子不至》：白玉堂前白日长，满前莺燕语如簧。那知沉饮非荒宴，待与杨鞭问葛。又《席上》：习饮醉乡抛浩劫，葆真灵液反天和。方知世上闲滋味，元比神仙不较多。彩云行雨阳台暮，罗袜生尘洛浦秋。飞起一双花上蝶。晚风吹上玉搔头。《西园席上招雪庭裕上人》：山光摇荡入帘栊，酒漾歌云暖玉融。烟柳翠涵深院雨，露花香湿满楼风。自从愁阵持降节，拟与诗兵纪战功。借问飘零断肠客，为谁幽独卧莲宫。
　　【任松乡集】《周震卿席上得生字》：白日多候状，长风散阴晴。山疏木初落，海阔秋未清。水深见碧汉，故踏溪沙平。神宫看雷斧，下索异物精。转步兜率下，憨僧有巾瓶。天人俨相对，我独尘中行。归途日在树，酒杯邀同倾。叶子忽到坐，慰此顷刻情。醉怀有许阔，乐事更一撑。樽中莫遣尽，我欲罚潮生。《叶伯几席上得是字》：达人爱秋好，秋气入巾裹。仰看水天横，俯视天在水。远山见苍脊，近树立孤倚。沧江一帆落，空冥个鸿起。览之尊俎间，清劲乃如此。所以达人胸，常有秋万里。酒酣一吐之，秋光在笔纸。盈虚抚天时，得失固物理。万事指为薪，百年风射耳。达哉诚吾徒，一醉姑舍是。《赵常父席上，得权字》：丈夫心事比江海，微风不足生波澜。胡为日日饮我酒，欲以壮语相攻钻。我初学人事，即已毒宴安。十行九坐今潦倒，七出八落空澜翻。武功无毫政未易，临邛有客吾何言。秋风忽扫凤巢去，尔遽如许有此肝。末弩终当避鲁缟，故袍应未忘范寒。武夷青山触不折，我始赤脚挽鱼竿。非君酒醉有谬误，政自磊块不可刊。鲁酒薄，闽酒丹，东邻新酿末干。墙头风雨主更起，百钱为我拚此欢。《追赋赵子实席上分韵，得常字并序》：酒，无声韵律也，然达人君子，一泻肝胃间，往往吐出纸上，或清新整洁，或豪宕放逸，抑惟其人乎？惟其酒乎？吾亦不自知也。吾徒富贵未来，意气谁白。时时相从，辄酣歌自畅。既醉，则取古人句，裂纸尾，作字为丸，按上人争探为得韵，艰平落仄，一笑哗然。诗成第作轴，流传江海间，不敢隐醉事，亦一快也。八月十九日，余与子实润民过锦山，许酌三行，子实以酒沥地，的约旦月烹羊为乐，逮明治具，日中不敢尝食，伯几常父润民及余皆集，祥卿不约亦至，锦山乃不果来，子实因往迎，先生岂忘之耶！视独无往意，子实归，开尊班坐清溪之旁，命童子行觞水中，到手辄饮，不觉大醉，明日子实独酌，锦山亦醉。又，明日俱会夫容坛下，追谭前事，以酒债寻常行处有分韵，噫嘻！前日之羊，今日非矣！今日之迹，明日陈矣！奈何犹追惜之！子实哑哑然笑，许诗成复一醉云：秋风唤客清溪傍，拍天照眼溪沙黄。水流曲曲度桥去，绿发童子来行觞。浇透心胸六经醉，欲去未去车生光。善刀出室坐行割，主人为政今日羊。青山夜长魏王瓠，苜蓿晓饭樗子囊。肘中柳影坐云暖，庭下麦潦书画长。公若不遣杯酒至，孔子亦死陈蔡乡。浩歌径欲把北斗，人生一笑不可常。
　　【胡祗迂紫山集】《课家僮织席》：簟箦虽微物，安身用最亲。乘霜得佳苇，变法起亲纹。斜侧初无谓，端方卒有伦。贾生千载遇，前问夜将分。象床诚稳密，托体借湘筠。人字憎粗俗，波纹促细粼。温凉宜熟寐，莹滑净无尘。所恨清霜重，乘时让锦茵。缕组湘江竹，含风八尺漪。纱帏轻稳悉，玉枕净相宜。固适炎蒸用，毋为画寝迷。清凉无俗梦，夜气有箴规。再拜丹书训，深严著席铭。安舒恒业业，反侧亦竞竞。放弛非遐福。恭庄得永宁。临终犹易箦。百世可师曾。
　　【周衡之北山集】《夏日访黄府尹席上次黄德厚韵》：畏途漫漫正烦热，故人一见忙解榻。竹根冻绠汲寒泉，一室空明意清豁，夜凉华月流素光。忻然狎客飞琼觞。千篇已羡奴岛可，五咏未许余山王。绮筵秩秩罗珠具，蔗浆碗冷芙蓉露。浩歌夜久兴徘徊，残蟾西汶斜河曙。《次韵徐景瑞席上》：洞庭霜橘包黄银，海边丹荔输闽珠。高台开筵荐华俎，风味隽炙怀芳新。蒸花压玉丁鹅灸，雕盘犀筋行鲜鳞。纷纷歌管奉名妓，秩秩簪履罗佳宾。芳尊细酌绿琬琰，宝刹共拥红麒麟。烧残绛烛转留客，疑有四角生车轮。书生商歌风雨室，此意郁郁何由伸。短衣穿肘不掩胫，五穷相与为雷陈。青阳开动生意达，短翅亦拟凌空云。豫章远志各有适，黄钟瓦釜俱陶钧。且安贫粝涧滨。米厌紫豉羹吴莼。
　　【蒲道源顺斋丛藁】《九月十五日，李子文席上“佳节若为酬分韵”得节字》：书生时时愁，富家日日节。乘此闲暇时，不饮何怡悦。樽前三四支，年少文愈杰。新诗落笔成，句句皆清绝。酒来不须辞，要使赤页吾颊。菊节过六日，支人邀小酌。我时适无事，来意已不欲。宾主情况熟，笑谈应自若。欣然具肴核，不丰亦不约。沿溪共徘徊，秋景正萧索。留连兴未阑，野鸦啼日落。《郭某席间赋》：喔喔晨鸡唤梦醒，窗衔好月壁衔灯。宦情嚼蜡淡无味，世路登天吁可憎。十载飘零都是客，一厘寂寞静於僧。调羹事业无劳说，深谢诸公愧不能。
　　【马虚中霞外诗集】《送本初朱提点之玉隆主席》：五首风雨云龙会有期，文章道德际清时。名山正要名师住，喜捧天书下玉墀。卫道金阳佐上玄，袖香常近御炉边。仙人出应龙沙合，合主林泉五百年。自怜学道晚无成，华发萧萧不受春。多谢东风湖上柳，每开青眼眄陈人。蕉池月冷忆论诗，别去无端信息稀。衮衮相逢又相别，一江春水看帆飞。笙鹤遥知出郭迎，欢声雷动豫章城。碧桃开尽春山晚，骄骑还催上玉京。《送陈渭叟之泾县崇玄观主席》：葛翁川上一道士，形癯貌古神仙似。手持九节瘦竹筇。来觅筹峰计然子。计然仙去白云深，又束琴书寻旧林。武林城中访亲故，莺啼燕语争春暮。少将诗酒送平生，烟雨西湖掉头去。有才还接谢宣城，群仙已草新宫铭。紫府真官俨环佩，鉴金戛玉相逢迎。昔年东海钓鳌客，白眼看人九州窄。泾谷山水天下奇，到今胜处多行迹。金鳌峰，白鹭洲，请君放意随天游。山边水边见明月，为余问信敬亭秋。
　　【哈剌无素诗】《南游寓兴刘经历席》：三首华筵临碧水，春色映朝簪。皓齿传声远，金杯引兴深。花灯团似月，风竹响於琴。况值元宵近，满城萧鼓音。春来多好兴，旭日照华簪。白雁传书去，丹心恋阙深。看山时把酒，对竹自横琴。幸遇贤宾幕，赓酬足赏音。出阁时迎客，乌纱尽日簪，柳池春水满，梅坞落花深。不解相如赋，谁挑卓氏琴。忽闻枝上鹊，应是报佳音。
　　【王沂诗】《廖子谦广文席上次韵》：城中九日过，家酿报新开。偶就陶公菊，因同郑老杯。鸡肥绿黍熟，鲈羹及橙来。莫赋停云句，应须踏月回。
　　【李希蘧云阳集】《和王子让席上韵》：衰年愁对酒，壮志忆题桥。遇事难开口，逢人愧折腰。乐传天上谱，心逐暮归樵。宴罢骊歌发，蹉跎又一朝。
  </div>
  <div class="pagination">
   <a href="永乐大典残卷_page314.html">
    上一页
   </a>
   <span>
    ...
   </span>
   <a href="永乐大典残卷_page310.html">
    310
   </a>
   <a href="永乐大典残卷_page311.html">
    311
   </a>
   <a href="永乐大典残卷_page312.html">
    312
   </a>
   <a href="永乐大典残卷_page313.html">
    313
   </a>
   <a href="永乐大典残卷_page314.html">
    314
   </a>
   <span class="current-page">
    315
   </span>
   <a href="永乐大典残卷_page316.html">
    316
   </a>
   <a href="永乐大典残卷_page317.html">
    317
   </a>
   <a href="永乐大典残卷_page318.html">
    318
   </a>
   <a href="永乐大典残卷_page319.html">
    319
   </a>
   <a href="永乐大典残卷_page320.html">
    320
   </a>
   <span>
    ...
   </span>
   <a href="永乐大典残卷_page316.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
