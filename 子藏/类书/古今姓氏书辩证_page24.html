<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 24 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 24 页/共 54 页</h1>
    <div class="content">　　元和姓纂曰鲁大夫有陉氏之后
　　丁
　　出自姜姓艺文志有丁子着兵书后汉末南郡太守丁遵因官家焉故望出济阳汉儒林传济阳丁寛之后望出陈郡又丁固梦松生腹上为三公后汉末有丁原晋秦州刺史丁聿又望出谯国扶风曹世叔子妇丁氏作曹大家賛桓参军丁赤又望出西河赤四世孙兴魏西河太守后燕庄献太子妃丁氏兄子七兵部尚书信南燕有右仆射通宋开封祥符丁氏赠太师顗生逢吉赠太师中书令逢吉生度工部侍郎参知政事观文殿学士赠右仆射諡文简有传
　　星
　　羊氏家传曰南阳太守羊续娶北海星重女今望出济北
　　灵
　　出自子姓宋文公子围字子灵其孙不缓为左师以王父字为氏左传晋赵宣子得灵辄于翳桑别一族汉功臣表有阳羡定侯灵常以击黥布功侯生共侯贺贺生哀侯胜元康四年诏复常孙南和大夫横家左传越大夫灵姑浮以戈击伤吴阖庐
　　泠
　　元和姓纂曰后汉方伎有泠夀光江都人宋有狂民泠青开封人
　　防
　　史记太史公曰禹本姒姓其后分封以国为姓有防氏汉冥都治公羊春秋泰山人师事堂谿惠故公羊顔氏复有冥氏
　　缻【音平】
　　风俗通汉太子太傅缻守后汉北海缻巽字子然孔融以其贤配社祭之元和姓纂曰后赵有缻删谨按孔融传或作甄子然未知孰是
　　青史
　　英贤传云晋太史董狐之子受封于青史因氏焉汉艺文志有青史氏其书五十七篇世以史书总谓之青史其说盖起于此
　　青阳
　　风俗通曰青阳黄帝子国语曰青阳为己姓黄帝娶方雷氏女生青阳少昊氏也后世以为氏汉有东海太守青阳愔又有东海中尉青阳精前蜀王氏枢宻使唐道袭其母青阳氏梦白衣神人逼而交之乃生道袭又范禹偁有门生青阳诚对语终日饮井水一杯唐贞观所定郑州荥阳四姓一曰青阳
　　青牛
　　谨按后汉方伎传有封君达号青牛道士
　　青乌
　　神僊传有青乌公
　　经孙
　　出姓苑
　　邢莫
　　官氏志代北邢莫氏后改为莫氏
　　形成
　　邵氏姓解曰史记有此姓
　　泾阳
　　秦太后弟封泾阳君因氏焉汉有驸马都尉泾阳犫
　　丁若
　　风俗通云齐丁公子懿伯食采于若因氏焉晋有遂兴令丁若某字坚固【案元和姓纂作丁若贤字固】
　　泠沦
　　元和姓纂曰黄帝乐官泠沦氏之后氏焉
　　泠洲
　　元和姓纂曰伶州鸠之后误矣州鸠周景王之伶人也左氏国语未尝以泠州为姓后世亦无此氏
　　十六蒸
　　承
　　世本卫大夫承叔之后后汉侍中承宫字少子琅邪姑幕人子叠官至济隂太守神僊传承蟾白日升天
　　陵
　　宋泰宁军节度使李从善母陵氏封吴国太夫人
　　凌
　　齐有凌居又出防稽诸暨又唐节度使王翃诛河中悍将凌正
　　应【平声】
　　出自姬姓周武王子应侯之后以国为氏汉有应曜隠居淮阳山中与四皓俱召曜独不至时人语曰商山四皓不如淮阳一老孙顺字华仲居汝南南顿后汉建武初有应妪者生四子而寡见神光照社试探之乃得黄金自是诸子宦学并有才名至玚七世通显妪即华仲母也华仲为河南尹次子叠江夏太守生郴武阳太守郴生奉字世叔读书五行俱下为司校尉着后汉书序感骚三十篇奉子劭字仲逺一作仲援太山太守着汉官仪风俗通及春秋断狱三十巻劭弟珣字季瑜司空掾生玚璩玚字徳琏魏太子文学璩字休琏侍中从弟君苖君胄璩子贞晋散骑常侍弟纯纯子詹过江晋赐观烈侯子诞晋江州刺史自顺居汝南南顿故望出汝南唐靖州刺史智育
　　乗【平声】
　　河南人乗晋吴兴人乗越皆为郡望
　　胜【平声】
　　元和姓纂曰本胜屠氏后世避仇改为胜氏
　　仍
　　夏诸侯有仍氏后以国为氏左传夏后相娶有仍氏女曰后緍生少康是也
　　征
　　仁宗皇帝嫌名字与角征之征同出自理征之后吴有率更令崇望出河南又王莽尝遣大司马严尤与亷丹击匈奴皆赐姓征氏号二征将军
　　缯
　　出自姒姓鄫子之后以国为氏亦作缯氏汉功臣表有缯贺以战彭城斩项羽功封祁谷侯子顷侯胡嗣胡生它宣帝时复其孙茂陵公大夫赐家
　　鄫
　　出自姒姓鄫子之后仕鲁者以国为氏
　　陵阳
　　姓苑曰子明钓得白鱼腹内有谷服之登僊
　　胜屠
　　汉有河东太守胜屠公
　　十七登
　　登
　　元和姓纂曰后汉有左冯翊登道将作大匠登豹蜀有闗中流人登定旧望出始平今望出南海
　　曽
　　出自姒姓夏少康封其少子曲烈于鄫鲁襄公六年莒灭鄫鄫太子巫仕鲁去邑为曽氏居南武城巫生夭为季氏宰天生阜为叔孙氏家臣阜生字晳防一作蒧生参字子舆参生元申元生西西生钦钦生防防生羡羡生遐遐生盈盈生乐汉山隂县都乡侯乐生浼浼二子旃光旃生嘉光生夀夀生弁弁生子方家长沙是为长沙房嘉二子宝顼顼家扶风是为扶风房生二子玉后家冀州昌后家青州宝生琰琰生据避王莽乱渡江居庐陵县吉阳乡是为吉阳房据二子阐玚阐生植植生横横生兴兴生丞丞三子珪旧畧珪吉阳乡旧云葢乡畧居抚州南丰是为抚州房阐十世孙震忽又家韶州为韶州房玚生永家防州为防州房玚十二世孙通始家交州是为交州房此曽氏旧谱也谱之后又着九祖一祖晋永嘉二年徙居防稽一祖诠之后家扶风一祖汉尚书令伟自云参五世孙一祖汉福州刺史曜曽孙晋景侯涣之后家蜀郡一祖汉御史大夫防二十四世孙抚州长史盈之后家豫章一祖汉泗州别驾惠十四世孙咏之后家吴郡一祖参六代孙颍川太守岌之后家河内一祖襄州録事参军炅十六代孙黄门侍郎琦之后家襄阳又蜀郡为第二房豫章第三房南阳第四房吴郡第五房河内第六房又有居江夏者汉岐州刺史纶之后纶子迥尝为廷尉司云
　　傰
　　姓书曰汉南山盗帅傰宗音多亦音朋此以形似取之之误也谨按王尊传尊为髙陵令时南山盗帅傰宗等数百人为吏民害尊捕杀之蘓林曰傰音朋晋灼曰音倍师古曰晋音是然则诸书音多无据合从师古为正【案傰一作倗集韵广韵唐韵均音朋今仍收入登韵】
　　
　　元和姓纂曰唐避讳改为洪氏风俗通曰卫大夫延之后汉五鹿充宗受学于成子成子少吞五色石大如燕卵遂大明悟为天下通儒宋朝避讳改为洪今居丹阳豫章者是也
　　滕
　　出自姬姓黄帝子得姓者十四其一曰滕或云周文王子封为滕侯所谓滕叔绣叔绣之后以国为氏孟子弟子滕更是也
　　滕叔
　　元和姓纂曰滕叔绣之后为氏楚考烈王时有大夫滕叔肃








　　钦定四库全书
　　古今姓氏书辩证卷十八　宋　邓名世　撰
　　十八尤
　　邮
　　出自王良字无防为晋赵简子御食邑于邮子孙以邑为氏
　　鄾
　　邓大夫食采南鄙鄾邑楚并其地子孙氏焉
　　刘
　　豕韦徙封于唐居尧之故墟又为唐氏周成王灭唐封其后于杜陵又为杜氏杜伯事周宣王无罪见杀其子隰叔奔晋生士蒍为士师有功因官命氏又为士氏蒍生成伯缺缺生武子防鲁文公六年晋人使士会逆公子雍不得入士会遂留事秦晋灵公八年晋召士会于秦秦人归之其子孙处秦者为刘氏生明明生逺逺生阳十世孙战国时获于魏遂为魏大夫秦灭魏居大梁生清徙居沛清生仁号丰公生太公煓字执嘉即太上皇也煓四子伯仲邦交邦字季汉髙祖皇帝刘向颂髙祖云汉帝本系出自唐帝降及于周在秦作刘涉魏而东遂为丰公是也髙皇帝八男吕后生孝恵帝曹夫人生齐悼恵王肥薄姬生孝文帝戚夫人生赵隠王如意赵姬生淮南厉王长诸姬生赵幽王友赵共王恢燕灵王建淮南及其子衡山济北王自有传髙祖弟楚元王交字防生太子辟非夷王郢客平陆侯礼休侯富沈犹侯岁宛朐侯执棘乐侯调夷王生戊有罪立平陆侯礼为楚文王生安王道道生襄王注注生节王纯纯生延寿国除休侯富子四人辟疆字少卿为宗正生宗正阳城侯徳徳字路生向字子政本名更生为汉名儒光禄大夫中垒校尉着新序説苑列女传少子歆字子骏为王莽国师有传髙祖兄伯子信为羮颉侯子喜为代王仲子濞为吴王从父兄贾为荆王从祖兄泽为燕王有荆燕吴传孝文皇帝四男窦皇后生孝景帝梁孝王武诸姬生代孝王参梁怀王楫有文三王传孝景帝十四男王皇后生孝武皇帝栗姬生临江闵王荣河间献王徳临江哀王阏程姬生鲁恭王余江都易王非胶西于王端贾夫人生赵敬肃王彭祖中山靖王胜唐姬生长沙定王发王夫人生广川恵王越胶东康王寄清河哀王乗常山宪王舜有景十三王传孝武皇帝六男衞皇后生戾太子据赵婕妤生孝昭皇帝王夫人生齐怀王闳李姬生燕刺王旦太子生史皇孙史皇孙生宣帝有武五子传孝宣帝五男许皇后生孝元皇帝张婕妤生淮阳宪王钦衞婕妤生楚孝王嚣公孙婕妤生东平思王宇戎婕妤生中山哀王竟孝元皇帝三男王皇后生孝成帝傅昭仪生定陶王康冯昭仪生中山孝王兴皆有传定陶恭王生欣成帝无子以欣为皇太子即位是为孝哀帝追尊恭王为恭皇置寝庙京师中山孝山兴生衎哀帝无子召中山王衎入即位是为孝平皇帝改立东平思王孙成都为中山王奉孝王祀后汉世祖光武皇帝讳秀字文叔南阳蔡阳人髙祖九世孙出自景帝子长沙定王发生舂陵节侯买买生郁林太守外外生钜鹿都尉回回生南顿令钦萧令良良赵孝王也南顿君娶同郡樊重女字嫺都生三男长齐武王縯字伯升次鲁哀王仲次光武光武皇帝十一子郭皇后生东海恭王强沛献王辅济南安王康阜陵质王延中山简王焉许美人生楚王英光烈皇后生显宗东平宪王苍广陵思王荆临淮怀王衡琅邪孝王京孝明皇帝九子贾贵人生肃宗孝章皇帝隂贵人生梁节王畅后宫生千乗哀王建陈敬王羡彭城靖王恭乐城靖王党下邳恵王衍淮阳顷王昞济隂悼王长孝章皇帝八子宋贵人生清河孝王庆梁贵人生和帝申贵人生济北恵王夀河间孝王开后宫生千乗贞王伉平春悼王全城阳怀王淑广宗殇王万嵗和帝二子平原怀王胜孝殇帝殇帝无子立清河孝王庆长子祐是为孝安帝安帝后宫李氏生孝顺帝顺帝后宫虞姬生孝冲帝冲帝无子立河间王孙解渎亭侯苌之子是为孝灵帝灵帝何后生太子辩王美人生孝献帝谨按东周时王之卿士食采于刘者以邑为氏出自姬姓王季子刘康公生定公刘夏夏生献公刘摰摰生文公刘卷一名狄字伯蚠卷生刘桓公及刘毅刘佗刘州鸠其族仕晋者曰刘难与定公同时此别一家也彭城刘氏汉宣帝生楚孝王嚣嚣生思王衍衍生纡纡生居巢侯般字伯兴般生恺字伯豫后汉太尉司空恺生茂字叔盛司空太中大夫徙居丛亭里六世孙讷晋司校尉孙宪生羡羡二子敏该敏生庆后魏东徐州刺史生轸北齐髙平太守生通字子将隋毗陵郡通守通生徳威徳敏徳智徳威字尚重唐刑部尚书生审礼工部尚书彭城公生佺夀侍庶易从易从通州长史生中书舎人升给事中晟徳智滁州刺史生汾州刺史延嗣敏从子僧利后魏羽林监生世明世明生伟字世英北齐睢州刺史二子瑗珉珉北齐睢阳太守生务本务本生藏器唐比部员外郎藏器生知柔知章子子字知几中书舎人居巢文公六子其显者曰贶彚餗贶起居郎生浃滋浃生敦质敦儒滋相徳宗生约绪餗河南兵曹防军生贽彚尚书右丞生賛字公佐宣歙观察使彚弟秩国子祭酒房琯爱之所谓曵洛河虽多岂能当我刘秩者秩弟迅左补阙迥给事中又有刘升生景字司光鄜州从事景生瞻字几之相懿宗彭城舆绥里刘氏汉髙祖弟楚元王交之后交十五代孙混始过江居晋陵丹徒县京口里官至武原令混生靖东安太守靖生郡功曹翘翘生裕字得舆小字寄奴宋髙祖武皇帝髙祖生少帝义符太祖文皇帝义隆太祖生孝武帝骏平元凶劭之乱即位生前废帝子业及遇害立文帝第十八子彧为明帝明帝生后废帝昱顺帝凖凡八主六十年南史传曰宋武帝遗诏京口要地去都密迩自非宗室近戚不得居之刘氏之居彭城者分为三里帝室居绥舆里左将军刘怀肃居上里豫州刺史刘懐武居丛亭里三里及刘道产所居吕县凡四刘虽同出楚元王由来不序昭穆孝武帝大明元年深忌竟陵王诞不欲使居京口迁之广陵始以道产子延孙为南徐州据京口以防诞与之合族使诸王序亲五年始召诞孙还复以京口授帝子京兆武功刘氏本出彭城后周石州刺史懿生韶上仪同二子文静文起文静唐佐命功臣相髙祖位纳言鲁国公生树义驸马都尉鲁公文起散骑常侍农刘氏髙祖兄代王嘉之后梁郡刘氏汉明帝子梁节侯畅之后居梁尉氏刘氏汉章帝子河间孝王开世居乐城十世孙通徙居尉氏通后魏建武将军南阳太守乐城侯孙能北齐冠军将军能生炽唐淮阳王参军炽生子威子威生仁轨仁相仁轨字正则相髙宗生滔濬濬工部员外郎生晃太常卿袭乐城公晃生子藩子藩生煟雅州刺史煟生瑑字子全相宣宗临淮刘氏出自汉光武子广陵思王荆子俞乡元侯平平生彪袭封事继母以孝闻世号仁义侯生生熈尚书郎熈生述东平太守述生建晋永城令世居临淮建生会歴琅邪内史从元帝渡江居丹阳曾孙彦英宋给事中通直散骑常侍二子隠人逸人迨梁末又徙晋陵隠人五世孙子翼字小心唐著作佐郎文馆学士生懿之给事中祎之相武后　南阳刘氏出自长沙定王生安众康侯丹袭封三世徙沮阳裔孙廙字恭嗣魏侍中关内侯无子以弟子阜嗣阜字伯陵陈留太守生乔字仲彦晋太傅军谘祭酒生挺頴川太守二子简耽耽字敬道为尚书令生栁字叔恵徐兖江三州刺史又徙江陵曾孙虬字灵预宋当阳令文艺先生生之遴字思正梁都官尚书曾孙洎字思道相唐太宗生都官郎中广宗　广平刘氏出自汉景帝子赵敬肃王彭祖生隂城思侯苍苍薨嗣子有罪不得立遂居广平肥乡苍十一世孙邵字孔才魏散骑常侍十一世孙藻生矜兖州刺史矜孙林甫中书侍郎乐平男林甫生祥道庆道应道祥道相髙宗生齐贤更名景先亦相髙宗应道吏部侍郎生令植元勉令植礼部尚书生京兆少尹孺之孺之生从一相徳宗元勉括州刺史生朐山丞如璠如璠生廼字永夷兵部侍郎正恵公廼生伯刍字素芝刑部侍郎伯刍生寛夫字盛之泽潞掌书记寛夫生允章字韫中焕章字文中元章字求中　丹阳刘氏世居句容刑部侍郎三复生邺字汉藩相懿宗僖宗　曹州南华刘氏一曰济隂刘氏出自汉楚元王交之后自彭城避地徙南华筑堌以居世号刘堌隋有东莱令晋字进之三子郁多让多退郁字蔚卿唐文馆学士生怀器恭【按唐世系表恭作防】恭字伯寅新井令生知晦字仲昌武功丞如晦生昱暹晏昱字士明大理司直生经専经善经深经暹字士昭杭州刺史生谈经通经全经瞻经遵经志经谈经字辨之大理评事生大理卿蒙字润之志经字仲修雅州刺史生潼字子固河东节度使晏字士安相肃宗代宗为名臣所谓据马防鞭如见钱流地上者晏生执经宗经　信都刘氏唐冀州武强人幽求相睿宗为尚书右仆射同中书门下三品相明皇守尚书左仆射知军国事徐国文献公赠司徒　平原刘氏景帝子胶东王寄传国五代后汉有河南尹暹居平原至唐而絶平原髙唐刘氏淮南厉王长子济北王勃生崇始居髙唐　东平刘氏景帝子鲁恭王余之裔封东平侯因居之　广陵刘氏武帝子广陵厉王胥之后　范阳刘氏广陵王胥子西乡侯宏后徙范阳　濮阳刘氏唐润州刺史頴秀之后　宋州虞城刘氏唐有左骁骑卫将军襄武肃公师旦　并州刘氏唐有少府监葛国公义节本名世龙生鳯昌有从子箕州刺史思礼　雍州池阳刘氏唐衞尉卿鲁襄公基生仁实又有兰陵刘氏抒秋刘氏宣城刘氏陈留刘氏并史失其传　河南刘氏出自匈奴汉髙祖以宗女妻冒顿其俗贵者皆从母姓因改为刘氏中平中单于羌渠使子扶罗将兵助汉讨平黄巾扶罗死子豹为左贤王生前赵主元海名渊元海生和及聪族子曜皆继立四主二十六年而匈奴左贤王去卑裔孙库仁字没根后魏南部大人凌江将军弟眷生罗辰定州刺史永安敬公其后又居辽东襄平元魏平定辽东徙家于代随孝文迁洛遂为河南洛阳人罗辰五世孙环隽字仲贤北齐中书侍郎秀容懿公弟仕隽生坦字寛夫隋大理卿昌国县伯坦生政会唐民部尚书邢襄公生意字深之汝州刺史驸马都尉意生天官侍郎竒竒生获嘉令慎知慎知生东阿令褧褧生藻字茂实秘书郎藻生符字端期蔡州刺史八子皆登进士第崇龟字子长清海军节度使崇彞字子宪都官郎中崇望字希徒相昭宗尚书左仆射同平章事赠司空崇鲁字郊文水部员外郎知制诰哭李磎白麻失明者崇謩字成禹太常少卿文馆直学士初崔安潜帅许及劔南崇望昆弟四人同幕府世以为才崇望生珪瓌玕　涿州归义刘氏幽府左司马乗生幽州巡官因因生耀逺晋司空平章事修旧唐史行于世后汉荆州刺史刘度为蛮所破陇西太守刘旴中平二年破滇羌凉州刺史刘乗备羌建武中武威将军刘尚击南蛮中郎将刘羌亦击蛮南史刘旴与族兄歊并履髙操隠居不仕族祖孝标尝曰旴超超絶俗如天半朱霞歊矫矫出尘如云中白鹤皆俭嵗之膏粱寒年之纎纩又刘穆之字道和宋武帝左仆射内总朝政外供军旅决断如流事无壅滞賔客辐辏求诉百端内外谘禀盈阶满室目览词讼手荅牋书耳行听受口并酬应不相参涉皆悉赡举隋刘字光伯强记黙识莫与为俦左画方右画圆口诵目数耳听五事同举无所遗失然躁又仪同三司刘臻精两汉书时人称为汉圣又平乡令刘旷百姓感其徳化在职七年狱无系囚囹圄生草庭可张罗赐姓刘氏汉髙祖五年诛项羽封项伯四人为列侯赐姓刘氏功臣表有射阳侯刘纒即项伯也又是年六月封娄敬为奉春君帝曰娄者刘也赐姓刘氏后周赐武乡公刘志姓宇文长广公刘亮姓侯莫陈隋初复旧志孙旻亮孙顺
　　留
　　出自周封内大夫食采于王畿之留以邑为氏周庄王时有留子国留子嗟皆贤人庄王不明留氏放逐国人作诗刺之今丘中有麻是也谨按子华子后序云子华子程叔本聚徒著书自号程子门人甚多其著书者曰留务滋子又曰鬼谷子姓留即务滋也【按鬼谷子神仙传作姓王名誗唐陆诗谓名训不详所从出髙氏子畧谓无乡里俗姓名隋志亦不着其名此作留务滋未详所本】汉功臣表有留盻以客吏从髙祖入汉又以都尉击项羽功封彊圉侯传国三世又河间元王有少史留贵史记日者传有留长孺以相彘立名皆子嗟之后魏晋而下常有姓名见于史者元和姓纂姓源韵谱广韵皆曰卫大夫留封人之后误矣庄王者平王之孙也周自平王东迁四十九年而春秋作当是时留子为周大夫而留为周之采邑未尝与卫则子国之先氏于邑与春秋随会原縠同意以地里考之周衰而留入于宋故祭仲往留而宋人执臣瓒注汉志陈留郡曰宋亦有留彭城留是也留属陈故称陈留师古曰瓒説是然则古有二留皆未尝属卫卫之大夫何自为留封人也必曰宋陈有留卫与之邻境而有封人则事在庄王之后亦不得为留氏之祖今宜以诗为正
　　樛
　　亦作抖音摎亦音留战国防有樛留史记南越王赵婴齐在长安时娶邯郸樛氏女及即位上请立樛女为后后弟樛乐以校尉击南越死事天子封其子广徳为龙亢侯【案汉功臣表作龙侯樛广徳无亢字】六百七十户元鼎五年二月【案汉书二月作三月】壬午封六年坐酎金免魏有河内太守樛尚元和姓纂曰秦有嫪毐谬误矣樛从木嫪从女音劳【案汉书及通志樛从手不从木】
　　秋
　　古有鲁人秋胡娶妻三月而游宦三年胡还家其妇采桑于郊胡至郊而不识其妻也见而悦之遗黄金一镒妻曰妾有夫游宦不返幽闭独处三年于兹未有被辱于今日也采不顾胡慙而退至家问家人妻何在曰行采桑于郊未返既还乃向所挑之妇也夫妻竝慙妻赴沂水而死汉时杜陵人秋胡能通尚书善为古字为翟公所礼欲以兄女妻之或曰秋胡已娶而失礼妻遂溺死不可妻翟公举古事明之曰今日之秋胡非昔日之秋胡昔鲁有两曾参赵有两毛遂南曾参杀人见捕人以告北曾参母野人毛遂坠井而死人以告平原君君曰嗟乎丧予矣既而知野人毛遂非平原君客也岂得以昔之秋胡失礼而絶昏于今之秋胡哉秋胡之后宋有中书舍人秋当今望出天水
　　猷
　　风俗通云卫有猷康今望出陇西
　　防
　　出自姬姓郑七穆氏其先郑穆公子姬字子防子防生公孙虿字子蟜虿二子以王父字为氏昄字子明主良良以父有罪废郑人立昄弟吉字太叔为正卿所谓子太叔者也吉生速又吉兄子防楚字子南生印其族仕周者曰防孙伯秦汉而下着望河北广平郡与宋焦谈为广平四姓至后魏防雅字伯度袐书监梁郡宣侯为广平人其族祖曰鯶仕慕容熈为乐浪太守生幼仕慕容跋为广平太守幼生明根字志逺仕魏孝文为仪曹尚书散骑常侍鸿胪卿新泰侯年七十五为国五更諡靖厯官内外五十余年时论贵之与髙闾以儒学齐名时号髙防子肇字伯始袭爵官至廷尉卿博综经史外寛柔而内刚直甚有声称子祥字宗良髙邑文侯其后有徙居州广陵隋时间与戴商盛又为广陵四姓
</div>
    <div class="pagination">
<a href="古今姓氏书辩证_page23.html">上一页</a><span>...</span><a href="古今姓氏书辩证_page19.html">19</a><a href="古今姓氏书辩证_page20.html">20</a><a href="古今姓氏书辩证_page21.html">21</a><a href="古今姓氏书辩证_page22.html">22</a><a href="古今姓氏书辩证_page23.html">23</a><span class="current-page">24</span><a href="古今姓氏书辩证_page25.html">25</a><a href="古今姓氏书辩证_page26.html">26</a><a href="古今姓氏书辩证_page27.html">27</a><a href="古今姓氏书辩证_page28.html">28</a><a href="古今姓氏书辩证_page29.html">29</a><span>...</span><a href="古今姓氏书辩证_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
