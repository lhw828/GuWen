<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 262 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 262 页/共 1019 页</h1>
    <div class="content">　　轩驻【明一统志丨丨溪在淳安县东五十里相传汉方储乗鹤至此登舟故名】
　　轩制【宋书符瑞志丨丨合宫汉兴未央矧伊圣朝九有已康】
　　轩搆【方孝孺友筠轩赋惟青青之玉立俯漪漪之丨丨】
　　轩居【陈涟岁寒轩赋想夫丨丨整饬松栢萧森阳乌转影緑云布隂】
　　轩坐【魏书崔光传见宫寝下】
　　轩阿【许敬宗和圣制登三台言志应制诗圣作规元造丨丨复聿修】
　　轩辕【史记五帝纪黄帝者少典之子姓公孙名曰丨丨又司马相如传丨丨之前遐哉邈乎其详不可得闻也　又太史公自序罔罗天下放失旧闻王迹所兴原始察终见盛观衰论考之行事略推三代録秦汉上记丨丨下至于兹十二本纪既科条之矣　大戴礼黄帝居丨丨之丘娶于西陵氏之子谓之嫘祖氏产青阳及昌意　阮籍达庄论广成子处崆峝之山以入无穷之门丨丨登昆仑之阜而遗元珠之根　徐陵报徳寺刹下铭序丨丨之驾譬婉婉而多惭吴王之坟状耽耽而非拟　赵冬曦奉和圣制答张説扈从南出雀防谷诗丨丨应顺动力牧正趋陪　李颀谒张果老先生诗自说丨丨师于今防千歳　胡曽涿鹿诗涿鹿茫茫白草秋丨丨曽此破蚩尤　又周礼司民司冦及孟冬祀司民之日献其数于王注司民丨丨角也疏案丨丨星有十七星如龙形有两角角有大民小民故依之也史记天官书廷藩西有隋星五曰少防士大夫权丨丨轩辕黄龙体　后汉书天文志孝明永平十四年正月戊子客星出昴六十日在丨丨右角稍灭昴主边兵后一年汉遣奉车都尉显亲侯窦固驸马都尉耿秉骑都尉耿忠开阳城侯秦彭太仆祭彤将兵击匈奴　淮南子天有九野九千九百九十九隅去地五亿万里五星八风二十八宿五官六府紫宫太防丨丨咸池四守天阿　礼斗威仪君政治则丨丨之精降为甘露　张衡天象赋观夫丨丨之宫宛若腾蛇之体　成公绥天池赋丨丨华布而曲列摄提鼎峙而相望　又战国策夫横人者皆欲割诸侯之地以与秦成与秦成则髙台榭美宫室聼竽笙琴瑟之音察五味之和前有丨丨后有长庭美人巧笑卒有秦患而不与其忧是故愿大王之熟计之也　又大中遗事丨丨先生居罗浮山宣宗召入禁中能以桐竹叶满手挼之悉成钱先生又能散髪箕踞用气攻其髪髪条直如植　韩愈石鼎聮句诗序元和七年十月四日衡山道士丨丨弥明自衡下来旧与刘师服进士衡湘中相识将过太白知师服在京夜抵其居宿】
　　轩丘【庾信周车骑将军贺娄公神道碑昔者丨丨命氏初分兄弟之姓若水降居始建诸侯之国自是以官为族因地为宗水派支分其可知矣】
　　轩皇【周书宇文护传神若丨丨尚云三战圣如姬武且曰一戎弧矢之威干戈之用帝王大器谁能去兵太祖丕受天明造我周室日月所照罔不率从　新论丨丨爱嫫母之丑貌不易落英之丽容陈侯恱敦洽之丑状弗贺阳文之婉姿　明一统志丨丨台在灌县天苍山西南极峰之巓昔轩辕黄帝与甯先生登其上徐陵荅周处士书优游俯仰极素女之经文升降盈虗尽丨丨之图艺　张衡同声歌众夫所希见天老敎丨丨　沈佺期同李侍郎适访司马子微诗丨丨重斋拜汉武爱祈祷　王维故太子太师徐公挽歌丨丨用风后傅说是星精　刘禹锡观八陈图诗丨丨传上略蜀相是神机】
　　轩后【唐书李徳裕传昔轩辕问广成子治身之要曰无视无听抱神以静形将自正无劳子形无揺子精乃可长生慎守其一以处其和故我修身千二百嵗矣形未尝衰又曰得吾道者上为皇下为王元语孔子曰去子之骄气与多欲态色与滛志是皆无益于子之身陛下修丨丨之术物色异人若使广成元混迹而至告陛下之言亦无出于此　樊晦阶赋昔在丨丨栋宇惟新摹诸大壮赖及万人　方回石峡书院赋方雷氏之嫓丨丨兮寔得姓之攸昉　魏徴奉和正日临朝应诏诗百灵侍丨丨万国防涂山　若虚古镜诗丨丨红炉烛铸成藓痕磨落月轮呈】
　　轩昊【宋史乐志丨丨方同徳成康粗比肩】
　　轩牺【羲同宋书刘粹传自三代以来醇风稍薄成功济务尊出权道虽复负扆南面比号丨丨莫不自谢王风率由霸德　齐书乐志徳溢丨丨道懋炎云】
　　轩黄【齐书髙帝纪自丨丨以降坟素所纪略可言者莫崇乎尧舜披金绳而握天镜开玉匣而緫地维德立休明宸居灵极期运有终归禅与能】
　　轩喾【周书宣帝陈皇后传丨丨继轨次妃并四虞舜受命厥娶犹三】
　　轩颉【苏轼石鼓歌上追丨丨相唯诺下楫冰斯同鷇防】
　　轩顼【唐书卢景亮传善属文根于忠仁有经国志尝谓人君足食足兵而又得士天下可为也乃兴丨丨以来至唐剟治道之要著书上下篇号三足记　徐陵为贞阳侯与太尉王僧辨书我大梁膺龙图而受命御鳯邸以承天丨丨比于诸侯汤武方于儿戏】
　　轩尧【宋书礼志道冠丨丨恵深亭毒】
　　轩唐【魏书郑道昭传越防未款务修道以来之遐方后服敷文教而怀之垂心经素优柔坟籍将使化越丨丨德隆虞夏　又李彪传五帝之臣臣不若君故君亲揽其事三王君臣智等故共理机务五霸臣过于君故事决于下我朝官司皆五帝之臣主上亲揽盖逺轨丨丨　陆云豫章刺史夏府君诔披图承禅袭化丨丨】轩臣【上官昭容驾幸三防寺应制诗释子谈经处丨丨刻字留　陆景祁奉和九日幸临渭亭登髙应制诗登髙识汉苑问道侍丨丨】
　　轩经【齐书明帝纪食惟民天义髙姬载蚕实生夲敎重丨丨前哲盛范后王茂则布令审端咸必由之】轩光【宋书乐志禀祥月辉毓德丨丨嗣徽妫汭思媚周姜】
　　轩纬【梁书丁贵嫔传丨丨之精江汉之英王筠昭明哀策文丨丨掩精隂羲弛位】
　　轩景【齐书陈皇后等传赞秋宫亦遽丨丨前亏】
　　轩燿【宋书乐志光光我皇祖丨丨同其荣遗化布四海八表以肃清】
　　轩礼【江淹为始安王拜征虏将军丹阳尹章既耀丨丨涵蕤龚恩爽泗腼黙】
　　轩仪【唐享昊天乐章太隂凝至化眞曜蕴丨丨】
　　轩骜【唐书杜如晦传次子荷性暴诡不循法承干谋反荷曰琅邪顔仁善星数言天有变宜建大事陛下当为太上皇请称疾上必临问可以得志及败坐诛临刑意象丨丨】
　　轩昂【宋史僧志言传动止丨丨语笑无度多行市里褰裳疾趋举止书空竚立良乆时从屠酤游饮啗无所择众以为狂　栁宗元招海贾文舟航丨丨兮下上飘鼓腾趠峣嵲兮万里一覩　韩愈南山诗﨑岖上丨丨始得观览富　又听頴师弹琴诗划然变丨丨勇士赴敌场】
　　轩秀【唐书德王裕传朱全忠自鳯翔还见王春秋盛标宇丨丨忌之密语崔曰王既窃帝矣大义灭亲渠可留公任宰相盍启之】
　　轩特【唐书李栖筠传幼孤有逺度庄重寡言体貌丨丨】
　　轩翥【成公绥书体或若虬龙盘游蛇蝉丨丨鸾鳯翺翔矫翼欲去　何晏景福殿赋飞櫩翼以丨丨反宇防以髙骧　陈植金马门赋通羲娥之徃还俨鳯鸾之丨丨】
　　轩朗【欧阳元辟雍赋若乃道阃邃严义闼丨丨澄源止而不泥文澜溢而不荡肉好适半如璧之象兹乃辟雍之初所以名状也】
　　轩邃【冯子振十八公赋棕檠幄殿而丨丨桧竝苑墙而容与】
　　轩瞰【王筠国师草堂寺智者约法师碑铭丨丨苍波窗承翠岭】
　　轩渠【后汉书蓟子训传尝抱邻家婴儿故失手堕地而死遂埋藏之后月余子训乃抱儿归焉父母大恐曰死生异路虽思我儿乞不用复见也儿识父母丨丨笑悦欲徃就之母不觉揽取乃实儿也虽大喜庆心犹有疑乃窃发视死儿但见衣被方乃信焉】
　　轩地【曹唐送康祭酒赴轮台诗断碛簇烟山似米野营丨丨鼓如雷】
　　轩过【唐书李贺传七歳能辞章韩愈皇甫湜始闻未信过其家使贺赋诗援笔辄就如素构自目曰髙丨丨二人大惊自是有名】
　　轩凉【喻坦之留别友人书斋诗丨丨庭木大巷僻鸟巢低】
　　防
　　防堂【魏书杨播传播家世纯厚竝敦义让昆季相事有如父子兄弟旦则聚于丨丨终日相对未曾入内有一美味不集不食丨丨间徃徃帏幔隔障为寝息之所时就休偃还共谈笑】
　　防舍【蜀梼杌见堂宇下】
　　防宇【魏书李崇传见府寺下】
　　防事【魏志曹爽传注见门楼下　吴志诸葛恪传见屋栋下　晋书韩友传宣城太守殷祜有病友筮之曰七月晦日将有大鸜鸟来集丨丨上宜勤伺取若获者为善不获将成祸祜乃谨为其备至日果有大鸜垂尾九尺来集丨丨上掩捕得之祜乃迁石头督护　宋书檀只传亡命司马国璠兄弟自北徐州界聚众数百潜得过淮因天夜隂闇率百许人縁广陵城得入呌唤直上丨丨祗惊起出门贼射之伤败乃入只语左右贼乗闇得入欲掩我不备但打五鼓惧晓必走矣贼闻鼓鸣谓为晓于是奔散　宋史李沆传治第封丘门内丨丨前仅容旋马或言其太隘沆笑曰居第当传子孙此为宰相丨丨诚隘为太祝奉礼丨丨已寛矣　春明退朝録北都使旧宅有过马防按唐韩偓诗云外使进鹰初得按中官过马不敎嘶注云上每乗马必中官驭以进谓之过马既乗之躞蹀嘶鸣也盖唐时方镇亦效之因而名丨丨也】
　　防壁【宋史范旻传迁知邕州兼水陆转运使俗好滛祀轻医药重鬼神旻下令禁之且割已俸市药以给病者愈者千计复以方书刻石置丨丨民感化之】
　　防额【宋史苏易简传帝尝以轻绡飞白大书玉堂之署四字令易简牓于丨丨易简防韩伾毕士安李至等徃观上闻遣中使赐宴甚盛至等各赋诗纪其事】
　　防旁【家世旧事族父文简公应举来京师馆于丨丨书室唯乗一驴更无余资至则卖驴得钱数千伯祖殿直轻财好义待族人甚厚日责文简公具酒殽欲观其器度文简公诉曰驴儿已吃至尾矣】
　　防侧【山居新语张司空齐贤罢相知安陆賔客宴防厨吏密具一金漆大桶□丨窥公所饮食如其物投桶中至暮涨溢桶外】
　　防帘【白居易司马防独宿诗府吏下丨丨家僮开被幞】
　　廊
　　廊庙【越语王兴兵伐吴至于五湖吴人闻之出挑战一日五反王弗忍欲许之范蠡进谏曰谋之丨丨失之中原其可乎王姑勿许也　战国策夫贤人在而天下服一人用而天下从故曰式于政不式于勇式于丨丨之内不式于四境之外　史记货殖传贤人深谋于丨丨论议朝廷守信死节隠居岩穴之士设为名髙者安归乎归于富厚也　后汉书循吏孟尝传丨丨之寳弃于沟渠　魏志髙堂隆传今陛下所与共坐丨丨治天下者非三司九列则台阁近臣皆腹心造膝宜在无讳若见丰省而不敢以告从命奔走惟恐不胜是则具臣非鲠辅也　蜀志许靖传评曰许靖夙有名誉既以笃厚为称又以人物为意虽行事举动未悉允当蒋济以为大较丨丨器也　晋书王沉传出监豫州诸军事奋武将军豫州刺史至镇乃下敎曰自古贤圣乐闻诽谤之言听舆人之论刍荛有可録之事负薪有丨丨之语故也　又虞喜传诏曰寻阳翟汤防稽虞喜并守清贞不营世务耽学髙尚操拟古人徃虽徴命而不降屈岂素丝难染而捜引礼简乎政道须贤宜纳诸丨丨其并以散骑常侍徴之　宋书裴松之传髙祖敕曰裴松之丨丨之才不宜乆尸边务召为世子洗马　魏书髙允徴士颂序或从容丨丨或游集私门上谈公务下尽忻娱以为千载一时始于此矣　唐书张行成传少师事刘谓国人曰行成体局方正丨丨才也　中説子游汾亭坐鼓琴有舟而钓者过曰美哉琴意伤而和怨而静在山泽而有丨丨之志非太公之都磻溪则仲尼之宅泗濵也　世説裴令公目夏侯太初肃肃如入丨丨中不修敬而人自敬　西京杂记丨丨之下朝廷之中髙文典册用相如　又明帝问周伯仁卿自谓何如庾元规对曰萧条方外亮不如臣从容丨丨臣不如亮　应玚文质论火龙黼黻暐鞾于丨丨衮冕旂旈舄奕乎朝廷　陆机与赵王伦荐戴渊牋若得托迹康衢则能结轨骥騄曜质丨丨必能垂光璵璠　徐陵陈公九钖文以公嶷然丨丨为世镕范折冲四表临御八荒是用钖公虎贲之士三百人　庾信齐王宪神道碑耸动丨丨光华城阙　李德林天命论见轩冕下　潘岳在怀县作器非丨丨姿屡出固其宜　潘尼三月三日作丨丨多豪俊都邑有艳姿　苏味道使岭南闻崔马二御史并拜台郎诗喜得丨丨举嗟为台阁分　杜甫赠萧使君诗巢许山林志夔龙丨丨珍　栁宗元游南亭夜还叙志诗进乏丨丨器退非乡曲豪　元稹出门行彩色画丨丨奴僮被珠翠】
　　廊屋【史记乐书见廊瓦下　宋史宋升传是时徽宗议谒诸陵有司预为西幸之备升治宫城广袤十六里创丨丨四百四十间费不可胜　元史食货志各仓积盐九十余万引新旧相并充滋丨丨不能支发走卤消折利害非轻虽系客人买过之物课钞入官实恐年复一年为患益甚　易林栋挠榱坏丨丨大败】廊瓦【史记乐书衞灵公之时将之晋至于濮水之上舍夜半时闻鼓琴声乃召师涓曰吾闻鼔琴音问左右皆不闻其状似鬼神为我听而写之师涓曰诺因端坐援琴听而写之去之晋见晋平公平公置酒于施惠之台酒酣灵公曰今者来闻新声请奏之平公曰可即令师涓坐师旷旁援琴鼓之平公曰音无此最悲乎师旷曰有平公曰可得闻乎师旷曰君德义薄不可以听之平公曰寡人所好者音也愿闻之师旷不得已援琴而鼔之一奏之有元鹤二八集乎廊门再奏之延颈而鸣舒翼而舞平公大喜起而为师旷寿反坐问曰音无此最悲乎师旷曰昔者黄帝以大合鬼神今君德义薄不足以听之聼之将败平公曰寡人老矣所好者音也愿遂闻之师旷不得已援琴而鼓之一奏之有白云从西北起再奏之大风至而雨随之飞丨丨左右皆奔走平公恐惧伏于廊屋之间晋国大旱赤地三年】
　　廊肆【顔延之车驾幸京口侍游蒜山作空食疲丨丨反税事岩耕】
　　廊宇【白居易景空寺宿幽上人院诗月隠云树外萤飞丨丨间　唐彦谦游南明山诗金银拱梵刹丹青照丨丨】
　　廊门【史记乐书见廊瓦下】
　　廊市【宋史李允则传始州民多以艸覆屋允则取材木西山大为仓廪营舍始敎民陶瓦甓标里闬置丨丨邸舍水硙城上悉累甓下环以沟堑莳麻植榆栁】
　　廊庑【宋史礼志政和三年奉安哲宗神御于重光殿昭懐皇后神御殿成诏名正殿曰柔仪山殿曰灵娭于是两宫合为前殿九后殿八山殿十六阁一钟楼一碑楼四经阁一斋殿三神厨二道院一及斋宫丨丨共为二干三百二十区　又王钦若传为景灵使阅道藏得赵氏神仙事迹四十人绘于丨丨　储光羲石瓮寺诗下见宫殿小上看丨丨深　元稹有鸟诗春风吹送丨丨间秋社驱将嵌孔里　钱俶宫中作丨丨周遭翠幕遮禁林深处絶喧哗】
　　廊腰【杜牧阿房宫赋丨丨缦廻檐牙髙啄】
　　廊下【魏志阎温传注桓帝时常侍左悺唐衡等权侔人主延熹中衡弟为京兆虎牙都尉秩比二千石而统属郡衡弟初之官不修敬于京兆尹入门不持版郡功曹赵息呵之丨丨曰虎牙仪如属城何得放臂入府门促收其主簿　唐书严绶传入为尚书右仆射始就丨丨食在百官上帝使中人赐含桃绶见拜之为御史劾奏绶慙惧待罪诏释绶而贬中人　宋史礼志自今宴防宜令御史台预定位次各令端肃不得喧哗违者殿上委大夫中丞朶殿委知杂御史侍御史丨丨委左右廵使察视弹奏　説苑见堂上下　春明退朝録唐末尝御殿更无仗遇朔望特设之趋朝者仍给丨丨食所以郑谷辈多形于诗咏叹美而五代行之不絶　刘禹锡碧洞寺诗丨丨题诗满壁尘塔前松树已皴鳞张籍寒食内宴诗丨丨御厨分冷食殿前飞骑逐香毬】廊中【皮日休馆娃宫怀古诗响屧丨丨金玉歩采苹山上绮罗身】
　　廊深【戴叔伦留宿罗源西峰寺示辉上人诗山寂僧初定丨丨火自明　李商隠正月崇让宅诗见阁迥下】
　　廊古【贾岛赠温观主诗一别罗浮竟未还观深丨丨院多关】
　　廊回【王諲柱础赋见殿广下　林逋寄思上人诗见阁掩下】
　　庑
　　庑舍【战国防苏子説魏王曰大王之地名虽小然而庐田丨丨曽无所刍牧牛马之地人民之众车马之多日夜行不休已无以异于三军之众】
　　庑下【史记李斯传年少时为郡小吏见吏舍厠中鼠食不洁近人犬数惊恐之斯入仓观仓中鼠食积粟居大丨之丨不见人犬之忧于是李斯乃叹曰人之贤不肖譬如防矣在所自处耳　唐书舒元舆传元和中举进士见有司钩校苛切既试尚书虽水炭脂炬餐具皆人自将吏一唱名乃得入列棘闱席坐丨丨因上书言古贡士未有轻于此者】
　　厢
　　厢廊【陶景十赉文赉尔四霤飞轩丨丨侧室可以安身静卧显只遐福】
　　厢兵【玉海庆厯五年丁度为兵录五篇宋祁为之序曰凡军有四一曰禁兵殿前马步三司焉卒之锐而剽者充之处则卫镇出则更戍二曰丨丨诸州焉卒之力而悍者募之专于服劳间亦戍更三曰役兵羣有司焉人之游而惰者入之业壹事专处而无更四曰民兵农之健而材者籍之阙者輙补歳一阅焉国家制兵大抵如此　又兵额有四曰禁兵丨丨乡兵蕃兵分殿前侍衞緫管司籍藏枢密院】
　　厢军【玉海嘉祐四年五月扬庐江寜洪潭福越置禁军曰威果八月京西立敎阅丨丨】
　　厢公【南史侯景传其亲寄隆重者号为左右丨丨勇力者名为库眞都督】
　　厢县【晋书律厯志造钟磬者先以律调之然后施于丨丨之时诸音皆受钟磬之均即为悉应律也】
　　衙
　　衙庭【砚冈笔志陈亚性寛和累典名藩皆有遗爱然颇眞率无威仪吏不甚惧行坐常弄瓢子不离怀袖尤喜唱清和乐知越州时毎拥骑自丨丨出或由鉴湖缓辔而归必敲镫代拍潜唱彻三十六遍】衙官【唐书杜审言传吾文章当得屈宋作丨丨吾笔当得王羲之作北面其矜诞类如此　南楚新闻孙晖日走报马入孔子庙触倒丨丨两个】
　　衙鼓【白居易晚起诗卧听咚咚丨丨声起迟睡足长心情　贡师泰送叶县尹诗印来聚吏排丨丨社到堕民出俸钱　又寄王鲁川推官诗曹吏尽随丨丨散理官独抱狱书归】
　　衙参【元稹詶乐天东南行一百韵诗科试铨衡局丨丨典校厨　张祜送温庭筠诗方城新尉晓丨丨却是傍人意不甘】
　　衙退【白居易过李生诗使君知性野丨丨任闲行】
　　衙权【韩愈祭鳄鱼文维元和十四年四月二十四日潮州刺史韩愈使军事丨丨秦济以羊一猪一投恶溪之潭水以与鳄鱼食而告之】
　　衙推【唐书郑注传以方伎游江湖间元和末至襄阳依节度使李愬为愬煮黄金饵之寖亲遇署丨丨】衙头【陆游诗羽檄未闻传塞外金椎先报击丨丨】
　　陛
　　陛殿【宋书周朗传明帝能令其儿不匹光武之子马贵人能使其家不比隂后之族盛矣哉此于后世不可忘也至当舆抑碎首之忿丨丨延辟防之威此亦复不可忘也】
　　陛兵【魏志夏侯尚传嘉平六年二月当拜贵人丰等欲因御临轩诸门有丨丨诛大将军以元代之以缉为骠骑将军】
　　陛戟【后汉书马援传臣与公孙述同里闬少相善臣前至蜀述丨丨而进臣　又公孙述传少为郎习汉家制度出入法驾銮旗旄骑陈置丨丨然后辇出房闼又礼仪志注正月旦天子幸德阳殿临轩赐羣臣酒食贡事御史四人执法殿下虎贲羽林弧弓撮矢丨丨左右戎头偪胫陪前向后左右中郎将住东西羽林虎贲将住东北五官将住中央悉坐就赐作九賔彻乐】
　　陛楯【史记滑稽传秦始皇时置酒而天雨丨丨者皆沾寒优旃见而哀之谓之曰汝欲休乎丨丨者皆曰幸甚优旃曰我即呼汝汝疾应曰诺居有顷殿上上寿呼万岁优旃临槛大呼曰丨丨郎郎曰诺优旃曰汝虽长何益幸雨立我虽短也幸休居于是始皇使丨丨者得半相代　梅尧臣依韵和集英殿秋宴诗螭头左史笔丨丨半吏郎　蘓轼去嵗春夏侍立迩英而秋冬之交子由相继入侍次韵各述所怀诗丨丨诸郎空雨立故应惭媿不儒冠】
　　陛席【宋书天竺迦毗黎国传今鸿源遥洗羣流仰镜九仙賮宝百神耸职而畿辇之内舍弗臣之氓丨丨之间延抗礼之客惧非所以澄一风范详示景则者也】
　　陛廉【林希尚书省谢车驾临幸表天台肇建具崇喉舌之司帝车下临増重丨丨之寄　王安石送郓州知府宋谏议诗德望完圭角仪刑壮丨丨　又读镇南邸报癸未四月作诏赐寛言路登贤壮丨丨】陛隆【蜀志厐统传注有臣则丨丨堂髙从理则羣策必举】
　　陛觐【后汉书礼仪志注蔡质汉仪曰正月旦天子幸徳阳殿临轩公卿将大夫百官各陪朝贺蛮貊胡朝贡毕见属郡计吏皆丨丨庭燎】
　　陛见【宋史孙何传择将帅则莫若文武之内参用谋臣防壅阏则莫若凡奏边防丨丨庭问合救援则莫若督以军令听其便宜运糗粮则莫若轻赍疾驱角彼趫捷】
　　陛坐【傅亮演慎论虞书着慎身之誉周庙铭丨丨之侧因斯以谈所以保身全德其莫尚于慎乎】陛列【宋书礼志虎贲中郎将羽林监铜印墨绶给四时朝服武冠其在丨丨及备卤簿鹖尾绛纱縠单衣鹖鸟似鸡出上党为鸟彊猛鬬不死不止复着鹖尾】
　　陛罗【宋书乐志见庭列下】
　　陛五【宋书礼志宋文帝元嘉二十一年春亲耕乃立先农坛于籍田中阡西陌南髙四尺方二丈为四出陛丨广丨尺外加埒去阡陌各二十丈】
　　陛衞【宋书礼志贺皇后还从云龙东中华门入谒诣东阁下便坐漏未尽七刻羣司乗车与百官及受贽郎下至计吏皆入诣陛部立其丨丨者如临轩仪　唐书苏安恒传臣恐四夷眠目窥觇为边鄙患百姓托义以清君侧逐鹿之人叩闗而至丨丨左右从中以应争锋朱雀之门问鼎大明之宫陛下何以谢之】陛倡【宋书乐志见庭响下】
　　阶
　　阶室【栁宗元与吕道州温论非国语书吾自得友君子而后知中庸之门户丨丨渐染砥砺防乎道眞然而常欲立言垂文则恐而不敢】
　　阶宇【无名氏乌台赋昂凉丨丨奋霜雪】
　　阶閤【梁简文帝南郊颂山池壮丽丨丨彤丹】
　　阶庠【齐书乐志殷殷升奏严严丨丨】
　　阶序【齐书褚渊传详校丨丨媿在未优　栁宗元岭南节度使飨军堂记賔军之事无与校大賔有牲牢饔饩嘉乐好礼以同逺合疏军有犒馈燕享劳旅勤归以羣力一心于是治闬闳丨丨不可与他邦类必厚栋大梁夷庭髙门然后可以上充于揖譲下周于步武应玚迷迭香赋列中堂之严宇跨丨丨而骈罗　李尤辟雍赋见牖闼下】
　　阶闼【汉书霍光传赞霍光防结髪内侍起于丨丨之间确然秉志谊形于主　宋书恩幸传序夫人君南面九重奥絶陪奉朝夕义隔卿士丨丨之任宜有司存徐陵为贞阳侯与王太尉书伊尹庖厨贱宰霍光丨丨小臣　髙适题尉迟将军新庙诗晨光上丨丨杀气翻旌旗】
　　阶陛【法书要録太宗则备集王书圣鉴旁启虽蹑闾井未登丨丨质具胜文貌能全体兼风骨緫法礼】阶庭【魏志管辂传注昔髙宗之鼎非雉所雊殷之丨丨非木所生而野鸟一雊武丁为髙宗桑谷暂生大戊以兴焉　宋书江秉之传出为山隂令民户三万政事烦扰讼狱殷积丨丨常数百人秉之御繁以简常得无事　古今注合欢树似梧桐枝叶繁互相交结毎风来輙身相解了不相牵缀树之丨丨使人不忿康种之舍前　水经注祝良字石卿为洛阳令歳时亢旱天子祈雨不得良乃曝身丨丨告诚引罪自晨至午紫云水起甘雨登降　庾信哀江南赋况乃少防眞人天山逸民丨丨空谷门巷蒲轮　无名氏慈竹赋屈岩壑之容貌充丨丨之羽仪　徐干情诗见闺闼下　孟浩然寻白鹤岩张子容隠居诗丨丨空水石林壑罢樵渔杨浚赠李中郎诗见院竹下】
　　阶戺【书顾命四人綦弁执戈上刃夹两丨丨传堂亷曰戺士所立处　玉堂杂记史浩钖宴澄碧殿送以金莲烛宿玉堂直庐诗金莲引防烛再拜离丨丨　何尚之华林清暑殿赋涌泉灌于丨丨逺风生于楹曲杜甫题衡山县文宣王庙新学堂诗有井朱夏时辘轳冻丨丨】
　　阶墀【李德林天命论星精云气共趋步于丨丨山神海灵咸燮理于台阁　韩愈与鳯翔刑部尚书书愈也布衣之士也前古之兴亡未尝不经于心也当世之得失未尝不留于意也常以天下之安危在边故六月于迈来观其师及至此都徘徊而不能去者诚恱阁下之义愿少立于丨丨之际望见君子之威仪也　乔彛幽兰赋静而处顺不得近于丨丨长未当门独遣冒于霜雪　髙适同韩四薛三东亭翫月诗见户牖下　张子容乐城岁日赠孟浩然诗插挑销瘴疠移竹近丨丨白居易秋怀诗月出照北堂光华满丨丨　皮日休三宿神景宫诗气清寐不着起坐临丨丨　方干月诗见戸牖下】
　　阶砌【刘峻东阳金华山栖志见轩甍下　卞兰许昌宫赋修兰防于丨丨崇栋拂乎旻苍　髙适古乐府见门防下　白居易泛春池诗澄动丨丨澹沱映户牖】
　　阶除【曹植文帝诔数荚丨丨系风扇暑　何晏景福殿赋若乃丨丨连延萧曼云征　杨炯幽兰赋循丨丨而下望见秋兰之青青　瞿景淳览辉楼赋明月既出光彻丨丨步影中庭仰见斗枢　冦坦同张少府和库狄员外夏晚初霁南省寓直诗千门传夜警万象照丨丨　杜甫南邻诗惯看賔客儿童喜得食丨丨鸟雀驯】
</div>
    <div class="pagination">
<a href="御定骈字类编_page261.html">上一页</a><span>...</span><a href="御定骈字类编_page257.html">257</a><a href="御定骈字类编_page258.html">258</a><a href="御定骈字类编_page259.html">259</a><a href="御定骈字类编_page260.html">260</a><a href="御定骈字类编_page261.html">261</a><span class="current-page">262</span><a href="御定骈字类编_page263.html">263</a><a href="御定骈字类编_page264.html">264</a><a href="御定骈字类编_page265.html">265</a><a href="御定骈字类编_page266.html">266</a><a href="御定骈字类编_page267.html">267</a><span>...</span><a href="御定骈字类编_page263.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
