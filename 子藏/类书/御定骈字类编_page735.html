<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 735 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 735 页/共 1019 页</h1>
    <div class="content">　　芰井【陆融皇太子贺芝草表煌煌三秀分丨丨而攅柯晔晔九光间梅梁而吐叶】
　　芰塘【宋史衞王昺纪至元十五年十二月壬午王道夫攻广州兵败被执凌震兵继至亦败文天祥走海丰壬寅被执于五坡岭震兵又败于丨丨】
　　芰末【王勃采莲赋排丨丨而争逺托芦间而竞逐】
　　芰荐【楚语司马子期欲以其妾为内子访之左史倚相曰吾有妾而愿欲笄之其可乎对曰昔先大夫子囊违王之命諡子夕嗜芰子木有羊馈而无丨丨君子曰违而道夫子木能违若敖之欲以之道而去丨丨吾子经楚国而欲荐芰以干之其可乎子期乃止】
　　藕
　　藕花【彦周诗话荆公爱看水中影此亦性所好如秋水写明河迢迢丨丨厎又桃花诗云晴沟涨春花周遭俯视红影移鱼船皆观其影也其后云攀条弄芳畏晼晚已见黍雪盘中毛事见家语　侯鲭录近时诗僧难得佳者余杭参寥云风蒲猎猎弄轻柔欲立蜻蜓不自由六月临平山下路丨丨无数满汀洲　田家五行丨丨谓之水花魁开在夏前主水　颂古聨珠通集白丨丨开顶头明月千年冷相照　孟郊送李翺诗新秋折丨丨应对吴语娇　张籍送从弟戴元往苏州诗夜月红柑树秋风白丨丨　李贺塘上行丨丨凉露湿花缺藕根涩　方千因话天台胜异仍送罗道士诗丨丨飘落前岩去桂子流从别洞来　杜荀鹤题庐岳刘处士草堂诗泉领丨丨来洞口月将松影过溪东　秦观游龙瑞宫诗见莓径下　陈造留行都诗归期何用数寛待丨丨天　沈与求舟过荻塘诗落日一篙桃叶浪薫风十里丨丨香　杨万里送丘宗卿太博出守秀州诗论诗春雨夜解手丨丨初　陆游赏荷花诗三更□船穿丨丨花为四壁船为家　楼钥小酌元衞弟听雨诗小阁临流暑气清丨丨的的照人明　道潜观宗室曹夫人画诗临平山下丨丨洲旁引官河一帯流完顔璹溪景诗日暮碧溪微雨过满风都是丨丨香元好问济南杂诗日日扁舟丨丨里有心长作济南人王寂奉题少保张公曲阿别墅诗十里丨丨红步障一轩松防碧油幢　黄沨留题西溪诗日落沙禽犹未】
　　【散也知受用丨丨香　袁桷忆双谿诗丽泽祠前最佳絶丨丨零乱胜沧洲　陈旅建昌胡氏小有楼诗石池正当戸人立丨丨风　郭钰题扇诗栁树晴虹隠画桥丨丨微雨过归桡　范梈张平章园亭观花饮诗白丨丨邉香已秋西郊风物野亭幽　袁士元和江亭纳凉诗笑摘丨丨娇欲语细看鸥鸟淡忘情　又夏夜泛东湖诗鸳浦丨丨初过雨渔家灯影半临流　黄庚书馆即事诗见稻花下　又临平泊舟诗万顷波光揺月碎一天风露丨丨香　周霆震军中苦乐謡官船公子抱琵琶笑指娼船白丨丨　张昱荷花词秋房结得新莲子便是当时丨上丨　牛峤江城子词防防飞起郡城东碧江空半滩风越王宫殿苹叶丨丨中　毛文锡诉衷情词见兰汀下　张东泽枝桂香词算只丨丨知我意犹把红芳留客　蔡松年月华清词可惜琼瑶千里有少年玉人吟啸天外脂粉清辉冷射丨丨氷蕊】
　　藕叶【陆机吴趋行蠒满盖重帘唯有逺相思丨丨清朝钏何见早还时　章孝标梦郷诗寻常梦在秋江上钓艇游丨丨中　方干客行诗丨丨缀为衣东西泣路岐　韩偓曲江秋日诗斜烟缕缕鹭鸶栖丨丨枯香折野泥　唐球赠道者诗饭把琪花煮衣将丨丨裁朱子池上示同游者诗丨丨葢波面池花犹未红髙启诗水满乳鳬翻丨丨风疎飞燕拂桐花】
　　藕芽【丁鹤年竹枝词却笑同根不同味莲心清苦丨丨甜】
　　藕苗【方干赠黄处士诗闭戸先生无是非竹湾松树丨丨衣】
　　藕节【种树书初春掘丨丨藕头着泥中种之当年着花陈师道筮龟论夫龟者水产而成形故八百年反大如钱夏则游于荷冬则藏丨丨为人所惊则随波流荡在于荷中审而察之有黒气如煤烟于荷心其状甚分明游人往往见之此谓之息气也　顾况临平湖诗采藕平湖上藕泥封丨丨　丁鹤年采莲曲丨有清白丨花有艶冶容】
　　藕丝【辽史道宗纪咸雍二年秋七月丁卯如丨丨淀以岁旱遣使振山后贫民　华阳风俗録郫县人刳竹倾春酿于筒包以丨丨蔽以蕉叶信宿馨香达于林外然后断之以献号郫筒酒　酉阳杂俎大厯中髙邮民张存以踏藕为业甞于陂中见旱藕梢大如臂遂并力掘之深二丈大至合抱以其不可穷乃断之中得一剑长二尺色青无刃存不识为宝人有知者以十束薪易之其丨无丨　观佛三昧经阿修罗王往攻帝释于虚空中有轮刀自然而下阿修罗即便惊怖遁走无处入丨丨孔中　殷英童采莲曲见莲叶下　朱超采莲曲见莲叶下　王勃采莲曲牵花怜共蔕折丨爱连丨杜甫陪诸贵公子丈八沟携妓纳凉诗公子调氷水佳人雪丨丨　元稹白衣裳诗见栁花下　李贺天上謡见兰苕下　温庭筠懊恼曲丨丨作线难胜鍼橤粉染黄那得深　李洞题学公院池莲诗竹引山泉玉甃池栽莲莫怪丨生丨　于鹄巴女謡巴女骑牛唱竹枝丨丨菱叶傍江时　韩偓无题诗别泪开泉脉春愁罥丨丨　杨万里诗荷花世界丨丨郷　陆游听琴诗疎帘曲槛苹风凉细腰美人丨丨裳　谢翺秋风海上曲水花生云起如葑神龙下宿丨丨孔　耶律楚材驿中作穷春盘诗木案初开银线緑砂瓶煮熟丨丨长　陈髙食莲词丨丨虽长难系莲莲抱苦心空自怜　马祖常次王参政延福宫韵诗氷入丨丨清暑宴偷桃方朔醉忘归　萨都拉题二宫人琴壶图诗行云留影雪弄香丨丨织翠芙蓉裳　郭钰秋塘曲鸳鸯相逐低回翔丨丨易断愁心肠　张昱莲塘曲丨丨织锦香满机裁成衣裳将遗谁　又次林叔大都事韵诗莫谩题情在粉墙丨丨终日系柔肠　许桢瑞莲歌祯祥奕叶定不断丨丨万缕相纒绵　周权采莲曲见莲花下温庭筠菩萨蛮词丨丨秋色浅人胜参差翦】
　　藕根【北史羊敦传敦为广平太守性清俭属岁饥家餽未至使人外寻陂泽采丨丨食之　观佛三昧经此毗摩质多罗阿修罗王此鬼食法惟噉污泥及渠丨丨　云笈七籖真人驻年藕华方七月七日采藕花七分八月八日采丨丨八分九月九日采藕实九分采合毕日服方寸　杨万里晓坐荷桥诗帘影窥池到丨丨水光为我弄朝暾】
　　藕梢【杨基荷叶诗圆的破蓬苞孤茎上丨丨】
　　藕茎【僧伽经佛法青而细犹如丨丨丝　张衡西京赋蔕倒茄于藻井披红葩之狎猎注茄丨丨也】藕实【本草丨丨主补中养神益气力除百疾　云笈七籖见藕根下】
　　藕孔【法苑珠林阿修罗与天帝释战败藏丨根丨中又如丨根丨比于太虚亦如蚊子比金翅鸟其味苦恼多少如是　白居易想东游五十韵诗橘包从自结丨丨是谁锼】
　　藕肠【沈亚之乞巧文细绡缕于丨丨兮差莲跗以齿致温庭筠舞衣曲丨丨纎缕抽轻春烟机漠漠娇娥嚬　杨维桢玉莲曲窟防不结子柔丝断丨丨张宇采莲诗丨丨折断雪丝牵入手花枝香】藕味【梅尧臣寄许主客诗丨丨初能消酒渇蓼芳犹爱照波红】
　　藕粉【唐书地理志京兆府京兆郡厥贡水土稻麦麰紫秆粟隔纱粲席鞾毡蜡酸枣仁地骨皮樱桃丨丨】藕香【杜甫陪郑广文游何将军山林诗见茵陈下　陈造泛湖诗嫩緑揺漪红丨丨雨膏烟腻午供凉萨都剌诗仙裳日暖丨丝丨燕语莺啼动春怨】
　　藕蔤【本草丨丨释名藕丝菜五六月嫩时采为蔬茹老则为藕梢味不堪矣】
　　藕树【法苑珠林大唐三藏波颇师云佛前灯无处取灯以物傍取不损光者得也颂曰丨丨交无极华云衣数重　梁简文帝正月八日燃灯诗丨丨交无极花云衣数重】
　　藕风【陈旅题赵叔隆倦绣图诗龙绡碧树挂秋水丨丨吹香团扇厎】
　　藕泥【顾况临平湖诗见藕节下　陈造对客诗客来一笑同郷味便粉秋菰刷丨丨　赵秉文桃花岛寄王伯直诗岛寺明松雪潮船溅丨丨】
　　藕原【水经注渭水东迳宜春城南又东南迳池阳城北枝渎出焉东南迳丨丨下迳鄣县故城北东南入渭】
　　藕荡【陆游幽居诗短篱围丨丨细路入桑村】
　　藕塘【宋史髙宗纪绍兴六年十月刘猊犯定逺县沂中进战大败之于丨丨猊挺身遁　又刘锜传锜军至丨丨则沂中军已入滁州俊军已入宣化翁卷送赵嗣勲诗丨丨南北棹芦港去来鸿】
　　藕池【晋书懐帝纪丁酉刘曜王弥入京师帝开华林园门出河阴丨丨欲幸长安为曜等所追　水经注沈水枝津上承沈水东北流迳邓艾祠南又东分为二水一水东入逍遥园注丨丨池中有台观莲荷被浦秀实可翫】
　　藕阕【朱灏逃暑赋幌绡以牵水帐兮宿热龙于丨丨】
　　藕筩【瑚钩诗话歴城北有使君林魏正始中郑公慤三伏避暑于此取大莲叶置砚格上盛酒三斗以簪刺叶令酒与柄通屈茎吸之芗气清冽名曰碧筩酒予诗曰酿忆青田核觞宜碧丨丨直湏千日醉莫放一杯空】
　　藕兄【杨万里咏菱诗鸡头吾弟丨吾丨】
　　藕样【皮日休寄懐南阳润卿诗无事只陪看丨丨有钱惟欲买湖光】
　　藕生【古读曲歌种莲长江邉丨丨黄檗浦】
　　藕放【谢宗可莲叶舟诗丨丨雪丝应作防荷欹翠柄若为樯】
　　藕折【梁简文帝采莲曲见莲疎下】
　　藕甘【陈髙食莲词莲菂苦如荼丨丨能爽口】
　　藕嫩【赵檝莲实诗肤白已搀新丨丨心清犹帯小荷香】
　　藕异【梁武帝夏叹色同心复同丨丨心无异】
　　蕖
　　蕖华【吕向美人赋丨丨灼烁栁容婀娜】
　　蕖叶【宋书符瑞志灵龟者神龟也王者德泽湛清渔猎山川从时则出五色鲜明三百岁游于丨丨之上三千岁常游于卷耳之上知存亡明于吉凶】
　　蕖藕【张衡西京赋丨丨防唇蛤剥】
　　蕖影【杜牧宿长庆寺诗红丨丨落前池浄緑稻香来野迳频】
　　芙
　　芙蓉【尔雅荷芙渠注别名丨丨江东呼荷　南史庾杲之传见莲华下　又侯景传景土山成城内土山亦成山起丨丨层楼髙四丈饰以锦罽捍以乌笙　唐书太宗纪七年十二月甲寅幸丨丨园　宋史五行志见萱草下　维摩诘经譬如族姓子髙原陆土不生青莲丨丨茎华卑湿洿田乃生此华　三十国春秋卢循寇京邑丨丨舰千余艘　本草丨丨花叶气平而不寒不热味微辛其治肿之功殊有神効一切恶疮不拘已成未成并用丨丨叶研末以蜜调涂于肿处　药圃同春一种朝白暮红名曰醉丨丨　种树书丨丨未开隔夜以靛水调纸蘸花蕊上以纸裹蕊口花开成碧色五色皆可染　群芳谱木丨丨一名木莲一名木华一名拒霜花一名杹草一名地丨丨有数种惟大红千瓣半白半桃红千瓣醉丨丨朝白午桃红晚大红者佳甚黄色者种贵难得　学圃余疏丨丨特宜水际种类不同先后开故当杂植之大红最贵最先开次浅红常种也白最后开有曰三醉者一日凡三换色亦奇客言曽见有黄者丨丨入江西俱成大树人从楼上观吾地如榛荆状故须三年一斫却　花史温州江心寺文丞相祠中有木丨丨盛开其本髙二丈干围四尺花几万余畅茂散漫　又丨丨有二种出于水者谓之草丨丨出于陆者谓之木丨丨又名木莲乐天诗曰水莲开尽木莲开谓此又邛州有弄色丨丨一日白二日浅红三日黄四日深红比落色紫人号为文官花　花经丨丨九品一命　缾花谱丨丨六品四命　冷斋夜话李白诗昔作丨丨花今作断肠草以色事他人能得几时好陶景仙方注曰断肠草不可食其花美好名丨丨花泉南杂志丨丨有产于山者余廨后手插一枝未半载扶疎出墙名曰木丨丨花最繁盛不下数百大如瓯其色有朝红暮白者此则粉红一色耳　山家清供采丨丨花去心蔕汤瀹之同豆腐煮红白交错恍如雪霁之霞名雪霞羮加胡椒萱亦可也　纬畧顔延之碧丨丨颂曰泽芝芳艶擅奇水属练气红荷比符缥玉擢丽沧池飞映云屋实纪仙方名书灵躅水属二字全未见人用　荆州记衡州有三峰极秀一峰名丨丨峰最为竦桀自非清霁素朝不可望见峰上有泉飞派如一幅绢分映青林直注山下　广志新州有翡翠墟丨丨逻成都记孟后主于成都城上遍种丨丨每至秋四十里如锦绣髙下相照因名锦城以花染缯为帐名丨丨帐北梦琐言元载末年造芸辉堂堂前有池悉以文石砌其岸有碧丨丨香洁菡萏伟于常者载因暇日凭阑以观忽闻歌声清响若十四五女子唱焉其曲则玉树后庭花也　六一诗话石曼卿卒后其故人有见之者云怳惚如梦中言我今为鬼仙也所主丨丨城欲呼故人往游不得忿然骑一素骡去如飞　石林燕语庆厯中有朝士将晓赴朝见美女三十余人靓妆丽服两两并马而行观文丁度按辔于其后朝士惊曰丁素俭约何姬之众耶有一人最后行朝士问曰观文将宅眷何徃曰非也诸女御迎丨丨馆主耳俄闻丁卒　幸蜀记蜀中安久赋役俱省斗米三十财币充实城上尽种丨丨九月间盛开望之如入锦绣昶谓左右自古以蜀为锦城今日观之真锦城也　隋唐嘉话京城南隅丨丨园者本名曲江园隋文帝以曲名不正诏改之　赏心乐事九月丨丨池三色拒霜　澄懐录插丨丨当以沸汤闭以叶少顷　闻啓祥两堤桃栁议东坡筑堤徧插丨丨灿如云锦　述异记丨丨园在洛阳汉家置之　始兴记郡西南有丨丨冈髙若玉山邻枕郊郭　两京记丨丨园本隋氏离宫周廻十七里秦为宜春苑汉为乐游苑　歙州砚谱罗纹山亦曰丨丨溪砚坑十余处蔓延百余里皆山前后沿溪所生　吴兴园林记程尚书园依东城水濠有至游堂鸥鹭堂丨丨径　又端肃和王家后临顔鲁公池依城曲折乱植拒霜号丨丨城明一统志丨丨山在台州府城东二百里出海口望之竦若红莲始开　又丨丨洞在福州府城东北洞口萦纡可十余里游人秉炬以往　又丨丨江在靖州通道县治南来自湖南盖唐之丨丨县　又丨丨湖在常州府城东五十五里南北八十里　又丨丨池在莱州府昌邑县西北二十里　又丨丨苑在西安府曲江池之西南即秦宜春苑地唐立此　又城东郭外有丨丨园太宗甞以赐魏王泰　又丨丨城在成都府蜀孟防僭拟宫苑城上尽种丨丨谓左右曰真锦城也　又丨丨堂在江宁府旧府治　又丨丨亭在温州府治　又丨丨楼在镇江府城上西北隅与万岁楼相对　类聚隋宦者刘继诠献丨丨鸥二十四只毛色如丨丨帝甚喜置北海中曰鸥字三品鸟宜封碧海舍人　云笈七籖丹成赫然轻飞脱离于质如丨丨花九层连于鼎葢之上　后画品录梁元帝初封湘东王甞画丨丨湖醮鼎图　书品衞夫人如插花美女低昻丨丨　壶中赘录养笔以硫黄酒舒其毫养纸以丨丨粉借其色　笋谱梁元帝赋得竹诗曰作龙迁葛水为马向并州柯亭临絶涧桃枝夹细流冠学丨丨势花堪威凤游冠学丨丨势亦笋皮冠也　清异录钱俶以弟信镇湖州后圃丨丨枝上穿一黄玉玦枝梢交杂不知从何而穿也信截干取玦以献人谓真仙游留此以惊世耳　法苑珠林宋元嘉六年贾道子行荆上明见丨丨方发聊取还家闻华有声怪寻得一舍利白如真珠焰照梁栋敬之檠以箱案悬于屋壁家人每见佛僧外来解所被衣虽坐案上有人寄宿不知污漫之乃梦人告曰此有释迦真身众圣来敬　禅宗颂古聨珠通集丨丨楷因僧问师唱谁家曲宗风嗣阿谁师曰金凤夜栖无影树峰峦才露海云遮　云林遗事同郡有富室池馆丨丨盛开邀云林饮庖人出馔拂衣起不可止主人惊愕叩其所以曰庖人多髯髯多者不洁吾何留焉　庾信彭城公夫人尒朱氏墓志铭见桂树下　王勃绵州北亭群公宴序傍邻苍野双封橘柚之园斜枕碧潭直断丨丨之水　沈括雁荡山记温州雁荡山天下奇秀然自古图谱未甞言祥符中因造玉清宫伐木取材方有人见之此时尚未有名按西域书阿罗汉诺讵那居震旦东南大海际有鴈荡经行云漠漠龙湫宴坐雨蒙蒙之句此山南有丨丨驿前瞰大海然未知雁荡龙湫所在后因伐木始见此山顶有大池相传以为雁荡下有一潭水以诗名之也　李孝光秋游雁荡记师悬语之曰若行四方当值胜妙山水起塔立寺花名村鸟名山则其地也讵罗适行至山下问田间老父父所居云何父曰丨丨村又问山云何曰雁山讵罗曰是吾师所语我者吾于此乎老矣　髙葑游雁荡山记万叠崝嵘群簇绚艶名曰丨丨峰　李德裕平泉山居草木记己未歳得防稽之百叶木丨丨百叶蔷薇又得钟陵之同心木丨丨汪泽民游黄山记寺旁近见数峰灵空僧指曰天都丨丨朱砂峰其尤髙者天都峰也　江瓘游黄山记寺】
　　【东为太白书堂前为丨丨阁西为阳明书院　夏鍭游金华记入山凡二十余里达智者寺寺在丨丨峰西畔秀巘峙于后羣岫左右抱如屏葢葢金华名寺　王世贞弇山园记莲池东西可七丈许南北半之长夏醉而临池不茗而醒游客每徙倚其地輙诧谓予此何必减王衞君丨丨池也余谢不敢当而防吾乡有从废圃下得一石刻曰丨丨渚是开元古隶或云范石湖家物因树之池右从南得小沟宛转与后溪合旁皆红白本丨丨环之葢亦不偶云　曹植九咏见萍葢下　潘尼东武馆赋丨丨映渚灵芝蔽岸　无名氏驾幸丨丨园赋奏清笳于杨柳下天葢于丨丨　薛士隆雁荡山赋秣马于丨丨之驿驱车于长徼之原　古子夜歌雾露隠丨丨见莲不分明　又见莲子下　又见莲子下　子夜四时歌四面丨丨池朱堂敞无壁　又读曲歌丨丨万层生莲子信重沓　又花钗丨丨髻双鬓如浮云又红兰与丨丨我色与欢敌　又紫草生湖邉悮落丨丨里　梁简文帝采莲曲棹动丨丨落船移白鹭飞又乌栖曲丨丨作船丝作防　又雍州曲银纶翡翠钩玉轴丨丨舟　梁元帝采莲曲因持荐君子愿袭丨丨裳　又乌栖曲交龙成锦鬬凤纹丨丨为帯石榴裙阮研櫂歌行丨丨始出水緑荇叶初鲜　王廞碧玉歌丨丨凌霜荣秋容故尚好　隋炀帝采莲童曲泛舟采菱叶过摘丨丨花　李康成玉华仙子歌转态凝情五云里娇顔千岁丨丨花　卢照邻长安古意俱邀侠客丨丨剑共宿娼家桃李蹊　宋之问春日丨丨园侍宴应制诗丨丨秦地沼卢橘汉家园　杜审言义阳公主山池诗杜若幽庭草丨丨曲沼花　张昌宗过太平公主山亭侍宴诗折桂丨丨浦吹箫明月湾　张说诏宴乐游园诗鱼戏丨丨水莺啼杨栁风　刘方平乌栖曲见莲叶下　芮挺章江南弄乐府鹦鹉能言鸟丨丨巧笑花　李白古风美人出南国灼灼丨丨姿　又望九华诗天河挂緑水秀出九丨丨　王昌龄西宫秋怨诗丨丨不及美人妆水殿风来珠翠香　杜甫乐游园歌青春波浪丨丨园白日雷霆夹城仗注园本古曲江文帝改其名以其水盛而丨丨富也　王维勅赐百官樱桃诗丨丨阙下防千官紫禁朱樱出上阑　又茱萸沜诗山中傥留客置此丨丨杯　孟浩然除夜有懐诗见竹叶下　又髙阳池送朱二诗澄波澹澹丨丨发緑岸毵毵杨柳垂　髙适效古赠崔二诗见兰麝下　储光羲田家杂兴诗君看西王母千载丨丨顔　韦应物拟古诗美人夺南国一笑开丨丨　刘长卿昭阳曲丨丨帐小云屏暗杨柳风多水殿凉　钱起奉和王相公秋日戏赠元校书诗丨丨洗清露愿比谢公诗　包佶荅窦拾遗见寄诗瓶开枸悬泉水鼎錬丨丨伏火砂韩翃赠别华阴道士诗丨丨山顶玉池西一室平临万仞溪　李嘉祐秋朝木丨丨诗水面丨丨秋已衰繁条到是着花时　戴叔伦寄禅师寺华上人诗丨丨开紫雾湘玉映清泉　韩愈渚亭诗莫教安四壁面面看丨丨　又寄崔立之诗四隅丨丨树擢艶皆猗猗　栁宗元丨丨亭诗新亭俯朱槛嘉木开丨丨　又登栁州城楼诗见薜荔下　白居易诗左右好风来香动丨丨蕊刘禹锡和西川李尚书伤孔雀及薛涛诗唯见丨丨含晓露数行红泪滴清池　又送陆侍御归淮南使府诗归路丨丨府离堂玳瑁筵　孟郊荅李员外小榼味诗一拳丨丨水倾玉何泠泠　又憩淮上观公法堂诗且将琉璃意净缀丨丨章　元稹刘阮妻诗丨丨脂肉緑云鬟罨画楼台青黛山　又度门寺诗鉢传烘玛瑙石长翠丨丨　又青云驿诗谓言青云驿绣戸丨丨闺李贺恼公诗见豆蔲下　又追赋画江潭诗十骑簇丨丨宫衣小队红　又贵公子夜阑曲曲沼丨丨波】
　　【腰围白玉冷　又美人梳头歌辘轳吚哑转鸣玉惊起丨丨睡新足　又江楼曲楼前流水江陵道鲤鱼风起丨丨老　王建送宫人入道诗休梳丛鬓洗红妆头戴丨丨出未央　杜牧长安杂题诗六飞南幸丨丨苑十里飘香入夹城　李商隠无题诗十岁去踏青丨丨作裙衩　又独居有感诗数急丨丨帯频抽翡翠簪　温庭筠长安寺诗宝题斜翡翠天井列丨丨　又江南曲见苹浦下　许浑再游姑苏玉芝观诗玉池露冷丨丨浅琼树风髙薜荔疎　赵嘏宿僧舍诗髙僧夜滴丨丨漏逺客窗含杨栁风　李昌符秋夜作丨丨叶上三更雨蟋蟀声中一防灯　何兆诗丨丨十二池心剑薝卜三千灌顶香　司空图偶诗见芍药下　髙蟾初落第诗丨丨生在秋江上不向东风怨未开　陆龟防袭美以纱巾见惠诗知有丨丨留自戴欲峩烟雾访黄房注桐柏真人戴丨丨冠也　皮日休夜防问荅诗金火障红兽飞来射罗幌夜来斜展掩深炉半睡丨丨香荡漾吴融即席诗丨丨褥已展豆蔲水休更　罗隠牡丹花诗见芍药下　黄滔启帐诗得人憎是绣丨丨爱锁】
　　【嫦娥出月踪　齐己还人诗卷诗闻君收在丨丨江日闻鲛人织秋浦　灵一新泉诗见苔藓下　陈陶诗江南一曲罢伶伦丨丨水殿春风起　和凝渔父歌烟羃羃日迟迟香引丨丨惹钓丝　徐铉题殷舍人宅木丨丨诗怜君庭下木丨丨嫋嫋纎枝淡淡红　王安石木丨丨诗水邉无数木丨丨露染胭脂色未浓　韩维水仙诗拒霜已失丨丨艶出水难留菡萏红　邵雍诗丨丨月向懐中落杨柳风来面上吹　苏轼丨丨城诗丨丨城中花冥冥谁其主者石与丁　又和蔡景繁海州石室诗丨丨仙人旧游处苍藤翠壁初无路　文同丨丨诗蜀国丨丨各二色重阳前后始盈枝　秦观秋词西风莫道无情思未放丨丨取次开　黄庭坚贑上食莲有感诗安得同裘子归制丨丨裳　陈傅良送菊诗一段秋光谁领此丨丨凡子桂陈人　范成大次韵马少伊郁寂峰寄示同游石湖诗卷诗镜面波光倒碧峰半湖云锦万丨丨　杨万里久雨妨于农收因访子上有叹诗未霜杨栁秋犹碧既水丨丨晚更明　翁卷西风诗丨丨不分秋萧索鬬折繁红满树头　张端赋得斩白蛇剑诗丨丨秋水湛青萍曽伴髙皇起沛亭　岑安卿题太真春睡图诗玉牀腻滑丨丨展水沈烟袅金屏暖　元好问乐天不能忘情图诗丨丨脂肉紫霞浆别是仙家暖老方　邉元鼎新香诗帘影渐分风又起一塘秋水落丨丨　程钜夫七真山洞云观诗三更日射丨丨色六月石挂氷霜痕　萨都拉四时宫词丨丨帐冷愁长夜翡翠帘垂隔小春　又游吴山紫阳庵诗赤霞日烘紫玛瑙白露夜滴青丨丨　又白翎雀诗见芍药下　陈旅送宜黄刘县尹诗见薜荔下　张翥寄观志能照磨诗鼇背三山最上峰美人手把玉丨丨虞集题纳凉图诗百顷丨丨水满堤绮窗只在画桥西台哈布哈秋千词丨丨宫额半涂黄双送秋千出画墙栁贯观南安赵使君所藏书画诗古绡一段写秋意丨丨鸂鶒连茭芦　陈基緑波亭诗每倾鹦鹉留佳客】
　　【欲采丨丨寄逺人　纳新送道士张宗岳还龙虎山诗芝草绣衣金纂纂丨丨纫佩玉玱玱　又月湖竹枝词水仙庙前秋水清丨丨洲上新雨晴　吴师道送人之宣城诗昭亭山下宛溪头杨栁丨丨岸岸秋　张宪火府告斗诗丨丨小冠切白玉伏地夜奏中天君　范梈草堂诗雨压墙烟笼薜荔石行渠水鉴丨丨　马祖常送友归越中诗鉴湖草满丨丨少鄞县朝来牡蛎多郭钰寄李亨衢诗见薜荔下　顾瑛秋华亭诗络纬岂知都是怨丨丨莫恨不禁秋　又送周仕宣南台典史分题得丨丨堂诗丨丨并开开满堂堂中美人倾玉觞杨基无题诗立近晚风迷蛱蝶坐临秋水乱丨丨髙启秋日江居写懐诗丨丨泽国弥漫雨禾黍田畴掩】
　　【冉风】
　　芙蕖【诗隰有荷华笺未开曰菡萏已发曰丨丨　尔雅荷丨丨其茎茄其叶蕸其本蔤其花菡萏其实莲其根藕其中的的中薏疏李廵曰皆分别莲茎华叶实之名丨丨其总名也　钗小志欧公知颍州有官妓卢媚儿姿貌端秀口中常作丨丨花香有蜀僧云此人前身为尼诵法华经二十年　王褒九懐抽蒲兮陈坐援丨丨兮为葢　曹植洛神赋逺而望之皎若太阳升朝霞廹而察之灼若丨丨出渌波　潘岳莲花赋游莫美于春台华莫盛于丨丨　傅亮芙蓉赋考庶卉之珍丽实总美于丨丨　潘存实晨光丽仙掌赋拟参若木似坼丨丨　李德裕知止赋迳被芳荪沚映丨丨　王十朋防稽风俗赋实有菱芡香有丨丨　陆厥中山王孺子妾歌岁暮寒飚及秋水落丨丨　刘宪侍宴长宁公主东荘诗晴新看蛱蝶夏早摘丨丨　于季子早春洛阳荅杜审言诗路旁桃李花犹嫩波上丨丨叶未开元稹感石榴诗綘帐迎宵日丨丨绽早牙　刘禹锡赏牡丹诗见芍药下　张籍野寺后池寄友诗繁木防丨丨时有水禽鸣　李商隠诗雾夕咏丨丨何郎得意初梅尧臣诗填髻一一红丨丨　欧阳修荅通判吕太博诗千顷丨丨葢水平扬州太守旧多情　王安石送】
　　【董伯懿归吉州诗篮舆杨栁下明月丨丨水　又招丁元珍诗漫漫丨丨难觅路翛翛杨柳独知门　苏轼拟古诗幽姿小丨丨香色独未改　又读道藏诗心闲方自照皎皎如丨丨　又赠袁陟诗见杨栁下　韩驹次韵金陵赵德夫使君上元三絶诗旧时忆在延真观玉作丨丨院院明　杨万里憩怀古堂诗茨茹无暑性丨丨有凉姿　又读书懐古堂诗移牀近秋水正面对丨丨　范成大夏日田园杂兴诗千顷丨丨放棹嬉花深迷路晚忘归　赵秉文和林卿锦波亭诗见杨栁下元好问济南杂诗华山真是碧丨丨湖水湖光玉不如又天涯山诗半空掷下金丨丨想得飞来自圃郝经野蓼诗深入丨丨薮逺映蒹葭渡　耶律楚材赠】
　　【蒲察元帅诗见杷防下　马祖常海子桥诗无人洗寒露为我媚丨丨　刘因游郎山诗玉井烂赏金丨丨日观倒卷青玻瓈　许有孚侍饮圭塘诗风吹杨柳回鸾舞雨浥丨丨堕马妆　袁桷安山晚泊诗门当杨栁湾湾碧水贴丨丨岸岸红　陈泰秋江钓月图歌秋江月白丨丨深扣舷夜和江神吟　又咏双丨丨诗双丨丨连理发不恨狂风顷刻吹只恐游人轻易折　贡师泰子桥诗夹岸丨丨红旖旎满汀杨栁緑纷纭　栁贯题宋徽宗扇面诗瑶池池上万丨丨孔雀听经水殿虚丁鹤年武昌南湖度夏诗丨丨三百顷何处着炎埃又题建昌王子中桥亭八景诗春涨挼蓝涵防蝀晓岚滴翠湿丨丨　杨基无题诗一瓣丨丨是防舟棹歌】
　　【离思两夷犹】
　　芙枣【梁简文帝谢勅赉城邉橘启晖章缥李岂止称于晋世上林丨丨非独髙于汉日】
　　芙柳【癸辛杂识见菊坡下】
　　芙月【杨维桢题栁风丨丨亭诗卷诗秋轮轧露春云热水风杨栁丨蓉丨】
　　菰
　　菰蒲【宋史太祖纪建隆三年七月乙丑免舒州丨丨新税　画墁录许下西湖一州之冠始沮洳未广自宋公序开拓遂弥漫丨丨鱼稻采取不赀　东京梦华录自西门东去九成宫内安顿九鼎近东即迎祥池夹岸垂杨丨丨莲荷鳬雁游泳其间桥亭台榭棊布相峙唯每岁清明日放万姓烧香游观一日　吕祖谦入越记买舟泛鉴湖湖多堙为田所存仅如溪港然秋水平岸丨丨青苍防稽秦望云门诸山互相映发城堞楼观跨空入云耳目应接不暇　鲍照野鹅赋立丨丨之寒渚托只影而为双　侯喜涟漪濯明月赋徧丨丨而敛曜满洲渚以澄明　丘堂云梦赋漫漫荻苇之岸漠漠丨丨之郷　陈世昌南湖赋逶迤沚渚唼喋丨丨　浩虚舟舒姑泉赋见萍藻下　谢灵运从斤竹涧越岭溪行诗苹萍泛沈深丨丨冒清浅　李白赠丹阳横山周处士惟长诗水色傲溟渤川光秀丨丨　李颀送卢少府赴延陵诗春江连橘柚晚景媚丨丨　李群玉钓鱼诗七尺青竿一丈丝丨丨叶里逐风吹　皮日休诗废砌翳薜荔枯湖无丨丨　李中题徐五敎池亭诗惊鱼跳荇藻戏蝶上丨丨　梅尧臣离芜湖至观头桥诗江口泊来久丨丨长旧苗　苏轼舟中夜起诗微风肃肃吹丨丨开门看雨月满湖　又临安将军树诗阿坚泽畔丨丨节德墙头羽葆桑　又夜泛西湖诗渔人收筒及未晓船过惟有丨丨声　秦观秋日诗丨丨深处疑无地忽闻人家笑语声　晁补之和关彦逺秋风吹我衣诗舍前青山木扶疎舍后流水有丨丨　杨万里早炊髙店诗白鸥池沼丨丨影红枣村墟鸡犬声　又过霅川大溪诗丨丨际天青无邉只堪莲荡不堪田陆游夏夜读书诗风烟惨惨丨丨老星斗离离河汉流薛季宣谷里章诗丨丨芰荷出青萍仰天大笑风泠泠　曹伯启过长桥书所见诗渺渺天光接波浪凄凄】
　　【秋色上丨丨　赵孟頫鱼乐楼诗丨丨终夜响杨栁半谿阴　周伯琦初秋重泛湖游西山诗见栁槐下　郑元祐顾氏緑阴亭诗顾家亭子緑阴阴杨柳丨丨岸岸深　萨都拉髙邮城晓望诗隔水人家暗杨栁帯霜鳬雁起丨丨　又过髙邮射阳湖诗不见打渔人丨丨雁相语　钱惟善早起诗舟人与渔子丨丨深处逢　方澜秋日钱塘纪事诗落日丨丨暗行人禾黍香　张翥南园宴集诗骤落丨丨雨遥生菡萏风　黄溍苕溪风雨中章德茂同泛诗鱼惊龙跃吾不知披蓑却入丨丨去　倪瓉懐归诗三杯桃李春风酒一榻丨丨夜雨船】菰蒋【淮南子雪霜瀼灖浸潭丨丨　本草集解颂曰菰生水中叶如蒲苇其苗有茎梗者谓之丨丨草至秋结实乃雕胡米也古人以为美馔今饥岁人犹采以当粮　李白新林浦阻风诗海月破圆影丨丨生緑池李嘉祐寄从弟纾诗南浦丨丨覆白苹　元稹哀病骢诗自经梅雨长垂耳乍食丨丨欲折腰　韦庄赠渔】
　　【翁诗满岸秋风吹枳橘绕陂烟雨种丨丨　黄庭坚送吴彦归番阳诗野鹤疲笼樊江鸥恋丨丨　华幼武游碧浪湖诗浮玉山邉晚系舟丨丨萧瑟似新秋】
　　菰苇【倪瓉别章链师诗方舟共济春江阔访我寒烟丨丨中】
　　菰莼【范成大阊门初泛二十四韵诗鹤休多怨丨丨尚可羮】
　　菰蒻【周邦彦汴都赋见莲葭下】
　　菰葑【晋书毛璩传海临县界地名青浦四面湖泽皆是丨丨逃亡所聚威令不能及璩建议率千人讨之时大旱璩因放火丨丨尽然亡戸窘廹悉出诣璩自首近有万戸皆以补兵　淮南子天旱苽封熯按苽封即丨丨　本草菰集解藏器曰其根亦如芦根冷利更甚二浙下泽处菰草最多其根相结而生久则并生浮于水上彼人谓之丨丨刈去其叶便可耕莳　刘禹歴阳书事诗一钟丨丨米千里水葵羮　大防诗良畴没丨丨】
　　菰荇【廖道南帝苑农蚕赋丨丨参差乎流洲芝兰芳郁乎平圃】
　　菰蕈【萤雪丛说夏秋月杂丨丨皆是恶虫蛇气结成前后壊人甚多断不可吃】
　　菰芦【建康实录殷礼与张温使蜀诸葛亮见而叹曰江东丨丨中生此奇才　鲍照登大雷岸与妹书见苎蒿下　赵孟頫吴兴赋蒹葭丨丨鸡头荷华　栁宗元天对子宜播植穉于丘于川维莞维蒲维丨维丨陆游闻新雁有感诗新雁南来片影孤冷云深处宿丨丨】
　　菰菱【无名氏娇女诗北游临河海遥望中丨丨】
　　菰米【礼记蜗醢而苽食雉羮疏正义曰谓以蜗为醢以丨丨为饭以雉为羮三者味相宜按菰作苽　西京杂记丨之有丨者长安人谓为雕胡　本草丨丨释名茭未雕蓬雕苽雕胡　王维送友人南归诗郧国稻苗秀楚人丨丨肥　又春过贺遂员外药圃诗见蔗浆下　又游化感寺诗香饭青丨丨嘉蔬緑笋茎　储光羲田家诗夏来丨丨饭秋至菊花酒　杜甫秋兴诗见莲房下　栁宗元同刘二十八院长述旧言懐感时书事奉寄澧州张员外五十二韵之作因其韵増至八十通赠二君子诗香饭舂丨丨珍蔬折五茄　杜牧早雁诗见莓苔下　郑谷倦客诗闲烹芦笋炊丨丨防向渔乡作醉翁　又同志顾云下第出京诗郷连南渡思丨丨泪滴东风避杏花　皮日休鲁望春日多寻野景日休抱疾杜门因有是寄诗数卷蠧鱼碁处展几声丨丨钓前炊　又华亭鹤诗丨丨正残三日料筠笼休碍九霄程　景云溪叟诗露香丨丨熟烟暖荇丝肥　苏轼小圃五咏薏苡诗见芡珠下　陆游赠石帆老人诗见蕨芽下　又失鸂鶒诗久忆苹洲应自喜尚余丨丨亦堪悲　马祖常寄隐士诗见藤蔓下　陈樵送蒙古教授郭受益归洛阳诗莼羮十里地丨丨九秋余　萨都刺飞鸣宿食雁诗见芦花下　杨维桢题张长年雪篷诗饭蒸丨丨香生夜被拥芦花梦绕春　陈基上乐诗密雨洒蒹葭秋风落丨丨】
　　菰菜【晋书张翰传齐王冏辟为大司马东曹掾因见秋风起思吴中丨丨莼羮鲈鱼鲙曰人生贵适志何能羁宦数千里以要名爵乎遂命驾而归俄而冏败人皆谓之见几　梁简文帝七励芳丨之丨白霜之茹温庭筠秘书省贺监知章草题诗见苇花下　陆游诗万里秋风丨丨老一川明月稻花香　又诗芼羮丨丨珍无价上钓鲂鱼健欲飞　又诗烟浦收丨丨秋山劚茯苓　袁易首夏村居杂兴诗緑树荆扉晚更幽鲈鱼丨丨近堪求】
　　菰草【尔雅注见蘧蔬下　本草见菰葑下　张籍重平驿作茫茫丨丨平如地渺渺长堤曲似城】菰叶【庾肩吾奉和太子纳凉梧下应令诗见稻苗下韩愈奉和钱七兄徽曹长盆池所植诗擢擢丨丨长芳根谁复徙　白居易湖上闲望诗见藤花下　许浑题故李秀才居诗橘花满地人亡后丨丨连天雁过时　陆龟蒙江行诗酒旗丨丨外楼影浪花中　罗隠漂母冢诗原上荻花飘素髪道旁丨丨碎罗巾　晁补之诗溪南一畆当翠微秋风莼熟丨丨肥　范成大七月二日上沙夜泛诗亭亭宿鹭明丨丨闪闪凉萤入稻花　陆游新凉诗丨丨邻人饷欣然独举觞　林景熙道中诗野水平丨丨春风足栋花　倪瓉钱塘懐古诗辇路苔花碧御沟丨丨生】
　　菰首【本草菰集解藏器曰丨丨小者擘之内有黒灰如墨者名乌郁人亦食之晋张翰思吴中莼菰即此也　晏殊中园赋见萸房下　黄庭坚次韵子瞻春菜诗莼丝色紫丨丨白蒌蒿牙甜□头辣　陆游新凉诗见姜牙下】
　　菰根【本草菰集解保升曰丨丨生水中叶如蔗荻久则根盘而厚夏月生菌堪啖名菰菜三年者中心生白薹如藕状似小儿臂而白软中有黑脉堪啖者名菰首也　又主治丨丨气味甘大寒无毒颂曰丨丨亦如芦根冷利更甚】
　　菰白【黄庭坚萧防葛敏修二学子和予笋诗次韵荅之韭黄照春盘丨丨媚秋菜】
　　菰穗【左思吴都赋穱秀丨丨于是乎在】
　　菰笋【本草丨丨一名茭笋茭白菰菜】
　　菰手【本草丨丨一名菰菜茭白茭粑蘧蔬】
　　菰洲【谢灵运山居赋见兰渚下】
　　菰洋【明一统志丨丨潭在福宁州宁德县潭有三在髙崖百余丈险峻不能到】
　　菰渚【宋孝武帝诗平湖旷津济丨丨迭明芜】
　　菰陂【吴志孙亮传诸葛诞入夀春峻引军还二月及魏将军曹珍遇于髙亭交战珍败绩留賛为诞别将蒋班所败于丨丨賛及将军孙楞蒋修等皆遇害】
　　菰风【曹松曲江暮春雪霁诗丨丨生马足槐雪滴人头】
　　菰烟【陆龟蒙和袭美吴中言情见寄诗丨丨芦雪是侬郷钓线随身好坐忘】
　　菰粱【潘尼钓赋红麫之饭糅以丨丨五味道洽余气芬芳】
　　菰饭【淮南子心有忧者筐牀衽席弗能安也丨丨犓牛弗能甘也　张志和渔父词松江蟹舍主人欢丨丨莼羮亦共餐　陆防江南秋懐寄华阳山人诗见蔗饧下　杨万里过临平莲荡诗见芹羮下　陆游泊舟萧山县诗店家丨丨香初熟市担莼丝滑欲流】
　　菰织【李庾西都赋丨丨蒲纫芡贽菱羞】
　　菰里【捜神后记吴兴人章苟者五月中于田中耕以饭置丨丨每晚取食饭亦已尽如此非一后伺之见一大蛇偷食苟遂以鈠斫之蛇便走去】
　　菰生【晋五月歌丨丨四五尺素身为谁珍　马祖常淮南田歌蒲生亦有笋丨丨亦有米】
　　菰脆【陆游诗担头丨丨正堪烹　又对食戏咏诗橙黄出臼金韲美丨丨供盘玉片香】
　　蔆
　　蔆角【尔雅疏见蕨攗下　亦作菱云仙杂记王隣隠西山顶丨丨巾又甞就人买菱脱顶巾以贮之曰此巾名实相副　后山诗话见柏花下　梁简文帝采莲曲见荷丝下　白居易诗嫩剥青丨丨　王建宫词如今池厎休铺锦丨丨鸡头积渐多　曹唐小游仙诗宫殿寂寥人不见碧花丨丨满潭秋　王安石斜径诗草头蛱蝶黄花晚丨丨蜻蜓翠蔓深　苏辙望湖楼上诗丨丨鸡头应已厌蟹螯马颊更勤餐　晁补之跋遮曲麻生三岁不开花腰丨两丨黒如鵶　陈造再次杨宰韵诗见莲房下　徐贲菜迈诗卷轮木耳垂攅刺丨丨射　又洪迈跋白乐天诗世言白乐天侍儿唯小蛮樊素二人予读集中小庭亦有月一篇云丨丨执笙簧谷儿抹琵琶红绡信手舞紫绡随意歌自注云菱谷紫红皆小臧获名若然则红紫二绡亦女奴也】蔆华【史记司马相如传其西则有涌泉清池激水推移外发芙蓉丨丨内隠钜石白沙　又作菱花飞燕外传七尺丨丨镜一奁　三栁轩杂识丨丨为水客草花谱木本花如千瓣丨丨叶同栀子一枝一花叶托花朶　明一统志丨丨池在南阳府镇平县西南俗名天池广五里余中产莲藕蒲芡　贵耳録见杨花下颂古聮珠通集赵州捧出丨丨镜王老亲拈白玉槌刘向九叹芙蓉盖而丨丨车兮紫贝阙而玉堂　曹植九咏遇游女于水裔探丨丨而结词　梁简文帝鸳鸯赋时排荇帯乍拂丨丨　萧子云圃园讲赋内则钱荇丨丨菡萏散葩　邢邵新宫赋见莲蔕下　唐太宗小池赋涌丨丨于岸腹劈莲影于波心　崔融瓦松赋见麦穗下　林琨象赋开玉轸以交错写丨丨而辉映郑繇水镜赋见芰叶下　李程破镜飞上天赋微茫而桂树犹短髣髴而丨丨不全　甘子布光赋见蕙叶下　梁简文帝采菱曲见桑女下　王筠玩前池诗见莲叶下　庾信王昭君乐府镜失丨丨影钗除却月梁陈后主采莲曲波文散动楫丨丨拂度航　骆賔王王昭君诗古镜丨丨暗愁眉栁叶颦　任希古和东观羣贤七夕临泛昆明池诗萍叶疑江上丨丨似镜前王维戏题示萧氏甥诗见荷叶下　刘长卿古镜诗空怜琼树曽临匣犹见丨丨独映池　韦应物感镜诗铸镜广陵市丨丨匣中发　李嘉祐晚春送吉校书归楚州诗旧浦丨丨发闲门栁絮飞　李益行舟诗栁花飞入正行舟卧引丨丨信碧流　杨达明妃怨匣中纵有丨丨镜羞向单于照旧顔　刘禹锡和苏十郎中闲居诗见蓍草下　李贺江楼曲新槽酒声苦无力南湖一顷丨丨白　姚合咏镜诗绣帯共寻龙口出丨丨争向匣中开　薛逢古镜歌镜工磨莹一月余日中渐见丨丨舒　韩偓闺怨诗时光潜去暗凄凉嬾对丨丨晕晓妆　李俊民周昉内人图诗不敎朱粉污天真长对丨丨顾影频　袁桷甓社湖诗灵妃夜度霓裳冷轻折丨丨玩月明　又悼昌上人诗碧潭印月丨丨镜白雁横空贝叶书　赵雍春夜曲共君别久胡不来丨丨宝镜生尘埃　杨维桢照画诗画得崔徽卷里人丨丨秋水脱真真　又玉镜台诗郎赠玉镜台妾挂丨丨盘　王逢泛舟吴江诗波伏鱼龙夜不惊丨丨千顷湛虚明】
　　菱叶【隋帝采莲童曲见芙蓉下　刘孝威钓竿篇钩利断莼丝帆举牵丨丨　储光羲采菱词浊水丨丨肥清水丨丨鲜　杜甫渼陂行见荷花下　韩愈闲游诗栁花闲度竹丨丨故穿萍　白居易采莲曲丨丨萦波荷飐风荷花深处小船通　温庭筠乞钓轮子诗篷声夜滴松江雨丨丨秋传镜水风　崔橹池上诗丨丨乍翻人采后荇花初没舸行时　梅尧臣得王介甫常州书诗丨丨已枯镜面凉月色飞上白石牀　苏轼临安石镜诗山鸡舞破半岩云丨丨开残野水春　孔平仲上巳饮于湖上诗杨花轻欲下丨丨细方生　范成大初归石湖诗见稻花下　郝经使宋过济南宴北渚亭诗今年持节又来宴丨丨荷花香半城　郭钰秋浦晚归诗鸥鸟几回相见熟故穿丨丨避归人　又和刘渊见寄诗病看丨丨疑非我饥啖松花似得仙　王恽近读夜永不寐等作复继前韵假辞而熏炙之诗烛影红摇夜色侵香添丨丨郁重衾　陈基陈湖秋泛诗见苇花下　髙啓泛南溪诗清晖泛悠悠东与前溪合丨丨间荷花风来秋飒飒】
　　菱母【范成大石湖书事诗丨丨尚能瘦竹孙如许长】
　　菱根【宋史河渠志见菱荷下　雄蜀都赋见莲藕下梁元帝泛芜湖诗桡度丨丨反船来荇叶低】菱枝【李商隠无题诗风波不信丨丨弱月露谁敎桂叶香】
　　菱黄【梅尧臣同诸韩及孙曼叔晚游西湖诗野蜂衔水沫舟子剥丨丨】
　　菱殻【贯休湖头别墅诗饥防掀丨丨新蝉避栗皱】
　　菱茎【刘孝绰遥见美人采荷诗丨丨时绕钏棹水或沾妆】
　　菱芒【刘孝绰钓竿篇见荷根下】
　　菱刺【温庭筠罩鱼歌风飔飔雨离离丨尖丨鸂鶒飞又游南塘寄王知白诗见藻花下　陆游诗丨丨磨成黄实圎　元好问后平湖曲郎心只如丨丨短妾意未觉藕丝长】
　　菱钿【皮日休报恩寺南池诗见莼丝下】
　　菱丝【李贺南园诗防酒木兰椒叶葢病容扶起种丨丨又钓鱼诗见蒲米下　陆龟防郊居诗欲问新秋计丨丨一亩强　陆游蜻蜓浦诗丨丨烟际老芡觜露中开】
</div>
    <div class="pagination">
<a href="御定骈字类编_page734.html">上一页</a><span>...</span><a href="御定骈字类编_page730.html">730</a><a href="御定骈字类编_page731.html">731</a><a href="御定骈字类编_page732.html">732</a><a href="御定骈字类编_page733.html">733</a><a href="御定骈字类编_page734.html">734</a><span class="current-page">735</span><a href="御定骈字类编_page736.html">736</a><a href="御定骈字类编_page737.html">737</a><a href="御定骈字类编_page738.html">738</a><a href="御定骈字类编_page739.html">739</a><a href="御定骈字类编_page740.html">740</a><span>...</span><a href="御定骈字类编_page736.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
