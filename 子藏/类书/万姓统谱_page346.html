<!DOCTYPE html>
<html>
<head>
    <meta charset="UTF-8">
    <title>万姓统谱 - 第 346 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 346 页/共 403 页</h1>
    <div class="content">　　而有死人孰能免吾兄方举大事吾不可偷生取辱见笑一时遂自杀】
　　石敢当【刘知逺为晋祖押衙潞王从珂反唐愍帝出奔遇于衞州知逺遣力士敢当袖铁椎侍晋祖与愍帝议事知逺拥入敢当格鬬　知逺尽杀愍帝左右因烧传国玺独留帝　传而已】
　　【宋】石曦【太原人仕晋为左卫将军宋初从征太原取南唐皆有功歴知雄霸镇原四州官至左龙武军
　　大将军】
　　石暜【其先幽人徙太原祖全周铁骑　　　　　通给事晋邸后厯数路都揔管迁至左领军卫大将军普有胆畧凡预讨伐御敌所在即驰赴之颇通兵书阴阳六甲星厯推步之术太宗厚遇之】
　　石守信【浚仪人仕周为镇南军节度使宋累加中书令河南尹封魏国公卒封武威郡王諡武烈子保兴知澶州保吉镇安军节度使保兴子元孙仁宗时为鄜延副都摠管】
　　石熙载【字凝绩洛阳人五代周时举进士宋初厯拾遗补阙出为忠武崇义二镇掌书记太宗即
　　位累迁左仆射】
　　石中立【字表臣熙载子年十八能文授光禄丞迁殿中丞除直集贤院累擢知制诰翰林学士景
　　祐中拜参知政事】
　　石贺【太平兴国中知县张公良立县治建邑庠百姓骚动贺为出财代其费百姓德之及公良卒不
　　能返防贺献地葬之】
　　石渝【字德川元遂之孙也唐季吴越钱氏建国为陪臣授太子宾客上柱国吏部尚书左右伪主内
　　奬王室忠懿未及献籍而先以寿终时人伤其功之不明】
　　石延翰【有大志父渝仕吴越钱氏为太子宾客吏部尚书兄延俸平江军节度使封司空独延翰耻之不仕隠居沃洲结庐于白云谷隠焉以书史为乐自号云和子人称羽林先生后赠白云先生】
　　石保兴【字光裔守信之子真宗时知威武军防夏人入冦保兴发官帑钱数万缗分给战士主者
　　不可保兴曰城危如此安暇中覆夏人退帝嘉之授棣州防御使】
　　石保吉【字祐之中书令守信之子尚太祖第五女延庆公主自诸将军擢至节度使景德初同平章事是年契丹入冦真宗将行幸澶渊先遣保吉与李继隆为排阵使对垒以待而贼骑数万骤至城下保吉不介马当其前锋贼甚畏惮驾至衞南师已告捷及振旅舍爵策勲特加戸邑大中祥符三年卒赠中书令諡壮武】
　　石介【字守道奉符人师事孙复固穷苦学进士及第厯郓州推官嘉州判官居忧躬耕徂徕山下葬五世之未者七十丧以易教授鲁人号徂徕先生服除为国子监直讲进庆厯圣德颂出判濮州有徂徕集】
　　石延年【字曼卿宋城人少以气自豪遗落世事自顾不合时乃隐于酒真宗时为太子中允尝进备邉策不报已而西方用兵帝思其言欲召用之而延年死矣其为诗文尚劲健称其意气】
　　石待问【字则善眉山人少以诗赋名累官太常丞时丁谓畏其直钱易竒其文杨亿李谔服其议
　　论】
　　石扬休【眉山人少孤力学举进士累官刑部员外郎知制诰仁宗朝上疏力请广言路尊儒术防
　　壅蔽禁奢侈其言皆有益于国时人称之】
　　石禹勤【字力臣芜湖人皇祐进士为靖安令唐介荐其能通判辰州抚谕诸蛮夷酋听命愿请为守不报后为曾孝廉寃死御史刘摰为辩雪友人哭之曰命从寃狱丧言有谏臣公】
　　石赓【字声叔同安人皇祐元年进士累迁大理丞王安石竒其文荐之以议补歴广西运判官】石鉴【邕州人举进士皇祐间挟防干余靖以平贼功授大理寺丞累官至忠州刺史寻知桂州充本
　　路经畧安抚使】
　　石象之【字简夫庆厯进士任寿安尉黄岩簿义乌令年三十一解冠致仕子允中时年四十八丞相文潞公而下皆赋诗饯之既归于第之西南开园圃种花木与宾客工诗尤善奕棋后转太常丞优防二十年卒年六十八赵清献公铭其墓】
　　石衍之【字充美幼聪颖日读书千余言不忘年十二能属文庆厯进士调怀仁县尉时其父通判保州死于难而贼以窘降诏原之公徒跣诣阙乞诛贼书五上不报公追慕毁瘠终丧不复有仕意或谓当思所以洗先君之耻不得已继调弋阳青流二县以父之故忽忽不乐移疾不行自是不调者二十年元丰朝以大理寺丞致仕迁奉议郎赐五品服三迁至右散郎卒年七十三】
　　石待举【字寳臣幼竒俊有志于学初为父渥卜兆既得卜术谓不利幼子诸兄疑未决君曰父得藏身奚防手持畚锸以前遂既而第天圣进士补沂州军推官寻改信州上饶县谕民以德义晓吏以礼法政明刑清一邑大治天子墨诏褒谕之知临安县转秘书丞会河陜用兵诏举有守令之才者学士蒋堂以待举应诏除通判保州逆卒乗间鼔噪刼库兵为乱待举闻难徒步率州兵得数百人与州将刘继宗讨贼转鬬于市贼锋鋭不可敌州兵溃与继宗脱身登陴招集溃兵谋复讨之叛卒乗城继宗死于隍中为手书缒城求救于定州左右具筏请渡隍避之待举曰食国家之禄死国家之事古今之常也尔曹欲吾苟免非臣节也翼日遇害年四十九】
　　石牧之【字圣咨庆厯进士姿韵沉雅嗜读书试秘书省校书郎补新城尉移天台令初仕已有能名于时王荆公知鄞县陈古灵令仙居号江东三贤宰改著作佐郎九迁至朝议大夫入朝为越王宫太学教授最后知温州邑民有母告子不禀教令者牧之训敕之遂为善良昆弟罢郡退居者数人相与游息山水间年七十九有遗书一编据理家政门人叶经叙其始末为徃生录又有易论解经训传杂文歌诗緫七卷藏于家】
　　石【字敏若禹勤孙弱不好弄书过目成诵元符登进士中博学宏词科□梁师成当事或劝一
　　见愀然曰腐夫弄柄恨未能手批蠧根奈何因取富贵遂被排摈】
　　石汝砺【英德人号碧帘子少颖悟读书尤邃于学苏轼最称之进易学解为王荆公所抑】石昌言【年十八举进士知宿州蘓公有送昌言诗曰炜炜符离守中流簇鼓旗】
　　石纯臣【玉山令不畏高明不晦细微人不敢干以私凡得讼牒辄以笔抹其要处故无能为奸者】石天麟【字文祥禹勤之子元丰南北门蛮事起有防募勇敢之士天麟乃请行与侍禁孝资俱由硖州入谕蛮酋以祸福由是洽懿蒋冕波五州相率降天麟歃血与盟资武人也见蛮酋从顺颇易内轻之多戮降者天麟力劝资母多杀人拂天意恐再叛资弗听未几蛮复叛天麟督兵力战遇害年二十九事闻诏赠宣义郎】
　　石景术【字顺思元丰进士调天台尉嵗歉即赈饥民有贳酒不与夺而徃酒家击之毙令欲置其死顺思曰贳弗与从而夺之盗也安有击盗而入于死乎初令以顺思年少易之至是屈服用荐者移仙居令民传有神居令廨舍令避弗敢防顺思命撒去淫像居之自若知黄岩县事以母年髙请析资就筦库得监越州税不赴转承议郎除尚书祠部员外郎在职逾二年非公事不诣政府转朝奉大夫致仕卒年六十三子三人公揆公操公挺孙男正问画问】
　　石景畧【字仲谟汉万石君四十二世孙祖待举宋秘丞死云翼之难父深之台州司戸景畧治平省试解元登进士任杭州司戸迁奉议郎赠特进配虞氏封华原郡夫人刘氏封清濂郡太夫人子彦初崇宁进士中奉大夫知衡州后景畧与弟景畯退居洪亭】
　　石公弼【字国佐新昌人登进士累官左司谏大观初为御史中丞劾蔡京章数十上京罢官至述
　　古殿直学士弟公揆为髙宗朝御史论秦桧亦章十余上并以刚直名】
　　石悦可【自幼颖悟以英杰自许尝论人物独推诸葛孔明他人不许也宣和方腊冦县悦可率乡
　　兵平贼以功逊其兄久可摄剡县阶承信郎悦可摄新昌阶通直郎】
　　石嗣庆【字光逺汉万石君四十五世孙赠开府仪同刑部尚书石城先生讳待旦之七世孙也性沈静端洁不妄言笑宣和进士任平江簿严州教授监行在诸司粮料院通判明州知江阴军卒于官】
　　石延庆【字光锡嗣庆弟旧名袭绍兴进士质性纯雅襟怀磊落不羁不屑屑于物欲髙宗深竒之特赐今名任容州司理试中学官授明州教授中愽学宏词科迁诸王宫教授转国子监丞授朝议郎通判台州卒后以子贵赠朝议大夫】
　　石斗文【悦可子隆兴初进士仕至枢宻院编修虽谏官而能抗论朝政宁宗嘉奨之内外惊叹】石恕【靖康之难金人践躏中原恕时揔潼闗夔路兵马摄南平军事闻二帝北狩率勤王兵径抵南
　　京髙宗以军事付之恕凡三守兹上甚得民情】
　　石光【岳州通判有功德及民后寓大云山卒民慕之立祠至今春秋致祭】
　　石晋老【字子明晋江人政和进士倪之孙为清白吏晋老以先人之赀产尽逊其兄居乡敦譲一
　　语不欺傅康称为笃行君子】
　　石砺【字商老永嘉人平居以功名自许宣和中方腊猖獗砺为学职与教授刘士英恊谋画城为界
　　分八隅率义民以死守之功绩最多】
　　石公辙【字道叟景畧侄兵部尚书开国侯公弼之弟也绍兴初特奏第一为状元任南剑州教授累迁至左朝奉大夫大宗正墓在苍岙二子庄问建州司理英问读书工篆】
　　石邦哲【绍兴初大理评事言近伪徐王李殻帝姬阿易之来遣使迓络绎于道有以见陛下之亲睦既察其详付之有司又有以知陛下之明断臣闻汉光武之诛王郎虽或者疑其为成帝遗体而犹诛之盖恶人之惑众而伪者莫辨也唐代宗之诏母后尝曰寜被百罔冀得一真盖惧人之避罪而真者莫至也李殻阿易之事已播告四方尚恐皇族有自冦中脱身南归宜令州县騐实许以推赏庻得其真以茂本攴庚申诏礼部遍谍诸路】
　　石昻【临淄人好学不仕节度使符习髙其行辟为临淄令以公事谒监军杨彦朗赞者以彦朗名石更其姓曰右昻昻曰内侍奈何以私害公昻姓石非右也即解官去语其子曰吾本不欲仕乱世果为刑人所辱】
　　石潨【光化人仕为朝散郎愽通古今其诗淡泊时出伟丽仕既不遭晚自晦田里有沧浪集】石安民【字惠叔临桂人绍兴间举进士为象州判官决狱平恕尝分教廉藤有文风晚知吉阳军未赴而卒安民早从安晦胡寅游尤受知于张浚其后张孝祥榜其堂曰瑞文弟安行安持与兄齐名人号三石】
　　石公恕【江津人以武功大夫知威州有能名尝作文刻碑戒子孙不得分异有御制八行碑刻于
　　世】
　　石起宗【字似之晋江人乾道中郑侨榜及第二绍兴己夘双莲生于梁文靖读书堂次年梁魁天
　　下乾道中生于贡院起宗第二庆元中生于学槐亭曾从龙第一】
　　石【字子重会稽人乾道间知尤溪县始至官吏以财匮请借民租不答但日治税　　　逃絶而田入见戸及鬻产而不能更其籍者正之又谨视其出纳之际吏不得容其奸县学校久废命其友古田林用中来掌教事而増其弟子员亲率佐吏宾客徃临之因为陈説圣贤修己治人之学闻者兴起士始知学而民俗亦变民有犯罪具狱上府吏邀求无厌欲致之死争之不听则请自对狱代民死民乃得免嵗大疫多治药饵遣医散之村落赖以活者甚众及代去民绘像以祠之】
　　石正行【眉州人后徙居江安淳熙中登进士第力学不倦尤工于书得黄庭坚笔法自号笑斋有
　　文曰毫芒集邑宰赵迈榜其居曰止斋】
　　石宗万【字升之石溪人淳熙进士厯池州司戸知淳安县监行在进奏院母丧哀毁骨立迁诸王宫教授监察御史中舍陞朝议大夫兵部侍郎致仕后以侍读预修国史赠银青光禄大夫封会同县开国男食邑六百戸】
　　石公孺【字长孺石城曾孙警悟孝友有经术髙隠不仕丞相谢克家礼为国士髙宗诏求遗逸使者朱异荐其长于三傅召对称防命之官固辞髙宗曰卿当为朕勉受一官乃授迪功郎进其所作春秋类例命藏舘阁再授监南岳不久还山卒】
　　石昼问【字叔访父揆殿中侍御史尝劾秦桧落职而卒昼问方十四奉其母李屏居苦学不敢出应科举业秦薨上书诉寃诏复职与恩泽补将仕郎铨试第一转修职郎知华亭县改宣教郎治鄞县为浙东诸邑最守臣丘甫以闻有诏入干办诸司粮料院钩校百司廪给防验京师丰约所为一书所居官不苟类此累官至朝请大夫】
　　石亚之【石城之子尝筑室读书于皷山景祐进士登第时年十七丰神秀整天子竒之将以尚主使卜其意辞曰父母老愿奉甘防家已别议姻王姬非敢偶也遂不强仕至太常愽士以惠爱配享吴山庙】
　　石麟之【字南叔嘉祐进士第二任芜湖尉调万载令知建平军迁秘书校书郎知灵防辟为经制机宻再迁著作佐郎开封兵曹防军呉王教授陞秘书丞锡五品服辟为南京招讨迁太常愽士通判寿州迁屯田员外郎召为太常丞知兖州召为祠部郎】
　　石亘【字彦名同安人嘉祐中第进士累迁司农寺干当公事熙宁中淮浙江东饥从司农张谔出赈所至尽发府库置塲给散又募人収养遗弃小儿所全活以口计淮浙七十万余江东三十余万有司劾不循常法与谔俱罢亘曰使事有措将以施惠于民也若以法绳之敢逃罪邪终陜西运属尝编汉唐名臣奏议五十卷文集十卷】
　　【金】石琚【字子美登进士第一累迁吏部侍郎世宗旧闻其名擢左谏议大夫奉命详定制度上疏六事大槩言正纪纲明赏罚近忠直逺邪佞省不急之务罢无名之役上嘉纳之迁吏部尚书进拜左丞兼太子少师尝请命太子习政事或其希思东宫上以语琚对曰臣愚备位执政兼任师保以太子天下之本当使知民事非希恩也拜平章政事封莘国公卒諡文宪配享世宗庙庭】
　　【元】石天麟【顺州人好学不倦习诸国书语初事太宗为断事官佐邪律楚材厘政庻务宪宗时遣使海都被拘二十八年始得还世祖加以官以奉使无状固辞后累官平章事卒年九十二追封冀国公諡忠宣子珪官至南防御史中丞次子怀都刑部尚书】
　　石暜【字元周徐州人至正中进士授国史院编修后以军功陞枢宻院都事时张士诚据髙邮普请先驱为天下忠义倡乃趋髙邮勒兵与战左胁为贼鎗所中犹手握其鎗斫杀数人众攅鎗以刺普力战死之】
　　石明三【余姚人家贫丧父独与母居一日以事出母为虎害明三归恸哭持斧求虎杀之凡杀五
　　虎明三亦死僵立不仆张目如生所执斧牢不可拔】
　　石永寿【新昌人性淳厚事亲孝元末兵乱其父阙孙年老被执兵欲杀之永寿急抱父请代兵遂
　　杀永寿其父获免乡人哀之】
　　石天应【字兴中保德人善骑射豪爽不羁穆呼哩授以兴中府尹从南征临机应变防出如神以
　　功累迁兵马都元帅屯河中金兵来攻天应力战死之】
　　石挥祖【字光逺惇慤凝懿事亲谨愼晨夕必鞠躬问起居承顔色不命之去不敢去得一嘉味必荐上之然后食人称其能孝佐兄明逺治家政尺帛斗粟皆有文可覆毫髪不入私房有司之科徭身独任之虽栉风沐雨未尝少厌苦且曰无以烦吾兄也人称其能友癸巳岁大饥闾井间出羡余粟赒之人称其能惠遭世多故不复慕仕进晚嵗盘旋烟霞泉石中发为声诗意趣极冲淡如与世相忘者若饬厉子弟以学则甚惓惓初不以丧乱自废也年五十至正甲辰卒宋濂铭其墓】
　　【明】石温【江津人洪武中领乡荐擢陜西鳯翔府同知才能着闻寻陞交阯布政司参议】
　　石光霄【泰州人字仲濂少习春秋辟为国子愽士善属文词长于吟咏为国初时学者所宗与刘
　　三吾宋景濂游极相友善】
　　石璞【字仲玉陕州人好读书不事华靡以吟咏自娱乐洪武间以节孝荐授教职后陞戸部侍郎】石骥【字天骐濮阳人洪武初知松阳县明敏果断吏民不敢欺凡有赋役务稽其实民皆服其均平
　　为立政绩碑】
　　石彦成【南昌人洪武进士为徐闻知县兴学校重农桑毁淫祠罢横敛作兴学校启发士类】石允常【宁海人洪武进士】
　　石执中【兰溪人长身美髯永乐中为刑部主事谳狱平允累官山东右布政使直而不华勤而能
　　愼后官至浙江布政使以老致仕卒】
　　石瑁【字信之应州人宣德癸丑进士厯戸部尚书】
　　石澄【字士廉习春秋中景泰庚午乡试登天顺丁丑进士除刑科给事中一日因读疏章词气侃侃英庙喜之宠眷日隆尝以右给事中呼之壬午春劾奸臣不轨事称防意命籍其名于屏几陞本科右给事中緫六科事成化甲午陞鸿胪寺右少卿宪庙亦眷之后乞归省赐以道里费且命亟来佚职】
　　石玠【字邦秀藁城人与弟珤同登成化丁未进士歴戸部尚书有文名】
　　石珤【字邦彦玠弟成化丁未进士改庶吉士授检讨仕至少保吏部尚书武英殿大学士卒谥文隐隆庆改元赠少保改文毅珤清修无玷毁誉不挠持论坚确不避夷险秉正嫉邪进礼退义】
　　石璞【临漳人初为监察御史歴任山西布政使刚介有治才其妻预诸僚内燕归愠曰彼多金珠绮采吾布裙袄甚不称布政妻也璞曰汝何坐曰席首曰使吾墨于宪汝安得居此座且吾素不以妻子故宦彼金珠绮采者后欲居汝席得乎后进工部尚书来督宣大军务充饷勒兵修垣守险以忠勤见称于上进太子太保改兵部尚书致仕归无宅第人服其清】
　　石璟【字廷用临淮人成化辛夘举人器局峻整识见髙明以明经成就后学未仕卒佥事栁瑛诔之
　　曰孝弟通于神明志诚贯于金石其见重于人若此】
　　石大用【蓟州人国子生上书代李文忠荷械仕至戸部主事】
　　石玉【藁城人成化末歴山西佥事副使按察使发奸擿伏人称明疑狱数言而决全活者众】石简【字廉伯宁海人正德进士知高州府居官廉静严毅人莫敢干以私官至巡抚云南副都御史】石琚【字仲方益都人赋性质慤喜施予笃学不倦至忘寝食六经子史靡不考索归宿游黉校屡试第一登嘉靖间魁业成均泾野吕公校之擢居第一曰状元才也时新崇志堂遂属代笔为记镌石太学都下从游者甚众至今科第不絶所着有六子要左氏叙畧藏于家】
　　石永【字寿卿威县人嘉靖壬辰进士厯兵部侍郎】
　　石迁髙【字谦夫息县人嘉靖己丑进士歴都御史】
　　石茂华【字崇质益都人嘉靖甲辰进士歴三邉緫督兵部右侍郎兼右副都御史】
　　【嘉靖己未进士石星字拱辰东明人隆庆中任给事中以言事杖归万厯初起官太仆寺卿寻告病】
　　白【南阳商音黄帝之后秦大夫白乙丙楚有白公胜楚平王太子建之子也周】白起【郿人善用兵秦昭王用为左庶长战胜攻取凡七十余城后封武安君】
　　白乙丙【秦将】
</div>
    <div class="pagination">
<a href="万姓统谱_page345.html">上一页</a><span>...</span><a href="万姓统谱_page341.html">341</a><a href="万姓统谱_page342.html">342</a><a href="万姓统谱_page343.html">343</a><a href="万姓统谱_page344.html">344</a><a href="万姓统谱_page345.html">345</a><span class="current-page">346</span><a href="万姓统谱_page347.html">347</a><a href="万姓统谱_page348.html">348</a><a href="万姓统谱_page349.html">349</a><a href="万姓统谱_page350.html">350</a><a href="万姓统谱_page351.html">351</a><span>...</span><a href="万姓统谱_page347.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
