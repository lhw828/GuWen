<!DOCTYPE html>
<html>
<head>
    <meta charset="UTF-8">
    <title>册府元龟 - 第 397 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 397 页/共 736 页</h1>
    <div class="content">    刘向为光禄大夫扌交中五经秘书成帝元舅阳平侯王凤为大将军秉政专国权兄弟七人皆封列侯时数有大异向以为外戚贵盛凤兄弟用事之应见尚书洪范箕子为武王陈五行阴阳休咎之应向乃集合上古以来历春秋六国至秦汉符瑞灾异之记推迹行事连传祸福著其占验比类相从各有条目凡十一篇号曰：洪范。《五行传》论奏之天子心知向精忠故为凤兄弟起此论然终不能夺王氏权。又向睹俗弥奢淫而赵卫之属起微贱逾礼制（赵谓赵皇后昭仪卫谓卫婕妤）向以为王教繇内及外自近者始故采取诗书所载贤妃贞妇兴国显家可法则及孽嬖乱亡者序次为列女传凡八篇以戒天子。
    後汉杜笃京兆杜陵人光武都雒阳以关中表里山河先帝旧京不宜改营雒邑乃上奏论都赋後终从事中郎。
    张衡连辟公府不就时天下承平日久自王侯以下莫不逾侈衡乃拟班固两都作二京赋因以讽谏精思傅会十年乃成。
    傅毅明帝时为大将军司马以帝求贤不笃士多隐处故作七激以为讽。
    班固初为兰台令史後为郎时京师修起宫室缮城隍而关中耆老犹望朝廷西顾固感前世相如寿王东方之徒造构文辞终以讽劝乃上两都赋。
    马融安帝永初中为扌交书郎中诣东观典扌交秘书是时邓太后临朝大将军邓骘兄弟辅政而俗儒世士以为文德可兴武功宜废遂寝狩之礼息战阵之法故猾贼纵横乘此无备融乃感激以为文武之道圣贤不坠五才之用无或可废元初二年上广成颂以讽谏。
    陈志安帝时为尚书属常侍江京李闰等皆为列侯共秉权任帝。又爱信阿母王圣封为野王君忠内怀愤懑而未敢陈谏乃作缙绅先生论以讽。
    赵岐灵帝时为司徒胡广所辟岐以纲维不摄阉竖专权拟前代连珠之书四十章上之留中不出。
    魏刘劭明帝时为散骑常侍尝作赵都赋帝美之诏劭作许都雒阳赋时外兴军旅内营宫室劭作二赋皆讽谏焉。
    晋张华惠帝时为侍中惧后族之盛作女史箴以为讽贾后虽凶妒而知敬重华。
    庾羲穆帝时为吴兴内史帝颇爱文义羲至郡献诗颇存讽谏因上。表曰：陛下以圣明之德方隆唐虞之化而事役殷旷百姓凋残以数州之资经赡四海之务其为劳弊，岂可具言昔汉文居隆盛之世躬自俭约断狱四百殆致刑措贾谊叹息犹有积薪之言以古况今所以益其忧惧陛下明鉴天挺无幽不烛弘济之道岂待瞽言臣受恩奕世思尽丝受任到东亲临所见敢缘弘政献其丹愚伏愿听断之假少垂察览。
    桓伊为右军将军谢安女婿王国宝专利无捡行安恶其为人每抑制之国宝谗谀之计稍行於主相之间而好利险谀之徒以安功名极盛而构会之嫌隙遂成孝武召伊饮宴安侍坐帝命伊吹笛伊神色不迁即吹为一弄乃放笛云：臣於筝分乃不及笛然自足以韵合歌管请以筝歌并请一吹笛人帝善其调达乃敕御妓奏笛伊。又云：御府人於臣必自不合臣有一奴善相便串帝弥赏其放率乃许召之奴既吹笛伊便抚筝而歌怨。《诗》曰：为君既不易为臣良独难忠信事不显乃有见疑患周旦佐文武金功不刊推心辅王政二叔反流言声节慷慨俯仰可观安泣下г衿乃越席而就之捋其须曰：使君於此不凡帝甚有愧色。
    南齐周明帝时为辅国府主簿时帝颇好言理以有辞义引入殿内亲近宿直帝所为惨毒之事不敢显谏辄诵经中因缘罪福事帝亦为之小止後魏成淹献文时为著作郎帝於仲冬之月欲巡漠北朝臣以寒甚固谏并不纳淹上按舆释游论帝览之诏尚书李等曰：卿诸人不如成淹论通释人意乃敕停行。
    高允孝文时为镇军大将军领中书监允上酒训曰：被敕论集往世酒之败德以为酒训臣以朽迈人伦所弃而殊恩过隆录臣於将殁之年勖臣於已坠之地奉命惊惶喜惧兼甚不知何事可以上答伏愿陛下以哲之姿抚临万国太皇太后以圣德之广济育群生普天之下罔不称赖然日昃忧勤虚求不已思监往事以为警戒此之至诚感悟百灵而况於百官庶士万民乎！臣不胜踊跃谨竭其所见作酒训一篇但臣愚短加以荒废辞义鄙拙不足观采伏愿圣慈体臣忄空忄空之情恕臣狂瞽之意其辞曰：自古圣王其为飨也。玄酒在堂而醍酒在下所以崇本重原降於滋味虽爵旅行不及於乱故能礼章而敬不亏事毕而仪不忒虽非斯致是失其道将何以范时轨物垂之於世历观往代成败之效吉凶繇人不在数也。商辛酒殷道以之亡公旦陈诰周德以之昌子反昏酣而致弊穆生不饮而身光或长世而为戒或百代而流芳酒之为状变惑性情虽曰：哲人孰能自觉任官者殆於政也。为下者慢於令也。聪达之士荒於听也。柔顺之伦兴于诤也。久而不悛致於病也。乃损其命谚亦有云：其益於毫其损如刀言所益者不亦寡乎！言所失者不亦夥乎！无以酒荒而陷其身无以酒狂以丧其伦迷邦失道流浪漂津不师不遵反将何因诗不言乎！如切如磋如琢如磨朋友之义也。作官以箴之申谋以禁之君臣之道也。其言也。善则三复而佩之言之不善则哀矜而贷之此实先王纳规之意往在有晋士多失度肆散诞以为不羁纵长酣以为高达讽酒德之颂以相眩翟称尧舜有千锺百觚之饮著非法之言引大圣为譬以则天之明岂其然乎！且子思有云：夫子之饮不能一升以此推之千锺百觚皆为妄也。今大魏应图重明御世化之所暨无思不服仁风淳洽於四海太皇太后以至德之隆诲而不倦忧勤备於皇诰训导行於无外故能道协两仪功同覆载仁恩下逮罔有不遵普天率土靡不蒙赖在朝之士有位之人宜克已从善履正存贞节酒以为度顺经以为德悟昏饮之美审敬慎之弥荣遵孝道以致养显父母而扬名蹈闵曾之前轨遗仁风於後生仰以答所授俯以保其戒可不勉欤可不勉欤高祖悦之常置左右後。又上大都赋因以规讽亦二京之流。
    阳固为治书待御史曹武委任群下不甚亲览好桑门之法尚书令高肇以外戚权宠专决朝事。又咸阳王禧等并有[C260]故宗室大臣相见疏薄而王畿民庶劳弊益甚固乃作南北二都赋称常代田渔声乐侈靡之事节以中京礼仪之式因以讽谏。
    张彝宣武时为光禄大夫上历帝图。表曰：臣闻昊穹高朗尚假列星以助明洞庭渊湛犹藉众流以增大莫不孤不诣其幽独深未尽其广先圣识其。若此必取物以自诫故尧称则天设谤木以晓未明舜称尽善悬谏鼓以规阙少虞人献箴规之旨盘盂著举动之铭，庶几见善而思齐闻恶以思改眷眷於悔往之衢孜孜於不逮之路用能声高百王卓绝中古经十世而不渝历千祀以弥郁伏惟太祖拨乱奕代重光世祖以不世之才开荡函夏显祖以温明之德润沃九区高祖大圣临朝经营云：始未明求衣日昃忘食开翦荆棘徒御神县更新风轨冠带朝流海东杂部之渠衡南异服之帅沙西毡裘之戎漠北穹庐之野重译纳贡请吏称藩积德懋於夏殷富仁盛于周汉泽教既周武功亦匝犹。且发明诏思求直士信是苍生荐言之秋祝史陈辞之日况臣家自奉国八十馀年纡金锵玉及臣四世过以小才藉荫出仕学惭专门武阙方略早荷先帝眷顾之恩末蒙陛下不遗之施陪侍两宫官历常伯忝牧秦藩号兼安抚实思碎首膏原仰酬二朝之惠轻尘碎石远增嵩岱之高辄私访旧书窃观图史其帝皇兴起之元配天隆家之业修造益民之奇龙麟凤之瑞卑宫爱物之仁释网改祝之泽前歌後舞之应囹圄寂寞之美可为辉光景行者辄谨编丹青以标范至如太康好田遇穷后迫祸武乙逸禽罹震雷暴酷夏桀淫乱南巢有非命之诛殷纣昏酣牧野有倒戈之阵周厉逐兽灭不旋踵幽王遇惑死亦相寻暨於汉成失御莽新篡夺桓灵不纲魏武迁鼎晋惠ウ弱骨肉相屠终使聪翟鹗视并州勒虎狼据燕赵如此之辈罔不毕载起元庖羲终於晋末凡十六代百二十八帝历三千一百七年杂事五百八十九合成五卷名曰：历帝图亦谤木谏鼓虞人盘盂之类脱蒙置御座之侧时复披览冀或起于左右上补未萌伏愿陛下远惟宗庙之忧近存黎民之念取其贤君弃其恶主则微臣虽沉沦地下无异乘登天矣。宣武善之。
    北齐魏收後魏孝武时为中书侍郎帝常大发士卒狩于嵩少之南旬有六日时天寒朝野嗟怨帝与从官及诸妃主奇伎异饰多非礼度收欲言则惧欲默不能已乃上南狩赋以讽焉虽富言淫丽而终归雅正帝手诏报焉甚见褒美荣阳郑伯调之曰：卿不遇老夫犹应逐。
    张晏之陪文宣後园宴坐客皆赋诗晏之诗云：天下有道主明臣直虽休勿休永贻世则文宣笑曰：得卿箴讽深以慰怀。
    隋陆知命高祖时为仪同三司见天下一统劝高祖都雒阳因上太平颂以讽焉。
    刘炫为殿中将军开皇中国家殷盛皆以辽东为意炫以为辽东不可伐作抚夷论以讽焉当时莫有悟者及大业之季三征不克炫言方验。
    苏威为光禄大夫从炀帝幸雁门回属五月五日百寮上馈多以珍玩威献尚书一部微以讽帝。
    唐张蕴古贞观初自幽州记室直中书省以太宗初即位上大宝箴深存规戒之体太宗嘉纳之赐以束帛焉。
    谢偃为王府功曹太宗闻而召见献惟皇诫德赋以申讽谏。
    郭山恽中宗时为国子司业帝数与近臣及修文馆学士宴游或令各效伎艺以为关乐工部尚书张锡舞谈容娘将作大匠宗晋卿舞浑脱左卫将军张洽舞黄獐左金吾将军杜元琰诵婆罗门咒给事中李行言唱车驾西河中书舍人卢藏用效道士上章山恽独奏曰：臣无所解请歌古诗两篇帝许之山恽先歌鹿鸣篇曰：呦呦鹿鸣食野之苹我有嘉宾鼓瑟吹笙吹笙鼓簧承筐是将人之好我示我周行呦呦鹿鸣食野之蒿我有嘉宾德音孔昭视民不忄兆君子是则是效。又歌蟋蟀篇曰：蟋蟀在堂岁聿其暮今我不乐日月其除无以太康职思其居好乐无荒良士瞿瞿蟋蟀在堂岁聿其逝今我不乐日月其迈无以太康职司其外好乐无荒良士蹶蹶山恽奏此歌未毕中书令李峤以其辞规讽恐忤旨遽催促止之。
    李景伯景龙中为谏议大夫中宗尝与宰臣贵戚内宴酒酣遽唱回波乐甚喧杂失礼次至景伯歌曰：回波尔时酒卮微臣职在箴规礼饮只合三爵君臣杂混非宜席为之散时人称之。
    邓汪为长上果毅延载年检校内史李昭德用事为朝野所恶汪著石论数千言备述昭德专权之状凤阁舍人逢宏敏遽奏上其书则天谓纳言姚等曰：昭德官为内史身备殊荣。若其实如所言足是惭负家国竟坐免为钦州南宾尉。
    李日知为黄门侍郎时安乐公主池馆新成中宗亲往临幸从官皆陪赋诗日知独存规诫其末章曰：所愿暂思居者逸莫使人称作者劳论者多赏之。
    魏知古元宗时为侍中从猎于渭川因献诗讽曰：尝闻夏太康五弟训禽荒我后来冬狩三驱盛礼张顺时鹰隼击讲事武功扬奔走未及去飞岂暇翔非熊从渭水瑞翟想陈仓此欲诚难纵兹游不可常子陈羽猎僖伯谏渔棠得失鉴齐楚仁恩念禹汤邕熙谅在宥亭毒匪多伤辛甲今为史虞箴遂孔彰宋开元初手写尚书无逸一篇为图以献玄宗置之内殿出入观省。
    崔日用为吏部尚书尝采毛诗大雅小雅二十篇及拟司马相如封禅书因玄宗生日表上之以申规讽并述告成之事玄宗省表嘉叹赐衣一副帛五十疋以酬其意。
    裴建中初为金吾将军以法吏舞文多挟宿怨因献狱官箴以讽。
    杜希积功至朔方军节度使尝献体要八章多所规谏德宗深纳之。
    蒋本名武元和中尝因奏对为上言曰：陛下今日偃武修文臣下亦当顺承上意因请改名宪宗悦而从之时讨王承宗兵初罢恐天子易於用武故因以此讽焉。
    柳公绰元和中为吏部郎中献太医箴曰：惟天布寒暑不私於人品类既一崇高以均惟人谨好爱能保其身清静无瑕辉光以亲寒暑满天地之间浃肌肤於外好爱溢耳目之前诱心志於内端洁为是奔射犹败气行无间隙不在大睿圣之姿清明绝俗心正无邪志高寡欲谓天高矣。氛行晦之谓地厚矣。横流溃之圣情超越万方赖之饮食所以资身也。过则生患衣服所以表德也。侈则生慢惟过与侈生心必随之气与心流疾亦伺之圣心不惑孰能移之畋游恣乐流情荡志驰骋劳形叱吒伤气惟天之重从禽为累不养其外前修所忌圣心非之孰敢违之人乘气而生嗜欲以萌气离有患气凝则成巧必丧真智必诱情去彼烦虑在此诚明为之上者理於未然患居虑後防处事先心静乐行体知道全然後能德施万物以享亿年圣人在上各有攸处庶政有官群艺有署臣司太医敢告诸御上深叹赏之降中使劳问韦处厚为中书舍人翰林侍讲学士时穆宗以幼主荒怠不亲政务既居纳诲之地宜有以启道性灵乃铨择经义雅言以类相从为二十卷谓之六经。《法言》献之。
    李德裕为浙西观察使身居廉镇乃心王室遣使献丹箴六首曰：臣闻心乎！爱矣。遐不谓矣。此古之贤人所以笃於事君者也。夫迹疏而言亲者危地远而意忠者忤然臣切念拔自先圣遍荷宠光。若不爱君以忠则是上负灵鉴臣顷事先朝属多阴常献大明赋以讽颇蒙先朝嘉纳臣今日尽节明主亦繇是心昔张敞之守远郡梅福之在遐徼尚竭诚尽规不避尤悔况臣尝学旧史颇知官箴虽在疏远犹思献替谨献丹箴六首仰尘睿鉴伏积兢惶德裕意在切谏不欲斥言箴以尽意宵衣讽坐朝稀晚也。正服讽服御乖异也。罢献讽徵求玩好也。纳诲讽侮弃谠言也。辨雅讽信任群小也。防微讽轻出游幸也。敬宗虽不能尽用其言命学士韦处厚殷勤答诏颇嘉纳其心焉。
    汉张允初仕晋为左散骑常侍天福初允以国朝频有肆赦乃进赦论曰：。《管子》云：凡赦者小利而大害久而不胜其祸无赦者小害而大利久而不胜其福。又汉纪云：吴汉疾笃帝问所欲言对曰：惟愿陛下无为赦耳如是者何盖行赦不以为恩不行赦亦不以为无恩为罚有罪故也。切观自古帝王皆以水旱则降德音而宥过开狱牢以放囚冀感天地以救其灾者非也。假有二人讼一有罪一无罪。若有罪者见舍则无罪者衔冤衔冤者彼何疏见舍者。此何亲乎！如此则是致灾之道非救灾之术也。自此小民遇天灾则喜皆相劝为恶曰：国家好行舍必舍我以救灾如此则是国家教民为恶也。且天道福善祸淫。若以舍为恶之人而便变灾为福则。又是天助其恶民也。细而察之必不然矣。傥或天降之灾盖欲警戒人主节嗜欲务勤俭┰鳏寡正刑罚不滥舍有罪不僭杀无辜使美化行於天下圣德闻於上则虽有水旱亦不为矣。岂以滥舍有罪而反能救其灾乎！彰其德乎！是知赦之不可行也。明哉！明哉！帝览而嘉之降诏奖饰云：张允位居近侍志奉远图属将来之助致小康睹已往之频行大赦。若惠奸稍甚则蠹政亦多推恩务洽於华夷作解愤调於疏数所贡论宜付史馆。
    ●卷五百二十四
    ○谏诤部　规谏
    古者史为书瞽为诗工诵箴谏大夫规诲士传信庶人谤商旅于市以至在御有旅贲之规位宁有官师之典居寝有贽御之箴皆所以救过而惩欲弼违而缝阙周旋顾省夙夜祗忄栗然後安处民上而臻乎！圣者也。然臣之事君守死无贰进有尽忠之训退有後言之戒至於献可替否有犯无隐批逆鳞而靡惮纳苦言而罔懈勤勤恳恳以规其失者盖其分焉三代而下方牍所记忠贤馀烈可得而徵也。乃有扬扌治道敷引往昔形於论述言之有味以至切问近对援理以悟上心因类取譬指事以箴时病内发於悃幅外著於话言纯诚笃至嘉猷灼叙其或有所感动申其规益济世成务纳君於善。《传》曰：仁人之言其利哉！斯之谓矣。殷祖已高宗祭成汤有飞雉升鼎耳而ず（耳不聪之谓ず鸣）祖已训诸王（贤臣也。以训道谏王）作高宗肜日（祭之明日。又祭殷曰：肜周曰：绎）曰：高宗肜日越有ず雉（於肜日有异雉）祖已曰：惟先格王正厥事（言至道之王遭变异正其事而异自消）乃训於王曰：惟天监下民典厥义（祖已既言遂以道训谏王言天视下民以义为常）降年有永有不永非天夭民民中绝命（言天之下年与民有义者长无义者不长非天欲夭民民自不修义以致绝命）民有不。若德不听罪天既孚命正厥德（不顺德言无义不服罪言不改天已信命正其德谓有永有不永）乃曰：其如台（祖已恐王未受其言故乃复曰：天道其如我所言）呜呼王司敬民罔非天胤典祀无丰于昵。
    周家父为大夫诵节南山之诗以谏幽王。
    富辰为大夫襄王使伯服游孙伯如郑请滑郑伯不听王命而执二子王怒将以狄伐郑富辰谏曰：不可臣闻之大上以德抚民（无亲疏也。）其次亲亲以相及也。（先亲以及疏也。推恩以成义）昔周公吊二叔之不咸故封建亲戚以蕃屏周（吊伤也。咸同也。周公伤夏殷之叔世疏其亲戚以至灭亡故广封其兄弟也。）管蔡成阝霍鲁卫毛蚺郜雍曹滕毕原丰阝郇文之昭也。（十六国皆文王子也。管国在荣阳京县东北雍国在河内山阳县西毕国在长安县西北丰阝国在始平县东）于阝晋应韩武之穆也。（四国皆武王子应国在襄阳城父县西韩国在河东郡界河内野王县西北有于阝城）凡蒋邢茅胙祭周公之裔也。（裔嗣也。蒋在弋阳县期思县西南平昌县西有茅乡东郡燕县西南有胙亭）召穆公思德之不类故纠合宗族于成周而作诗（类善也。纠收也。召穆公周卿士名虎召采地扶风雍县东南有召亭周厉王之时周德衰微兄弟道缺召穆公于东都收会宗族特作此周公之乐歌常棣诗属小雅）曰：常棣之华鄂不кк（常棣棣也。鄂鄂然华外发貌кк光明貌以喻兄弟和睦则强盛而有光辉кк然）凡今之人莫如兄弟（言致кк之盛莫如亲兄弟）其四章曰：兄弟阋于墙外御其侮（阅讼争貌言内虽不和犹宜外捍异族之侵侮）如是则兄弟虽有小忿不废懿亲（懿美也。）今天子不忍小忿以弃郑亲其如之何庸勋亲亲匿近尊贤德之大者也。（庸用也。匿亲也。）即聋从昧与顽用へ奸之大者也。弃德崇奸祸之大者也。（崇聚也。）郑有平惠之勋（平王东迁晋郑是依惠王出奔虢郑纳之是其勋也。）。又有厉宣之亲（郑始封之祖桓公友周厉王子宣王之母弟）弃嬖宠而用三良（七年杀嬖臣申侯十六年杀宠子子华也。三良叔詹堵叔师叔所谓尊贤）於诸姬为近（道近当匿之）四德具矣。耳不听五声之和为聋目不别五色之章为昧心不则德义之经为顽口不道忠信之言为へ狄皆则之四奸具矣。周之有懿德也。犹曰：莫如兄弟故封建之（当周公时故言周之有懿德）其怀柔天下也。犹惧有外侮捍御侮者莫如亲亲故以亲屏周召穆公亦云：（周公作诗召公歌之故言亦云：）今周德既衰，於是乎！又渝周召以从诸奸无乃不可乎！（变周召亲兄弟之道）民未忘祸王。又兴之（前有子颓之乱中有叔带召狄。故曰：民未忘）其。若文武何（祸言将废文武之功业）王弗听。又王子带奔齐富辰言於王曰：请召大叔（富辰周大夫叔王子带）。《诗》曰：协比其邻昏姻孔云：（王者为政先和协近亲则昏姻甚相归附也。邻犹近也。孔甚也。云：旋也。）吾兄弟之不协焉能怨诸侯之不睦王悦王子带自齐复归於京师王召之也。
    汉张释之为谒者仆射从登虎圈文帝问上林尉禽兽簿十馀问尉左右视尽不能对虎圈啬夫从旁代尉对帝所问禽兽簿甚悉欲以观其能口对乡应无穷者帝曰：吏不当如此耶尉亡赖诏释之拜啬夫为上林令释之前曰：陛下以纟侯周勃何如人也。帝曰：长者。又复问东阳侯张相如何如人也。帝曰：长者释之曰：夫纟侯东阳侯称为长者。此两人言事尝不出口岂效此啬夫喋喋利口捷给哉！且秦以任刀笔之吏争以亟疾苛察相高其敝徒文具亡恻隐之实以故不闻其过陵夷至於二世天下土崩今陛下以啬夫口辩而超迁之臣恐天下随风靡争口辩亡其实。且下之化上疾於影响举错不可不察也。帝曰：善乃止不拜啬夫。又为中郎将从行至霸陵上居外临厕（厕岸之边侧也。）时慎夫人从帝指慎夫人新丰道曰：此北走邯郸道也。使慎夫人鼓瑟帝自倚瑟而歌（倚瑟即今之以歌曲合也。）意凄怆悲怀谓群臣曰：嗟乎！以北山石为椁用絮陈漆其间，岂可动哉！左右皆曰：善释之前曰：使其中有可欲虽锢南山犹有隙使其中无可欲虽亡石椁。又何戚焉文帝称善。
    贾谊文帝时为梁王太傅数年梁王胜死亡子谊上疏曰：陛下即不定制如今之势不过一传再传（二传世也。）诸侯犹。且人恣而不制豪植（立也。）而大强汉法不得行矣。陛下所以为蕃及皇太子之所恃者唯淮阳代二国耳（蕃翰得宜则嗣王安固故云：皇太子之所恃也。）代北边匈奴与强敌为邻能自完则足矣。而淮阳之北大诸侯仅如黑子之著面足以饵大国耳（饵谓为其所吞食）不足以有所禁御方今制在陛下制国而令子足以为饵，岂可谓工哉！人主之行异布衣布衣者饰小行竞小廉以自於乡党人主唯天下安社稷固不耳高皇帝瓜分天下以王功臣反者如猬毛而起（猬虫名也。其毛为刺）以为不可故{艹斩}去不义诸侯而虚其国（不义诸侯彭越黥布等{艹斩}谓芟刈也。）择良日立诸子雒阳上东门之外（诸侯国皆在关东故於东门外立之也。东面最北出门日上东门）毕以为王（毕犹尽也。）而天下安故大人者不牵小行以成大功今淮南地远者或数千里越两诸侯（越过也。两诸侯梁及淮阳）而县属於汉（为县而属於汉）其吏民繇役往来长安者自悉而补中道衣敝（自悉其家资财补缝作衣悉尽也。）钱用诸费称此其苦属汉而欲得王至甚逋逃而归诸侯者已不少矣。其势不可久臣之愚计愿举淮南地以益淮阳而为梁王立後割淮阳北边二三列城（列城县）与东郡以益梁不可者可徙代王而都睢阳梁起於新妻阝以北著之河（新妻阝颍川县也。）淮阳包陈以南扌建之江（包取也。扌建谓立封界也，或曰：捷接也。）则大诸侯之有异心者破胆而不敢谋梁足以齐赵淮阳足以禁吴楚陛下高枕终亡山东之忧矣。此二世之利也。（从谊言可二世安耳言帝身及太子嗣位之时也。）当今恬然遇诸侯之皆少（恬安也。少谓少年）数岁之後陛下。且见之矣。夫秦日夜苦心劳力以除六国之祸今陛下力制天下顺指如意（但动顺指麾则所欲皆如意）高拱以成六国之祸难以言智苟身亡事畜乱宿祸孰视而不定万年之後传之老母弱子将使不宁不可谓仁臣闻圣主言问其臣而不自造事（欲发言则问其臣）故使人臣得毕其愚忠唯陛下财幸（财与裁同裁择而幸从其言）文帝，於是从谊计乃徙淮阳王武为梁王北界泰山西至高阳得大县四十馀城徙城阳王喜为淮南王抚其民时。又封淮南厉王四子皆为列侯谊知帝必将复王之也。上疏谏曰：窃恐陛下接王淮南诸子（谓接今时当即王之言不久也。接犹续也。犹今人言续後尔）曾不与如臣者熟计之也。淮南王之悖逆亡道天下孰不知其罪（悖惑也。）陛下幸而赦迁之自疾而死天下孰以王死之不当今奉尊罪人之子足以负谤於天下耳（言。若尊王其子则是厉王无罪汉枉杀之）此人少壮，岂能忘其父哉！（少壮犹言稍长大）白公胜所为父报仇者大父与伯父叔父也。（白公楚平王之孙太子建之子也。大父即祖谓平王也。伯父叔父平王诸子也。事见春秋传）白公为乱非欲取国代主发忿快志剡（利也。）手以冲仇人之匈固为俱靡而已（言与仇人俱灭毙也。靡碎也。）淮南虽小黥布尝用之矣。汉存特幸耳（言汉之胜黥布得存此直天幸耳）夫擅仇人足以危汉之资於策不便（言假四子以资权则当危汉）虽割而为四四子一心也。予之众积之财此非有子胥白公报於广都之中即疑有诸荆轲起於两柱之间（诸刺吴王荆轲刺秦皇事见春秋传燕丹子也。）所谓假贼兵为虎翼者也。（。《周书》云：无为虎傅翼将飞入邑择人而食）愿陛下少留计贾山为颍阴侯骑（谓骑马而从也。）孝文时言治乱之道借秦为谕名曰：至言曰：臣闻为人臣者尽忠竭愚以直谏主不避死亡之诛者臣山是也。臣不敢以久远谕愿借秦以为谕唯陛下少加意焉夫布衣韦带之士修身於内成名於外而使後世不绝息至秦则不然贵为天子富有天下赋敛重数百姓任罢赭衣半道群盗满山使天下之人戴目而视倾耳而听（戴目者言常远视有异志也。倾耳而听言乐祸乱也。）一夫大讠天下乡应者陈胜是也。秦非徒如此也。起咸阳而西至雍离宫三百（离宫非常所居也。）钟鼓帷帐不移而具。又为阿房之殿高数十仞（阿房者言殿之四阿皆为房也。）东西五里南北千步从车罗骑四马骛驰旌旗不桡为宫室之丽至於此使其後世曾不得聚庐而处焉为驰道於天下东穷燕齐南极吴楚江湖之上濒海之观毕至道广五十步三丈而树厚筑其外隐以金椎树以青松为驰道之丽至於此使其後世曾不得邪径而足焉死葬乎！骊山吏徒数十万人旷日十年下彻三泉合采金石冶铜锢其内漆涂其外被以珠玉饰以翡翠中成观游上成山林为葬之侈至於此使其後世曾不得蓬颗蔽冢而葬焉（颗谓土块蓬颗言块上生蓬者耳）秦以熊罴之力虎狼之心蚕食诸侯并吞海内而不笃礼义故天殃已加矣。臣昧死以闻愿陛下少留意而详择其中臣闻忠臣之事君也。言切直则不用而身危不切直则不可以明道故切直之言明主所欲急闻忠臣之所以蒙死以竭知也。地之硗者虽有善种不能生焉江皋河濒虽有恶种无不猥大昔者夏商之季世虽关龙逢箕子比干之贤身死亡而道不用文王之时豪俊之士皆得竭其知刍荛采薪之人皆得尽其力此周之所以兴也。故地之美者善养禾君之仁者善养士雷霆之所击无不摧折者万钧之所压无不糜灭者今人主之威非特雷霆也。势重非特万钧也。开道而求谏和颜色而受之用其言而显其身士犹恐惧而不敢自尽。又况於纵欲恣行暴虐恶闻其过乎！震之以威压之以重则虽有尧舜之智孟贲之勇，岂有不摧折者哉！如此则人主不能闻其过失矣。弗闻则社稷危矣。古者圣王之制史在前书过失工诵箴谏瞽诵诗谏公卿比谏（比方事类以谏也。）士传言谏过庶人谤於道商旅议於市然後君得闻其过失也。闻其过失而改之见义而从之所以永有天下也。天子之尊四海之内其义莫不为臣然而养三老於大学亲执酱而饣鬼执爵而（进食曰：饣鬼者少少饮酒谓食已而荡口也。）祝饣訇在前祝鲠（谓食不下也。以老人好饣壹鲠故为备祝以视之）在後公卿奉杖大夫进履举贤以自辅弼求修正之士使直谏故以天子之尊尊养三老视孝也。立辅弼之臣者恐骄也。置直谏之士者恐不得闻其过也。学问至於刍荛者求善无餍也。商人庶人诽谤已而改之从善无不听也。昔者秦政力并万国富有天下破六国以为郡县筑长城以为关塞秦地之固大小之势轻重之权其与一家之富一夫之︹胡可胜计也。然而兵破於陈涉地夺於刘氏者何也。秦王贪狠暴虐残贼天下穷困万民以其欲也。昔者周盖千八百国以九州之民养千八百国之君用民之力不过岁三日什一而籍（什一谓十分之中公取一也。籍借也。谓借人力一日为簿籍而税之）君有馀财民有馀力而颂声作秦皇帝以千八百国之民自养力罢不能胜其役财尽不能胜其求一君之身耳所以自养者驰骋弋猎之娱天下无能供也。劳罢者不得休息饥寒者不得衣食亡罪而死刑者无所告诉人与之为怨家与之为雠故天下坏也。秦皇帝身在之时天下已坏矣。而弗自知也。秦皇帝东巡狩至全稽琅琊刻石著其功自以为过尧舜统县石铸锺ね筛土筑阿房之宫自以为万世有天下也。古者圣王作谥三四十世耳虽尧舜禹汤文武累世广德以为子孙基业无过三二十世者也。秦皇帝曰：死而以谥法是父子名号有时相袭也。以一至万则世世不相复也。故死而号曰：始皇帝其次曰：二世皇帝者欲以一至万也。秦皇帝计其功德度其後嗣世世无穷然身死才数月天下四面而攻之宗庙灭绝矣。秦皇帝居灭绝之中而不自知者何也。天下莫敢告也。其所以莫敢告者何也。亡养老之义亡辅弼之臣亡进谏之士纵恣行诛退诽谤之人杀直谏之士是以道谀俞合苟容比其德则贤於尧舜课其功则贤於汤武天下已溃而莫之告也。《诗》曰：匪言不能胡斯畏忌听言则对诵言如醉此之谓也。又曰：济济多士文王以宁天下未尝亡士也。然而文王独言以宁者何也。文王好仁则仁兴得士而敬之则士用用之有礼义故不致其爱敬则不能尽其心不能尽其心则不能尽其力不能尽其力则不能成其功故古之贤君於其臣也。尊其爵禄而亲之疾则临视之亡数死则往吊哭之临其小敛大敛已棺涂而後为之服锡衰麻而三临其丧未敛不饮酒食肉未葬不举乐当宗庙之祭而死为之废乐故古之君人者於其臣也。可谓尽礼矣。服法服端容貌正颜色然後见之故臣下莫敢不竭力尽死以报其上功德立於後世而令闻不亡也。今陛下念思祖考术追厥功图所以昭光洪业休德使天下举贤良方正之士天下皆焉曰：将兴尧舜之道三王之功矣。天下之士莫不精白以承休德今方正之士皆在朝廷矣。又选其贤者使为常侍诸吏与之驰驱射猎一日再三出臣恐朝廷之解弛百官之堕於事也。诸侯闻之。又必怠於政矣。陛下即位亲自勉以厚天下损食膳不听乐减外徭卫卒止岁贡省厩马以赋县传去诸苑以赋农夫出帛十万馀疋以赈贫民礼高年九十者一子不事八十者二算不事（一子不事蠲其赋役二算不事免二口之算赋也。）赐天下男子爵大臣皆至公卿发御府金赐大臣宗族亡不被泽者赦罪人怜其亡赐之巾怜其衣赭书其背父子兄弟相见而赐之衣平狱缓刑天下莫不悦喜是以元年膏雨降五登此天下之所以相陛下也。刑轻於它时而犯法者寡衣食多於前年而盗贼少此天下之所以顺陛下也。臣闻山东吏布诏令民虽老羸癃疾扶杖而往听之愿少须臾母死思见德化之成也。今功业方就名闻方昭四方乡风今从豪俊之臣方正之士直与之日日猎射击伐狐以伤大业绝天下之望臣窃悼之。《诗》曰：靡不有初鲜克有终臣不胜大愿愿少衰射猎以夏岁二月（时以十月为岁首则为夏正之二日为五日今欲定制度循其古法特云：用夏岁二月也。）定明堂造大学修先王之道风行俗成万世之基定然後唯陛下所幸耳古者大臣不故君子不常见有齐严之色肃敬之容大臣不得与宴游方正修阑之士不得从射猎使皆务其方以高其节则群臣莫敢不正身修行尽心以称大礼如此则陛下之道尊敬功业施於四海垂於万世子孙矣。诚不如此则行日坏而荣日灭矣。夫士修之於家而坏之於天子之廷臣窃愍之陛下与众臣宴游与大臣方正朝廷论议夫游不失乐朝不失礼议不失计轨事之大者也。
    主父偃齐人上书阙下谏伐匈奴曰：臣闻明主不恶切谏以博观忠臣不避重诛以直谏是故事无遗赦而功流万世今臣不敢隐忠避死以效愚计愿陛下幸赦而少察之司马法曰：国虽大好战必亡天下虽平忘战必危（司马穰苴善用兵著书言兵法谓之司马法一说司马古主兵之官有军陈用兵之法）天下既平天子大恺（大恺。《周礼》还师振旅之乐也。）春秋诸侯春振旅秋治兵所以不忘战也。（春为阳中其行木也。秋为阴中其行金也。金木兵器所资故於此时治兵也。索也。取不孕者应杀气也。振整旅众也。）。且怒者逆德也。兵者凶器争者末节也。古之人君一怒必伏尸流血故圣王重（贵也。）行之夫务战胜穷武事未有不悔者也。昔秦皇帝任战胜之威蚕食天下并吞战国海内为一功齐三代务胜不休欲攻匈奴李斯谏曰：不可夫匈奴无城郭之居委积之守迁徙鸟举难得而制轻兵深入粮食必绝运粮以行重不及事得其地不足以为利得其民不可调而守之（不可和调也。）胜必弃之非民父母靡敝中国甘心匈奴非完计也。秦皇帝不听遂使蒙恬将兵而攻胡地千里以河为境地固泽卤不生五（地多沮泽而咸卤）然後发天下丁男以守北河暴兵露师十有馀年死者不可胜数终不能逾河而北是岂人众之不足兵革之不备哉！其势不可也。又使天下飞刍免粟（运载刍藁令其疾至。故曰：飞刍也。免谓引车船也。）起於黄垂琅邪负海之郡转输河北（黄垂二县名也。并在东莱言自东莱及琅邪缘海诸郡皆令转输至河北也。）率三十锺而致一石（六斛四斗为锺计其道路所费凡用百九十二斛乃得一石至）男子疾耕不足於粮饷女子纺绩不足於帷幕百姓靡敝孤寡老弱不能相养道死者贵相望（搏击也。抟人之阴景言不可得也。）盖天下始叛也。及至高皇帝定天下略地於边闻匈奴聚代谷之外而欲击之御史成谏曰：不可夫匈奴兽聚而鸟散从之如搏景（来侵边境而殴掠人畜也。）今以陛下盛德攻匈奴臣窃危之高帝不听遂至代谷果有平城之围高帝悔之乃使刘敬往结和亲然後天下亡干戈之事故兵法曰：兴师十万日费千金秦帝积众数十万人虽有覆军杀将系虏单于足以继怨深雠不足以偿天下之费夫匈奴行盗侵驱所以为业天性固然（程课也。督视责也。）上自虞夏殷周固不程督羁縻待之不比为人夫不上观虞夏殷周之统而下循近世之失此臣之所以大恐百姓所以疾苦也。且夫兵久则变生事苦则虑易（言思虑变易失其常也。）使边境之民靡敝愁苦将吏相疑而外市（与外国交市己利。若章邯之比也。）故尉佗章邯得成其私而秦政不行权分二子此得失之效也。故。《周书》曰：安危在出令存亡在所用（此。《周书》者本尚书之馀）愿陛下熟计之而加察焉道死谓死於路也。徐乐燕郡无终人也。上。《书》曰：臣闻天下之患在於土分不在瓦解古今一也。何谓土分秦之末世然也。陈涉无千乘之尊疆土之地身非王公大人名族之後乡曲之誉非有孔曾。《墨子》之贤陶朱猗顿之富也。然起穷巷奋棘矜（枣戟也。矜者戟之担也。时秦销兵器故但有戟之把也。）偏袒大呼天下从风此其故何也。繇民困而主不恤下怨而上不知俗已乱而政不修此三者陈涉之所以为资也。此之谓土分。故曰：天下之患在乎！土分何谓瓦解吴楚齐赵之兵是也。七国谋为大逆号皆称万乘之君带甲数十万威足以严其境内财足以劝其士民然不能西攘尺寸之地（攘谓侵取汉地）而身为禽於中原者。此其故何也。非权轻於匹夫而兵弱於陈涉也。当是之时先帝之德未衰而安土乐俗之民众故诸侯无境外之助此之谓瓦解。故曰：天下之患不在瓦解繇此观之天下诚有土分之势虽布衣穷处之士或首难而危海内（首难谓首唱而作难也。）陈涉是也。况三晋之君或存乎！（韩魏赵三国本共分晋故称三晋）天下虽未治也。诚能无土分之势虽有︹国劲兵不得还踵而身为禽吴楚是也。况群臣百姓能为乱乎！此二体者安危之明要贤主之所留意而深察也。间者关东五数不登年岁未复民多穷困重之以边境之事推数循理而观之民宜有不安其处者矣。不安故易动易动者土分之势也。故贤主独观万化之原明於安危之机修之庙堂之上而销未形之患也。其要期使天下无土分之势而已矣。故虽有︹国劲兵陛下逐走兽射飞鸟引游燕之囿淫纵恣之观极驰骋之乐自。若（自。若者言如其常无所废损也。）金石丝竹之声不绝於耳帷幄之私俳优朱儒之笑不乏於前而天下无宿（久也。）忧名何必夏子俗何必成康（夏禹也。子汤也。汤子姓）。虽然臣窃以陛下天然之质宽仁之资而诚以天下为务则汤文不难侔而成康之俗未必不复兴也。（侔等也。）此二体者立然後处尊安之实扬广誉於当世亲天下而服四夷馀恩遗德为数世隆南面背依摄袂而揖王公此陛下之所服（事也。）也。臣闻图王不成其敝足以安（言其敝未之法犹足自安也。）安则陛下何求而不得何威而不成奚（何也。）征而不服哉！严安者临淄人也。以故丞相史上。《书》曰：臣闻邹子曰：（邹衍之书也。）政教文质者所以云：救也。（以救敝。）当时则用过则舍之（非其时则废置也。）可易则易之（可变易者则易也。）故守一而不变者未睹治之至也。今天下人民用财侈靡车马衣裘宫室皆竞修饰调五声使有节奏（节饰也。奏进也。）杂五色使有文章重五味方丈於前以观欲天下（观犹显也。显示之使其慕欲也。）彼民之情见美则愿之是教民以侈也。侈而无节则不可赡（赡足也。）民离本而徼末矣。（徼要求也。）末不可徒得（徒空也。）故绅者不惮为诈带剑者夸杀人以矫夺（夸大也。竞也。矫伪也。）而世不知鬼故奸轨浸长（浸渐也。）夫佳丽珍怪固顺於耳目故养失而泰乐失而淫礼失而采（采者文过其实也。）教失而伪伪采淫泰非所以范民之道也。（范谓为之立法也。）是以天下人民逐利无已犯法者众臣愿为民制度以防其淫使贫富不相惧以和其心心既和平其性恬安恬安不营则盗贼销盗贼销则刑罚少刑罚少则阴阳和四时正风雨顺草木畅茂五蕃熟六畜遂字（蕃多也。遂成也。字生也。）民不夭厉和之至也。臣闻周有天下其治三百馀岁成康其隆也。刑错四十馀年而不用及其衰亦三百馀年故五伯更起伯者常佐天子兴利除害诛暴禁邪辅正海内以尊天子五伯既没贤圣莫续天子孤弱号令不行诸侯恣行强陵弱众暴寡田常篡齐六卿分晋并为战国此民之始苦也，於是强国务政弱国修守合从连衡驰车毂击（车毂相击言其众多也。）介胄生虮虱民无所告及至秦王蚕食天下并吞战国称号皇帝一海内之政坏诸侯之城销其兵铸以为钟ね（ね悬钟者也。）示不复用元元黎民得免於战国逢明天子人人自以为更生（言天下以战国之苦逢圣明之主则可以更生而秦皇反为虐政以残害也。）乡使秦缓刑罚薄赋敛省徭役贵仁义贱权利上笃厚下佞巧变风易俗化於海内则世世必安矣。秦不行是风循其故俗为知巧权利者进笃厚忠正者退法严令苛讠阎谀者众日闻其美意广心逸欲威海外使蒙恬将兵以北攻强胡辟地进境戍於河北飞刍免粟以随其後。又使尉厉病也。屠雎将楼船之士攻越使监禄凿渠运粮深入越地越人遁逃旷日持久粮食乏绝越人击之秦兵大败秦乃使尉佗将卒以戍越当是时秦祸北构於胡南挂於越（挂县也。）宿（留也。）兵於无用之地进而不能退行十馀年丁男被甲丁女转输苦不聊生自经於道路死者相望及秦皇帝没天下大畔陈胜吴广蜂举（举谓起兵也。）武臣张耳举赵项梁举吴田儋举齐景驹举郢周市举魏韩广举燕穷山通谷豪士并起不可胜载也。然本皆非公侯之後非长官之吏（长官谓官之长也。）无尺寸之势起闾巷杖棘矜应时而动不谋而俱起不约而同会壤长地进至乎！伯王（长进益也。言其稍稍攻伐进益土境以至︹大也。）时教使然也。秦贵为天子富有天下灭世绝祀穷兵之祸也。故周失之弱秦失之强不变之患也。今徇南夷朝夜郎降羌略州建城邑深入匈奴燔其龙城（燔烧也。龙城匈奴祭天处）议者美之此人臣之利非天下之长策也。今中国无狗吠之警而外累於远方之备靡敝国家非所以子民也。（子谓养之如子）行无穷之欲甘心快意结怨於匈奴非所以安边境也。祸而不解兵休而复起（相连引也。）近者愁苦远者惊骇非所以持久也。今天下钅甲摩剑矫箭控弦（矫正曲使直也。控引也。）转输军粮未见休时此天下所共忧也。夫兵久而变起事烦而虑生今外郡之地或几千里列城数十形束壤制（言其土地形势足以束制其民）带胁诸侯（带者言诸侯之郡守譬。若佩带谓轻小也。胁者谓其力足以胁人也。一曰带在胁房附著之义）非宗室之利也。上观齐晋所以亡公室卑削六卿太盛也。下览秦之所以灭刑严文刻欲大无穷也。今郡守之权非特六卿之重也。地畿千里非特闾巷之资也。甲兵器械非特棘矜之用也。以逢万世之变则不可胜讳也。（言不可尽讳者言必灭亡也。）後以安为骑马令（主天子之骑马也。）。
    贾捐之字君房贾谊之曾孙也。元帝初即位上疏言得失召待诏金马门初武帝征南越元封元年立儋耳珠郡皆在南方海中洲居（居海中之洲也。水中可居者曰：洲）广袤可千里（袤长也。）合十六县户二万三千馀其民暴恶自以阻绝数犯吏禁吏亦酷之率数年一反杀吏汉辄发兵击定之自初为郡至昭帝始元元年二十馀年间凡六叛至其五年罢儋耳郡并属珠至宣帝神爵二年珠三县复反後七年甘露九年九县反辄发兵击定之元帝初元元年珠崖。又反发兵击之诸县更叛连年不定帝与有司议大发军捐之建议以为不当击上使王商诘之曰：珠内属为郡久矣。今皆叛而云：不当击长蛮夷之乱亏先帝功德经义何以处之（於六经之内当何者之科条也。）捐之对曰：臣得遭明盛之朝蒙危言之策无忌讳之患（危言直言也。言出而身危故云：危言。《论语》称孔子曰：邦有道危言危行）敢昧死竭卷卷臣闻尧舜圣之盛也。禹入圣域而不优（禹之功德裁入圣人区域但不能优秦耳）故孔子称尧曰：大哉！韶曰：尽善禹曰：无间以三圣之德地方不过数千里西被流沙东渐于海朔南暨声教迄于四海欲与声教则治之不欲与者不强治也。故君臣歌德（言皆有德可歌颂）含气之物各得其宜武丁成王殷周之大仁也。（武丁殷之高宗）然地东不过江黄西不过氐羌南不过蛮荆北不过朔方是以颂声并作视听之类咸乐其生越裳氏重九译而献（远国使来因九译言乃通也。越裳国名王充。《论衡》作越尝）此非兵革之所能致及其衰也。南征不还（谓昭王也。为楚所溺也。）齐桓扌求其难（谓襄王也。初为太子而惠王欲立王子带齐桓公为首止之盟以定太子之位事在。《左传》僖公五年）孔子定其文（孔子作春秋夷狄之国虽大自称王者皆贬为子）以至乎！秦兴兵远攻贪外虚内务欲广地不虑其害然地南不过闽越北不过太原而天下溃畔祸卒在於二世之末也。（卒终也。）长城之歌至今未绝赖圣汉初兴为百姓请命平定天下至孝文皇帝闵中国未安偃武行文则会狱数百民赋四十丁男三年而一事（常赋岁百二十岁一事时天下民多故出赋四十三岁而一事）时有献千里马者诏曰：鸾旗在前属车在後（鸾旗编以羽毛列系ㄅ旁载於车上大驾出则陈於道而先行属车相连属而陈於後也。）吉行日五十里师行日三十里朕乘千里之马独先安之（安之言何所往），於是还马与道里费而下诏曰：朕不受献也。其令四方母求来献当此之时逸游之乐绝奇丽之赂塞郑卫之倡微矣。夫後宫盛色则贤者隐处佞人用事则诤臣杜口而文帝不行故谥为孝文庙称太宗至孝武皇帝元狩六年太仓之粟红腐而不可食（粟久腐坏则色红赤也。）都内之钱贯朽而不可校（校谓数计也。）探平城之事（追计其事故言探）录冒顿以来数为边害厉兵马因富民以攘服之（攘却也。）西连诸国至于安息东过碣石以玄菟乐浪为郡诏曰：辱哉！今关东大困仓库空虚无以相赡。又以动兵非特劳民凶年随之其罢珠郡民有慕义欲内属便处之（欲有来入内郡者所至之处即安置也。）不欲勿强珠繇是罢。
    东方朔为郎中武帝时天下侈靡趋末（末谓工商之业）百姓多离农亩帝从容问朔吾欲化民，岂有道乎！朔对曰：尧舜禹汤文武成康上古之事经历数千载尚难言也。臣不敢陈愿近述孝文皇帝之时当世耆老皆闻见之贵为天子富有四海之内身衣弋绨（弋黑色也。绨厚缯）足履革舄（革生皮也。不用柔韦言俭率也。）以韦带剑（但空用韦不加饰）莞蒲为席（莞夫离也。今谓之葱蒲以莞及蒲为席亦尚质也。）兵木无刃（兵器如木而无刃言不大治兵器也。）衣无文（乱絮也。言内有乱絮上无文采也。）集上书囊以为殿帷（集谓合聚也。）以道德为丽以仁义为准（丽美也。准平法也。），於是天下望风成俗昭然化之今陛下以城中为小图起建章左凤阙右神明（凤阙阙名神明台名也。）号称千门万户木土衣绮绣狗马被缋（缋五采也。织也。即缋之属）宫人簪毒瑁垂珠玑设戏车教驰逐饰文采丛珍怪撞万石之钟击雷霆之鼓作俳优舞郑女上为淫侈如此而欲使民独不奢侈失农事之难者也。陛下诚能用臣朔之计推甲乙之帐燔之於四通之衢却走马示不复用则尧舜之隆宜可与比治矣。《易》曰：正其本万事理失之毫差以千里愿陛下留意察之。
    路温舒守廷尉史宣帝即位上书言宜尚德缓刑其辞曰：臣闻齐有无知之祸而桓公以兴晋有骊姬之难而文公用伯近世赵王不终诸吕作乱而孝文为太宗繇是观之祸乱之作将以开圣人也。故桓文扶微兴坏尊文武之业泽加百姓功润诸侯虽不及三王天下归仁焉文帝永思至德以承天心崇仁义省刑罚通关梁一远近敬贤如大宾爱民如赤子内恕情之所安而施之於海内是以囹圄空虚天下太平夫继变化之後必有异旧之恩此圣贤所以昭天命也。往者昭帝即世而无嗣大臣忧戚焦心合谋皆以昌邑尊亲援而立之（援引也。）然天不授命淫乱其心遂以自亡深察祸变之故乃皇天之所以开至圣也。故大将军受命武帝肱股汉国（谓霍光）披肝胆决大计黜亡义立有德辅天而行然後宗庙以安天下咸宁臣闻春秋正即位大一统而慎始也。陛下初登至尊与天合符宜改前世之失正始受命之统涤烦文除民疾存亡继绝以应天意臣闻秦有十失其一尚存治狱之吏是也。秦之时羞文学好武勇贱仁义之士贵治狱之吏正言者谓之诽谤遏过者谓之妖言（遏止也。）故盛服先生不用於世忠良切言皆郁於胸（郁积也。）誉谀之声日满於耳虚美熏心实祸蔽塞（熏气也。）此乃秦之所以亡天下也。方今天下赖陛下恩厚亡金革之危饥寒之患父子夫妻戮力安家然太平未洽者狱乱之也。夫狱者天下之大命也。死者不可复生断者不可复属（属连也。）。《书》曰：与其杀不辜宁失不经（虞书大禹谟载咎繇之言辜罪也。经常也。言人命至重治狱宜慎宁失不常之过不滥无罪之人所以崇宽恕也。）今治狱吏则不然上下相驱以刻为明深者获公名平者多後患故治狱之吏皆欲人死非憎人也。自安之道在人之死是以死人之血流离於市被刑之徒比肩而立大辟之计岁以万数此圣人之所以伤也。太平之未洽凡以此也。夫人情安则乐生痛则思死捶楚之下何求而不得故囚人不胜痛则饰辞以视之吏治者利其。然则指导以明之上奏畏则锻练而周内之（精熟周悉致之法中也。退也。畏为上所退）盖奏当之成（当谓处其罪也。）虽咎繇听之犹以为死有馀辜（咎繇作士善听狱讼故以为喻也。）何则成练者众文致之罪明也。是以狱吏专为深刻残贼而亡极俞为一切（俞苟。且一切权时也。）不顾国患此世之大贼也。故俗语曰：画地为狱议不入刻木为吏期不对（画狱木吏尚不入对况真实乎！期犹必也。议必不入对）此皆疾吏之风悲痛之辞也。故天下之患莫深於狱败法乱正离亲塞道莫甚乎！治狱之吏此所谓一尚存者也。臣闻乌鸢之卵不毁而後凤凰集（乌鸱也。）诽谤之罪不诛而後良言进故古人有言山薮藏疾川泽纳瑾瑜匿恶国君含诟（则毒害者居之川泽之形广大则能受於浊人君之善御下亦当忍耻病也。）诟耻也。言山薮之有草木唯陛下除诽谤以招切言开天下之口广箴谏之路扫亡秦之失尊文武之德省法制宽刑罚以废治狱则太平之风可兴於世永履和乐与天亡极天下幸甚（与天长久无穷极也。）帝善其言迁广阳私府长。
    ●卷五百二十五
    ○谏诤部　规谏第二
    汉张敞为京兆尹刘更生献淮南枕中洪宝苑秘之方（洪大也。苑秘者言秘术之苑圃也。）宣帝令尚方铸作事不验更生坐论敞上疏谏曰：愿明主时忘车马之好斥远方士之虚语游心帝王之术太平，庶几可兴也。後尚方待诏皆罢。
    匡衡元帝世为太子少傅傅昭仪及子定陶王爱幸宠於皇后太子衡上疏曰：臣闻治乱安危之机在乎！审所用心盖受命之主务在创业垂统传之无穷继体之君心存於承宣先王之德而褒大其功昔者成王之嗣位思述文武之道以养其心休烈盛美皆归之二后而不敢专其名是以上天歆享鬼神焉其。《诗》曰：念我皇祖陟降庭止言成王尝思祖考之业而鬼神助其治也。陛下圣德天覆子爱海内然阴阳未和奸邪未禁者殆论议者未丕扬先帝之盛功争言制度不可用也。务变更之所更，或不可行而复复之是以群下更相是非吏民无所信臣窃恨国家释乐成之业而虚为此纷纷也。愿陛下详览统业之事留神於遵制扬功以定群下之心大雅曰：无念尔祖聿修厥德孔子著之孝经首章盖至德之本也。成帝初衡。又上疏戒妃匹劝经学威仪之则曰：陛下秉至孝伤哀思慕不绝於心未有游虞弋射之宴（虞与娱同）诚隆於慎终追远无穷已也。窃愿陛下虽圣性得之犹复加圣心焉（言天性已自然。又当加意也。）诗云：[B129][B129]在疚言成王丧毕思慕意气未能平也。盖所以就文武之业崇大化之本也。
    谷永为北地太守徵入为大司农成帝末年颇好鬼神亦以无继嗣故多上书言祭祀方术者皆得待诏祠祭上林苑中长安城旁费用甚多然无大贵盛者永说上曰：臣闻明於天地之性不可惑以神怪知万物之情不可罔以非类诸背仁义之正道不遵五经之。《法言》而盛称奇怪鬼神广崇祭祀之方求报无福之嗣及言世有仙人服食不终之药遥兴轻举（兴起也。谓起而去远也。）登遐倒景（在日月之上反从下下故其景倒）览观县圃浮游蓬莱（昆仑九城上者县圃县圃即阊阖天门）耕耘五德朝种暮获（翼氏风角五德东方甲南方丙西方庚北方壬中央戊五种色禾於地而耕耘也。）与山石无极（言获长寿北於山石无穷也。）黄冶变化（黄者铸黄金也。道家言冶丹砂令变化可铸作黄金也。）坚冰淖溺（方士诈以药石。若舀冰丸投之冰上冰即消液因假为神仙道使然也。淖濡甚也。）化五色五仓之术者（思身中五色腹中有五仓神五色存则不死五仓存则不饥）皆奸人惑众挟左道怀诈伪以欺罔世主（邪僻之道非正义也。）听其言洋洋满耳。若将可遇（洋洋美甚之貌也。）求之荡荡如系风捕景终不可得是以明王距而不听圣人绝而不语（谓孔子不语怪神）昔周史苌弘欲以鬼神之术辅尊灵王会朝诸侯而周愈微诸侯愈叛楚怀王隆祭祀事鬼神欲以获福助却秦师以兵挫地削身辱国危秦始皇初并天下甘心於神仙之道遣徐福韩终之属多赍童男童女入海求神采药因逃不还天下怨恨汉兴新垣平齐人少翁公孙卿栾大等皆以仙人黄冶祭祀事使物入海求神采药贵幸赏赐累千金大尤尊盛至妻公主爵位重累震动海内元鼎元封之际燕齐之间方士瞑目融扌揽言有神仙祭祀受福之术者以万数其後平等皆以术穷诈得诛夷伏辜至初元中有天渊玉女钜鹿神人阳侯师张宗之奸纷纷复起夫（。《周书》雒诰之辞也。言祭享之道唯以洁诚。若多其容仪而不及礼物则不为神所享也。）周秦之末三五之隆已尝专意散财厚爵禄竦精神举天下以求之矣。旷日经年靡有毫之验足以揆今经曰：享多仪仪不及物惟曰：不享（历谓王季知谓知其当为嗣也。）。《论语》曰：子不语怪神唯陛下距绝此类毋令奸人有以窥伺者上善其言。
    耿育哀帝时为议郎有司奏成帝赵后之罪育上疏言臣闻继嗣失统废立庶圣人法禁古今至戒然太伯见历知逡循固让（历谓王季知谓知其当为嗣也。）委身吴粤权变所设不计常法致位王季以崇圣德最备是以尊号追及太王故世必有非常之变然後乃有非常之谋孝成阳侯江人也。元帝时坐使家丞上印绶随宗学仙免官皇帝自知继嗣不以时立念虽未有皇太子万岁之後未能持国权柄之重制於女主女主骄盛则嗜欲无极少主幼弱则大臣不使（谓不可使从命也。）世无周公抱负之辅恐危社稷倾乱天下知陛下有贤圣通明之德仁孝子爱之恩怀独见之明内断於身故废後宫就馆之渐绝徵嗣祸乱之根乃欲致位陛下以安宗庙愚臣既不能深援安危定金匮之计。又不知推演圣德述先帝之志乃反覆校省内暴露私燕诬先帝倾惑之过成结宠妾妒媚之诛甚失贤圣远见之明逆负先帝忧国之意夫论大德不拘俗立大功不合众此乃孝成皇帝至思以万万於众臣陛下圣德盛茂所以符合於皇天也。岂当世庸庸斗筲之臣能是及。且褒广将顺君务之美拯扌求销灭既往之过古今通义也。事不当时固争防祸於未然各随指阿从以求容媚晏驾之後尊号已定万事已讫乃探追不及之事讦扬幽昧之过此臣所深痛也。愿陛下下有司议即如臣言宜宣布天下使咸晓知先帝圣意所起不然空使谤议也。上及山陵下流後世远闻百蛮近布海内甚非先帝後之意也。盖孝子善述父之志善成人之事唯陛下省察哀帝为太子亦颇得赵太后力遂不竟其事。
    杨宣为谏议大夫时王莽王仁智就国天下多冤王氏宣上封事言孝成皇帝深惟宗庙之重称述陛下至德以承天序圣策深远恩德至厚惟念先帝之意，岂不欲以陛下自代奉承东宫哉！太皇太后春秋七十数更忧伤敕令亲属引领以避丁傅行道之人为之陨涕况於陛下时登高远望独不惭於延陵乎！哀帝深感其言。
    後汉冯衍为曲阳令建武六年日食衍上书陈八事其一曰显文德二曰：褒武烈三曰修旧功四曰招俊杰五曰明好恶六曰简法令七曰差秩禄八曰抚边境书奏光武将召见为尚书令王护等共排间衍遂不得入。
    桓谭为议郎给事中建武中上疏陈时政所宜曰：臣闻国之废兴在於政事政事得失繇乎！辅佐辅佐贤明则俊士充朝而理合世务辅佐不明则论失时宜而举多过事夫有国之君俱欲兴化建善然而政道未理者其所谓贤者异也。昔楚庄王问孙叔敖曰：寡人未得所以为国是也。叔敖曰：国之有是众所患也。恐王不能定也。王曰：不定独在君亦在臣乎！对曰：君骄士曰：非我无从富贵士骄君曰：君非士无从安存人君或至失国而不悟士或至饥寒而不进君臣不合则国是无从定矣。庄王曰：善愿相国与诸大夫共定国是也。盖善政者视俗而施教察失而立防威德更兴文武迭用然後政调於时而躁人可定昔董仲舒言理国譬。若琴瑟其不调者则解而更张夫更张难行而拂众者亡是故贾谊以才逐而黾错以智死世虽有殊能而终莫敢谈者惧於前事也。且设法禁者非能塞天下之奸皆合众人之所欲也。大抵取便国利事多者则可矣。夫张官置吏以理万人县赏设罚以别善恶恶人诛伤则善人蒙福矣。今人相杀伤虽已伏法而私结怨雠子孙相报後忿深前至於灭户殄业而俗称豪彳建故虽怯弱犹勉而行之此为听人自理而无复法禁者也。今宜申明旧令。若已伏官诛而私相杀伤者虽一身逃亡皆徙家属於边其相伤者加常二等不得雇山赎罪如此则雠怨自解盗贼息矣。夫理国之道举本业而抑末利是以先帝禁人二业锢商贾不得宦为吏此所以抑并兼长廉耻也。今富商大贾多放钱货中家子弟为之保役趋走与臣仆等勤收税与封君比入是以众人慕效不耕而食至乃多通侈靡以氵耳目今可令诸商贾自相纠告。若非身力所得皆以藏畀告者如此则役专一已不敢以货与人事寡力弱必归功田亩田亩修则入多而地力尽矣。又见法令决事轻重不齐或一事殊法同罪异论奸吏得因缘为市所欲活则出生议所欲舀则与死比是为刑开二门也。今可令通义理明习法律者扌交定科比一其法度班下郡国蠲除故条如此天下知方而狱无怨滥矣。书奏不省。
    朱浮为执金吾光武以二千石长吏多不胜任时有纤微之有过者必见斥罢交易分扰百姓不宁六年有日食之异浮因上疏曰：臣闻日者众阳之所宗君上之位也。凡居官治民据郡典县皆为王为上为尊长。若阳上不明尊长不足则干动三光垂示王者五典纪国家之政鸿范别灾异之文皆宣明天道以徵来事者也。陛下哀愍海内亲离祸毒保宥生人使得苏息而今牧人之吏多未称职小违理实辄见斥罢，岂不灿然黑白分明哉！然以尧舜之盛犹加三考大汉之兴亦累功效吏皆积久养老於官至名子孙因为氏姓当时吏职何能悉理论议之徒，岂不讠宣讠华盖以为天地之功不可仓卒艰难之业当累日也。而间者守宰数见换易迎新相代疲劳道路寻其视事日浅未足昭见其职既加严切人不自保各相顾望无自安之心有司或因睚眦以骋私怨苟求长短求媚上意二千石及长吏迫於举劾惧於刺讥故争饰诈伪以要虚誉斯皆群阳骚动日月失行之应夫物暴长者必夭折功卒成者必亟坏如摧长久之业而造速成之功非陛下之福也。天下非一时之用也。海内非一旦之功也。愿陛下游意於经年之外望化於一世之後天下幸甚帝下其议群臣多同於浮自是牧守易代颇简旧制州牧奏二千石长吏不任位者事皆先下三公三公遣掾史案验然後省退帝时用明察不复委任三府而权归刺举之吏浮复上疏曰：陛下清明履约率礼无违自宗室诸王外家后亲皆奉遵绳墨无党势之名至或乘牛车齐於编人斯固法令整齐下无作威者也。求之於事宜以和平而灾异犹见者而岂徒然天道信诚不可不察窃见陛下疾往者上威不行下专国命即位以来不用旧典信刺举之官黜鼎辅之任至於有所劾奏便加免退覆按不关三府罪谴不蒙澄察陛下以使者为腹心而使者以从事为耳目是尚书之平决於百石之吏故群下苛劾各自为能兼以私情容长憎爱在职皆竞张空虚以要时利故有罪者必不厌服无罪者坐被空文不可经盛衰贻後王也。夫事积久则吏自重吏安则人自静。《传》曰：五年再闰天道乃备夫以天地之灵犹五载以成其化况人道哉！臣浮愚戆不胜愿陛下留心千里之任省察偏言之奏。
    郅恽为上东门侯建武十七年郭皇后废恽乃言於光武曰：臣闻夫妇之好父不能得之於子况臣能得之於君乎！是臣所不敢言。虽然愿陛下念其可否之计无令天下有议社稷而已帝曰：恽善恕己量主知我必不有所左右而轻天下也。
    班彪辟司徒玉况府时东宫初建诸王国并开而官属未备师保多阙彪上言曰：孔子称性相近也。习相远也。贾谊以为习与善人居不能无善犹生长於齐不能无齐言也。习与恶人居不能无恶犹生长於楚不能无楚言也。是以圣人审所与居而戒慎所习昔成王之为孺子出则周公召公太公史佚入则大颠闳夭南宫适散宜生左右前後礼无违者故成王一日即位天下旷然大平是以春秋爱子教以义方不纳於邪骄奢氵佚所自邪也。诗云：诒厥孙谋以燕翼子言武王之谋遗子孙也。汉兴太宗使错导太子以法术贾谊教梁王以诗书乃至中宗亦令刘向王褒萧望之周堪之徒以文章儒学保训东宫以下莫不崇简其人就成德器今皇太子诸王虽结学问修习礼乐而傅相未值贤才官属多阙旧典宜博选名儒有威重明通政事者以为太子太傅东宫及诸王国备置官属。又旧制太子食汤沐十县设周卫交戟五日一朝因坐东箱省视膳食其非朝日使仆中允旦旦请问而已明不黩广其敬也。书奏帝纳之。
    锺离意明帝永平中为仆射会连有变异意上疏曰：伏惟陛下躬行孝道修明经术郊祀天地畏敬鬼神忧恤黎元劳心不怠而天气未和日月不明水泉涌溢寒暑违节者咎在群臣不能宣化理职而以苛刻为俗吏杀良人继踵不绝百官无相亲之心吏人无雍雍之志至於骨肉相残毒害弥深感逆和气以致天灾百姓可以德胜难以力服先王要道民用和睦故能致天下和平灾害不生祸乱不作鹿鸣之诗必言宴乐者以人神之心洽然後天气和也。愿陛下垂圣德揆万机诏有司慎人命缓刑罚顺时气以调阴阳垂之无极帝虽不能时用然知其至诚亦以此故不得久留出为鲁相。
    陈宠章帝初为尚书是时承永平故事吏政尚严切尚书决事率近於重宠以帝新即位宜改前世苛俗乃上疏曰：臣闻先王之政赏不僭刑不滥与其不得已宁僭不滥故唐尧著典眚灾肆赦周公作戒勿误庶狱伯夷之典惟敬五刑以成三德繇此言之圣贤之政以刑罚为首往者断狱严明所以威惩奸慝奸慝既平必宜济之以宽陛下既即位率繇此义数诏群僚弘崇晏安而有司执事未悉奉承典刑用法犹尚深刻断狱者急於格酷烈之痛执宪者烦於诋欺放滥之文或因公行私逞纵威福夫於政犹张琴瑟大弦急者小弦绝故子贡非臧孙之猛法而美郑侨之仁政（臧孙鲁大夫猛行政子贡非之曰：夫政犹张琴瑟也。大弦急则小弦绝矣。故曰：罚得则奸邪正赏得则下欢悦子之贼心见矣。独不闻子产之相郑乎！推贤举能抑恶扬善有大略者不问其短有厚德者不非小疵家给人足囹圄空虚子产卒国人皆叩心流涕三月不闻竽琴之音其生也。见爱死也。可悲。故曰：德莫大於仁祸莫大於刻今子病而人贺子愈而人相惧曰：嗟乎！何命之不善臧孙子。又不死臧孙惭而避位终身不出）诗云：不刚不柔布政优优方今圣德充塞假於上下宜隆先王之道荡涤烦苛之法轻薄楚以济群生全广至德以奉天心帝敬纳宠言。
    韦彪章帝建初末为大鸿胪以世承二帝吏化之後多以苛刻为能。又置官选职不必以才因盛夏多寒上疏谏曰：臣闻政化之本必顺阴阳伏见立夏以来当暑而寒殆以刑罚刻急郡国不奉时令之所致也。农人急於务而苛吏夺其时赋废充常调而贪吏割其财此其巨患也。夫欲急人所务当先除其所患天下枢要在於尚书尚书之选，岂可不重而间者多从郎官超此位虽晓习文法长於应对然察察小慧类无大能简尝历州宰素有名者虽进退舒迟时有不逮然端心向公奉职周密宜鉴啬夫捷给之对深思纟侯木讷之功也。往时楚狱大起故置令史以助郎职而类多小人好为奸利今者务简可皆停省。又谏议之职应用公直之士通才謇正有补益於朝者今或从徵试辈为大夫。又御史外迁动据州郡并宜清选其任责以言绩其二千石视事虽久而为吏民所便安者宜增秩重赏勿妄迁徙惟留圣心书奏帝纳之。
    乐恢为议郎车骑将军窦宪出征匈奴恢上书谏曰：春秋之义王者不理夷狄得其地不可垦发得其人无益於政故明王之於夷狄羁縻而已孔子曰：远人不服则修文德以来之以汉之盛不务修舜禹周公之术而无故兴干戈动兵革以求无用之物臣诚惑之。
    张为河南尹会窦氏败上疏曰：臣实愚{春心}不及大体以为窦氏虽伏厥辜而罪别未著後世不见其事但闻其诛非所以垂示国典贻之将来宜下理官与天下平之方宪等宠贵群臣阿附唯恐不及皆谓窦受顾命之怀伊吕之忠至乃复比邓夫人於文母今严威既行皆言当死不复顾其前後考折厥衷臣复见夏阳侯环每行忠善前与臣言尝有尽节之心检敕宾客未尝犯法臣闻王政骨肉之刑有三宥之义过厚不过薄令议者为环选严能相恐其迫切必不完免宜裁加贷宥以崇厚德和帝感言徙环封就国而已。
    庞参为左校直谏令坐法输作。若卢（。若卢狱名）永初元年凉州先零种羌反叛遣车骑将军邓骘讨之参於徒中使其子俊上。《书》曰：方今西州流民扰动而徵发不绝水源不休地力不复（言其乘损不复於旧）重之以大军疲之以远戍农功消於转运资财竭於徵发田畴不得垦辟禾稼不得收入搏手困穷无望来秋（两手相搏言无计也。）百姓力屈不复堪命臣愚以为万里运粮远就羌戎不。若总兵养众以待其疲车骑将军骘宜。且振旅留征西校尉任尚使督凉州士民转居三辅休徭役以助其时止烦赋以益其财令男得耕种女得织（织织缯布也。）然後畜精锐乘懈沮出其不意攻其不备则边人之雠报奔北之耻雪矣。书奏御史中丞樊准上疏荐参邓太后从之而徵邓骘还。
    樊准永初中为御史中丞会连年水旱灾异郡国多被饥困准上疏曰：臣闻。《传》曰：饥而不损兹曰：太厥灾水春秋。《梁传》曰：五不登谓之大大之礼百官备而不制群神祷而不祠犹是言之调和阴阳实在俭节朝廷虽劳心元元事从省约而在职之吏尚未奉承建化致理繇近及远故。《诗》曰：京师翼翼四方是则今可先令大官尚方考功上林池诸官实减无事之物五府调省中都官吏京师作者如此则化及四方人劳省息伏见被灾之郡百姓凋残恐非赈给所能赡虽有其名终无其实可依征和元年故事遣使持节慰安尤困乏者徙置荆扬熟郡既省转运之费。且令百姓各安其所今虽有西屯之役宜先东州之急如遣使者与二千石随事消息悉留富人守其旧土转尤贫者过所衣食诚父母之计也。愿以臣言下公卿平议邓太后从之悉以公田赋与贫人陈忠为尚书安帝亲政事後连有灾异诏举有道公卿百僚各上封事忠以诏书既开谏争虑言事者必多激切或致不能容乃上疏豫通广帝意曰：臣闻仁君广山薮之大纳切直之谋忠臣尽謇谔之节不畏逆耳之害是以高祖舍周昌桀纣之譬孝文嘉袁盎人豕之讥武帝纳东方朔宣室之正元帝容薛广德自刎之切昔晋平公问於叔向曰：国家之患孰为大对曰：大臣重禄不极谏小臣畏罪不敢言下情不上通此患之大者公曰：善，於是下令曰：吾欲进善有谒而不通者罪致死今明诏崇高宗之德推宋景之诚引咎克躬谘访群吏言事者见杜根成翊世等新蒙表录显列二台必承风响应争为切直。若嘉谋异策宜辄纳用如其管穴妄有讥刺虽苦口逆耳不得事实。且优游宽容以不圣朝无讳之美。若有道之士对问高者宜垂省览特迁一等以广直言之路书奏御有诏拜有道高第士沛国施延为侍中。
    左雄为尚书令顺帝永建三年京师汉阳地皆震裂水泉涌出四年司冀复有大水雄推校灾异以为下人有逆上之徵。又上疏言宜密为备以俟不虞寻而青冀扬州盗贼连数年之间海内扰乱其後天下大赦贼虽颇解而官犹无备流叛之馀数月复起雄与仆射郭虔共上疏以为冠贼连年死亡大半一人犯法举宗群亡宜及其尚微开令改悔。若告党与者听除其罪能诛斩者明加其赏书奏并不省。
    张衡顺帝初再为太史令时政事渐损权移於下衡因上疏陈事曰：代为陛下宣哲克明继体承天中遭倾覆龙德泥蟠今乘高跻盘桓天位诚所谓将隆大位必先倥忽之也。亲履艰难者知下情备经险易者达物伪故能一贯万机靡所疑惑百揆允当庶绩咸熙宜获福祉神祗受誉黎庶而阴阳未和灾眚累见神明幽远宜鉴在兹福仁祸淫景响而应因德隆休乘失致咎天道虽远吉凶可见近世蔡郑江樊周广王圣皆为效矣。故恭俭畏忌必蒙祉祚奢淫谄慢鲜不夷戮前事不忘後事之师也。夫情胜其性流Т忘反岂唯不肖中才皆然苟非大贤不能见得思义故积恶成[C260]罪不可解也。向使能瞻前顾後援镜自戒则何舀於凶患乎！贵宠之臣众所属仰其有愆尤上下知之褒美讥恶有心皆同故怨ゥ溢乎！四海神明降其祸辟也。顷年雨常不足思求所失则洪范所谓僭常。若者也。惧群臣奢侈昏逾典式自下逼上用速咎徵。又前年京师地震土裂裂者威分震者人扰也。君以静唱臣以动和威自上出不趣於下礼之政也。窃惧圣思厌倦制不专已恩不忍割与众共威威不可分德不可共洪范曰：臣有作威作福玉食害于而家凶于而国天监孔明虽疏不失灾异示人前後数矣。而未见所革以复往悔自非圣人不能无过愿陛下思惟所以稽古率旧勿令刑德八柄不繇天子。若恩从上下事依礼制礼制修则奢僭息事合宜则无凶咎然後神望允塞灾消不至矣。初光武善谶及显宗肃宗因祖述焉自中兴之後儒者争学图纬兼复附以讠夭言衡以图纬虚妄非圣人之法乃上疏曰：臣闻圣人明审律历以定吉凶重之以卜筮杂之以九宫经天验道本尽於此或观星辰逆顺寒燠所繇或察龟策之占巫觋言其所因者非一术也。立言於前有徵於後故智者贵焉谓之谶书谶书始出盖知之者寡自汉取秦用兵力战功成业遂可谓大事当此之时莫或称谶。若夏候胜眭孟之徒以道术立名其所著述无谶一言刘向父子领校书阅定九流亦无谶录成哀之後乃始闻之尚书尧使玄理洪水九载绩用不成玄则殛死禹乃嗣兴而春秋谶云：共工理水凡谶皆云：黄帝伐蚩尤而诗谶独以为蚩尤败然後尧受命春秋元命包中有公输班与墨翟事见战国非春秋时也。又言别有益州益州之置在於汉世其名三辅诸陵世数可知至於图中讫于成帝一卷之书互异数事圣人之言无。若是殆必虚伪之徒以要世取资往者侍中贾逵レ谶互异三十馀事诸言谶者皆不能说至於王莽篡位汉世大祸八十篇何为不戒则知图谶成於哀平之际也。且河雒六篇录已定後人皮傅无所容篡（衡集上事云：河雒五九六四九谓八十一篇也。方言曰：秦晋言非其事谓之皮傅谓不深得其情核肤浅近强相傅会也。《庄子》曰：窜句也。续。《汉书》亦作窜本作篡者义亦通也。）永元中清河宋景遂以历纪推言水灾而伪称洞视玉版（Т甲开山图曰：禹游於东海得玉版碧色长一尺二寸图如日月以自达幽明直言宋景历纪推之水灾非洞视玉版所见也。）或者弃家业入山林後皆无效而复采前世成事以为证验至於永建复统则有能知此皆欺世罔俗以昧执位情伪较然莫之纠禁。且律历卦候九宫风角数有徵效世莫肯学而竞称不占之书譬犹画工恶图犬马而好作鬼魅诚以实事难形而虚伪不穷也。宜收藏图谶一禁绝之则朱紫无所眩典籍无瑕玷矣。
    ●卷五百二十六
    ○谏诤部　规谏第三
    後汉陈龟桓帝时为京兆尹会羌胡冠边杀长吏驱略百姓帝以龟世谙边俗拜为度辽将军龟临行上疏曰：臣龟蒙恩累世驰骋边垂虽展鹰犬之用顿毙胡虏之庭鬼骸不反荐享狐狸犹无以塞厚责万分也。臣至驽顽器无铅刀一割之用过受国恩荣秩兼优生年死日永惧不报臣闻三辰不轨擢士为相蛮夷不恭挟卒为将臣无文武之才而忝鹰扬之任上惭圣朝下惧素餐虽殁躯体无所云：补今西州边鄙土地脊角（确谓土薄也。）鞍马为居射猎为业男寡耕稼之利女乏机杼之饶守塞候望悬命锋镝闻急长驱去不图反自顷年以来匈奴数攻营郡残杀长吏侮略良细战夫身膏沙漠居人首系马鞍或举国掩户尽种灰灭孤儿寡妇号哭角音觉。又音空城野无青草室如悬磬虽含生气实同枯朽往岁并州水雨灾螟互生稼穑荒耗租更空阙老者虑不终年少壮惧不困陛下以百姓为子品庶以陛下为父焉可不日昃劳神垂抚育之恩哉！唐尧亲舍其子以禅虞舜者是欲民遭圣君不令遇恶主也。故古公杖策其民五倍文王西伯天下归之岂复舆金辇宝以为民惠乎！近孝文皇帝感一女子之言除肉刑之法体德行仁为汉贤主陛下继中兴之统承光武之业临朝听政而未留圣意。且牧守不良或出中官惧违上旨取过目前呼嗟之声招致灾害胡虏凶悍因衰缘隙而令仓库殚于豺狼之口功业无铢两之效皆由将帅不忠聚奸所致前凉州刺史祝良初除到州多所纟斗罚太子令长贬黜将半致未逾时功效卓然实应赏异以劝功能改任牧守去斥奸残。又宜更选モ奴乌桓护羌中郎将校尉简练文武授之以法令除并凉二州令年租更宽赦罪隶扫除更始则善吏知奉公之恶者宽营私之祸胡马可不窥长城塞下无候望之患矣。帝觉悟乃更选幽并刺史自营郡太守都尉以下多所革易下诏为陈将军除并凉一年租赋以赐吏民。
    赵典桓帝时任为大鸿胪时恩德诸侯以无劳受封群臣不悦而莫敢谏典独奏曰：夫无功而赏劳者不劝上忝下辱乱象干度（。《左传》曰：国无功不用善则自取谪于日月之灾故政不可不慎务三而已一则曰：择人二曰：从时前。《书》曰：成帝时同日封王氏五侯其日天气赤黄雾四塞哀帝封丁氏日亦然是不用善传人则乱象干度）。且高祖之誓非功臣不封宜一切削免爵土以存旧典帝不从。
    桓鸾为议郎上陈五事举贤才审授用黜佞亻幸省苑囿息赋役书奏御忤内监故不省。
    蔡邕为议郎初直谏灵帝好学自造黄羲篇五十章因引诸生能为文赋者本颇以经学相招后诸为尺牍及工书鸟篆者皆加引召遂至数十人侍中祭酒乐松贾护多引无行趋势之徒并待制鸿都门下陈方俗闾里小事帝甚悦之待以不次之位。又市贾小民为宣陵孝子者复数十人悉除为郎中太子舍人时频有雷霆疾风伤树拔木地震陨雹蝗虫之害。又鲜卑犯境役赋及民六年七月制书引咎制群臣各陈政要当施行邕上封事曰：臣伏读圣旨虽周风讯诸执事宣王遭旱密勿祗畏无以或加臣闻天降灾异缘象而至辟历数发（辟音普历切霹阳气之动也。）殆刑诛繁多之所生也。风者天之号令所以教人也。夫昭事上帝则自怀多福宗庙致敬则鬼神以著国之大事实先祀典天子圣躬所当恭事臣自在宰府及备朱衣（宰府谓司徒桥玄府也。朱衣谓祭官也。汉官仪曰：汉家赤行齐者纟绔袜音文伐切）迎气五郊而车驾稀出四时之敬屡委有司虽有解除犹为疏废故皇天不悦显此诸异鸿范。《传》曰：政悖德隐厥风发屋折木坤为地道易称安贞阴气愤盛则当静反动法为下叛夫权不在上则雹伤物政有苛暴则虎狼食人贪利伤民则蝗虫损稼去年六月二十八日太白与月相迫兵事恶之鲜卑犯塞所从来远今之出师未见其利上违天文下逆人事诚当博览众议从其安者臣不胜愤懑谨条宜所施行七事表左（表左谓陈之於表左也。犹今云：如左如右）一事明堂月令天子以四立及季夏之节迎五帝於郊（天子居明堂各依其月布政故云：明堂月令四立谓立春立夏立秋立冬各以其日天子亲迎气于其方并祭其方之帝季夏之末祭中央帝也。）所以致神气祈福丰年清庙祭祀追往孝敬养老辟雍示人礼化皆帝者之大业祖宗所祗奉也。而有司数以蕃国疏丧宫内产生及吏卒小屡生忌故（小谓病及死也。）窃见南郊斋戒未尝有废至于他祀辄兴异议岂南郊卑而他祀尊哉！孝元皇帝策。《书》曰：礼之至敬莫重于祀所以竭心亲奉以致肃祗者也。又元和故事复申先典（章帝元和二年制曰：山川百神应典礼者尚未咸秩其议修群祀以祈丰年。又宗祀五帝于汶上明堂三年望祀华霍柴东岱宗为人祈福）前後制书推心恳恻而近者以来更任太史凶礼敬之大任禁忌之书拘信小故以亏大典礼妻妾产者斋则不入侧室之门无废祭之文也。（礼记曰：妻将生子及月辰居侧室夫使人日再问之夫斋则不入侧室之门也。）所谓宫中有卒三月不祭者谓士庶人数堵之室共处其中耳（仪。《礼》曰：有死于宫中者则为之三月不举祭）岂谓皇居之旷臣妾之众哉！自今斋制宜如故典庶答风霆灾妖之异二事臣闻国之将兴至言数闻内知己政外见民情是故先帝虽有圣明之资而犹广求得失。又因灾异援引幽隐重贤良方正敦朴有道之选危言极谏不绝于朝陛下亲政以来频年灾异而未闻特举博选之旨诚当思省述修旧事使抱忠之臣展其狂直以解。《易传》政悖德隐之言三事夫求贤之道未必一涂，或以德显，或以言扬顷者立朝之士曾不以忠信见赏尝被谤讪之诛遂使群下结口莫图正词郎中张文前独尽狂言圣听纳受以责三司臣子旷然众庶解悦（汉名臣奏张文上疏其略曰：春秋义曰：蝗者贪扰之气所生天意。若曰：贪狼之人蚕食百姓。若蝗食禾稼而扰万民兽人者象暴政。若兽而人京房。《易传》曰：小人不义而反尊荣则虎食人辟历杀人象暴政妄有喜怒政以贿成刑放於宠推类叙意探旨求原皆象群下贪狼威教妄施或。若蝗虫宜敕正众邪清审选举退屏贪暴鲁僖公小国诸侯敕政修已斥退邪臣尚获其报六月甚雨之应岂况万乘之主修善求贤宜举敦朴以辅善政陛下体尧舜之圣秉独见之明恢太平之业敦经好学流布远近可留须臾神虑则可致太平招休徵矣。诏曰：下太尉司徒司空夫瑞不虚至灾必有缘朕以不德秉统未明以招ビ伪将何以昭显宪法哉！三司任政者也。所当夙夜而各拱默讫未有闻将何以奉答天意敉宁我人其各悉心思所崇改务消复之术称朕意焉）臣愚以为宜擢文右职以劝忠謇宣声海内博开政路四事夫司隶校尉诸州刺史所以督察奸枉分别白黑者也。伏见幽州刺史杨益州刺史庞芝凉州刺史刘虔各有奉公疾奸之心等所纠其效尤多馀皆枉挠不能称职或有抱罪怀瑕与下同疾纪纲弛纵莫相举察公府台阁亦复默然五年制书议遣八使。又令三公谣言奏事（汉官仪曰：三公职采长吏臧否人所疾苦条奏之是为举谣言是也。）是时奉公者欣然得志邪枉者忧悸失色未详斯议所因寝息昔刘向奏曰：夫执狐疑之计者开群枉之门养不断之虑者来谗邪之口今始闻善政旋复变易足令海内测度朝政宜追定八使纠举非法更选忠清平章赏罚三公岁尽差其殿最使吏知奉公之福则众灾之原庶可塞矣。五事臣闻古者取士必使诸侯岁贡（。《尚书大传》曰：古诸侯之于天子三年一贡士一谓之攸好德再谓之贤贤三谓之有功注云：犹得也。）孝武之世郡举孝廉。又有贤良文学之选，於是名臣辈出文武并兴汉之得人数路而已（数路谓孝廉文学之路也。）夫书画辞赋才之小者经国理政未有其能陛下即位之初先涉经术听政馀日观看篇章聊以游意当代博奕非以教化取士之本而诸生竞利作者鼎沸其高者颇引经训风谕之言下则连偶俗语有类俳优或窃成文虚冒名氏臣每受教于圣化门差次录第其未及者亦复随辈皆见拜擢既加之恩难复收改但守俸禄於义已弘不可复使理人及仕州郡昔孝宣会诸儒於石渠章帝集学士於白虎通经释义其事优大文武之道所宜从之。若乃小能小善虽有可观孔子以为致远则泥君子固当志其大者六事墨绶长吏职典理人（汉官仪曰：秩六百石铜章墨绶也。）皆当以利惠为绩日月为劳褒责之科所宜分明而今在任无复能省及其还者多召拜议郎郎中。若器用优美不宜处之冗散如有[C260]故自当极其刑诛，岂有伏罪惧考而反求迁转更相放效臧否无章先帝旧典未尝有此可皆断绝以真伪七事伏见前一切以宣陵孝子者有以为太子舍人臣闻孝文皇帝制丧服三十六日惟继体之君父子至亲公卿列臣受恩之重皆屈情从制不敢逾越今虚伪小人本非骨肉既无私幸之恩。又无禄仕之实恻隐思慕情何缘生而群聚山陵假名称孝行不隐心义无依至有奸轨之人通容其中恒思皇后祖载之时东郡有盗人妻者亡在孝中本县追捕乃伏其辜虚伪杂秽难得胜言。又前至得拜後辈被遗或经年陵次以暂归见漏，或以人自代以蒙宠荣争讼怨憾汹汹道路太子官属宜搜选令德，岂有但取丘墓凶鬼之人其为不祥莫与大焉宜遣归田里以明诈伪书奏帝乃亲迎气北郊及行辟雍之礼。又诏宣陵孝子为舍人者悉改为丞尉焉。
    卢植为尚书灵帝光和元年有日食之异植上封事谏曰：臣闻。《五行传》曰：晦而月见谓之王侯其舒此谓君政舒缓。故曰：食晦也。春秋。《传》曰：天子避位移时言其相掩不过移时而间者日食自已过午既食之後雾ㄙ暧比年地震彗孛互见臣闻汉以火德化当宽明近色信谗忌之甚者如火畏水故也。按今年之变皆阳失阴侵消御灾凶宜有其道谨略陈八事一曰用良二曰原禁三曰御疠四曰备冠五曰修礼六曰遵尧七曰御下八曰散利用良者宜举州郡举贤良随方委用责求选举原禁者凡诸党锢多非其罪可加赦恕申宥回枉御疠者宋后家属并以无辜委骸横尸不得收葬疫疠之来皆由于此宜敕收拾以安游魂（后以王甫程阿所横忧死父及兄弟并被诛灵帝後梦见桓帝怒曰：宋皇后何罪而绝其命也。诉于天上帝震怒罪在难救也。）备冠者侯王之家赋税减削愁穷思乱必致非常宜使给足以防未然修礼者应徵有道之人。若郑玄之徒陈明洪范攘服灾咎遵尧者今郡守刺史一月数迁宜依黜陟以章能否纵不九载可满三岁御下者请谒希爵一宜禁塞迁举之事责成主者散利者天子之体理无私积宜弘大务蠲略纳徵帝不省。
    孔融为少府荆州牧刘表不供职贡多行僭伪遂乃郊祀天地拟斥乘舆诏书班行其事融上疏曰：窃闻领荆州牧刘表桀逆放恣所为不轨至乃郊祀天地拟议社稷虽昏僭恶极罪不容诛至于国体宜。且讳之何者万乘至重天王至尊身为圣躬国为神器陛级悬远禄位限绝犹天之不可阶日月之不可逾也。每有一竖臣辄去图之。若行之四方非所以杜塞邪萌愚谓虽有重戾必宜隐忍贾谊所谓投鼠忌器盖谓此也。是以齐兵次楚唯责包茅王师败绩不书晋人前以露袁术之罪今复下刘表之事是使跛跋欲高岸天险可得而登也。按表跋扈擅诛列侯遏绝诏命断盗贡篚招呼元恶以自营卫专为群逆主萃渊薮郜鼎在庙章孰甚焉桑落瓦解其势可见臣愚以为宜隐郊祀之事以崇国防。
    魏刘е魏国初建为黄门侍郎太祖在长安欲亲征蜀е上疏曰：圣人不以智轻俗王者不以人废言故能成功于千载者必以远察近智周于独断者不耻于下问亦欲博采必尽于众也。且韦弦非能言之物而圣贤引以自规臣才智ウ浅愿自比于韦弦昔乐毅能用弱燕破大齐而不能以齐兵定即墨者夫自为计者虽弱必固欲自溃者虽强必败也。自殿下起军以来三十馀年敌无不破︹无不服今以海内之兵百胜之威而孙权负险于吴刘备不宾于蜀夫夷狄之臣不当冀州之卒权备之籍不比袁绍之业然本初亡而二冠未捷非ウ弱于今而智武于昔也。私自为计者与欲自溃者异势耳故文王伐崇三驾不下归而修德然後服之秦为诸侯所征必服及兼天下东向称帝匹夫大呼而社稷用隳是力毙于外而不恤民于内也。臣恐边冠非六国之敌而世不乏才分土之势此不可不察也。天下有重得有重失势可得而我勤之此重得也。势不可得而我勤之此重失也。於今之计莫。若料四方之险择要害之处而守之选天下甲卒随方面而岁更焉殿下可高枕于广厦潜思于治国广桑事从节约修之旬年则国富民安矣。太祖遂进前而报е曰：非但君知臣臣亦当知君今欲使吾坐行西伯之德恐非其人也。
    贾诩为大中大夫文帝为五官将而临侯植有夺宗之思太祖尝屏除左右问诩诩默然不对太祖曰：与卿言而不答何也。诩曰：属有所思故不即对耳太祖曰：何思诩曰：思袁本初刘景父子也。太祖大笑于是太子遂定。
    王朗文帝时为御史大夫上疏劝育民省刑曰：起兵以来三十馀年四海荡覆万国殄瘁赖先王芟除盗贼扶育孤弱遂使华夏复有纲常鸠集兆民于兹魏土使封鄙之内鸡鸣狗吠达于四境蒸庶欣欣喜遇平今远方之寇未宾兵戎之役未息诚令复除足以怀远人良宰足以宣德泽阡陌咸修四民殷炽必复过于曩时而富于平日矣。易称敕法书著祥刑一人有庆兆民赖之慎法狱之谓也。昔曹相国以狱市为寄路温舒疾治狱之吏夫治狱者得其情则无冤死之囚丁壮者得尽地力则无饥馑之民穷老者得仰食仓廪则无馁饥之殍嫁娶以时男女无怨旷之憾胎养必全则孕者无自伤之哀新生必复则孩者无不育之累壮而後役则幼者无离家之思二毛不戎则老者无顿伏之患医药以疗其疾宽柔以乐其业威罚以抑其强恩仁以济其弱赈贷以赡其乏十年之後既笄者必盈巷二十年之後胜兵者必满野矣。
    辛毗为侍中文帝欲大兴军征吴毗谏曰：吴楚之民险而难御道隆後服道污先叛自古患之非徒今也。陛下祚有海内夫不宾者其能久乎！昔尉佗称帝子阳僭号历年未几或臣或诛何则违逆之道不久全而大德无所不服也。方今天下新定地广民稀夫庙而後出军犹临事而惧况今庙有阙而欲用之臣诚未见其利也。先帝屡起锐师临江而旋今六军不增于故而复循之此末易见也。今日之计莫。若修范蠡之养民法管仲之寄政则充国之屯田明仲尼之远怀十年之中强壮未老童龀胜战兆民知义将士思奋然後用之则役不再举矣。帝曰：如卿意更当以虏遗子孙耶毗对曰：昔周文王以纣遗武王惟知时也。苟时未可庸得已乎！帝竟伐吴至江而还。
    高柔为廷尉魏初三公无事。又希与朝政柔上疏曰：天地以四时成功元首以辅弼兴治成汤仗阿衡之佐文武凭旦望之力逮至汉初萧曹之俦并以元勋代作心膂此皆明王圣主任臣于上贤相良辅股肱于下也。今公辅之臣皆国之栋梁无所具瞻而置之三事不使知政遂各偃息养高鲜有进纳诚非朝廷崇用大臣之义大臣献可替否之谓也。古者刑政有疑辄议于槐棘之下自今之後朝有疑议及刑狱大事宜数以咨访三公三公朝朔望之日。又可得延入讲论得失博尽事情庶有礻卑起天听弘益大化文帝加纳焉至明帝即位为博士是时禁杀鹿者身死财产没官有能觉告者厚加赏赐上疏曰：圣王之御世莫不以广农为务俭用为资夫农广则积用俭则财蓄蓄财积而有忧患之虞者未之有也。古者一夫不耕或为之饥一妇不织或为之寒中间以来百姓供给众役亲田者既减加顷复有猎禁群鹿犯暴残食生苗处处为害所伤不赀民虽障防力不能御至如荥阳左右周数百里岁略不收元元之命实可矜伤方今天下生财者甚少而麋鹿之损者甚多卒有兵戎之役凶年之灾将无以待之惟陛下览先圣之所念愍稼穑之艰难宽放民间使得捕鹿遂除其禁则众庶永济莫不悦豫矣。又魏名臣奏载柔上疏曰：臣深思陛下所以不蚤取此鹿者诚欲使极蕃息然後大取以为军国之用然臣窃以为今鹿但有日耗终无从得多也。何以知之今禁地广轮。且千馀里臣计其中有虎大小六百头狼有五百头狐万头有大虎一头三日食一鹿一虎一岁百二十鹿是为六百头虎一岁食七万二千头鹿也。使十狼日共食一鹿是为五百头狼一岁共食万八千头鹿也。鹿子始生未能善走使十狐一日共食一子比至彳建走一月之间是为万狐一月共食鹿子二万头也。大几一岁所食十二万头其雕鹗所害臣置不计以此推之终无从得多不如早取之为便也。
    和洽明帝时为光禄勋太和中散骑常侍高堂隆奏时风不至而有休废之气必有司不勤职事以失天常也。诏书虚谦引咎博谘异同洽以为民稀耕少浮食者多国以民为本民以为命故废一时之农则失育命之本是以先王务蠲烦费以专耕农自春夏以来民穷于役农业有废百姓嚣然时风不至未必不由此也。消复之术莫大于节俭太祖建立洪业奉师徒之费供军赏之用吏士丰于资食仓府衍于帛犹不饰无用之宫绝浮华之费方今之要固在省息劳烦之役损除他馀之务以为军戎之储三边守御宜在备豫料贼虚实蓄士养众庙胜之策明攻取之谋详询众庶以求厥中。若谋不素定轻弱小敌军人数举举而无庸所谓玩武无震古人之戒也。高堂隆为侍中明帝用法深重隆上疏曰：夫拓迹垂统必俟圣明辅世致治亦须良佐用能庶绩其凝而品物康也。夫移风易俗宣明道化四表同风回首面内德教光熙九服慕义固非俗吏之所能也。今有司务纠刑书不本大道是以刑用而不措俗弊而不敦宜崇礼乐班叙明堂修三雍大射养老营建郊庙尊儒士举逸民表章制度改正朔易服色布恺悌尚俭素然後备礼封禅归功天地使雅颂之声盈于六合缉熙之化流于後嗣斯盖至治之美事不朽之贵业也。则九域之内可揖让而治矣。尚何忧哉！苟不正其本而求其末譬犹棼丝非理政也。可命群公卿士通儒造具其事以为典。
    蒋济为中护军明帝时中书监令号为专任济上疏曰：大臣太重者国危左右太亲者身敝古之至戒也。往者大臣秉事外内扇动陛下卓然自览万几莫不肃夫大臣非不忠也。然威权在下则众心慢上势之常也。陛下既已察之于大臣愿无忘於左右左右忠正远虑未必贤于大臣至于便辟取舍或能工之今外所言辄云：中书虽使恭慎不敢外交但有此名犹惑世俗况实握事要日在目前傥因疲倦之间有所割制众臣见其能推移于事即亦因时而向之一有此端因当内设自完以此众语私招所交为之内援。若此臧否毁誉必有所兴功负赏赐必有所易直道事上者或壅曲附左右者反达因微而入缘刑而出意所狎信不复猜觉此宜圣智所当蚤闻外以经意则形察自见或恐朝臣畏言不合而受左右之怨莫以闻臣窃亮陛下潜神默思公听并观。若事有未尽于理而物有未周于用将改曲易调远与黄唐角功近昭武文之迹岂近习而已哉！然人君犹不可悉天下事以已明有所付三官任一臣非周公旦之忠。又非管夷吾之公则有弄机败官之弊当今柱石之士虽少至于行称一州智效一官忠信竭命各奉其职可并驱策不使圣明之朝有专吏之名也。诏曰：夫骨鲠之臣人主之所伏也。济才兼文武服勤尽节每军国大事辄有奏议忠诚奋发吾甚壮之就迁为护军加散骑常侍。
    锺毓为散骑常侍时蜀将诸葛亮围祁山明帝欲亲征毓上疏曰：夫策贵庙胜功尚帷幄不下殿堂之上而决胜千里之外车驾宜镇守中土以为四方威势之援今大军西征虽有百倍之威于关中之费所损非一。且盛暑行师诗人所重实非至尊动轫之时也。迁黄门侍郎时大兴雒阳宫室车驾便幸许昌天下当朝正许昌许昌Τ狭于城南以毡为殿备设鱼龙蔓延民罢劳役毓谏以为水旱不时帑藏空虚凡此之类可须丰年。又上宜复关内开荒地使民肆力于农事遂施行。
    王肃为散骑常侍大司马曹真征蜀肃上疏曰：前志有之千里馈粮士有饥色樵苏後爨师不宿饱此谓平涂之行军者也。又况于深入险阻凿路而前则其为劳必相百也。今。又加之以霖雨山阪峻滑众逼而不展粮县而难继实行军之大忌也。闻曹真发已逾月而行裁半谷治道功夫战士悉作是贼便得以逸而待劳乃兵家所惮也。言之前代则武王伐纣出关而复论之近事则文武征权临江不济，岂非所为顺天知时通于权变者哉！兆民知圣上以水雨艰剧之故休而息之後日有[C260]乘而用之则所谓悦以犯难民忘其死者矣。于是遂罢。
    何晏为尚书正始八年七月奏曰：善为国者必先治其身治其身者慎其所习习正则身正身正则不令而行所习不正则其身不正其身不正则虽令不从是故为人君者所与游必择正人所观览必察正象放郑声而不听远佞人而弗近然後邪心不生而正道可行也。季末ウ主不知损益斥远君子引近小人忠良疏远便佞亵狎乱生近匿譬之社鼠考其明所积以然故圣贤谆谆以为至虑舜戒禹曰：邻哉！邻哉！言慎所近也。周公戒成王曰：其明言慎所与也。诗云：一人有庆兆民赖之可自今以後御幸式乾殿及游豫後园皆大臣侍从因从容戏宴兼省文书询谋政事讲论经义为万世法。
    孔晏为散骑常侍谏议大夫正始八年十二月奏曰：礼天子之宫有斫砻之制无朱丹之饰宜循礼复古今天下已平君臣之分明陛下但当不懈于位平公正之心审赏罚以使之可绝後园习骑乘马出必御辇乘车是天下之福臣子之愿也。晏咸因阙以进规谏。
    程晓齐王嘉平中为黄门侍郎时校事放横晓上疏曰：。《周礼》之设官分职以为民极春秋。《传》曰：天有十日人有十等愚不得临贤贱不得临贵，於是并建圣哲树之风声明试以功九载考绩各修厥业思不出位故栾书欲拯晋侯其子不听死人横于街路邴吉不问上不责非职之功下不务分外之赏吏无兼统之劳民无二事之役斯诚为国要道治乱所由也。远览典志近观秦汉虽官名改易职司不同至于宗上仰下显明分例其致一也。初无校事之官干与庶政者也。昔武皇帝大业草创众官未备而军旅勤苦民心不安乃有小罪不可不察故置校事取其一切耳然检御有方不至纵恣也。此霸世之权宜非帝王之正典其後渐蒙见任复为疾病转相因仍莫正其本遂令上察宫庙下摄众司官无局业职无方限随意任情惟心所法造于笔端不依科诏狱成于门下不顾覆讯其选官属以谨慎为粗疏以讠忽讠同为贤能其治事以刻暴为公严以循理为性弱外则天威以为声势内则聚群奸以为腹心大臣耻与分势含忍而不言小人畏其锋芒郁结而无告至使尹谟公于目下肆其奸慝罪恶之著行路皆知纤恶之过积年不闻既非。《周礼》设官之意。又非春秋十等之义也。今外有公卿将校总统诸署内有侍中尚书综理万机司隶校尉督察京辇御史中丞董摄宫殿皆高选贤才以充其职申明科诏以督其违。若此诸贤犹不足任校事小吏益不可信。若此诸贤各思尽忠效其区区亦复无益各更高选国士以为校事则是中丞司隶重增一官耳莫如旧选尹谟之奸今复发矣。进退推无所用之昔桑弘羊为汉求利式以为独烹弘羊天乃可雨。若政治得失必感天地臣恐水旱之灾未必非校事之由也。曹恭公远君子近小人国风以为刺卫献公舍大臣而与小臣谋定姜谓之有罪纵今校事有益于国以礼义言之尚伤大臣之心。又况奸回暴露而据不罢是衮阙不补迷而不返也，於是遂罢校事官。
    吴阚泽文帝时领中书权尝问书传篇何者为美泽欲讽谕以明治乱因对以贾谊过秦论最善权览读焉。
    全琮为吴大司马右军师为人恭顺善于承颜纳规言辞未尝切迕初权将围珠崖及夷州皆先问琮琮以圣朝之威何向而不克然殊方异域隔绝瘴海水土气毒自古有之兵入民出必有疾病咸相染往者惧不能返所获何可多致猥亏江岸之兵以冀万一之利愚臣有所不安权不听军行经岁士众疾疫死者十有八九权深悔之後言次及之琮对曰：当是时群臣有不谏者臣以为不忠。
    ●卷五百二十七
    ○谏诤部　规谏第四
    晋傅玄为散骑常侍武帝初即位广纳直言开不讳之路玄上疏曰：臣闻先王之临天下也。明其大教长其义节道化隆於上清议行於下上下相奉人怀义心秦荡灭先王之制以法术相御而义心亡矣。近者魏武好法术而天下贵刑名魏文慕通远而天下贱守节其後纲维不摄而虚无放逸之论盈於朝野使天下无复清议而亡秦之病复发於今陛下圣德龙兴受禅弘尧舜之化开正直之路体夏禹之至俭宗殷周之典文臣咏叹而已将。又奚言惟未举清远有体之臣以敦风节未退虚鄙以惩不恪臣是以犹敢有言诏报曰：举清远有体之臣者。此尤今之要也。乃使玄草诏进之。又玄为御史中丞时颇有水旱之灾玄上疏曰：臣闻圣帝明王受命天时未必无灾是以尧有九年之水汤有七年之旱惟能济之以人事耳故洪水氵天而免沉溺野无生草而不困匮伏惟陛下圣德钦明时小水旱人未大饥下祗畏之诏求极意之言同禹汤之罪已侔周文之夕惕臣伏欢喜上便宜五事其一曰耕夫务多种而耕。又不熟徒丧功力而无收。又旧兵持官牛者官得六分士得四分自持私牛者与官中分施行来久众心安之今一朝减持官牛者官得八分士得二分持私牛及无牛者官得七分士得三分人失其所必不欢乐臣愚以为宜佃兵持官牛者与四分持私牛与官中分则天下兵作欢然悦乐爱惜成无有损弃之忧其二曰以二千石虽奉务农之诏犹不勤心以尽地利昔汉氏以垦田不实徵杀二千石以十数臣愚以为宜申汉氏旧法以警戒天下郡县皆以死刑督之其三曰以魏初未留意於水事先帝统百揆分河堤为四部并本凡五谒者以水功至大与农事并兴非一人所周故也。今谒者一人之力行天下诸水无时得遍伏见河堤谒者车谊不知水势转为他职更选知水者代之可分为五部使各精其方宜其四曰古以百步为亩今以二百四十步为一亩所觉过倍近魏初课田不务多其顷亩但务修其功力故白田收至十馀斛水田收数十斛自顷以来日增田顷亩之课而田兵益甚功不能修理至亩数斛已还，或不足以偿种非与曩时异天地横遇灾害也。其病正在于务多顷亩而功不修耳窃见河堤谒者石恢甚精练水事及田事知其利害乞中书召恢委曲问其得失必有所补益其五曰臣以为凡属远夷不与华同鲜卑最甚本邓艾苟欲取一时之利不虑後患使鲜卑数万散居人间此必为害之势也。秦州刺史胡烈素有恩信於西方今令烈往边方虽已无恶必。且消弭然事变难保不必其可久安也。若後有动[C260]烈计能制之惟恐边骑困于讨击便能东入安定西赴武威外名为可动复动此二郡非烈所制彼东西有窟穴浮游之地故复为患无以禁之也。宜更置一郡於高平川因安定西州都尉募（音慕）乐徙民重其复除以充边之以通北道渐以实边详议此二郡及新置郡县皆使并属秦州令烈得专御边之宜诏曰：此诚为国之大本当今急务也。
    傅咸咸宁初袭父爵拜太子洗马累迁尚书右丞出为冀州刺史三旬之间迁司徒左长史时帝留心政事诏访朝臣政之损益咸上言曰：陛下处至尊之位而修布衣之事亲览万机劳心日昃在昔帝王躬自菲（如毛反）薄以利天下未有逾陛下也。然泰始开元以暨于今十有五年矣。而军国未丰百姓不赡一岁不登便有菜色者由官众事殷复除猥滥蚕食者多而亲农者少也。臣以顽疏谬忝近职每见圣诏以百姓饥馑为虑无能云：补伏用惭恧（女六反）敢不自竭以对天问旧都督有四今并监军乃盈于十夏禹敷土分为九州今之刺史几向一倍户口比汉十分之一而置郡县更多空校牙门无益宿卫而虚立军府动有百数五等诸侯复坐置官属诸所宠给皆生於百姓一夫不农有受其饥今之不农不可胜计纵使五稼普收仅足相接暂有灾患便不继赡以为当今之急先并官省吏静事息役上下用心惟农是务也。咸为车骑司马以世俗奢侈上。《书》曰：臣以为帛难生而用之不节无缘不匮故先王之化天下食肉衣帛皆有其制窃谓奢侈之费甚于天灾古者尧有茅茨今之百姓竞丰其屋古者臣无玉食今之贾竖皆厌粱肉古者后妃乃有殊饰今之婢妾被服绫罗古者大夫乃不徒行今之贱隶乘轻驱肥人稠地狭而有储蓄由於节也。今土广人稀而患不足由於奢也。欲时之俭当诘其奢奢不见诘转相高尚昔毛为吏部尚书时无敢好衣美食者魏武帝叹曰：孤之法不如毛尚书今使诸部用心各如毛风俗之移在不难矣。咸惠帝初即位迁御史中丞久有诏群僚举郡县之职以补内官咸上。《书》曰：兴化之要在於官人才非一流职有不同譬诸林木洪纤枉直各有攸施故明扬逮于侧陋畴咨无拘内外之任出处随宜中间选用惟内是隆外举既颓复多节目竞内薄外遂成风俗此敝诚宜亟革之当内外通塞无所偏耳既使通塞无偏。若选用不平有以深责责之苟深无忧不平也。且胶柱不可以调瑟况乎！官人而可以限乎！以选防不能出入不能出入当随事而制无须限法法之有限其於致远无乃泥乎！，或谓不制其法以何为贵臣闻刑惩小人义责君子君子之责在心不在限也。正始中任何晏以选举内外之众职各得其才粲然之美於斯可观如此非徒御之以限法之所致乃委任之由也。委任之惧甚于限法是法之失非己之尤尤不在己责之无惧所谓齐之以刑人免无耻者也。苟委任之一则虑罪之及二则惧致怨谤已快则朝野称咏不善则众恶见归此之战战孰与倚限法以苟免乎！
    孙楚为卫将军司马时龙见武库井中群臣将上贺楚上言曰：顷闻武库井中有二龙群臣或有谓之祯祥而称贺者或有谓之非祥无贺者可谓楚既失之而齐亦未为得也。夫龙或俯鳞潜于重泉或仰攀汉游平苍昊而今蟠于坎井同于蛙虾者岂独管库之士或有隐伏厮役之贤没于行伍故龙见光景有所感悟陛下赦小过举贤才垂梦于傅岩望想于渭滨修学官起淹滞申命公卿举独行君子可风厉俗者。又举亮采秀异之才可以拨烦理难矫世抗言者无系世族必先贱役夫战胜攻取之势并兼混一之威五霸之事韩白之功耳至于制礼作乐阐扬道化甫是士人出筋力之秋也。伏愿陛下择狂夫之言华峤太康末为侍中时武帝颇亲宴乐。又多疾病属瘳峤与侍臣表贺因微谏曰：伏惟圣体渐就平和上下同庆不觉舞臣等愚戆窃有微怀以为收功于所忽事乃无悔虑祸于垂成祚乃日新惟愿陛下深垂圣明远思所忽之悔以成日新之福冲静和气啬养精神颐身于清简之宇留心于虚旷之域无厌世俗尝戒以忽群下之言则丰庆日延天下幸甚帝手诏报曰：辄自消息无所为虑。
    李重为始平王文学上疏陈九品曰：先王议制以时因革因革之理唯变所九品始于丧乱军中之政诚非经国不刊之法也。且其检防转碎微刑失实故朝野之论佥谓驱动风俗为弊已甚而至於议改。又以为疑臣以革法创制当先尽开塞利害之理举而措之使体例大通而无所否滞亦未易故也。古者诸侯之治分土有常国有定主人无异望卿大夫世禄仕无出位之思臣无越境之交上下体固人德归厚秦反斯道罢侯置守风俗浅薄自此来矣。汉革其弊斟酌周秦并建侯守亦使分土有定而牧司必各举贤贡士任之卿议事合圣典比踪三代方今圣德之隆光被四表兆庶欣睹太平然承魏氏弊之迹人物播越仕无常朝人无定处郎吏蓄於军府豪右聚于都邑事体驳错与古不同谓九品既除宜先开移徙听相并就。且明贡举之法不滥于境外则冠带之伦将不分而自均均则土断之实行矣。又建树官司功在简久阶级少则人心定从其事则政化成而贤否著此三代所以直道而行也。以为选例九等当今之要所宜施用也。圣王知天下之难尝从事于其易故寄隐括于闾伍则邑屋皆为有司。若任非所由是非所则虽竭圣智犹不足以赡其事由此而观诚令二者既行即人思反本修之於乡华竞自息而礼让日隆矣。
    刘颂为淮南相在郡上疏曰：臣昔忝河内临辞受诏卿所言悉要事宜大小数以闻尝苦多事，或不能悉有报勿以为疑臣受诏之日喜惧交集益思自竭用总其鄙愿以萤烛增晖重光到郡草具所陈如左未及书上会臣婴丁天罚顿寝累年今谨封上前事臣虽才不经国言浅多违犹愿陛下垂省使臣微诚得经圣鉴不忽弃于常案如有足采冀补万一伏见诏书开启土宇以支百世封建戚属咸出之藩夫，岂不怀公理然也。树国全制始成於今超秦汉魏氏之局节绍五帝三代之绝迹功被无外光流後裔巍巍盛美三五之君殆有惭德何则彼因自然而就之异乎！绝迹之後经更创之。虽然封幼犀皇子於吴蜀臣之愚虑谓未尽善夫吴越剽轻庸蜀险绝此故变[C260]之所出易生风尘之地。且自吴平以来东南六州将士更守江表此时之至患也。又内兵外守吴人有不自信之心宜得壮王以抚镇之使内外各安其旧。又孙氏为国文武众职数拟天朝一旦堙替同於编户不识所蒙更生之恩而灾困逼身自谓失地用怀不靖今得长王以临其国随才受任文武并叙士卒百役各获其所於事为宜宜取同姓诸王年二十以上才高者分王吴蜀以其去近就远割裂土宇令倍於旧以徙封故地用王幼犀须皇子长乃遣君之於事未晚也。急所须地交得长王此事宜也。臣所陈封建今大义已举然馀众事倘有足采以参成制故皆并列本事臣闻不惮危悔之患而愿献所见者尽忠之臣也。垂听逆耳纳苦言者济世之君也。臣幸遇无讳之朝虽尝抗疏陈辞汜论政体犹未悉所见指言得失徒荷恩宠不异凡流臣窃自愧不於汉魏之先三祖崛起易朝之为未可一旦直绳御下诚时宜也。然至於为政矫世众务自宜渐出公涂法正威断日迁就肃譬犹行舟虽不横截迅流然渐靡而往终得其济积微稍著以至於今可以言政自泰始来政功美绩未称圣旨凡诸事业不茂既往以陛下明圣犹未及叔世之弊以成始初之隆传之後世不无虑乎！意者臣言，岂不少圣心夫顾惟万载之事理在二端天下大器一安难倾一倾难正故虑经後世者必精目下之政政安遗业使数世赖之。若乃建诸侯树藩屏深根固蒂则祚延无穷可以比迹三代如或当身之政遗风馀烈不及後嗣虽树亲戚而成国之制不建使夫後世独任智力以安大业。若未尽其理虽经异时忧责犹追在陛下将如之何愿陛下善当今之政树不拔之势则天下无遗忧矣。夫圣明不世及後嗣不必贤此天理之常也。故善为天下者任势而不任人任势者诸侯是也。任人者郡县是也。郡县之察小政理而大势危诸侯为邦近多违而远虑固圣王惟终始之弊权轻重之理包彼小违以据大安然後足以藩固内外绥镇九服夫武王圣主也。成王贤嗣也。然武王不恃成王之贤而广封建者虑经无穷也。且善言今者必有验之於古唐虞以前书文残缺其事难详至于三代则并建明德及兴王之显亲列爵五等开国承家以藩屏帝室延祚久长近者五六百岁远者将千载逮至秦氏罢侯置守子弟不分尺土孤立无辅二世而亡汉承周秦之後杂而用之前後二代各二百馀年揆其封建不用虽强弱不敌制度舛错不尽事中然迹其丧亡尝在同姓失职诸侯微时不在强盛昔吕氏作乱幸赖齐代之援以宁社稷亡国叛逆梁王捍之卒弭其难自是之後威权削夺诸侯止食租奉甚者至乘牛车是以王莽得擅本朝遂其奸谋倾荡天下毒流生灵光武绍起虽封树子弟而不建成国之制祚亦不延魏氏承之圈闭亲戚幽囚子弟是以神器速倾天命移在陛下长短之应祸福之微可见於此魏氏虽正位居体南面称帝然三方未宾正朔有所不加实有战国相持之势大晋之兴宣帝定燕太祖平蜀陛下灭吴可谓功格天地土广三王舟车所至人力所及皆为臣妾四海大同始于今日宜承大勋之籍及陛下明盛之时开启土宇使同姓必王建久安于万载垂长世于无穷臣。又闻国有任臣则安有重臣则乱而王制人君立子以不以长立以长不以贤此事情之不可易者也。而贤明至少不肖至众此固天理之常也。物类相求感应而至。又自然也。是以ウ君在位则重臣盈朝明君临政则任臣列职夫任臣之与重臣俱执国统而立断者也。然成败相反邪正相背其故何也。重臣假所资以树私任臣因所藉以尽公尽公者政之本也。树私者乱之源也。推斯言之则泰日少乱日多政教渐颓欲国之无危不可得也。又非徒唯然而已借令愚劣之嗣蒙先哲之馀绪得中贤之佐而树国本根不深无辅之固则所谓任臣者化而为重臣矣。何则国有可倾之势则执权者见疑众疑难以自信而甘受死亡者非人情故也。若乃建基既厚藩屏︹御虽置幼君赤子而天下惧曩之所谓重臣者今悉反忠而为任臣矣。何则理无危势怀不自猜忠诚得著不惕于邪故也。圣王知贤哲之不世及故立相持之势以御其臣是以五等既列臣无忠慢同於竭节以徇其上群后既建继体贤鄙亦均一契等於无虑。且树国苟固则所任之臣得贤益理次委中智亦足以安何则势固易持故也。然则建邦苟尽其理则无向不可是以周室自成康以下逮至宣王宣王之後至于赧王其间历载朝无名臣而宗庙不陨者诸侯维持之也。故曰：为社稷计莫。若建国夫邪正逆顺者人心之所系服也。今之建置宜审量事势使诸侯率义而动同忿俱奋令其力足以维带京邑。若包藏祸心惕於邪而起孤立无党所蒙之籍不足独以有为然齐此甚难陛下宜与达古今善识事势之士深共筹之建诸侯之理使君乐其国臣荣其朝各流福祚传之无穷上下一心爱国如家视百姓如子然後能保荷天禄兼翼王室今诸王裂土皆兼于古之诸侯而君贱其爵臣耻其位莫有安志其故何也。法同郡县无成国之制故也。今之建置宜使率由旧章一如故典然人心系常不累十年好恶未改情愿未移臣之愚虑以为宜早创大制迟回众望犹在十年之外然後能令君臣各安其位荣其所蒙上下相持用成藩辅如今之为足以亏天府之藏徒弃帛之资无补镇国卫上之势也。古者封建既定各有其国後虽王之子孙无复尺土此今事之必不行者也。若推亲疏转有所废以有所树则是郡县之职非建国之制今宜豫开此地令十世之内使亲者得转处近十世之远近郊地尽然後亲疏相维不得复如十世之内然犹树亲有所迟天下都满已弥数百千年矣。今方始封而亲疏倒施甚非所宜更大量天下土田方里之数都更裂土分人以王同姓使亲疏远近不错其宜然後可以永安古者封国大者不过土方百里然後人数殷众境内必盈其力足以备充制度今虽一国周环近将千里然力实寡不足以奉国典所遇不同故当因时制宜以尽事今宜令诸王国容少而军容多然於古典所应有者悉立其制然非急所须渐而备之不得顿设也。须车田器械既具群臣乃服采章仓廪已实乃营宫室百姓已足乃备官司境内充实乃作礼乐惟宗庙社稷则先建之至于境内之政官人用才自非内史国相命於天子其馀众职及死生之断帛资实庆赏刑威非封爵者悉得专之今臣所举二端盖事之大较其所不载应在二端之属者以此为率今诸国本一郡之政耳。若备旧典则官司以数事所不须而以虚制损实力至于庆赏刑断所以卫下之权不重则无以威众人而卫上故臣之愚虑欲令诸侯权具国容少而军容多然亦终于必备今事为宜周之建诸侯长享其国与王者并远者仅将千载近者犹数百年汉之诸王传祚暨至曾玄人性不甚相远古今一揆而短长甚违其故何邪立意本殊而制不同故也。周之封建使国重于君公侯之身轻于社稷故无道之君不免诛放敦兴灭继绝之义故国祚不冫民不免诛放则群后思惧裔嗣必继是无亡国也。诸侯思惧然後轨道下无亡国天子乘之理势自安此周室所以长在也。汉之树置君国轻重不殊故诸王失度陷于罪戮国随以亡不崇兴灭继绝之序故下无固国下无固国天子居上势孤无辅故奸臣擅朝易倾大业今宜反汉之弊修周旧迹国君虽或失道陷于诛绝。又无子应除苟有始封支裔不问远近必绍其祚。若无遗类则虚建之须皇子生以继其统然後建国无灭。又班固称诸侯失国亦由网密今。又宜都宽其检。且建侯之理本经盛衰大制都定班之群后著誓丹青书之玉版藏之金匮置诸宗庙副在有司寡弱小国犹不可危岂况万乘之主承难倾之邦而加其上则自然永久居重固之安可谓根深华岳而四维之也。惟臣之愚愿陛下置天下於自安之地寄大业於固成之势则可以无遗忧矣。今闾阎少名士官司无高能其故何也。清议不肃人不立德行在取容故无名士下不专局。又无考课吏不竭节故无高能无高能则有疾世事少名士则後进无准故臣思立吏课而肃清议夫欲富贵而恶贫贱人理然也。圣王大谙物情知不可去故直同公私之利而诡其求道使夫知富者必先由贫欲贵者必先安贱安贱则不矜不矜然後廉耻厉守贫者必节欲节欲然後操全以此处务乃得尽公尽公者富贵之徒也。为无私者终得其私故公私之利同也。今欲富者不由贫自得富欲贵者不安贱自得贵公私之涂既乖而人情不能无私私利不可以公得则常背公而横务是以风节日颓公理渐替人以富贵非轨道之所得以此为政小大难期然教颓来既从难反一朝。又世故都靡营欲比肩群士浑然庸行相似不可顿肃甚殊黜陟也。且教不求尽善尽善在仰尤多侈之中犹有甚泰使夫昧情之乐者损其显荣之贵俄在不鲜之地约已洁素者蒙俭德之报列于清官之上二业分流令各有蒙然俗都放奢不可顿肃故臣思虑愿先从事於渐也。天下至大万事至众人君至少同于天日故非垂听所得周览是以圣王之化执要而已委务于下而不以是自婴也。分职既定无所与焉非惮日昃之勤而牵于逸豫之虞诚以政体宜然事势致之也。何则夫造创谋始逆ウ是非以别能否甚难察也。既以施行因其成败以分功罪甚易识也。易识在考终难察在造始故人君尝居其易则安人臣不处其难则乱今陛下每精事始而略于考终故群吏虑事怀成败之惧轻饰文采以避目下之谴重此政功所以未善也。今人主能常居易执要以御其下然後人臣功罪形于成败之徵无逃其诛赏故罪不可蔽功不可诬功不可诬则能者劝罪不可蔽则违慢日肃此为国之大略也。臣切隐陛下圣心意在尽善惧政有违故精事以求无失。又以众官胜任者少故不委务宁居日昃也。臣之愚虑窃以为今欲尽善故宜考终何则精始难校故也。又群官多不胜任亦宜委务使能者得以成功不能者得以著败败著可得而废功成可得遂任然後贤能常居位以善事ウ劣不得尸禄害政如此不已则胜任者渐多经年少从即群司遍得其人矣。此较才考实政之至务也。今人主不委事仰成而与诸下其造事始则功罪难分下不专事居官不从故能否不别何以验之今世士人决不悉良能也。又决不悉疲软也。然今欲举一忠贤不知所赏求一负败不知所罚及其免退自以犯法耳非不能也。登进者。又自以累资及人间之誉耳非功实也。若谓不。然则当今之政未称圣旨此其徵也。陛下御今法为政将三十年而功未日新其咎安在古人有言琴瑟不调甚者必改而更张凡臣所言诚政体之常然古今异宜所遇不同陛下纵未得其仰成之理都委务于下至于今事应奏御者蠲除不急使要事得精可三分之二古者六卿分职蒙宰为师秦汉以来九列职事丞相都总今尚书制断诸卿奉成于古制为重事所不须有然今未能省并可出众事付外寺使得专之尚书为其都统。若丞相之为惟立法创制死生之断除名流徙退免大事及连度支之事台乃奏处其馀外官皆专断之岁终台阁课功较簿而已此为九卿造创事始断而行之尚书主赏罚绳之其势必愈考成司非而已於今亲掌者动受成于上上之所失不得以罪下岁终事功不建不知所责也。夫监司以法举罪狱官案劾尽实法吏据辞守文大较虽同然至于施用监司与夫法狱体宜小异狱官惟实法吏惟文监司则欲举大而略小何则夫细过微阙谬妄之失此人情之所必有而悉纠以法则朝野无仁人此所谓欲理而反乱者也。故善为政者纲举而网疏纲举则所罗者广网疏则小必漏所罗者广则为政不苛此为政之要也。而自近世以来为监司者类大纲不振而微过必举微过不足以害政举之则微而益乱大纲不振则豪强横肆豪强横肆则百姓失矣。此错所急而倒所务之由也。今宜令有司反所常之政使天下可善化及此非所难也。人主不善碎密之案必择犯︹举尤之奏当责以尽公则害政之奸自然禽矣。夫大奸犯政而乱兆庶之罪者类出富强而豪富者其力足惮其货足欲是以官长顾势而顿笔下吏纵奸惧所司之不举则谨密网以罗微罪使奏劾相接状似尽公而挠法不亮固已在其中矣。非徒无益政体清议乃由此而益伤古人有言曰：君子之过如日之蚀焉。又曰：过而能改。又曰：不贰过凡此数者皆是贤人君子不能无过之言也。苟不至于害政则皆天网之所漏所犯在甚泰然後王诛所必加此举罪浅深之大例者也。故君子得全美以善事不善者必夷戮以警众此为政诛赦之率式也。何则所谓贤人君子苟不能无过小疵不可以废其身而辄绳以法则愧于明时何则虽有所犯轻重甚殊於士君子之心受责不同而名不异者故不轨之徒得引名自方以惑众听因名可乱假力助直故清议益伤也。凡举过弹违将以肃风论而整世教今举小过清议益颓是以圣王深识人情而达政体故其称曰：不以一眚掩大德。又曰：赦小过举贤才。又曰：无求备於一人故古冕而前旒充纟广塞耳意在善恶之报必取其尤然後简而不漏大罪必诛法禁易全也。何则害法在犯尤而谨搜微过何异放兕豹於公路而禁鼠盗於隅隙古人有言钺不用而刀锯日弊不可以为政此言大事缓而小事急也。时政所失少有此类陛下宜反而求之乃得所务也。夫权制不可以经常政乖不可以守安此言政守之术异也。百姓虽愚望不虚生必因时而发有因而发则望不可夺事变异常则时不可违明圣达政应赴之速不及下车故能动合事机大得人情昔魏武帝分离天下使人役居户各在一方既事势所须。且意有曲为权假一时以赴所务非正典也。然逡巡至今积年未改百姓虽身丁其困而私怨不生诚以三方未悉荡并知时未可以求安息故也。是以甘役如归视险。若夷至于吴平之日天下怀静而东南二方六州郡兵将士武吏戍守江表或给京城运漕父南子北室家分离咸更不宁。又不习水土运役勤瘁并有死亡之患势不可从此宜大见处分以副人望魏氏错役亦应改旧此二者各尽其理黔首感恩怀德讴吟乐生必十倍于今也。自董卓作乱以至今近出百年四海勤瘁丁难极矣。六合浑并始于今日兆庶思宁非虚望也。然古今异宜所遇不同诚亦未可以希遵在昔放息马牛然使受百役者不出其国兵备待事其乡实在可为纵复不得悉然为之苟尽然其理可静三分之二吏役可不出千里之内但如斯而已天下所蒙已不訾矣。政务多端世事之未尽理者难遍以疏举振领总纲要在三条凡政欲静静在息役息役在无为仓廪欲实实在利农利农在平籴为政为政在著信著信在简贤简贤在官久官久非难也。连其班级自非才宜不得傍转以终其课则事善矣。平籴已有成制其未备者可就周足则积矣。无为匪他却功作之勤抑以益而损之利如斯而已则天下静矣。此三者既举虽未足以厚化然可以为安有馀矣。夫王者之利在生天地自然之财农是也。所为指于此事诚有功益苟或妨农皆务所息此悉似益而损之谓也。然今天下自有事所必须不得止已或用功甚少而所济至重目下为之虽少有废而终计已大益农官有十百之利及有妨害在始似如未急终作大患宜逆加功以塞其渐如河汴将合沉莱苟善则役不可息诸如此类亦不得已已然事患缓急权计轻重自非近如此类准以为率乃可兴为其馀皆务在静息然能善轻重权审其宜知可兴可废甚难了也。自非上智远才不此任夫创业之美动在垂统使夫後世蒙赖以安其为安也。虽犹明虽愚。若智济不以著实在善化之为要在静国至夫修饰官署凡诸作役务为常伤过泰不患不举此将来所不须于陛下而自能者也。至于仰蒙前绪所凭日月者实在遗风系人心馀烈辅幼弱而今勤所不须以伤所凭均此二者何务孰急陛下垂恩回虑详择所安则大理尽矣。世之私议窃比陛下於孝文臣以为圣德隆杀将在乎！後不在当今何则陛下龙飞凤翔应期践阼有创业之勋矣。扫灭强吴奄征南海。又有之矣。以天子之贵而躬行布衣之所难孝俭之德冠于百王。又有之矣。履宜无细动成轨度。又有之矣。善当身之政建藩屏之固使晋代久长後世仰瞻遗迹校功考事实与汤武比隆何孝文足云：臣之此言非臣下褒上虚美常辞其事实然。若所以资为安之理或未尽善则恐良史书勋不得远尽弘美甚可惜也。然不可使夫知政之士得参圣虑经年少从终必有成愿陛下少察臣言诏答曰：得表陈封国之制宜如古典任刑齐法宜复肉刑及六州将士之役居职之宜诸所陈闻具足知卿乃心为国也。动静数以闻。
    ●卷五百二十八
    ○谏诤部　规谏第五
    晋段灼泰始中为议郎上书陈时宜曰：臣闻天时不如地利地利不如人和三里之城五里之郭环围而攻之有不克者。此天时不如地利城非不高池非不深非不多兵非不利委而去之此地利不如人和然古之王者三里之城五里之郭不可攻也。人心不和虽金城汤池不能守也。臣推此以广其义舜弹五纟玄之琴咏南风之诗而天下自理由尧人可比屋而封也。昔者多难奸雄屡起扰乱众心刀锯相乘流死之孤哀声未绝故臣以为陛下当深思远念杜渐防萌弹琴咏诗垂拱而已其要莫。若推恩以协和黎庶故推恩足以保四海不推恩不足以保妻子是故唐尧以亲睦九族为先周文以刑于寡妻为急明王圣主莫不先亲後疏自近及远臣以为太宰司徒卫将军三王宜留洛中镇守其馀诸王自州征足任者年十五以上悉遣之国为选中郎傅相才兼文武以辅佐之听于其国缮修兵马广布恩信必抚下如子爱国如家君臣分定百世不迁连城开地为晋鲁卫所谓磐石之宗天下服其强矣。虽云：割地譬犹囊漏贮中亦一家之有耳。若虑後世强大自可预为制度使得推恩以分子弟如此则枝分叶布稍有削小渐使转至万国亦後世之利非所患也。昔在汉世诸吕自疑内有朱虚东牟之亲外有诸侯九国之强故不敢动摇于今之宜诸侯强大是为太山之固非我族类其心必异而魏法禁锢诸王亲戚隔绝不祥莫大焉间者无故。又瓜分天下立五等诸侯上不象贤下不议功而是非杂揉例受茅土似权时之宜非经久之制将遂不改此亦烦扰之人渐乱之阶也。夫国之兴也。由于九族亲睦黎庶协和其衰也。由于骨肉疏绝百姓离心故夏邦不安伊尹归殷殷邦不和吕氏入周殷鉴在于夏后去事之诫诚来事之鉴也。又陈曰：昔伐蜀募取凉州兵马羌中彳建儿许以重报五千馀人随邓艾讨贼功皆第一而乙亥诏书州郡将督不与中外军同虽在上功无应封者惟金城太守杨欣所谓领兵以逼江由之势得封三十人自金城以西非在欣部无一人封者苟在中军之例虽下功必侯如州郡虽功高不封非所谓近不重施远不遗恩之谓也。臣闻鱼悬由于甘饵勇夫死于重报故荆轲慕燕丹之义专诸感阖闾之爱七首振于秦庭吴刀耀于鱼腹视死如归，岂不有由也。哉！夫功名重赏士之所竞不平致怨由来久矣。诗云：尸鸠在桑其子七兮淑人君子其仪一兮臣以为此等宜蒙爵封灼前後陈事辄见省览然身微官孤不见进序乃取长假还乡里临去遣息上。表曰：臣受恩三世剖符守境试用无绩沉伏有年犬马之力无所复堪陛下弘广纳之听采狂夫之言原臣侵官之罪不问干忤之愆天地厚恩於臣足矣。臣闻忠臣之於其君犹孝子之於其亲进则有欣然之庆非贪官也。退则有然之忧非怀禄也。其意在于不忘光君荣亲情所不能已已者也。臣伏自悼私怀至憾生长荒裔而久在外任自还抱疾未尝觐见陛下竟不知臣何人此臣之憾一也。遭运会之世值有事之时而不能垂功名于竹帛此臣之憾二也。逮事圣明之君而瘁羸劣陈力。又不能当归死地下此臣之憾三也。哀二亲早亡陨兄弟并凋丧孝敬无复施于家门此臣之憾四也。夏之日忽以过冬之夜寻复来人生百岁尚以为不足而臣中年婴灾此臣之憾五也。惭日月之所养愧昊苍而无报此臣之所以怀五憾而叹息临归路而自悼者也。语有之曰：华言虚也。至言实也。苦言药也。甘言疾也。臣欲言天下太平而灵龟神狐未见仙芝莆未生麒麟未游乎！灵禽之囿凤凰未仪于太极之庭此臣之所不敢华言而为佞者也。昔汉高祖初定天下于时戍卒娄敬上书谏曰：陛下取天下不与成周同而欲比隆成周臣窃以为不侔于是汉祖感悟深纳其言赐姓为刘氏。又顾谓陆贾曰：为我著秦所以亡而吾所以得之者贾乃作新语之书述叙前世成败以为劝戒。又田肯建一言之计非亲子弟莫可使王齐者而受千金之赐故世称汉祖之宽明博纳所以能成帝业也。今之言世者皆曰：尧舜复兴天下已太平矣。臣犹以为未亦窃有所劝焉。且百王垂制圣贤吐言来事之明鉴也。孟子曰：尧不能以天下与舜则舜之有天下也。天与之也。昔舜为相尧三年之丧毕舜避尧之子于南河天下诸侯朝觐者讼狱者不之尧之子而之舜舜曰：天也。乃之中国践天子位焉。若居尧之宫逼尧之子非天所与者也。曩昔西有不臣之蜀东有僭号之吴三主鼎足并称天子魏文帝率万乘之众受禅于靡陂而自以德同唐虞以为汉献即是古之尧自谓即是今之舜乃谓孟轲荀卿不通禅代之变遂作禅代之文刻石垂诫班示天下传之後世亦安能使将来君子皆晓然心服其义乎！然魏文徒希慕尧舜之名推新集之魏欲以同于唐虞之盛忽骨肉之恩忘藩屏之固竟不能使四海宾服混一皇化而于时群臣莫有谏者不其过矣。哉！荀卿曰：尧舜禅让是不然矣。天下者至重也。非至强莫之能任至大也。非至辨莫之能分至众也。非至明莫之能治此三至者非圣人莫之能尽者也。由此言之荀卿孟轲亦各有所不取焉陛下受禅从东府入西宫兵刃耀天旌旗翳日虽应天顺天同符唐虞然法度损益则亦不异于魏文矣。故宜资三至以︹制之而今诸王有立国之名而无襟带之实。又蜀地有自然之险是历代奸雄之所逋逃之所聚也。而无亲戚子弟守此岂深思远虑杜渐防萌者乎！昔汉文帝据已成之业六合同风天下一家而贾谊上疏陈当时之势犹以为譬如抱火厝于积薪之下而寝其上火未及然因谓之安此言诚存不忘亡安不忘乱者也。然臣之亦愿陛下居安思危无曰：高高在上常念临深之义不忘履冰之戒尽除魏世之弊法绥以新政之大化使万邦欣欣喜戴洪恩昆虫草木咸蒙恩润朝廷咏康哉！之歌山薮无伐檀之人此固天下所视望者也。陛下自初践阼发无讳之诏置箴谏之官赫然宠异谔谔之臣以明好直言之信恐陈事者知直之不用皆杜口结舌祥瑞亦何由来哉！臣无陆生之才不在顾问之地。盖闻主圣臣直义在于有犯无隐臣不惟疏远未信而言敢历论前代隆名之君及亡败之主废兴所由。又博陈举贤之路广开养老之制崇必信之道。又张设义者之难凡五事以闻臣之所言皆直陈古今所行故事非新声异端也。辞议实浅不足采纳然臣私心诚谓有可发起觉悟遗忘愿陛下察臣愚忠愍臣狂直无使天下以言者为戒疾痛增笃退念桑梓之诗惟狐死之义辄长取休归近坟墓顾瞻宫阙系情皇极不胜丹款遣息[A13C]表言其一曰臣闻善有章也。著在经典恶有罚也。戒在刑书上自远古下洎秦汉其圣王霸主及亡国ウ君故可得而称至于忠蹇贤相及讠舀佞奸臣亦可得而言故朝有谔谔尽规之臣无不昌也。任用谀阿唯唯之士无不亡也。是有国者皆欲求忠以自辅举贤以自佐而亡国破家者相继皆由任失其人所谓贤者不贤忠者不忠也。臣谨言前任贤所由兴任不肖所以亡者尧之末年四凶在朝而不去八元在家而不举然终至天地平宁四门穆穆其功固在重华之为相夏癸放于鸣条商辛枭于牧野此俱万乘之主国灭身擒由不能属任贤相用妇人之言荒淫无道肆志沉宴作靡靡之乐长夜之饮于是登糟丘临酒池观牛饮望肉林龙逢忠而被害比干谏而剖心天下之所以归恶者也。太甲暴虐颠覆汤之典刑，於是伊尹放之桐宫而能改悔反善三年而後归于亳既已放而复还殷道微而复兴诸侯咸服号称太宗实赖阿衡之尽忠也。周室既衰诸侯并争天王微弱政遂陵迟齐桓公淫乱之主耳然所以能九合一匡之功有尊周之名诚管夷吾之力及其死也。虫流出门，岂非任竖刁之过乎！但一桓公之身得管仲其功如彼任竖刁其乱如此夫荣辱存亡实在所任可不审哉！秦穆伯翳之後微微小邑至秦仲始大有车马礼乐侍御之好焉自穆公至于始皇皆能留心侍贤远求异士招由余于西戎致五于宛市取丕豹于晋卿迎蹇叔于宋里由是四方雄俊继踵而至故能世为︹国吞灭诸侯奄有天下兼称皇帝由谋臣之助也。道化未淳死于沙丘胡亥乘虐用诈自立不能弘济统绪克成堂构而乃残贼仁义毒流黔首故陈胜吴广奋臂大呼而天下响应于是赵高逆乱阎乐承指二世穷迫自戮望夷子婴虽立去帝为王孤危无辅四旬而亡此由邪臣擅命指鹿为马所以速秦之祸也。秦失其鹿豪杰竞逐项羽既得而失之其咎在烹韩生而范增之谋不用假令羽既距项伯之邪说斩沛公于鸿门都咸阳以号令诸侯则天下无敌矣。而羽距韩生之忠谏背范增之深计自谓霸王之业已定都彭城还故乡为昼被文绣此盖世俗儿女之情耳而羽荣之是故五载为汉所擒至死尚不知觉悟乃曰：天亡我非战之罪甚痛矣。哉！且夫士之归仁犹水之归下禽之走旷野。故曰：为川驱鱼者獭也。为薮驱雀者也。为汤武驱人者桀纣也。汉高祖起于布衣提三尺之刃而有天下用六国之资无唐虞之禅岂徒赖良平之奇谋尽英雄之智力而已乎！亦由项氏为驱人也。子孙承基三百馀年逮成帝委政舅家使权势外移安昌侯张禹者汉之三公成帝保傅也。帝亲幸其家拜禹床下深问天灾人事禹当推大臣之节为社稷深虑忠言嘉谋陈其灾患则王氏不得专权宠王莽无缘乘势位遂龙而登天衢令汉祚中绝也。禹讠舀佞不忠挟怀私计徒低昂于五侯之间苟取容媚而已是以朱抗节求尚方斩马剑欲以斩禹以戒其馀可谓至忠矣。而成帝尚复不悟乃以为居下讪上廷辱保傅罪死无赦诏御史将下欲急烹之攀殿折槛幸赖左将军辛庆忌叩头流血以死争之。若不。然则已摧碎矣。後虽释槛不修欲以彰明直臣诚足以为後世之戒亦何益于汉室之所由亡也。哉！然世之论者以为乱臣贼子无道之甚莫过于莽此亦犹纣之不善不如是之甚也。传称莽始起外戚折节力行以要名誉宗族称孝朋友归仁及其辅成哀之际勤劳国家动见称述然于时人士诣阙上书荐莽者不可胜纪内外群臣莫不归莽功德遭遇汉室中微国嗣三绝而太后寿考为之宗主故莽得遂策命孺子而夺其位也。昔汤武之兴亦逆取而顺守之耳向莽深惟殷周取守之术崇道德务仁义履信实去华伪施惠天下十有八年恩足以感百姓义足以结英雄人怀其德豪杰并用如此宗庙社稷宜未灭也。光武虽复贤才大业讵可冀哉！莽即位之後自谓天人之助以为功广三王德茂唐虞乃自骄矜奋其威诈班宣符识震暴残酷穷凶极恶人怨神怒冬雷霆以警其耳目夏地动以忄其心腹而莽犹不知觉悟方复重兴不顺时之命竟连伍之刑媚佞者亲幸忠谏者诛夷由是天下忿忄外内俱发四海分离城池不守身死于匹夫之手为天下笑，岂不异哉！其所由然者非取之过而守之非道也。莽既屠六合扰刘圣公已立而不辩盆子承之而复败公孙述。又称帝于蜀汉如此数子固非所谓应天顺人者徒为光武之驱除者耳夫天下者盖亦天下之天下非一人之天下也。殷商之旅其会如林矢于牧野维予侯兴。又曰：侯服于周天命靡常由此言之主非常人也。有德则天下归之无德则天下叛之故古之明王劳心远虑常如临川无津涯于是法天地象四时隆恩德敬大臣近忠直远佞人仁孝著乎！宫墙弘化洽于兆庶平直如砥矢信义感人神虽有椒房外戚之宠不受其委曲之言虽有近习爱幸之竖不听其姑息之辞四门穆穆辟而不阖待谏者而无忌常战战忄栗忄栗不忘戒惧所以欲永终天禄恐为将来圣贤之驱除也。且臣闻之惧危者常安者也。忧亡者常存者也。使夫有国之君能安不忘危存不忘亡则本支百世长保荣祚名位与天地无穷亦何虑乎！为来者之驱除哉！传有之曰：狂夫之言明主察焉其二曰士之立业行非一吴起贪官母死不归杀妻求将不孝之甚然在魏使秦人不敢东向在楚则三晋不敢南谋曾参闵骞诚孝子也。不能宿夕离其亲岂肯出身致死涉危险之地哉！今大晋应期运之所受齐圣美于有虞而吴人不臣称帝私附此亦国之羞也。陛下诚欲致熊罴之士不二心之臣使奋威淮浦震服蛮荆者故宜畴咨博采广开贡士之路荐岩穴举贤才徵命考试匪俊莫用今台阁选举涂塞耳目九品访人谁问中正故据上品者非公侯之子孙则当涂之昆弟也。二者苟。然则荜门蓬户之俊安得不有陆沉者哉！其三曰昔田子方养老马而穷士知所归况居天下之广土立天下之正位行天下之大化乎！昔明王圣主无不养老老人众多未必皆贤不可悉养故父事三老所以明孝宗事五更所以明敬孟子曰：老吾老以及人之老幼吾幼以及人之幼今天下虽定而华山之阳无放马之群桃林之下未有休息之牛故以吴人尚未臣服故也。夫饥者易为食渴者易为饮天下元元瞻望新政愿陛下思子方之仁念犬马之劳思帷盖之报发仁惠之诏广开养老之制其四曰法令赏罚莫大乎！信古人有言曰：人而无信不知其可况有养人以惠使民以义而可以不信行之哉！臣前为西郡太守被州所下己未诏书羌人道远其但募取乐行不乐勿︹臣被诏书辄宣广募示以赏信所得人名即条言征西其晋人自可差简丁︹如法调取至于羌人非恩义告喻则无欲度金城河西者也。自往岁兴军渡河未曾有变故刺史郭绥劝帅有方深加奖励要许重报是以所募感恩利赏遂立绩效功在第一今州郡督将并已受封羌中彳建儿或王或侯不蒙论叙也。晋文犹不贪原而失信齐桓不肯惜地而背盟况圣主乎！其五曰昔周汉之兴树亲建德周因五等之爵汉有河山之誓及其衰也。神器夺于重臣国祚移于他人故灭周者秦非姬姓也。代汉者魏非刘氏也。于今国家大计使异姓无裂土专封之邑同姓并据有连城之地纵复令诸王後世子孙还自相并盖亦楚人失繁弱于梦尚为未亡其弓也。其于神器不移他族则始祖不迁之庙万年亿兆不改其名矣。大晋诸王二十馀人而公侯伯子男五百馀国。若言其国皆小乎！则汉祖之起俱无尺土之地况有国者哉！将谓大晋世世圣贤而诸侯之裔常不肖邪则放勋钦明而有丹朱瞽叟顽凶而有虞舜天下有事无不由兵而无故多树兵本广开乱原臣。故曰：五等不便也。臣以为可如前表诸王宜大其国增益其兵悉遣守藩使形势足以相接则陛下可高枕而卧矣。臣以为诸侯伯子男名号皆宜更易之使封爵之制禄奉礼秩并同天下诸侯之例臣闻与覆车同轨者未尝安也。与死人同病者未尝存也。与亡国同法者未尝存也。况乎！巍巍大晋方将登太山禅梁父刻石书勋垂示无穷宜远鉴往代兴废深为严防使著事奋笔必有纪焉昔伊尹耻其君不为尧舜此臣所以私怀慷忾自忘轻贱者也。灼书奏帝览而异焉擢为明威将军魏兴太守卒于官嵇绍为侍中惠帝初反正绍上疏曰：臣闻改前辙者则车不倾革往弊者则政不爽太一统于元首百司役于多士故文武兴于上成康穆于下也。存不忘亡易之义善愿陛下无忘金城大司马无忘颍上大将军无忘黄桥则祸乱之名无由兆矣。索为卫将军三秦人尹桓解武等数千家盗发汉霸杜二陵多获珍宝愍帝问曰：汉陵中物何乃多耶对曰：汉天子即位一年而为陵天下贡赋三分之一供宗庙一待宾客一充山陵汉武帝享年久长兆葬而茂陵不复容物其树皆已可拱赤眉取陵中物不能减半于今犹朽帛委积珠玉未尽此二陵是俭者耳亦百世之诫也。
    应詹为後军将军元帝大兴中三吴大饥诏百官各上封事詹。表曰：夫一人不耕天下必有受其饥者而军兴以来征战运漕朝廷宗庙百官用度既已殷广下及工商流寓僮仆不亲农桑而游食者以十万计不思开立美利而望足国给人，岂不难哉！古人言曰：饥寒并至尧舜不能使野无盗冠贫富并兼虽皋陶不能使强不陵弱故有国家者何尝不务农近魏武皇帝用枣祗韩浩之议广建屯田。又于征伐之中分带甲之士随宜开垦故下不甚劳而大功克举也。间者流人奔东吴东吴今检皆已还江及西良田旷废未久火耕水耨为功尤易宜简易流人兴复农官功劳报赏皆如魏氏故事一年中与百姓二年分税三年计赋税以使之公私兼济则仓盈庾亿可计日而待也。又曰：昔高祖使萧何镇关中光武令冠恂守河内魏武委锺繇以西事故能使八表夷荡区内缉宁今中州萧条未蒙︹理此兆庶所以企望寿春一方之会去此不远宜选都督有文武经略者远以振江洛之形势近以作徐豫之藩镇绥集流散使人有攸依专任农功令事有所寄赵充国农于金城以平西零诸葛亮耕于渭滨规抗上国今诸军自不对敌皆宜齐课。
</div>
    <div class="pagination">
<a href="册府元龟_page396.html">上一页</a><span>...</span><a href="册府元龟_page392.html">392</a><a href="册府元龟_page393.html">393</a><a href="册府元龟_page394.html">394</a><a href="册府元龟_page395.html">395</a><a href="册府元龟_page396.html">396</a><span class="current-page">397</span><a href="册府元龟_page398.html">398</a><a href="册府元龟_page399.html">399</a><a href="册府元龟_page400.html">400</a><a href="册府元龟_page401.html">401</a><a href="册府元龟_page402.html">402</a><span>...</span><a href="册府元龟_page398.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
