<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 271 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 271 页/共 331 页</h1>
    <div class="content">　　魏蒯，字异度，深中智魁杰有雄姿，佐刘表平定境内。曹公平荆州，与荀书曰：不喜得荆州，喜得蒯异度。
　　独步王文度
　　【晋书】
　　王坦之，字文度。弱冠与郗超俱有重名，时语曰：盛德绝伦郗嘉宾，江东独步王文度。
　　吾愧王文度
　　【晋书】
　　韩伯，字康伯，清和有思致，留心文艺。其舅殷浩曰：康伯能自标置，居然有出群之器。颖录川庚和常称曰：思理伦和，我敬韩康伯。志力强正，吾愧王文度。自此以还，吾皆百之矣。
　　以狗比文度
　　【齐书】
　　齐卞彬，仕不遂，作虾蟆蚤虱等赋大有指斥。为禽兽决曰：羊性淫而狼，猪性卑而率，鹅性顽而傲，狗性险而屈。其羊谓吕文显，猪谓朱隆，鹅潘敞，狗谓吕文度。险论如此哉！
　　戏言杀显度
　　【宋书】
　　《恩幸传》：恩幸奚显度，孝武使主领人功，苛虐无道，人不堪命。时建康县考囚，或用方杖压额，谣曰：宁得建康压额，不能受奚度拍。又曰：勿反顾，付奚度。酷暴如此。前废帝尝戏言：显度刻虐，比当除之。左右因唱曰：“尔？”即宣旨杀焉，人比之孙皓杀岑昏。
　　临风想玄度
　　【后魏书】
　　后魏裴伯茂为中书侍郎。末年剧饮伤性，年三十九卒。友人李骞十许人，於墓傍置酒哀哭，一饮一酹曰：裴中书魂而有灵，知吾曹也。乃赋诗一篇。魏收亦与之友，时在晋阳，寄以示之，收诗曰：临风想玄度，对酒思公荣。时以伯茂性侮慢，收诗颇得事实。
　　思玄度
　　【续澄怀录】
　　刘尹云清风明月，辄思玄度许询也。
　　【齐本纪】
　　始安贞，王道生之子，小字玄度。
　　人自弃伯度
　　【后魏书】
　　游雅字伯度，小名黄头，广平人，好自矜诞。高允将婚於邢氏，雅劝允娶其族，允不从。雅曰：人贵河间邢，不胜广平人。人自弃伯度，我自敬黄头。贵已贱人，皆此类也。
　　结客刺裴度
　　【资治通鉴】
　　唐穆宗长庆二年，五月壬寅，王庭凑之围牛元翼也。和王傅于方，欲以奇策干进，言於元稹，请遣客王昭于友明间说贼党，使出元翼。仍赂兵吏部令史，伪出告身二十通令以便宜给赐，稹皆然之。有李赏者知其谋，乃告裴度云：“方为稹结客刺度”。度隐而不发，赏诣左神策告其事。三司按于方，刺裴度事皆无验。六有甲子，度及元稹皆罢相，度为左仆射，稹为同州剌史
　　朕之裴度
　　【宋史】
　　庆历中，贝州兵士王则反，明镐师久无功。参政司文彦博请行，上欣然委之，凯旋，除平章。及见，上劳之曰：“朕之裴度也”。
　　虚度
　　【曾文宝杂说】
　　好特节褊迫。好家缘常炒闹。花时多病。贫家节日。好厅馆不作会。家富不解使用。阉官美妇。贫家花树。
　　初度
　　【楚屈原离骚】
　　称生日曰初度。皇览揆予于初度兮，肇锡予以嘉名。
　　【国朝徐一夔始丰稿】
　　《答皇甫知州庆初度俪语》：眷言初度，已越稀年。方稀白首之嗟，乃辱华笺之赠。拭目快都，粲然琼琚玉佩之辞。反己熟思，慊甚道德文章之实。谊特於祝嘏，分敢媲于达尊。伏念一夔，幸生子今。窃慕乎古，学不知进，行不加修。嗟流年之易度，力则有限，志则有馀。追前人而逾远，求友已数十载，遇知不三四人。自视朽材，非斯道陆隆三于之寄，乃烦钜笔，述平生出处之详，必锺期乃赏流水之音，惟杨意肯荐大人之赋，恭惟前景州知州彦昭先辈。天姿近道，器识迈伦，惟务修藏，不尚表。择交而处，其分类郭林宗，辞官而归，其故异陶靖节。伟矣簪缨之彦，卓然甫掖之英。诗得正音，允称大家之作；文推尔雅，深知天下之言。惟所造之域既高，故所越之途异。式相好矣，同声相应。同气相求；受言藏之。千金非恩，一语乃德。钜意垂老之岁，始获知已之交，致一瓣於南丰，甚愧推崇之盛意。辑五福於洪范，愿如属望之至情。欣怿增加，敷宣罔既。
　　【北涧禅师集】
　　《初度诗》：苕溪初度思亲泪，滴尽衣前不及泉。借使无言还自寿，便教有法与谁传。五穷各自争为崇，百巧还他弗解禅。为望季秋几望月，几回照我未生前。《老母元宵初度，是日立春诗》：冰鉴呵云薄，金连照夜遥。灰飞催腊尽，雪拥待春消。檐已冰垂柱，山犹玉坠腰。不知初度酒，几度酌之宵。《次韵吴主薄初度供佛诗》：未惬响朝阳，早枳束傍。刚柔非吐茹，衰弱倚清强。避酒来萧寺，思亲拜渭阳。平生番机法，偕俗细平章。
　　【牟山献陵阳集】
　　希年初度，老友王希宣扁舟远访。风谊甚厚，贶以十诗，实用渊明采菊东篱语。五章云：“每岁思亲不持荤，蓼莪几欲废诗雅。”盖深知予心者，读之凄然，辄尔和韵。行年似启期，颜发日夜改。此身尚我累，橡杰时自采。古人歌既醉，其中有五福。如何憔悴者，忍饥但餐菊。有酒巾可漉，无酒自空。但怀停云支，相望各西东。九日把寿酒，时节无差池。我生秋已老，菊荒而崩篱，扁舟过寂寞，十诗继骚雅。定是王弘孙，犹记南山下。渊明六十三，我已多数秋。未苑亦偶然，神仙殊缪悠。平生遇初度，何曾具盘筵。感君知我意，老泪更潸然。人生百年内，荣华仅少选。何似鸡黍约，岁晚长相见。堪怜武昌柳，摇落向江潭。虚名竟何益，斗北与箕南。渊明咏三士，讲学马队间。斯道幸不废，名高媲庐山。
　　【程公许沧洲尘缶编】
　　初度，诣葛仙化奉香火，归邑之明日，有驯鹿自中径入县庭。士友异其事，赋诗相庆，用张权父韵。阆风觞九酝，脍鲸羞玉麟。宿命忆往切，隐诀闻至人。失脚五浊海，未泯一念仁。就盈纪良月，揆度逢佳辰。深恩感顾复，瓣香谒仙真。同来山中吏，得非我同伦。峦泉千仞雪，涧草四时春。雅嗜自幽闲，胡为此逡巡。怜我久埃，为记三生因。野性欣得友，不待呼孔宾。鼓瑟趣升歌，明当下温伦。嘉燕属君等，努力语去陈。灵囿岂予慕，愿交惟梓椿。方寸有玄感，清都宁隔尘。长梓样杞，朱仙之二童子也。
　　《绳翁初度》：男儿十六已非孩，心地迷云渐剔开。虽复词章当藻绘，要从德性植根。谦和孝友能无愧，富贵功名付倘来。但愿时平早还蜀，田间伴我断蒿莱。
　　【陈梦庚竹溪集】
　　《初度客中有感》：越舄长吟有所思，生空照社老空痴。一千馀尺技文笔，三十六湾深墨池。人物要当天地意，溪山不欠晋唐诗。渊明子美成何事，牢燕生涯寄酒卮。
　　【节斋吟稿】
　　《初度谩成》：揆予初度又今时，老桂吹香满翠微。回首六千馀里外，惊心四十九年非。间寻旧稿粘吟卷，怕损团花理战衣。一饭君恩何以报，貔貅按堵马秋肥。
　　【何蠖庵集】
　　《病中初度诗》我生之辰，日丽于亢。羲和鞭辔不停驭，不肯照我明且昌。月为太阴精，乃独宿于箕。箕星哆侈小人象，况又好风无已时。遂令小人生百怪，摇牙弄舌皆尔为。只今荧惑从何来，令我抱病与时乖。昏昏伏枕忘旦暮，不觉初度今朝催。我欲挟我岁星端且美，启明长庚道前轨。行天之衢坦坦耳，早晚追随龙驾起。六龙御空天下炜，虽有小人在万里。
　　【元张翥蜕庵集】
　　《初度日》：八十一翁乌角巾，尊前才放自由身。病须善药休离手，衰借嘉醪可养神。谁谓仲连为侠士，或传方朔是仙人。行当小筑西洋墅，种杏栽桃作好春。《癸酉初度真率会分韵》杏花风暖破春阴，一笑幽斋喜盍簪。人事万端相聚少，酒杯百罚不辞深。生辰值月方躔斗，故国观星正在参。多谢诸君为我寿，满笺佳句敌南金。《乙亥初度岁仍改至元》：此生重见至元年，白发垂垂已满颠。仕愧买臣无印绶，归思靖节有园田。菜挑渚雪冰茸滑，柑剥吴霜玉脑圆。终结一庵湖上去，老来闲送佛前钱。初度日，既拜三绮表里之赐，复升应奉，感愧有作告归只卜野人居，召起容石室书。纹绮新传尚方赐，黄麻重拜翰林除。百年扫主心难尽，三釜怀亲泪有馀。柢愧无才仍老拙，满头华发不腾梳。
　　【吴舜举吾吾类稿】
　　《裴伯升初度诗》：树阴葱傅翠如园，风触不恩暑气微。折桂最夸门地旧，树谖今见孝廉稀。青云路近驰珠履，白藕花开照衣。何用区祝眉寿，亨衢有原莫相违。《庆少尹初芳诗》：霁晓风薰暑气清，郎星高并寿星明。才猷迈世争先睹，冰乐传家旧有声。忽羡花封依风渚，共看云路快鹏程。殷勤不得宣秉曲，原祝修龄比广成。《友人初度诗》：风引荷香露气清，北堂惟勤彩衣明。杯传荒芳醑肜霞滟，坐绕新声白雪轻。花吐晴谖当小槛，粉含修竹傍前楹。按头更有长生录，清陷书传笔意精。《初度庆章为友人作》：华屋春浓气郁葱，曙光银烛晓然红。清歌艳带瑶一雪，仙醴香浮绮调节风。照坐肜霞初缥缈，满川花雨正涣。知君已授长生诀，金狄摩挲笑语中。
　　【揭曼硕集】
　　《济州初度诗》：辞家日计逢初度，迟日暄风在帝京。晓起慈亲望天北，行人褡泊济州城。
　　【陈子廉诗】
　　《桃源初度》：畸人有天趣，短棹秉月明。天游渺江海，解后桃源清。溪花梦幽鸟，几度春草生。永怀山木老，逸舆云鸿鸣。何年放龟鹤，共适林野情。铜驼会相见，世上浮云轻。
　　【国朝清江贝廷臣集】
　　《二月十三日初度一首》：知非吾已蝇，白首尚他乡。不入广文馆，宁要太守章。宽尤应有物，却老信无方。谩忆儿童岁，班衣父母傍。
　　【宋玄僖庸庵后稿】
　　十二月二十九日，承乏撄宁先生韦惟善，舆乡中诸亲友以余初度之辰，致礼见过，因赋诗一首奉谢老去欢娱复几人，岁寒山郭对黄尘。艰难人事都非旧，贫贱交情倍觉真。除夜敢因初芳饮，同心故向暮年亲。城南行共千花笑，已有江梅着早春。
　　【高季迪缶鸣集】
　　《己酉初度诗》：风雨空斋诵蓼莪，今年初度客中过。人生七十雪常寿，未过应怜一半多。
　　荐度
　　【释氏稽古略】
　　唐贞观二年三月，帝追念初平天下诛戮人多，乃以御服施诸寺僧，忏荐度，诏曰：自隋末创义，志存拯溺，北征东伐，几所伤歼，难可腾纪。手所诛剪，将近一千仞。以如来圣教，欲尚仁慈，禁戒之科，杀害为重，爰命有司，京城诸寺，为建斋行道七日七夜，竭诚礼忏。所有衣服器用檀，异三途之难，因斯解脱，万切之苦藉此弘济。
　　【宋真西山集】
　　普度青词。遗民何辜，横惟粼寇之殃。旧郡重临，思拯宜涂之苦。用伸追技，各冀超升。岁在丑寅之间，盗作汀樵之境。承平岁久，既武备之弗修。类日蕃，致妖氛之浸广。惟时德化，以及永春，密连穷发之区，旋被侵陵之村。兵戎匪练，谁知御贼之方。官吏相先，自作全躯之计。委群氓於锋镝之下，举二邑为煨烬之馀。游魂荡於太空，枯骨暴于旷野。凄风急雨，谅多号之悲。厚地重泉，更抱幽沉之欢。念此渝亡之众，皆当抚字之人。岂悯恻之亡情，幸归依之有路。属修崇於黄录，敢告於紫皇。凡厥同时，暨于诸郡。有肆名於黑簿，悉度命於朱陵。此都鬼群，无复久淹之系。西方净土，举为极乐之游。
　　【唐仲友说斋集】
　　《上元普度青词》：苦魂业积，沈九夜以难开。正岁月盈，在三元而最重。凡抑孝慈之念，举怀济度之思，敢集众绿。上干洪造，伏念臣等，生同所欲，人各有亲。怅逝者之莫追，应宜途之未脱。方奉此以唱其始，咸信道而荐其诚。即是良宵，宣兹笈，符颁白简，悉蠲有罪之流。桥陟朱宫，普技无边之众。敢祈睿鉴，俯顺舆情。
　　【孙觌鸿庆居士集】
　　《普度黄录青词》：伏以道大弘济物之功，人穷罄天之祷，自中原稔夷狄之衬，而一方缠蛇豕之妖。却火炽然，弥满万里。胡庆洞，连络百蛮。恸哭干宵，肝脑涂地。积骸敝野，酾血流川。走宵明，游魂尽哭。风雨暴露，靡一杯之覆。春秋奠饭，无半菽之分。念众生旷却婴寡之深，丁一时大盗称兵之众。货财留恋，骨肉牵联。渝溺爱河，备尝诸苦。漂落异国，无有出期。是用仰紫之真游，集黄冠之腾侣。琅函蕊笈，藏室弘开。绛节朱裳，灵施来下。哀怜多罪，技出三涂。金饭玉浆，有求皆至。尻舆神马，无往不通。破昏暗琐而永离九地之幽，乘逍遥游而共集诸天之上。 
　　【元陆厚幼壮俚语】
　　《七月中元普度闵世英投词》具位姓，情旨得处人伦。幸全家务，实拜上天之佑，敢忘今世之修。伏睹近岁以来，时深度毒，人众死亡，欲施已有之私资。仰异道心而普度，原垂慈悯，得遂恳祈。只於七月十五日中元令节之辰，恭就家庭，修建灵宝普度宝斋一尽夜。《普度词》大德好生，默运慈悲之化。至诚有感，谅垂济度之仁。俯竭丹忱，仰干洪造。伏念臣世英。得处人伦，安愧有丘山之过。幸全家务，深斩无毫发之功。敢将蠢尔之小心，仰告昭然之上帝。伏希怜悯，特赐证明。近岁以来，疫毒流行於远迩。中元兹届，大齐思济於沉渝。原施已利以崇修，恭命道流而普度。涣清蓬宇，祗建兰场，伏愿天帝垂恩，地官赦罪符颁比府，有灵有识忽升迁。魄炼南宫，无量无迁俱受度。回资善利，惠及寒门。
　　二鬼乞度
　　【灯下闲谈】
　　桂州延陵寺僧延遇，先负神钱为虎，时常依二鬼后，限满遇一僧脱其虎。时二鬼相随，二鬼稽首白云：亦愿乞度脱。僧乃授以三皈五戒而没。详虎字
　　印度
　　【西域记】
　　天竺之称，旧云身笃，或曰贤豆。从今正音，印度者，唐言月。月有多名，斯其一称。良以其土圣贤继轨导，凡御物如月照临，由是义，故谓之印度。详国字
　　具度
　　【大悲心行法】
　　云：大梵睹於上根，闻境得悟，乃为中下。请馀九乘，故云：相貌，理境如车体，相貌如具度。
　　信度
　　【翻译名义】
　　云信度，旧云辛头此公验河。详见水字。
　　智度
　　【翻译名义】
　　智度罗什曰：穷智之源故称度，梵音中有母义。
　　拙度
　　【法华玄义】
　　三藏四门，纡迦隘陋，名为拙度，通教四门。是摩诃衍宽直巧度。详花字
　　没栗度
　　【翻译名义】
　　云没栗度，此云，物柔曰。
　　福熟自度
　　【经律异相】
　　云：昔有五百婆罗门常求佛，便欲诽谤之。自共议，言当使屠儿杀生请佛，及众僧，佛必受请，赞叹屠儿，吾等便前而共讥之。佛即受请告屠儿言：果熟自堕，神熟自度。
</div>
    <div class="pagination">
<a href="永乐大典残卷_page270.html">上一页</a><span>...</span><a href="永乐大典残卷_page266.html">266</a><a href="永乐大典残卷_page267.html">267</a><a href="永乐大典残卷_page268.html">268</a><a href="永乐大典残卷_page269.html">269</a><a href="永乐大典残卷_page270.html">270</a><span class="current-page">271</span><a href="永乐大典残卷_page272.html">272</a><a href="永乐大典残卷_page273.html">273</a><a href="永乐大典残卷_page274.html">274</a><a href="永乐大典残卷_page275.html">275</a><a href="永乐大典残卷_page276.html">276</a><span>...</span><a href="永乐大典残卷_page272.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
