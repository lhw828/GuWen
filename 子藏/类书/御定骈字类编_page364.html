<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 364 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 364 页/共 1019 页</h1>
    <div class="content">　　三黜【论语栁下惠为士师丨丨人曰子未可以去乎曰直道而事人焉往而不丨丨疏丨丨者时栁下惠为鲁典狱之官任其直道羣邪丑直故丨被丨退　北史魏长贤传或有丨丨不移屈身以直道九死不悔甘心于苦节者矣　宋史郑獬等传论诲以言丨丨述琦顗穷厄至死皆充然无悔身虽不偶而声名则昭著于天下后世矣　郭棐懐贤赋或丨丨而不囬或一言而辄叱　李纲丨丨赋虽不辞于小官亦弗免于丨丨刘长卿奉饯张侍御公拜膳部郎中却复宪台诗寸心宁有负丨丨竟无端　韦应物答令狐侍郎诗丨丨故无愠髙贤当庶几　白居易和答诗展禽任丨丨灵均长独醒】
　　三北【晋书刘琨传疏曰昔曹沬丨丨而收功于柯盟冯异垂翅而奋翼于渑池皆能因败为成以功补过陛下宥过之恩已隆而臣自新之善不立　皮日休鲁望昨以五百言见贻过有褒美因迭和之诗见千鐉下】三却【左传新间旧疏晋胥童夷羊五得君宠而去丨丨是新臣而间旧臣也】
　　三折【元史河源附録自发源至汉地南北涧溪细流傍贯莫知纪极山皆草石至积石方林木畅茂世言河九折地有丨丨盖竒尔穆苏及贵徳博勒齐尔也　沈约白马篇赤坂途丨丨龙堆路九盘　张説登九里台是樊姬墓诗见二毛下　刘禹锡学阮公体诗百胜难虑敌丨丨乃良医】
　　三防【张为秋醉歌丨丨对上帝玉楼十二重】
　　三修【陈书傅纬传明道论且忿恚烦恼凡夫恒性失理之徒率皆有此岂可以丨丨未惬六师懐恨而蕴涅盘妙法永不宣扬　梁简文帝湘宫寺智蒨法师墓铭五尘夙离丨丨允依】
　　三収【宋史陈尧叟传麻苎所种与桑柘不殊既成宿根旋擢新干俟枝叶裁茂则刈获之周嵗之间丨丨其苎复一固其本十年不衰始离田畴即可纺绩】
　　三求【宋史李建中传性简静风神雅秀恬于荣利前后丨丨掌西京留司御史台】
　　三绕【南史顾欢传西域之记佛经之说俗以膝行为礼不慕蹲坐为恭道以丨丨为防不尚踞傲为肃宋史杜谊传继丧父母号恸昼夜不絶卜葬徒跣负土为坟往来十余里日渡塘涧泥水没骭虽大雨雪未尝少止手足皲裂血流以漆涂之每覆一畚必丨丨坟号而后去既葬遂茇舎墓旁负土终丧人往视之辄遣去日一饭不荤　李白赠栁圎诗还同月下鹊丨丨未安枝　吴融雪诗夜迷丨丨鹊昼断一行鸿　苏辙诗丨丨择所安一枝粗得依】
　　三变【论语君子有丨丨望之俨然即之也温听其言也厉　史记天官书夫天运三十嵗一小变百年中变五百载大变丨大丨一纪三纪而大备此其大数也宋书礼志云火从物防损异仪帝乐五殊王礼丨丨岂独大宋造命必咸仍于晋旧哉　北史封卓妻刘氏传封生令达卓为时彦内协黄中外兼丨丨谁能作配尧应其选实有华宗挺身淑媛　旧唐书元稹白居易传论统论六义之源较其丨丨之体如二班者盖寡类唐书文艺传序唐有天下三百年文章无虑丨丨髙祖太宗大难始夷防江左余风絺句绘章揣合低卬故】
　　【王杨为之伯元宗好经术羣臣稍厌雕琢索理致崇雅黜浮气益雄浑则燕许擅其宗是时唐兴已百年诸儒争自名家大厯贞元间美才辈出擩哜道真涵泳圣涯于是韩愈倡之栁宗元李翺皇甫湜等和之排逐百家法度森严扺轹晋魏上轧汉周唐之文完然为一王法此其极也　后山诗话见二卷下　李白赠王汉阳诗吾曽弄海水清浅嗟丨丨　又宋史杨畏传惇至徙畏吏部引以自助中书侍郎李清臣知枢密院安焘与惇不合畏复隂附安李惇觉其情又曽布蔡卞言畏平日所为于惇遂以寳文阁待制出知真定府天下于是目为杨丨丨谓其进于元丰显于元祐迁于绍圣也】
　　三过【孟子禹稷当平世丨丨其门而不入　汉武故事东郡献短人帝呼东方朔朔至短人指朔曰西王母种桃三千年一着子此儿不良已丨丨偷之矣　圗绘寳鉴见一笔下　明一统志丨丨山在寕波府慈溪县西二十里山势临江潮水萦纡舟人惮于经过虽一过犹丨丨焉故名　又丨丨堂在嘉兴府秀水县本觉寺宋苏轼与文长老丨丨皆有诗后人因建堂命名焉王羲之题笔阵圗每画一波常丨丨折笔　又云笈七签见二过下　又黄庭坚题跋治心养性先防丨丨美食则贪恶食则嗔终日食而不知食之所从来则痴】三投【宋书天文志蜀后主建兴十二年诸葛亮帅大众伐魏屯于渭南有长星赤而芒角自东北西南流投亮营丨丨再还往大还小占曰两军相当有大流星来走军上及坠军中者皆破败之徴也】
　　三奔【云笈七签丨丨録丨丨之道当按奔景之神经经中节度晓夕修行不得传及非人　陆蒙石窗诗只有丨丨客来时教隠书】
　　三迎【南史萧景传为雍州刺史初列州省除丨丨羽仪器服不得烦扰吏人】
　　三至【史记天官书见一秋下　北史冯伟传齐赵郡王出镇定州以礼迎接命书丨丨县令亲至其门犹辞疾不起　又髙阿纳库传周师逼平阳后主于天池校猎晋州频遣驰奏从旦至午驿马丨丨纳库云大家正作乐边境小小兵马自是常事何急奏闻　荀子所以不受命于主有三可杀而不可使处不完可杀而不可使击不胜可杀而不可使欺百姓夫是之为丨丨吕览齐桓公见小臣稷一日丨丨弗得见从者曰万乘之主见布衣之士一日丨丨而弗得见亦可以止矣桓公曰不然士骜禄爵者固轻其主其主骜霸王者亦轻其士縦夫子骜禄爵吾庸敢骜霸王乎遂见之不可止世多举桓公之内行内行虽不修霸亦可矣　明一统志丨丨堂在安庆府治东宋元丰间杨希元建希元之祖淳化中为郡守父天圣中为通守及希元凡丨丨郡因名　又丨丨堂在庐州府治西宋陈尧佐三守是邦故以名堂叶祖洽作记　苏辙再入翰林谢表忧深投杼岂无丨丨之言诏得赐环不待一人之誉　曹植当欲髙行谗言丨丨慈母不亲愦愦俗间不辩伪真钱起送李明府去官诗谤言丨丨后直道难何如白居易早秋晩望诗去国来几时江上秋丨丨】三上【宋史礼志殿中监进镇圭嘉安乐作诣上帝神坐前北向跪奠镇圭于练借执大圭俛伏兴搢圭跪丨丨香奠玉币执圭俛伏兴再拜内侍举镇圭授殿中监乐止　又选举志见两上下　又陈师锡传元祐初苏轼丨丨章荐其学术渊源行已洁素议论刚正器识靖深徳行追踪于古人文章冠絶于当世乃入为秘书】三置【史记封禅书是岁秦缪公内晋君夷吾其后丨丨晋国之君平其乱注索隠曰丨丨晋君谓惠公懐公文公也　又商君传赵良曰夫五羖大夫荆之鄙人也相秦六七年而东伐郑丨丨晋国之君一救荆国之祸】
　　三进【诗五日为期传妇人五日一御疏后皆取其盛者故知卑者宜先谓月初也望后则月光盛故知反之是以内则之注亦先侄娣从卑者起由准此也诸侯大夫则亦望前先卑望后先尊至望而夫人丨丨望后亦如之　左传晋灵公不君赵盾士季将谏士季曰会请先不入则子继之丨丨及溜而后视之曰吾知所过矣将改之　唐书裴度传王承宗李师道谋缓蔡兵乃伏盗京师刺用事大臣已害宰相元衡又击度刃丨丨断鞾剃背裂中单又伤首度冒氊得不死】
　　三去【左传见三败下　史记平原君传平原君相赵惠文王及孝成王丨丨相三复位封于东武城　金丹大要上阳子曰道有丨丨焉一者虽智人才士而好论状告人者是谓无徳宜去之也】
　　三居【书舜典五流有宅五宅丨丨传五刑之流各有所居五居之差有三等之居大罪四裔次九州之外次千里之外　又唐书卢奕传拜御史中丞自懐慎奂及奕丨丨其官清节似之时传其美　储光羲献郑州宋使君文诗丨丨清宪台两拜文昌阁】
　　三申【书酒诰姑惟教之有斯明享传以其渐染恶俗故必丨丨法令且惟教之则汝有此明训以享国】三飞【南史梁武帝纪见三足下　太元经戈彼丨丨明明于征　真诰琼丹一御九华丨丨　李白秋浦感主人归燕寄内诗丨丨四逥顾欲去复相瞻】
　　三集【南史梁武帝纪见三足下】
　　三遇【左传却至丨丨楚子之卒见楚子必下免胄而趋风　唐书王忠嗣传天寳元年北讨奚怒皆战桑干河丨丨三克耀武漠北髙防而还宋史选举志余官丨丨郊许奏有官人】
　　三接【易晋康侯用锡马蕃庶昼日丨丨　王勃梓州福防寺碑薄游兹邑喜见髙人丨丨而定琴樽七纵而擒风月　张九龄谢赐马状雨露恩深反有叨于丨丨　符载保安镇阵圗记红旗拉风长防如倚晨暮丨丨朱殷谿渎　于邵送张中丞归魏博序恩逾丨丨诏复两河　左思魏都赋丨丨三防既昼亦月　傅咸烛赋背丨　之昭昭　陆云九愍镜端形于丨丨照直影于太微　李颀寄綦母三诗顾眄一过丞相府风流丨丨令公香　权徳舆和兵部李尚书东亭诗丨丨履声退东亭斯旷然　武元衡休暇日中书相公致斋禁省诗尝闻圣主得贤臣丨丨能令四海春　刘禹锡和浙西李大夫伊川卜居诗早入八元数尝承丨丨恩　韩偓赠僧诗见一灵下　罗隠送内使周大夫自杭州朝贡诗丨丨驾前朝觐礼一函江表战征功　石介安道登茂材异等科诗遂得望清光丨丨近帷幄】
　　三从【左传女子从人者也注言女子有丨丨之义　晋书文明王皇后传后崩将迁祔帝手疏后徳行命史官为哀防曰诗书是悦礼籍是纪丨丨无违中馈允理　北史张普惠传窃谓髙祖受禅于献文皇帝故仰尊为太上皇此因上上而生名也皇太后称令以系敕下盖取丨丨之道逺同文母列于十乱则司徒为太上恐乖系敕之意　孙氏悼艰赋伊丨丨而有归爰奉嫔于他族　又汉书卫青传见一校下】
　　三违【礼记表记子曰事君　丨而不出境则利禄也人虽曰不要吾不信也　杜甫寄张十二山人彪诗独卧嵩阳客丨丨颍水春】
　　三移【金丹诸真元与见三照下　张耒遣幽赋嗟吾客于东周兮周天星之丨丨　杜甫赠王侍御契诗见一别下】
　　三揖【周礼司士孤卿特揖大夫以其等旅揖士旁丨丨王还揖门左揖门右　礼记表记见一辞下　又郷饮酒义郷饮酒之义主人拜迎宾于庠门之外丨丨而后至阶三譲而后升所以致尊让也　晋书皇甫谧传丨丨乃进明致之难也一让而退明去之易也　小学绀珠丨丨土揖庶姓时揖异姓天揖同姓　阙名郷饮赋则丨丨以成礼三让以就位贵贱不共其班少长各以其次　又左传初卫侯游于郊子南仆公曰余无子立女不对他日又谓之对曰郢不足以辱社稷君其改圗君夫人在堂丨丨在下君命祗辱注丨丨卿大夫士】
　　三顾【左传卫侯为夫人南子召宋朝会于洮太子蒯聩献盂于齐过宋野野人歌之曰既定尔娄猪盍归吾艾豭大子谓戏阳速曰从我而朝少君少君见我我顾乃杀之速曰诺乃朝夫人夫人见大子大子丨丨速不进夫人见其色啼而走曰蒯聩将杀余公执其手以登台大子奔宋　蜀志诸葛亮传先帝不以臣卑鄙猥自枉屈丨丨臣于草庐之中　刘彦昺荆门赋起躬耕之髙卧枉丨丨之殷勤　沈佺期陪幸韦嗣立山庄诗茒室承丨丨花深接九重　王维奉和圣制御春明楼临右相园亭诗褰旒明四目伏槛纡丨丨　李白读诸葛武侯传诗鱼水丨丨合风云四海生　杜甫蜀相诗丨丨频烦天下计两朝开济老臣心　白居易寄隠者诗禄厚食万钱恩深日丨丨　薛能筹笔驿诗当初若欲酬丨丨何不无为似有鳏　元晦越亭诗乏才叨入使徇禄非丨丨　汪遵南阳诗若非先主垂丨丨谁识茅庐一卧龙　吴澄题诸葛武侯画像诗若无丨丨主何地着斯人　又南史卢度传隠居庐陵西昌丨丨山鸟兽随之夜有鹿触其壁度曰汝壊我壁鹿应声去明一统志丨丨山在吉安府泰和县南五十里正当县治三峰宛如笔架屹然相顾山下有龙祠祷雨多应相传卢度隠此上有防国寺】
　　三拜【仪礼乡饮酒礼主人西南面丨丨众賔众賔皆答一拜注丨丨示徧也一拜不备礼也　左传穆叔如晋报知武子之聘也晋侯享之金奏肆夏之三不拜工歌文王之三又不拜歌鹿鸣之三丨丨韩献子使行人子员问之对曰三夏天子之所以享元侯也使臣弗敢与闻文王两君相见之乐也臣不敢及鹿鸣君所以嘉寡君也敢不拜嘉四牡君所以劳使臣也敢不重拜皇皇者华君教使臣曰必谘于周臣闻之访问于善为谘咨亲为询咨礼为度咨事为诹咨难为谋臣获五善敢不重拜　又秦获晋侯以归晋大夫反首拔舎从之秦伯使辞焉曰二三子何其慼也寡人之从君而西也亦晋之妖梦是践岂敢以至晋大夫丨丨稽首曰君履后土而戴皇天皇天后土实闻君之言羣臣敢在下风周书宣帝纪诏诸应拜者皆以丨丨成礼　宋史阇婆国传其王椎髻戴金铃衣锦袍蹑革履坐方牀官吏日谒丨丨而退　北梦琐言方干吴人王大夫重之延入内乃连下两拜亚相安详以答之未起间方又致一拜时号方丨丨也　又李颀送崔侍御赴亰诗一从登甲科丨丨皆宪司】
　　三踊【礼记杂记公七踊大夫五踊妇人居间士丨丨妇人皆居间　左传见一夕下　又季文子逐东门氏子家还及笙坛帷复命于介既复命袒括髪即位哭丨丨而出遂奔齐　又崔武子见棠姜而美之遂取之荘公通焉夏五月乙亥公问崔子遂从姜氏甲兴公登台而请弗许请盟弗许请自刃于庙弗许遂弑之晏子立于崔氏之门外门啓而入枕尸股而哭兴丨丨而出人谓崔子必杀之崔子曰民之望也舎之得民】三跃【史记刺客传于是襄子大义之乃使之持衣与豫让豫让拔剑丨丨而击之曰吾可以下报智伯矣】三请【周礼司仪凡诸公相为宾及出车送丨丨三进再拜宾三还三辞告辟　晋书明穆庾皇后传咸和九年有司奏请追赠后父及夫人邱氏后陈让不许丨丨不从　又慕容惠载记慕容惠曰自古乞援不遣大臣则不致重兵是以赵隶丨丨楚师不出平原一使援至平成　齐书明帝纪太后令废海陵王以上入纂太祖为第三子羣臣丨丨乃受命　南史梁武帝纪大通二年九月癸巳幸同泰等设四部无遮大防上释御服披法衣行清净大舍以便省为房素牀瓦器乘小车私人执役甲午升讲堂法坐为四部大众开涅槃经题癸夘羣臣以钱一亿万奉赎皇帝菩萨大舍僧众黙许乙巳百辟诣寺东门奉表请还临宸极丨丨乃许帝三答书前后并称顿首　宋史度宗纪咸淳二年夏四月乙丑洪天锡丨丨祠不允　髙适宋中诗丨丨皆不忍妖星终日移　卢纶斆顔鲁公送挺赟归翠微寺诗一斋丨丨纪行诗诮我垂鞭弄鸣镝】
　　三诘【唐书黎干传见一诘下】
　　三问【周礼秋官大行人上公之礼出入五积丨丨三劳家语鲁哀公问于孔子曰子从父命孝乎臣从君命贞乎丨丨孔子不对　左传公游于陵阪遇孟武伯于孟氏之衢曰请有问于子余及死乎对曰臣无由知之丨丨卒辞不对公欲以越伐鲁而去三桓　宋史刘述传开封狱具述丨丨不承安石欲置之狱光又与范纯仁争之乃议贬为通判帝不许以知江州　蘓轼南禅长老和诗不已故作六虫篇答之诗见五反下】三谒【刘子翚有懐翁德功诗翁侯满腹是精神丨丨金门计未成】
　　三告【梦溪笔谈三司开封府外州长官升防事则有衙吏前导告喝国朝之制在禁中惟三官得告宰相告于中书翰林学士告于本院御史告于朝堂皆用朱衣吏谓之丨丨】
　　三谓【唐书杨晟传爱将安师建者勇而有礼既就执建顾曰尔报杨司徒足矣能从我乎谢曰司徒誓同死生不忍复戴日月丨丨不囬乃戮之】
　　三云【左传秦伯之弟鍼如修成叔向命召行人子员行人子朱曰朱也当御丨丨子产不应】三喻【唐书韦云起传见四道下】
　　三缄【家语孔子观周庙有金人丨丨其口而铭其背曰古之慎言人也　晋书郑袤等传论晋氏中朝承累世之资建兼并之业衣冠斯盛英彦如林惜其丨丨于论道之辰独善于兼济之日良圗鲠议无足多谈梁简文帝谢赉碧虑棊子屏风啓知驷足之难及保丨丨之可守　白敏中息夫人不言赋永忘一顾之念难夺丨丨之志　韦岫金赋见一诺下　杨发大音希声赋语不如黙箝口于丨丨之时　严维送桃岩成上人诗余生愿依止文字欲丨丨　杜牧鹦鹉诗不念丨丨事世途皆尔曹　皮日休江南书情诗时讹轻五羖俗浅重丨丨　真山民独坐诗时事丨丨口年光一转头　元好问胜槩诗吾道丨丨口时情一解顔】三薫【范琮荆山璞赋廼三沐而丨丨兮暨什袭以珍藏程俱偶作诗见一重下　元好问丙午九日咏菊诗丨丨复三沐嵗宴与君期】
　　三沐【黄庭坚元勋字説有居成功之心则不达自智而敖不能则不达故三衅丨丨而宇之曰不伐　元好问懐叔能诗丨丨三薰知有待一鸣一息定谁先】
　　三浴【齐语见三衅下　夀阳山记明义楼南山有丨丨室上以清王侯中以凉君子下以凉庶类　韩愈与吕毉山人书方将坐足下丨丨而三薰之】
　　三盥【权云轩髙士以白纻制服作歌戏赠诗经冰纬玉纷縦横丨丨寒露方织成】
　　三煮【唐书元宗皇后杨氏传帝在东宫后以景云初入宫为良媛时太平公主忌帝而宫中左右持两端纤悉必开媛方娠帝不自安密语侍读张説曰用事者不欲吾多子奈何命説挟剂以入帝于曲室自煮之梦若有介而戈者环鼎三而丨丨尽覆以告説説曰天命也乃止生男是为肃宗】
　　三淹【礼记祭义见三盆下】
　　三澣【唐书栁公权传常与六学士对便殿帝称汉文帝恭俭因举袂曰此丨丨矣学士皆贺】三涤【张耒暮秋赋身九浴而后衣兮口丨丨而后咀　戴复古白苎歌见一织下】
　　三潄【黄庚旦景诗丨丨吞朝霞余光散花栁】
　　三徙【书盘庚序疏仲丁祖乙亦是迁都序无民怨之言此独有怨者盘庚祖乙之曽孙也祖乙迁都于此至今多歴年世民居已久恋旧情深前王丨丨诰令则行晓喻之易故无此言此则民怨之深故序独有此事彼各一篇而此独三篇者谓民怨上故劝诱之难也史记越世家故范蠡丨丨成名于天下非茍去而已晋书皇甫谧传母任氏曰昔孟母丨丨以成仁曽父烹豖以存教岂我居不卜邻教有所阙何尔鲁钝之甚也宋书乐志自惜身薄祐夙贱罹孤苦既无丨丨教不闻过庭语】
　　三酌【北史蔡景王整传整子智积在同州听政之暇端坐读书门无私谒有公孙尚义杨君英萧徳言并有文学时延于坐所设惟饼果酒才丨丨家有女妓惟年节嘉庆奏于太妃前　张耒放言诗须臾经丨丨据榻已醺然】
　　三釂【唐书胡证传证旅力絶人晋公裴度未显时羸服私饮为武士所窘证闻突入坐客上引觥丨丨客皆失色因取铁灯檠摘枝叶栎合其跗横膝上谓客曰我欲为酒令饮不釂者以此击之众唯唯证一饮辄数升次授客客流离盘杓不能尽证欲击之诸恶少叩头请去证悉驱出故时人称其侠　潘滋蓬莱阁赋为坁为渑或履或船丨丨三酬既沃既沾】
　　三醮【仪礼士冠礼加嚼弁丨丨有干肉折俎】
　　三酬【周礼考工记梓人见一豆下　元史选举志各处就差相副官增及两酬者听各处官司再差增及丨丨以上及后界又增者申部定夺　潘滋蓬莱阁赋见三釂下】
　　三酹【北梦琐言孙防宗开宴行酒时毎酹酒止侧身恭跪一酹而已自孙氏始今人丨丨非也　萨都拉鳯皇台望祭郑录事诗崇台丨丨酒目断雁南飞王逢君山酹月圗诗兴酣俯崖面丨丨大江月】三餐【荘子逍遥游适莽苍者丨丨而反腹犹果然陆游老景诗疾行逾百歩徤啖每丨丨】三哺【白居易和微之春日投简阳明洞天诗见一铢下】
　　三吐【北史室韦国传其后分为五部不相总一所谓南室韦北室韦鉢室韦深末怛室韦大室韦并无君长人贫弱突厥以丨丨屯总领之】
　　三沸【陆羽茶经其沸如鱼目微有声为一沸縁边如涌泉连珠为二沸腾波鼓浪为丨丨　又汤经丨丨为老】
　　三娶【魏武帝禁比周令昔直不疑无兄世人谓之盗嫂第五伯鱼丨丨孤女谓之挝妇翁　刘孝胜妾薄命诗五逐无来聘丨丨尽凶终】
　　三媾【南齐书王僧防传见一门下】
　　三羣【吕览夫丨丨之虫水居者腥肉玃者臭恶犹美皆有所以】
　　三属【汉书刑法志魏氏武卒衣丨丨之甲注服防曰作大甲丨丨竟人身也如淳曰上身一髀裈一踁缴一凡丨丨也　沈约侍宴乐游苑钱吕僧珍应诏诗超乘尽丨丨选士皆百金】
　　三铸【晋书孔愉传愉尝行经余不亭见笼于路者愉买而放之溪中中流左顾者数四及是铸侯印而印左顾丨丨如初印工以告愉乃悟】
　　三摘【周必大王籍文学求读书堂诗见三絶下】
　　三亚【于邵容州刺史李公去思碑序丨丨京邑兼中司之贵复为宫相在常伯之位】
　　三单【诗其军丨丨传丨丨相袭也疏重衣谓之袭丨丨相袭谓三行皆单而相重为军也此谓发邰在道及初至之时以未得安居虑有宼钞故三重为军使强壮在外所以备御之也】
　　三致【史记货殖传见千金下　南史到溉传营小室朝夕从僧徒礼诵武帝每月丨丨净馔恩礼甚笃晏子晏子相齐三年梁丘据见晏子中食而肉不足以告景公公使吏致千金与市租请以奉宾客晏子辞丨丨之终再拜而辞　易林陶朱白圭善贾息资丨丨千金徳施上仁】
　　三动【唐书王潮传夀春亡命王绪刘行全合羣盗据夀州时望气者言军中当有暴兴者绪潜视魁梧雄才皆以事诛之众惧次南安潮与行全曰子美须眉才絶众吾不知子死所而行全怪寤亦不自安与左右数十人伏丛翳狙防绪以狥众呼万嵗推行全为将军辞曰我不及潮请以为主潮苦让不克乃除地剚剑祝曰拜而剑丨丨者我以为主至审知剑跃于地众以为神皆拜之审知让潮自为副绪叹曰我不能杀是子非天乎】
　　三尼【汲冢周书丨丨一除戎咎丑二申亲考疏三假时权要】
　　三淫【吕览周文王处岐诸侯去殷丨丨而翼文王散宜生曰殷可伐也文王弗许周公旦乃作诗曰文王在上于昭于天周虽旧邦其命维新以绳文王之德】
　　三孕【王昌龄句娟魄已丨丨】
　　三受【王融浄行诗丨丨犹絶雨八苦若浮云　王建赠王侍御诗丨丨主人辟方出咸阳城】三授【武元衡秋日经潼关感遇诗昔年曽逐汉征东丨丨兵符百战中】
　　三辞【左传晋侯丨丨从命曰重耳敢再拜稽首奉扬天子之丕显休命受防以出出入三觐　又秦伯使西乞术来聘襄仲辞玉对曰不腆敝器不足辞也主人丨丨宾荅曰寡君愿徼福于周公鲁公以事君结二国之好是以敢致之　陈书宣帝纪见五让下】
　　三领【罗隠淮南送卢端公归台诗朱绂两参王俭府绣衣丨丨杜林官】
　　三染【尔雅丨丨谓之纁　刘克荘题赵子固诗卷诗九成合奏音方备丨丨为纁色始深】
　　三决【宋史河渠志今河自横垄六塔商胡小吴百年之间皆从西决盖河徙之常势而有司置埽创约横截河流回河不成因为分水初决南宫再决宗城丨丨内黄亦皆西决则地势西下较然可见】
　　三愁【曹邺有四怨丨丨五情诗】
　　三忆【韩偓有丨丨诗　按谓眠时行时去时】
　　三恨【唐书吐蕃传是时乞立赞为赞普姓戸卢提氏曰我乃有丨丨不知天子丧不及吊一也山陵不及赙二也不知舅即位而发兵攻灵州入扶文浸灌口三也　隋唐嘉话薛元超曰吾不才富贵过人然平生有丨丨不以进士擢第一恨也不娶五姓二恨也不得修国史丨丨也】
　　三计【北史李密传元感召密令与弟元挺赴黎阳以为谋主密进丨丨曰今天子逺在辽外公长驱入蓟直扼其喉前有髙丽退无归路不战而禽此计上也又关中四塞卫文升不足为意今率众务早入西万全之势此计中也若随近先向东都以引嵗月此计之下也周昙薛公诗黥布称兵孰敢当薛公丨丨为斟量】三辱【刘歆遂初赋何方直之难容兮栁下黜而丨丨】
　　三验【后汉书袁绍传太仆赵岐衔命来征宣明陛下含之施蠲除细故与下更新奉诏之日引师南辕是臣畏怖天威不敢怠慢之丨丨也】
　　三又【宥同礼记王制三公以狱之成告于王王丨丨然后制刑陈澔集説又当作宥周礼壹宥曰不识再宥曰过失丨丨曰遗忘周礼司刺见三刺下】
　　三障【梁简文帝重请御讲啓心花成树共转六尘镜里得珠俱开丨丨】
　　三欲【管子君有丨丨于民丨丨不节则上位危丨丨者何也一曰求二曰禁三曰令求必欲得禁必欲止令必欲行求多者其得寡禁多者其止寡令多者其行寡求而不得则威日损禁而不止则刑罚侮令而不行则下凌上故未有能多求而多得者也未有能多禁而多止者也未有能多令而多行者也】三化【周墀贺王仆射放榜诗文场丨丨鲁儒生三十余年振重名】
　　三多【后山诗话欧阳永叔谓为文有丨丨看多做多商量多　玉海杨文荘公言学者当取丨丨看读多持论多著述多丨丨之中持论尤难　释道潜寄伯言明发诗议论凛然无两可文章妙絶具丨丨】三锡【易师九二在师中吉无咎王丨丨命　胡皓奉和圣制乐游园宴诗五酺终宴集丨丨又欢娱】三福【易林六喜丨丨南至欢国与喜同乐嘉我洁徳】
　　三部【翟禇澄禇氏遗书脉分两手手分丨丨隔寸尺者命之曰关去肘度尺曰尺门前一寸为寸左手之寸极上右手之寸极下又北史源贺传见一牀下】
　　三隅【诗厹矛鋈錞传厹丨丨矛也疏厹矛丨丨矛刃为三角盖相传为然也　论语见一隅下】三之【宋书厯志见一辰下】




　　御定骈字类编卷九十一
<子部,类书类,御定骈字类编>
　　钦定四库全书
　　御定骈字类编卷九十二
　　数目门十五
　　四
　　四星【诗成是南箕疏箕丨丨二为踵二为舌　史记天官书后句丨丨末大星正妃余三星后宫之属也又旗中丨丨曰天市　又西将东相南丨丨执法宋书天文志丨丨聚者有九汉光武晋元帝并中兴而】
　　【魏宋并更纪是则丨丨聚有以易行者矣　又厯志书以丨丨昏中审分至者据人君南面而言也　又符瑞志髙帝为沛公入秦五星聚于东井岁星先至而丨丨从之占曰以义取天下　又永嘉初元帝以安东将军镇建业时岁镇星辰太白丨丨聚于牛女之间　元史英宗纪至治元年正月甲辰水金火土丨丨聚奎　又舆服志亢宿旗外仗绘丨丨下绘龙　通典天文有宦者丨丨在帝座之西　白居易昭君怨明妃风貌最娉婷合在椒房应丨丨】
　　四宿【孙武子月在箕壁翼轸凡此丨丨者风起之日皇甫谧释劝论寒暑相推丨丨代中隂阳不治运化无穷　夏言侍上奉圣母观玉泉山赋徧七圣以展谒兮越丨丨而礼成】
　　四天【楞严经诸世间人不求常住未能舍诸妻妾恩爱于邪淫中心不流逸澄莹生明命终之后邻于日月如是一类名丨丨王天注须弥山半腹出海四万由旬日月自其宫前绕旋照丨丨下上有四万由旬至忉利天　大灌顶神呪经若有鬼神往来不去者丨丨诸王当遣使者持金刚之杵破头作七分　云笈七籖见】
　　【三境下　又今言丨丨者东方有九气青天南方有三气丹天西方有七气素天北方有五气元天四方丨丨故言丨丨　沈约内典序包括丨丨卷舒万劫　张君祖答庾僧渊诗茫茫混成始豁矣丨丨朗　沈佺期从幸香山寺应制诗岭上楼台千地起城中钟鼔丨丨闻髙适登濮阳圣佛寺阁诗佛因初地识人觉丨丨空徐凝八月灯夕诗丨丨净色寒如水八月清辉冷似霜　程俱过方子通诗丨丨黮无光万籁肃以揫】
　　四景【云笈七籖寂然无色宗兜术抗大罗灵化丨丨分万条翠朱霞　又太上大道君次乘丨丨之舆驾五素青云摄元微黑帝名齐元旋俱北行诣伽摩坦娄于医人见玉清七静道生髙上虚皇君受沓曜旋根隐符　又作影杨炯盂兰盆赋八枝初防丨丨髙悬】
　　四度【诗二之日凿冰冲冲笺古者日在北陆而藏冰西陆朝觌而出之疏服防以西陆朝觌而出之谓二月日在娄丨丨春分之中奎始晨见东方蛰虫出矣故以是时出之给賔客丧祭之用　礼记月令仲春之月日在奎昏弧中旦建星中疏案三统厯二月节日在奎五度昏井二十二度中去日九十七度旦斗五度中春分日在娄丨丨昏柳五度去日一百二度旦斗十六度中　云笈七籖二景奏明隂阳以判丨丨运昌云津廻灌　又白居易移山樱桃诗上佐近来多五考少应丨丨见花开　又醉游平泉诗洛客最闲唯有我一年丨丨到平泉　司空图山下吴邨看杏花诗去年丨丨今三度恐到凭人折去时】
　　四象【易系辞易有太极是生两仪两仪生丨丨四象生八卦　陈书文帝纪丨丨运周三元告献华夷胥洎玉帛骏奔思覃遗泽播之亿兆　宋史律厯志朔实一百一十五万一千六百九十三本防日月之行以盈不足平而得二万六百九十三是为朔余是则丨丨全策之余也今以元法乘丨丨全策二十九总而并之是为朔之实也　又王忠民传诸镇翟奥等皆重之弗能致奥徙治药川忠民避地南下遇商虢镇抚使董先于内郷留军中事以师礼时刘豫僭立忠民作九思图及定乱丨丨达之金主及镂板印图散于伪境以明天下之义　元史厯志见一交下　程迥周易古占丨丨者乾坤初与二相错而成也大衍六变而得之者也所以配隂阳老少之分也刘牧以九六七八为丨丨夫物生而后有象象而后有滋滋而后有数谓之九六七八矣即数也非象也先儒以金木水火为丨丨夫见乃谓之象形乃谓之器是四者既有定形尝以配干巽坎离矣即器也非象也或以神物变化垂象图书为丨丨然上与两仪下与八卦不相连属故曰丨丨者乾坤初与二相错而成也　小学绀珠丨丨太阳一少隂二少阳三太隂四　又丨丨阳七之静始于坎阳九之动始于震隂八之静始于离隂六之动始于兑　廖道南瑞应灵雪赋以五行为机杼以丨丨为槖籥　宏从征行方头山诗丨丨悟心幽人来憩】
　　四气【礼记乐记奋至徳之光动丨丨之和以着万物之理疏动丨丨之和者谓感动四时之气序之和平使隂阳顺序也　汉书五行志雨旱寒燠亦以风为本丨丨皆乱故其罚常风也　陈书后主纪丨丨易流三光遄至　春秋繁露喜气为暖而当春怒气为清而当秋乐气为太阳而当夏哀气为太隂而当冬丨丨者天与人所同有也非人所当畜也　拾遗记孙亮爱姬四人合丨丨香香气沾衣歴年弥盛百浣不歇　黄庭内景经见三素下　小学绀珠丨丨春夜卧早起夏夜卧早起秋早卧早起冬早卧晚起　梁简文帝上菩提树颂啓八风调丨丨正天下定海外安　陆倕新漏刻铭察丨丨之盈虚课六厯之疏密　李云卿京兆府献三足乌赋披拂丨丨翺翔九衢　史翽丹甑赋见三光下曹植朔风诗丨丨代谢悬景运周　张华励志诗丨丨鳞次寒暑环周　常建张天师草堂诗丨丨闭炎热两崖改明昏　张彪神仙诗五谷非长年丨丨乃灵药樊阳源赋得风动万年枝诗长令占天眷丨丨借全功　许稷闰月定四时诗六旬知不惑丨丨本无欺】
　　【苏轼真一酒歌渉阅丨丨更六阳森然不受螟与蝗】
　　四序【魏书律厯志丨丨迁流五行变易帝王相踵必奉初元改正朔殊徽号服色观于时变以应天道北史殷绍传太安四年上丨丨堪舆表　宋史乐志丨丨伊始三阳肇开条风入律玉琯飞灰　又魏汉津传声有太有少太者清声阳也天道也少者浊声隂也地道也中声在其间人道也合三才之道备隂阳奇偶然后丨丨可得而调万物可得而理　小学绀珠丨丨孟序仲序叔序季序　孔稚珪为敬则让司空表啓黄扉而燮五纬蹑青帷而调丨丨　唐太宗小山赋见三阳下　周只枇杷赋见一采下　刘祎之九成宫秋初应诏诗林树干霜积山宫丨丨寒　张说先天应令诗三阳丽景早芳辰丨丨嘉园物新　元稹代曲江老人诗见三光下　韩偓登南神光寺塔院诗见一冬下　贡奎赋广东诗禽弄千般巧花分丨丨妍】四季【易文言疏元是物始于时配春春为发生故下云体仁仁则春也亨是通畅万物于时配夏故下云合礼礼则夏也利为和义于时配秋秋既成物各合其宜贞为事干于时配冬冬既收藏事皆干了也于五行之气唯少土也土则分王丨丨四气之行非土不载故不言也　唐书礼乐志右台侍御史唐绍请停丨丨及生日忌日起居准式二时廵陵　宋史选举志元符三年太学试补外舍故用丨丨学官自考不誊録仍添试论一塲　素问刺皮无伤肉肉伤则内动脾脾动则七十二日丨丨之月病腹胀烦不嗜食　又岐伯曰木运临卯火运临午土运临丨丨金运临酉水运临子所谓歳防气之平也　风俗通黄帝始制冠冕垂衣裳上栋下宇以避风雨礼文法度兴事创业黄者光也厚也中和之色徳丨丨与地同功故先黄以别之也　参同契土游于丨丨守界定规矩　宣和画谱赵昌丨丨花引雏鹩儿一丨丨丛花四丨丨相属一　白居易陵园妾诗丨丨徒支妆粉钱三朝不识君王面　张蠙冬月书斋诗丨丨多花木穷冬亦不雕　周繇送人尉黔中诗峡涨三川雪园开丨丨花　黄滔壶公山诗危磴千寻拔竒花丨丨鲜　范成大园中草木诗薇帐半年春艳桂丛丨丨秋香】
　　四节【后汉书杨赐传今城外之苑已有五六可以逞情意顺丨丨也注谓春搜夏苗秋狝冬狩也　又乌桓鲜卑传见鸟兽孕乳皆别丨丨　晋书王濬传濬今有二孙年出六十室如悬磬糊口江滨丨丨蒸尝菜羮不给　齐书刘蚪传见三时下　魏文帝连珠丨丨异气以成岁君子殊道以成名　曹植愁思赋丨丨更王兮秋气悲遥思惝恍兮若有遗　挚虞思游赋二仪泊焉其无央兮丨丨环转而靡穷　刘桢赠五官中郎将诗丨丨相推斥季冬风且凉　陆机塘上行丨丨逝不处繁华难久鲜　谢惠连却东西门行丨丨竞兰候六龙引颓机　张南史早春书事诗一身从弃置丨丨苦居诸　又仪礼郷射礼司射遂适阶间堂下北面命曰不鼔不释注不与鼔节相应不释筭也郷射之鼓五节歌五终所以将八矢一节之间当拾发丨丨四拾其一节先以听也　又汉书司马相如传庸旄注旄旄牛其状如牛而丨丨毛　山海经海内南经旄马其状如马丨丨有毛在巴蛇西北髙山南】
</div>
    <div class="pagination">
<a href="御定骈字类编_page363.html">上一页</a><span>...</span><a href="御定骈字类编_page359.html">359</a><a href="御定骈字类编_page360.html">360</a><a href="御定骈字类编_page361.html">361</a><a href="御定骈字类编_page362.html">362</a><a href="御定骈字类编_page363.html">363</a><span class="current-page">364</span><a href="御定骈字类编_page365.html">365</a><a href="御定骈字类编_page366.html">366</a><a href="御定骈字类编_page367.html">367</a><a href="御定骈字类编_page368.html">368</a><a href="御定骈字类编_page369.html">369</a><span>...</span><a href="御定骈字类编_page365.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
