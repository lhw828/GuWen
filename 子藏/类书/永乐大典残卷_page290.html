<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 290 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 290 页/共 331 页</h1>
    <div class="content">　　【九朝纪事本末】
　　元丰五年十二月丁已，诏景灵宫，绘像臣僚本支下两房以上，取无人食禄者。如俱无人食禄，或俱有人食禄均者，取最长未均即食禄人少者，取最长。仍以子孙为次序。若子孙亦系绘像，本房见无人食禄，即更不问，别应推恩人，愿典以次，及别房者听。六年三月辛已，太学正，马希孟为太学博士，以上批。自景灵新宫成，群臣献歌颂者以十数，独希孟之文可观也。八月乙亥，诏自今后，孰政官除拜，赴景灵宫恭谢差阁门祗候，或者班祗候一员，礼直官一名，随遂入殿，引揖祗应。十二月，自景灵宫十一殿成，上每行献朝之礼，凡百余拜反继仁殿，必哀痛良久。七年正月癸丑，吏部言，准诏定夺绘像臣僚之家食禄人法，看许致仕停俸，年七斋以上受官，事故勒停无叙法。残疾不堪仕，不理选限之官，欲并为不食禄人从之。四月壬辰，朝献景灵宫，至天九殿观芝草。宰臣王圭等称贺，仍宣从官以上赐茶。自是朝献毕，皆御殿赐茶。九月甲申，户部尚书王存言，准诏具析安守忠，豫绘像因依，勘会所采臣僚勋绩，并於国史宝录，考求事迹。据本傅所载赠太尉安守忠有战功政绩，当豫绘像。其捧日左相都指挥使，钦州图练使，安守忠史册无载，即无豫绘像人数。诏景灵宫改绘太尉安守忠像，并推恩其家。先是景灵宫绘像，管勾官，误以钦州图练使安守忠充数，而赠太尉。安守忠之孙自言故命存考定而降是诏
　　【金史】
　　《韩企先传》：太宗天会十二年，以企先为丞相。既薨，世宗大定十一年，将图功臣像于衍庆宫。上曰：丞相企先，本朝典章制度，多出斯人之手。至於关决大政，典大臣谋议，不使外人知之。由是人能知其功，前后汉人宰相，无能及者，置画功功像中，亦足以劝示后人。《习室传》：世宗思太祖，太宗创业之艰难，求常时群臣勋业最著者，图像于衍庆宫，辽王斜也。金源郡王撒改、辽王宗干、秦王宗翰、宋琮望、梁王宗弼、金源郡王不习失、金源郡王希尹、金源郡王娄室、楚王宗雄、鲁王母、金源郡王银术可、随国公阿离合满、金源郡王完颜忠、预国公蒲家奴、金源郡王撒离喝、允国公刘彦宗、特进韩鲁古、齐国公韩企先，并习室，凡二十一人。
　　【元史】
　　《李孟傅》：赐爵国公，帝亲授印章，命学士院降制。又图其像，词臣为之赞，及御书“秋谷”二字，识以玺而赐之。
　　【临安志】
　　杭州府，昭勋崇德之阁，有勋臣画像。
　　【元王恽秋涧集】
　　请建台阁，图功臣肖像状。昔两汉之麒鳞，云壹，唐金之凌烟、衍庆，皆所以褒奖忠义。激劝一时，切见国朝。开创以来，谋臣猛将，勋德显著者甚多。合无建立台阁，图绘肖像。不然，则使岁时配享朝庭，非惟存没，获宠，亦一代之盛事也。
　　【群书足用】
　　事对云台，明帝，烟阁太宗，南宫二十八将，东观绘元勋，忆老臣，法形貌，思股肱赋偶，丹青新体貌之重，藻色耀浑光之美，贲饰剑履，鼎新冠带良臣雄逝，而状貌可观。名将难老，而精不衰。赋隔像因绘於云台，次其先后。形载图於烟阁，炳若丹青。画直臣像
　　【辽史】
　　太祖阿保机神册六年六月丙申，诏画前代直臣像，为招谏图。
　　图十八学士像
　　【唐书】
　　《褚亮传》：太宗为天策上将军，寇乱稍平，乃乡儒宫，城西作文学馆，收聘贤材。於是以杜如晦、房玄龄、于志宁、疏世辰、薛收、褚亮、姚思廉、凌德明、孔颖连、李元道、李守素、廑世南、蔡允恭、颜丁时、许敬宗、薛元敬、盖文达、苏勉，并以本官为学士，七年收卒。复召刘孝孙辅之。命阎立本图像，使亮为之赞，题名字爵里号十八学士，藏当府，以彰礼贤之重。方是时在远中者，天下所慕向谓之登瀛洲
　　【宋李复橘水集】
　　题寇安雅，所藏唐十八学士绘像。《旧史》文学馆学十有李玄道、蔡元恭、颜相时，而此图无之。此图有魏微、封德彝薛膺、李伯乐、令狐德而《旧史》皆不典，恐题写之误也。初太宗命立本图其像，褚亮为之赞，号十八学士，写真图藏之书府。今此图人物长六七寸，状貌移易，未必全似。又唐初，衣冠制度，承周隋，唯有胡服。今此皆唐后来制度，但粗记诸人姓名，非一二书得其实也，然其用意，行笔设色，亦非寻常人所能为。今不论其他，但以其画笔可取，而留之可也。唐初所重族姓，称山东崔、卢、郑、李、李、玄道、李守素、乃山东冠族也。长安范氏，有书文绘图，诚之甚久，克唐之诗人皆绘。但书其姓名，其他皆非实。第以受其书笔而藏之，典此图无异。元和六年，八月李某履中题。
　　绘十八人像
　　【唐书】
　　《朱敬则傅》：敬则以老疾远政事，俄改成均祭，冬官侍郎易之等，集名儒，拱三教珠英。又绘武三思，李峤苏味道李迥秀、王绍宗等十八人像，以为图，欲引敬则。固辞不典，挈甚为人。出为郑州剌光，遂致仕。侍御史冉祖雍，诬奏典王同皎善，贬涪州剌史。既明其非罪，改庐州代还。无淮南一物，所乘止一马，子曹步从以归。
　　东观画像
　　【续蒙求】
　　高彪，无锡人，除郎中，校书东观，数奏赋颂奇文。因事讽谏灵帝异之迁内黄令，帝勒同僚，临送祖於上东门，诏东观书彪像以劝学者。
　　寝室画像
　　【北史】
　　《申微傅》：魏泼帝时微出为襄州剌史，时南方初附，旧俗，官人皆通贿遗。徽性廉慎，乃画杨震像於寝室，以自戒。
　　四方画像
　　【开元天宝遗事】
　　姚元崇为宰相，忧国如家，爱民如子，未尝私喜怒，惟以忠孝为意。四方之民，皆画元崇之真神事焉，求之有福。
　　便殿画像
　　【新唐书】
　　《王起傅》：起王播之后，为皇太子待读，俄兼太常乡，卿礼仪使。帝题诗太子笏以赐，诏画像便殿，号当世仲尼，其宠遇如此。
　　百城图像
　　【东汉书】
　　《陈传》：六子，纪谌最贤，二人齐德同行，父子并著高名，诗号三君。每宰府辟召，尚同时旌命，羔雁戒群，当时靡不荣之。豫州百城，皆图画纪谌形像焉。
　　郡民图像
　　【续后汉书】
　　《苍慈傅》：慈太和中，迁敦煌太衬，民夷感其德惠，数年卒，官吏民悲感，如丧观戚。图书其形，思其遗像。
　　【大名府志】
　　王鲁，宋进士第一。天禧初，知天雄军，业京留守。天圣中，以昭文相出知青州，再位大名府，代陈尧咨。既署事，政有不便者，委曲弥缝，悉掩其非鲁居官理政，民信军悦，咸绘其像事之。
　　【言行龟鉴】
　　韩魏公所历诸大镇，皆有遗爱，人人书像事之。
　　【王得臣尘史】
　　百花洲中，初未有土地，文正在任，令建庙。近者请神之像于公，公曰：“我即是也。”乃以公为祠。欧阳修诬撰道碑云：文正范公其为政所至，民多立祠书像。
　　【宋翟忠惠先生集】
　　东武俗号朴野，不事藻节为肖，东坡疏公像於城西彭氏之。圃国朝以来，持节剖符，典领是饰者，不知几何人，旧皆无闻。犹先生东坡去后，遗爱在人者深。虽东武拙於藻邦之俗，亦不忘景慕德，贻厥不朽。由是观之，桐乡祠朱大农，潮阳之庙韩文公，决非偶然者。
　　【宋史】
　　《苏轼传》：轼知杭州，有德于民，家有画像，饮食必祝，又作祠以服。《赵与权传》：与权知安吉州，有富民想幼子，察之非其本心，姑逮其子付狱，徐廉之，乃二兄强其父，祈业与权。晓以法，开以天理，皆欣然感悟。又有媪，仅一子，亦以不孝告，留之郡，听月给食，俾亲饮晨昏以礼，未同月，母子如初。二家皆书像事之。《杨简传》：简知温州，在郡廉俭自将，奉食菲苴，常曰：“吾敢以赤子高血自肥乎闾苍雍睦，无仇争声，民爱之如父母，咸书像以事之。迁驾部负外郎，老稚扶拥，缘道倾城哭送。
　　【处州府志】
　　黄保光，字元辉，徽州人。宋宣和五年，洪载寇郡之后，民力凋弊，招集流散，抚摩不倦。民既复业，更初学校，士民爱戴，家收其像而祝之。卒官，全城衰痛，为之黑市。六邑敛缗钱五十万赙之，其子却而不受。邦人立祠于学，岁时祠焉。
　　【叶水心集】
　　罗克开，墓说，克开知郴州。郴，山阴水涸，斗米尺绢，皆自齐诸郡。克开怜之，为代输直数万，泼永丰银坑，远仓含於民。移知袁州，时开禧兵役猝起，方取常平啖远军，广和耀以绩饮晚。克开出群钱，移於粼境，常平犹完。又上言：袁无藏粟，依户停炊，汹汹无告，耀亦免。约岁用赢缩，立准备库，军之百须兴焉，袁人不知也。两州善政，为一时冠。民绘事以祠，克开止之曰：口成碑足矣。铸宁像奚为。
　　【潼川志】
　　成都有清阴馆，自国初以来，镇守於蜀者，皆绘象其中。俾往来之观者，既然若容声接於前也。
　　【清波集志】
　　近世州郡，类以名贤，昔常临位，绘像以章遗受。数十百年后，何缘得其容貌之真。但书及冠，题爵位姓名耳。东坡送周正孺知东川诗，落句云：为郡扫棠阴，书像或相重。盖蜀中太守，无不书像者。顷王显道，守吴门日，孙仲益居毗陵，以当牧是邦。遣骑求其傅神，并复齐云楼旧观。孙谢之有尝读《国史》，钱惟演作枢密直学十题名记，默冠莱公为逆准不书。时有蔡齐斥其妄，如观无状，公乃肯牧之之语。此绍兴间事也。钱惟演，作枢密直学十题名记，附丽丁谓，取去寇准姓氏。云逆准，公尝言于仁宗曰：“完准社稷之臣，忠义闻於天下，其可为奸党所诬哉！遂令磨去，见公行状。
　　【金史】
　　《张万公传》：万公先知东平府，改知河中府，时军兴，调发业剧，悉为宽假，使民刀易办，人为绘像於薰风楼，又建去思堂。
　　州民画像
　　【东汉书】
　　《蔡邑传》：董卓被诛，邑在司徒王允坐，殊不意言之，而叹有动色，允叱收延尉治罪，邕陈谢乞，黥首则足。太尉马日石单，求之不果，遂死狱中，兄悔。欲止而不及，缙绅诸儒，莫不流涕。郑云闻而叹曰：“汉之事，谁正之。”允州陈留闻，皆画像而颂焉。
　　【魏泰东轩笔录】
　　王禹，在太宗末年，以事调守滁州。到任谢表略曰：诸县辰登，若无公事，一家饱暖，全荷群恩。禹有遗爱，滁州怀之，画其像于堂以祠焉。庆历中，欧阳修责守滁州，观禹遗像，而作诗曰：偶然来继前贤迹，信矣皆如昔日言。诸县丰登少公事，一家饱暖荷君恩。相公风采犹如在，顾我文章不足论。名姓已光青史上，壁间容貌任尘昏。盖用其表中语也。
　　【宋苏颖渎集】
　　伯父墓表，苏公涣提点利州狱，行部至阆中，民观者如堵墙，挥之不去。公曰：“吾去此二十年，何自识吾？皆对曰：“闻父祖道公为政，家有公画像。祝公复来。
　　【宋史】
　　《范纯礼傅》：纯礼出知遂州，泸南有远事，调度苛束，纯礼一以静待之。弊病其可具者，不取於民，民图像于庐，而奉之如神。岳飞补武占经郎，时会兀术攻常州宜兴，令迎飞移屯焉，盗郭告闻飞来，遁入湖，飞遣王责等追破之。尽降其众。有张威武者不从，飞军骑入其营斩之，避地者赖以免，图飞像祠之。
　　蜀民拜像
　　【新唐书】
　　《韦皋传》：皋辞治蜀，务私其民，列州互除租，三岁一复。皋没，蜀人德之，见其遗像必拜，凡刻石著名者，皆镌其文尊之。
　　唐民画像
　　【有官龟钅监】
　　赵尚宽知唐州按图记，复召信臣故迹，复三十陂，皆溉田万顷，发田书为膏腴，增户万余。仁宗下诏褒，进秩赐金，唐民书像祠之。
　　溪洞像
　　【类说】
　　《郭常传》：常从章入梅山溪洞中，见洞主家有像，事之甚严，云桂府李大夫也，问其名，曰：此其可名哉！叩头称死罪数四，卒不敢名。徐考其年月，则李中师诚之也。为提刑权桂府，夷獠乃畏信之。
　　茅山塑像
　　【宋史】
　　《刘随传》：王钦若既死，诏塑其像於茅山，列於仙官，随言无忌，其行，其神邪？宜察其妄。
　　内府藏像
　　【金史】
　　《徒单克宁传》：上幸克宁第，初上欲以甲第赐克宁。克宁固辞，乃赐钱。因基旧居宏大之，毕工，上临赐金器锦采。克宁亦有献，上欢甚，解御衣以衣之，诏书克宁像藏内府。
　　先自画像
　　【东汉书】
　　《赵岐傅》：岐为太常，年九十，先自寿藏图李札、子产、晏婴、叔向四像居宾位，又自书其像居主位，皆赞颂本傅。
　　恨不图像
　　【旧唐书】
　　《薛妆传》：武德七年，收寝疾卒。及后遍图学十等形像。太宗曰：“薛遂成故人，恨不早图其像。及登极。顾谓房玄龄曰：“收若在当以中书令处之。
　　【三字蒙求】
　　唐薛收卒，年三十二。秦王哭之，其后图学士像，叹其早死，不得典。
　　密令图像
　　【曲洧旧闻】
　　唐质肃在谏垣日，仁宗密令图其像。置温成阁中。御题曰：右正言唐介，时犹衣绿，外庭不知，逮其卒于位。裕陵奠，索画影看曰：“此不见后生日精神”。乃以此书像赐其家，人始知之。仍叹仁宗之用意深不可及也。
　　【宋史】
　　《唐介传》：介为人简为御史时，以敢言见惮。后居政府，遭时有为，此疾亟。仁宗哭，以像不类，命取禁中旧藏本，赐其家。
　　封寄画像大体学
　　【张永语录】
　　初蜀新乱，张尚书永，至公宇，袭旧制，周列更铺。数百所，公即日命罢之，人心大安，及代去。留一卷实封文字，与僧正希白，且云：“候十年观此”。后十年，公卒于陈州。讣至，蜀人罢市号恸，希白设大会斋，请知府凌策谏议。发开所留文字，乃公像，衣鬼褐、自为赞曰：垂则违俗，崖不利物。垂崖之名，聊以表德。徒劳丹青，绘写凡质。欲明此心，服之无。因号垂崖公，遂画于天庆观仙游阁。又九曜院皆画公像，府衙之东南隅，又有祠堂，皆后人思公而为之也。
</div>
    <div class="pagination">
<a href="永乐大典残卷_page289.html">上一页</a><span>...</span><a href="永乐大典残卷_page285.html">285</a><a href="永乐大典残卷_page286.html">286</a><a href="永乐大典残卷_page287.html">287</a><a href="永乐大典残卷_page288.html">288</a><a href="永乐大典残卷_page289.html">289</a><span class="current-page">290</span><a href="永乐大典残卷_page291.html">291</a><a href="永乐大典残卷_page292.html">292</a><a href="永乐大典残卷_page293.html">293</a><a href="永乐大典残卷_page294.html">294</a><a href="永乐大典残卷_page295.html">295</a><span>...</span><a href="永乐大典残卷_page291.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
