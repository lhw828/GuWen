<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 908 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 908 页/共 1019 页</h1>
    <div class="content">　　蜗病【皮日休小松诗先愁被鹦抢预恐遭丨丨】
　　蜗跧【孙觌疎山寺诗螘鬬已空遗垤在丨丨终恋故庐深】
　　蜗粘【真山民三峰寺诗见蜂恋下】
　　蠧
　　蠧鱼【周礼翦氏掌除蠧物注蠧物穿食人器物者丨丨亦是也　李白感兴诗委之在深箧丨丨坏其题徐积和路朝奉新居诗趁日开箱曝丨丨呼童解袂扪饥虱　陈造次韵答节推司理诗笑我丨丨尘简中】
　　【口角儒墨纷异同　又虎丘诗长日萧斋类丨丨出门春事半消除　又谢程帅袁副使诗不辞丨丨诮不贻牢豕羞　陆游箜篌謡卷书置箧中宁使饱丨丨　又冬夜读书示子聿诗絶胜锁向朱门里整整牙籖饱丨丨　又读摩诘诗诗诗篇今虽存亦复饱丨丨】
　　蠧虫【诗及其蟊贼疏陆玑疏云贼似桃李中丨丨赤头身长而细耳　朱湾题段上人院壁画古松诗一面死皮生丨丨风霜未必来到此　曹邺贺雪寄本府尚书诗碧树香尽发丨丨声渐退】
　　蠧蟫【苏辙东湖诗鼈圆如新荷鱼细如丨丨】
　　蠧蝝【说苑丨丨仆柱梁蚊蝱走牛羊】
　　蠧露【权徳舆送濬上人归扬州禅智寺诗丨丨宗通法已传麻衣笻杖去悠然】
　　蠧节【张籍古树诗丨丨莓苔老烧痕霹雳新】
　　蠧心【庾信庭前枯树诗庭前生意尽井上丨丨空韩琦啄木诗营营求丨丨未获空我腹】蠧尘【吴莱寄喻国辅张宜之诗手挟残编只丨丨山林着我最闲身】
　　蠧粪【香谱詹糖香树似橘煎枝叶为之似糖而黒多以其皮及丨丨杂之不得淳正者惟软乃佳】蠧树【张建梨花诗丨丨枝髙茁朶稠嫩苞开破雪槎毬】
　　蠧木【郑昭有丨丨赋　李贺昌谷诗歌尘丨丨在舞防长云似　周贺送友人诗人望丰壖宿虫依丨丨鸣　黄庭坚次韵冕仲考进士试卷诗少年迷翰墨无异虫丨丨】
　　蠧李【黄庭坚演雅诗见蝉饿下】
　　蠧杉【林逋深居杂兴诗僧分乳食来隂洞鹤触茶薪落丨丨】
　　蠧枿【陆游诗啄木抱丨丨搏黍鸣桑颠】
　　蠧枝【戴表元客言刘樗翁事诗隐玉看虹气坚松任丨丨】
　　蠧根【陆樵火诗积雪抱松坞丨丨然草堂又秋日遣怀诗丨丨延穴蚁疎叶漏庭蟾】
　　蠧叶【陆游诗衰如丨丨秋先觉愁似鳏鱼夜不眠　又早秋诗嬾似老鸡频失旦衰如丨丨早知秋　杨万里理蔬诗青虫捕仍有丨丨病还生】
　　蠧果【杨万里诗丨丨无迟落枯枝忽再荣】
　　蠧苗【沈约修竹弹甘蕉文芟夷蕴崇农夫之善法无使滋蔓剪恶之良图未有丨丨害稼不加穷伐者也】蠧椽【白居易新昌新居四十韵因寄元郎中张博士诗檐漏移倾瓦梁欹换丨丨】
　　蠧枢【元稹酬乐天东南行膳减思调鼎行稀恐丨丨】
　　蠧书【穆天子仲秋甲戌天子东游次雀梁丨丨于羽陵注谓暴书中蠧鱼因云丨丨也　韩愈杂诗岂殊丨丨虫生死文字间　陈造次韵徐秀才诗丨丨分此老华国须竒文】
　　蠧册【沈约和竟陵王抄书诗披滕辨丨丨酌醴访深疑】
　　蠧编【陆游夜雨诗雨中更觉凄凉甚一防残灯守丨丨】
　　蠧简【陆奉酬袭美先辈初夏见寄诗丨丨有遗字防琴无泛声　陆游秋兴诗一编丨丨青灯下恰似吴僧夜讲时】
　　蠧纸【陆游夜阅箧中书诗老卧烟村身偶在夜开丨丨泪如倾】
　　蠧字【陆游秋雨诗壁简积阴添丨丨牀琴生润咽声】
　　蠧箧【陆游诗丨丨有书供夙好衡门无客作新知】
　　蠧粉【李商隐和郑愚赠汝阳王孙家筝妓二十韵诗丨丨实雌灯光冷如水】
　　蠧才【小刘子丨丨于幽岫腐智于柴荜者盖人不能自荐未有为之举也】
　　蠧政【后汉书宦者传同敝相济故其徒有繁败国丨丨之事不可单书】
　　蠧魏【韩非子赵举则韩亡韩亡则荆魏不能独立是一举而壊韩丨丨防荆东以弱齐燕而三晋亡从者败也】
　　蠧众【淮南子丨丨则木折隙大则墙壊】
　　蠧响【苏轼次韵子由柳湖感物诗风翻雪阵春絮乱丨丨啄木秋声坚】
　　蠧孔【周礼矢人凡相笴欲生而抟注生谓无瑕蠧也疏无瑕谓无异色无蠧谓无丨丨也】
　　蠧物【周礼翦氏掌除丨丨以攻禜攻之以莽草熏之】
　　蠧啄【淮南子丨丨剖梁柱蟁蝱走牛羊】
　　蠧侵【顾大韶又后虱赋丨丨嘉树蛀耗米珠　李中书蔡隐士壁诗丨丨书帙损尘覆酒樽空　陆游诗琴縁废久尘常积书为开稀丨渐丨】
　　蠧耗【子华子神弗留则丨眀弗居则丨】
　　蠧壮【顔延之庭诰文火胜则烟灭丨丨则桂折】
　　蠧工【周昂吊张益之诗尘编坏简如丨丨弱质鄙钝烦磨砻】
　　蠧弊【陆游奉直大夫陆公墓志为吏穷日夜勤其官未尝事燕游所至上官委以事公至忘寝食寒暑以趋事赴功在玉山时刳剔丨丨根原窟穴毫发必尽正俸外他増给悉弃不取】
　　蠧败【周权此山集徐仲晦作书惠水墨梅图有和靖题纪岁月绢素丨丨余字不存作诗归之】蠧化【陆有丨丨篇】
　　蠧坏【志林孔壁汲冢竹简科斗皆漆书也终于丨丨景钟石鼓益坚古人之为不朽计亦至矣】蠧患【南史陈后主纪诏镂金银薄度物化生土木人防华之属及布帛短狭轻疎者并伤财废业尤成丨丨】
　　蠧毁【苏轼次韵米黻二王书跋诗三舘暴书防丨丨得见来禽与青李】
　　蠧害【后汉书宦者其后四侯转横天下为之语曰左囘天具独坐徐卧虎唐两堕超弟安为河东太守弟子匡为济隂太守璜弟盛为河内太守悺弟敏为陈留太守瑗兄恭为沛相皆为所在丨丨】
　　蠧殄【抱朴子川蟹不归而蛣败桑木见断而丨丨】
　　蠧蚀【梅尧臣刘原甫古钱劝酒诗精铜不丨丨肉好钩婉全　郑侠六环助潮士钟平仲纳官辄辞赠以诗诗暝阴滋丨丨飞屑落几案　范成大以狨坐覆蒲龛中诗丨丨尘昏度几年蒙葺依旧软如绵　陆游箜篌謡发箧覔旧书尘昏丨丨损　栁贯三月十日观南安赵使君所藏书画古器物诗徐熙葩叶妙设色尘昏丨丨犹鲜腴】
　　虱
　　虱心【列子甘蝇古之善射者彀弓而兽伏鸟下弟子名飞卫学射于甘蝇而巧过其师纪昌者又学射于飞卫飞卫曰尔先学不瞬而后可言射矣纪昌归偃卧其妻之机下以目承牵挺二年之后虽锥末倒眦而不瞬也以告飞卫飞卫曰未也亚学视而后可视小如大视微如着而后告我昌以厘悬虱于牖南面而望之旬日之间浸大也三年之后如车轮焉以覩余物皆丘山也乃以燕角之弧朔蓬之簳射之贯丨以丨而悬不絶以告飞卫飞卫髙蹈拊膺曰汝得之矣】
　　虱目【方囘忆我诗丨丨颇有胆四被言者章】
　　虱脑【宋玉小言赋烹丨丨切虮肝】
　　虱言【报恩经于后一时有土蚤来至虱边问言汝云何身体肌肉盛丨丨我所依主人常修禅定敎我饮食时节我如法饮食故所以身体鲜肥】
　　虱避【韩愈郑羣赠簟诗青蝇侧翅蚤丨丨肃肃疑有清飇吹】
　　虱暴【段成式句丨丨方归梦虫喧彻曙更】
　　虱爬【柳宗元同刘院长述旧言怀感时书事寄张员外诗见牛饭下】
　　虱鬭【符子齐鲁争汶阳之田鲁侯有忧色周丰往见曰臣尝昼寝有羣丨共丨乎衣中相杀者大半虱父止之曰吾与汝所虑不过容口而已奚用交战为羣虱乃止今以汶阳之田惑君之心曽不如一虱之智也】虱父【符子见上】
　　虱智【符子见虱鬭下】
　　虱功【墨客挥犀荆公禹玉熙宁中同在相府一日同侍朝忽有虱自荆公襦领而上直缘其防上顾之笑公不自知也朝退禹玉指以告公公命从者去之禹玉曰未可轻去輙献一言以颂丨之丨公曰如何禹玉笑而应曰屡游相防曽经御览荆公亦为之解颐】
　　虱多【南史江泌衣弊丨丨绵裹置壁上恐虱饿死乃复置衣中数日终身无复虱】
　　虱生【苏轼和子由苦寒见寄诗羡子久不出读书丨丨氊】
　　虱行【黄庭坚观伯时画马诗仪鸾供帐饕丨丨翰林湿薪爆竹声】
　　虱闻【黄庭坚演雅诗丨丨汤沸尚血食雀喜宫成自相贺】
　　虱饿【南史江泌见虱多下】
　　猬
　　猬腹【淮南万毕术雀矢中猬丨反丨受啄火胜金也】
　　猬毛【汉书贾谊传髙皇帝分天下以王功臣反者如丨丨而起　晋书桓温传少与沛国刘惔善惔尝称之曰温眼如紫石棱防作丨丨磔孙仲谋晋宣王之流亚也　潘岳马汧督诔子以眇尔之身介乎重围之里率寡弱之众拥十雉之城羣氐如丨丨而起四面雨射城中城中凿穴而处负户而汲木石将尽樵苏乏竭刍荛罄絶　梁元帝与鲍泉书面如冠玉还疑木偶发似丨丨徒劳绕喙　朱子复用前韵敬别机仲诗奋然忽作丨丨磔浩气勃若霄中烟　梅尧臣诗丨丨苍苍磔不死铜盘矗矗钉头生】
　　猬子【唐书李光顔传见马鞅下】
　　猬状【山海经海内北经见兽首下】
　　猬茁【苏舜钦悲二子聮句目凄望羊髭断反丨丨】
　　猬结【任昉奏弹曹景宗见蚁聚下】
　　猬缩【牛上士古骏赋沟蹙汉以朱殷毛拂霜而丨丨刘子翚哀马赋鹿骇麏惊鸱蹲丨丨　皮日休吴中苦雨诗如何乡里辈见之乃丨丨】
　　猬编【宋濂平江汉颂攅桅凑防笋束丨丨】
　　猬合【杨炎大唐圣徳颂序振鼓铎之音获羌髳之长林竦丨丨防于东郊】
　　猬刺【陆游初冬诗丨丨坼蓬新栗熟鹅雏弄色冻醅浓】
　　猬磔【晋书桓温见猬毛下李庾西都赋见虎眦下】
　　猬入【续博物志丨能丨虎耳中】
　　猬起【刘禹锡史公碑铭见鸡连下】
　　猬使【埤雅见虎伸下】
　　蟾
　　蟾蜍【古作蠩亦作诸尔雅鼁丨丨注似虾蟇居陆地通作詹诸　后汉书天文志注羿请无死之药于西王母姮娥窃之以奔月是为丨丨　金史五行志天眷元年夏于熙州野见一人乗白马红袍玉带如少年官状马首有六丨丨凡三时乃没　春秋演孔图丨丨月精也　五经通义月中有兔与丨丨兔月阴也丨丨阳也而与兎并明阴系于阳也　博物志丨丨一名螗蠩　抱朴子仙药一曰丨丨即肉芝也头上有角颔下有丹书带之辟五兵　西京杂记汉广川王发晋灵公塜得玉丨丨腹容五合水以为书滴　水经注绥水东南流迳汉农太守张伯雅墓旧引绥水南入茔城而为池沼沼在丑地皆丨丨吐水石隍承溜　齐民要术五月五日合止痢黄连圎霍乱圎采蕙耳取丨丨注以合血疽疮药　法苑珠林一月三日成魄八日成光丨丨体就魄始明　朝野佥载伯乐相马经有隆颡跌目蹄如累麴之语其子见大丨丨曰畧与相同但蹄不如累麴耳　发防记万岁丨丨头上有角颔下有丹书重八字　本草丨丨说文作詹诸云其声詹诸其皮鼁鼁其行诗云得此韩诗注云戚施丨丨也戚音蹵后世名苦蠪其声也蚵蚾其皮礧砢也　又丨丨千岁头上有角腹下丹书名曰肉芝能食山精人得食之可仙术家取用以起雾祈雨辟兵解缚今有技者聚蟾为戏能听指使物性有灵于此可推　韩愈毛颍传能匿光使物窃姮娥骑丨丨入月　李尤平乐观赋螭丨丨挈琴鼔缶　赵蕃月中桂树赋同丨丨之片影似濯瑶池异瑚之幽丛徒生沧海　呉淑夏赋雊鹆之舌初剪丨丨之角俄生　张说端午三殿侍宴应制诗合丹同蝘蜓灰骨共丨丨　杜甫秋日荆南送石首薛明府辞满告别诗但惊飞熠燿不记改丨丨　李白朗月行丨丨蚀圎镜大明夜已残　常衮早秋望华清宫古树因以成咏诗缀金翡翠赐砚玉丨丨　李贺诗钩坠小丨丨　薛逢古镜歌金膏洗拭鉎涩尽黒云吐出新丨丨　李羣玉中秋维舟君山看月诗熠燿游何处丨丨食渐残　张聿圎灵水镜诗廻首看云液丨丨势正圎　罗隐中秋夜不见月诗只恐异时开霁后玉轮依旧养丨丨　徐夤赠表弟黄校书辂诗佳句丽偷红菡萏吟窗冷落白丨丨　吴融禁直偶书诗扣砌渐看翻芍药鏁窗还咏碧丨丨　和凝宫词寳瑟凄锵夜漏余玉阶闲坐对丨丨　欧阳修诗俄然见青天焰焰升丨丨　苏轼虎儿诗老兎自谓月中物不骑快马骑丨丨　孔武仲诗丨丨竟不容久住仙药飘飘送囘去唐庚鸣鹊行卒为所卖罪满躯放逐南越烹丨丨晁冲之复和少蕴内翰甥诗酒沾鹦鹉杯行尽诗傍丨丨砚立成　陈造观诸公射于城北书壁诗尘我玉丨丨君金仆姑　汪藻避地函亭野步诗龙移蝼螘窥月晦丨丨侵　朱子和戴主簿韵诗拟借韦编订龙马免推纳甲话丨丨　边元鼎八月十四日对酒诗须丨丨弄清影恍然不是人间景　栁贯为蒋英仲作顔辉画青山夜行圗歌松溪行尽廹曛黒璧月正挂寒丨丨　杨维桢奔月巵歌大珠飞上玉兔白小珠亦奔银丨丨　又周礼掌染草疏见豕首下】
　　蟾身【本草见蟾酥下】
　　蟾腹【元好问蟾池诗小丨徐行丨如鼔大蟾张颐怒于虎】
　　蟾心【徐仲雅东华观偃松诗月滴丨丨水龙遗脑骨香】
　　蟾吻【苏舜钦舜元地动聮句丸铜落丨丨始异张浑仪】
　　蟾颐【元好问蟾池诗见蟾腹下】
　　蟾口【杜牧题夀安县甘棠馆御沟诗水殿半倾丨丨涩为谁流下蓼花中】
　　蟾爪【罗隐中秋月诗见兎隈下】
　　蟾距【罗隐中秋月诗见兎隈下】
　　蟾肪【陆佃文丨蜍吐其丨涂玉则软刻削如蜡】
　　蟾酥【本草时珍曰取丨丨不一或以手揑眉棱取白汁于油纸上及桑叶上插背阴处一宿即自干白安置竹筒内盛之真者轻浮入口味甜也或以蒜及胡椒等辣物纳口中则蟾身白汁出以竹箆刮下面和成块干之其汁不可入人目令人赤肿盲或以紫草汁煎防即消】
　　蟾目【本草永类钤方云丨丨赤腹无八字者不可用】
　　蟾蟹【云林石谱广连丰栁等山多钟乳洞洞有石丨丨蝘蜓及果蓏一一坚贞或顔色如生盖因钟乳防成化石】
　　蟾兎【权徳舆祗役江西路上寄内诗别来如昨日每见缺丨丨　欧阳詹玩月诗八月十五夕旧嘉丨丨光　元好问留月轩诗驩伯属我歌丨丨为动色】
　　蟾月【黄滔酬俞钧诗莫论丨丨无梯接大抵龙津有浪翻】
　　蟾魄【岁华纪丽蛾眉丨丨皎兮出矣　阎朝隐晴虹赋半出髙岊疑丨丨之孤生全入澄澜若蛾眉之相向　莫宣卿百官乗月早朝听残漏诗碧空丨丨度清禁漏声残　张栻离山诗囘首烟树林已复持丨丨】蟾彩【鲜于侁新堂夜坐诗清宵望丨丨宜付一杯酒　贡奎夜坐诗凉露浴丨丨浮云澹河流】蟾辉【谢观上阳宫望幸赋玉漏报更丨丨永夜　樊铸明光殿粉壁赋月桂低檐失丨丨于午夜御柳垂砌惹絮色于三春】
　　蟾光【梁昭明太子锦带书飘飘余雪入箫管以成歌皎洁轻氷对丨丨而写镜　髙道素上元赋见蜃气下　徐敞圎灵水镜诗练色临窗牖丨丨霭户庭　赵沨留题西溪诗丨丨忽作灵犀透表里通明两玉壶】蟾影【徐晦海上生明月赋水族将丨丨交驰浪花与桂枝相送　张说新都南亭送郭元振卢崇道诗褰幌纳丨丨理琴听猿啼　袁桷客舍书事诗丨丨穿窗矗龙光拂席流】
　　蟾波【杨亿诗凤楼鸳瓦丨丨湿　侯册学古体诗桐风吹月乌啼井丨丨湿露沈云影】
</div>
    <div class="pagination">
<a href="御定骈字类编_page907.html">上一页</a><span>...</span><a href="御定骈字类编_page903.html">903</a><a href="御定骈字类编_page904.html">904</a><a href="御定骈字类编_page905.html">905</a><a href="御定骈字类编_page906.html">906</a><a href="御定骈字类编_page907.html">907</a><span class="current-page">908</span><a href="御定骈字类编_page909.html">909</a><a href="御定骈字类编_page910.html">910</a><a href="御定骈字类编_page911.html">911</a><a href="御定骈字类编_page912.html">912</a><a href="御定骈字类编_page913.html">913</a><span>...</span><a href="御定骈字类编_page909.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
