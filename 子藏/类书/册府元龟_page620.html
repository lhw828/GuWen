<!DOCTYPE html>
<html>
<head>
    <meta charset="UTF-8">
    <title>册府元龟 - 第 620 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 620 页/共 736 页</h1>
    <div class="content">    後汉董卓临洮人膂力过人双带两左右驰射为羌胡所畏桓帝末以六郡良家子为羽林郎後位太师。
    张燕常山真定人剽悍捷速过人故军中号曰：飞燕後为平北将军。
    吕布字奉先五原郡九原人也。汉末以骁武给并州便弓马膂力过人号曰：飞将稍迁至中郎将董卓自以遇人无礼恐人谋已尝以布自卫卓性刚而褊忿布尝小失意拔手戟掷布布拳捷避之而改容顾谢卓意亦解。
    吴虞翻会稽馀姚人为孙策功曹从策讨山越策独骑与翻相待山中得平地劝策乘马策曰：卿无马奈何答曰：翻能步行日可三百馀里自征讨以来吏卒无及翻者明府试跃马翻随之行及大道得一鼓吏策取角自鸣之部曲识声小大皆出遂从周旋平定三郡。
    晋唐彬字儒宗鲁国邹人少便弓马好游猎身长八尺走及奔鹿强力兼人後为前将军领西戎校尉雍州刺史。
    王弥东莱人惠帝末入长广山为群盗弥多权略凡有所掠必豫图成败举无遗策弓马迅捷膂力过人青土号为飞豹。
    郭默河内怀人少微贱以壮勇事太守裴整尝身被重甲跳三丈馀时人莫不惮之後为西中郎将豫州刺史。
    桓石虔荆州刺史豁之子小字镇恶有才し捷绝伦从父在荆州於猎围中见猛兽被数箭而伏诸督将素知其勇戏令拔箭石虔因急往拔得一箭猛兽跳石虔亦跳高於猛兽兽伏复拔一箭以归终冠军将军豫州刺史。
    陈安字虎侯陇右人骁壮果毅武过人多力善射持七尺刀贯甲奔及驰马。
    宋傅弘之北地泥阳人也。素善骑乘为建威将军顺阳太守从高祖至长安弘之於姚泓驰道内绥服戏马或驰或骤往反二十里中甚有姿致羌胡聚观者数十人并惊惋叹息初上马以马鞭柄策挽致两股内及下马柄孔。
    尺天生吴兴馀杭人天兴之弟也。天生少为队将十人同火屋後有一大坑广二丈馀十人共跳之皆度惟天生坠坑天生乃取实中苦竹剡其端使利交横布坑内更呼等类共跳并畏惧不敢天生曰：我向已不度今者必坠此坑中丈夫跳此不度亦何活乃复跳之往反十馀曾无留碍众并叹服。
    南齐张敬儿为雍州刺史部伍泊沔口敬儿乘舴艋过江诣晋熙王燮中江遇风船覆左右丁壮者各泅走馀二小吏没船下叫呼张敬儿两掖挟之随船覆仰尝得在水上如此翻覆行数十里方得迎接失所持节更给之。
    王敬则晋陵南沙人也。年二十馀善拍张跳刁高与白虎幢等如此五六接无不中补挟毂队主领细铠左右。
    梁羊亻品泰山梁甫人也。少雄勇膂力绝人於兖州尧庙蹋壁直上至五寻横行得七迹後为都官尚书。
    兰钦字休明幼而果决し捷过人宋末随父子在雒阳尝於市骗橐天监中兼文德主师征南中五郡诸洞反者所至皆平钦有谋略勇决善战步行日二百里勇武过人善抚驭得人死力以军功封安怀县男。
    陈周文育义兴阳羡人也。年十一能反覆游水中数里高跳六尺与群儿聚戏众莫能及後为镇南将军封寿昌公。
    黄法（音俱）字仲昭巴山新建人少劲健有胆力步行日三百里距跃三丈颇便书疏闲明簿领出入郡中为乡里所惮後为豫州刺史。
    後魏傅永广平易阳人也。有气拳勇过人能手执鞍桥倒立驰骋後为平东将军光禄大夫。
    傅叔伟永之子也。亦能立马上与人角骋九岁为州主簿。
    杨大眼武都氐难当之孙少有胆气跳走如飞然侧出不为一宗亲顾待颇有饥寒之切太和中起家奉朝请时孝文自代将南伐令尚书李冲典选征官大眼往求焉冲弗许大眼曰：尚书不见知听下官出一伎便出长绳三丈许系而走绳直如矢马驰不及见者莫不惊叹冲曰：自千载以来未有逸才。若此者也。遂用为军主大眼顾谓同寮曰：吾之今日所谓蛟龙得水之秋自此一举终不复与诸君齐列矣。未几迁为统军从孝武征宛叶襄邓九江锺离之间所经战阵莫不勇冠六军。
    伊馥代人少而勇健走及奔马善射多力位终太子太保平尚书事。
    尔朱兆字万仁荣从子也。少骁猛善骑射手格猛兽し捷过人数从荣游猎至於穷岩绝涧人所不能升降者兆必先之荣以此特加赏爱任为爪牙以军功为平远将军步兵校尉。
    後周韩果字阿六拔代州武川人骁雄善骑射从贺拔岳西征为岳帐卒果膂力绝伦被甲荷戈陟峰岭犹涉平路虽数十百日不以为劳以功授宣威将军後从大军破稽胡於北山胡地险阻人迹罕至果进兵穷讨散其种落稽胡惮果劲健号为著翅人太祖闻之笑曰：著翅之名宁减飞将。
    达奚震字猛略代人也。同州刺史武之子少骁勇便骑射太祖尝於渭北较猎兔过太祖前震与诸将竞射之马倒而坠震足不倾踬因步走射之矢发中兔顾马才起遂回身腾上太祖喜曰：非此父不生此子乃赐震杂采百段震後累迁上柱国。
    隋贺。若敦仕周文为都督封安陵县伯尝从太祖较猎於甘泉宫时围人不齐兽多逃逸太祖大怒人皆股战围内惟有一鹿俄亦突围而走敦跃马驰之鹿上东山敦弃马步逐至山半便掣之而下太祖悦诸将因得免责。
    长孙晟し捷过人年十八为後周司卫上士。
    崔弘度年十七周大蒙宰宇文护引为亲信军校都督累转大都督时护弟中山公训为蒲州刺史令弘度从焉尝与训登楼至上层去地四五丈俯临之训曰：可畏也。弘度曰：此何足畏然掷下至地无损伤训以其拳捷大奇之。
    麦铁杖始兴人骁勇有膂力日行五百里走及奔马陈宣帝大建中聚结为盗俘役为官户配执御每罢朝後行百馀里夜至南徐州逾城而入行光火劫盗旦还及牙时仍。又执如此者十馀度物主识之州以状奏朝士见铁杖每旦尝在不之信也。後数告变尚书蔡徵曰：此可验耳於仗下时购以百金求人送诏书与南徐州刺史铁杖出应暮赍敕而往明旦及奏事帝曰：信然为盗明矣。惜其勇捷诫而释之陈亡後徙居清流县遇江东反杨素遣铁杖觇贼後叙战勋不及铁杖遇素驰驿归于京师铁杖步追之每夜则同宿素见而特悟奏授仪同三司以不识书放还乡里成阳公李彻称其骁武。
    沈光字总持少骁捷初建禅定寺其中幡竿高十馀丈遇绳绝非人力所及诸僧患之光见而谓僧曰：持绳来当相为上耳诸僧惊喜因取而与之光乃衔索拍竿而上直至龙头系绳毕手足皆放透空而下以掌据地倒行数十步观者骇悦莫不嗟异时人号为肉飞仙从炀帝攻辽东以冲梯击城竿长十五丈光其端临城与贼战短兵接杀十数人贼竞击之而坠未及於地遇竿有垂ㄌ光接而复上帝望见壮异之即拜朝散大夫。
    史万岁少英武善骑射骁捷。若飞後以军功拜上大将军。
    宇文忻字仲乐幼而敏惠年十二能左右驰射骁捷。若飞位至右领军大将军。
    权武拜开府袭爵齐城郡公武少劲果能重甲上马尝倒投於井未及泉复跃而出其拳勇如此频以军功增邑终右屯卫大将军。
    唐高开道世家寒微煮盐以自给少而骁捷走及奔马後为尉州总管。
    赵持满工书善射力搏猛兽捷及奔马改为凉州都督府长史而亲仁爱士多所交结在凉州尝逐野马自从射之无不洞于胸腋边人深伏之。
    史敬奉灵武人为本军牙将形甚短小。若不能胜衣至于野外驰逐能擒奔马自执鞍勒随鞍跃上然後羁带矛矢在手前无强敌。
    汉史弘毅字化元少游侠无行拳勇健步日行二百里走及奔马高祖时为侍卫亲军都指挥使。
    周王进幽州良乡人为人勇悍走及奔马符彦超为河朔郡守以略诱之左右长兴初彦超领镇安州属王希全构乱令进变状闻於朝廷明宗赏其迅速录宁卫将军。
    ○总录部　善武艺
    弧矢之妙击刺之能皆古人之所尚侠少之所务也。其有忠信为质拳勇绝人既蕴其壮心。又辅之武艺复有负彼英姿目为飞将槊著折树之名骑擅惊军之号而能奉上尽节临难不免此皆百夫之雄足以垂之不朽傥或心蓄奸贼志在飞扬虽使刀矛俱发左右驰骋所谓勇而无礼徒为兆乱之本者也。
    荆轲卫人也。卫人谓之庆卿既而之燕燕人谓之荆卿荆卿好读书学击剑以说卫元君元君不用。
    汉司马相如字长卿通西南夷拜中郎将少时好读书学击剑。
    魏典韦陈留已吾人仕太祖至校尉好持大戟与长刀军中为之语曰：帐下壮士有典君提一双戟八十斤。
    严翰字公仲器性重厚笃好击剑。
    晋杨济字文通历位镇南征北将军武帝重兵官多授贵戚清望济以武艺号为称职。
    桓玄字灵宝袭爵南郡公在江陵甚豪横士庶畏之过於刺史殷仲堪玄於仲堪厅事前戏马以槊拟仲堪仲堪中兵参军刘迈在座谓玄马槊有馀精理不足仲堪为之失色。
    陈安为刘曜将後叛曜自称大将军雍凉秦梁四州牧凉王曜使其将军平先立中伯率劲骑追安安与壮士十馀骑於陕中格战安左手奋七尺大刀右手执丈八蛇矛近交则刀矛俱发辄害五六远则双带服左右驰射平先亦壮健绝人与安搏战三交夺其蛇矛及安死陇上歌之曰：陇上健儿有陈安躯虽小腹中宽聂忽文马铁钅鞍七尺大刀奋如湍丈八蛇矛左右盘十荡十决无当前。
    南齐王宜兴为屯骑校尉与黄回同石头之谋宜兴拳捷善舞刀回尝使十馀人以水交洒不能著。
    周盘龙北兰陵人为征虏将军济阳太守世祖数构武帝令盘龙领军校尉骋槊。
    陈天福为前军将军善马槊至今诸将法之。
    梁羊侃为大军司高祖时车驾幸乐游苑侃预宴时少府奏新造两刀槊成长二丈四尺围一尺三寸帝因赐侃河南国紫骝马令试之侃执槊上马左右击刺特尽其妙观者登树帝曰：此树必为侍中折矣。俄而果折因号此槊为折树槊。
    王神念为爪牙将军少善骑射既老不衰尝於高祖前执二方左右交度驰马往来冠绝郡伍有杨华者能作惊军骑并一时妙捷。
    後魏来大千为骑都尉骁果善骑射永兴初袭爵迁中散至於朝贺之日大千尝著御铠盘马殿前朝臣莫不嗟叹。
    于栗代人也。为冠军将军左右驰射武艺过人好持黑槊以自标明元时拜黑槊将军。
    北齐尉兴敬幽州刺史长命之子便弓马有武艺高祖引为帐内都督。
    独孤楷少谨厚便弄马槊为宇文护执刀累转车骑将军。
    田式字显标为襄州总管性刚果多武艺拳勇过人燕荣字贵华高祖受禅为大将军性刚严有武艺击突厥有功。
    唐单雄信为李密将少骁健尤能马上用枪密军号为飞将。
    罗士信始年十四为荥阳通守张须ヌ执衣遇翟让来寇士信因请自效须ヌ小之士信重著一甲左右双跃而上马阵方列士信执长枪立於马上驰至贼所刺倒数人斩一人首掷於空中用枪承之戴以略阵贼众愕然莫敢逼者士信乃弃鞍驰马为十上十下而还。
    秦叔宝为上柱国封翼国公每从太宗征伐敌中有骁将锐卒炫人马出入来去太宗辄命叔宝往取叔宝应命跃枪而进必刺之万众之中。
    哥舒翰初为别将吐蕃寇边翰拒之于苦拔海吐蕃之众三道从山相续而下翰持半枪当兵锋逆击之无不摧靡。又击其次军复走。又击其後军皆大破之繇是知名翰有家臣曰：左车年十五每随翰入阵翰善使枪追贼及之以枪搭其肩而喝之贼惊顾翰从而刺其喉皆剔高三五丈而坠左车辄下马斩其首率以为常。
    王难得有胆力天宝初吐蕃大寇河源军难得以骑将为军锋赞普有子曰：琅支都恃其し悍乘谙真马宝钿装鞍军前求较斗者难得横枪突往刺杀之斩其首以其马归军使以闻玄宗召至御殿问之因令驰突作杀琅支都状壮之赐以锦袍拜羽林将军。
    《郭子》仪初以武举补左卫长史累以武艺登科为诸军使李怀光为朔方节度少从军为朔方死将以武艺壮勇称朔方节度使。《郭子》仪礼之益厚。
    李观德宗时为四镇北庭节度使少习武艺沈厚寡言有将帅识度。
    梁王敬荛颍州汝阴人为武宁军节度使敬荛魁杰沈勇多力善战所用枪矢皆以纯铁钅就枪重三十斤摧锋突阵率以此胜。
    王彦章少从军尝持铁枪冲坚陷阵敌人畏之目之为王铁枪後至正国军节度使。
    王景仁庐州合肥人材质魁伟性暴率无威仪善用槊颇推骁悍後至检校太尉同平章事。
    王重师颍川长杜人也。唐天中为雍州节度使同平章事材力兼人沈默大度临事有权变剑槊之妙冠绝於一时中和末蔡寇陷许昌重师脱身而来太祖异其状貌乃款于拔山都每於军前效用颇出侪类。
    晋苌从简陈州人天福初为许州节度使世以屠羊为事力敌数人善用槊初事唐庄宗为小校攻取城邑召人为梯头从简多应募焉。
    安审晖为邢州节度使器局谨重从父战阵武艺绝人起家长直军副兵马使。
    ○总录部　执御
    仲尼曰：吾何执吾执御矣。若夫衔勒无失则控御有力︼︷斯正则夷险可履况乎！任重致远而徐疾以攸宜自迩陟遐故驱驰而莫拟盖竞畏之无ル信动静而有常。若乃蹉跌稍失用舍不精非徒败律丧师抑亦失身陨志其为执御可不慎欤。
    商费昌夏桀之时去夏归商为汤御以败夏桀于鸣条。
    孟戏中衍太戊闻而卜之使御尹遂致使御而妻之周造父以善御幸於穆王得骥温骊（温一作盗为马纯颈骊黑色）骅骝（色如华而赤今名马骠赤者为枣骝骝马赤也。）耳之驷（纪年云：北唐之君来见以一骊马是生耳八骏皆因其毛色为名）西巡狩乐而忘归。
    奄父公仲宣王伐戎以为御。
    县贲父鲁人鲁公及宋人战于乘丘县贲父御（县贲皆氏也。凡车右勇力者为之）卜国为右马惊败绩（惊奔失列）公坠佐车授绥（戎车之贰曰：佐授绥乘公）公曰：末之卜也。（末之犹微哉！言卜国无）县贲父曰：他日不败绩而今败绩是无勇也。（公他日战其御马未尝惊奔）遂死之（二人赴敌而死）圉人浴马有流矢在白肉（圉人掌养马者白肉服里肉）公曰：非其罪也。（流矢中马非御与右之罪也。）遂诔之（诔其赴敌之功以为谥）。
    步扬晋人秦穆公侵晋至于都（都晋地韩原）惠公谓庆郑曰：寇深矣。若之何对曰：君深其怨能浅其寇乎！卜右庆郑吉公曰：郑也。不逊以家仆徒为右步扬御戎（戎御公戎车）梁繇靡御韩简号射为右以承公晋师溃戎马还泞而止梁繇靡御韩简辂秦公将止之（辂迎止获也。）庆郑曰：释来救君亦不克救遂止于秦。
    许伯楚人必阝之战许伯御乐伯摄叔为右以致晋师许伯曰：吾闻致师者御靡旌摩垒而还（靡旌疾驰也。摩近也。）乐伯曰：吾闻致师者左射以（左车左臾矢之善也。）代御执辔御下两马掉鞅而还（两也。掉正也。示暇）摄叔曰：吾闻致师者右入垒折馘（折馘断耳）执俘而还皆行其所闻而复。
    邴夏齐人鞍之战邴夏御齐侯逢丑父为右晋解张御克郑邱缓为右克伤於矢流血及屦未绝鼓音（中军将自执旗鼓故虽伤而击鼓不息）曰：余病矣。张侯曰：自始合而矢贯余手及肘余折以御左轮朱殷岂敢言病吾子忍之（张侯解张也。朱血色血色久则殷殷音近烟人谓赤黑为殷色言血多污车轮御犹不敢息）自始合苟有险余必下推车子岂识之然子病矣。（以其不识已推车）张侯曰：师之耳目在吾旗鼓进退从之此车一人殿之可以集事（殿镇也。集成也。）。若之何其以病败君之大事也。擐甲执兵固即死也。病未及死吾子勉之左并辔右援χ而鼓马逸不能止师从之（晋师从克车）齐师败绩韩厥将战梦子舆谓已曰：且辟左右（子舆韩厥父）故中御而从齐侯（居中代御者自非元师御者皆在中将左右）邴夏曰：射其御者君子也。公曰：谓之君子而射之非礼也。（齐侯不知戎礼）射其左越于车下射其右毙于车中。
    邮无正（邮无正大夫王良也。）晋人铁之战赵简子曰：郑人击我伏（弓衣）流血鼓音不衰今日之事莫我。若也。卫庄公为右（庄公奔晋简子将纳之故为右）曰：吾九登九下击人尽殪今日之事莫我加也。邮无正曰：吾两鞅将绝吾能止之今日之事我御之上也。驾而乘材（材横木）两鞅皆绝一云赵简子使王良与嬖奚乘终日而不获一禽嬖奚反命曰：天下之贱工也，或以告王良良曰：请复之︹而後行一朝而获十嬖奚反命曰：天下之良工也。良请辞曰：吾为范御终日不获一为之诡遇一朝而获十（范法也。诡不依法也。）。
    东野毕鲁人以善御闻定公问于颜阖曰：东野毕之御善乎！对曰：善则善矣。然其马将佚定公不说入谓左右曰：君子固诬人乎！三日而牧来谒之曰：东野毕之马佚两骖引两服入厩定公越席而起召颜阖曰：子言东野毕其马将佚不识何以知之对曰：臣以政知之昔者舜巧于使民而造父巧于使马舜不穷其民造父不穷其马是以舜无佚民造父无佚马今东野毕之御上车执辔御体正矣。步骤驰骋朝礼毕矣。历险致远其方尽矣。然而求马不已是以知之公曰：善哉！
    宛射犬郑人楚子伐郑诸侯救郑晋侯使张辂辅跞致楚师求御于郑卜宛射犬吉使御广车而行。
    尹需学御三年而无得焉尝寝想之（寝卧思之）中夜梦受秋驾於师（秋驾美御之师）明日往朝望而谓之曰：吾非爱道於子也。恐子不可予也。今日将教子以秋驾尹承而反走北面再拜曰：臣有天幸今夕因梦受之。
    汉秘彭祖以卒开沛城门为太公仆。又为中厩令击陈封戴侯。
    夏侯婴为沛厩司御高祖为沛公以婴为太仆尝奉车（为沛公御车也。）。
    荀彘太原广武人以御见为侍中（以善御得见因为侍中也。）晋王湛宗族皆以为痴兄子济诣湛既而辞去湛送至门济有从马绝难乘济问湛曰：叔颇好骑否湛曰：亦好之因骑此马姿容既妙回策如萦善骑者无以过之後至汝南内史。
    宋刘德愿孝武时为豫州刺史善於御车尝立两柱使其中通车轴乃於百馀步上振辔长驱未至数尺痛与牛杖从柱间直过其精如此世祖闻其能乃为之乘画轮车幸太宰江夏王义恭第德愿著龙冠短朱衣执辔进止甚有容状上欣欢赏赐甚厚。
    唐齐映为御史中丞从德宗幸梁州映尝执辔会御马遽骇奔跳颇甚帝惧伤映令舍辔映坚执久之乃止帝问其。故曰：马奔是不过伤臣苟舍之或犯清尘虽臣万死何以塞责上嘉奖无已。
    ●卷八百四十六
    ○总录部　善射
    周官保氏之职教国子以六艺其三曰射仲尼亦曰：吾何执执射乎！盖弦剡之制圣人所以威天下桑蓬之训男子所以志四方射之时义远矣。哉！中古以还乃有应机之命中挽︹彻札善其事而著称者焉至或饮羽毙兽敌纾难威於羌虏身获於荣爵亦比比有之。《诗》曰：舍矢如破。又曰：舍拔则获皆善射之谓矣。
    有穷后羿善射（有穷国名后君也。羿君之号）。
    逢蒙学射於羿尽羿之道。
    贾大夫恶（貌鬼）取妻而美三年不言御以如皋射雉获之其妻始笑而言。
    乐伯为楚大夫与晋战於必阝许伯御乐伯摄叔为右以致晋师晋人逐之左右角之（张两角後旁夹攻之）乐伯左射马而右射人角不能进矢一而已麋兴於前射麋丽龟（丽著也。龟背文隆高当心者）。
    晋鲍癸当其後使摄叔奉麋献焉曰：以岁之非时献禽之未至敢膳诸从者鲍癸止之曰：其左善射其右有辞君子也。既免（止不复逐之）。
    养由基楚大夫善射去杨叶百步而射百发百中楚共王及晋侯郑伯战於鄢陵潘之党与养由基蹲甲而射之彻七札焉（党潘之子蹲聚也。一发达七札言其能陷坚）以示王曰：君有二臣如此何忧於战（二子以射夸王）王怒曰：大辱国（贱其不尚智谋）诘朝尔射死艺（言女以射自多必当以艺死也。诘朝犹明朝是战日）及战吕射共王中目王召由基与之两矢使射吕中项伏韬（韬弓衣）以一矢复命後楚师薄（薄迫也。）於险叔山冉谓基曰：虽君有命为国故汝必射（王有死艺命）乃射再发尽殪楚王有白犭爰王自射之则抟矢而熙（熙戏）使养食其射之始调弓矫矢未发犭爰拥树号矣。熊渠子夜行见寝石以为伏虎弯弓射之没金饮羽下视知其石也。因复射之（食其即繇基也。）矢摧迸也。
    商阳为工尹与陈弃疾追吴师及之（工尹楚官名弃疾楚公子弃疾以鲁昭八年帅师灭陈县之楚人善之因号焉至二十年楚子狩於州来使荡侯潘子司马督嚣尹午陵尹喜帅师围徐以惧吴於时有吴师陵或作陵楚声）陈弃疾谓工尹商阳曰：王事也。子手弓而可手弓子射诸（商阳仁不忍伤人以王事劝之）射之毙一人弓（不忍复射毙仆也。韬也。）。又及谓之。又毙二人每毙一人掩其目（掩其目不忍视之）止其御曰：朝不坐燕不与杀三人亦足以反命矣。（朝燕於寝大夫坐於上士立於下。然则阳与御者皆士也。兵车参乘射者在左戈盾在右御在中矣。）孔子曰：杀人之中。又有礼焉。
    公孙丁为卫献公御公出奔齐孙氏追之初尹公佗学射於庾公差庾公差学射於公孙丁二子追公（二子佗与差为孙氏逐公）子鱼曰：射为背师不射为戮射为礼乎！（子鱼庾公差礼射不求中）射两句而还（句车轭卷者）尹公佗曰：子为师我则远矣。乃反之（佗不从丁学故言远始与公差俱退悔而还射丁）公孙丁受公辔而射之贯臂（贯佗臂）。
    泄声子鲁大夫齐师将纳昭公使公子Θ率师从公围成师与齐师战於炊鼻（季氏师距公炊鼻鲁地）齐子渊捷从泄声子射之中瓦（瓦脊）繇朐汰匕入者三寸（入瓦也。朐车轭车辕繇过也。汰矢激也。匕矢镞也。）声子射其马斩鞅殪。
    颜高鲁人定公侵齐门於阳州（攻其门）士皆坐列（言无斗志）曰：颜高之弓六钧（三十斤为钧六钧百八十斤古称重故以为异︹）皆取而傅观之阳州人出颜高夺人弱弓籍丘子Θ击之与一人俱毙（子Θ齐人毙仆也。）偃。且射子Θ中颊殪（子Θ死）。
</div>
    <div class="pagination">
<a href="册府元龟_page619.html">上一页</a><span>...</span><a href="册府元龟_page615.html">615</a><a href="册府元龟_page616.html">616</a><a href="册府元龟_page617.html">617</a><a href="册府元龟_page618.html">618</a><a href="册府元龟_page619.html">619</a><span class="current-page">620</span><a href="册府元龟_page621.html">621</a><a href="册府元龟_page622.html">622</a><a href="册府元龟_page623.html">623</a><a href="册府元龟_page624.html">624</a><a href="册府元龟_page625.html">625</a><span>...</span><a href="册府元龟_page621.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
