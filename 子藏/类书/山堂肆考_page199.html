<!DOCTYPE html>
<html>
<head>
    <meta charset="UTF-8">
    <title>山堂肆考 - 第 199 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 199 页/共 632 页</h1>
    <div class="content">　　试理人防
　　唐宗开元中或言于上曰今嵗选叙太滥县令非才上悉召至殿庭试理人防惟韦济词理第一擢为醴泉令余二百人不入第且令之官四十五人放归学问
　　着谕书
　　唐冯伉授醴泉令民多豪猾为着谕书大略指明忠孝仁义劝学务农每乡给一卷俾其传习宋戚纶字仲言知太和县太和民悍好讼纶为谕民五十篇言近而易晓老幼多传之
　　为文吁神
　　唐狄仁杰为昌邑令有老媪泣诉虎害其子仁杰为文吁神未防虎伏堦下乃告于众而杀之后又为幽州都督有功赐紫袍带武后自制金字十二以旌其忠又宋张逸知青神县东南有松柏滩每夏秋暴涨多覆民舟逸为文祷神不逾月而滩为徙五里自是无溺者
　　防劎诛吏
　　宋张乖崖公为崇阳令一吏自库中出视其鬓旁巾下有一钱诘之乃库中钱也乖崖命杖之吏勃然曰一钱何足道乃杖我耶尔能杖我不能斩我乖崖援笔判云一日一钱千日一千绳锯木防水滴石穿自仗剑下堦斩其首申台府自劾崇阳人伟而传之
　　杨时惠政
　　宋杨时剑南将乐人歴知浏阳余杭萧山三县皆有惠政
　　赵方名言
　　宋赵方少从张栻学初知青阳县告其太守史弥逺曰催科不扰是催科中抚字刑罚不差是刑罚中教化人以为名言
　　追呼不使入乡
　　宋种世衡尝知武功县用刑严峻人亦服其威信或有追呼不使人执帖入乡但以片纸榜县门追某人期某日诣县皆如期而至
　　期防惟令掲县
　　宋冦凖知归州巴东县其治一以恩信为主后知成安县每期防赋役未尝出符移惟令具乡里始名掲县门而百姓争赴之无稽违者又燕肃天禧五年知临卭县民苦吏追扰肃削木为牍民有连逮者书其姓名使召之如期而至
　　植柏
　　宋防凖知巴东县手植双柏于县庭民以比甘棠谓之莱公柏
　　拔茶
　　宋张咏令崇阳民以茶为业咏曰茶利厚官将之命拔茶植桑民以为苦其后茶他县民皆失业而崇阳之桑已成民得其利又范纯仁知襄城县有惠政课民种桑民号其桑为著作林以纯尝为著作郎也
　　读五车书
　　宋吴靖为长沙令一日自叹曰读五车书辛苦十年不得掇鸳鹭班发已垂白纵迹飘零尚为百里陶元亮复何人耶
　　称一字判
　　元朝丁济为奉化尹凡公论所在一判不复移民至今称之曰丁相公一字判
　　感悟母子
　　唐韦景骏为贵乡令有母子相讼者景骏曰令少不天常自痛尔有亲而忘孝耶教之不孚令之罪也因呜咽流涕付授孝经使习大义于是母子感悟请自新遂为孝子
　　増广生徒
　　宋许洄为江华令作新学校增广生徒数年之间盗息民安人为立碑颂徳
　　移兵省费
　　宋吴时知西安府郑县转运使檄华州饆米五万输长安而郑独当三万时贻书转运曰古者用师则褁粮以养兵无事则移兵以就食诚移兵于华则运费可省转运从其言
　　妨农遣归
　　宋李师中知洛川县民有罪于县妨其农时者必遣归令农隙自诣
　　挞猾吏导讼
　　宋黄岩叟知安喜县有法吏罢居乡里导人为讼岩叟捕挞于市众皆竦然定州吕公着叹曰此古良吏也
　　寛下户输钱
　　宋吕公着知河阳县蠲役法以寛下户输钱民甚徳之
　　止竞渡船
　　五代萧结为祈阳令不畏彊御方暮春时有州符下取竞渡船刺史将临观结怒批其符曰秧开五叶蚕长三眠人皆忙迫划甚闲船守为止之
　　辞清道诏
　　宋陶令知旴县时徽宗南幸以南山有十景欲临观诏所在清道令辞以非浃旬可办上嘉其直而止
　　不载一物
　　宋吴中复知峨眉县防于居官及代还不载一物
　　不取一文
　　宋沈希顔嘉祐间知雩都县公宇后妖禽夜啼希顔书其木云此处离朝路防千为官不取一文钱平生弗养无情鸟遮莫妖禽夜哭天诘旦禽去治县三年灾沴不生百废具举
　　拒太守导水
　　宋张及知临卭县太守欲引水泛舟遣吏于县决堰水时农事方兴及谓吏曰涸民田以事嬉游可乎令可去水不可导守闻之敛容以谢
　　防豪子还田
　　宋元绛知永新县有豪子龙聿诱少年周整饮博胜之计其赀折取上腴田伪立一劵久之整母始知讼于官不得直及绛至辨为伪劵责令还之聿骇谢即日归整田
　　法诛南金
　　唐张巡调真源令土多豪猾大吏华南金植威恣肆巡下车以法诛之邑中语曰南金口明府手
　　捕治海印
　　宋天圣间陈希亮知长沙县有浮屠海印国师者出入章献明肃皇后家恃势据民地希亮捕治置诸法一县大耸毁淫祠数百区勒巫为农者七十余家
　　命还一砧
　　宋凌冲熈宁间知含山县律已甚严一毫不妄取秩满归装有一砧冲视之曰非吾来时物命还之
　　悔取一砚
　　宋张舜民知襄乐县及代去惟取一石砚后犹追恨
　　十日一受俸
　　宋胡绍为河内怀令三日一视事十日一官仓受俸米于阁内作干饭食之
　　二日一治事
　　宋王安石仁宗时知鄞县读书为文率二日一治县事起堤堰决陂塘贷谷于民立息以偿新陈相易兴学校严保伍邑人便之故为执政所行之治皆本于此
　　牓门受饷
　　梁长城令何敬叔东海剡人素清防一日牓县门受饷得米二千斛他物称是悉以贷贫民输租
　　按籍命差
　　宋程明道知潭州晋城县先是民惮差役互相紏诉乡邦为仇先生悉知民产厚薄第其先后按籍而命之无有辞者
　　政识先后
　　宋元祐初何执中知海盐县为政识先后邑人纪其十异满去父老乞留攀舟而泣
　　政尚慈祥
　　宋黄庭坚知大和县政尚慈祥既去而民怀之立祠祀焉
　　固拒怀贞
　　唐杨玚为麟游令时窦怀贞大营金迁玉真二观檄取畿内民赀以佐费玚固拒不应怀贞怒曰县令拒大夫命乎玚曰所论者民寃抑耳何论位髙下乎怀贞壮其对遂止不取
　　不谒王黻
　　宋尹天民防昌人为太学博士出知果州相如县时王黻得政旧在太学乃天民所斋生也有强天民谒黻者天民笑曰见王丞相岂不得好官恐为顔闵所笑
　　题旗为饯
　　宋杨瑾知华亭县施政有条上下信服境内称治秩满乡老泣送且以二旗为饯题其上曰农人不防题诗句但称一味好官人
　　置馆寓思
　　宋政和初韩瓘为于潜县兴利除害民甚徳之政暇尝游憩于岝防山之东轩后人因目为昌黎馆以寓去思
　　老媪弃蔌而泣
　　齐乐豫为永世令病卒有老媪担防货于市闻之大泣弃所货防而泣曰失乐令我辈应就死尔一市人皆泣
　　小儿捧酒以迎
　　唐韦景骏歴肥乡令后为赵州长史道出肥乡民喜争捧酒食迎犒有小儿亦在其中景骏曰方儿曹未生而吾去邑非有旧恩何故来迎对曰耆老为我言学庐馆舎桥障皆公所为意公为古人今幸亲见所以来迎骏嘉其意为留终日
　　乐如时雨
　　晋荀藐字公然知榆次县为政以徳而民怀之武帝下诏褒美之云就之如日月敬之如神明爱之如父母乐之如时雨
　　惠如春风
　　唐李白为马昌宰韩仲卿作去思碑曰未下车人惧之既下车人悦之惠如春风三月大化奸吏束手豪宗侧目
　　罢用里长
　　宋庆厯四年张掞知益都县罢里长弗用而国租自输石介献息民论请以益都为天下法
　　不任吏胥
　　宋赵良淳知分宁县俗尚哗讦号难治淳不用刑戮不任吏胥取民敦孝友者身亲敬礼之其桀骜者绳之以法俗为少革
　　清白端谨
　　宋蒲尧仁知太和县清白端谨自奉尤薄经旬不知肉味曰吾不以口腹累人为官三年如一日
　　明敏警严
　　宋刘淳祐中知青田县明敏警严政事洞见源委吏不敢欺民怀其惠
　　学术渊源
　　宋元祐中陈师锡知宿迁县苏轼三上章荐其学术渊源行已洁素议论刚正器识靖深入为校书郎
　　识见髙爽
　　宋程璠知丰城县识见髙爽凡山川道途人物名氏目所一见耳所暂闻越年虽多不复忘废为邑三年识其民且半
　　瑞莲嘉禾之应
　　宋司马掀知遂昌县留心抚字教化大行有瑞莲嘉禾之应
　　白雀青鹿之祥
　　宋吴在木咸平中知余干县兴利除害邑中称治有白雀青鹿之祥民歌曰吴公木政严肃恶者忧羁囚善者乐化育鸟有白翎雀兽有青毛鹿不见犬声急人走昔日屡空今皆足
</div>
    <div class="pagination">
<a href="山堂肆考_page198.html">上一页</a><span>...</span><a href="山堂肆考_page194.html">194</a><a href="山堂肆考_page195.html">195</a><a href="山堂肆考_page196.html">196</a><a href="山堂肆考_page197.html">197</a><a href="山堂肆考_page198.html">198</a><span class="current-page">199</span><a href="山堂肆考_page200.html">200</a><a href="山堂肆考_page201.html">201</a><a href="山堂肆考_page202.html">202</a><a href="山堂肆考_page203.html">203</a><a href="山堂肆考_page204.html">204</a><span>...</span><a href="山堂肆考_page200.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
