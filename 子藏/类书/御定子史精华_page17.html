<!DOCTYPE html>
<html>
<head>
    <meta charset="UTF-8">
    <title>御定子史精华 - 第 17 页/共 31 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定子史精华 - 第 17 页/共 31 页</h1>
    <div class="content">　　【难故能致远以数纵强以制】径乎不知发乎不意【管子丨丨丨丨丨丨丨丨径乎不知故莫之能御也发乎不意故莫之能应也故全胜而无害】利适用敌【管子丨丨器之至也丨丨教之尽也不能致器者不能利适不能尽教者不能用敌】使敌若据虚搏景【管子善者之为兵也丨丨丨丨丨若丨丨无设无形焉无不可以成也无形无为焉无不可以化也】作内政而寓军令【管子丨丨丨丨丨丨丨制五家以为轨轨为之长十轨为里里有司四里为连连为之长十连为乡乡有良人以为军令是故五家为轨五人为伍轨长率之十轨为里故五十人为小戎里有司率之四里为连故二百人为卒连长率之十连为乡故二千人为旅乡良人率之五乡一师故万人一军五乡之师率之三军故有中军之鼓有髙子之鼓有国子之鼓春以田曰搜振旅秋以田曰狝治兵是故卒伍政定于里军旅政定于郊内教既成令不得迁徙故卒伍之人人与人相保家与家相爱少相居长相游祭祀相福死防相恤祸福相忧居处相乐行作相和哭泣相哀是故夜战其声相闻足以无乱昼战其目相见足以相识驩欣足以相死是故以守则固以战则胜】兵幸于权【管子夫丨丨丨丨权幸于地注幸犹胜也】武满【管子兵威而不止命曰丨丨】伐逆伐险伐过【管子先王之伐也丨丨不伐口顺丨丨不伐易丨丨不伐及知】形知能知意【管子人之众寡士之精麄器之功苦尽知之此乃丨丨者也知形不若丨丨知能不若丨丨】叅具【管子故主兵必丨丨者也主明相知将能之谓叅具】尊主安国之经【管子故兵者丨丨丨丨丨丨也不可废也】三惊当一至三至当一军三军当一战【管子故凡用兵之计丨丨丨丨丨丨丨丨丨丨丨丨丨丨丨注惊谓耀威示武能惊敌使惧如此者三可当师之一至敌国师之三至可当一军之用军之三用可成一战之功】小征大匡【管子是以圣人丨丨而丨丨不失天时不空地利用日维简其数不岀于计】论器论士论将论主【管子故凡兵有大论必先丨其丨丨其丨丨其丨丨其丨】无沟垒有耳目【管子故善用兵者丨丨丨而丨丨丨】不呼儆不茍聚不妄行不强进【管子兵丨丨丨丨丨丨丨丨丨丨丨丨呼儆则敌人戒茍聚则众不用妄行则羣卒困强进则锐士挫】不行于完城池【管子故军争者丨丨丨丨丨丨】三闇【管子夫恃不死之民而求以守战恃不信之人而求以外知此兵之丨丨也】竽瑟羙人謟臣文马【管子遗以丨丨丨丨以塞其内遗以丨丨丨丨以蔽其外外内蔽塞可以成败】五战而至于兵【管子桓公曰轻重之数国准之分吾已得而闻之矣请问用兵奈何管子曰丨丨丨丨丨丨桓公曰此若言何谓也管子对曰请战衡战准战流战权战势此所谓五战而至于兵者也桓公曰善】薪菜日虚十里靡币日去千金【管子倳防十万丨丨之靡丨丨丨丨之衍顿防一噪而丨丨之用丨丨丨丨之积】如独行【管子蚤知敌人丨丨丨注蚤知敌人则有以备之敌人望风自退故曰独行也】文令武令【管子请兴兵而南存宋郑而令曰无攻楚言与楚王遇至于遇上而以郑城与宋水为请楚若许则是我以丨丨也楚若不许则遂以丨丨焉】时为主客【管子夫静与作丨以丨丨人时以为丨贵得度】勿为客始【管子天因人圣人因天天时不作丨丨丨人事不起勿为丨】求之招揺之下【管子索而不得丨丨丨丨丨丨】大武三曾【管子大文三曾而贵义与徳丨丨丨丨而偃武与力】地图【管子凡兵主者必先审知丨丨轘辕之险滥车之水名山通谷经川陵陆邱阜之所在苴草林木蒲苇之所茂道里之逺近城郭之大小各邑废邑困殖之地必尽知之地形之岀入相错尽藏之然后可以行军袭邑举错知先后不失地利此地图之常也】素赏【管子管子入复桓公曰终嵗之租金四万二千金请以一朝丨丨军士桓公曰诺以令至鼓期于泰舟之野期军士桓公乃即坛而立寗戚鲍叔隰朋易牙賔胥无皆差肩而立管子执枹而揖军士曰谁能防陈破众者赐之百金三问不对有一人秉剑而前问曰几何人之众也管子曰千人之众千人之众臣能防之赐之百金管子又曰兵接弩张谁能得卒长者赐之百金问曰几何人卒之长也管子曰千人之长千人之长臣能得之赐之百金管子又曰谁能聼旌旗之所指而得执将首者赐之十金言能得者垒千人赐之人十金其余言能外斩首者赐之人十金一朝素赏四万二千金廓然虚桓公然太息曰吾曷以识此管子对曰君勿患且使外为名于其内乡为功于其亲家为徳于其妻子若此则士必争名报徳无北之意矣吾举兵而攻破其军并其地则非特四万二千金之利也五子曰善桓公曰诺乃诫大将曰百人之长必为之朝礼千人之长必拜而送之防两级其有亲戚者必遗之酒四石肉四鼎其无亲戚者必遗其妻子酒三石肉三鼎行教半嵗父教其子兄教其弟妻谏其夫曰见其若此其厚而不死列陈可以反于乡乎】好还【老子以道佐人主者不以兵强天下其事丨丨师之所处荆棘生焉大军之后必有凶年】果而勿强【老子善者果而已不敢以取强果而勿矜果而勿伐果而勿骄果而不得已是丨丨丨丨】不得已而用之【老子夫佳兵者不祥之器物或恶之故有道者不处君子居则贵左用兵则贵右兵者不祥之器非君子之器丨丨丨丨丨丨】恬惔为上【老子丨丨丨丨胜而不羙而羙之者是乐杀人夫乐杀人者不可以得志于天下矣】以竒用兵【老子以正治国丨丨丨丨以无事取天下】天以慈卫【老子夫慈以战则胜以守则固丨将救之丨丨丨之】不怒不与【老子善战者丨丨善战胜者丨丨】不敢进寸而退尺【老子用兵有言吾不敢为主而为客丨丨丨丨丨丨丨是谓行无行攘无臂仍无敌执无兵】哀者胜【老子抗兵相加丨丨丨矣注哀者慈仁】柔弱生之徒【老子坚强者死之徒丨丨者丨丨丨是以兵强则不胜木强则共注强大之兵轻战乐杀毒流怨结众弱为一强故不胜】尊爼折冲【晏子晋平公欲伐齐使范昭往观焉景公觞之饮酒酣范昭曰请君之弃罇公曰酌寡人之罇进之于客范昭已饮晏子曰彻罇更之罇觯具矣范昭佯醉不恱而起舞谓太师曰能为我调成周之乐乎吾为子舞之太师曰冥臣不习范昭趋而岀景公谓晏子曰晋大国也使人来将观吾政今子怒大国之使者将奈何晏子曰夫范昭之为人也非陋而不知礼也且欲试吾君臣故絶之也景公谓太师曰子何以不为客调成周之乐乎太师对曰夫成周之乐天子之乐也调之必人主舞之今范昭人臣欲舞天子之乐臣故不为也范昭归以报平公曰齐未可伐也臣欲试其君而晏子识之臣欲犯其礼而太师知之仲尼闻曰夫不出于丨丨之间而知千里之外其晏子之谓也可谓丨丨矣而太师其与焉】庙算千里帷幄之竒【邓析子虑不先定不可以应卒兵不闲习不可以当敌丨丨丨丨丨丨丨丨百战百胜黄帝之师】兵者诡道【孙子丨丨丨丨也故能而示之不能用而示之不用近而示之逺逺而示之近】多算胜【孙子夫未战而庙算胜者得算多也未战而庙算不胜者得算少也丨丨丨少算不胜而况于无算乎】拙速【孙子故闻兵丨丨未覩巧之乆也夫兵乆而国利者未之有也】务食于敌【孙子故智将丨丨丨丨食敌一钟当吾二十钟】不战而屈人之兵【孙子百战百胜者非善之善者也丨丨丨丨丨丨丨善之善者也】知彼知己百战不殆【孙子丨丨丨丨丨丨丨丨不知己而知彼一胜一负不知己不知彼每战必败】致人而不致于人【孙子故善战者丨丨丨丨丨丨丨能使敌人自至者利之也能使敌人不得至者害之也】待敌者佚趋敌者劳【孙子凡先处战地而丨丨丨丨后处战地而丨丨丨丨】处女脱兔【孙子始如丨丨敌人开戸后如丨丨敌不及拒】五间【孙子故用间有五有因间有内间有反间有死间有生间丨丨俱起莫知其道是谓神纪】神纪【见上】农战【啇子凡人主之所以劝民者官爵也国之所以兴者丨丨也】敌尽不如撃之勿疑【啇子兵起而程敌政不若者勿与战食不若者不与乆敌众勿为客丨丨丨丨丨丨丨丨】不由忿起【慎子藏甲之国必有兵遁市人可驱而战安国之兵丨丨丨丨】兵遁【见上】百嵗不一用不可一日忘【鹖冠子兵者丨丨丨丨丨而丨丨丨丨丨也是故人道先兵】行枉则禁反正则舍【鹖冠子丨丨丨丨丨丨丨丨是故不杀防人】与神同方【鹖冠子昔善战者举兵相从指天之极丨丨丨丨】武羙文华【鹖冠子设兵取国丨之丨也不动取国丨之丨也】以天胜以地维以人成【鹖冠子彼兵者有天有人有地兵极人人极地地极天天有胜地有维人有成故善用兵者慎丨丨丨丨丨丨丨丨丨三者明白何设不可图】天权【鹖冠子故所肆学兵必先丨丨陈以五行战以五音左倍宫角右挟啇羽徴君为随以无素之众】无素之众【见上】陆溺溺人【鹖冠子丨丨丨丨故能往来窦决注其隂谋赤地能兴风波】贵无与争【鹖冠子武灵王问庞焕曰寡人闻飞语流传曰百战而胜非善之善者也不战而胜善之善者也愿闻其解庞焕曰王者丨丨丨丨故太上用计谋其次因人事其下战克】天武【鹖冠子昔夏广而汤狭殷大而周小越弱而呉强此所谓不战而胜善之善者也此隂经之法夜行之道丨丨之类也】漏船烧屋【呉子其善将者如坐丨丨之中伏丨丨之下使智者不及谋勇者不及怒受敌可也】独岀独入【尉缭子聼臣之术足使三军之众为一死贼莫当其前莫随其后而能丨丨丨丨焉独出独入者王霸之兵也】以静胜【尉缭子兵丨丨丨国以专胜力分者弱心分者背】若求亾子若救溺人【尉缭子信在期前事在未兆故众已聚不虚散兵已出不徒归求敌丨丨丨丨击敌丨丨丨丨】先稽我智【尉缭子黄帝曰先神先鬼丨丨丨丨谓之天官人事而已】万可以尅天下【韩非子夫一人奋死可以对十十可以对百百可以对千千可以对万丨丨丨丨丨丨矣】削迹无遗根【韩非子臣闻之曰丨丨丨丨丨无与祸邻祸乃不存】铸大钟遗仇由【韩非子知伯将伐仇由而道难不通乃丨丨丨丨丨丨之君仇由之君大恱除道将内之赤章曼枝曰不可此小之所以事大也而今也大以来卒必随之不可内也仇由之君不聼遂内之赤章曼枝因断毂而驱至于齐七月而仇由亾矣】名声暴炙【荀子上下一心三军同力丨丨足以丨丨之威疆足以捶笞之】后发先至【荀子上得天时下得地利观敌之变动丨之丨丨之丨此用兵之要术也】善附民者善用兵【荀子弓矢不调则羿不能以中微六马不和则造父不能以致逺士民不亲附则汤武不能以必胜也故丨丨丨丨是乃丨丨丨者也】感忽悠闇【荀子善用兵者丨丨丨丨莫知其所从出】百将一心三军同力【荀子故仁人上下丨丨丨丨丨丨丨丨臣之于君也下之于上也若子之事父弟之事兄若手臂之捍头目而覆胸腹也】聪明警戒和传而一【荀子且仁人之用十里之国则将有百里之聼用百里之国则将有千里之聼用千里之国则将有四海之聼必将丨丨丨丨丨丨丨丨】弃疑无过无悔【荀子知莫大乎丨丨行莫大乎丨丨事莫大乎丨丨至无悔而止矣成不可必也】六术五权【荀子制号政令欲严以威庆赏刑罚欲必以信处舍收藏欲周以固徙举进退欲安以重欲疾以速窥敌观变欲潜以深欲伍以参遇敌决战必道吾所明无道吾所疑夫是之谓丨丨无欲将而恶废无急胜而亾败无威内而轻外无见其利而不顾其害凡虑事欲熟而用财欲泰夫是之谓丨丨】战如守行如战有功如幸【荀子故敬胜怠则吉怠胜敬则灭计胜欲则从欲胜计则凶丨丨丨丨丨丨丨丨丨丨】力术止义术行【荀子丨丨丨丨丨丨曷谓也曰秦之谓也注力术彊兵之术义术仁义之术止谓不能进取霸王也言用力术则止用义术则行发此论以谓秦也新序李斯问孙卿曰当今之时为秦奈何孙卿曰力止义行秦之谓也】餙怒【荀子军旅鈇钺者先王之所以丨丨也】兵戎不可以从我始【吕氏春秋孟春之月不可以称兵称兵必有天殃丨丨不起丨丨丨丨丨丨】大兵不寇【吕氏春秋大匠不斲大庐不登大勇不鬬丨丨丨丨注寇害也】若水火若用药【吕氏春秋夫兵不可偃也譬之丨丨丨然善用之则为福不能用之则为祸丨丨丨者然得良药则活人得恶药则杀人义兵之为天下良药也亦大矣】天下良药【见上】起鳬举【吕氏春秋凡兵欲急疾防先欲急疾防先之道在于知缓徐迟后而急疾防先之分也急疾防先此所以决义兵之胜也而不可乆处知其不可乆处则知所丨丨丨丨死防之地矣虽有江河之险则凌之虽有大山之塞则防之并气专精心无有虑目无有视耳无有闻一诸武而已矣】并气专精【见上】莫见其形其功已成【吕氏春秋尝闻君子之用兵丨丨丨丨丨丨丨丨】力贵突智贵卒【吕氏春秋丨丨丨丨丨丨得之同则遫为上胜之同则湿为下所为贵骥者为其一日千里也旬日取之与驽骀同所为贵镞矢者为其应声而至终日而至则与无至同】遣偷解帐【淮南子齐兴兵伐楚子发将师以当之兵三却楚贤良大夫皆尽其计而悉其诚齐师愈强于是市偷进请曰臣有薄技愿为君行之子发曰诺不问其辞而丨之丨则夜丨齐将军之帱丨而献之子发因使人归之曰卒有出薪者得将军之帷使归之于执事明又复往取其枕子发又使人归之明日又复往取其簮子发又使归之齐师闻之大骇将军与军吏谋曰今日不去楚君恐取吾头乃还师而去】若栉发耨苗【淮南子圣人之用兵也丨丨丨丨丨所去者少所利者多】始如狐狸合如兕虎【淮南子丨丨丨丨彼故轻来丨丨丨丨敌故奔走】仁人可使【文中子杨素谓子曰天子求善御边者素闻惟贤知贤敢问夫子子曰羊祜陆逊丨丨也丨丨素曰已死矣何可复使子曰今公能为羊陆之事则可如不能广求何益】戢而时动动则威【国语先王耀徳不观兵夫兵丨丨丨丨丨丨丨观则玩玩则无震是故周文公之颂曰载戢干戈载櫜弓矢我求懿徳肆于时夏允王保之】武不可觌【国语丨丨丨丨文不可匿觌武无烈匿文不昭】守龢同顺义【国语夫战尽敌为上丨丨丨丨丨为上】伐僃钟鼓【国语宋人杀昭公赵宣子请师于灵公以伐宋发令于太庙召军吏而戒乐正令三军之钟鼓必备赵同曰国有大役不镇抚民而备钟鼓何也宣子曰大罪伐之小罪惮之袭侵之事陵也是故丨丨丨丨声其罪也战以錞于丁寜儆其民也袭侵密声为蹔事也今宋人杀其君罪莫大焉明声之犹恐其不闻也吾备钟鼓为君故也乃使旁告于诸侯治兵振旅鸣钟鼓以至于宋】袭侵密声【见上】五间【国语厉公六年伐郑且使苦成叔及栾黡兴齐鲁之师楚恭王帅东救郑楚半陈公令击之栾书曰君使黡也兴齐鲁之师请俟之郤至曰不可楚师将退我撃之必以胜归夫陈不违忌一间也夫南夷与楚来而弗与陈二间也夫楚与郑陈而不与整三间也且其士卒在陈而哗四间也夫众闻哗则必惧丨丨也郑将顾楚楚将顾夷莫有鬬心不可失也公说于是败楚师于鄢陵按此五间与孙子五间义异】絶虑无迁【国语王孙雄进顾揖诸大夫曰危事不可以为安死事不可以为生则为无贵知矣民之恶死而欲贵富以长没也与我同虽然彼近其国有迁我丨丨丨丨彼岂能与我行此危事也哉事君勇谋于此用之今夕必挑战以广民心】知为始仁次之勇次之【国语夫战丨丨丨丨丨丨丨丨丨不知则不知民之极无以铨度天下之众寡不仁则不能与三军共饥劳之殃不勇则不能断疑以发大计】审赏审罚审物审僃审声【国语大夫舌庸乃进对曰丨丨则可以战乎王曰圣大夫苦成进对曰丨丨则可以战乎王曰猛大夫种进对曰丨丨则可以战乎王曰辩大夫蠡进对曰丨丨则可以战乎王曰巧大夫臯如进对曰丨丨则可以战乎王曰可矣】与天与人与地【国语持盈者丨丨定倾者丨丨节事者丨丨】始于人者人之所卒【国语夫勇者逆徳也兵者凶器也争者事之末也隂谋逆徳好用凶器丨丨丨丨丨丨丨丨也】圣人因天【国语天因人丨丨丨丨人自生之天地形之圣人因而成之是故战胜而不报取地而不反兵胜于外福生于内用力甚少而名声章明】天地未形而先为之征其事不成【国语逆节萌生丨丨丨丨丨丨丨丨丨丨丨是以丨丨杂受其刑】人事与天地相参【国语夫丨丨必将丨丨丨丨丨然后乃可以成功今其祸新民恐其君臣上下皆知其资财之不足以支长乆也彼将同其力致其死犹尚殆】救火追亾人【国语臣闻从时者犹丨丨丨丨丨也蹶而趋之唯恐弗及】赢缩转化【国语臣闻之得时无怠时不再来天予不取反为之灾丨丨丨丨后将悔之天节固然唯谋不迁】无过天极究数而止【国语臣闻古之善用兵者赢缩以为常四时以为纪丨丨丨丨丨丨丨丨天道皇皇日月以为常明者以为法微者则是行阳至而隂隂至而阳日困而还月盈而匡古之善用兵者因天地之常与之俱行后则用隂先则用阳近则用柔逺则用刚后无隂蔽先无阳察用人无蓻往从其所刚彊以御阳节不尽不死其野彼来从我固守勿与若将与之必因天地之灾又观其民之饥饱劳逸以参之尽其阳节盈吾隂节而夺之宜为人客刚彊而力疾阳节不尽轻而不可取宜为人主安徐而重固隂节不尽柔而不可廹】尽其阳节盈吾隂节【见上】逺交近攻【战国策王不如丨丨而丨丨得寸则王之寸得尺亦王之尺也】肘足接车上【战国策昔者六晋之时智氏冣强灭破范中行又帅韩魏以围赵襄子于晋阳决晋水以灌晋阳城不沉者三板耳智伯出行水韩康子御魏桓子骖乗智伯曰始吾不知水之可亾人之国也乃今知之汾水利以灌安邑綘水利以灌平阳魏桓子肘韩康子康子履魏桓子蹑其踵丨丨丨于丨丨而智氏分矣】变徽章以杂秦军【战国策秦假道韩魏以攻齐齐威王使章子将而应之与秦交和而舍使者数相往来章子为丨其丨丨丨丨丨丨注徽帜以綘帛着于背章其别也】后起而重伐不义【战国策大国之计莫若丨丨丨丨丨丨丨夫后起之借与多而兵劲则是以众强敌罢寡也兵必立也】攻战之道非师【战国策臣之所闻丨丨丨丨丨丨者虽有百万之军北之堂上虽有阖闾呉起之将禽之户内千丈之城防之尊爼之间百尺之冲折之衽席之上注言不用师】奉漏瓮沃燋【战国策救赵之务宜若丨丨丨丨丨丨注喻救之急】游人合鬬【战国策齐魏战于马陵齐大胜魏杀太子申覆十万之军魏王召惠施而告之曰夫齐寡人之讐也怨之至死不忘国虽小吾常欲悉起兵而攻之何如对曰不可王若欲报齐乎则不如因变服折节而朝齐楚王必怒矣王丨丨而丨其丨则楚必伐齐以休楚而伐罢齐则必为楚禽矣是王以楚毁齐也魏王曰善】及其锋而用之【史记髙祖纪军吏士卒皆山东之人也日夜跂而望归丨丨丨丨丨丨可以有大功天下已定人皆自寜不可复用不如决策东乡争权天下】僃多力分【史记髙祖纪汉王之出荥阳入闗收兵欲复东袁生说汉王曰汉与楚相距荥阳数嵗汉常困愿君王出武闗项羽必引兵南走王深壁令荥阳成臯间且得休使韩信等辑河北赵地连燕齐君王乃复走荥阳未晚也如此则楚所丨者丨丨丨汉得休复与之战破楚必矣汉王从其计】吹律聼声【史记律书武王伐纣丨丨丨丨推孟春以至于季冬杀气相幷而音尚宫同声相从物之自然何足怪哉】象太白【史记天官书用兵丨丨丨太白行疾疾行迟迟行角敢战动揺躁躁圜以静静顺角所指吉反之皆凶岀则出兵入则入兵】隂权【史记齐太公世家周西伯昌之脱羑里归与吕尚隂谋修徳以倾啇政其事多兵权与竒计故后世之言兵及周之丨丨皆宗太公为本谋】伐呉七术【史记越世家越王乃赐种剑曰子教寡人丨丨丨丨寡人用其三而败呉其四在子子为我从先王试之】鱼书狐鸣【史记陈渉世家陈胜曰诚以吾众诈自称公子扶苏项燕为天下唱宜多应者呉广以为然乃行卜卜者知其指意曰足下事皆成有功然足下卜之鬼乎陈胜呉广喜念曰此教我先威众耳乃丹书帛曰陈胜王置人所罾鱼腹中卒买鱼亨食得丨腹中丨固以怪之矣又间令呉广之次近所旁丛祠中夜篝火丨丨呼曰大楚兴陈胜王卒皆夜惊恐旦日卒中往往语皆指目陈胜】更以恶草具【史记陈丞相世家项羽果意不信钟离昧等既欵之使使至汉汉王为太牢具举进见楚使即佯惊曰吾以为亚父使乃项王使复持去丨丨丨丨丨进楚使楚使归具以报项王果大疑亚父】伪逰云梦【史记陈丞相世家汉六年人有上书告楚王韩信反髙帝问诸将诸将曰亟发兵坑竪子耳髙帝黙然问陈平平固辞谢曰诸将云何上具告之陈平曰人之上书言信反有知之者乎曰未有曰信知之乎曰不知陈平曰陛下精兵孰与楚上曰不能过平曰陛下将用兵有能过韩信者乎上曰莫及也平曰今兵不如楚精而将不能及而举兵攻之是趣之战也窃为陛下危之上曰为之奈何平曰古者天子廵狩防诸侯南方有云梦陛下第岀丨丨丨丨防诸侯于陈陈楚之西界信闻天子以好出逰其势必无事而郊迎谒谒而陛下因擒之此特一力士之事耳】六岀竒计【史记陈丞相世家其后常以防军中尉从攻陈稀及黥布凡丨丨丨丨輙益邑凡六益封竒计或颇秘世莫能闻也】借箸【史记留侯世家项羽急围汉王荥阳汉王恐忧与郦食其谋挠楚权食其曰昔汤伐桀封其后于杞武王伐纣封其后于宋今秦失徳弃义侵伐诸侯社稷灭六国之后使无立锥之地陛下诚能复立六国后世毕已受印此其君臣百姓必皆戴陛下之徳莫不乡风慕义愿为臣妾徳义以行陛下南乡称霸楚必敛袵而朝汉王曰善趣刻印先生因行佩之矣食其未行张良从外来谒汉王方食曰子房前客有为我计桡楚权者具以郦生语告于子房曰何如良曰谁为陛下画此计者陛下事去矣汉王曰何哉张良对曰臣请丨前丨为大王筹之曰昔者汤伐桀而封其后于杞者度能制敌之死命也今陛下能制项借之死命乎曰未能也其不可一也武王伐纣封其后于宋者度能得纣之头也今陛下能得项借之头乎曰未能也其不可二也武王入殷表啇容之闾释箕子之拘封比干之墓今陛下能封圣人之墓表贤者之闾式智者之门乎曰未能也其不可三也发钜桥之粟散鹿台之钱以赐贫穷今陛下能散府库以赐贫穷乎曰未能也其不可四矣殷事已毕偃革为轩倒置干戈覆以虎皮以示天下不复用兵今陛下能偃武行文不复用兵乎曰未能也其不可五矣休马华山之阳示以无所为今陛下能休马无所用乎曰未能也其不可六矣放牛桃林之隂以示不复输积今陛下能放牛不复输积乎曰未能也其不可七矣且天下防士离其亲戚弃坟墓去故旧从陛下防者徒欲日夜望咫尺之地今复六国立韩魏燕赵齐楚之后天下防士各归事其主从其亲戚反其故旧坟墓陛下与谁取天下乎其不可八矣且夫楚唯无彊六国立者复挠而从之陛下焉得而臣之诚用客之谋陛下事去矣汉王辍食吐哺骂曰竖儒几败而公事令趣销印】批亢虚【史记孙子传田忌欲引兵之赵孙子曰夫解杂乱纷紏者不控卷救鬬者不搏撠丨丨丨丨形格势禁则自为解耳今梁赵相攻轻兵锐卒必竭于外老弱罢于内君不若引兵疾走大梁据其街路冲其方虚彼必释赵而自救是我一举解赵之围而收于魏也】解围收弊【见上】为十万灶明日为五万灶又明日为三万灶【史记孙子传后十五年魏与赵攻韩韩告急于齐齐使田忌将而往直走大梁魏相厐涓闻之去韩而归齐军既已过而西矣孙子谓田忌曰彼三晋之兵素悍勇而轻齐齐号为怯善战者因其势而利导之兵法百里而趣利者蹶上将五十里而趣利者军半至使齐军入魏地丨丨丨丨丨丨丨丨丨丨丨丨丨丨丨丨丨厐涓行三日大喜曰吾固知齐军怯入吾地三日士卒亾者过半矣乃弃其歩军与轻锐倍日并行逐之孙子度其行暮当至马陵马陵道狭而旁多阻隘可伏兵乃斫大树白而书之曰厐涓死于此树之下于是令齐军善射者万弩夹道而伏期日暮见火举而俱发厐涓果夜至斫木下见白书乃鑚火烛之读其书未毕齐军万弩俱发魏军大乱相失厐涓自知智穷兵败乃自刭曰遂成竖子之名齐因乗胜尽破其军虏魏太子申以归孙膑以此名显天下】因势利导【见上】趣利【见上】斫树白书【见上】先辨胜敌【史记仲尼弟子列传虑不先定不可以应卒兵不丨丨不可以丨丨】两鼠鬬穴中勇者胜【史记赵奢传秦伐韩军于阏与王召防颇而问曰可救不对曰道逺险狭难救又召乐乗而问焉乐乗对如防颇言又召问赵奢奢对曰其道逺险狭譬之犹丨丨丨于丨丨将丨丨丨】岀竒无穷【史记田单传太史公曰兵以正合以竒胜善之者丨丨丨丨竒正还相生如环之无端】以木罂缻渡军【史记淮隂侯传魏王盛兵蒲坂塞临晋信乃益为疑兵陈船欲渡临晋而伏兵从夏阳丨丨丨丨丨丨袭安邑魏王豹惊引兵迎信信遂虏豹】防赵帜立汉赤帜【史记淮隂侯传未至井陉口三十里止舍夜传发选轻骑二千人人持一赤帜从间道萆山而望赵军诫曰赵见我走必空壁逐我若疾入赵壁丨丨丨丨丨丨丨令其禆将传飱曰今日破赵防食诸将皆莫信佯应曰诺谓军吏曰赵已先据便地为壁且彼未见吾大将旗鼓未肯撃前行恐吾至阻险而还信乃使万人先行岀背水陈赵军望见而大笑平旦信建大将之旗鼓鼓行出井陉口赵开壁击之大战良乆于是信张耳佯弃鼓旗走水上军水上军开入之复疾战赵果空壁争汉鼓旗逐韩信张耳韩信张耳已入水上军军皆殊死战不可败信所出竒兵二千骑共候赵空壁逐利则驰入赵壁皆拔赵旗立汉赤帜二千赵军已不胜不能得信等欲还归壁壁皆汉赤帜而大惊以为汉皆已得赵王将矣兵遂乱遁走赵将虽斩之不能禁也于是汉兵夹击大破虏赵军斩成安君汦水上】以长撃短【史记淮隂侯传善用兵者不以短击长而丨丨丨丨】囊沙【史记淮隂侯传与信夹潍水陈韩信乃夜令人为万余丨满盛丨壅水上流引军半渡击龙且佯不胜还走龙且果喜曰固知信怯也遂追信渡水信使人决壅囊水大至龙且军大半不得渡即急击杀龙且】见长见短【史记刘敬传汉七年韩王信反髙帝自往击之至晋阳闻信与匃奴欲共击汉上大怒使人使匈奴匈奴匿其壮士肥牛马但见老弱及羸畜使者十余辈来皆言匈奴可击上使刘敬复往使匈奴还报曰两国相击此冝夸矜丨所丨今臣往徒见羸瘠老弱此必欲丨丨伏竒兵以争利愚以为匈奴不可击也】明其为贼敌乃可服【汉书髙帝纪新城三老董公遮说汉王曰臣闻顺徳者昌逆徳者亾兵岀无名事故不成故曰丨丨丨丨丨丨丨丨项羽为无道放杀其主天下之贼也夫仁不以勇义不以力三军之众为之素服以告之诸侯为此东伐四海之内莫不仰徳此三王之举也】从天而下【汉书周勃传亚夫既发至霸上赵渉遮说亚夫亚夫下车礼而问之渉曰呉兵素富懐辑死士乆矣此知将军且行必置闲人于殽黾阸陿之间且兵事上神密将军何不从此右去走蓝田岀武闗抵雒阳间不过差一二日直入武库击鸣鼓诸侯闻之以为将军丨丨丨丨也】得地形卒服习器用利【汉书鼂错传臣又闻用兵临战合刃之急者三一曰丨丨丨二曰丨丨丨三曰丨丨丨兵法曰丈五之沟渐车之水山林积石经川邱阜草木所在此歩兵之地也车骑二不当一土山邱陵曼衍相属平原广野此车骑之地也歩兵十不当一平陵相逺川谷居间仰髙临下此弓弩之地短兵百不当一两陈相近平地浅草可前可后此长防之地剑楯三不当一萑苇竹萧草木蒙茏支叶茂接此矛鋋之地也长防二不当一曲道相伏险阨相薄此剑楯之地也弓弩三不当一士不选练卒不服习起居不精动静不集趋利弗及避难弗毕前击后解与金鼓之音相失此不习勤卒之过也百不当十兵不完利与空手同甲不坚密与袒裼同弩不可以及逺与短兵同射不能中与亾镞同此将不省兵之祸也五不当一】贵谋贱战【汉书赵充国传臣闻帝王之兵以全取胜是以丨丨而丨丨战而百胜非善之善者也故先为不可胜以待敌之可胜】军赏不逾月【汉书陈汤传司马法曰丨丨丨丨丨欲民速得为善之利也】不战下城【后汉书呉汉传时鬲县五姓共逐守长据城而反诸将争欲攻之汉不聼曰使鬲反者皆守长罪也敢轻冐进兵者斩乃移檄告郡使收守长而使人谢城中五姓大喜即相率归防诸将乃服曰丨丨而丨丨非众所及也】锯断门限【后汉书臧宫传将兵至中卢屯骆越是时公孙述将田戎任满与征南大将军岑彭相拒于荆门彭等战数不利越人谋畔从蜀宫兵少力不能制防属县送委输车数百乗至宫夜使丨丨城丨丨令车声回转出入至旦越人侯伺者闻车声不絶而门限断相告以汉兵大至其渠帅乃奉牛酒以劳军营宫陈兵大防击牛酾酒飨赐慰纳之越人由是遂安】撃一得二【后汉书耿弇传时张歩都剧使其弟蓝将精兵二万守西安诸郡太守合万余人守临淄相去四十里弇进军画中居二城之间弇视西安城小而坚且蓝兵又精临淄名虽大而实易攻乃敇诸校防后五日攻西安蓝闻之晨夜儆守至期夜半弇敇诸将皆蓐食防明至临淄城防军荀梁等争之以为宜速攻西安弇曰不然西安闻吾欲攻之日夜为僃临淄出不意而至必惊扰吾攻之一日必拔拔临淄即西安孤张蓝与歩隔絶必复亾去所谓丨丨而丨丨者也若先攻西安不卒下顿兵坚城死伤必多纵能拔之蓝引军还奔临淄幷兵合势观人虚实吾深入敌地后无转输旬月之间不战而困诸君之言未见其宜遂攻临淄半日拔之入据其城张蓝闻之大惧遂将其众亾归剧】雨射营中安坐不动【后汉书王霸传贼复聚众挑战霸坚卧不岀方飨士作倡乐茂丨丨丨丨中霸前酒樽丨丨丨丨军吏皆曰茂前日已破今易撃也霸曰不然苏茂客兵逺来粮食不足故数挑战以徼一功之胜今闭营休士所谓不战而屈人之兵善之善者也茂建既不得战乃引还营】聚米为山谷指画形势【后汉书马援传帝自西征嚣至漆诸将多以王师之重不宜逺入险阻计尤豫未决防召援夜至帝大喜引入具以羣议质之援因说隗嚣将帅有土崩之埶兵进有必破之状又于帝前丨丨丨丨丨丨丨丨丨开示众军所从道径往来分析曲折昭然可晓帝曰虏在吾目中矣明旦遂进军至第一嚣众大溃按第一髙平第一地名】谋如涌泉埶如转规【后汉书马援传援奉诏西使镇慰边众乃招集豪杰暁诱羌戎丨丨丨丨丨丨丨丨遂救倒悬之急存几亾之城】交防两炬三头爇火【后汉书防范传再迁为云中太守防匃奴大入塞烽火日通故事虏人过五千人移书傍郡吏欲传檄求救范不聼自率士卒拒之虏众盛而范兵不敌防日暮令军士各丨丨丨丨丨丨丨丨营中星列虏遥望火多谓汉兵救至大惊待旦将退范乃令中军蓐食晨往赴之斩首数百级虏自相辚借死者千余人由此不敢复向云中】潜焚珍积【后汉书尚度传桂阳宿贼渠帅卜阳潘鸿等畏尚威烈徙入山谷尚穷追数百里遂入南海破其三屯多获珍寳而阳鸿等党众犹盛尚欲击之而士卒骄富莫有鬬志尚计缓之则不战逼之必逃亾廼宣言卜阳潘鸿作贼十年习于攻守今兵寡少未易可进当须诸郡所发悉至尔乃并力攻之申令军中恣聼射猎兵士喜恱大小皆相与从禽尚廼密使所亲客丨丨其营丨丨皆尽猎者来还莫不涕泣尚人人慰劳深自咎责因曰卜阳等财寳足富数世诸卿但不并力耳所亾少少何足介意众闻咸愤踊尚敇令秣马蓐食明旦径赴贼屯阳鸿等自防深固不复设僃吏士乗锐遂大破平之】増灶【后汉书虞诩传羌冦武都邓太后以诩有将帅之畧迁武都太守引见嘉徳殿厚加赏赐羌乃率众数千遮诩于陈仓崤谷诩即停军不进而宣言上书请兵须到当发羌闻之乃分钞傍县诩因其兵散日夜进道兼行百余里令吏士各作两灶日増倍之羌不敢逼或问曰孙膑减灶而君増之兵法日行不过三十里以戒不虞而今日且二百里何也诩曰虏众多吾兵少徐行则易为所及速进则彼所不测虏见吾灶日増必谓郡兵来迎众多行速必惮追我孙膑见弱吾今示彊势有不同故也】十围五攻【后汉书袁绍传兵书之法丨丨丨丨敌则能战注十倍则围之五倍则攻之】走不逐飞【后汉书西羌传任尚为中郎将羽林缇骑五营子弟三千五百人代班雄屯三辅尚临行怀令虞诩说尚曰使君频奉国命讨逐寇贼三州屯兵二十余万人弃农桑疲苦徭役而未有功效劳费日滋若此岀不克诚为使君危之尚曰忧惶乆矣不知所如诩曰兵法弱不攻强丨丨丨丨自然之势也今皆马骑日行数百来如风雨去如絶以歩追之势不相反所以旷而无功也为使君计者莫如罢诸郡兵各令岀钱数二十人各市一马如此可舍甲胄驰轻兵以万骑之众逐数千之虏追尾掩其道自穷便人利事大功立矣尚大喜即上言用其计乃遣轻骑钞击杜季贡于丁奚城斩首四百余级获牛马数千头】贼到輙有喜色【魏志武帝纪始丨每一部丨公丨丨丨丨贼破之后诸将问其故公答曰闗中长逺贼各依险阻征之不一二年不可定也今皆来集其众虽多莫相归服军无适主一举可灭为功差易吾是以喜】开城扫洒【蜀志诸葛亮传注郭冲三事曰亮屯于阳平遣魏延诸军并兵东下亮唯留万人守城晋宣帝率二十万众拒亮而与延军错道径至前将士失色莫知其计亮意气自若敇军中皆卧旗息鼓不得妄出庵幔又令大丨四丨门丨地却丨宣帝常谓亮持重而猥见势弱疑其有伏兵于是引军北趋山】攻心为上【蜀志马良传注防阳记曰建兴三年亮征南中马谡送之数十里亮曰虽共谋之歴年今可更惠良规谡对曰用兵之道丨丨丨丨攻城为下心战为上兵战为下愿公服其心而已亮纳其策赦孟获以服南方故终亮之世南方不敢复反】廻船受箭【呉志呉主传注魏畧曰权乗大船来观军公使弓弩乱发箭着其船船偏重将覆权因丨丨复以一面丨丨箭均船平乃还】白衣揺橹【呉志吕传至寻阳尽伏其精兵中使丨丨丨丨作啇贾人服昼夜兼行】扼喉桩心【晋书宣帝纪呉以中国不习水战故敢散居东闗凡攻敌必丨其丨而丨其丨夏口东闗贼之心喉若为陆军以向皖城引权东下为水战军向夏口乗其虚而撃之此神兵从天而坠破之必矣】破竹【晋书杜预传时众军防议或曰百年之冦未可尽尅今向暑水潦方防疾疫将起冝俟来冬更为大举预曰昔乐毅借济西一战以并强齐今兵威已振譬如丨丨数节之后皆迎刃而解无复着手处也】无着手处【见上】不学孙呉而闇合【晋书山涛传帝尝讲武于宣武塲涛时有疾诏乘歩辇从因与卢钦论用兵之本以为不宜去州郡武僃其论甚精于时咸以涛丨丨丨丨丨丨与之丨帝称之曰天下名言也】覆舟之战幡竿亦折【宋书武帝纪将战公所执麾竿折折幡沉水众并怪惧公欢笑曰往年丨丨丨丨丨丨丨丨今者复然贼必破矣即攻栅而进循兵虽殊死战弗能禁诸军乗胜奔之循单舸走所杀及投水死凡万余人按循卢循】骤既力尽盛亦易衰【宋书张兴世传刘胡自领水歩二十六军平旦来攻将士欲迎击之兴世禁曰贼来尚逺而气盛矢骤丨丨丨丨丨丨丨丨此曹刿之所以破齐也令将士不得妄动治城如故】制师子形与象相御【宋书宗慤传林邑王范阳迈倾国来拒以具装被象前后无际士卒不能当慤曰吾闻师子威服百兽乃制其形与象相御象果惊奔众因溃散遂克林邑】鼓繁气易衰呌数力勿竭【宋书栁元景传元景宿令军中曰丨丨丨丨丨丨丨丨丨丨但各衔枚疾战一聼吾营鼓音】先为不可胜乃制胜之术【宋书王景文传太宗即位加领左卫将军时六军戒严景文仗士三十人入六门诸将咸云平殄小贼易于拾遗景文曰敌固无小蜂虿有毒何可轻乎诸军当临事而惧好谋而成丨丨丨丨丨丨丨丨丨丨耳】解衣髙卧以安众心【齐书髙帝纪城垒未毕贼前军已至太祖乃丨丨丨丨丨丨丨丨】深识九变妙察五色【齐书髙帝纪忠诚慷慨在险弥亮丨丨丨丨丨丨丨丨以寡制众所向风偃】宏谋霜照秘算云回【齐书髙帝纪匡济艰难功均造物丨丨丨丨丨丨丨丨旌斾所临一麾必防英风所拂无思不偃】不谏之策【齐书垣崇祖传建元二年虏遣魏梁王郁豆眷及刘昶马歩号二十万冦夀春崇祖召文武议曰贼众我寡当用竒以制之当修外城以待敌城既广阔非水不固今欲堰肥水却淹为三面之险诸君意如何众曰昔佛狸侵境宋南平王士卒完盛以郭大难守退保内城今日之事十倍于前古来相承不筑肥堰皆以地形不便积水无用故也若必行之恐非事宜崇祖曰卿见其一不识其二若舍外城贼必据之外修楼橹内筑长围四周无碍表里受敌此坐自为擒守郭筑堰是吾丨丨丨丨也乃于城西北立堰塞肥水堰北起小城周为深堑使数千人守之崇祖谓长史封延伯曰虏贪而少虑必悉力攻小城图破此堰见堑狭城小谓一往可尅当以蚁附攻之放水一激急逾三峡事穷奔透自然沈溺此岂非小劳而大利邪虏众由西道集堰南分军东路内薄攻小城崇祖着白纱防肩轝上城手自转式至日晡时决小史埭水势奔下虏攻城之众漂坠堑中人马溺死数千人众皆退走】放水一激急逾三峡【见上】分军隐林【齐书李安民传虏攻朐山连口甬城安民顿泗口分军应赴三军引水歩军入屯于淮阳与虏战破之虏退安民知有伏兵乃遣族弟马军主长文二百骑为前驱自与军副周盘龙崔文仲系其后丨丨丨丨及长文至宿豫虏见众少数千骑遮之长文且退且战引贼向大军安民率盘龙等趋兵至合战于孙溪渚战父弯侧虏军大败】大众致力川岳可为【齐书周山图传攸之事起世祖为西讨都督启山图为军副世祖留据盆城众议以盆城城小难固不如还都山图曰今据中流为四方势援丨丨丨丨丨丨丨丨城隍小事不足难也世祖使城局叅军刘皆陈渊委山图以处分事山图断取行旅船板以造楼橹立水栅旬日皆办世祖甚嘉之】驰两空函定一州【梁书武帝纪东昬以刘山阳为巴陵太守配精兵三千使过荆州就行事萧頴胄以袭防阳髙祖知其谋乃遣叅军王天虎厐庆国诣江陵遍与州府书及山阳西上髙祖谓诸将曰荆州本畏防阳人如唇亡齿寒自有伤之急寜不闇同邪我若总荆雍之兵扫定东夏韩白重出不能为计况以无算之昏主役御刀应敕之徒哉我能使山阳至荆便即授首诸君试观何如及山阳至巴陵高祖复令天虎赍书与頴胄兄弟去后髙祖谓张宏策曰夫用兵之道攻心为上攻城次之心战为上兵战次之今日是也近遣天虎往州府人皆有书今叚乗驿甚急止有两封与行事兄弟云天虎口具及问天虎而口无所说行事不得相闻不容妄有所道天虎是行事心膂彼闻必谓行事与天虎共隐其事则人人生疑山阳惑于众口判相嫌贰则行事进退无以自明必漏吾谋内是丨丨丨丨丨丨丨矣山阳至江安闻之果疑不上頴胄大惧乃斩天虎送首山阳山阳信之将数十人驰入頴胄伏甲斩之送首髙祖】临难铸兵岂及马腹【梁书韦叡传魏初分筑东西小城夹合肥叡先攻二城既而魏援将杨灵帅军五万奄至众惧不敌请表益兵叡笑曰贼已至城下方复求军丨丨丨丨丨丨丨丨且吾求济师彼亦徴众犹如呉益巴邱蜀増白帝耳师克在和不在众古之义也因与战破之军人少安】唱筹量沙【南史檀道济传道济都督征讨诸军事北畧地转战至济上魏军盛遂克滑台道济时与魏军三十余战多防军至歴阳城以资运竭乃还时人防魏者具说粮食已罄于是士卒忧惧莫有固志道济夜丨丨丨丨以所余少米散其上及旦魏军谓资粮有余故不复追】空仓数十手自封题【南史庾域传域为华阳太守时魏军攻围南郑州有丨丨丨丨所域丨丨丨丨指示将士曰此中粟皆满足支二年但努力坚守众心以安】战如风发攻如河决【魏书中山王英传既次义阳将取三闗英策之曰三闗相须如左右手若克一闗两闗不待攻而定攻难不如攻易东闗易攻宜须先取即黄石公所谓丨丨丨丨丨丨丨丨】羸师卷甲以侈其心【魏书张衮传慕容寳之来冦也衮言于太祖曰寳乗滑台之功因长子之防倾资竭力难与争锋愚以为宜丨丨丨丨丨丨丨丨太祖从之果破之参合】下船而战犹岀户而鬬【魏书李冲传髙祖自邺还亰泛舟洪池乃从容谓冲曰朕欲从此通渠于洛南伐之日何容不从此入洛从洛入河从河入汴从汴入清以至于淮丨丨丨丨丨丨丨丨丨此乃军国之大计今沟渠若须二万人以下六十日有成者宜以渐修之冲对曰若尔便是士无逺渉之劳战有兼人之力】易旗逓进【周书杨忠传梁雍州刺史岳阳王萧詧虽称藩附而尚有贰心忠自樊城观兵于汉濵丨丨丨丨实骑二千詧登楼望之以为三万也惧而服焉】城下多设声乐【周书陆腾传陵州木笼獠恃险麤犷每行抄劫诏腾讨之獠既因山为城攻之未可拔腾遂于丨丨丨丨丨丨及诸杂伎示无战心诸贼果弃其兵仗或携妻子临城观乐腾知其无僃密令众军俱上诸贼惶惧不知所为遂纵兵击讨尽破之】车轮截流【周书王轨传陈将呉明彻入冦吕梁徐州总管梁士彦频与战不利乃退保州城不敢复出明彻遂堰清水以灌之列船舰于城下以图攻取诏以轨为行军总管率诸军赴救轨潜于清水入淮口多竪大木以铁鏁贯丨丨横丨水丨以断其船路方欲密决其堰以毙之明彻知之惧乃破堰遽退冀乗决水之势以得入淮北至清口川流已阔水势亦衰船舰并碍于车轮不复得过轨因率兵围而蹙之唯有骑将萧摩诃以二千骑先走得免明彻及将士三万余人并器械辎重并就俘获陈之锐卒于是歼焉】英公法【隋书宇文忻传忻妙解兵法驭戎齐整当时六军有一善事虽非忻所建在下辄相谓曰此必丨丨丨也其见推服如此按忻封英国公故云】平陈七策【北史贺若弼传平陈后六年弼撰其书策上之谓为御授丨丨丨丨上弗省曰公欲发扬我名我不求名公宜自载家传】设三伏【旧唐书太宗纪义寜元年十二月复为右元师总兵十万徇东都及将旋谓左右曰贼见吾还必相追蹑丨丨丨以待之俄而隋将叚达率万余人自后而至度三王陵发伏击之叚达大败追奔至于城下因于宜阳新安置熊二州戌之而还】以权道廹之【旧唐书太宗纪九月薛举死其子仁杲嗣立太宗又为元帅以撃仁杲相持于折墌城深沟髙垒者六十余日贼众十余万兵锋甚锐数来挑战太宗按甲以挫之贼粮尽其将牟君才梁胡郎来防太宗谓诸将军曰彼气衰矣吾当取之遣将军厐玉先阵于浅水原南以诱之贼将宗罗防并军来拒玉军几败既而太宗亲御大军奄自原北出其不意罗防望见复廻师相拒太宗将骁骑数十入贼阵于是王师表里齐奋罗防大溃斩首数千级投涧谷而死者不可胜计太宗率左右二十余骑追奔直趣折墌以乗之仁杲大惧婴城自守将夕大军继至四面合围诘朝仁杲请防俘其精兵万余人男女五万口既而诸将奉贺因问曰始大王野战破贼其王尚保坚城王无攻具轻骑腾逐不待歩兵径薄城下咸疑不尅而竟下之何也太宗曰此丨丨丨丨丨使其计不暇发以故尅也罗防恃往年之胜兼复养锐日乆见吾不出意在相轻今喜吾岀悉兵来战虽撃破之擒杀葢少若不急蹑还走投城仁杲收而抚之则便未可得矣且其兵众皆陇西人一败披退不及廻顾散归陇外则折墌自虚我军随而廹之所以惧而防也此可谓成算诸君尽不见耶诸将曰此非凡人所能及也】牧马河北【旧唐书太宗纪建徳自荥阳西上筑垒于板渚太宗屯武牢相持二十余日谍者曰建徳伺官军刍尽候牧马于河北因将袭武牢太宗知其谋遂丨丨丨丨以诱之诘朝建徳果悉众而至陈兵汜水世充将郭士衡阵于其南绵亘数里鼔噪诸将大惧太宗将数骑升高邱以望之谓诸将曰贼起山东未见大敌今度险而战是无政令逼城而阵有轻我心按兵不出彼乃气衰阵乆卒饥必将自退追而撃之无往不尅吾与公等约必以午时后破之建徳列阵自辰至午兵士饥倦皆坐列又争引水逡廵敛退太宗曰可击矣亲率轻骑追而诱之众继至建徳廻师而阵未及整列太宗先登击之所向皆靡俄而众军合战嚣尘四起太宗率史大奈程防金秦叔寳宇文歆等挥幡而入直突出其阵后张我旂织贼顾见之大溃追奔三十里斩首三千余级虏其众五万生擒建徳于阵】击鹅鸭杂声【旧唐书李愬传初至张柴诸将请所止愬曰入蔡州取呉元济也比至悬瓠城夜半雪愈甚近城有鹅鸭池愬令惊击之以杂其声贼恃呉房朗山之固晏然无一人知者】闭壁以折之【旧唐书薛举传后髙祖命太宗率诸军以击仁杲师次髙墌而坚壁不动诸将咸请战太宗曰我士卒新败锐气犹少贼以胜自骄必轻敌好鬬故且丨丨丨丨丨待其气衰而后奋撃可一战而破此万全计也乃令军中曰敢言战者斩相持者乆之仁杲勇而无谋兼粮餽不属将士稍离其内史令翟长孙以其众来防仁杲妹夫伪左仆射钟俱仇以河州归国太宗知其可击遣将军厐玉击贼将宗罗防于浅水原两军酣战太宗以劲兵岀贼不意奋击大破之乗胜进薄其折墌城仁杲穷蹙率伪百官开门防太宗纳之】权在于速【旧唐书裴寂传兵法尚权丨丨丨丨】遣人弹胡琵琶二女子对舞【旧唐书柴绍传吐谷浑与党项俱来寇边命绍讨之虏据髙临下射绍军中矢下如雨绍乃丨丨丨丨丨丨丨丨丨丨丨虏异之驻弓矢而相与聚观绍见虏陈不整密使精骑自后撃之虏大溃斩首五百余级】使功不如使过【旧唐书李靖传防开州蛮首冉肇则反率众寇防州赵郡王孝恭与战不利靖率兵八百袭破其营后又要险设伏临阵斩肇则俘获五千余人髙祖甚恱谓公卿曰吾闻丨丨丨丨丨丨李靖果展其效因防玺书劳曰卿竭诚尽力功效特彰逺览至诚极以嘉赏勿忧富贵也】弃船江中【旧唐书河间王孝恭传孝恭献平铣之策髙祖嘉纳之三年进爵为王改信州为防州使拜孝恭为总管令大造舟楫教习水战以图萧铣孝恭召巴蜀首领子弟量才授用置之左右外示引擢而实以为质也寻授荆湘道行军总管统水陆十二总管发自硖州进军江陵攻其水城尅之所得船散于江中诸将皆曰虏得贼船当借其用何为弃之无乃资贼耶孝恭曰不然萧铣伪境南极岭外东至洞庭若攻城未拔援兵复到我则内外受敌进退不可虽有舟楫何所用之今铣縁江州镇忽见船舸乱下必知铣败未敢进兵来去觇伺动淹旬月用缓其救我尅之必矣】猨臂之势【旧唐书李光弼传史思明乗胜而西光弼整众徐行谓留守韦陟曰贼乗邺下之胜再犯王畿宜按甲以剉其锋不利速战洛城非御备之所公计若何陟曰加兵陜州退守潼闗据险以待之足挫其锐矣光弼曰此葢兵家常势非用竒之策也夫两军相冦贵进尺寸之间今委五百里而不顾是张贼势也若移军河阳北阻泽潞三城以抗胜则擒之败则自守表里相应使贼不得西侵此则丨丨丨丨也】唐兵之大势三变【唐书兵志古之有天下国家者其兴亾治乱未始不以徳而自战国秦汉以来鲜不以兵夫兵岂非重事哉然其因时制变以茍利趋便至于无所不为而考其法制虽可用于一时而不足施于后世者多矣惟唐立府兵之制颇有足称焉葢古者兵法起于井田自周衰王制壊而不复至于府兵始一寓之于农其居处教养畜材待事动作休息皆有节目虽不能尽合古法葢得其大意焉此髙祖太宗之所以盛也至其后世子孙骄弱不能谨守屡变其制夫置兵所以止乱及其也适足为乱又其甚也至困天下以养乱而遂至于亾焉葢丨有天下二百余年而丨丨丨丨丨丨其始盛时有府兵府兵后废而为彍骑彍骑又废而方镇之兵盛矣及其末也强臣悍将兵布天下而天子亦自置兵于京师曰禁军其后天子弱方镇疆而唐遂以亾灭者措置之势使然也】闭门偃帜【唐书霍王元轨传突厥寇定州元轨令丨城丨丨旗丨虏疑不敢入夜遁】先招懐后掩袭【唐书萧俛传吐蕃寇泾州调兵防边帝因问兵法有必胜乎俛曰兵凶器圣人不得已用之故武不可玩玩则无震夫以仁讨不仁以义讨不义丨丨丨丨丨丨故有不杀厉不禽二毛不犯田稼其救人如免水火此必胜术也若乃以小不忍轻任干戈师曲而敌怒非徒不胜又将自危是以圣王慎于兵帝重其言】须权以胜之【唐书张守珪传诏以守珪为州刺史墨离军使督余众完故城版筑方立虏奄至众失色守珪曰创痍之余讵可矢石相确丨丨丨丨丨遂置酒城上防诸将作乐虏疑有备不敢攻引去守珪纵兵撃败之】平戎十八策【唐书王忠嗣传时突厥新有难忠嗣进军碛口经畧之乌苏米施可汗请防忠嗣防其方彊特文防耳乃营木刺兰山谍虚实因上丨丨丨丨丨】乐声不辍【五代史梁本纪光启三年秦宗权遣其将秦贤卢瑭张晊攻汴贤军板桥晊军北郊瑭军万胜环汴为三十六栅王顾兵少不敢出乃遣朱珍募兵于东方而求救于兖郓三年五月兖州朱瑾郓州朱宣来赴援王置酒军中中席王阳起如厠以轻兵岀北门袭晊而丨丨丨丨晊不意兵之至也兖郓之兵又从而合撃遂大败之】结草为人执以旗帜【五代史梁臣传唐荘宗入魏刘鄩以谓晋兵悉从荘宗赴魏而太原可袭乃丨丨丨丨丨丨丨丨以驴负之往来城上而潜军岀黄泽闗袭太原晋兵望梁垒旗帜往来不知其去也以故不追】折简胜用兵十万【五代史杂传燕王刘守光囚其父仁恭与其弟守文有隙绍威驰书劝守光等防梁太祖闻之笑曰吾常攻燕不能下今绍威丨丨乃丨丨丨丨丨】决胜料势决战料情【五代史杂传梁晋战胡栁晋军败荘宗欲引兵退保临濮阎寳曰夫丨丨丨丨丨丨丨丨情势既得断在不疑今梁兵窘蹙其势可破胜而骄怠其情可知此不可失之时也荘宗曰微公几败吾事乃整军复战遂败梁兵】兵屯八百里【五代史呉越世家黄巢攻掠浙东至临安钱镠与劲卒二十人伏山谷中巢先锋度险皆单骑镠伏弩射杀其将巢兵乱镠引劲卒蹂之斩首数百级镠曰此可一用耳若大众至何可敌邪乃引兵趋八百里八百里地名也告道傍媪曰后有问者告曰临安丨丨丨丨丨矣巢众至闻媪语不知其地名皆曰向十余卒不可敌况八百里乎遂急引兵过】指坐衣花纹为形势【宋史何灌传徙河都监张康国荐于徽宗召对问西北边事以笏画御榻丨丨丨丨丨丨丨丨帝曰敌在吾目中矣】驱羊以袭【金史完顔安国传明昌六年左丞相尔佳清臣岀兵以安国为先锋都统适临潢泰州属部叛安国先讨定之以功迁本路招讨使兼威逺将军节度使承安元年大盐泺之战杀获甚众诏赐金币既而右丞相襄总大军进安国为两路都统大防于多泉子襄遣安国追敌佥言粮道不继不可行也安国曰人得一羊可食十余日不如丨丨丨丨之便遂从其计安国统所部万人疾驱以薄之防其部长防闻进官四级迁左翼都统】掩映林木张设疑兵【元史洪俊竒传小字茶邱诺延叛车驾亲征命率髙丽女直汉军扈从猝遇诺延骑兵万余时茶邱兵不满三千众有惧色茶邱夜令军中多裂裳帛为旗帜断马尾为旄丨丨丨丨丨丨丨丨诺延兵大惊以为官兵大至遂防】宇宙在乎手万化生乎身【隂符经观天之道执天之行尽矣故天有五贼见之者昌五贼在心施行于天丨丨丨丨丨丨丨丨丨丨天性人也人心机也立天之道以定人也天发杀机移星易宿地发杀机龙蛇起陆人发杀机天地反覆天人合发万变定基性有巧拙可以伏藏九窍之邪在乎三要可以动静火生于木火发必尅奸生于国时动必溃知之修炼谓之圣人天生天杀道之理也天地万物之盗万物人之盗三盗既宜三才既安故曰食其时百骸理动其机万化安人知其神之神不知不神之所以神也日月有数大小有定圣功生焉神明出焉其盗机也天下莫能见莫能知君子得之固穷小人得之轻命瞽者善聼聋者善视絶利一源用师十倍三反昼夜用师万倍心生于物死于物机在于目禽之制在气天之无恩而大恩生迅雷烈风莫不蠢然至乐性余至静性防天之至私用之至公生者死之根死者生之根恩生于害害生于恩故曰沈水入火自取灭亾愚人以天地文理圣我以时物文理哲人以愚虞圣我以不愚虞圣人以竒期圣我以不竒期圣自然之道静故天地万物生天地之道浸故隂阳胜隂阳相推而变化顺矣是故圣人知自然之道不可违因而制之至静之道律歴所不能契爰有竒器是生万象八卦甲子神机鬼藏隂阳相胜之术昭昭乎进乎象矣】天人合发万变定基【见上】三盗【见上】三反昼夜用师万倍【见上】难知如隂不动如山【隂符经注圣人见其巧拙彼此不利者其计在心彼此利者圣哲英雄区焉况用兵之务哉筌曰中欲不出谓之启外邪不入谓之闭内启是其机也丨丨丨丨丨丨丨丨巧拙之性使人无间而得窥也】一者能独往独来【六韬武王问太公曰兵道何如太公曰凡兵之道莫过乎一丨丨丨丨丨丨丨黄帝曰一者阶于道机于神用之在于机显之在于势成之在于君】密察敌人之机而速乗其利【六韬武王曰敌知我情通我谋为之奈何太公曰兵胜之术丨丨丨丨丨丨丨丨丨丨丨复疾撃其不意】全胜不鬭大兵无创【六韬丨丨丨丨丨丨丨丨与鬼神通微哉微哉】行竒谲设殊异【六韬权士三人主丨丨丨丨丨丨非人所识行无穷之变】刑上极赏下通【六韬杀贵大赏贵小杀其当路贵重之人是刑上极也赏极牛竖马洗厩养之徒是赏下通也丨丨丨而丨丨丨是将威之所行也】一合而再离三发而一知【六韬诸有隂事大虑当用书不用符主以书遗将将以书闻主书皆丨丨丨丨丨丨丨丨丨丨】疾雷不及掩耳迅电不及瞑目【六韬是以丨丨丨丨丨丨丨丨丨丨丨丨赴之若惊用之若狂当之者破近之者亾】竒正发于无穷之源【六韬武王问太公曰攻伐之道奈何太公曰势因于敌家之众变生于两阵之间丨丨丨丨丨丨丨丨】神势【六韬古之善战者非能战于天上非能战于地下其成与败皆由丨丨得之者昌失之者亾】器械为寳鬬勇为首【六韬武王问太公曰引兵深入诸侯之地敌人四合而围我断我归道絶我粮食敌我既众粮食甚多隂阻又固我欲必出为之奈何太公曰必出之道丨丨丨丨丨丨丨丨】垒上多飞鸟而不惊【六韬太公曰聼其鼓无音铎无声望其丨丨丨丨丨丨丨丨上无氛气必知敌诈而为偶人也敌人卒去不逺未定而复反者彼用其士卒太疾也太疾则前后不相次不相次则行阵必乱】军城【六韬太公曰处山之左急备山之右处山之右急备山之左险有大水无舟楫者以天潢济吾三军已济者急广吾道以便战所以武冲为前后列其强弩令行阵皆固衢道谷口以武冲絶之髙置旌旗是谓丨丨】先定战地战日【六韬凡用兵之法三军之众必有分合之变其大将丨丨丨丨丨丨然后移檄书与诸将吏期攻城围邑各防其所】十四变可撃【六韬夫欲撃者当审察敌人丨丨丨变见则击之敌人必败武王曰十四变可得闻乎太公曰敌人新集丨丨人马未食可撃天时不顺可击地形未得可击奔走可击不戒可击疲劳可击将离士卒可击渉长路可击济水可击不暇可击阻难狭路可击乱行可击心怖可撃】鼓走疑【逸周书五虞一丨丨丨二备从来三佐军举旗四采虞人谋五后动撚之注撚从也】柔武【逸周书胜国若化不动金鼓善战不鬬故曰丨丨四方无拂奄有天下】猛虎羽翼【诸葛亮心书夫兵权者是三军之司命主将之威势将能执兵之权操兵之势而临羣下譬如丨丨加之丨丨而翺翔四海随所遇而施之】所攻神与勾陈并气下制所临之辰【郦道元水经注河南有勾陈垒世传武王伐纣八百诸侯所防处尚书所谓不期同时也紫微有勾陈之宿主鬬讼兵阵故遁甲攻取之法以丨丨丨丨丨丨丨丨丨丨丨丨丨丨则秩禽敌是以垒资其名矣按注云秩字疑悮】澄之以无事濡之以至仁【罗隐两同书化行而众和战利而寇息然后丨丨丨丨丨丨丨丨丨丨此圣主所以得其理也】运粮势难行逺【沈括梦溪笔谈凡师行因粮于敌最为急务丨丨不但多费而丨丨丨丨予尝计之人负米六斗卒自携五日干粮人饷一卒一去可十八日若计复回只可进九日二人饷一卒一去可二十六日若计复回止可进十三日三人饷一卒一去可三十一日计复回止可进十六日三人饷一卒极矣若兴师十万辎重三之一上得驻战之卒七万人已用三十万人运粮此外难复加矣运粮之法人负六斗此以总数率之也其间队长不负樵汲减半所余皆均在众夫更有死亾疾病者所负之米又以均之则人所负常不啻六斗矣故军中不容宂食一夫宂食二三人饷之尚或不足若以畜乗运之则驰负三石马骡一石五斗驴一石比之人运虽负多而费寡然刍牧不时畜多痩死一畜死则幷所负弃之较之人负利害相半】援五骑五色旗为斥候【王称东都事畧曹翰传诏督役开河南自雄至莫以通漕运翰遣徒伐巨木于虏地丨丨丨以丨丨丨丨丨丨如遇寇举白旗有林木举青旗烟火举赤旗陂泽举黒旗邱陵举黄旗以为应】香料布地缚羊击鼓【罗大经鹤林玉露开禧用兵诸将皆败唯毕再遇数有功敌常以水柜败我再遇夜缚藳人数千衣以甲胄持旗帜戈矛俨立成行昧爽鸣鼓敌人惊视亟放水柜旋知其非真也甚沮乃出师攻之敌大败又尝引敌与战且前且却至于数四视日已晚乃以丨丨煮黑豆丨丨上复前搏战佯为败走敌乗胜追逐其马已饥闻豆香皆就食鞭之不前我师反攻之敌人马死者不胜计又尝与敌对垒度敌兵至者日众难与争锋一夕拔营去虑来相追乃留旗帜于营并丨生丨置其前二足于鼓上丨丨有声敌不觉其为空营复相持竟日及觉欲追则已逺矣近时沅州蛮叛荆湖制司遣兵讨之蛮以竹为箭传以毒药畧着人肉血濡缕无不立死官军畏之莫敢前乃祖再遇之智装束藳人罗列焜燿蛮见之以为官军万矢俱发伺其矢尽乃出兵攻之直其穴一战而平】师螘【张仲才文始真经圣人师蜂立君臣师蜘蛛立网罟师拱鼠制礼丨战丨制兵】







　　御定子史精华巻七十二
　　钦定四库全书
　　御定子史精华巻七十三
　　武功部二
　　将帅
　　往夫惊夫游夫【管子故一器成丨丨具而天下无战心二器成丨丨具而天下无守城三器成丨丨具而天下无聚众】居右【老子偏将军居左上将军丨丨】生民司命【孙子知兵之将丨丨之丨丨】国辅【孙子夫将者丨之丨也辅周则国必强辅隙则国必弱】五危【孙子将有丨丨必死可杀必生可虏忿速可侮防洁可辱爱民可烦此五者将之过也用兵之灾也覆军杀将必以五危不可不察也】智信仁勇严【孙子将者丨丨丨丨丨也】若驱羣羊【孙子焚舟破釡丨丨丨丨驱而往驱而来莫知所之】登髙去梯【孙子帅与之期如丨丨而丨其丨】人将家将国将【鹖冠子有丨丨得一人气吉有丨丨得一家气吉有丨丨得一国气吉其将凶者反此】醮庙【呉子于是文侯身自布席夫人捧觞丨呉起于丨立为大将军】心制【尉缭子夫将不丨丨卒不节动虽胜幸胜也非攻权也】吮疽【韩非子呉起为魏将而攻中山军人有病疽者呉起跪而自吮其脓伤者之母立泣人问曰将军于若子如是尚何为而泣对曰呉起吮其父之创而父死今是子又将死也今吾是以泣】猛将起于卒伍【韩非子故明主之吏宰相必起于州部丨丨必丨丨丨丨】进事长功【荀子守时力民丨丨丨丨和齐百姓使民不偷是将率之事也】使民不偷【见上】三至【荀子所以不受命于】
　　【主者三可杀而不可使处不完可杀而不可使击不胜可杀而不可使欺百姓夫是之谓丨丨】至臣【荀子凡受命于主而行三军三军既定百官得序羣物皆正则主不能喜敌不能怒夫是之谓丨丨】五无圹【荀子敬谋无圹敬事无圹敬吏无圹敬众无圹敬敌无圹夫是之谓丨丨丨】知将分【吕氏春秋齐令章子将而与韩魏攻荆荆令唐篾将而拒之军相当六月而不战齐令周最趣章子急战其辞甚刻章子对周最曰杀之免之残其家王能得此于臣不可以战而战可以战而不战王不能得此于臣与荆人夹泚水而军章子令人视水可絶者荆人射之水不可得近有刍水旁者告齐候者曰水浅深易知荆人所盛守尽其浅者也所简守皆其深者也候者载刍者与见章子章子甚喜因练卒以夜奄荆人之所盛守果杀唐篾章子可谓丨丨丨矣】三隧四义五行十守【淮南子将者必有丨丨丨丨丨丨丨丨所谓三隧者上知天道下习地形中察人情所谓四义者便国不负兵为主不顾身见难不畏死决疑不避罪所谓五行者柔而不可巻也刚而不可折也仁而不可犯也信而不可欺也勇而不可凌也所谓十守者神清而不可浊也谋逺而不可慕也操固而不可迁也知明而不可蔽也不贪于货不淫于物不嚂于辨不推于方不可喜也不可怒也】程寒暑齐劳佚同饥渴共安危【淮南子故古之善将者必以其身先之暑不张葢寒不被裘所以丨丨丨也险隘不乘上陵必下所以丨丨丨也军食熟然后敢食军井通然后敢饮所以丨丨丨也合战必立矢石之所及所以丨丨丨也】受鼓旗受钺斧【淮南子凡国有难君自宫召将诏之曰社稷之命在将军愿子将而应之将军受命乃令祝史太卜斋宿三日之太庙钻灵龟卜吉日以丨丨丨君入庙门西面而立将入庙门趣至堂下北面而立主亲操钺持头授将军其柄曰从此上至天者将军制之复操斧持头授将军其柄曰从此下至渊者将军制之将已丨丨丨乃乘将军车载旌旗斧钺临敌决战无有二心进不求名退不避罪唯民是保利合于主上将之道也】心如春夏秋冬【淮南子故将军之丨滔滔丨丨如丨湫漻如丨典凝如丨因形而与之化随时而与之移】被羽先升【国语伐翟柤郤叔虎将乘城其徒曰弃政而役非其任也郤叔虎曰既无老谋而又无壮事何以事君丨丨丨丨遂克之】老谋壮事【见上】元帅【国语公问丨丨于赵衰对曰郤縠可】岀私金益公赏【战国策甘茂攻宜阳三鼓之而卒不上秦之右将有尉对曰公不论兵必大困甘茂曰我覉旅而得相秦者我以宜阳饵王今攻宜阳而不拔公孙衍樗里疾挫我于内而公仲以韩穷我于外是无伐之日已请明日鼓之而不可下因以宜阳之郭为墓于是丨丨丨以丨丨丨明日鼓之而宜阳拔】右手不倦【战国策魏公叔痤为魏将而与韩赵战浍北禽乐祚魏王说郊迎以赏田百万禄之公叔痤反走再拜辞曰夫使士卒不崩直而不倚栋挠而不避者此呉起余教也臣不能为也前脉地形之险阻决利害之备使三军之士不迷惑者巴寜防襄之力也县赏罚于前使民昭然信之于后者王之明法也见敌之可也鼓之不敢怠倦者臣也王特为臣之丨丨丨丨赏臣可也若以臣之有功臣何力之有乎】卿子冠军【史记项羽纪初宋义所遇齐使者髙陵君显在楚军见楚王曰宋义论武信君之军必败居数日兵果败未战而先见败徴此可谓知兵矣王召宋义与计事而大说之因置以为上将军项羽为鲁公为次将范增为末将救赵诸别将皆属宋义号为丨丨丨丨注文頴曰卿子时人相褒尊之辞犹言公子也上将故言冠军】扶义而西【史记高祖纪前陈王项梁皆败不如更遣长者丨丨丨丨】枭将【史记留侯世家且太子所与俱诸将皆尝与上定天下丨丨也今使太子将之此无异使羊将狼也】细柳军【史记綘侯周勃世家上自劳军至覇上及棘门军直驰入将以下骑送迎已而之丨丨丨军士吏被甲锐兵刃彀弓弩持满天子先驱至不得入先驱曰天子且至军门都尉曰将军令曰军中闻将军令不闻天子之诏居无何上至又不得入于是上乃使使持节诏将军吾欲入劳军亚夫乃传言开壁门壁门士吏谓从属车骑曰将军约军中不得驱驰于是天子乃按辔徐行至营将军亚夫持兵揖曰介胄之士不拜请以军礼见天子为动改容式车使人称谢皇帝敬劳将军成礼而去既出军门羣臣皆惊文帝曰嗟乎此真将军矣曩者覇上棘门军若儿戏耳其将固可袭而虏也至于亚夫可得而犯耶称善者久之】军中闻将军令不闻天子诏【见上】立表下漏仆表决漏【史记司马穰苴传景公召穰苴与语兵事大说之以为将军将兵扞燕晋之师穰苴曰臣素卑贱君擢之闾伍之中加之大夫之上士卒未附百姓不信人微权轻愿君之宠臣国之所尊以监军乃可于是景公许之使庄贾往穰苴既辞与庄贾约曰旦日日中防于军门穰苴先驰至军丨丨丨丨待贾贾素骄贵以为将已之军而已为监不甚急亲戚左右送之留饮日中而贾不至穰苴则丨丨丨丨入行军勒兵申明约束约束既定夕时庄贾乃至穰苴曰何后期为贾谢曰不佞大夫亲戚送之故留穰苴曰将受命之日则忘其家临军约束则忘其亲楥枹鼓之急则忘其身今敌国深侵邦内骚动士卒暴露于境君寝不安席食不甘味百姓之命皆悬于君何谓相送乎召军正问曰军法期而后至者云何对曰当斩庄贾惧使人驰报景公请救既往未及反于是遂斩庄贾以狥三军三军之士皆振栗久之景公遣使者持节赦贾驰入军中穰苴曰将在军君令有所不受问军正曰军中不驰今使者驰云何正曰当斩使者大惧穰苴曰君之使不可杀之乃斩其仆车之左驸马之左骖以狥三军遣使者还报然后行】斩左骖以狥【见上】嚄唶宿将【史记信陵君传公子曰晋鄙丨丨丨丨往恐不听注嚄唶谓多词句】军锋【史记黥布传项籍之引兵西至新安又使布等夜击坑章邯秦卒二十余万人至闗不得入又使布等先从间道破闗下军遂得入至咸阳布常为丨丨】择良日斋戒设坛塲具礼【史记淮隂侯传于是王欲召信拜之何曰王素慢无礼今拜大将如呼小儿耳此乃信所以去也王必欲拜之丨丨丨丨丨丨丨丨丨丨乃可耳王许之诸将皆喜人人各自以为得大将至拜大将乃韩信也一军皆惊】人人各自以为得大将【见上】多多益善【史记淮隂侯传上常从容与信言诸将能不各有差上问曰如我能将几何信曰陛下不过能将十万上曰于君何如曰臣丨丨而丨丨耳上笑曰多多益善何为为我禽信曰陛下不能将兵而善将将此乃信之所以为陛下禽也】毎饭意未尝不在钜鹿【史记冯唐传唐以孝着为郎中署长事文帝文帝辇过问唐曰父老何自为郎家安在唐具以实对文帝曰吾居代时吾尚食监高祛数为我言赵将李齐之贤战于钜鹿下今吾丨丨丨丨丨丨丨丨丨也父知之乎】不从中覆【史记冯唐传臣闻上古王者之遣将也跪而推毂曰阃以内者寡人制之阃以外者将军制之军功爵赏皆决于外归而奏之此非虚言也臣大父言李牧为赵将居边军市之租皆自用享士赏赐决于外丨丨丨丨也委任而责成功故李牧乃得尽其智能】李广程不识皆为名将【史记李将军传广以上郡太守为未央衞尉而程不识亦为长乐衞尉程不识故与李广俱以边太守将军屯及出击胡而广行无部伍行阵就善水草屯舍止人人自便不击刁斗以自衞莫府省约文书籍事然亦远斥候未尝遇害程不识正部曲行伍营阵击刁斗士吏治军簿至明军不得休息然亦未尝遇害不识曰李广军极简易然虏卒犯之无以禁也而其士卒亦佚乐咸乐为之死我军虽烦扰然虏亦不得犯我是时汉边郡丨丨丨丨丨丨丨丨丨然匈奴畏李广之略士卒亦多乐从李广而苦程不识】不击刁斗自卫【见上】飞将军【史记李将军传广居右北平匈奴闻之号曰汉之丨丨丨避之数歳不敢入右北平】立号【史记卫将军传天子使使者持大将军印因军中拜车骑将军靑为大将军诸将皆以兵属大将军大将军丨丨而归】军锋之冠【吏记南越王尉陀传于是天子曰韩千秋虽无成功亦丨丨丨丨封其子延年为成安侯】伏波楼船戈船下厉【史记南越王尉陀传乃下赦曰天子微诸侯力政讥臣不讨贼今吕嘉建徳等反自立晏如令罪人及江淮以南楼船千万师往讨之元鼎五年秋卫尉路博徳为丨丨将军出桂阳下滙水主爵都尉杨仆为丨丨将军岀豫章下横浦故归义越侯二人为丨丨丨丨将军岀零陵或下离水或抵苍梧使驰义侯因巴蜀罪人发夜郎兵下牂牁江咸防番禺】搜斩军中女子【汉书李陵传陵曰吾士气少衰而鼓不起者何也军中岂有女子乎始军岀时闗东羣盗妻子徙边者随军为卒妻妇大匿军中陵搜得皆剑斩之】絶甘分少【汉书司马迁传仆窃不自料其卑贱见主上惨凄怛悼诚欲効其欵欵之愚以为李陵素与士大夫丨丨丨丨能得人之死力虽古名将不过也】寛饶厚徳【汉书葢寛饶传寛饶初拜为司马未出殿门断其禅衣令短离地冠大冠带长剑躬案行士卒庐室视其饮食居处有疾病者身自抚循临问加致医药遇之甚有恩及歳尽交代上临享罢卫卒卫卒数千人皆叩头自请愿复留共更一年以报丨丨丨丨】扬威武参计策【汉书冯奉世传兵法曰大将军出必有偏裨所以丨丨丨丨丨丨将军又何疑焉】折冲宿将【汉书冯奉世传居牙官前后十年为丨丨丨丨功名次赵充国】九虎【汉书王莾传莾拜将军九人皆以虎为号号曰丨丨】上将之元【汉书叙传长年桓桓丨丨丨丨】大树将军【后汉书冯异传异为人谦退不伐行与诸将相逢辄引车避道进止皆有表识军中号为整齐每所止舍诸将并坐论功异常独屏树下军中号曰丨丨丨丨及破邯郸乃更部分诸将各有配军士皆言愿属大树将军光武以此多之】执金吾击郾【后汉书贾复传更始郾王尹尊及诸大将在南方未防者尚多帝召诸将议兵事未有言沉吟久之乃以檄叩地曰郾最彊宛为次谁当击之复率然对曰臣请击郾帝笑曰丨丨丨丨丨吾复何忧大司马当击宛】大耿【后汉书耿弇传张歩曰尤来大形十余万众吾皆即其营而破之今丨丨兵少于彼又皆疲劳足可摧乎注弇况之长子故呼为大耿】晓兵爱士可独任【后汉书王霸传从平河北常与臧宫傅俊共营覇独善抚士卒死者脱衣以敛之伤者躬亲以养之光武即位以霸丨丨丨丨丨丨丨拜为偏将军并将臧宫傅俊兵】云台不及伏波像【后汉书马援传显宗图画建武中名臣列将于丨丨以椒房故独丨丨援东平王苍观图言于帝曰何故不画丨丨将军丨帝笑而不言】雅歌投壶【后汉书祭遵传遵为将军取士皆用儒术对酒设乐必丨丨丨丨又建为孔子立后奏置五经大夫虽在军旅不忘爼豆可谓好礼悦乐守死善道者也】虽在军旅不忘爼豆【见上】卧镇【后汉书景丹传防陜贼苏况攻破农生获郡守丹时病帝以其旧将欲令强起领郡事乃夜召入谓曰贼迫近京师但得将军威重丨以丨之足矣】北州大将【后汉书景丹传世祖即位以谶文用平狄将军孙咸行大司马众咸不悦诏举可为大司马者羣臣所推唯呉汉及丹帝曰景将军丨丨丨丨是其人也然呉将军有建大策之勲又诛苗幽州谢尚书其功大旧制骠骑将军官与大司马相兼也乃以呉汉为大司马而拜丹为骠骑大将军】上应二十八宿【后汉书中兴二十八将论中兴二十八将前世以为丨丨丨丨丨丨未之详也然咸能感防风云奋其志勇称为佐命亦各志能之士也又永平中显宗追感前世功臣乃图画二十八将于南宫云台其外又有王常李通窦融卓茂合三十二人按论载马武传后】图画云台【见上】敢殿后拒【后汉书张宗传大司徒邓禹西征定河东宗诣禹自归禹闻宗数多权谋廼表为偏将军禹军到栒邑赤眉大众且至禹防栒邑不足守欲引师进就坚城而众人多畏贼追惮为后拒禹乃书诸将名于竹简署其前后乱着笥中令各探之宗独不肯探曰死生有命张宗岂辞难就逸乎禹叹息谓曰将军有亲弱在营奈何不顾宗曰愚闻一卒毕力百人不当万夫致死可防横行宗今拥兵数千以承大威何遽其必败乎遂留为后拒诸营既引兵宗方勒厉军士坚垒壁以死当之禹到前县议曰防张将军之众当百万之师犹防小雪投沸汤虽欲戮力其埶不全也廼遣歩骑二千人反还迎宗宗引兵始发而赤眉卒至宗与战郤之廼得归营于是诸将服其勇赞张宗裨禹丨丨丨丨】凉州三明【后汉书叚颎传颎字纪明初颎与皇甫威明张然明并知名显达京师称为丨丨丨丨云赞山西多猛三明俪踪】割发置地【魏志武帝纪注曹瞒传曰常出军行经麦中令士卒无败麦犯者死骑士皆下马付麦以相持于是太祖马腾入麦中敕主簿议罪主簿对以春秋之义罚不加于尊太祖曰制法而自犯之何以帅下然孤为军帅不可自杀请自刑因援剑丨丨以丨丨】尔曹快人【魏志明帝纪注魏略曰诏嘉昭善守赐爵列侯及还帝引见慰劳之顾谓中书令孙资曰卿乡里乃有丨丨丨丨为将灼如此朕复何忧乎按昭郝昭】为将当有怯弱时【魏志夏侯渊传初渊虽数战胜太祖常戒曰丨丨丨丨丨丨丨不可但恃勇也将当以勇为本行之以智计但知任勇一匹夫敌耳】皆万人敌【蜀志刘先主传注徴士傅干曰刘备寛仁有度诸葛亮达治知变正而有谋而为之相张飞闗羽勇而有义丨丨丨之丨而为之将此三人者皆人杰也以备之畧三杰佐之何为不济也】天下竒才【蜀志诸葛亮传亮病卒宣王案行其营垒处所曰丨丨丨丨也】有国士风【蜀志闗羽张飞传评闗羽张飞皆称万人之敌为世虎臣羽报效曹公飞义释严顔并丨丨丨之丨】抗飏虓虎【蜀志马超传委任授君丨丨丨丨兼董万里求民之瘼】前有王句后有张廖【蜀志王平传注华阳国志曰后张翼廖化并为大将军时人语曰丨丨丨丨丨丨丨丨按句扶王平同郡人数有战功封宕渠侯句古侯切】可人【蜀志费祎传延熙七年魏军次于兴势假祎节率众往御之光禄大夫来敏至祎许别求共围棋于时羽檄交驰人马擐甲严驾已讫祎与敏留意对戏色无厌倦敏曰向聊观试君耳君信丨丨必能办贼者也祎至敌遂退封成乡侯】侔迹韩耿【蜀志杨戏传赞闗云长张翼徳济于艰难赞主洪业丨丨丨丨齐声双徳】肤如刻画【呉志周泰传注江表传曰权把其臂因流涕交连字之曰防平卿为孤兄弟战如熊虎不惜躯命被创数十丨丨丨丨孤亦何心不待卿以骨肉之恩委卿以兵马之重乎】银盌通酌【呉志甘寜传后曹公出濡须寜为前部督受救出斫敌前营权特赐米酒众肴寜乃料赐手下百余人食食毕寜先以丨丨酌酒自饮两盌乃酌与其都督都督伏不肯时持寜引白削置膝上呵谓之曰卿见知至尊孰与甘寜甘寜尚不惜死卿何以独惜死乎都督见寜色厉即起拜持酒丨丨兵各一银盌至二更时衔枚出斫敌营敌惊动遂退】主上执鞭百司屈膝【呉志陆逊传注陆机为逊铭曰魏大司马曹休侵我北鄙乃假公黄钺统御六师及中军禁卫而摄行王事丨丨丨丨丨丨丨丨】催种葑豆【呉志陆逊传嘉禾五年权北征使逊与诸葛瑾攻襄阳逊遣亲人韩扁赍表奉报还遇敌于沔中钞逻得扁瑾闻之甚惧书与逊云大驾已旋贼得韩扁具知吾濶狭且水干宜当急去逊未答方丨人丨丨丨与诸将奕棋射戏如常】遗酒馈药【呉志陆抗传晋阳秋曰抗与羊祜推侨札之好抗尝丨祜丨祜饮之不疑抗有疾祜丨之丨抗亦推心服之于时以为华元子反复见于今】被发呌天【呉志孙峻传注呉书曰留赞为将临敌必先丨丨丨丨因抗音而歌左右应之毕乃进战战无不克】乞襦弗与【晋书宣帝纪时有兵士寒冻丨丨帝丨之丨或曰幸多故襦可以赐之帝曰襦者官物人臣无私施也乃奏军人年六十已上者罢遣千余人将吏从军死亡者致丧还家】刈谷送绢【晋书羊祜传祜出军行呉境丨丨为粮皆计所侵丨丨偿之】轻裘缓带【晋书羊祜传祜在军常丨丨丨丨身不被甲铃阁之下侍卫者不过十数人】龙骧麟振【晋书段灼传艾受命忘身丨丨丨丨前无坚敌按艾邓艾】万里长城【宋书檀道济传初道济见收脱帻投地曰乃复坏汝丨丨之丨丨】苍头公【宋书沈庆之传庆之患头风好着狐皮防羣蛮恶之号曰丨丨丨毎见庆之军輙畏惧曰苍头公已复来矣】自拟韩白【齐书垣崇祖传初崇祖在淮隂见上便自比韩信白起咸不信唯上独许之及破虏启至上谓朝臣曰崇祖许为我制虏果如其言其恒丨丨丨丨今真其人也崇祖闻陈显达李安民皆増给军仪启上求鼓吹横吹上敇曰韩白何可不与众异给鼓吹一部】武原将【齐书周山图传镇军将军张永征薛安都于鼓城山圗领二千人迎运至武原为虏骑所追合战多所伤杀虏围转急山圗据城自固然后更结阵死战突围出虏披靡不能禁众称其勇呼为丨丨丨】貂蝉从兠鍪中岀【齐书周盘龙传盘龙表年老才弱不可镇边求解职见许还为散骑常侍光禄大夫世祖戏之曰卿着貂蝉何如兠鍪盘龙曰此丨丨丨丨丨丨丨耳】备卫帐内【齐书薛渊传渊宋徐州刺史安都从子安都以鼓城降虏亲族皆入北太祖镇淮隂渊遁来南委身自结果干有气力太祖使领部曲丨丨丨丨从征伐】人人如是吾又何忧【梁书柳庆逺传髙祖行营垒见庆逺顿舍严整毎叹曰丨丨丨丨丨丨丨丨】逆为图测皆在目中【梁书张策传郢城平萧頴达杨公则诸将皆欲顿军夏口髙祖以为宜乘势长驱直指京邑以计语策策与髙祖意合又访寜逺将军庾域域又同乃命众军即日上道缘江至建康凡矶浦邨落军行宿次之顿处所策丨丨丨丨丨丨丨丨】置阵役人必先诸将【陈书程文季传毎丨丨丨丨文季丨丨丨丨夜则早起迄暮不休军中莫不服其勤干毎战恒为前锋齐军深惮之谓为程虎按南史作程彪避唐讳也】合肥韦武【南史梁临川王宏传北军歌曰不畏萧娘与吕姥但畏丨丨有丨丨武谓韦叡也按韦武谓韦虎与程虎同避唐讳也】四厢大将【魏书明元帝纪置丨丨丨丨又放十二时置十二小将】十二小将【见上】平当【魏书贺狄于传家本小族世忠厚为将以丨丨称稍迁北部大人】给漏刻及十二牙旗【魏书奚斤传自魏初大将行师唯长孙嵩距刘裕斤征河南独丨丨丨丨丨丨丨丨】黑矟公【魏书于栗防传刘裕之伐姚也栗防虑其北扰遂筑垒于河上亲自守焉禁防严密斥不通裕甚惮之不敢前进裕遗栗防书逺引孙权求讨闗羽之事假道西上题书曰丨丨丨麾下栗防以状表闻太宗详之因授黒矟将军栗防好持黑矟以自标裕望而异之故有是语】卧虎【魏书李崇传崇深沉有将畧寛厚善御众在州凡经十年常养壮士数千人寇贼侵边所向摧破号曰丨丨贼甚惮之】诸将之冠【魏书崔延伯传延伯善抚众心与康生大眼为丨丨丨丨】北间骁将【魏书贺防胜传衍书敕续云贺防胜丨丨丨丨汝宜慎之勿与争锋其见惮如此】一瓜数果必与将士共之【北齐书兰陵王长恭传为将躬勤细事每得甘味虽丨丨丨丨丨丨丨丨丨丨】三军皆饮温水吾何独进寒冰【北齐书赵郡王琛子叡传诏叡领山东兵数万监筑长城于时盛夏六月叡在途中屏除葢扇亲与军人同其劳苦而定州先有冰室毎歳藏冰长史宋钦道以叡冐犯署热遂遣轝冰倍道追送正直日中停军炎赫尤甚人皆不堪而送冰者至咸谓得冰一时之要叡乃对之叹息云丨丨之人丨丨丨丨丨以丨义丨丨丨丨非追名古将实情所不忍遂至消液竟不一尝兵人感悦遐迩称叹】铁猛兽【周书杨祐传东魏豫州刺史高仲密举州来附太祖率军援之与齐神武遇战于邙山祐时着明光鉄铠所向无前敌人咸曰此是丨丨丨也皆遽退避之】江神【隋书杨素传素生平乘大船容貎雄伟陈人望之惧曰清河公即丨丨也】闻其弓声谓为霹雳见其走马称为闪电【隋书长孙晟传二十年都蓝大乱为其部下所杀晟因奏请曰今王师临境战数有功贼内携离其主被杀乘此招诱必并来防请遣染干部下分头招慰上许之果尽来附达头恐怖又大集兵诏晟部领防人为秦川行军总管取晋王广节度出讨达头与王相抗晟进策曰突厥饮泉易可行毒因取诸药毒水上流达头人畜饮之多死于是大惊曰天雨恶水其亡我乎因夜遁晟追之斩首千余级俘百余口六畜数千头王大喜引晟入内同宴极叹有突厥达官来防时亦与坐说言突厥之内大畏长孙总管丨丨丨丨丨丨丨丨丨丨丨丨丨丨丨丨王笑曰将军震怒威行域外遂与雷霆为比一何壮哉】猛将鬬将大将【隋书贺若弼传炀帝之在东宫尝谓弼曰杨素韩擒史万嵗三人俱称良将优劣如何弼曰杨素是丨丨非谋将韩擒是丨丨非领将史万嵗是骑将非丨丨太子曰然则大将谁也弼拜曰唯殿下所择弼意自许为大将】敦煌戍卒【隋书史万嵗传突厥达头可汗犯塞上令晋王广及杨素出灵武道汉王谅与万嵗出马邑道万嵗率柱国张定和大将军李药王杨义臣等岀塞上至大斤山与虏相遇达头遣使问曰隋将为谁骑报史万嵗也突厥复问曰得非丨丨丨丨乎骑曰是也达头闻之惧而引去】地上虎【北史髙昻传神武以昻为西南道大都督径趣啇洛昻度河祭河伯曰河伯水中之神高敖曹丨丨之丨行经君所故相决酹时山道峻阻巴寇守险昻转鬬而进莫有当锋遂克上洛获西魏洛州刺史泉仚并将数十人】锦裘绣防【旧唐书李晟传毎将合战必自异衣丨丨丨丨前行亲自指导懐光望见恶之乃谓晟曰将帅当持重岂宜自表饰以啗贼也晟曰晟久在泾原军士颇相畏服故欲令其先识以夺其心耳】令其先识以夺其心【见上】天生李晟为社稷万人【旧唐书李晟传晟破贼露布至梁州上览之感泣羣臣无不陨涕因上夀称万嵗奏曰李晟防奉圣谟荡涤凶丑然古之树勲力复都邑者往往有之至于不惊宗庙不易市肆长安人不识旗鼓安堵如初自三代以来未之有也上曰丨丨丨丨丨丨丨丨丨不为朕也百官拜贺而退】市不改肆【旧唐书李愬传始晟尅复京城丨丨丨丨及愬平淮蔡复踵其羙】瓶罍不发【旧唐书杨惠元传河南大扰羽书警急乃诏移京西戎兵万二千人以备闗束帝御望春楼亲誓师以遣之及赐宴诸将列坐酒至神策将士皆不饮帝使问之惠元时为都将对曰臣初发奉天本军帅张巨济与臣等约曰斯役也将策大勲建大名凯旋之日当共为欢茍未戎防无以饮酒故臣等不敢违约而饮既发有司供饩于道路他军无子遗惟惠元一军丨丨丨丨上称叹久之防玺书慰劳】颇牧在禁署【旧唐书毕諴传自大中末党项羌叛屡扰河西懿宗召学士对边事諴即援引古今论列破羌之状上悦曰吾方择能帅安集河西不期丨丨丨吾丨丨卿为朕行乎諴欣然从命】此之壮气何谢古人【旧唐书王君廓传从平刘黒闼令镇幽州防突厥入寇君廓邀击破之俘斩五千余人获马五千匹髙祖大悦徴入朝赐以御马令于殿庭乘之而出因谓侍臣曰吾闻蔺相如叱秦王目眦出血君廓往击窦建徳将出战李靖遏之君廓发愤大呼目及鼻耳一时流血丨丨丨丨丨丨丨丨不可以常例赏之复赐锦袍金带还镇幽州】萧辅膏肓【旧唐书李靖传髙祖毎云李靖是丨铣丨公祐丨丨古之名将韩白与卫霍岂能及也】胜筑长城【旧唐书李勣传勣在并州凡十六年令行禁止号为称职太宗谓侍臣曰隋炀帝不能精选贤良安抚边境惟解筑长城以备突厥情识之惑一至于此朕今委任李勣于并州遂使突厥畏威循走塞垣安静岂不丨丨丨丨耶】不喜得辽东喜得卿【旧唐书薛仁贵传贞观末太宗亲征辽东仁贵谒将军张士贵应募请从行至安地有郎将刘君昻为贼所围甚急仁贵往救之跃马径前手斩贼将悬其头于马鞍贼皆慑伏仁贵遂知名及大军攻安地城髙丽莫离支遣将髙延夀髙惠真率兵二十五万来拒战依山结营太宗分命诸将四面击之仁贵自恃骁勇欲立竒功乃异其服色着白衣握防腰鞬张弓大呼先入所向无前贼尽披靡却走大军乘之贼乃大溃太宗遥望见之遣驰问先锋白衣者为谁特引见赐马两匹绢四千匹擢授游击将军云泉府果毅仍令北门长上并赐生口十人及军还太宗谓曰朕旧将并老不堪受阃外之寄毎欲抽擢骁雄莫如卿者朕丨丨丨丨丨丨丨丨也】天将富贵此翁【旧唐书刘仁轨传初仁轨将发带方州谓人曰丨丨丨丨丨丨耳于州司请歴日一卷并七庙讳人怪其故答曰拟削平辽海颁示国家正朔使夷俗遵奉焉至是皆如其言】王郭【旧唐书郭知运传知运自居西陲甚为蕃夷所惮其后王君防亦号勇将时人称丨丨焉】佩四将印控制万里【旧唐书王忠嗣传河陇以皇甫惟明败衂之后因以忠嗣持节充西平郡太守判武威郡事充河西陇右节度使其月又权知朔方河东节度使事忠嗣丨丨丨丨丨丨丨丨劲兵重镇皆归掌握自国初已来未之有也】三韩贵种百战余雄【旧唐书李多祚传丨丨丨丨丨丨丨丨席宠禁营廼心王室】纳短刀于靴中【旧唐书李光弼传将战谓左右曰战危事胜负系之光弼位为三公不可死于贼手茍事之不防继之以死及是击贼常丨丨丨丨丨丨示有决死之志城上面西拜舞三军感动】来嚼铁【旧唐书来瑱传瑱改頴川太守贼攻之城中积粟素多瑱缮修有备贼继至城下瑱亲射之无不应而毙贼使降将毕思琛招瑱琛即瑱父跃故将城下拜泣吊瑱瑱不应前后杀贼颇众咸呼瑱为丨丨丨】溅血霑衣饮冰伤骨【旧唐书郭子仪传自受恩塞下制敌行间东西十年前后百战天寒剑折丨丨丨丨野宿魂惊丨丨丨丨】鬭将【旧唐书仆固懐恩传其男玚又以开府仪同三司从将兵于其军毎深入虏阵以勇敢闻军中号为丨丨】草木亦知卿威名【旧唐书张万福传李正己反将断江淮路令兵守埇桥涡口江淮进奉船千余只泊涡下不敢过徳宗以万福为濠州刺史召见谓曰先帝改卿名正者所以褒卿也朕以为淮江丨丨丨丨丨丨丨若从先帝所改恐贼不知是卿也复赐名万福驰至涡口立马岸上发进奉船淄青兵马倚岸睥睨不敢动诸道船继进】二儒帅【旧唐书郑从谠传时郑畋亦以宰相镇凤翔与从谠宗人同年登进士畋亦举兵岐下以遏贼巢广明首唱大义断贼首尾逆徒名为二郑国威复振丨丨丨之功也】割股肉以为祭酹【旧唐书乌重传重出自行间及为长帅赤心奉上能与下同甘苦所至立功未尝矜伐而善待賔僚礼分同至当时名士咸愿依之身殁之日军士二十余人皆丨丨丨丨丨丨丨虽古之名将无以加焉】中丞为我辈知家事【旧唐书柳公绰传鄂军既在行营公绰时令左右省问其家如疾病养生送死必厚廪给之军士之妻冶容不谨者沉之于江行卒相感曰丨丨丨丨丨丨丨丨何以报効故鄂人战毎尅防】誓不与逆贼同生日月下【旧唐书李光顔传时韩为汴帅骄矜倔强常倚贼势索朝廷姑息恶光顔力战隂图挠屈计无所施遂举大梁城求得一羙妇人教以歌舞弦管六博之艺饰之以珠翠金玉衣服之具计费数百万命使者送遗光顔一见悦惑而怠于军政也使者即赍书先造光顔垒曰本使令公徳公私爱忧公暴露欲进一妓以慰公征役之思谨以命光顔曰今日已暮明旦纳焉诘朝光顔乃大飨军士三军咸集命使者进妓妓至则容止端丽殆非人间所有一座皆惊光顔乃于座上谓来使曰令公怜光顔离家室久舍羙妓见赠诚有以荷徳也然光顔受国家恩深丨丨丨丨丨丨丨丨丨丨今战卒数万皆背妻子蹈白刃光顔奈何以女色为乐言讫涕泣呜咽堂下兵士数万皆感激流涕乃厚以缣帛酬其来使俾领其妓自席上而廻谓使者为光顔多谢令公光顔事君许国之心死无贰矣自此众兵之心弥加激励】债帅【旧唐书髙瑀传太和初忠武节度使王沛卒宰相裴度韦处厚欲请用瑀事未闻陈许表至果请瑀为帅乃授检校左散骑常侍许州刺史忠武节度使自大歴以来节制之除拜多出禁军中尉凡命一帅必广输重赂禁军将校当为帅者自无家财必取资于人得镇之后则膏血疲民以偿之及瑀之拜以内外公议缙绅相庆曰韦公作相丨丨鲜矣】武成王【唐书礼乐志上元元年尊太公为丨丨丨祭典与文宣王比以歴代良将为十哲象坐侍秦武安君白起汉淮隂侯韩信蜀丞相诸葛亮唐尚书右仆射卫国公李靖司空英国公李勣列于左汉太子少传张良齐大司马田穰苴呉将军孙武魏西河守呉起燕昌国君乐毅列于右以良为配后罢中祀遂不祭建中三年礼仪使顔真卿奏治武成庙请如月令春秋释奠其追封以王宜用诸侯之数乐奏轩县诏史舘考定可配享者列古今名将凡六十四人图形焉】十哲【见上】名将六十四人【见上】威名棱然【唐书宗室孝逸传徐敬业称兵以孝逸为左玉钤卫大将军扬州行军大总管帅师南讨至淮而敬业已攻润州遣弟敬猷壁淮隂伪将韦超据都梁山以拒孝逸超众凭险完屯孝逸防诸将议曰贼今负山攻则士无所用力骑不得骋寇救死伤夷必众不如偏旅缀之全军趋扬州势不数日可破支度使薛克搆曰超虽据险然兵少若置小敌不击无以示威防众以守则战有阙舍之则后忧不如击之若克超淮隂自震淮隂破楚诸县开门官军矣由是以趋江都逆首可取孝逸从之登山急击超杀数百人薄解起夜走进击敬猷淮隂破之敬业回军下阿溪孝逸引兵直度敬业大败遂拔扬州以功进镇军大将军徙封呉国公丨丨丨丨】盛夏若负霜雪【唐书李密传密持军严虽丨丨号令士皆丨丨丨丨然战得金宝尽散之繇是人乐为用】毎向必持重【唐书屈突通传后隋政益乱盗贼多士无鬬志诸将多覆通丨丨丨丨丨虽不大克亦不败负】尚堪一行【唐书李靖传吐谷浑寇边帝谓侍臣曰靖能复起为帅乎靖往见房元龄曰吾虽老丨丨丨丨帝喜以为西海道行军大总管】踞胡牀直视无所言【唐书张亮传帝将伐髙丽亮频谏不纳因自请行诏为平壤道行军大总管引兵自东莱浮海袭破沙卑城进至建安营壁未立贼奄至亮不知所为丨丨丨丨丨丨丨丨众谓其勇得自安于是副将张金树鼓于军士奋击因破贼】越公儿郎故有家风【唐书杨礼传贞观中累迁中书舍人太宗征辽东拜兵部侍郎驻跸之役领歩骑二十四军跳出贼背所向摧靡帝自山下望其众袍仗精整人人尽力壮之谓许敬宗曰丨丨丨丨丨丨丨丨】兵农悦安【唐书张献甫传李懐光叛吐蕃盗边献甫领禁兵戌咸阳累年丨丨丨丨】应对蠭起【唐书王忠嗣传肃宗为忠王帝使与游及长雄毅寡言有武略上与论兵丨丨丨丨帝器之曰后日尔为良将试守代州别驾大猾闭门自敛不敢干法】不欲竭中国力以幸功名【唐书王忠嗣传忠嗣本负勇敢及为将乃能持重安边不生事尝曰平世为将抚众而已吾丨丨丨丨丨丨丨丨丨丨故训练士马随缺缮补有漆弓百五十斤毎弢之示无所用军中士气盛日夜思战忠嗣纵诡间伺虏隙时时出竒兵袭敌所向无不克故士亦乐为用】中兴第一【唐书李光弼传光弼用兵谋定而后战能以少覆众治师训整天下服其威名军中指顾诸将不敢仰视初与郭子仪齐名世称李郭而战功推为丨丨丨丨其代子仪朔方也营垒士卒麾帜无所更而光弼一号令之气色乃益精明云】辕门二龙【唐书乌承玭传乌承玭字徳润张掖人开元中与族兄承恩皆为平卢先锋沈勇而决号丨丨丨丨】方之金日防【唐书浑瑊传瑊好书通春秋汉书尝慕司马迁自叙着行纪一篇其辞一不矜大天性忠谨功髙而志益下嵗时贡奉必躬阅视毎有赐予下拜跽受常若在帝前世丨丨丨丨丨故帝终始信待】六矢着面不动【唐书雷万春传亊廵为偏将令狐潮围雍邱万春立城上与贼语伏弩发丨丨丨丨万春丨丨潮疑刻木人谍得其实乃大惊遥谓巡曰向见雷将军知君之令严矣】好读阃外春秋【五代史周本纪威以通书算补为军吏丨丨丨丨丨丨畧知兵法】真神将【五代史梁臣传太祖赐寇彦卿以所乘爱马一丈乌太祖围凤翔以彦卿为都排阵使彦卿乘乌驰突阵前太祖目之曰丨丨丨也】军中儒服【五代史梁臣传谢彦章为将好礼儒士虽居丨丨尝丨丨或临敌御众肃然有将帅之威左右驰骤疾若风雨晋人望其行阵齐整相谓曰谢彦章必在此也其名重敌中如此】望尘知敌数【五代史唐臣传周徳威为人勇而多智能丨丨以丨丨丨】持重挫锋伺隙取胜【五代史唐臣传徳威老将常务丨丨以丨人之丨故其用兵常丨敌之丨以丨丨】苻第四【宋史苻彦卿传彦卿将家子勇畧有谋善用兵存审之第四子军中谓之丨丨丨辽人自阳城之败尤畏彦卿或马病不饮龁必唾而呪曰此中岂有苻王耶】槖中惟图书衣衾【宋史曹彬传干徳二年冬伐蜀时诸将多取子女玉帛彬丨丨丨丨丨丨丨而已】犹用鹰犬逐雉兎【宋史杨业传业幼倜傥任侠善骑射好畋猎所获倍于人尝谓其徒曰我他日为将用兵亦丨丨丨丨丨丨丨尔】撼山易撼岳家军难【宋史岳飞传善以少击众欲有所举尽召诸统制与谋谋定而后战故有胜无败猝遇敌不动故敌为之语曰丨丨丨丨丨丨丨丨】张红眼【宋史张威传威初在行伍以勇见称先充偏裨毎战辄克金人闻其名畏惮之临阵战酣则精采愈奋两眼皆赤时号丨丨丨又号张鹘眼】张鹘眼【见上】矮张竹园张【宋史忠义传张顺民兵部将也襄阳受围五年宋闯出重赏募死士得三千求将得顺与张贵俗呼顺曰丨丨贵曰丨丨丨俱智勇素着诸将所服俾为都统】取绯帛被甲胄以自标显【辽史耶律铎轸传仕统和间性疎简不顾小节人初以是短之后侵宋分总羸师以从及战丨丨丨丨丨丨丨丨丨丨驰突出入敌阵格杀甚众太后望见喜召谓之曰卿戮力如此何患不济厚赏之由是多以军事属任】有光自目中出焰焰如流星【辽史髙模翰传防同元年三月敕虎官杨覃赴干寜军为沧州节度使田武名所围模翰与赵延夀聚议往救俄丨丨丨模翰丨丨丨萦绕旗矛丨丨丨丨丨乆之模翰喜曰此天赞之祥遂进兵杀获甚众】不持雨具【金史李成传成在降附诸将中最勇鸷号令甚严众莫敢犯临阵身先诸将士卒未食不先食有病者亲视之丨丨丨丨虽沾湿自如也】水星【金史锡黙阿里传自结发从军大小数十战尤习舟楫江淮用兵无役不从时人以丨丨目之】一防如百金之赐【金史强伸传天兴元年八月中京人推伸为府签事甫三日北兵围之伸奔走四应所至必防得二駞及所乘马皆杀之以犒军士人不过丨丨而得者丨丨丨丨丨】当自权衡【元史世祖纪日本行省臣遣使来言大军驻巨济岛至对马岛获岛人言太宰府西六十里旧有戌军已调出战宜乘虚之诏曰军事卿等丨丨丨丨之】旗帜画防赤月【元史阿珠传遣千户巴延彻尔率甲骑三百湾头兵势巴延彻尔所将皆阿珠牙下精兵丨丨丨丨丨丨众军望其尘连呼曰丞相来矣宋军识其旗皆遁】黄金周饰卿身【元史绰和尔传大徳七年秋入朝帝亲谕之曰卿镇北边累建大功虽以丨丨丨丨丨丨犹不足以尽朕意】股肱羽翼七十二人以应天道【六韬凡举兵师以将为命命在通达不守一术因能授职各取所长随时变化以为纪纲故将有丨丨丨丨丨丨丨丨丨丨丨丨备数如法审知命理殊能异技万事毕矣】持首授柄持柄授刃【六韬君入庙内西面而立将入庙内北面而立君亲操钺丨丨丨将其丨曰从此上至天者将军制之复操斧丨丨丨将其丨曰从此下至地者将军制之】礼将【六韬太公曰将冬不服裘夏不操扇雨不张葢名曰丨丨将不身服礼无以知士卒之寒暑出隘塞犯泥涂将必先下歩名曰力将将不身服力无以知士卒之劳苦军皆定次将乃就舍炊者皆熟将乃就食军不举火将亦不举名曰止欲将】力将【见上】止欲将【见上】立表清道【六韬大将设营而阵丨丨辕门丨丨而待诸将吏至者校其先后先期至者赏后期至者斩如此则逺近俱集三军俱至并力合战】顺人以利阵【逸周书吉礼左还顺地以利本武礼右还顺天以利兵将居中军丨丨丨丨丨人有中曰参无中曰两两争曰弱三和曰彊】三和曰彊【见上】四海之内视如家室【诸葛亮心书将之器其用大小不同若乃察其奸伺其祸为众所服此十夫之将夙兴夜寐言词密察此百夫之将直而有虑勇而能鬬此千夫之将外貎桓桓中情烈烈知人勤劳惜人饥寒此万人之将近贤进能日慎一日诚信寛大闲于理辞此十万人之将仁爱洽于下信义服隣国上晓天文中察人事下识地理丨丨丨丨丨丨丨丨此天下之将】一日万里【苏鹗杜阳杂编呉元济之乱淮西以宰臣裴度为元帅及对于殿上曰伪蔡称兵朕于择帅甚难其人也且安天下用将帅如造大舟以越沧海其功则多其成则大丨丨丨丨无所不屇若乘一叶而蹈洪波其功也寡其覆也速朕今托元老以摧狂寇真谓一日万里矣】把浅【马令南唐书义死传每嵗淮水浅涸分兵屯守谓之丨丨】龙图老子【王辟之渑水燕谈録宋范文正公以龙图阁直学士帅邠延泾庆四郡威徳着闻夷夏耸服属戸蕃部卒称曰丨丨丨丨至于元昊亦以是呼之】狄天使【王辟之渑水燕谈录狄武襄公青初以散直为延州指使是时西边用兵公以才勇智略频立战功常披发面铜具驰突贼围敌人畏慑无敢当者公识度宏逺士大夫翕然称之而尤为韩公范文正公所深知称为国器文正以春秋汉书授之曰将不知古今匹夫之勇不足尚也公于是博览书史通究古今已而立大功登辅弼书史策配享宗庙为宋名将天下称其贤公初为延州指使后显贵天下独呼公为丨丨丨】










　　御定子史精华卷七十三
<子部,类书类,御定子史精华>
　　钦定四库全书
　　御定子史精华卷七十四
　　武功部三
　　士卒
　　白徒【管子方六里为一乗之地也一乗者四马也一马其甲七其蔽五四乗其甲二十有八其蔽二十丨丨三十人奉车两】扶身士【管子桓公终北举事于孤竹离枝越人果至隐曲蔷以水齐管子有丨丨之丨五万人以待战于曲蔷大败越人】口满用手满钱【管子湩然击鼓士忿怒鎗然击金士帅然防铜鼓从之舆死扶伤争进而无止丨丨丨丨丨丨非大父母之雠也重禄重赏之所使也】下通【管子下作之地上作之天谓之不服之民处里为下陈处师为丨丨谓之役夫】国爪【墨子兵者丨之丨也】婴儿爱子【孙子视卒如丨丨故可与之赴深谿视卒如丨丨故可与之俱死】壮男一军壮女一军【商子丨丨为丨丨丨丨为丨丨男女之老弱者为一军此之谓三军也】齐疾而均速若飘风【商子楚国之民丨丨丨丨丨丨丨丨】练鋭【呉子民有胆勇气力者聚为一卒乐以进战効力以显其忠勇者聚为一卒能逾髙超逺轻足善走者聚为一卒王臣失位而欲见功于上者聚为一卒弃城去守欲除其丑者聚为一卒此五者军之丨丨也】畏我侮敌【尉缭子夫民无两畏也丨丨丨丨畏敌侮我见侮者败立威者胜】防鋭【韩非子夫进而击赵不能取退而攻韩弗能拔则丨丨之卒懃于野战负任之旅罢于内攻】技击【荀子齐人隆丨丨其技也得一首者赐赎锱金无本赏矣是事小敌】
　　【毳则偷可用也事大敌坚则涣焉离耳】武卒【荀子魏氏之丨丨以度取之衣三属之甲操十二石之弩负服矢五十个置戈其上冠防帯剑赢三日之粮日中而趋百里中试则复其户利其田宅是数年而衰而未可夺也改造则不易周也是故地虽大其税必寡是危国之兵也】五甲首而五家【荀子秦人其生民也狭隘其使民也酷烈刼之以势隐之以阨忸之以庆赏防之以刑罚使天下之民所以要利于上者非鬬无由也阨而用之得而后功之功赏相长也丨丨丨丨丨丨丨是最为众彊长久多地以正故四世有胜非幸也数也】赁市佣而战之【荀子若飞鸟然倾侧反覆无日是亡国之兵也兵莫弱是矣是其出丨丨丨丨丨丨防矣】武人【吕氏春秋立秋之日天子亲率三公九卿诸侯大夫以迎秋于西郊还乃赏军率丨丨于朝】军众心一【吕氏春秋凡丨欲其丨也丨欲其丨也三军一心则令可使无敌矣令能无敌者其兵之于天下也亦无敌矣古之民之重令也重乎天下贵乎天子其藏于民心防于肌肤也深痛执固不可揺动物莫之能动若此则敌胡足胜矣】精士练材【吕氏春秋老弱罢民可以胜人之丨丨丨丨】利趾【吕氏春秋吴阖庐选多力者五百人丨丨者三千人以为前阵】五两【吕氏春秋晋文公造丨丨之士五乗鋭卒千人先以接敌诸侯莫之能难反郑之埤东卫之畆尊天子于衡雍注两技也】厮舆【吕氏春秋善用兵者诸邉之内莫不与鬬虽丨丨白徒方数百里皆来防战势使之然也】亭公弩父【扬子楚东海之间亭父谓之丨丨卒谓之丨丨】作师【国语天子丨丨公帅之以征不徳元侯作师卿帅之以承天子诸侯有卿无军帅教卫以賛元侯自伯子男有大夫无卿帅赋以从诸侯】旅贲【国语天子有虎贲习武训也诸侯有丨丨御灾害也大夫有贰车备承事也士有陪乘告奔走也】君子六千人为中军【国语于是吴王起师军于江北越王军于江南越王乃中分其师以为左右军以其私卒丨丨丨丨丨丨丨丨明日将舟战于江及昏乃令左军衔枚泝江五里以须亦令右军衔枚逾江五里以须夜中乃令左军右军渉江鸣鼓中水以须】水犀之甲亿三千【国语今夫差衣丨丨丨丨者丨有丨丨】奋击百万【战国策苏秦始将连横説秦恵王曰大王之国西有巴蜀汉中之利北有胡貉代马之用南有巫山黔中之限东有殽函之固田肥羙民殷富战车百乗丨丨丨丨沃野千里蓄积饶多地势形便此所谓天府天下之雄国也】军中为家将帅为父母【战国策秦中士卒以丨丨丨丨丨丨丨丨丨不约而亲不谋而信一心同力死不旋踵】五家之兵【战国防齐车之良丨丨丨丨疾如锥矢战如雷电觧如风雨】大卒【史记周本纪武王使师尚父与百夫致师以丨丨驰帝纣师】一以当十【史记项羽纪楚兵冠诸侯诸侯军救钜鹿下者十余壁莫敢纵兵及楚击秦诸将皆从壁上观楚战士无不丨丨丨丨呼声动天诸侯军无不人人惴恐】老弱未傅【史记顶羽纪至荥阳诸败军皆防萧何亦发関中丨丨丨丨悉诣荥阳复大振按汉书注傅着也言著名给徭役也】执盾队史【史记髙祖功臣侯表棘邱以丨丨丨丨前元年从起砀破秦以治粟内史入汉以上郡守击定西魏地功侯】中涓骑【史记髙祖功臣侯表乐成以丨丨丨从砀中为骑将入汉定三秦侯以都尉击籍属灌婴杀龙且更为乐成侯千户】骈怜【史记髙祖功臣侯表栢至以丨丨从起昌邑以説卫入汉以中尉击籍侯千户汉表师古曰二马曰骈怜为并两骑为军翼也説读曰税説卫谓军行止舍主为卫也】説卫【见上】习流【史记越世家吴王北防诸侯于黄池吴国精兵从王惟独老弱与太子留守句践复问范蠡蠡曰可矣乃发丨丨二千教士四万人君子六千人诸御千人伐吴】敎士【见上】诸御【见上】材官引彊【史记绛周勃世家勃以织薄曲为生常为人吹箫给丧事丨丨丨丨髙祖之为沛公初起勃以中涓从】选以饱【史记仲尼弟子列传甲坚以新士丨丨丨】百金之士【史记李牧传于是乃具选车得千三百乗选骑得万三千匹丨丨丨丨五万人彀者十万人悉勒习战】彀者【见上】蹶张【史记张苍传申屠丞相嘉者梁人以材官丨丨从髙帝击项籍迁为队率】佽飞射士羽林孤儿【史记宣帝纪西反发三辅中都官徒弛刑及应募丨丨丨丨丨丨丨丨胡越骑三河颍川沛郡淮阳汝南材官金城陇西天水安定北地上郡骑士骑诣金城注服防曰周时度江越人在船下负船将覆之佽飞入水杀之汉因以材力名官如淳曰百官表取从军死事者之子飬羽林官教以五兵号曰羽林孤皃少壮令从军汉仪注羽林从官七百人】猪突豨勇【汉书食货志作货布后六年匃奴侵防甚莾大募天下囚徒人奴名曰丨丨丨丨】游弩徃来什伍俱前【汉书鼂错传坚甲利刃长短相杂丨丨丨丨丨丨丨丨则匃奴之兵弗能当也】羽林黄头【汉书枚乗传今大王还兵疾归尚得十年不然汉知吴有呑天下之心也赫然加怒遣丨丨丨丨循江而下袭大王之都鲁东海絶吴之饟道梁王饬车骑习战射积粟固守以备荥阳待吴之饥大王虽欲反都亦不得已按史记邓通传以櫂船为黄头郎无以明黄头之为士卒也故不録此云羽林黄头则黄头盖水军矣】竒材剑客【汉书李陵传臣所将屯邉者皆荆楚勇士丨丨丨丨也力扼虎射命中愿得自当一队】扼虎【见上】六郡良家子【汉书赵充国传赵充国字翁孙陇西上邽人也后徙金城令居始为骑士以丨丨丨丨丨善骑射补羽林】迹射【汉书冯奉世传今发三辅河东农越骑丨丨佽飞彀者羽林孤皃及呼速絫嗕种方急遣】虎牙五威兵【汉书王莾传遣大司空王邑驰传之洛阳与司徒王寻发众郡兵百万号曰丨丨丨丨丨】轻车骑士材官楼船士【后汉书光武帝纪七年三月丁酉诏曰今国有众军并多精勇宜且罢丨丨丨丨丨丨丨丨丨及军假吏令还复民伍注汉官仪曰髙祖命天下郡国选能引闗蹶张材力武猛者以为轻车骑士材官楼船常以立秋后讲肄课试各有员数平地用车骑山阻用材官水泉用楼船】旄头【后汉书光武帝纪赐东海王彊虎贲丨丨钟虡之乐注汉官仪曰旧选羽林为旄头被髪先驱魏文帝列异传曰秦文公时梓树化为牛以骑击之骑不胜或堕地髻觧被髪牛畏之入水故秦因是置旄头骑使先驱】缇骑【后汉书安帝纪三公以国用不足奏令吏人入钱谷得为関内侯虎贲羽林郎五大夫官府吏丨丨营士各有差注续汉志曰执金吾缇骑二百人缇赤黄色】突骑天下精兵【后汉书景丹传从击王郎将儿宏等于南蛮郎兵迎战汉军退郤丹等纵突骑击大破之追奔十余里死伤者纵横丹还世祖谓曰吾闻丨丨丨丨丨丨今乃见其战乐可言邪】如虎如螭【后汉书杜笃传首防之臣运筹出竒虓怒之旅丨丨丨丨】积射【后汉书南匃奴传于是遣行车骑将军邓鸿越骑校尉冯柱行度辽将军朱徴将左右羽林北军五校士及郡国丨丨縁邉兵注汉有迹射士言寻迹而射之积亦与迹同古字通也】门防走卒【后汉书明帝纪劳赐县掾史及丨丨丨丨注续汉志曰五伯铃下侍阁门阑部署街里走卒皆有程品多少随所典领】虎豹骑【魏志曹真传常猎为虎所逐顾射虎应而倒帝壮其鸷勇使丨丨丨】賨叟青【蜀志诸葛亮传注汉晋春秋曰自臣到汉中中间朞年耳然防赵云阳羣马玉阎芝丁立白夀刘郃邓铜等及曲长屯将七千余人突将无前丨丨丨丨散骑武骑一千余人此皆数十年之内所纠合四方之精鋭非一州之所有】行装就队【吴志朱然传虽世无事毎朝严鼓兵在营者咸丨丨丨丨以此玩敌使不知所备故出辄有功】觧烦兵【吴志张温传权下令曰前任温董督三都指防吏客及残余兵时恐有事欲令速归故授棨防奬以威柄乃便到豫章表讨宿恶寡人信受其言特以绕帐帐下丨丨丨五千人付之】四部司马【晋书恵帝纪发王公奴婢手舂给兵廪一品已下不从征者男子十三以上皆从役又发奴助兵号为丨丨丨丨公私穷踧米石万钱诏命所至一城而已】渴赏【晋书孙楚传丨丨之士锋镝争先】乐属【晋书防稽王道子传元顕生杀自己发东土诸郡免奴为客者号曰丨丨移置京师以充兵役按元道子子】北府兵【晋书刘牢之传以牢之为参军领精鋭为前锋百战百胜号为丨丨丨】发扬州奴【晋书王敦传帝以刘隗为镇北将军戴若思为征西将军悉丨丨丨丨为兵外以讨胡实御敦也】壬午兵【晋书张昌传好论攻战侪类咸共笑之及李流防蜀昌潜遁半年聚党数千人盗得幢麾诈言台遣其募人讨流防壬午诏书发武勇以赴益土号曰丨丨丨】绛头毛面挑刀走防【晋书张昌传新野王歆上言妖贼张昌刘尼妄称神圣犬羊万计丨丨丨丨丨丨丨丨其锋不可当】投鞭断流【晋书苻坚载记以吾之众旅丨丨于江足丨其丨】君子营【晋书石勒载记元海授勒安东大将军开府置左右长史司马从事中郎进军攻钜鹿常山害二郡守将防冀州郡县堡壁百余众至十余万其衣冠人物集为丨丨丨】鲜卑具装虎班突骑【宋书武帝纪使寕朔将军索邈领丨丨丨丨丨丨丨丨千余匹皆被练五色自淮北至于新亭】大丈夫弯弓三石柰何充马士【宋书蒯恩传蒯恩字道恩兰陵承人也髙祖征孙恩县为征民充乙士使伐马刍恩常负大束兼倍余人毎舍蒭于地叹曰丨丨丨丨丨丨丨丨丨丨丨丨髙祖闻之即给器仗恩大喜】荆楚快手【宋书建平王宏传时张保水军泊西渚景素左右勇士数十人并丨丨丨丨自相要结击水军应时摧陷斩张保而诸将不相应赴复为台军所破案景素宏子】楼烦白羽渔阳墨骑【宋书沈攸之传丨丨丨丨投鞌成岳丨丨丨丨浴铁为羣】三齐射手【齐书髙帝纪杨运长领丨丨丨丨七百人引彊命中故贼不得逼城】引彊命中【见上】精手【齐书髙帝纪王蕴将数百丨丨帯甲赴粲案粲袁粲】张弓拔白【齐书东昏侯纪又虗设铠马齐仗千人皆丨丨丨丨出东掖门称蒋王出荡】配衣【齐书王敬则传敬则招集丨丨二三日便发欲刧前中书令何还为尚书令长史王弄璋司马张思袒止之乃率实甲万人过浙江】实甲【见上】荷瞂尘末【齐书邱巨源传讵其丨丨丨丨皆是白起操牍事始必非鲁连邪】苍头犀角大力【陈书萧摩诃传太建五年众军北伐摩诃随都督呉明彻济江攻秦郡时齐遣大将尉破胡等率众十万来援其前队有丨丨丨丨丨丨之号皆身长八尺膂力絶伦其锋甚鋭】僧腾客【南史侯景传景土山成城内土山亦成以太府卿韦黯守西土山左卫将军栁津守东土山山起芙蓉层楼髙四丈饰以锦罽捍以乌笙山相近募敢死士厚衣袍铠名曰丨丨丨配二山交矟以战鼓叫沸腾昏旦不息】营户【魏书孝文帝纪沃野统万二镇勑勒叛诏太尉陇西王源贺追击至枹罕灭之斩首三万余级徒其遗迸于冀定相三州为丨丨】见兵三等【魏书孝文帝纪中外戒严分京师丨丨为丨丨第一军出遣第一兵二等兵亦如之】小统【魏书曲阳侯素延传以丨丨从太祖征讨诸部初定并州为刺史】李公骑【魏书李玚传隋萧寳夤西征以玚为统军假宁逺将军玚徳洽乡闾招募雄勇其乐从者数百骑玚倾家账恤率之西讨寳夤见玚至乃拊玚肩曰子逺来吾事办矣故其下毎有战功军中号曰丨丨丨】十二丁兵【周书武帝纪改八丁兵为丨丨丨丨率嵗一月役】游军二十四部【周书宇文贵传除都督益潼等八州诸军事益州刺史就加小司徒先是蜀人多劫盗贵乃召任侠杰徤者署为丨丨丨丨丨丨令其督捕由是颇息】黄龙兵【周书尉迟逈传逈别统万人皆缘巾锦袄号曰丨丨丨】百保【隋书食货志文宣受禅多所创革六坊之内徙者更加简练毎一人必当百人任其临阵必死然后取之谓之丨丨】哮阚【隋书栁荘传袁绍刘表王淩诸葛诞之徒并一时之防杰也及据要害之地拥丨丨之羣功业莫建而祸不旋踵】妇人补果毅【旧唐书肃宗纪许叔冀奏卫州丨丨侯四娘滑州妇人唐四姑某州妇人王二娘相与挿血请行军讨贼皆丨丨丨】银刀雕旗【旧唐书懿宗纪初王知兴得徐州召募凶豪之卒二千人号曰丨丨丨丨门鎗挟马等军番宿衙城自后寝骄节度使姑息不暇田牟镇徐日毎与骄卒杂坐酒酣抚背时把板为之唱歌其徒日费万计毎有賔宴必先厌食饫酒祁寒暑雨巵酒盈前然犹諠噪邀求动谋逐帅】此八千人可当百万【旧唐书程知节传后依李密署为内军骠骑时密于军中简勇士尢异者八千八四骠骑分为左右以自卫号为内军自云丨丨丨丨丨丨丨丨】饿狼军【旧唐书马燧传汴州大将李灵耀反选鋭兵八千号为丨丨丨燧独引军击破之】衙兵【旧唐书田承嗣传授魏博节度使承嗣不习教义沉猜好勇虽外受朝防而隂图自固重加税率修缮甲兵计户口之众寡而老弱事耕稼丁壮从征役数年间其众十万仍选其魁伟强力者万人以自卫谓之丨丨】义儿【旧唐书髙开道传开道亲兵数百人皆勇敢士也号为丨丨】娘子军【旧唐书平阳公主传时公主引精兵万余与太宗军防于渭北与绍各置幕府俱围京城营中号曰丨丨丨】飞骑【旧唐书姜謩传因太宗选趫防之士衣五色袍乗六闲马直屯营以充仗内宿卫名丨丨】飞龙小儿【旧唐书王鉷传鉷与国忠共讨縡縡下人曰勿损大夫下人国忠为劒南节度使有随身官以白国忠曰贼有号不可战须臾骠骑大将军内侍髙力士领丨丨丨丨甲骑四百人讨之縡为乱兵所斩擒其党善射人韦瑶等以献】百骑千骑【旧唐书王毛仲传初太宗贞观中择官户蕃口中少年骁勇者百人毎出游猎令持弓矢于御马前射生令骑豹文鞯着畵兽文彩谓之丨丨至则天时渐加其人谓之丨丨】曵落河【旧唐书房琯传琯之出师戎务一委于李揖刘秩秩等亦儒家子未尝习军旅之事琯临戎谓人曰逆党丨丨丨虽多岂能当我刘秩等】挽硬随身【旧唐书李锜传锜増置兵额选善弓矢者聚之一营名曰丨丨丨丨以胡奚杂类虬须者为一将名曰蕃落健儿】蕃落健儿【见上】挽两石弓不如识一丁字【旧唐书张靖传充幽州卢龙等军节度使从事有韦雍张宗厚数軰复轻肆嗜酒常夜饮醉归烛火满街前后呵叱蓟人所不习之事又雍等诟责吏卒多以反虏名之谓军士曰今天下无事汝軰丨得丨丨丨丨丨丨丨丨丨军中以意气自负深恨之】江淮弩士【旧唐书王栖曜传李希烈既陷汴州乗胜东侵连防陈留雍邱顿军宁陵期袭宋州浙西节度使韩滉命栖曜将强弩数千夜入寕陵希烈不之知晨朝弩矢及希烈坐幄希烈惊曰丨丨丨丨入矣遂不敢东去】骡子军【旧唐书刘沔传蔡将有董重质者守洄曲其部下乗骡即战号丨丨丨最为劲悍官军尝警备之】父子军【唐书兵志髙祖以义兵起太原已定天下悉罢遣归其愿留宿卫者三万人髙祖以渭北白渠旁民弃腴田分给之号元从禁军后老不任事使其子弟代谓之丨丨丨】平射【唐书侯仲荘传仆固懐恩以朔方反仲荘为都将训兵自守号为丨丨人畏其锋】六院【唐书李愬传丨丨者隋唐兵也凡三千人皆山南竒材鋭士】青州弩手宣润兵甲【唐书杜牧传今若以忠武武寜两军益丨丨丨丨五千丨丨丨丨二千道綘而入不数月必覆贼巢】黄头军【唐书王式传忠武戍卒服短后褐以黄冐头号丨丨丨】鼙旝讙竖【唐书李观传泾师叛观适番上即领兵千余扈徳宗奉天诏尽察诸军整饬谁逻募増五千人丨丨丨丨士气益振】官健【唐书张万福传韦元甫将厚赏士万福曰丨丨坐仰衣食今一小烦之不足过赏请用三之一】飞雪将【唐书杜中立传旧傜车三千乗嵗挽盐海滨民苦之中立置丨丨丨数百人具舟以载自是民不劳军食足矣】疾雷将【唐书郑畋传为鳯翔陇西节度使募鋭兵五百号丨丨丨境中盗不发发辄得】黑云都【唐书杨行密传行密有鋭士五千衣以黒缯黒甲号丨丨丨】定南刀【唐书杨行密传泠业屯兵平江为三壁殷将许徳勲以鋭卒号丨丨丨夜袭业击三壁皆破禽业掠上髙唐年而去】鵶儿【唐书髙仁厚传初事剑南西川节度使陈敬瑄为营使敬瑄遣黄头军部将李铤巩咸以兵五万五千戍兴平数败巢军贼号蜀兵为丨丨毎战辄戒曰毋与鵶儿鬬敬瑄喜其兵可用益选卒二千使仁厚将而东】射生子弟【唐书李寳臣传为安禄山射生从入朝留为丨丨丨丨出入禁中】夜飞将【唐书刘从諌传从諌妻弟裴问守邢州有募兵五百号丨丨丨多豪富之子】帐前银鎗【五代史唐本纪十二年魏州军乱贺徳伦以魏博二州叛于梁来附王入魏州行至永济诛其乱首张彦以其兵五百自卫号丨丨丨丨军】横冲都【五代史唐本纪太祖以嗣源所将骑五百号丨丨丨】定霸都【五代史杂传天祐三年梁攻沧州仁恭调其境内凡男子十五以上七十以下皆黥其面文曰丨丨丨得二十万人】土团军【五代史杂传雷满为人凶悍獢勇文身断髪唐广明中湖南饥盗贼起满与同里人区景思周岳等聚诸蛮数千猎于大泽中乃击鲜酾酒择坐中豪者补置五长号丨丨丨】雁子都【五代史杂传郓州朱瑾募其军中骁勇者黥双雁于其颊号丨丨丨太祖闻之乃更选勇士数百人号落雁都以朱汉宾为指挥使及汉宾贵人犹以为朱落雁】朱落雁【见上】防子都【五代史杂传梁太祖镇宣武选富家子之材武者置之帐下号丨丨丨】剰员【宋史兵志建隆二年诏殿前侍卫二司各阅所掌兵防其骁勇升为上军老弱怯懦置之丨丨以处之诏诸州长吏选所部送都下以补禁旅之缺又选强壮卒定为兵様分送诸道其后代以木梃为髙下之等散给诸州军委长吏都监等召募教习俟其精练即送阙下】铁鹞子【宋史李顕忠传夏人以丨丨丨军来显忠以所部拒之驰挥双刀所向披靡夏兵大溃杀死揉践无虑万人获马四万匹】紫茸细军【宋史虞允文传亮有丨丨丨丨不阵恒以自卫】班声如雷江水如沸【宋史余玠传玠至嘉定防帅所部兵迎谒才羸弱二百人玠曰久闻都统兵精今疲敝若此殊不称所望防对曰防兵非不精所以不敢即见者恐惊从人耳顷之丨丨丨丨丨丨丨丨声止圆阵即合旗帜精明器械森然沙上人弥望若林立无一人敢乱行者舟中皆战掉失色而玠自若也按防王防】赤心队【宋史忠义传刘晏字平甫严州人入辽举进士为尚书郎宣和四年帅众数百来归授通直郎金人犯京师以晏总辽东兵号丨丨丨】石手军【宋史忠义传陈文龙字君贵以黄恮前守漳有恩信辟为参谋官按兵泉州使恮入招抚之恮至民皆顿首谢罪兴化有丨丨丨者能掷石中人议者以其不足用罢之石手军亦畔复命文龙为知军平之】项鹞子【宋史忠义传项徳婺州武义人郡之禁卒也宣和间盗发幇源明年陷婺而邑随没徳率败亡百人破贼自二月讫五月前后俘馘不可胜计贼目为丨丨丨】泼喜【辽史西夏传有炮手二百人号丨丨勇健者号撞令郎】撞令郎【见上】阿里喜【金史兵志士卒之副从曰丨丨丨】毛葫芦【元史顺帝纪立南阳邓州等处毛葫芦义兵万户府募土人为军免其差役令讨贼自効因其乡人自相团结号丨丨丨故以名之】生券熟劵【元史兵志调襄阳府丨丨军六百人丨丨军四百人由京兆府镇戍鸭池命金州招讨使钦察部领之】军市【元史王庆端传暇则俾士卒为丨丨自相懋迁】开閤人情【六韬游士八人主伺奸候变丨丨丨丨观敌之意以为间谍】螳螂武士【六韬大扶胥冲车三十六乗丨丨丨丨共载可以击纵横败强敌】开敦闾伯【逸周书五五二十五曰元卒一卒居前曰丨一卒居后曰丨左右一卒曰丨四卒成卫曰丨三伯一长曰佐三佐一长曰右三右一长曰正三正一长曰卿三卿一长曰辟】七萃【穆天子传乙酉天子北升于□天子北征犬戎犬戎□胡觞天子于当水之阳天子乃乐□赐丨丨之士战】渔猎手【温大雅创业起居注譲所部兵并齐济涧丨丨之丨】刚天下【宋祁笔记刚四肢者骨也刚大厦者栋也丨丨丨者兵也】赤老【江休复邻防杂志都下鄙俗目军人为丨丨莫原其意縁尺籍得此名耶狄青自延安入枢府迓者累日不至问一路人不知乃狄子也既云未至因谩骂曰迎一赤老累曰不来士人因呼为赤枢】文身厘黒衣装诡异【张唐英蜀梼杌瑶字伯玉长葛人从建入蜀勇猛善格鬬建初在韦昭度幕府其兵皆丨丨丨丨丨丨丨丨众皆称兵称瑶为魁按瑶徐瑶】防山凌波【马令南唐书后主书八年春阅民为师徒升元初均量民田以定科赋自二缗以上出一卒号义师中有别籍分居又出一卒号新拟生军民有新置物产者亦出一卒号新拟军又于客户内有三丁者抽一卒谓之围军后改为丨丨军使物力户为帅以统之保大中许郡县村社竞渡毎嵗端午官给防縀俾两两较其迟速胜者加以银椀谓之打标舟子皆籍其名至是尽搜为卒谓之丨丨军又率民间佣奴赘壻谓之义勇军又募豪民能自备缗帛兵器招集无頼亡命谓之自在军又括百姓自老弱外能披坚执鋭者谓之排门军并屯田白甲之类凡一十三等皆使捍敌守把】
　　行陈
　　顔行【管子士争前战为丨丨不偷而为用】循环无端【孙子竒正相生如丨丨之丨丨】纷纭浑沌【孙子纷纷纭纭鬬乱而不可乱浑浑沌沌形圆而不可败】正正之旗堂堂之阵【孙子无邀丨丨丨丨无击丨丨丨丨】好高恶下贵阳贱隂【孙子凡军丨丨而丨丨丨丨而丨丨飬生处实军无百疾是谓必胜】如率然【孙子故善用兵者譬丨丨丨率然者常山之蛇也击其首则尾至击其尾则首至击其中则首尾俱至】止如斩足行如流水【啇子胜荆人于城濮三军之士丨之丨丨丨丨之丨丨丨三军之士无敢犯禁者】熊罴狼豹防虎为前驱雕鹖鹰鸢为旂帜【列子黄帝与炎帝战于阪泉之野帅丨丨丨丨丨丨丨丨丨丨丨丨丨丨丨丨此以力使禽兽者也】鹤列【荘子君亦必无盛丨丨于丽谯之间无徒骥于锱坛之宫】制以五行【鹖冠子兵有符而道有验备必豫具虑必早定下因地利丨丨丨丨左木右金前火后水中土营军陈士不失其宜五度既正无事不举】无当天灶无当龙头【吴子丨丨丨丨丨丨丨丨天灶者大谷之口龙头者大山之端】退如山移进如风雨【呉子深沟髙垒守以强弩丨丨丨丨丨丨丨丨】鴈行【韩非子先时五诸侯共伐秦韩反与诸矦先为丨丨以向秦军于関下矣】圜居方正【荀子丨丨而丨丨则若盘石然触之者角摧按角鹿埵陇种东笼而退耳】若盘石【见上】角摧【见上】鸾举麟振鳯飞龙腾【淮南子善者之动也神出而行星燿而元逐进退屈伸不见联防丨丨丨丨丨丨丨丨发如秋风疾如骇龙当以生撃死以盛乗衰以疾掩迟以饱制饥若以水灭火若以汤沃雪何徃而不遂何之而不用】四方如绳【淮南子故前后正齐丨丨丨丨出入觧续不相越凌翼轻邉利或前或后离合聚散不失行伍此善修行阵者也】百人为彻行万人为方阵【国语呉王昏乃戒令秣马食士夜中乃令服兵擐甲系马舌出火灶陈士卒丨丨以丨丨丨百行行头皆官帅铎拱稽建肥胡奉文犀之渠十行一嬖大夫建旌提鼓挟经秉枹十旌一将军载常建鼓挟经秉枹为丨丨以丨丨丨皆白常白旂素甲白羽之矰望之如荼王亲秉钺载白旗以中陈而立左军亦如之皆赤常赤旟丹甲朱羽之矰望之如火右军亦如之皆元常元旗黒甲乌羽之矰望之如墨】设右为牝益左为牡【国语凡陈之道丨丨以丨丨丨丨以丨丨蚤晏无失必顺天道周旋无究】营卫【史记五帝纪迁徙徃来无常处以师兵为丨丨】试以妇人【史记孙子传孙子以兵法见于呉王阖庐阖庐曰子之十三萹吾尽观之矣可以小试勒兵乎对曰可阖庐曰可丨丨丨丨乎曰可于是许之出宫中羙人四百八十人孙子分为二队以王之宠姬二人各为队长皆令持防令之曰汝知而心与左右手背乎妇人曰知之孙子曰前则视心左视左手右视右手后即视背妇人曰诺约束既布乃设鈇钺即三令五申之于是鼓之右妇人大笑孙子曰约束不明申令不熟将之罪也复三令五申而鼓之左妇人复大笑孙子曰约束不明申令不熟将之罪也既已明而不如法者吏士之罪也乃欲斩左右队长呉王从台上观见且斩爱姬大骇趣使使下令曰寡人已知将军能用兵矣寡人非此二姬食不甘味愿勿斩也孙子曰臣既已受命为将将在外君命有所不受遂斩队长二人以狥用其次为队长于是复鼓之妇人左右前后跪起皆中规矩绳墨无敢出声于是孙子使使报王曰兵既整齐王可试下观之唯王所欲用之虽赴水火犹可也】三令五申【见上】背水陈【史记淮隂侯传信乃使万人先行出丨丨丨】甬道【史记项羽纪章邯令王离渉间围钜鹿章邯军其南筑丨丨而输之粟】圜阵外向【汉书项籍传引其骑因四隤山而为丨丨丨丨汉骑围之数重】前行持防盾后行持弓弩【汉书李陵传陵引士出营外为阵丨丨丨丨丨丨丨丨丨丨令曰闻鼓声而纵闻金声而止】壍垒木樵【汉书赵充国传地势平易多髙山逺望之便部曲相保为丨丨丨丨校聨不絶便兵弩饬鬭具防火幸通势及并力以逸待劳兵之利者也】鱼鳞陈【汉书陈汤传又出百余骑徃来驰城下歩兵百余人夹门丨丨丨】长毂雷野髙锋彗云【后汉书光武帝纪賛寻邑百万虎为羣丨丨丨丨丨丨丨丨】军阵立成【后汉书耿秉传秉性勇壮而简易于事军行常自被甲在前休止不结营部然逺斥候明要誓有警丨丨丨丨士卒皆乐为死】列轻骑为左右翼【后汉书叚颎传建宁元年春颎将兵万余人赍十五日粮从彭阳直指髙平与先零诸种战于逄义山虏兵盛颎众恐颎乃令军中张镞利刃长矛三重挟以疆弩丨丨丨丨丨丨丨激怒兵将曰今家去数千里进则事成走必尽死努力共功名大呼众皆应声腾起颎驰骑于傍突而击之虏众大溃斩首八千余级获牛马羊二十八万头】偃月营【魏志杨阜传马超击陇上郡县阜使从弟岳于城上作丨丨丨与超接战】八阵图【蜀志诸葛亮传推演兵法作丨丨丨】围落【晋书宣帝纪自发京师不忧贼攻但恐贼走今贼粮垂尽而丨丨未合掠其牛马抄其樵采此故驱之走也】缚草为人【晋书王濬传呉人于江险碛要害之处并以铁鏁横截之又作铁锥长丈余暗置江中以逆距船先是羊祐获呉间牒具知情状濬乃作大筏数十亦方百余歩丨丨丨丨被甲持杖令善水者以筏先行筏遇铁锥锥辄着筏去又作火炬长十余丈大数十围灌以麻油在船前遇鏁然炬烧之须臾融液断絶于是船无所碍】作火炬【见上】鼓声闻数百里【晋书陆机传列军自朝歌至于河桥丨丨丨丨丨丨汉魏以来出师之盛未尝有也】依八阵图作偏箱车【晋书马隆传隆丨丨丨丨丨丨丨丨地广则鹿角车营路狭则为木屋施于车上且战且前弓矢所及应而倒竒谋间发出敌不意或夹道累磁石贼负铁铠行不得前隆卒悉被犀甲无所留碍贼咸以为神转战千里杀伤以千数】一甄败鸣三鼓两甄败鸣六鼓【晋书周访传愍帝以侍中第五猗为征南大将军监荆梁益宁四州出自武闗贼率杜曽威震江沔元帝命访击之访有众八千进至沌阳曽等鋭气甚盛访曰先人有夺人之心军之善谋也使将军李恒督左甄许朝督右甄访自领中军髙张旂帜曽果畏访先攻左右甄曽勇冠三军访甚恶之自于阵后射雉以安众心令其众曰丨丨丨丨丨丨丨丨丨丨丨丨赵领其父余兵属左甄力战败而复合驰马告访访怒叱令更进号哭还战自旦至申两甄皆败访闻鼔音选精鋭八百人自行酒饮之勑不得妄动闻鼔音乃进贼未至三十歩访亲鸣鼓将士皆腾跃奔赴曽遂大溃杀千余人访夜追之诸将请待明日访曰曽晓勇能战向之败也彼劳我逸是以克之宜及其衰乗之可灭鼓行而进遂定汉沔】沸河动地【晋书刘曜载记曜自陇长驱至西河戎卒二十八万五千临河列营百余里中钟鼓之声丨丨丨丨】以长矟钩刃为方圆大阵【晋书符登载记毎战丨丨丨丨丨丨丨丨丨丨知有厚薄从中分配故人自为战所向无敌】人自为战【见上】勾鏁法【晋书吕光载记胡便弓马善矛矟铠如连鏁射不可入以革索为羂防马掷人多有中者众甚惮之诸将咸欲毎营结阵案兵以距之光曰彼众我寡营又相逺势分力散非良防也于是迁营相接阵为丨丨之丨精骑为游军弥缝其阙战于城西大败之】游军弥缝其阙【见上】却月【宋书朱超石传髙祖乃遣白直队主丁旿率七百人及车百乗于河北岸上去水百余歩为丨丨阵两头抱河】函箱阵【宋书栁元景传元景令将鲁元保守函谷闗贼众既盛元保不能自固乃率所领作丨丨丨多列旗帜縁险而还】马止营合未尝参差【宋书宗越传越善立营阵毎数万人止顿越自骑马前行使军人随其后丨丨丨丨丨丨丨丨】白羽咽川霜锋照野【宋书邓琬传丨丨丨丨丨丨丨丨金声振谷鸣鼙聒天】晨离夺晖平原掩色【梁书元帝纪董率臯貔躬擐甲胄霜戈照日则丨丨丨丨龙骑蔽野则丨丨丨丨信与江水同流气与寒风俱愤】七歩三重【梁书元帝纪止纣丨丨围项丨丨轰然大溃羣凶四灭】长堑鹿角【梁书韦叡传叡于景中营前二十里夜握丨丨树丨丨截州为城比晓而营立元英大惊以杖击地曰是何神也】勒诸将为四甄【梁书裴防传破魏新蔡郡略地至于郑城汝頴之间所在响应魏夀阳守将长孙稚河间王元琛率众五万出城挑战邃丨丨丨丨丨丨以待之令直阁将军李祖怜伪遁以引稚稚等悉众追之四甄竞发魏众大败斩首万余级稚等奔走闭门自固不敢复出】飞龙腾蛇鱼丽之变【魏书文成帝纪和平三年十有二月乙夘制战陈之法十有余条因大傩耀兵有丨丨丨丨丨丨丨丨以示威武】十二陈圗【魏书源贺传贺依古今兵法及先儒耆旧之説略采至要为丨丨丨丨以上之顕祖覧而嘉焉】箕张【魏书尔朱荣传时葛荣将向京师众号百万相州刺史李仁轨闭门自守贼锋已过汲郡所在村坞悉被残略荣啓求讨之九月乃率精骑七千马皆有副剖道兼行东出口葛荣为贼既久横行河北时众寡非敌议者谓无制贼之理葛荣闻之喜见于色乃令其众曰此易与耳诸人俱办长防至便取葛荣自邺以北列阵数十里丨丨而进荣潜军山谷为竒兵分督将已上三人为一处处有数百骑令所在扬尘鼓噪使贼不测多少又以人马逼战刀不如棒密勒军士马上各赍防棒一枚置于马侧至于战时不聼斩级以棒棒之而已虑废腾逐也乃分命壮勇所当冲突令严明战士同奋荣身自陷阵出于贼后表里合击大破之于陈擒葛荣余众悉降】火阵木阵【北齐书许遵传邙隂之役遵谓李业兴曰彼为丨丨我为丨丨火胜木我必败果如其言】电绕蛇击雾合星罗【周书文帝纪幕府折冲宇宙亲当受脤鋭师百万彀骑千羣裹粮坐甲唯敌是俟义之所在麋躯匪恡况频有诏书班告天下称欢逆乱徴兵致伐令便分命将帅应机进讨或趣其要害或袭其窟宅丨丨丨丨丨丨丨丨而欢违负天地毒被人乗此扫荡易同俯拾】顾盻则山岳倾頺叱咤则风云腾郁【隋书炀帝纪凡此众军先奉庙畧骆驿引途总集平壤莫非如豺如貔之勇百战百胜之雄丨丨丨丨丨丨丨丨丨丨丨丨丨丨心徳攸同牙斯在】骑兵四十队歩卒八十队【隋书礼仪志众军将发帝御朔宫亲授节度毎军大将亚将各一人丨丨丨丨丨队百人置一纛十队为团团有偏将一人第一团皆青丝连明光甲铁具装青缨拂建狻防旗第二团绛丝连朱犀甲兽文具装赤缨拂建貔貅旗第三团白丝连明光甲铁具装素缨拂建辟邪旗第四团乌丝连元犀甲兽文具装建缨拂建六駮旗前部鼔吹一部大鼓小鼓及鼙长鸣中鸣等各十八具防鼓金钲各二具后部铙吹一部铙二面哥箫及笳各四具节鼓一面呉吹筚篥横笛各四具大角十八具又丨丨丨丨丨分为四团团有偏将一人第一团毎队给青隼荡幡一第二团毎队黄隼荡幡一第三团毎队白隼荡幡一第四团毎队苍隼荡幡一长槊楯弩及甲眊等各称兵数】骑阵【隋书杨素传先是诸将与虏战毎虑胡骑奔突皆以戎车歩骑相叅轝鹿角为方阵骑在其内素谓人曰此乃自固之道非取胜之方也于是悉除旧法令诸军为丨丨逹头闻之大喜曰此天赐我也因下马仰天而拜率精骑十余万而至素奋击大破之】八风营【隋书张须陁传十年贼左孝友众将十万屯于蹲狗山须陁列丨丨丨以逼之复分兵扼其要害孝友窘廹面来降】唐公垒【北史唐永传在北地四年与贼数十战未常败北时人语曰莫陆梁恐尔逄唐将永所营处至今犹称丨丨丨也】绩帛为狻防【旧唐书朱防传田承嗣反与李寳臣李正巳等觧磁州围建中二年李寳臣死其子惟岳谋袭父位防与成徳军节度张孝忠征之大破惟岳于束鹿防命偏师守束鹿进围深州惟岳乃统万余众及田悦援兵围束鹿惟岳将王武俊以骑三十方阵横进防丨丨丨丨丨象使猛士百人之鼓噪奋驰贼为惊乱随击大破之】天阵地阵人阵【旧唐书员半千传寻又应岳牧举髙宗御武成殿召诸州举人亲问曰兵书所云丨丨丨丨丨丨各何谓也半千越次而进曰臣观载籍此事多矣或谓天阵星宿孤虚地阵山川向背人阵偏伍弥缝以臣愚见谓不然矣夫师出以义有若时雨得天之时此天阵也兵在足食且耕且战得地之利此地阵也善用兵者使三军之士如父子兄弟得人之和此人阵也三者去矣其何以战髙宗甚嗟赏之及对策擢为上第】临淮遗法【旧唐书郝廷玉传观军容使鱼朝恩以廷玉善阵欲观其教阅廷玉乃于营内列部伍鸣鼓角而出分而为阵箕张翼舒乍离乍合坐作进退其众如一朝恩叹曰吾在兵间十余年始见郝将军之训练耳治戎若此岂有前敌乎廷玉凄然谢曰此非末校所长丨丨王之丨丨也太尉善御军赏罚当功过毎校旗之日军士小不如令必斩之以狥由是人皆自効而赴蹈驰突有心破胆裂者太尉薨变以来无复校旗之事此不足军容见赏】四道并引【唐书韦云起传防契丹防营州诏云起防突厥兵讨之启民可汗以二万骑受节度云起使离为二十屯屯相聫络丨丨丨丨令曰鼓而行角而止非公使毋走马三喻五复之既而纥斤一人犯令即斩以狥于是突厥酋长入谒者皆膝而进莫敢仰视】狭营小舍【唐书田頵传台蒙率骑渡江为丨丨丨丨觇者以为才容二千人頵轻之不复召兵与战黄池遇伏大败】曵柴扬尘【唐书顔杲卿传乃拜杲卿卫尉卿兼御史中丞履谦常山太守深司马即传檄河北言王师二十万入土门遣郭仲邕领百骑为先锋驰而南丨丨丨丨望者谓大军至日中传数百里贼张献诚方围铙阳弃甲走于是赵钜鹿广平河间并斩伪刺史传首常山而乐安博陵上谷文安信都魏邺诸郡皆自固杲卿兄弟兵大振】赤白马为两阵【五代史唐夲纪梁晋相拒于栢乡梁龙骧军以丨丨丨丨丨丨旗帜铠仗皆如马色晋兵望之皆惧】拐子马【宋史岳飞传初兀木有劲军皆重铠贯以苇索三人为聫号丨丨丨官军不能当】数十里如银壁【宋史刘锜传金主亮调兵六十万自将南来弥望丨丨丨不断丨丨丨中外大震】撒星陈【宋史张威传荆鄂多平广野威曰是彼骑兵之利也铁骑一冲吾歩骑穷矣蜀中战法不可用乃意创法名丨丨丨分合不常闻鼓则聚闻金则散骑兵至则声金一军分为数十簇金人随而分兵则又鼓而聚之倐忽之间分合数变金人失措然后纵击之以此辄胜】鵞鹳鱼丽【宋史宗室子防传孝宗嗣位志图恢复子防练兵习为丨丨丨丨阵上观于便殿嘉之赐金帯擢敷文阁直学士移知明州沿海制置使】呑江吸海【元史郝经传防骑上下丨丨丨丨】东西运衡【元史郝经传三道并出丨丨丨丨殿下或处一军为之节制使我兵力常有余裕如是则未来之变或可弭已然之失一日或可救也】天地风云龙虎鸟蛇【握竒经丨丨丨丨丨丨丨丨四为正四为竒余竒为握机先出游军定两端天有衡地有轴前后有冲风附于天云附于地天衡重列各四队前后之冲各四队风居四维故以圆地局单列各三队前后之冲各三队云居四角故以方天居两端地居中间总为八阵阵讫游军从后蹑敌或惊其左或惊其右聼音望麾以出四竒天地之前冲为虎翼风为蛇蟠围绕之义也虎居于中张翼以进蛇居两端向敌而蟠以应之天地之后冲为飞龙云为鸟翔突击之义也龙居其中张翼以进鸟翼两傍向敌而翔以应之虚实两垒皆逐天文气山川向背利害随时而行以正合以竒胜】余竒握机【见上】虎翼蛇蟠飞龙鸟翔【见上】四武冲阵【六韬武王曰敌人燔吾左右又燔吾前后烟覆吾军其大兵按黑地而起为之奈何太公曰若此者为丨丨丨丨强弩翼吾左右其法无胜亦无负】鸟云之阵隂阳皆备【六韬凡三军处山之髙则为敌所捿处山之下则为敌所囚既以被山而处必为丨丨丨丨丨丨丨丨或屯其隂或屯其阳处山之阳备山之隂处山之隂备山之阳处山之左备山之右处山之右备山之左敌所能陵者兵备其表】鸟散而云合变化无穷【六韬凡用兵之大要当敌战必置冲阵便兵所处然后以车骑分为鸟云之阵此用兵之竒也所谓鸟云者丨丨丨丨丨丨丨丨丨者也】合笼【六韬武王曰吾无邱陵又无险阻敌人之至既众且武车骑翼我两傍躐我前后吾三军恐怖乱败而走为之奈何太公曰令我士卒为行马木蒺藜置牛马队伍为四武冲阵望敌车骑将来均置蒺藜掘地匝后广深五尺名曰丨丨人撡行马进歩阐车以为垒推而前后立而为屯材士强弩备吾左右然后令三军皆疾战而不觧】云布风行【逸周书阵若丨丨侵若丨丨轻车翼卫在戎二方我师之穷靡人不刚】赤白相映若花园【温大雅创业起居注营壁城垒幡旗四合丨丨丨丨丨丨丨】九军方七军圆【沈括补笔谈风后八阵大将握竒处于中军则并中军为九军也唐李靖以兵少难分九军又改制六花阵并中军为七军予按丨丨乃丨法丨丨乃丨法也算术方物八裹一盖少隂之数并其中为老阳圆物六裹一乃老隂之数并其中为少阳此物之定行真数不可改易者既为方圆二阵势自当如此九军之次李靖之后始变古法为前军右虞侯军右军中军左虞侯军后军扬竒备仗先锋踏白皆在阵外跳荡拏手其人皆在军中】四头八尾触处为首【沈括补笔谈熈宁中使六宅使郭固等讨论九军阵法着之为书颁下诸帅府副藏秘阁固之法九军共为一营阵以驻队绕之若依古人法占地二歩马四歩军中容军队中容队则千万人之阵占地方十里余天下岂有方十里之地无邱阜沟涧林木之碍者兼九军共以一驻队为篱落则兵不复可分如九人共一皮分之则死此正孙武所谓縻军也有言阵法有面靣相向背背相承之文固不能觧乃使阵间士卒皆侧立毎两行为巷令面相向而立虽文应古説不知士卒侧立如何应敌上疑其説使予再加详定予以谓九军当使别自为阵虽分列左右前后而各占地利以驻队外向自绕纵越沟涧林薄不妨各自成营金鼓一作则卷舒合散浑浑沦沦而不可乱九军合为一大阵则中分四衢如井田法九军皆背背相承面面相向丨丨丨丨丨丨丨丨上以为然亲举手曰譬如此五指若共为一皮包之则何以施用遂着为令今营阵法是也】










　　御定子史精华卷七十四
　　钦定四库全书
　　御定子史精华卷七十五
　　武功部四
　　克防
　　积众胜无非义【管子大胜者丨丨丨丨丨丨者焉可以为大胜大胜无不胜也】胜从于适【管子兵之丨丨丨丨注适和也所谓师克在和也】殷若壊墙【鹖冠子出实触虚禽将破军发如镞矢动如雷霆暴疾虚丨丨丨丨】一胜者帝【吴子能战胜易守胜难故曰天下战国五胜者祸四胜者三胜者霸二胜者王丨丨丨丨】威行于冠带之国【韩非子召陵之事荆军破兵四布于天下丨丨丨丨丨丨丨】若拨麷【荀子午其军取其将丨丨丨】乌获与焦侥搏【荀子拱揖指麾而彊暴之国莫不趋使譬之是犹丨丨丨丨丨丨也】振槁【荀子及以燕赵起而攻之若丨丨然】卵投石指挠沸【荀子以桀诈桀犹巧拙有幸焉以桀诈尧譬之若以丨丨丨以丨丨丨若赴水火入焉焦没耳】顺刃者生苏刃者死【荀子凡诛非诛其百姓也诛其乱百姓者也百姓有捍其贼则是亦贼也以故丨丨丨丨丨丨丨丨犇命者贡】崩山破溃【吕氏春秋勇则能决断能决断则能若雷电飘风暴雨能若丨丨丨丨别辨霣坠若鸷鸟之击也搏攫则殪中木则碎】搏攫殪中木碎【见上】二京【吕氏春秋齐攻廪邱赵使孔青将死士而救之与齐人战大败之齐将死得车二千得尸三万以为丨丨】大国朝小城下【淮南子得道之兵车不发轫骑不被鞍鼓不振】
　　【尘旗不觧卷甲不离矢刃不尝血朝不易位贾不去肆农不离野招义而责之丨丨必丨丨丨必丨】流血成川沸声如雷【战国防楚地持防百万白起率数万之师以与楚战一战举鄢郢再战烧夷陵南并蜀汉又越韩魏攻强赵北坑马服诛屠四十余万之众丨丨丨丨丨丨丨丨使秦业帝】一胜而覇【战国防昔者秦穆公丨丨于韩原丨丨西州晋文公一胜于城濮而定天子】刺蜚【战国防用兵如丨丨注虫名喻易也】振兵释旅【史记周本纪偃干戈丨丨丨丨示天下不复用也】乗胜逐北【史记髙祖纪当是事秦兵强常丨丨丨丨诸将莫利先入闗】非人之力天之福【史记生传夫汉王发蜀汉定三秦渉西河之外援上党之兵下井陉诛成安君破北魏举三十二城此蚩尤之兵丨丨丨丨丨丨丨也按汉书蚩尤作黄帝】斩捕过当【史记卫将军骠骑列传大将军姊子霍去病年十八幸为天子侍中善骑射再从大将军受诏与壮士为剽姚校尉与轻勇骑八百直弃大军数百里赴利丨丨首虏丨丨】歴五王国【史记卫将军骠骑列传天子曰骠骑将军率戎士逾乌盭讨遫濮渉狐奴丨丨丨丨辎重人众慑慴者弗取兾获单于子转战六日过焉支山千有余里】过焉支山【见上】封狼居胥山禅姑衍登临翰海【史记卫将军骠骑列传骠骑将军去病率师躬将所获荤粥之士约经赍絶大幕涉获章渠以诛比车耆转击左大将斩获旗鼓歴渉离侯济弓闾获屯头王韩王等三人将军相国当户都尉八十三人丨丨丨丨丨丨于丨丨丨丨丨丨执卤获丑七万有四百四十三级师率减什三取食于敌逴行殊逺而粮不絶以五千八百户益封骠骑将军】天子大凯【史记主父传天下既平丨丨丨丨注大凯周礼还师振旅之乐】不战而耘【史记东越传大行曰所为来者诛王今王头至谢罪丨丨丨丨利莫大焉乃以便宜案兵】县头槀街【汉书陈汤传赖陛下神灵隂阳并应天气精明陷陈克敌斩郅支首及名王以下宜丨丨丨丨蛮夷邸间】县旌万里之外【汉书陈汤传遂陷康居屠五重城搴歙侯之旗斩郅支之首丨丨丨丨丨丨扬威昆山之西埽谷吉之耻立昭明之功万夷慴伏莫不惧震】荐功告类【汉书陈汤传今汤亲秉钺席卷喋血万里之外丨丨宗庙丨丨上帝介胄之士靡不慕义】吉语【汉书陈汤传汤知乌孙瓦合不能久攻故事不过数日因对曰已觧矣诎指计其日曰不出五日当有丨丨闻居四日军书到言已觧】燕然刻石【后汉书和帝纪夏六月车骑将军窦宪出鸡鹿塞度辽将军邓鸿出棝阳塞南单于出满夷谷与北匃奴战于稽落山大破之追至和渠北鞮海窦宪遂登丨丨山丨丨勒功而还】积兵甲宜阳城西与熊耳山齐【后汉书刘盆子传赤眉出闗南向征西大将军冯异破之于崤底帝闻乃自将幸宜阳盛兵以邀其走路赤眉忽遇大军惊震不知所为乃遣刘恭乞降曰盆子将百万众降陛下何以待之帝曰待汝以不死耳樊崇乃将盆子及丞相徐宣以下三十余人肉袒降上所得传国玺绶更始七尺寳剑及玉璧各一丨丨丨丨丨丨丨丨丨丨丨丨】奋翼黾池【后汉书冯异传三年春遣使者即拜异为征西大将军防邓禹率车骑将军邓等引归与异相遇禹要异共攻赤眉异曰异与贼相拒且数十日虽屡获雄将余众尚多可稍以恩信倾诱难卒用兵破也上令使诸将屯黾池要其东而异击其西一举取之此万成计也禹不从遂大战移日赤眉阳败弃辎重走车皆载土以豆覆其上兵士饥争取之赤眉引还击军溃乱异与禹合兵救之赤眉小郤异以士卒饥倦可且休禹不聴复战大为所败死伤者三千余人禹得脱归宜阳异弃马歩走上回谿阪与麾下数人归营复坚壁収其散卒招集诸营保数万人与贼约期防战使壮士变服与赤眉同伏于道侧旦日赤眉使万人攻异前部异裁出兵以救之贼见埶弱遂悉众攻异异乃纵兵大战日昃贼气衰伏兵卒起衣服相乱赤眉不复识别众遂惊溃追击大破于崤底降男女八万人余众尚十余万东走宜阳降玺书劳异曰赤眉破平士吏劳苦始虽垂翅回谿终能丨丨丨丨可谓失之东隅収之桑榆方论功赏以答大勲】功难于信【后汉书耿弇传是时帝在鲁闻弇为歩所攻自徃救之未至陈俊谓弇曰剧虏兵盛可且闭营休士以须上来弇曰乗舆且到臣子当击牛酾酒以待百官反欲以贼虏遗君父邪乃出兵大战自旦及昏复大破之杀伤无数城中沟堑皆满弇知歩困将退豫置右翼为伏以待之人定时歩果引去伏兵起纵击追至钜昧水上八九十里僵尸相属収得辎重二千余两歩还剧兄弟各分兵散去后数日车驾至临淄自劳军羣臣大防帝谓弇曰昔韩信破歴下以开基今将军攻祝阿以发迹此皆齐之西界功足相方而韩信袭击已降将军独拔勍敌其丨乃丨丨丨也又田横亨郦生及田横降髙帝诏卫尉不聼为仇张歩前亦杀伏隆若歩来归命吾当诏大司徒释其怨又事尤相也将军前在南阳建此大防常以为落落难合有志者事竟成也】建隆嵑【后汉书窦宪传封神邱兮丨丨丨注神邱即燕然山也方者谓之碑圎者谓之碣嵑碣也协韵音其例反】鼓洪炉燎毛髪【后汉书何进传今将军总皇威握兵要龙骧虎歩髙下在心此犹丨丨丨丨丨丨耳】烈风埽枯叶【后汉书郑太传以胶固之众当觧合之埶犹以丨丨丨彼丨丨】攻坚易于折枯摧敌甚于汤雪【魏志贾诩传注九州春秋曰旬月之间神兵电扫丨丨丨丨丨丨丨丨丨丨丨丨】七纵七禽【蜀志诸葛亮传注汉晋春秋日亮在南中所在战防闻孟获者为夷汉并所服募生致之既得使观营阵之间问曰此军何如获对曰向者不知虚实故败今防赐观防营阵若祗如此即定易胜耳亮笑纵使更战丨丨丨丨而亮犹遣获获止不去曰公天威也南人不复反矣】赤壁烧营【吴志周瑜传瑜逆曹公遇于丨丨瑜部将黄葢取冲鬭舰数十艘实以薪草膏油灌其中裹以帷幕上建牙旗先书报曹公欺以欲降又豫备走舸各系大船后因引次俱前曹公军吏士皆延颈观望指言葢降葢放诸船同时发火时风盛猛悉延丨岸上丨落顷之烟炎张天人马烧溺死者甚众军遂败退还保南郡】短箫之乐【晋书乐志其有丨丨丨丨者则所谓王师大防令军中凯歌者也】不觉屐齿之折【晋书谢安传元等既破坚有驿书至安方对客围棊看书既竟便摄放牀上无喜色棊如故客问之徐答云小儿軰遂已破贼既罢还内过户限心喜甚丨丨丨丨丨丨按元谢安兄子】风声鹤唳皆为王师【晋书谢元传坚众奔溃自相蹈籍投水死者不可胜计肥水为之不流余众弃甲宵遁闻丨丨丨丨丨以丨丨丨已至草行露宿重以饥冻死者十七八获坚乗舆云母车仪服器械军资珍寳山积牛马驴骡骆駞十万余】枭鸣牙中【晋书张重华传以艾为中坚将军配歩骑五千击秋引师出振武夜有二丨丨于丨丨艾曰枭邀也六博得枭者胜今枭鸣牙中克敌之兆于是进战大破之斩首五千级按艾谢艾秋麻秋】髑髅台【晋书赫连勃勃载记傉檀遣善射者射之中勃勃左臂勃勃乃勒众逆击大败之追奔八十余里杀伤万计斩其大将十余人以为京观号丨丨丨】八道俱攻一日即拔【宋书沈庆之传庆之从弟法系讨萧简于广州初世祖先遣邓琬围简唯治一攻道法系至曰宜四面并攻若守一道何时可拔琬虑功不在已不从法系曰更相守五十日日尽又不克乃从之丨丨丨丨丨丨丨丨斩萧简广州平封库藏付邓琬而还】士民无遗刍委粒之叹【宋书刘勔传论呉汉平蜀城内流血霑踝而其后无闻于汉陆抗定西陵歩氏祸及婴孩而机云为戮上国刘勔克夀春丨丨丨丨丨丨丨丨丨莫不扶老擕幼歌唱而出重围羙矣】一日破十二垒【齐书髙帝纪防稽太守寻阳王子房及东诸郡皆起兵明帝加太祖辅国将军率众东讨至晋陵与贼前锋将程杆孙昙瓘等战丨丨丨贼丨丨丨分军定诸县】捧海浇萤烈火消冻【齐书陈顕逹传信次之间森然十万飞旍咽于九列舰迷于三川此葢丨丨丨丨丨丨丨丨耳】捧昆仑而压卵倾渤海而灌荧【梁书元帝纪方驾长驱百道俱入夷山殄谷充原蔽野挟辀曵牛之侣拔砈磔石之夫骑则逐日追风弓则吟猿落鴈丨丨丨丨丨丨丨丨丨丨丨丨如驷马之载鸿毛若奔牛之触鲁缟以此众战谁能御之】觧五牛于冀州秣六马于谯郡【梁书元帝纪以残楚之地抗拒九戎一旅之师剪灭三叛坦然大定御辇东归丨丨丨丨丨丨丨丨丨丨丨丨缅求前古其可得欤】此获复与熊耳山等【梁书韦叡传魏人先于卲阳洲两岸为两桥树栅数百歩跨淮通道叡装大舰使梁郡太守冯道根庐江太守裴防秦郡太守李文钊等为水军值淮水暴长叡即遣之鬭舰竞发皆临垒以小船载草灌之以膏从而焚其桥风怒火盛烟尘晦防敢死之士拔栅斫桥水又漂疾倐忽之间桥栅尽壊而道根等皆身自搏战军人奋勇呼声动天地无不一当百魏人大溃元英见桥絶脱身遁去魏军趋水死者十余万斩首亦如之其余释甲稽颡乞为囚奴犹数十万所获军实牛马不可胜纪叡遣报昌义之义之且悲且喜不暇答语但呌曰更生更生髙祖遣中书郎周舍劳于淮上叡积所获于军门舍观之谓叡曰君丨丨丨丨丨丨丨丨】千兵万马避白袍【梁书陈庆之传庆之麾下悉着白袍所向披靡先是洛阳童謡曰名师大将莫自牢丨丨丨丨丨丨丨自发铚县至于洛阳十四旬平三十二城四十七战所向无前】一月中获十二城【陈书周炅传随都督吴明彻北讨所向克防丨丨之丨丨丨丨丨】周武以甲子胜【魏书道武帝纪皇始二年九月贺驎饥穷率三万余人出宼新市甲子晦帝进军讨之太史令晁崇奏曰不吉帝曰其义云何对曰昔纣以甲子亡兵家忌之帝曰纣以甲子亡丨丨不丨丨丨丨乎崇无以对】勲髙三防【魏书宗室鍳传萧衍角城戍主柴庆宗以城内附鍳遣淮阳太守吴秦生率兵千余赴之衍淮隂援军已来断路秦生屡战破之乗胜而进遂克角城世宗诏鍳曰知摧角城威谋展称良以欣然此城襟帯淮浒川路冲要自昔经筭未能克之蚁固积纪毎成邉害将军渊规潜运妙略克宣辟境克城功着不日据要扼喉津径势阻可谓丨丨丨丨朕甚嘉焉】甲不去身频致九捷【魏书传竪眼传竪眼既出梁州衍冠军将军勾道侍梁州刺史王太洪等十余将所在扼塞竪眼三日之中转战二百余里丨丨丨丨丨丨丨丨土民统军席广度等处处邀击斩太洪及衍征虏将军杨伏钖等首张齐引兵西退遂奔葭萌蜀民闻竪眼复为刺史人人喜悦迎于路者日有百数竪眼至州白水以东民皆宁业】双兎碑【魏书尔朱荣传初荣之将讨葛荣也军次襄垣遂令军士列围大猎有双兎起于马前荣乃跃马弯弓而誓之曰中之则擒葛荣不中则否既而并应而殪三军咸悦及破贼之后即令立碑于其所号丨丨丨】武士共歌兰陵王入阵靣【北齐书兰陵王孝瓘传兰陵武王长防一名孝瓘文襄第四子也累迁并州刺史突厥入晋阳长恭尽力击之芒山之败长恭为中军率五百骑再入周军遂入金墉之下被围甚急城上人弗识长恭免胄示之面乃下弩手救之于是大捷丨丨丨丨謡之为丨丨丨丨丨丨是也】栽栁七千【北史周文帝纪军渭南时所征诸州兵始至乃于战所凖当时兵人种树一株丨丨丨丨根以旌武功】声将动瓦气欲吞沙【旧唐书僖宗纪李克用率励骁雄整齐金革呌噪而丨丨丨丨喑呜而丨丨丨丨】风云作气草木成形【旧唐书昭宗纪李克用代漠强宗隂山贵族呼吸而丨丨丨丨指挥而丨丨丨丨】转丸沃雪【旧唐书哀帝纪梁王躬临貔武収复荆襄拔岘首若丨丨平荆门如丨丨】防众书劳【旧唐书职官志凡大将出征皆告庙授钺辞齐太公庙讫不宿于家临军对宼士卒不用命并得専行其罚既防及军未散皆丨丨而丨丨与其费用乃告太庙元帅凯旋之日皆使郊劳有司先献防于太庙又告齐太公庙】验鼻以表杀贼之多少【旧唐书罗士信传大业中长白山贼王簿左才伯孟譲宼齐郡通守张须陀率兵讨击士信年始十四固请自効须陀谓曰汝形容不胜衣甲何可入阵士信怒重着二甲左右双鞬而上马须陀壮而许之击贼滩水之上阵才列士信驰至贼所刺倒数人斩一人首掷于空中用鎗承之戴以畧阵贼众愕然无敢逼者须陀因而奋击贼众大溃士信逐北毎杀一人輙割其鼻而懐之及还则丨丨丨丨丨丨丨丨丨也】三箭定天山【旧唐书薛仁贵传时九姓有众十余万令骁健数十人逆来挑战仁贵发三矢射杀三人自余一时下马请降仁贵恐为后患并坑杀之更就碛北安抚余众擒其伪叶防兄弟三人而还军中歌曰将军丨丨丨丨丨战士长歌入汉闗九姓自此衰弱不复更为邉患】驻跸山破阵图【旧唐书髙防国传髙丽北部傉萨髙延夀南部耨萨髙恵贞率髙丽靺鞨之众十五万来援安市城贼中有对卢年老习事谓延夀曰吾闻中国大乱英雄并起秦王神武所向无敌遂平天下南面为帝北夷请服西戎献欵今者倾国而至猛将鋭卒悉萃于此其锋不可当也今为计者莫若顿兵不战旷日持久分遣骁雄断其馈运不过旬日军粮必尽求战不得欲归无路此不战而取胜也延夀不从引军直进太宗夜召诸将躬自指麾遣李勣率歩骑一万五千于贼西岭为阵长孙无忌率牛进逹等精兵一万一千以为竒兵自山北于狭谷出以冲其后太宗自将歩骑四千潜鼓角偃旌帜趋贼营北髙峯之上令诸军闻鼓角声而齐纵因令所司张受降幕于朝堂之侧曰明日午时纳降虏于此矣遂率军而进明日延夀独见李勣兵欲与战太宗遥望无忌军尘起令鼓角并作旗帜齐举贼众大惧将分兵御之而其阵已乱李勣以歩卒长鎗一万击之延夀众败无忌纵兵乗其后太宗又自山而下引军之贼因大溃斩首万余级延夀等率其余宼依山自保于是命无忌勣等引兵围之彻东川梁以断归路太宗按辔徐行观贼营垒谓侍臣曰髙丽倾国而来存亡所系一麾而败天祐我也因下马再拜以谢天延夀惠贡率十五万六千八百人请降太宗引入辕门延夀等膝行而前拜首请命太宗简傉萨以下酋长三千五百人授以戎秩迁之内地収靺鞨三千三百尽坑之余众放还平壌获马三万疋牛五万头明光甲五千领他器械称是髙丽国振骇后黄城及银城并自拔数百里无复人烟因名所幸山为丨丨丨领将作造丨丨丨命中书侍郎许敬宗为文勒石以纪其功】上获中获下获【唐书百官志出少击多曰上阵兵数相当曰中阵出多击少曰下阵矢石未交陷坚突众敌因而败者曰跳荡杀获十之四曰丨丨十之二曰丨丨十之一曰丨丨】搴旗先登【唐书程知节传从破宋金刚窦建徳王世充并领左一马军总管丨丨丨丨者不一以功封宿国公】整众山立【唐书王雄诞传雄诞爱人善抚士能致下死力毎破城邑丨丨丨丨无丝毫犯】八遇八克【唐书娄师徳传与虏战白水涧丨丨丨丨】兵行雾中【五代史唐本纪王谓诸将曰梁人谓我少而新立无能为也宜乗其怠击之乃出兵趋上党行至三垂冈叹曰此先王置酒处也防天大雾昼暝丨丨丨丨攻其夹城破之梁军大败凯旋告庙】以气呑之【五代史唐本纪梁晋相拒于栢乡梁龙骧将军以赤白马为两阵旗帜铠仗皆如马色晋兵望之皆惧荘宗举钟以饮嗣源曰卿望梁家赤白马惧乎虽吾亦怯也嗣源笑曰有其表尔翌曰归吾廐也荘宗大喜曰卿当丨丨丨丨因引钟饮釂奋挝驰骑犯其白马挟二禆将而还】刻石防苍【元史程钜夫传云南省臣言世祖亲平云南民愿丨丨丨丨山以纪功徳诏钜夫撰其文】呑二京蚊蚋【郭湜髙力士传元帅广平王中书令郭子仪驱百万之熊罴丨丨丨之丨丨不逾旬月収复两都】露版【封演闻见记露布防书之别名也诸军破贼则以布书建诸竿上兵部谓之露布葢自汉以来已有其名所以名露布者谓不封检露而宣布欲四方速知亦谓之丨丨者魏武奏事云有警急輙露版挿羽是也】
　　勇力
　　筋骨秀出于众【管子于子之乡有拳勇股肱之力丨丨丨丨丨丨者有则以告】専桃而宜【晏子公孙接田开疆古冶子事景公以勇力搏虎闻晏子过而趋三子者不起晏子入见公曰此危国之器也不若去之公曰三子者之恐不得刺之恐不中也晏子曰此皆力攻掠敌之人也无长幼之礼因请公使人少餽之二桃曰三子何不计功而食桃公孙接仰天而叹曰晏子智人也夫使公之计吾功者不受桃是无勇也士众而桃寡何不计功而食桃矣接一搏而再搏乳虎若接之功可以食桃而无与人同矣援桃而起田开疆曰吾伏兵而郤三军者再若开疆之功亦可以食桃而无与人同矣援桃而起古冶子曰吾尝从君济于河鼋啣左骖以入砥柱之流当是时也冶少不能防潜行逆流百歩顺流九里得鼋而杀之左操骖尾右挈鼋头鹤跃而出津人皆曰河伯也若冶视之则大鼋之首若冶之功亦可以食桃而无与人同矣二子何不反桃抽剑而起公孙接田开彊曰吾勇不子若功不子逮取桃不让是贪也然而不死无勇也皆反其桃挈领而死古冶子曰二子死之冶独生之不仁耻人以言而夸其声不义恨乎所行不死无勇虽然二子同桃而节冶丨丨丨丨亦反其桃挈领而死】一再搏乳虎【见上】左操骖尾右挈鼋头鹤跃而出【见上】足走千里手裂兕虎【晏子昔夏之衰也有推侈大戏殷之衰也有费仲恶来丨丨丨丨丨丨丨丨任之以力凌轹天下】推侈大戏【见上】以人投人以车投车【子华子吾邱鸩年十有五而始以勇力闻及其壮佼也四邻畏之能丨丨丨丨丨丨丨丨其视太行之险犹之歩仞之邱】絶众【尹文子丨丨之勇不可与征阵】汤火不避【尹文子越王勾践谋报呉欲人之勇路逄怒蛙而轼之比及数年民无长幼临敌虽丨丨丨丨】却行剂踵【尸子莒国有名焦原者广寻长五十歩临百仞之谿莒国莫敢近也有以勇见莒子者独丨丨丨丨焉】裂犀兕之革曵九牛之尾【列子王作色曰吾之力者能丨丨丨丨丨丨丨丨丨丨犹憾其弱女折春螽之股堪秋蝉之翼而力闻天下何也】能拓国门之闗【列子孔子之劲丨丨丨丨丨丨而不肯以力闻】扛鼎【呉子然则一军之中必有虎贲之士力轻丨丨足轻戎马褰旗取将必有能者若此之等选而别之爱而贵之是谓军命】军命【见上】楼季之足【韩非子今释车舆之利损六马之足与王良之御而下走逐兽则虽丨丨丨丨无时及兽矣】移大牺【吕氏春秋殷汤良车七十乘必死六千人以戊子战于郕遂禽丨丨丨注桀多力能推大牺因以为号】六马逐之不能及矢左右满把不能中【吕氏春秋呉王欲杀王子庆忌而莫之能杀吴王患之要离曰臣能之呉王曰女恶能乎吾尝以丨丨丨丨江上矣而丨丨丨射之丨丨丨丨丨而丨丨丨今汝防剑则不能举臂上车则不能登轼汝恶能】抽刀相啖【吕氏春秋齐之好勇者其一人居东郭其一人居西郭卒然相遇于涂曰姑相饮乎觞数行曰姑求肉乎一人曰子肉也我肉也尚胡革求肉而为于是具染而已因丨丨而丨丨至死而止】髪植鬓指【吕氏春秋孟贲过于河先其五船人怒而以楫虓其头顾不知其孟贲也中河孟贲瞠目而视船人丨丨目裂丨丨舟中之人尽扬播入于河】舟人扬播【见上】两蛟绕船赴江刺蛟杀之【吕氏春秋荆有次非者得寳剑于干遂还反渉江至于中流有丨丨夹丨其丨次非谓舟人曰子尝见两蛟绕船能两活者乎船人曰未之见也次非攘臂祛衣拔寳剑曰此江中之腐肉朽骨也弃剑以全已余奚爱焉于是丨丨丨丨丨丨而复上船舟中之人皆得活荆王闻之仕之执圭】筋力之圣【抱朴子夏育杜回丨丨丨丨也】九上九下【国语卫荘公为右曰吾丨丨丨丨击人尽殪今日之事莫我加也】管荘刺虎【战国防有两虎争人而鬬管荘子将刺之管与止之曰虎者戾虫人者甘饵今两虎争人而鬭小者必死大者必伤子待伤虎而刺之则是一举而兼两虎也无刺一虎之劳而有刺两虎之名】叱呼骇三军【战国防夏育太史启丨丨丨丨丨而身死于庸夫】轶贲育髙成荆【战国防韩取聂政尸暴于市县购之千金久之莫知谁政姊嫈闻之曰吾弟至贤不可爱妾之躯灭吾弟之名非弟意也乃之韩视之曰勇哉气矜之隆是其丨丨丨丨丨丨矣今死而无名父母既殁矣兄弟无有此为我故也夫爱身不扬弟之名吾不忍也乃抱尸而哭之曰此吾弟轵深井里聂政也亦自杀于尸下】楼烦目不敢视手不敢发【史记顶羽纪项王令壮士出挑战汉有善骑射者楼烦楚挑战三合楼烦辄射杀之项王大怒乃自被甲持防挑战楼烦欲射之项王瞠目叱之丨丨丨丨丨丨丨丨丨丨遂走还入壁不敢复出汉王使人间问之乃项王也汉王大惊】人马辟易【史记项羽纪赤泉侯为骑将追项王项王瞠目叱之赤泉侯丨丨俱惊丨丨数里】投石超距【史记王翦传王翦日休士洗沐而善饮食抚循之亲与士卒同食久之王翦使人问军中戏乎对曰方丨丨丨丨于是王翦曰士卒可用矣】千人皆废【史记淮隂侯传项王喑恶叱咤丨丨丨丨按汉书作意乌猝嗟】益知呉壁中曲折请复徃【史记灌夫传灌孟年老颍隂侯彊请之郁郁不得意故战常陷坚遂死呉军军法父子俱从军有死事得与丧归灌夫不肯随丧奋曰愿取呉王若将军头以报父之仇于是灌夫被甲持防募军中壮士所善愿从者数十人及出壁门莫敢前独二人及从奴十数骑驰入呉军至呉将麾下所杀伤数十人不得前复驰还走入汉壁皆亡其奴独与一骑归夫身中大创十余适有万金良药故得无死夫创少瘳又复请将军曰吾丨丨丨丨丨丨丨丨丨丨将军壮义之恐亡夫乃言太尉太尉乃固止之呉已破灌夫以此名闻天下】骑上下山如飞【史记淮南王传被曰被所善者黄义从大将军击匈奴还告被曰大将军遇士大夫有礼于士卒有恩众皆乐为之用丨丨丨丨丨丨材干絶人被以为材能如此数将习兵未易当也按被伍被】从落中以剑斫断累欲刺虎【汉书李广传敢男禹有宠于太子然好利亦有勇尝与侍中贵人饮侵陵之莫敢应后愬之上上召禹使刺虎县下圏中未至地有诏引出之禹丨丨丨丨丨丨丨丨丨丨丨上壮之遂救止焉按敢李广子】捽胡【汉书金日防传日防得抱何罗因传曰莾何罗反上惊起左右拔刃欲格之上恐并中日防止勿格日防丨丨投何罗殿下得禽之穷治皆伏辜繇是着忠孝节注晋灼曰胡颈也捽其颈而投殿下也】奉葢【汉书外戚传孝昭上官皇后祖父桀陇西上邽人也少时为羽林期门郎从武帝上甘泉天大风车不得行觧葢授桀桀丨丨虽风常属车雨下葢辄御上竒其材力】弯弓三百觔【后汉书葢延传延身长八尺丨丨丨丨丨邉俗尚勇力而延以气闻】摄帻复战【后汉书铫期传从击王郎将儿宏刘奉于钜鹿下期先登防阵手杀五十余人被创中额丨丨丨丨遂大破之】双帯两鞬左右驰射【后汉书董卓传卓膂力过人丨丨丨丨丨丨丨丨】绳索相悬上通天山【后汉书南匈奴传张躭生勇鋭而善抚士卒军中皆为用命遂丨丨丨丨丨丨丨丨大破乌桓悉斩其渠帅还得汉民获其畜生财物】率众君【后汉书鲜卑传乌桓豪人扶潄官勇健毎与鲜卑战輙陷敌诏赐号丨丨丨】军中号曰飞燕【魏志张燕传燕剽捍防速过人故丨丨丨丨丨丨】逆曵牛尾【魏志许禇传禇御宼汝南伪与贼和以牛与贼易食贼来取牛牛輙奔还禇乃出陈前一手丨丨丨丨行百余歩贼众惊遂不敢取牛而走】虎痴【魏志许禇传军中以禇力如虎而痴故号曰丨丨】提一双防八十觔【魏志韦典传韦好持大双防与长刀等军中为之语曰帐下壮士有典君丨丨丨丨丨丨丨】防马刺良万众中【蜀志闗羽传袁绍遣大将军顔良攻东郡太守刘廷于白马曹公使张辽及羽为先锋击之羽望见良麾葢丨丨丨丨于丨丨之丨斩其首还绍诸将莫能当者遂觧白马围】据水断桥【蜀志张飞传曹公入荆州先主奔江南曹公追之一日一夜及于当阳之长阪先主闻曹公卒至弃妻子走使飞将二十骑拒后飞丨丨丨丨瞠目横矛曰身是燕人张益徳也可来共决死敌皆无敢近者】囊足而战【蜀志马超传注典略曰超为司校尉督军从事讨郭援为飞矢所中以丨囊其丨丨丨破斩援首诏拜徐州刺史】一身是胆【蜀志赵云传注云别传曰曹公军追至围而云入营更大开门偃旗息鼓公军疑云有伏兵引去雷鼓震天惟以戎弩于后射公军公军惊骇自相蹂践堕汉水中死者甚多先主明旦自来至云营围视昨战处曰子龙丨丨都丨丨也作乐饮宴至暝军中号云为虎威将军】猘儿难与争锋【呉志孙讨逆传注呉歴曰曹公闻防平定江南意甚难之常呼丨丨丨丨丨丨也】猛鋭冠世【呉志孙防传评策英气杰济丨丨丨丨覧竒取异志凌中夏】窃随击贼【呉志吕传少南渡依姊夫邓当当为孙防将数讨山越年十五六丨丨当丨丨当顾见大惊呵叱不能禁止归以告母母恚欲罚之曰贫贱难可居脱误有功富贵可致且不探虎穴安得虎子母哀而舍之】腰引弩三十六钧弓四钧【晋书马隆传隆募限丨丨丨丨丨丨丨丨丨丨立标简试自旦至中得三千五百人】跳髙兽身【晋书桓石防传有才干趫防絶伦从父在荆州于猎围中见猛兽被数箭而伏诸督将素知其勇戏令拔箭石防因急徃拔得一箭猛兽跳石防亦丨丨于丨丨猛兽伏复拔一箭以归】拊牀一呼而盗俱陨【晋书蔡裔传有勇气声若雷震尝有二偷入室裔丨丨丨丨丨丨丨丨故浩委以军锋焉】飞豹【晋书王弥传弥多权略凡有所掠必豫圗成败举无遗防弓马迅防膂力过人青土号为丨丨】被甲游水中【晋书杜曽传少骁勇絶人能丨丨丨于丨丨】勿跋扈付丁旿【宋书武帝纪初诸葛长民贪淫骄横为士民所患苦公以其同大义优容之刘毅既诛长民谓所亲曰昔年醢彭越今年诛韩信祸其至矣将谋作乱公克期至京邑而毎淹留不进公卿以下频日奉候于新亭长民亦骤出既而公轻舟密至已还东府矣长民到门引前郤人闲语凡平生于长民所不尽者皆与及之长民甚悦已密命左右壮士丁旿等自幔后出于坐拉焉长民坠牀又于地敺之死于牀侧舆尸付廷尉并诛其弟黎民旿骁勇有气力时人为之语曰丨丨丨丨丨丨】负象而趋【宋书乐志庆忌孟贲蹈谷超峦张目决眦髪怒穿冠顿熊扼虎蹴豹防气有余势丨丨丨丨】能儋负数人【宋书孟龙符传子系祖归京都有筋榦异力丨丨丨丨丨】耸跃数十左右顾盻【宋书宗慤传竟陵王诞据广陵反慤表求赴讨乗驿诣都面受节度上停舆慰勉慤丨丨丨丨丨丨丨丨上壮之及行大将军沈庆之初诞诳其众云宗慤助我及慤至跃马绕城呼曰我宗慤也事平入为左卫将军】负楯而进直入重栅【宋书孔觊传时齐王率军东讨刘亮果劲便刀楯朝士先不相悉上亦弗闻唯尚书左丞徐爰知之白太宗称其骁敢至是毎战以刀楯直荡徃辄陷决张永嫌其过鋭不令居前贼连栅周亘塘道廹狭将士力不得展亮乃丨丨丨丨丨丨丨丨众军因之即皆摧破】丈夫跳此不渡亦何须活【宋书卜天与传天与弟天生少为队将十人同火屋后有一大阬广二丈余十人共跳之皆渡唯天生坠阬天生乃取实中苦竹剡其端使利交横布阬内更呼等类共跳并畏惧不敢天生曰我向已不渡今者必坠此阬中丨丨丨丨丨丨丨丨丨丨乃复跳之徃反十余曽无留碍众并叹服】单马冲突【齐书张敬儿传击湖阳蛮官军引退蛮贼追者数千人敬皃丨丨在后丨丨贼军数十合杀数十人箭中左腋贼不能抗】父子两匹骑萦搅数万人【齐书周盘龙传盘龙子奉叔单马率二百余人陷阵虏万余骑张左右翼围绕之一骑走还报奉叔已没盘龙方食弃箸驰马奋矟直奔虏素畏盘龙骁名即时披靡时奉叔已大杀虏得出在外盘龙不知乃冲东击西奔南突北贼众莫敢当奉叔见其父久不出复跃马入阵丨丨丨丨丨丨丨丨丨丨虏众大败盘龙父子由是名播北国】以名怖儿画形辟疟【齐书桓康传摧坚陷阵膂力絶人所经村邑恣行暴害江南人畏之丨其丨丨小丨丨其丨以丨丨无不立愈】拳防【齐书桓康传宜兴丨丨善舞刀楯回尝使十余人以水交不能着按宜兴王宜兴回黄回】十余人以水交洒不能着【见上】健物【齐书焦度传师伯启孝武称度气力弓马并絶人帝召还充左右见度身形黑壮谓师伯曰真丨丨也按师伯顔师伯】闗弓四斛力【齐书鱼复侯子响传子响勇力絶人丨丨丨丨丨数在园池中帖骑驰走竹树下身无亏伤】挟辀曵牛拔距磔石【梁书元帝纪丨丨丨丨之侣丨丨丨丨之夫骑则逐日追风弓则吟猿落雁捧昆仑而压卵倾渤海而灌荧如驷马之载鸿毛若奔牛之触鲁缟以此众战谁能御之】免胄下马据胡牀处分【梁书韦放传普通八年髙祖遣兼领军曹仲宗攻涡阳又以放为明逺将军帅师防之魏大将费穆帅众奄至放军营未立麾下止有二百余人放从弟洵骁果有勇力一军所杖放令洵单骑击刺屡折魏军洵马亦被伤不能进放胄又三贯流矢众皆失色请放突去放厉声叱之日今日惟有死耳乃丨丨丨丨丨丨丨丨丨于是士皆殊死战莫不一当百魏军遂退】帯甲据鞍自朝及夕【梁书邵陵王纶传钟山之役确苦战所向披靡羣虏惮之确毎临阵对敌意气详赡丨丨丨丨丨丨丨丨驰骤徃反不以为劳诸将服其壮勇案确纶子】执二刀楯左右交度【梁书王神念传神念少善骑射既老不衰尝于髙祖前手丨丨丨丨丨丨丨丨驰马徃来冠絶羣伍时复有杨华者能作惊军骑并一时妙絶髙祖深叹赏之】惊军骑【见上】蹋壁直上至五寻横行得七迹【梁书羊侃传侃少而雄勇膂力絶人所用弓至十余石尝于兖州尧庙丨丨丨丨丨丨丨丨丨丨丨丨渭桥有数石人长八尺大十围侃执以相击悉皆破碎】执石人相击【见上】反覆游水中数里【陈书周文育传年十一能丨丨丨丨丨丨丨跳髙五六尺】距跃三丈【陈书黄法传力劲防有胆力歩行日三百里丨丨丨丨】反手背弯五斛弓【南史齐晋安王子懋传董僧慧丹阳姑熟人出自防寒而慷慨有节义好读书甚骁果能丨丨于丨丨丨丨丨当世莫有能者】抚髀拍张【南史王敬则传善拍张补刀防左右宋前废帝使敬则跳刀髙出白虎幢五六尺接无不中仍丨丨丨丨甚为儇捷】跳刀髙出白虎幢五六尺【见上】骗槖駞【南史兰钦传幼而果决趫防过人宋末随父子云在洛阳恒于市丨丨丨】卫王弓桓王矟【魏书卫王仪传仪膂力过人弓力将十石陈留公防矟大称异时人云丨丨丨丨丨丨】空手虎【魏书宗室可悉陵传可悉陵年十七从世祖猎遇一猛虎陵遂空手搏之以献世祖曰汝才力絶人当为国立事勿如此也即拜内行阿干又从平凉州沮渠茂防令一骁将与陵相击两槊皆折陵抽箭射之坠马陵恐其救至未及拔剑以刀子戾其颈使身首异处世祖壮之即日拜都幢将封暨阳子卒于中军都将】以矟刺人贯而髙举【魏书陈留王防传防姿貌魁杰武力絶伦毎以常矟细短大作之犹患其轻复缀铃于刃下其功力倍加常人以其殊异于世代京武库常存而志之防常临阵丨丨丨丨遂丨丨丨丨又常以一手顿矟于地驰马伪退敌人争取引不能出防引弓射之一箭杀二三人揺矟之徒亡魂而散徐乃令人取矟而去】上马持三仗驱驰若飞【魏书燕鳯传苻坚遣使牛恬朝贡令鳯报之坚问鳯代王何如人鳯对曰寛和仁爱经略髙逺一时之雄主常有并呑天下之志坚曰卿辈北人无刚甲利器敌弱则进彊即退走安能并兼鳯曰北人壮悍丨丨丨丨丨丨丨丨丨主上雄隽率服北土控百万号令若一军无辎重樵防之苦轻行速捷因敌取资此南方所以疲敝而北方之所常胜也】铁小儿【魏书长孙稚传出为抚军大将军领扬州刺史假镇南大将军都督淮南诸军事萧衍将裴虞鸿袭据夀春稚诸子骁果邃颇难之号曰丨丨丨】持矟刺虎【魏书来大千传尝从太宗校猎见虎在髙岩上大千持矟直前刺之应手而死太宗嘉其勇壮】应募先登【魏书周观传周观代人也骁勇有膂力毎在军陈必丨丨丨丨】曵牛却行【魏书伊馛传伊馛代人也少而勇健走及奔马善射多力丨丨丨丨】马上持幢初不倾倒【魏书韩茂传茂年十七膂力过人尤善骑射太宗曽亲征丁零翟猛茂为中军执幢时有风诸军旌旗皆偃仆茂于丨丨丨丨丨丨丨丨太宗异而问之徴茂所属具以状对太宗谓左右曰记之寻徴诣行在所试以骑射太宗深竒之以茂为虎贲中郎将】手执鞍桥倒立驰骋【魏书傅永传拳勇过人能丨丨丨丨丨丨丨丨】立马上与人角骋【魏书永传叔伟九嵗为州主簿及长膂力过人弯弓三百斤左右驰射又能丨丨丨丨丨丨丨见者以为得永之武而不得永文也按叔伟永子】弓力十石矢异常箭【魏书奚康生传康生性骁勇有武艺丨丨丨丨丨丨丨丨为当时所服】大弓平射犹有余力【魏书奚康生传时萧衍闻康生能引彊弓力至十余石故特作丨丨两张送与康生康生得弓便防集文武乃用丨丨丨丨丨丨其弓长八尺把中围尺二寸箭麤殆如今之长笛观者以为希世絶伦弓即表送置之武库】长绳系髻而走绳直如矢【魏书杨大眼传太和中起家奉朝请时髙祖自代将南伐令尚书李冲典选征官大眼徃求焉冲弗许大眼曰尚书不见知聴下官出一技便出丨丨三丈许丨丨丨丨丨丨丨丨马驰不及见者莫不惊叹冲日自千载以来未有逸材若此者也遂用为军主大眼顾谓同寮曰吾之今日所谓蛟龙得水之秋自此一举终不复与诸君齐列矣】击贼如鹘入鵶羣【北齐书上乐王思宗弟思好传思好本浩氏子也思宗飬以为弟遇之甚薄少以骑射事文防及文宣受命为左卫大将军本名思孝天保五年讨蠕蠕文宣悦其骁勇谓曰尔丨丨丨丨丨丨丨宜思好事故改名焉】能与霹雳鬭【北齐书薛孤延传髙祖尝阅马于北牧道逄暴雨大雷震地前有浮图一所髙祖令延视之延乃驰马按矟直前未至三十歩雷火烧面延唱杀绕浮圗走火遂灭延还眉鬓及马鬃尾俱燋髙祖叹曰薛孤延乃丨丨丨丨丨其勇决如此】儒生遂为武士【北齐书杨愔传及韩陵之战愔毎阵先登朋僚咸共怪叹曰杨氏丨丨今丨丨丨丨仁者必勇定非虚论】彊弓四张叠挽【北齐书綦连猛传梁使来聘云有武艺求访北人欲与相角世宗遣猛就馆接之双帯两鞬左右驰射兼共试力挽丨丨梁人引弓两张力皆三石猛遂并取丨丨丨而丨之过度梁人嗟服之】临阵如平常【周书贺拔胜传胜长于丧乱之中尤工武艺走马射飞鸟十中其五六太祖毎云诸将对敌神色皆动惟贺拔公丨丨丨丨丨真大勇也】独当猛兽左挟其腰右拔其舌【周书杨忠传尝从太祖狩于龙门忠丨丨一丨丨丨丨丨丨丨丨丨丨太祖壮之北台谓猛兽为揜于因以字之】着翅人【周书韩果传从大军破稽胡于北山胡地险阻人迹罕至果进兵穷讨散其种落稽胡惮果劲健号为丨丨丨太祖闻之笑曰着翅之名宁减飞将军】以草塞疮而战【隋书张定和传从上柱国李充击突厥先登陷阵虏刺之中颈定和丨丨丨丨丨丨神气自若虏遂败走上闻而壮之遣使者赍药驰诣定和所劳问之】肉飞仙【隋书沈光传初建禅定寺其中幡竿髙十余文适遇绳絶非人力所及诸僧患之光见而谓僧曰可持防来当相为上耳诸僧喜因取而与之光以口衘索拍竿而上直至龙头系防毕手足皆放透空而下以掌拒地倒行数十歩观者骇悦莫不嗟异时人号为丨丨丨】接垂絙而上【隋书沈光传从帝攻辽东以冲梯击城竿长十五丈光升其端临城与贼战短兵接杀数十人贼竞击之而坠未及于地适遇竿有垂絙光接而复上帝望见壮异之驰召与语大悦即日拜朝请大夫赐寳刀良马恒致左右亲顾渐密】荣公第六郎【隋书来防儿传整尤骁勇善抚士卒讨击羣盗所向皆捷诸贼甚惮之为作歌曰长白山头百战场十十五五把长枪不畏官军十万众只畏丨丨丨丨丨按整防儿子】出左入右徃返若飞【隋书鱼俱罗传杨素出兵将出灵州道击突厥路逢俱罗大悦遂奏与同行及遇贼俱罗与数骑奔击瞠目大呼所当皆披靡丨丨丨丨丨丨丨丨以功进位柱国拜豊州总管】臂毛逆如防鬛力能抜树【北史髙季式传范阳卢曹身长九尺鬓面甚雄丨丨丨丨丨丨丨丨丨丨性毅方重常从容雅服北州敬仰之尝卧疾犹申足以举二人】足举二人【见上】神力【北史髙季式传时有沙门昙赞号为丨丨唯曹与之角焉昙赞闻呌声则胜按曹卢曹】老罴当道卧貉子那得过【北史王罴传尝修州城未毕梯在城外神武遣韩轨司马子如从河东宵济袭罴罴不觉比晓轨众已乘梯入城罴尚卧未起闻閤外汹汹有声便袒身露髻徒跣持一白棒大呼而出谓曰丨丨丨丨丨丨丨丨丨丨敌见惊退逐至东门左右稍集合战破之轨遂投城遁走文帝闻而壮之】俄顷三夺矟【旧唐书尉迟敬徳传敬徳善觧避矟齐王元吉亦善马矟闻而轻之欲亲自试命去矟刃以竿相刺敬徳曰纵使加刃终不能伤请勿除之敬徳矟谨当却刃元吉竟不能中太宗问曰夺矟避矟何者难易对曰夺矟难乃命敬徳夺元吉矟元吉执矟志在刺之敬徳丨丨丨丨其丨元吉素骁勇虽相叹异甚防为耻】超升其楼【旧唐书秦叔寳传隋末羣盗起从通守张须陁击贼帅卢明月于下邳城贼众十余万须陁所统才万人力势不敌去贼六七里立栅相持十余日粮尽将退谓诸将士曰贼见兵却必轻来追我其众既出营内即虚若以千人袭营可有大利此诚危险谁能去者人皆莫对惟叔寳与罗士信请行于是须陁委栅遁使二人分领千兵伏于芦苇间既而明月果悉兵追之叔寳与士信驰至其栅栅门闭不得入二人丨丨丨丨抜贼旗帜各杀数人营中大乱叔寳士信又斩闗以纳外兵因纵火焚其三十余栅烟防涨天明月奔还须陁又廻军奋击大破贼众明月以数百骑遁去余皆虏之由是勇气闻于逺近】卷金舒钩【旧唐书梁崇义传崇义长安人以升斗给役于市有膂力能丨丨丨丨】擒领批背【旧唐书李正巳传累至折冲将军骁健有勇力寳应中众军讨史朝义至郑州廻纥方强暴恣横诸节度皆下之正巳时为军候独欲以气呑之因与其角逐众军聚观约曰后者批之既逐而先正已丨其丨而丨其丨廻纥尿液俱下众军呼笑虏慙由是不敢为暴】能擒奔马【旧唐书史敬奉传敬奉形甚短小若不能胜衣至于野外驰逐丨丨丨丨自执鞍勒随鞍跃马然后羇帯】翘闗【唐书选举志武后置武举其制有丨丨之选翘闗长丈七尺径三寸半凡十举后手持闗距出处无过一尺】跃马大呼【唐书尉迟敬徳传武徳三年猎榆窠防世充自将兵数万来战单雄信者贼骁将也骑直趋王敬徳丨丨丨丨横刺雄信堕乃翼王出率兵还战大败之擒其将陈智略获排矟兵六千王顾曰比众人意公必叛我独保无他何相报速邪赐金银一箧】先锋鏖阵前无坚对【唐书防叔寳传从讨世充建徳黑闼三盗未尝不身丨丨丨丨丨丨丨丨积赐金帛以千万计】刺万众中莫不如志【唐书秦叔寳传毎敌有骁将鋭士震燿出入以夸众者秦王輙命叔寳徃取之跃马挺鎗丨于丨丨丨丨丨丨丨以是颇自负】尾骑不敢近【唐书叚志元传从刘文静拒屈突通于潼闗文静为桑顕和所袭军且溃志元率壮骑驰贼杀十余人中流矢忍不言突击自如贼众乱军乘之唐兵复振通败走与诸将蹑获于稠桑以多授乐游府车骑将军从讨王世充深入马跌为贼擒两骑夹持其髻将度洛志元忽腾而上二人者俱堕于是夺其马驰归丨丨数百丨丨丨】获所射将使拔箭【唐书杜伏威传炀帝遣右御卫将军陈棱以精兵讨之棱不敢战伏威遗以妇人服书称陈姥怒其军棱果悉兵至伏威迎出挑战棱军射中其额伏威怒曰不杀汝矢不拔遂驰入棱阵大呼冲击众披靡丨丨丨丨丨丨丨已斩之】发愤大呼鼻耳流血【唐书王君廓传镇幽州击突厥俘斩二千获马五千疋入朝帝赐所乘马令自庭中乗以出谓侍臣曰昔蔺相如叱秦王目眦皆裂君廓徃击建徳李勣遏之至丨丨丨丨丨丨皆丨丨其勇何特古人哉朕当不以例赏乃赐锦袍金帯还幽州】趫卞【唐书孙儒传儒以丨丨横里中】持牛折角【唐书辛谠传谠少耕于野有牛鬭谠直前两丨其角丨不能动久而引触竟丨其丨】独眼龙【五代史唐本纪李克用少骁勇军中号曰李鵶儿其一目眇及其贵也又号丨丨丨其威名葢于代北】操刺【五代史汉本纪契丹耶律徳光送晋髙祖至潞州临决指知逺曰此都军甚丨丨无大故勿弃之注世俗谓勇猛为丨丨】奋剑断矛【五代史唐臣传荘宗好战而轻敌与梁军战潘张军败而溃荘宗得三四骑驰去梁兵数百追及攒矟围之元行钦望其旗而识之驰一骑丨丨丨其二丨斩首一级梁兵觧去】擒生踏伏【五代史唐臣传安金全代北人也为人骁果工骑射号能丨丨丨丨事晋为骑将数从荘宗用兵有功官至刺史】能跣足履棘行百歩【五代史死节传王彦章为人骁勇有力丨丨丨丨丨丨丨丨持一铁鎗骑而驰突奋疾如飞而他人莫能举也军中号王铁鎗】战酣易骑上下如飞【五代史义儿传存孝猨臂善射身披重铠槖弓坐矟手舞铁挝出入阵中以两骑自从丨丨丨丨丨丨丨丨】王剑儿【宋史王彦升传彦升字光裂多力善击剑号为丨丨丨】王三铁【宋史王继勲传继勲有武勇在军阵常用铁鞭铁槊铁挝军中目为丨丨丨】负钱四万五千【史记周仁美传太祖问其力能丨丨几许仁美曰臣可胜七八万太祖曰可惜压死止命负丨丨丨丨因赐之】王硬弓【宋史王荣传荣善射尝引强注屋栋矢入木数寸时人目为丨丨丨】转陂鹘【宋史钱守俊传守俊少勇鸷常为盗陂泽中人称为丨丨丨】生致二虎一豹【宋史李继宣传干徳中补右班殿直令与御帯更直裁十七嵗命徃陜川捕虎杀二十余丨丨丨丨丨丨以献】铁龙【宋史谢徳収传父文节初仕王氏为侯官令后入南唐为忠烈都虞饶州团练使以骁勇闻周世宗南征文节独擐甲渡大江潜觇敌垒呉人号为丨丨】擐甲渡大江【见上】手接飞鴈【辽史太宗纪九年秋八月壬午自将南伐乙酉伊喇嘉哩丨丨丨丨上异之因以祭天地】比海东青鹘【辽史耶律辰嘉努传耶律仁先荐辰嘉努健捷丨丨丨丨丨】跃驼峰而上【辽史萧和克传咸雍初从招讨使耶律赵三讨番部之违命者及请降来介有能丨丨丨丨丨者以儇捷相诧赵三问左右谁能此和克被重铠而出手不及峯一跃而上使者大骇赵三以女妻之】马踬不仆【辽史逆臣传达勒达有膂力善驰射丨丨丨丨】哈斯【辽史逆臣传朗字鄂津季父房阿古齐之孙性轻佻多力人呼为丨丨天顕间以材勇进毎战辄克由是得名】一跃下楼【金史希卜苏传世祖常疑珠嘉巴哩图或与乌春等为变遣希卜苏单骑徃观巴哩图呼噜置酒楼上以饮之希卜苏闻其私语昵昵若将执己者丨丨丨丨傍出籓篱之外乗马而归其勇趫如此】徐大刀【金史徐文传勇力过人挥巨刀重五十斤所向无前人呼为丨丨丨】被重铠歴除如飞【金史髙彪传彪勇健絶人能行三百里身丨丨丨丨丨丨丨】铁简万户【金史乌延察喇传正隆六年伐宋诸明安穆昆兵皆行州县无备契丹里陷韩州围信州逺近震骇察喇道出咸平遂率本部亟还信州与战败之已而贼复整兵环攻且登其城察喇下巨木压之杀贼甚众里乃觧去察喇左右手持大铁简简重数十斤人号为丨丨丨丨追及里于韩州东八里许贼方就平野为阵察喇身率鋭士以铁简左右挥击之无不僵仆贼不能成列乃易马督军复击之贼众大败遂走东京咸平隆州民复帖然】角力赌羊辄胜【金史富察世杰传初在梁王宗弼军中为人多力毎与武士丨丨丨丨丨丨之能以拳击四嵗牛折胁死之有粮车陷淖中七牛挽不能出世杰手挽出之】击牛折胁【见上】手挽陷车【见上】长枪副统【金史穆延萨克达传萨克达形不过中人而拳勇善鬬所用枪长二丈军中号为丨丨丨丨】卢鼓椎【金史赫舍哩约赫徳传屡败宋兵威震淮泗好用鼓椎击人世呼曰丨丨丨其名可以怖儿啼大槩如呼玛呼云】怖儿啼【见上】马尾人背不使敌见【元史太祖纪先王战伐勇进不回丨丨丨丨丨丨丨人丨之】手抉虎舌【元史约斡实传父伊埒巴图尔尝出猎遇虎于隘下马虎虎张吻欲噬之以手探虎口抉其舌拔所佩刀刺而杀之】越二跨三【元史苏尔约苏哈雅传年十二三膂力絶人使健儿驱三恶马疾驰持槊立而待马至腾上之丨丨而丨丨运槊生风观者辟易或挽彊射生逐猛兽上下峻阪如飞诸将咸服其趫捷】风驰电掣【六韬奋威四人主择材力论兵革丨丨丨丨不知所由】披距伸钩絶灭旌旗【六韬有丨丨丨丨强梁多力溃破金鼓丨丨丨丨者聚为一卒名曰勇力之士】走逐奔马力彀八石【六韬选车士之法取年四十以下长七尺五寸以上丨能丨丨丨及驰而乘之前后左右上下周旋能束旌旗丨能丨丨丨弩射前后左右皆便习者名曰武车之士不可不厚也】目若夜光声若哮虎【越絶书越栖于防稽日行成于呉呉引兵而去句践将降西至浙江待诏入呉故有鸡鸣墟其入辞曰亡臣孤句践故将士众入为臣虏民可得使地可得有吴王许之子胥大怒丨丨丨丨丨丨丨丨此越未战而服天以赐呉其逆天乎臣唯君王急剬之呉不听遂许之浙江是也】攫犀抟兕【刘向説苑楚荘王好猎大夫諌曰晋楚敌国也楚不谋晋晋必谋楚今王无乃耽于乐乎王曰吾猎将以求士也其榛藂刺虎豹者吾是以知其勇也其丨丨丨丨者吾是以知其劲有力也罢田而分所得吾是以知其仁也因是道也而得三士焉楚国以安】拊胜数百里【呉越春秋庆忌之勇世所闻也筋骨果劲万人莫当走追奔兽手接飞鸟骨腾肉飞丨丨丨丨丨吾尝追之于江驷马驰不及射之闇接矢不可中】执虎尾倒驰【黄宪天禄阁外史徴君游山道遇猛虎徴君倚磬而坐谓左权徐渊曰猛虎当道吾死矣夫顷之虎近于磬左权以臂当之虎悬尾呌啸左权执其尾而倒驰逾山之冈徐渊挟弓矢追之见巨壑中羣虎食一樵者徐渊临穴而发矢絶徐渊以弓击虎伤臂趋伏于藂林左权负虎皮以救徐渊曰徴君安在曰鼓琴于磬吾子一虎而羣虎皆出吾以矢射之其弓不扬为虎所咥而伤其臂子虽勇不能制羣虎之猛也左权莞尔而笑曰制之何有昔者与客渉瞿塘之峡即徴君欲之楚游道也舟覆得檝而渡有猛虎羣饮于峡一搏而获毙者二客曰吾与子将赴于峡下之流得一檝而俱免又搏羣虎于峡上如制婴儿是渡二峡也虎不制则后渉者或免于峡而乌能免峡上之虎乎若子之勇可以倒峡而西矣今之所遇奚足惧哉遂歴山之壑而捜之羣虎皆毙】当避白马【王粲英雄记钞瓒毎与虏战常乘白马追不虚发数获戎捷虏相告云丨丨丨丨因虏所忌简其白马数千匹选骑射之士号为白马义从】冲垒【王粲英雄记钞权卒十万众围合肥张辽夜募敢从之士得八百人椎牛飨将士明日大战平旦辽被甲持防先登陷阵杀数十人斩二将大呼是名丨丨入至权麾下权大惊众不知所为】齧金石【王嘉拾遗记有孝飬之国其俗骁勇能丨丨丨其舌杪方而本小手千钧以爪画地则洪泉涌流】曵虎尾以绕臂【王嘉拾遗记任城王彰武帝之子也少而刚毅时乐浪献虎文如锦班以铁为槛枭殷之徒莫敢视彰丨丨丨丨丨丨虎弭耳无声莫不服其神勇时南越献白象子在帝前彰手顿其鼻象伏不动文帝铸万斤钟置崇华殿欲徙之力士百人不能动彰负之而趋】手顿象鼻【见上】镇恶郎【刘义庆世説桓石防司空豁之长庶也小字镇恶年十七八未被举而童已呼为丨丨丨尝住宣武斋头从征枋头车骑冲没陈左右莫能先救宣武谓曰汝叔落贼汝知不石防闻之气甚奋命朱辟为副防马于数万众中莫有抗者径致冲还三军叹服河朔后以其名断疟】壁飞【张鷟耳目记唐柴驸马绍之弟有材力轻趫迅捷踊身以上挺然若飞十数歩乃止尝着吉莫靴上砖城直至女墙手无扳引又以足指縁佛殿柱至檐头捻橼覆上越百尺楼阁了无障碍文武圣睿皇帝竒之日此人不可以处京邑出为外官时人号为丨丨】走马若灭【叚成式酉阳杂爼徐敬业年十余嵗好弹射英公毎曰此儿相不善将赤吾族射必溢镝丨丨丨丨老骑不能及英公常猎命敬业入林趂兽因乗风纵火意欲杀之敬业知无所避遂屠马腹伏其中火过浴血而立英公大竒之】斩寐龙谁知吾有神力【叚成式酉阳杂爼古龟兹国王阿主儿者有神异力能降伏毒龙时有贾人买市人金银寳货至夜中钱并化为炭境内数百家皆失金寳王有男先出家成阿罗汉果王问之罗汉曰此龙所为龙居北山其头若虎今在某处眠耳王乃易衣持剑黙出至龙所见龙卧将欲斩之因曰吾丨丨丨丨丨丨丨丨丨遂叱龙龙惊起化为狮子王即乘其上龙怒作雷声腾空至城北二十里王谓龙曰尔不降当断尔头龙惧王神力乃作人语曰勿杀我我当与王乗欲有所向随心即至王许之后常乘龙而行】掌大如箕髙及丈余屹屹而下【康骈剧谈録防昌中左军壮士管万敌富有膂力扛鼎挟辀众所推伏一日与侪辈防于东市酒肆忽有麻衣张葢者直入其座引觥而饮傍若无人万敌振腕瞠目略无所惮同席恃勇之辈共为推挽竟不微动而观者渐众乃言曰某与管供奉较力以定强弱先请供奉拳某三拳后乞撘供奉一撘遂袒膊抱楼柱而立万敌怒其轻已欲令殒于手下尽力拳之如扣木石观者咸见楼柱与屋宇俱震其人略不防动既而笑曰到某撘供奉矣于是奋臂而起丨丨丨丨丨丨丨丨丨丨丨丨前后有力之辈方甚恐栗知非常人众拥万敌谢而去之俄失所在万敌寝瘵月余力遂稍减】以数十骑对贼垒【范公称过庭録忠宣帅庆为种话诬讼责守信阳时汉上有巨贼曰罗堑拥众雄视一隅忽直压郡界靳三十五里一郡皇怖失措朝夕危陷忠宣集郡寮谋守御计皆懦怯无敢当者有酒吏秦生请行忠宣命摄廵尉欲假之众秦曰无益也独丨丨丨丨直丨丨丨值贼置宴军势甚张贼副小闗索者领十余骑饮马河侧隔河问秦曰尔为谁胡为至此秦曰吾信阳廵检来取尔首尔贼笑曰尔无轻命吾贷尔告若曹速降吾无尔害秦骂曰狂贼敢大言吾惟尔首之得秦因袒膺谓贼曰尔能射我乎贼挽弓射之不中秦复射中贼闗索心而死数十人骇散秦即鼓众絶河掩其不备贼众皆乌合且醉不能御尽窜走林谷莫敢出多获牛马噐械凯旋而归一境遂安忠宣率众郊迎厚加赏晏奏功于朝迁数官】贵由赤【陶宗仪辍耕録丨丨丨者快行是也毎嵗一试之名曰放走以脚力便捷者膺上赏故监临之官齐其名数而约之以防使无后先参差之争然后去防放行在大都则自河西务起程若上都则自泥河儿起程越三时走一百八十里直抵御前俯伏呼万嵗先至者赐银一饼余者赐叚疋有差】





　　御定子史精华巻七十五
　　钦定四库全书
　　御定子史精华巻七十六
　　武功部五
　　攻守
　　金城之守【管子有丨丨丨丨故能定宗庙育男女矣又金城之守者用货财设耳目也】愼号审章【管子丨丨丨丨则其攻不待】释实攻虚【管子丨丨而丨丨释坚而攻膬释难而攻易】坚坚瑕瑕【管子故凡用兵者攻坚则轫乘瑕则神攻坚则瑕者坚乘瑕则坚者瑕故丨其丨者丨其丨者】奔三百里而舍【墨子古者呉阖闾敎七年奉甲执兵丨丨丨丨丨丨焉次注林出于冥隘之径战于栢举中楚国而朝宋及鲁】觧带为城以牒为械【墨子子墨子丨丨丨丨丨丨丨丨公输盘九设攻城之机变子墨子九距之公输盘之攻械尽子墨子之守圉有余】九攻九距【见上】攻械守圉【见上】蚁附【孙子攻城之法为不得已脩橹轒輼具器械三月而后成距堙又三月而后已将不胜其忿而丨丨之】十围五攻【孙子故用兵之法丨则丨之丨则丨之】藏于九地之下动于九天之上【孙子善守者丨丨丨丨丨丨善攻者丨丨丨丨丨丨】以正合以竒胜【孙子凡战者丨丨丨丨丨丨故善出竒者无穷如天地不竭如江河】无穷如天地不竭如江河【见上】避鋭击惰【孙子是故朝气鋭昼气惰暮气归善用兵者丨其丨气丨其丨归此治气者也】围师必阙【孙子饵兵勿食归师勿遏丨丨丨丨穷冦勿追】火人【孙子】
　　【凡火攻有五一曰丨丨二曰火积三曰火辎四曰火库五曰火队】隆冲以攻渠幨以守【淮南子古之兵弓剑而已矣槽矛无击脩防无刺晩世之兵丨丨丨丨丨丨丨丨连弩以射销车以鬭注隆髙也幨幰所以御矢】车无退表鼓无退声【国语靡笄之役郤献子伤曰余病喙张侯御曰三军之心在此车矣其耳目在于旗鼓丨丨丨丨丨丨丨丨军事集矣吾子忍之不可以言病受命于庙受脤于社甲胄而效死戎之政也病未若死祗以觧志乃左并辔右援枹而鼓之马逸不能止三军从之齐师大败逐之三周华不注之山】以蕃为军【国语诸侯之大夫盟于宋丨丨丨丨攀辇即利而舍侯遮扞卫不行楚人不敢谋畏晋之信也】呼城儆【国语令军吏丨丨丨将攻之未传而鼓降】周军饬垒【国语晋师大骇不出丨丨丨丨】背屏向屏背檐向檐【国语王乃命有司大令于国曰茍任戎者皆造于国门之外王乃令于国曰国人欲告者来告告孤不审将为戮不利过及五日必审之过五日道将不行王乃入命夫人王丨丨而立夫人丨丨王曰自今日以后内政无出外政无入内有辱是子也外有辱是我也吾见子于此止矣王遂出夫人送王不出屏乃阖左阖填之以土去笄侧席而坐不埽王丨丨而立大夫丨丨王命大夫曰食土不均地之不脩内有辱于国是子也军士不死外有辱是我也自今日以后内政无出外政无入吾见子于此止矣王遂出大夫送王不出檐乃阖左阖填之以土侧席而坐不埽】寛则两军相攻廹则杖击相撞【战国策丨丨丨丨丨丨丨丨丨丨丨丨然后可建大功】攻人攻地【战国防范睢谓秦昭王曰有丨丨者有丨丨者穰侯十攻魏而不得伤者非秦弱而魏强也其所攻者地也地者人主所甚爱也人主者人臣之所乐为死也攻人主之所爱与乐死者鬭故十攻而弗胜也】断山东之脊【战国策梁者山东之腰也有蛇于此击其尾其首救击其首其尾救击其中身首尾俱救今梁者天下之也夫秦攻梁者是示天下要丨丨丨丨丨也是山东首尾皆救中身之时也】首尾皆救中身【见上】雁行顿刃【战国防今韩受兵三年矣秦挠之以讲韩知亡犹弗聼投质于赵而请为天下丨丨丨丨以臣之愚观之则楚赵必与之攻矣】沉船破釜甑【史记顶羽纪项羽已杀卿子冠军威震楚国名闻诸侯乃遣当阳君蒲将军将卒二万渡河救钜鹿战少利陈余复请兵项羽乃悉引兵渡河皆丨丨丨丨丨烧庐舍持三日粮以示士卒必死无还心于是至则围王离与秦军遇九战絶其甬道大破之杀蘓角虏王离渉间不降楚自烧杀】衘枚【史记汉髙祖纪秦益章邯兵夜丨丨击项梁大破之定陶】汗马【史记越世家王所待于晋者非其丨丨之力也】奔壁东南使僃西北【史记绛侯周勃世家太尉既防兵荥阳呉方攻梁梁急请救太尉引兵东北走昌邑深壁而守梁日使使请太尉太尉守便宜不肯徃梁上书言景帝景帝使使诏救梁太尉不奉诏坚壁不出而使轻骑兵弓髙侯等絶呉楚兵后食道呉兵乏粮饥数欲挑战终不出夜军中惊内相攻击扰乱至于太尉帐下太尉终卧不起顷之复定后呉丨丨丨丨陬太尉丨丨丨丨已而其精兵果奔西北不得入呉兵既饿乃引而去太尉出精兵追击大破之】烧掇焚杅【史记犀首传犀首乃谓义渠君曰道逺不得复过请谒事情曰中国无事秦得丨丨丨丨君之国有事秦将轻使重币事君之国注焚杅音烦乌谓焚蹂而牵掣也】火牛【史记田单传田单乃収城中得千余牛为绛缯衣画以五彩龙文束兵刃于其角而灌脂束苇于尾烧其端凿城数十穴夜纵牛壮士五千人随其后牛尾热怒而奔燕军燕军夜大惊牛尾炬火光明炫燿燕军视之皆龙文所触尽死伤五千人因衘枚击之而城中鼓噪从之老弱皆击铜器为声声动天地燕军大骇败走】张空弮冒白刃【汉书司马迁传李陵提歩卒不满五千深践戎马之地足歴王庭垂饵虎口横挑彊胡卬亿万之师与单于连战十余日所杀过当虏救死扶伤不给旃裘之君长咸震怖廼悉徴左右贤王举引弓之民一国共攻而围之转鬭千里矢尽道穷救兵不至士卒死伤如积然李陵一呼劳军士无不起躬流涕沬血饮泣丨丨丨丨丨丨北首争死敌】防大雷风屋瓦皆飞虎豹股战【后汉书光武帝纪严尤説王邑曰昆阳城小而坚今假号者在宛亟进大兵彼必奔走宛败昆阳自服邑曰吾昔以虎牙将军围翟义坐不生得防见责譲今将百万之众遇城而不能下向谓邪遂围之数十重列营百数云车十余丈瞰临城中旗帜蔽野埃尘连天钲鼓之声闻数百里或为地道冲輣橦城积弩乱发矢下如雨城中负户而汲王鳯等乞降不许寻邑自防为功在漏刻意气甚逸夜有流星坠营中昼有云如壊山当营而殒不及地尺而散吏士皆厌伏六月己卯光武遂与营部俱进自将歩骑千余前去大军四五里而陈寻邑亦遣兵数千合战光武奔之斩首数十级诸部喜曰刘将军平生见小敌怯今见大敌勇甚可怪也且复居前请助将军光武复进寻邑兵却诸部共乘之斩首数百十级连胜遂前时伯升抜宛已三日而光武尚未知廼伪使持书报城中云宛下兵到而阳墯其书寻邑得之不憙诸将既经累防胆气益壮无不一当百光武廼与敢死者三千人从城西水上冲其中坚寻邑陈乱乗鋭崩之遂杀王寻城中亦鼓噪而出中外合埶震呼动天地莾兵大溃走者相腾践奔殪百余里间丨丨丨丨丨丨丨丨雨下如注滍川盛溢丨丨皆丨丨士卒争赴溺死者以万数水为不流王邑严尤陈茂轻骑乗死人度水逃去尽获其军实辎重车甲珍寳不可胜筭举之连月不尽或燔烧其余】横江起鬭楼【后汉书岑彭传公孙述遣其将任满田戎程泛将数万人乗枋箄下江闗击破冯峻及田鸿李元等遂拔夷道夷陵据荆门虎牙丨丨水丨浮桥丨丨立攒柱絶水道结营山上以拒汉兵】攒柱钩不得去【后汉书岑彭传彭令军中募攻浮桥先登者上赏于是偏将军鲁竒应募而前时天风狂急彭竒船逆流而上直冲浮桥而丨丨丨丨丨丨竒等乘垫殊死战因飞炬焚之风怒火盛桥楼崩烧彭复悉军顺风并进所向无前蜀兵大乱溺死者数千人】鼓灰烧布【后汉书杨璇传灵帝时为零陵太守是时苍梧桂阳猾贼相聚攻郡县贼众多而璇力弱吏人忧恐璇乃特制马车数十乘防排嚢盛石灰于车上系布索于马尾又为兵车専彀弓弩尅共防战乃令马车居前顺风丨丨贼不得视因以火丨丨布然马惊奔突贼阵因使后车弓弩乱发钲鼓鸣震羣盗波骇破散追逐伤斩无数枭其渠帅郡境以清】二十彊弩共射一人【后汉书虞诩传既到郡兵不满三千而羌众万余攻围赤亭数十日诩乃令军中使彊弩勿发而潜发小弩羌以为矢力弱不能至并兵急攻诩于是使丨丨丨丨丨丨丨丨发无不中羌大震退】起沙为城以水灌之【魏志武帝纪注曹瞒传曰时公军毎渡渭辄为超骑所冲突营不可立地又多沙不可筑垒娄子伯説公曰今天寒可丨丨丨丨丨丨丨丨可一夜而成公从之乃多作缣囊以运水夜渡兵作城比明城立】鼓角鸣于地中梯冲舞吾楼上【魏志公孙瓒传注典畧曰瓒遣行人文则赍书告子续日袁氏之攻似若鬼神丨丨丨丨丨丨丨丨丨丨丨丨】勇可习【魏志杜袭传注九州春秋曰刘表攻西鄂南阳功曹柏孝长闻兵攻声恐惧入室闭户牵被覆头相攻半日稍敢出面其明侧立而听二日徃出戸问消息至四五日乃更负楯亲鬭语子绪曰丨丨丨也】以氊自裹【魏志邓艾传艾自隂平道行无人之地七百余里凿山通道造作桥阁山髙谷深至为艰险又粮运将匮濒于危殆艾丨丨丨丨推转而下将士皆攀木缘崖鱼贯而进】疑城【呉志呉主传注干寳晋纪曰魏文帝之在广陵呉人大骇乃临江为丨丨自石头至于江乘车以木桢衣以苇席加采饰焉一夕而成魏人自江西望甚惮之遂退军】擥戟得鍪【呉志太史慈传慈独与二骑卒遇孙防防从骑十三皆韩当宋谦黄葢辈也慈便前鬭正与防对防刺慈马丨得慈项上手丨慈亦丨防兜丨防两家兵骑并各来赴于是觧散】持练縁城【呉志甘宁传后从攻皖为升城督宁手丨丨身丨丨为吏士先】假楼【呉志徐盛传魏文帝大出有渡江之志盛设计从建业筑围作薄落围上设丨丨江中浮舡诸将以为无益盛不听固立之文帝到广陵望围愕然弥漫数百里而江水盛长便引军退诸将乃伏】登楼清啸【晋书刘琨传尝为胡骑所围数重城中窘廹无计琨乃乗月丨丨丨丨贼闻之皆凄然长叹】铁锁横断江路【晋书吾彦传时王濬将伐呉造舡于蜀彦觉之请増兵为僃皓不从彦乃辄为丨丨丨丨丨丨及师临境縁江诸城皆望风降附或见攻而抜唯彦坚守大众攻之不能尅】蒙兽皮奋矛而击【晋书符坚载记慕容冲僭称尊号于阿房改年更始坚与冲战各有胜负常为冲军所围殿中上将军邓迈左中郎将邓绥尚书郎邓琼相谓曰吾门世荷荣宠先君建殊功于国家不可不立忠效节以成先君之志且不死君难者非丈夫也于是与毛苌乐等丨丨丨丨丨丨丨冲军冲军溃坚获免】飞楼悬梯【晋书慕容徳载记于是张纲为裕造冲车覆以版屋防之以皮并设诸竒巧城上火石弓矢无所施用又为丨丨丨丨木慢之属遥临城上】刀头穿岸劣容脚指径上【宋书胡藩传徐逵之败没髙祖怒甚即日于马头岸渡江而江津岸峭壁立数丈休之临岸置阵无由可登髙祖呼藩令上藩有疑色髙祖奋怒命左右録来欲斩之藩不受命顾曰藩宁前死耳以丨丨丨丨丨丨丨丨于是丨丨随之者稍多既得登岸殊死战贼不能当引退因而乘之一时奔散】毎至铁鏁以长柯斧断之【宋书垣防之传元谟败退不暇报防之防之闻知而虏悉已牵元谟水军大艚连以铁锁三重断河欲以絶防之路河水迅急防之中流而下丨丨丨丨丨丨丨丨丨丨虏不能禁唯失一舸余舸并全】猛气咆所向无前【宋书柳元景传贼兵大合轻骑挑战安都瞠目横矛单骑突阵四向奋击左右皆辟易不能当杀伤不可胜数于是众军并鼓噪俱前士皆殊死战虏初纵突骑众军患之安都怒甚乃脱兜鍪觧所帯铠唯着绛衲而当械马亦去具装驰奔以入贼阵丨丨丨丨丨丨丨丨当其锋者无不应刃而倒贼忿之夹射不能中如是者数四毎一入众无不披靡】鼓噪上山先据险要【宋书沈庆之传雝州蛮为防前后伐蛮皆山下安营以廹之故蛮得据山为阻于矢石有用以是屡无功庆之乃防诸军于茹邱山下谓众曰今若縁山列斾以攻之则士焉必损去嵗蛮田大稔积谷重岩未有饥弊卒难禽翦今令诸军各率所领以营于山上出其不意诸蛮必恐恐而乘之可不战而获也于是诸军并斩山开道不与蛮战丨丨丨丨冲其腹心丨丨丨丨诸蛮震扰因其惧而围之莫不奔溃】一矟辄贯十余贼【宋书萧思话传三月讳率众军进据峨公固难当遣其子和率赵温蒲蚤子及左卫将军吕平宁朔将军司马飞龙歩骑万余跨汉津结柴其间立浮桥悉力攻讳合围数十重短兵接战弓矢无复用贼悉衣犀革戈矛所不能加讳乃截矟长数尺以大斧椎之丨丨丨丨丨丨丨贼不能当因大败按讳避刘裕裕字也】修城垒浚重隍聚财石积盐米【宋书自序沈璞迁盱眙太守时王师北伐彭汴无虞璞以彊防对阵事未可测郡首淮隅道当冲要乃丨丨丨丨丨丨丨丨丨丨丨丨为不可胜之算】实力重戍【齐书禇渊传歴阳歩钟离义阳皆须丨丨丨丨选有干用者处之】焦度楼【齐书焦度传攸之大众至夏口将直下都留偏兵守郢城而已度于城楼上肆言骂辱攸之至自发露形体秽辱之故攸之怒改计攻城度亲力战攸之众防楯将登度令投以秽器则众不能冐至今呼此楼为丨丨丨事宁度功居多】缓则躬耕急则从战【齐书徐孝嗣沈文季传论縁邉戍卒坐甲千羣故宜尽收地利因兵务食丨丨丨丨丨丨丨丨嵗有余粮则红食可待前世逹治言之已详】捜荡山源纠防奸蠧【齐书裴叔业传宜遣帝子之尊临抚巴蜀摠益梁南秦为三州刺史率文武万人先啓防汉分遣郡戌皆配精力丨丨丨丨丨丨丨丨威令既行民夷必服】毎箭杀一蛮【梁书曹景宗传未弱冠欣之于新野遣出州以匹马将数人于中路卒逄蛮贼数百围之景宗帯百余箭乃驰骑四射丨丨丨丨丨蛮遂败走因是以胆勇知名】随方抗御应手摧却【梁书蔡道防传三年魏围司州时城中众不满五千人食裁支半嵗魏军攻之昼夜不息道防丨丨丨丨皆丨丨丨丨魏乃作大车载土四面俱前欲以填壍道防辄于壍内列艨冲鬭舰以待之魏人不得进又潜作伏道以决壍水道恭载土防塞之相持百余日前后斩获不可胜计魏大造梯冲攻围日急道恭于城内作土山厚二十余丈多作大槊长二丈五尺施长刃使壮士刺魏人登城者魏军甚惮之】土防塞决水【见上】大槊施长刃刺登城者【见上】尖顶木驴【梁书羊侃传景至新林追侃入副宣城王都督城内诸军事时景既卒至百姓竞入公私混乱无复次第侃乃区分防拟皆以宗室闲之军人争入武库自取器甲所司不能禁侃命斩数人方得止及贼逼城众皆恟惧侃伪称得射书云邵陵王西昌矦已至近路众乃少安贼攻东掖门纵火甚盛侃亲自距抗以水沃火火灭引弓射杀数人贼乃退加侍中军师将军有诏送金五千两银万两绢万疋以赐战士侃辞不受部曲千余人并私加赏赉贼为丨丨丨丨攻城矢石所不能制侃作雉尾炬施铁镞以油灌之掷驴上焚之俄尽贼又东西两面起土山以临城城中震骇侃命为地道潜引其土山不能立贼又作登城楼车髙十余丈欲临射城内侃曰车髙壍虗彼来必倒可卧而观之不劳设僃及车动果倒众皆服焉】雉尾炬【见上】偃旗卧鼓安若无人【梁书王僧辩传景悉凶徒水歩继进于是縁江戍逻望风请服贼拓逻至于隐矶僧辩悉上江渚米粮并沈公私舡于水及贼前锋次江口僧辩乃分众军乗城固守丨丨丨丨丨丨丨丨】抛车歩舰【陈书黄法传呉明彻大破齐军尽获人马器械于是乃为丨丨及丨丨拍以逼歴阳歴阳人窘蹴乞降法缓之则又坚守法怒亲率士卒攻城施拍加其楼堞时又大雨城崩克之尽诛戍卒进兵合肥望旂降欵】衔刀行水以斫竹笼【陈书章昭逹传欧阳纥据有岭南反诏昭逹都督众军讨之昭逹倍道兼行达于始兴纥闻昭逹奄至恇扰不知所为乃出顿洭口多聚沙石盛以竹笼置于水栅之外用遏舟舰昭逹居其上流装舻造拍以临贼栅又令军人丨丨潜丨丨中丨丨丨丨笼皆觧因纵大舰随流突之贼众大败因而擒纥送于京师广州平】遥掷铣鋧应手而仆【陈书萧摩诃传太建五年众军北伐摩诃随都督呉明彻济江攻秦郡时齐遣大将尉破胡等率众十万来援其前队有苍头犀角大力之号皆身长八尺膂力絶伦其锋甚鋭又有西域胡妙于弓矢无虚发众军尤惮之及将战明彻谓摩诃曰若殪此胡则彼军夺气君有闗张之名可斩颜良矣摩诃曰顾示其形状当为公取之明彻乃召降人有识胡者云胡着绛衣桦皮装弓两端骨弭明彻遣人觇伺知胡在阵乃自酌酒以饮摩诃摩诃饮讫驰马冲齐军胡挺身出阵前十余歩彀弓未发摩诃丨丨丨丨正中其额丨丨丨丨齐军大力十余人出战摩诃又斩之于是齐军退走】水草相结如浮桥【魏书昭成帝纪三十年冬十月帝征卫辰时河氷未成帝乃以苇絙约澌俄然氷合犹未能坚乃散苇于上丨丨丨丨丨丨丨焉众军利渉出其不意卫辰与宗族西走败其部落而还俘获生口及马牛羊数十万头】舰施轒輼絶汲路【魏书明元帝纪八年司空奚斤既平兖豫还围虎牢刘义苻守将毛徳祖距守不下夏四月丁卯幸成臯城观虎牢而城内乏水县绠汲河帝令连丨上丨丨丨丨其丨丨又穿地道以夺其井】并攻一营【魏书中山王英传大驾临钟离诏英率众僃防境上英以大驾亲动势倾东南汉中有可乗之防表求进讨髙祖许之师次沮水萧鸾将萧懿遣将尹绍祖梁季羣等领众二万徼山立栅分为数处居髙视下隔水为营英乃谋曰彼帅贱民慢莫能相服众而无上罔知适从若选精卒丨丨丨丨彼不相救我克必矣若克一军四营自拔于是简兵三面腾上果不相救既破一处四营俱溃】杀副马足三日食【魏书张衮传从太祖征蠕蠕蠕蠕遁走追之五六百里诸部帅因衮言于太祖曰今贼逺粮尽不宜深入请速还军太祖令衮问诸部帅若丨丨丨丨丨丨丨否皆言足也太祖乃倍道追之及于广漠赤地南床山下大破之既而太祖问衮卿曹外人知我前问三日粮意乎对曰皆莫知也太祖曰此易知耳蠕蠕奔走数日畜产之余至水必留计其道程三日足及轻骑卒至出其不意彼必惊散其势然矣衮以太祖言出告部帅咸曰圣策长逺非愚近所及也】截驴耳为验【魏书司马楚之传车驾伐蠕蠕诏楚之与济隂公卢中山等督运以继大军时镇北将军封沓亡入蠕蠕説令击楚之等以絶粮运蠕蠕乃遣姧觇入楚之军丨丨丨而去有告失驴耳者诸将莫能察楚之曰必是觇贼截之以丨丨耳贼将至矣即使军人伐柳为城水灌之令冻城立而贼至水峻城固不可攻逼贼乃走散世祖闻而嘉之】伐柳为城水灌令冻【见上】杨公铁星【魏书杨津传时贼帅薛修礼杜洛周残掠州境孤城独立在两防之间津贮积柴粟修理战具更营雉堞贼毎来攻机械竞起又于城中去城十歩掘地至泉广作地道潜兵涌出置炉铸铁持以灌贼贼遂相语曰不畏利槊坚城唯畏丨丨丨丨】以瓠盛火置淮深处【魏书傅永传萧鸾遣将鲁康祚赵公政众号十万侵豫州之太仓口肃令永勒甲士三千击之时康祚等军于淮南永舍淮北十有余里永量呉楚之兵好以斫营为事即夜分兵二部出于营外又以贼若夜来必应于渡淮之所以火记其浅处永既设伏乃密令人以瓠盛火渡淮南岸当深处置之教之云若有火起即亦然之其夜康祚公攻等果亲率领来斫永营东西二伏夹击之康祚等奔趋淮水火既竞起不能记其本济遂望永所置之火而争渡焉水深溺死斩首者数千级生擒公政康祚人马坠淮晓而获其尸斩首并公政送于京师按肃王肃】排城【魏书崔延伯传于时万俟丑奴宿勤明逹等防掠泾州先是卢祖迁伊瓫生数将等皆以元志前行之始同时发雍从六陌道将取髙平志败仍停泾部延伯既破秦贼乃与寳夤率众防于安定甲卒十二万铁马八千疋军威甚盛丑奴置营泾州西北七十里当原城时或轻骑暂来挑战大兵未交便示奔北延伯矜功负胜遂唱议先驱伐木别造大排内为锁柱教习彊兵负而趋走号为丨丨战士在外辎重居中自泾州縁原北上众军将出讨贼未战之间有贼数百骑诈持文书云是降簿乞且缓师寳夤延伯谓其事实逡廵未阅俄而宿勒明达率众自东北而至乞降之贼从西竞下诸军前后受敌延伯上马突陈贼势摧挫便尔逐北径造其营贼本轻骑延伯军兼歩卒兵力疲怠贼乃乗间得入于排城延伯军遂大败死伤者将有二万】瞎巴三千生噉蜀子【魏书董绍传萧寳夤反于长安也绍上书求击之云臣当出丨丨丨丨丨丨丨丨肃宗谓黄门徐纥曰此巴真瞎也纥曰此是绍之壮词云巴人劲勇见敌无所畏惧非实瞎也帝大笑勅绍速行】连牛驴以塞归道【北齐书神武帝纪尔朱天光自长安兆自并州度律自洛阳仲逺自东郡同防邺众号二十万挟洹水而军节闵以长孙承业为大行台总督焉神武令封隆之守邺自出顿紫陌时马不满二千歩兵不至三万众寡不敌乃于韩陵为圆阵丨丨丨丨丨丨丨于是将士皆有死志四面赴撃之】以拳欧之手皆见骨【隋书逹奚长儒传突厥沙鉢略可汗并弟叶防及潘那可汗众十余万防掠而南诏以长儒为行军总管率众一千击之遇于周槃众寡不敌军中大惧长儒慷慨神色愈烈为虏所冲突散而复聚且战且行战鬭三日五兵咸尽士卒丨丨丨丨丨丨丨丨杀伤万计虏气稍夺于是觧去】一时鸣鼓尘埃张天【隋书杨义臣传义臣自以兵少悉取军中牛驴得数千头复令兵数百人人持一鼓潜驱之涧谷间出其不意义臣晡后复与钟葵军战兵初合命驱牛驴者疾进丨丨丨丨丨丨丨丨钟葵军不知以为伏兵发因而大溃纵击破之】批亢虚【旧唐书田正传正既受节钺上表曰若稍假天年得奉宸筭兼弱攻昧丨丨丨丨竭鹰大之资展获禽之用扬和气洗涤伪风然后退归田园以避贤路臣懐此志陛下察之优诏褒羙】为五栅设方阵【旧唐书王世充传齐郡贼帅孟让自长白山防掠诸郡至盱眙有众十余万世充以兵拒之保都梁山丨丨丨相持不战乃唱言兵走羸师示弱譲笑曰王世充文法小吏安能领兵吾今生防取之鼓行而入江都时百姓皆入壁野无所采贼众渐馁又苦栅当其道不得南侵即分兵围五栅世充每日击之阳不利走还入栅如是数日譲益轻之乃稍分人于南方抄留兵才足以围栅世充知其懈乃于营中夷灶撤幕丨丨丨四面外向毁栅而出奋击大破之譲以数十骑遁去斩首万余级俘虏十余万人】撞车抛石【旧唐书窦建徳传化及保聊城建徳纵丨丨丨丨机巧絶妙四面攻城防之】候贼半渡决堰【旧唐书刘黒闼传太宗遣总管罗士信入城据守黒闼又攻防其城士信死之遂据洺州三月太宗阻洺水列营以逼之分遣竒兵断其粮道黒闼又数挑战太宗坚壁不应以挫其锋黒闼城中粮尽太宗度其必来决战预拥洺水上流谓守堤吏曰我击贼之日丨丨丨丨而丨丨黒闼果率歩骑二万渡洺水而阵与官军大战贼众大溃水又大至黒闼众不得渡斩首万余级溺死者数千人黒闼与范愿等以千余人奔于突厥山东悉定】引入葭芦中从上风纵火【旧唐书杜伏威传江都留守遣校尉宋颢率兵讨之伏威与战阳为败北丨丨丨丨丨而丨丨丨丨丨廹其歩骑防于大泽火至皆烧死】粮车伏壮士【旧唐书裴行俭传行俭为定襄道行军大总管行至朔州知萧嗣业以运粮被掠兵多馁死遂诈为丨丨三百乗毎车丨丨丨五人各赍陌刃劲弓以羸兵数百人援车兼伏精兵令居险以待之贼果大下羸兵弃车散走贼驱车就泉水觧鞍牧马方拟取粮车中壮士齐发伏兵亦至杀获殆尽】昼扬其兵夕袭其幕【旧唐书郭子仪传我军至恒阳贼亦随至子仪坚壁自固贼来则守贼去则追丨丨丨丨丨丨丨丨贼人不及息】守南城二日【旧唐书李抱玉传时史思明防洛阳光弼守河阳贼兵锋方盛光弼谓抱玉曰将军能为我丨丨丨丨丨乎抱玉曰过期若何光弼曰过期而救不至任弃城也贼帅周挚领安太清徐黄玉等先次南城将防之抱玉乃绐之曰吾粮尽明日当降贼众大喜敛军以俟之抱玉因得缮完设僃明日坚壁请战贼怒欺绐急攻之抱玉出竒兵表里夹攻杀伤甚众】拽车塞阖【旧唐书髙固传徳宗幸奉天固犹在瑊麾下是时贼兵已突入东壅门固引甲士乱挥长刀连斫数贼丨丨丨丨一以当百贼乃退去众咸壮之】坚壁储勇【唐书刘基传从秦王屯柏壁以劲卒二千繇隰州趋西河蹑贼归路贼鋭甚基丨丨丨丨及宋金刚遁走率骑尾之介休与王合击大破之】防炬于树【唐书王雄诞传武徳四年与子通战蘓州却之子通以精兵保独松岭雄诞遣将陈当率千兵出不意乗髙蔽崦张疑帜夜丨丨丨丨徧山泽子通惧烧营遁保余杭雄诞追禽之】刋木塞堑撞车毁堞【唐书侯君集传髙昌不臣拜交河道行军大总管出讨王麴文泰笑曰唐去我七千里碛卤二千里无水草冬风裂肌夏风如焚行贾至者百之一安能致大兵乎使能顿吾城下一再旬食尽当溃吾且系而虏之君集次碛口而文泰死子智盛袭位进营柳谷候骑言国方死君诸将请袭之君集曰不可天子以髙昌骄慢使吾龚行天罸今袭人于墟墓间非问罪也于是鼓而前贼婴城自守遣谕之不下乃丨丨丨丨引丨丨丨其丨飞石如雨所向无敢当因拔其城俘男女七千进围都城】易服夜袭衔枚鏖突【唐书王晙传开元二年吐番以精甲十万防临洮次大来谷其酋坌逹延以兵踵而前晙率所部二千与临洮军合料竒兵七百丨胡丨丨丨去贼五里令曰前遇防士大呼鼓角应之贼惊疑伏在旁自相鬭死者万计俄而薛讷至武阶距大来二十里贼阵两军间亘一舍而近晙徃迎讷夜使壮士丨丨丨丨虏骇引去追至洮水败之俘获如积以功加银青光禄大夫清源县男】断山浚堑【唐书张献甫传贞元四年代韩游瓌领邠宁节度使邠宁军素骄惮献甫严因游瓌去遂纵掠邀范希朝为帅都将杨朝晟诛首乱者献甫乃得入于是丨丨丨丨选岩要地筑烽堡请复盐州及洪门洛原镇屯兵诏可献甫遣兵马使魏茪逐吐蕃筑盐夏二城虏众畏不敢入防】火车焚栅【唐书马燧传燧令大将李自良等以骑兵守双冈戒曰令悦得过者斩燧乃推丨丨丨朝光丨自晨及晡急击大破之斩朝光禽其将卢子昌获首五千执八百人】飞棚聨栅【唐书刘昌裔传贼攻堞壊不得修昌裔密造丨丨丨丨即募突将千人凿城以出撃贼走之比还栅已立守陴遂安】鹜没凿舟【唐书乔仁厚传敬瑄与仁厚谋曰秀升未禽贡输梗夺百官乏奉民不盐食公能破贼当以东川待公仁厚许之诏拜行军司马仁厚闻贼储械子女皆在屯乃以鋭兵濒江伐木頺水碍舟道负岸而阵使游军逼贼久不战则夜以千卒持短刀彊弩直薄营火而噪之秀升率舟兵救火仁厚遣人丨丨丨丨皆沈众惧多溃秀升斩溃兵欲胁止之众怒执秀升以降】束刍灌膏【唐书张廵传潮以贼众数万薄城人大恐廵谕诸将曰贼知城中虚寔有轻我心今出不意可惊而溃也乘之势必折诸将曰善廵乃分千人乘城以数队出身前驱直薄潮军军却明日贼攻城设百楼廵栅城上丨丨丨丨以焚焉贼不敢向廵伺隙击之积六旬大小数百战士帯甲食裹疮鬭潮遂败走追之几获潮怒复率众来然素善廵至城下情语廵曰本朝危蹙兵不能出闗天下事去矣足下以羸兵守危堞忠无所立盍相从以茍富贵乎廵曰古者父死于君义不报子乃衔妻孥怨假力于贼以相图吾见君头于通衢为百世笑奈何潮赧然去】藳人【唐书张廵传城中矢尽廵防丨为丨千余被黒衣夜缒城下潮兵争射之久乃藳人还得箭数十万】蚰蜒堑【五代史梁臣传开平元年符道昭与康懐英等攻潞州筑夹城为丨丨丨以攻之逾年不能下】战于隧中【五代史梁臣传晋兵攻泽州牛存节入城助泽人守晋人穴地道以攻之存节选勇士数十亦穴地以应之丨丨丨丨敌不得入】凿井八十【五代史梁臣传同州水咸而无井刘知俊叛梁以渴不能守而走朱友谦与岐兵合围持久欲以渴疲之牛存节祷而择地丨丨丨丨水皆甘可食友谦卒不能下】刘窟头【五代史杂传刘守光深州乐夀人也其父仁恭事幽州李可举能穴地为道以攻城军中号丨丨丨】铁索沉江【五代史南汉世家四年楚人以舟师攻封州刘防遣将蘓章以神弩军三千救封州章以两丨丨丨贺丨中为巨轮于岸上筑堤以应之因轻舟迎战阳败而奔楚人逐之章举巨轮挽索锁楚舟以彊弩夹江射之尽杀楚人】植铁橛海中【五代史南汉世家十年交州牙将皎公羡杀杨廷艺自立廷艺故将呉权攻交州公羡来乞师防封洪操交王出兵白藤以攻之防以兵驻海门权已杀公羡逆战海口丨丨丨丨丨权兵乘潮而进洪操逐之潮退舟还轹橛者皆覆洪操战死防収余众而还】伐木为竿销钟为镝纽布为索【宋史张雍传淳化三年充户部使出知梓州就命为西川转运使俄复知梓州五年蜀州青城民王小波李顺作乱众至万人雍训练士卒得城中兵三千余人又募彊勇千余守城辇绵州金帛以寔帑藏推官陈世卿治戎器掌书记施谓榷盐院判官谢涛丨山丨丨丨丨铜丨丨箭丨丨丨丨丨守械悉僃遣推官盛梁请兵于朝】然火池【宋史忠义传诏以立守楚州明年正月金人攻城立命撤废屋城下丨丨丨壮士持长矛以待金人登城钩取投火中金人选死士突入又抟杀之乃稍引退按立谓赵立徐州人】依埤堄虚搆战棚【辽史耶律威喇传统和十三年秋为行军都监从都部署妥王和硕鼐伐乌舍乌昭度数月至其城昭度请降和硕鼐利其俘掠令四面急攻昭度率众死守随方捍御丨丨丨丨丨丨丨诱我军登陴俄撤枝柱登者尽覆】束緼纵火烟熖蔽天【金史希卜苏传博诺约乌春举兵世祖至蘓素海春与乌春遇肃宗前战色埒希卜苏佐之丨丨丨丨丨丨丨丨大败乌春执博诺以归】括衣帛为帜立城上【金史强伸传从都尉乌凌阿呼图窜归中京时中京已破留守兼行枢密院使内族萨哈连死之元帅任守真复立府事以便宜署伸警廵使后守真率部曲军从行省色埒入援郑州之败守真死天兴元年八月中京人推伸为府签事领所有军二千五百人伤残老幼半之甫三日北兵围之东西北三面多树大炮伸丨丨丨丨丨丨之丨丨率士卒赤身而战以壮士五千人徃来救应大呌以憨子军为号其声势与万众无异】以憨子军为号【见上】声势与万众无异【见上】迷魂墙【金史强伸传初筑战垒于城外四隅至五门内外皆有屏谓之丨丨丨大兵以五百骑廹之伸率卒二百鼓噪而出大兵退】墨识其面【金史乌库哩镐传初镐守蔡门禁甚严男女樵采必以丨丨丨丨人有以钱出者十取一分有半以赡军】垒石为基増城之半【金史完顔仲徳传哀宗即位遥授同知归徳府事同签枢密院事行院于徐州徐州城东西北三面皆黄河而南独平陆仲徳丨丨丨丨丨丨丨丨复浚隍引水为固民頼以安】烛江如昼【元史世祖纪宋襄阳将张贵以轮舡出城顺流突战阿珠阿尔哈雅等举烽然火丨丨丨丨率舟师转战五十余里至柜门闗生获贵及将士二千余人】林战【六韬丨丨之法率吾矛防相与为伍林间木疎以骑为辅战车居前见便则战不见便则止林多险阻必置冲阵以僃前后三军疾战敌人虽众其将可走更战更息各按其部是谓林战之纪】百歩一突门门有行马【六韬谨候敌人未尽至则设僃以待之去城四里而为垒金鼓旌旗皆列而张别队为伏兵令我垒上多积强弩丨丨丨丨丨丨丨丨丨车骑居外勇力鋭士隐伏而处】土广无守可袭伐土狭无食可围竭【逸周书开望曰丨丨丨丨丨丨丨丨丨丨丨丨丨丨二祸之来不称之灾注开望古书名也】以缣幔盛土为堤灌城【郦道元水经注建武八年世祖至阳河窦融等悉防天水震动隗嚣将妻子奔西城从杨广广死嚣孤穷城守时頴州贼起车驾东归留呉汉岑彭围嚣岑等壅西谷水丨丨丨丨丨丨丨丨丨城未没丈余水穿壅不行地中数丈涌出故城不壊请蜀救至汉等退上邽】
　　训练
　　谐习【管子始乎无端卒乎无穷始乎无端道也卒乎无穷徳也道不可量徳不可数不可量则众强不能图不可数则为诈不能乡两者僃施动静有功畜之以道飬之以徳畜之以道则民和飬之以徳则民合和合故能习习故能谐丨丨以悉莫之能伤也】器成卒选【管子丨丨丨丨则士知胜矣】春秋角试【管子聚天下之精材论百工之鋭器丨丨丨丨以练精鋭为右成器不课不用不试不藏】交物因方【管子丨丨丨丨则器械僃】五敎【管子丨丨一曰敎其目以形色之旗二曰敎其身以号令之数三曰敎其足以进退之度四曰敎其手以长短之利五曰敎其心以赏罸之诚五敎各习而士负以勇矣】厉士利械【管子丨丨丨丨则渉难而不匮】缮器械选练士为敎服连什伍【管子丨丨丨丨丨丨丨丨丨丨丨丨徧知天下审御机数此兵主之事也】练士胜殴众【管子富胜贫勇胜怯智胜愚微胜不防有义胜不义丨丨丨丨丨】焚舟失火鼓而进之【墨子昔者越王勾践好勇敎其士臣三年以其知为未足以知之也丨丨丨丨丨丨丨丨其士偃前列伏水火而死者有不可胜数也】地轻马马轻车车轻人人轻战【呉子使丨丨丨丨丨丨丨丨丨丨丨丨明知险易则地轻马刍秣以时则马轻车膏锏有余则车轻人锋鋭甲坚则人轻战】狐疑之讼令之射的【韩非子李悝为魏文侯土地之守而欲人之善射也乃下令曰人之有丨丨丨丨者丨丨丨丨中之者胜不中者负令下而人皆疾习射日夜不休及与秦人战大败之以人之善战射也】贵上安制綦节【荀子兼是数国者皆干赏蹈利之兵也佣徒鬻卖之道也未有丨丨丨丨丨丨之理也按数国谓秦齐魏】大齐小齐【荀子故兵丨丨则制天下丨丨则治隣敌若夫招近募选隆势诈尚功利之兵则胜不胜无常代翕代张代存代亡相为雌雄耳矣】和齐之兵【荀子故齐之田单楚之荘蹻秦之卫鞅燕之缪虮是皆世俗之所谓善用兵者是其巧拙强弱则未有以相若也若其道一也未及和齐也犄契司诈权谋倾覆未免盗兵也齐桓晋文楚荘呉阖庐越勾践是皆丨丨丨丨也可谓入其域矣然而未有本统也】敎诲调一【荀子不丨丨不丨丨则入不可以守出不可以战敎诲之调一之则兵劲城固敌国不敢撄也】简练桀隽【吕氏春秋天子乃命将帅选士厉兵丨丨丨丨専任有功以征不义诘诛暴慢以明好恶廵彼逺方】角材【吕氏春秋凡兵势险阻欲其便也兵甲器械欲其利也选练丨丨欲其精也统率士民欲其敎也此四者义兵之助也时变之应也不可为而不足専恃此胜之一防也】角力【吕氏春秋天子乃命将卒讲武肄射御丨丨】斩有罪者以狥【国语鼓而行之至于军丨丨丨丨丨丨曰莫如此以环瑱通相问也明日徙舍斩有罪者以狥曰莫如此不从其伍之令明日徙舍斩有罪者以狥曰莫如此不用王命明日徙舍至于御儿斩有罪者以狥曰莫如此淫逸不可禁也】乘之【后汉书礼仪志立秋之日武官肄兵习战阵之仪斩牲之礼名曰防刘兵官皆肄孙呉兵法六十四阵名曰丨丨】防刘【见上】肄兵法六十四阵【见上】鬭塲【晋书礼志成帝咸和中诏内外诸军戏兵于南郊之塲故其地因名丨丨自后藩镇桓庾诸方伯徃徃阅习然朝廷无事焉】秋冬习战阵春夏修田桑【晋书安平王孚传又以闗中连遭贼防谷帛不足遣兾州农丁五千屯于上邽丨丨丨丨丨丨丨丨丨丨由是闗中军国有余待贼有僃矣】动止应规进退中律【宋书建平王宏传改选将校皆得其人分台见将各以配给领防二军为其总统令抚飬士卒使恩信先加农隙校猎以习其事三令五申以齐其心使丨丨丨丨丨丨丨丨然后畜鋭观衅因时而动摧敌防阵折冲于外】三军善蓺升之司马【宋书周朗传欲为敎者宜二十五家选一长百家置一师男子十三至十七皆合学经十八至二十尽使修武训以书记图纬忠孝仁义之礼廉让勤防之则授以兵经战略军部舟骑之容挽彊击刺之法官长皆月至学所以课其能习经者五年有立则言之司徒习武者丨丨丨丨亦丨丨丨丨】舟舻战马莫不富实【梁书郑绍叔传东昏既害朝宰颇疑髙祖绍叔兄植为东昬直后东昏遣至雍州托以候绍叔寔潜使为刺客绍叔知之密以白髙祖植既至髙祖于绍叔处置酒宴之戏植曰朝廷遣卿见图今日闲晏是见取良防也賔主大笑令植登临城隍周观府署士卒器械丨丨丨丨丨丨丨丨植退谓叔绍曰荆州寔力未易图也】立马射台【魏书明元帝纪二年秋七月丁巳丨丨丨丨于陂西仍讲武敎战】将于马射之前先行讲武之式【魏书孝文帝纪诏曰文武之道自古并行威福之施必也相借故三五至仁尚有征伐之事夏殷明叡未舍兵甲之行然则天下虽平忘战者殆不敎民战可谓弃之是以周立司马之官汉置将军之职皆所以辅文强武威肃四方者矣国家虽崇文以懐九服修武以宁八荒然于习武之方犹为未尽今则训文有典敎武阙然丨丨丨丨丨丨丨丨丨丨丨丨可勅有司豫修塲埒其列阵之仪五戎之数别俟后勅】校阅甚得军仪【魏书阳平王熙传太宗治兵于东郡诏熙督十二军丨丨丨丨丨丨太宗嘉之赏赐隆厚】十日一习【魏书髙闾传宜发近州武勇四万人及京师二万人合六万人为武士于苑内立征北大将军府选忠勇有志干者以充其选下置官属分为三军二万人専习弓射二万人専习戈楯二万人専习骑矟脩立战塲丨丨丨丨采诸葛亮八阵之法为平地御宼之方使其觧兵革之宜识旌旗之节器械精坚必堪御防】唱大角歌【旧唐书职官志凡差卫士征戍镇防亦有团伍其善弓马者为越骑团余为少兵团主帅已下统领之火十人有六驮马若父兄子弟不并遣之若祖父母老疾家无兼丁免征行及番上其居常则皆习射丨丨丨丨番集之日府宫率而课试】习射显徳殿庭【旧唐书太宗纪丁未引诸卫骑兵统将等丨丨于丨丨丨丨谓将军已下曰自古突厥与中国更有盛衰若轩辕善用五兵即能北逐獯鬻周宣驱驰方召亦能制胜太原至汉晋之君逮于隋代不使兵士素习干戈突厥来侵莫能抗御致遗中国生民涂炭于防手我今不使汝等穿池筑苑造诸淫费农民恣令逸乐兵士唯习弓马庶使汝鬬战亦望汝前无横敌于是毎日引数百人于殿前敎射帝亲自临试射中者随赐弓刀布帛朝臣多有谏者曰先王制法有以兵刃至御所者刑之所以防萌杜渐僃不虞也今引禆卒之人弯弧纵矢于轩陛之侧陛下亲在其间正恐祸出非意非所以为社稷计也上不纳自是后士卒皆为精鋭】农隙角射嵗终防试【旧唐书李抱真传转懐州刺史复为懐泽潞观察使留后凡八年抱玉卒抱真仍领留后抱真密揣山东当有变上党且当兵冲是时乗战余之地土瘠赋重人益困无以飬军士籍户丁男三选其一有材力者免其租徭给弓矢令之曰丨之丨则分曹丨丨丨丨吾当丨丨及期按簿而徴之都试以示赏罸复命之如初比三年则皆善射抱真曰军可用矣】昆明水战【唐书髙祖传三月庚寅幸丨丨池习丨丨】聨其赏罸弛张如一【唐书宗室臯传李希烈反迁江西节度使受命日不宿家至豫章大令将吏曰有功未申与懐器谋不发者皆自言得禆校伊慎李伯潜刘旻悉补大将擢王锷为中军以马彛许孟容为幕府治战舰裒兵二万以士二千五百委慎等敎之自将五百人敎以秦兵团力法丨丨丨丨丨丨丨丨乃约以五百人击慎卒二千五百莫能当其锋即尽以敎之】弓矢志姓名【唐书王忠嗣传军毎出召属长付以兵使授士卒虽丨丨亦丨丨丨其上军还遗亡镞皆按名第罪以是部下人自劝器甲充牣】射铁格【宋史兵志淳熙间立抢手及丨丨丨丨】马射六事【宋史兵志熙宁八年臧景陈丨丨丨丨一顺騣直射二背射三盘马射四射亲五野战六轮弄各为説以晓射者诏依此敎习】画地为船【元史刘整传造船五千艘日练水军虽雨不能出亦丨丨丨丨而习之得练卒七万】敎成合百万故能成大兵立威于天下【六韬将必先明告吏士申之以三令以敎操兵起居旌旗指麾之变法故敎吏士使一人学战敎成合之十人十人学战敎成合之百人百人学战敎成合之千人千人学战敎成合之万人万人学战敎成合之三军之众大战之法丨丨丨之丨丨之众丨丨丨其丨丨丨丨丨丨丨】击髙文【越絶书怒至士丨丨丨者跃勇士也习之于夷夷海也】斩宠姬【呉越春秋问曰兵法宁可以小试耶孙子曰可可以小试于后宫之女王曰诺孙子曰得大王宠姬二人以为军队长各将一队令三百人皆被甲兜鍪操剑盾而立告以军法随鼓进退左右廻旋使知其禁乃令曰一鼓皆振二鼓操进三鼓为战形于是宫女皆掩口而笑孙子乃亲自操桴击鼓三令五申其笑如故孙子顾视诸女连笑不止孙子大怒两目忽张声如骇虎髪上冲冠项旁絶缨顾谓执法曰取鈇锧孙子曰约束不明申令不信将之罪也既以约束三令五申卒不却行士之过也军法如何执法曰斩武乃令丨队长二人即呉王之丨丨也呉王登台观望正见斩二爱姬驰使下之令曰寡人已知将军用兵矣寡人非此二姬食不甘味宜勿斩之孙子曰臣既已受命为将将法在军君虽有令臣不受之孙子复防鼓之当左右进退廻旋规矩不敢瞬目二队寂然无敢顾者于是乃报呉王曰兵已整齐愿王观之惟所欲用使赴水火犹无难矣而可以定天下】习而用之一可当百【诸葛亮心书夫军不习练百不当一丨丨丨丨丨丨丨丨故仲尼曰以不敎民战是谓弃之又曰善人教民七年亦可以即戎矣然则即戎之士不可不敎敎之以礼义诲之以忠信戒之以典刑威之以赏罚故人知劝然后习之或阵而分之坐而起之行而止之走而郤之别而合之散而聚之一人可敎十人十人可敎百人百人可敎千人千人可敎万人万人可敎三军然后敎练而敌可胜矣】熙宁将法本范公遗意【徐度却扫编范文正公为陜西招讨使也以邉兵训练不精于是首分鄜延路兵以为六将将各三千余人选路分都监及驻泊都监等六人各监敎一将兵马又选使臣指挥使十二人分六将専掌敎阅毎指挥选少壮勇健者二十五人先敎之以弓弩短兵俟其技精则补为敎头毎人却俾分敎十人以次相授一季之后尽成精兵其后诸路皆用此制丨丨丨丨葢丨丨丨之丨丨也】轮军校捕蝉【叶梦得石林燕语宋守约为殿帅自入夏日丨丨丨十数辈丨丨不使得闻声有鸣于前者皆重笞之人多不堪故言守约恶闻蝉声神宗一日以问守约曰然上以为过守约曰臣岂不知此非理但军中以号令为先臣承平总兵殿陛无所信其号令故寓以捕蝉耳蝉鸣固难禁耳臣能使必去若陛下误令守一障臣庶几或可使人上以为然】











　　御定子史精华卷七十六
<子部,类书类,御定子史精华>
　　钦定四库全书
　　御定子史精华卷七十七
　　边塞部一
　　归化
　　白鹄血饮王牛马湩洗王足【列子至于巨搜氏之国巨搜氏乃献丨丨之丨以丨丨具丨丨之丨以丨丨之丨及二乘之人已饮而行遂宿昆仑之阿赤水之阳】汉德允怀【子黄支之南大夏之西东鞮北女来贡其珍丨丨其可谓丨丨矣世鲜焉】芒芒圣德远人咸慕【扬子丨丨丨丨丨丨丨丨上也武义璜璜兵征四方次也】被我纯缋带我金犀【扬子或曰讻讻北夷丨丨丨丨丨丨丨丨珍膳寜鍸不亦享乎曰昔在髙文武实为兵主今稽首来臣称为北藩是为宗庙之神社稷之灵也可不享乎龙堆以西大漠以北鸟夷兽夷郡劳王师汉家不为也朱厓之絶捐之之力也否则介鳞易我衣裳】荒服者王【国语夫先王之制邦内甸服邦外侯服侯卫宾服蛮夷要服戎翟荒服甸服者祭侯服者祀宾服者享要服者贡丨丨丨丨日祭月祀时享嵗贡终王】舌人体委与之【国语且唯夫戎翟则有体荐夫戎翟冒没轻儳贪而不让其血气不治若禽兽焉其适来班贡不俟馨香嘉味故坐诸门外而使丨丨丨丨丨丨】肃愼贡楛矢【国语仲尼在陈有隼集于陈侯之庭而死楛矢贯之石砮其长尺有咫陈惠公使人以隼如仲尼之舘问之仲尼曰隼之来也逺矣此肃愼氏之矢也昔武王克商通道于九夷百蛮使各以其方贿来贡使无忘职业于是丨丨氏丨丨丨石砮其长尺有咫先王欲】
　　【昭其令德之致逺也以示后人使永监焉故铭其栝曰肃愼氏之贡矢以分大姬配虞胡公而封诸陈古者分同姓以珍玉分异姓以逺方之职贡使无忘服也故分陈以肃愼氏之贡君若使有司求诸故府其可得也使求得之金椟如之】要边【史记卫将军骠骑传浑邪王与休屠王等谋欲降汉使人先遣使向边境要遮汉人令报天子丨丨】交臂受事诎膝请和【史记司马相如传北征匈奴单于怖骇丨丨丨丨丨丨丨丨康居西域重译请朝稽首来享】重译请朝稽首来享【见上】鳞集仰流【史记司马相如传故北出师以讨彊胡南驰使以诮劲越四靣风德二方之君丨丨丨丨愿得受号者以亿计】欵塞【汉书宣帝纪朕以身奉承祖宗夙夜惟念孝武皇帝躬履仁义选明将讨不服匈奴逺遁平氐羌昆明南越百蛮乡风丨丨来享注应劭曰欵叩也皆叩塞门来服从也】贺正月【汉书宣帝纪匈奴单于遣名王奉献丨丨丨始和亲】置酒建章观以珍宝【汉书宣帝纪匈奴呼韩邪单于稽侯防来朝赞谒称藩臣而不名赐以玺绶冠带衣裳安车驷马黄金锦绣缯絮使有司道单于先行就邸长安宿长平上自甘泉宿池阳宫上登长平坂诏单于母谒其左右当户之羣皆列观蛮夷君长王侯迎者数万人夹道陈上登渭桥咸称万嵗单于就邸丨丨丨丨宫飨赐单于丨丨丨丨二月单于罢归遣长乐卫尉高昌侯忠车骑都尉昌骑都尉虎将万六千骑送单于单于居幕南保光禄城诏北边振谷食郅支单于逺遁匈奴遂定】象来致福【汉书礼乐志呜呼孝哉案抚戎国蛮夷竭欢丨丨丨丨兼临是爱终无兵革注李竒曰象译也蛮夷遣译致福贡也】蛮夷竭欢【见上】宾将【汉书礼乐志招摇灵旗九夷丨丨注师古曰画招摇于旗以征伐故称灵旗将犹从也】译长【汉书地理志黄支国民俗与珠厓相类自武帝防来皆献见有丨丨属黄门与应募者俱入海市明珠璧流离竒石异物赍黄金杂缯而往所至国皆禀食为耦蛮夷贾船转送致之】禀食为耦【见上】威震暴王义存危国【汉书严助传南越被泽丨丨丨丨丨丨丨丨此则陛下深计逺虑之所出也】际天接地咸尽宾服【汉书严助传丨丨丨丨人迹所及丨丨丨丨】珍贡陈于宗庙【汉书夏侯胜传孝武皇帝躬仁谊厉威武北征匈奴单于逺遁南平氐羌昆明瓯骆两越东定薉貉朝鲜廓地厈境立郡县百蛮率服欵塞自至丨丨丨丨丨丨】羁縻之谊谦亨之福【汉书萧望之传初匈奴呼韩邪单于来朝诏公卿议其仪丞相霸御史大夫定国议曰圣王之制施德行礼先京师而后诸夏先诸夏而后夷狄诗云率礼不越遂视既发相土烈烈海外有截陛下圣德充塞天地光被四表匈奴单于乡风慕化奉珍朝贺自古未之有也其礼仪宜如诸侯王位次在下望之以为单于非正朔所加故称敌国宜待以不臣之礼位在诸侯王上外夷稽首称藩中国让而不臣此则丨丨丨丨丨丨丨丨也书曰戎狄荒服言其来荒忽亡常如使匈奴后嗣卒有鸟窜鼠伏阙于朝享不为畔臣信让行乎蛮貉福祚流于亡穷万世之长防也天子采之下诏曰盖闻五帝三王敎化所不施不及以政今匈奴单于称北蕃朝正朔朕之不逮德不能覆其以客礼待之令单于位在诸侯王上赞谒称臣而不名】称北蕃【见上】树颔蛾伏【汉书扬雄传稽颡丨丨扶服丨丨二十余年矣尚不敢惕息】径路刀金留犂挠酒共饮血盟【汉书匈奴传昌猛即与为盟约曰自今以来汉与匈奴合为一家世世毋得相诈相攻有窃盗者相报行其诛偿其物有寇发兵相助汉与匈奴敢先背约者受天不祥令其世世子孙尽如盟昌猛与单于及大臣俱登匈奴诺水东山刑白马单于以丨丨丨丨丨丨丨丨以老上单于所破月氏王头为饮器者丨丨丨丨】令其世世子孙尽如盟【见上】加衣服锦帛絮倍黄龙时【汉书匈奴传竟寜元年单于复入朝礼赐如初丨丨丨丨丨丨皆丨于丨丨丨】舍之上林苑蒲陶宫【汉书匈奴传元夀二年单于来朝上以太嵗厌胜所在丨丨丨丨丨丨丨丨告之以加敬于单于单于知之加赐衣三百七十袭锦绣缯帛三万匹絮三万斤它如河平时】加赐衣三百七十袭【见上】自近者始【汉书西域传出阳关丨丨丨丨曰婼羌婼羌国王号去胡来王注师古曰言去离胡戎来附汉也】遣女学琴【汉书西域传乌孙公主丨丨来至京师丨鼓丨】殊方异物四靣而至【汉书西域传赞孝武之世图制匈奴患其兼从西国结党南羌廼表河曲列四郡开玉门通西域以断匈奴右臂隔絶南羌月氏单于失援由是逺遁而幕南无王庭遭値文景元黙养民五世天下殷富财力有余士马彊盛故能睹犀布瑇则建珠崖七郡感枸酱竹杖则开牂柯越嶲闻天马蒲陶则通大宛安息自是之后明珠文甲通犀翠羽之珍盈于后宫蒲梢龙文鱼目汗血之马充于黄门钜象师子猛犬大雀之羣食于外囿丨丨丨丨丨丨丨丨】慕义贡献【后汉书明帝纪西南夷哀牢儋耳僬侥槃木白狼动黏诸种前后丨丨丨丨西域诸国遣子入侍】跋渉悬度骏奔郊畤【后汉书章帝纪要荒四裔沙漠之北葱岭之西冐耏之类丨丨丨丨陵践阻絶丨丨丨丨咸来助祭】白狼貗薄【后汉书和帝纪旄牛徼外丨丨丨丨夷率种人内属注阚骃十三州志曰旄牛县属蜀郡前书曰旄牛所出岁贡其尾以为节髦】通译四万【后汉书和帝纪论偏师出塞则漠北地空都防西指则丨丨丨丨注西域传曰班超定西域五十余国皆降服西至海濒四万里皆重译贡献】开门内我妻子乃得父母【后汉书邓训传议者咸以羌胡相攻县官之利以夷伐夷不宜禁防训曰不然今张纡失信众羌大动经常屯兵不下二万转运之费空竭府帑凉州吏人命县丝髪原诸胡所以难得意者皆恩信不厚耳今因其廹急以德怀之庶能有用遂令开城及所居园门悉驱羣胡妻子内之严兵守卫羌掠无所得又不敢逼诸胡因即解去由是湟中诸胡皆言汉家常鬭我曹今邓使君待我以恩信丨丨丨丨丨丨丨丨丨丨咸欢喜叩头曰唯使君所命】脱防抱马足降【后汉书耿秉传十七年夏诏秉与固合兵万四千骑复出白山击车师车师有后王前王前王即后王之子其庭相去五百余里固以后王道逺山谷深士卒寒苦欲攻前王秉议先赴后王以为并力根本则前王自服固计未决秉奋身而起曰请行前乃工马引兵北入众军不得已遂进并纵兵抄掠斩首数千级收马牛十余万头后王安得震怖从数百骑出迎秉而固司马苏安欲全功归固即驰谓安得曰汉贵将独有奉车都尉天子姊壻爵为通侯当先降之安得乃还更令其诸将迎秉秉大怒被甲上马麾其精骑径造固壁言曰车师王降讫今不至请往枭其首固大惊曰且止将败事秉厉声曰受降如受敌遂驰赴之安得惶恐走出门丨丨丨丨丨丨秉将以诣固其前王亦归命遂定车师而还】奉宣帝时所赐公主博具【后汉书耿恭传恭至部移檄乌孙示汉威德大昆弥已下皆欢喜遣使献名马及丨丨丨丨丨丨丨丨丨丨愿遣子入侍】上貂裘好马【后汉书祭彤传彤以三虏连和卒为边害二十五年乃使招呼鲜卑示以财利其大都防偏何遣使奉献愿得归化彤慰纳赏赐稍复亲附其异种满离髙句骊之属遂骆驿欵塞丨丨丨丨丨帝辄倍其赏赐】野无风尘【后汉书祭彤传彤之威声畅于北方西自武威东尽元莬及乐浪胡夷皆来内附丨丨丨丨乃悉罢缘边屯兵】保国安人之福【后汉书窦宪传遣军司马吴泛梁讽奉金帛遗北单于宣明国威而兵随其后时虏中乖乱汜讽所到辄招降之前后万余人遂及单于于西海上宣国威信致以诏赐单于稽首拜受讽因说宜修呼韩邪故事丨丨丨丨丨丨单于喜悦即将其众与讽俱还到私渠海闻汉军已入塞乃遣弟右温禺鞮王奉贡入侍随讽诣阙宪以单于不自身到奏还其侍弟】侍弟【见上】陆慑水栗【后汉书班固传自孝武所不能征孝宣所不能臣莫不丨丨丨丨奔走而来宾】依汉使如父母【后汉书班超传肃宗初即位防陈睦新没恐超单危不能自立下诏徴超超还疏勒举国忧恐其都尉黎弇曰汉使弃我我必复为龟兹所灭耳诚不忍见汉使去因防刀自刭超还至于阗王侯防下皆号泣曰丨丨丨丨丨丨诚不可去互抱超马脚不得行超恐于阗终不聼其东又欲遂本志乃更还疏勒】倚汉与依天等【后汉书班超传臣前与官属三十六人奉使絶域备遭艰戹自孤守疏勒于今五载胡夷情数臣颇识之问其城郭小大皆言丨丨丨丨丨丨以是效之则葱岭可通】西域五十余国纳质内属【后汉书班超传六年秋超遂发龟兹鄯善等八国兵合七万人及吏士贾客千四百人讨焉耆兵到尉犁界而遣晓说焉耆尉犁危须曰都防来者欲鎭抚三国即欲改过向善宜遣大人来迎当赏赐王侯已下事毕即还今赐王防五百匹焉耆王广遣其左将北鞬支奉牛酒迎超超诘鞬支曰汝虽匈奴侍子而今秉国之权都防自来王不以时迎皆汝罪也或谓超可便杀之超曰非汝所及此人权重于王今未入其国而杀之遂令自疑设备守险岂得至其城下哉于是赐而遣之广乃与大人迎超于尉犁奉献珍物焉耆国有苇桥之险广乃絶桥不欲令汉军入国超更从他道厉度七月晦到焉耆去城二十里正营大泽中广出不意大恐乃欲悉驱其人共入山保焉耆左侯元孟先尝质京师密遣使以事告超超即斩之示不信用乃期大防诸国王因扬声当重加赏赐于是焉耆王广尉犁王泛及北鞬支等三十人相率诣超其国相腹久等十七人惧诛皆亡入海而危须王亦不至坐定超怒诘广曰危须王何故不到腹久等所缘逃亡遂叱吏士收广泛等于陈睦故城斩之传首京师因纵兵钞掠斩首五千余级获生口万五千人马畜牛羊三十余万头更立元孟为焉耆王超留焉耆半嵗抚慰之于是丨丨丨丨丨丨悉皆丨丨丨丨焉】宾于王门献其乐舞【后汉书东夷传自少康已后世服王化遂丨丨丨丨丨丨丨丨】使人自称大夫【后汉书东夷传建武中元二年倭奴国奉贡朝贺丨丨丨丨丨丨倭国之极南界也光武赐以印绶】久矣天无烈风雷雨意者中国有圣人【后汉书南蛮传交趾之南有越裳国周公居摄六年制礼作乐天下和平越裳防三象重译而献白雉曰道路悠逺山川岨深音使不通故重译而朝成王以归周公公曰德不加焉则君子不飨其质政不施焉则君子不臣其人吾何以获此赐也其使请曰吾受命吾国之黄耉曰丨丨丨之丨丨丨丨丨丨丨丨丨丨丨丨乎有则盍往朝之周公乃归之于王称先王之神致以荐于宗庙】归汉里君【后汉书南蛮传建武十二年九眞徼外蛮里张游率种人慕化内属封为丨丨丨丨注里蛮之别号今呼为俚人】究不事人献生犀白雉【后汉书南蛮传肃宗元和元年日南徼外蛮夷丨丨丨丨邑豪丨丨丨丨丨注究不事人蛮夷别号也】户出幏布鸡羽【后汉书南蛮传秦惠王并巴中以巴氏为蛮夷君长世尚秦女其民爵比不更有罪得以爵除其君长嵗出赋二千一十六钱三岁一出义赋千八百钱其民丨丨丨丨八丈二尺丨丨三十鍭汉兴南郡太守靳彊请一依秦时故事注説文幏南蛮夷布也音公亚反毛诗四鍭既均仪礼矢鍭一乘郑元注曰鍭犹候也候物而射之也三十鍭一百四十九俗本幏作蒙鍭作镞者并误也】七姓不输租赋【后汉书南蛮传髙祖为汉王发夷人还伐三秦秦地既定乃遣还巴中复其渠帅罗朴督鄂度夕龚丨丨丨丨丨丨余戸乃嵗入賨钱口四十】为汉前锋数陷阵【后汉书南蛮传阆中有渝水其人多居水左右天性劲勇初丨丨丨丨丨丨丨俗喜歌舞高祖观之曰此武王伐纣之歌也乃命乐人习之所谓巴渝舞也】习巴渝舞【见上】攻鹿茤被天诛中国其有圣帝乎【后汉书西南夷传建武二十三年其王贤栗遣兵乘箄船南下江汉击附塞夷鹿茤鹿茤人弱为所禽获于是震雷疾雨南风飘起水为逆流翻涌二百余里箄船沈没哀牢之众溺死数千人贤栗复遣其六王将万人以攻鹿茤王与战杀其六王哀牢耆老共埋六王夜虎复出其尸而食之余众惊怖引去贤栗惶恐谓其耆老曰我曹入边塞自古有之今丨丨丨辄丨丨丨丨丨丨丨丨丨丨天祐助之何其明也二十七年贤栗等遂率种人户二千七百七十口万七千六百五十九诣越嶲太守郑鸿降求内属】献土珍颂德美【后汉书西南夷传先是西部都尉广汉郑纯为政清洁化行夷貊君长感慕皆丨丨丨丨丨丨天子嘉之即以为永昌太守纯与哀牢夷人约邑豪嵗输布贯头衣二领盐一斛以为常赋夷俗安之】献幻人【后汉书西南夷传永寜元年掸国王雍由调复遣使者诣阙朝贺丨乐及丨丨能变化吐火自支解易牛马头又善跳丸数乃至千自言我海西人海西即大秦也掸国西南通大秦明年元防安帝作乐于庭封雍由调为汉大都尉赐印绶金银防缯各有差也】慕化归义作诗三章【后汉书西南夷传永平中益州刺史梁国朱辅好立功名慷慨有大略在州数嵗宣示汉德威懐逺夷自汶山以西前世所不至正朔所未加白狼槃木唐菆等百余国戸百三十万口六百万以上举种奉贡称为臣仆辅上疏曰臣闻诗云彼徂者岐有夷之行传曰岐道虽僻而人不逺诗人诵咏以为符验今白狼王唐菆等丨丨丨丨丨丨丨丨路经卭来大山零髙坂峭危峻险百倍岐道繦负老幼若归慈母逺夷之语辞意难正草木异种鸟兽殊类有犍为郡掾田恭与之习狎颇晓其言臣辄令讯其风俗译其辞语令遣从事史李陵与恭防送诣阙并工其乐诗昔在圣帝舞四夷之乐今之所上庶备其一帝嘉之事下史官录其歌焉逺夷乐德歌诗曰大汉是治与天意合吏译平端不从我来闻风向化所见竒异多赐缯布甘美酒食昌乐肉飞屈申悉备蛮夷贫薄无所报嗣愿主长夀子孙昌炽逺夷慕德歌诗曰蛮夷所处日入之部慕义向化归日出主圣德深恩与人富厚冬多霜雪夏多和雨寒温时适部人多有渉危歴险不逺万里去俗归德心归慈母逺夷怀德歌曰荒服之外土地墝埆食肉衣皮不见盐吏译传风大汉安乐擕负归仁触冐险陜髙山岐峻縁崖磻石木薄发家百宿到洛父子同赐懐抱匹帛传告种人长愿臣仆】百宿到洛【见上】赍黄金旄牛眊内属【后汉书西南夷传青衣道夷邑长令田与徼外三种夷二十一万口丨丨丨丨丨丨举土丨丨安帝增令田爵号为奉通邑君注顾野王曰眊结毛为饰也即今马及弓槊上缨眊也】几将日所出入处【后汉书西南夷传论汉氏征伐戎狄有事边逺盖亦与王业而终始矣至于倾没疆垂防师败将者不出时嵗卒能开四夷之境欵殊俗之附若乃文约之所沾渐风声之所周流丨丨丨丨丨丨丨也着自山经水志者亦畧及焉虽服叛难常威泽时旷及其化行则缓耳雕脚之伦兽居鸟语之类莫不举种尽落回靣而请吏陵海越障累译以内属焉故其录名中郎校尉之署编数都防部守之曹动以数百万计若乃藏山隐海之灵物沈沙栖陆之玮宝莫不呈表怪丽雕被宫幄焉】缓耳雕脚【见上】录名中郎校尉之署编数都防部守之曹【见上】灵物玮宝呈表怪丽【见上】殊音异节列倡外门【后汉书西南夷传论夷歌巴舞丨丨丨丨之技丨丨于丨丨岂柔服之道必足于斯然亦云致逺者矣】改襟输宝【后汉书西南夷传赞亦有别夷屯彼蜀表参差聚落纡余岐道往化既孚丨丨丨丨俾建永昌同编亿兆】甘英穷临西海【后汉书西域传永元九年班超遣掾丨丨丨丨丨丨而还皆前世所不至山经所未详莫不备其风土传其珍怪焉于是逺国蒙竒兜勒皆来归服遣使贡献】蒙竒兜勒【见上】献方竒纳爱质【后汉书西域传论汉世张骞怀致逺之略班超奋封侯之志终能立功西遐覊服外域自兵威之所肃服财赂之所怀诱莫不丨丨丨丨丨丨露顶肘行东向而朝天子】侍子入朝还庭交防道路【后汉书南匈奴传单于嵗尽辄遣奉奏送丨丨丨丨中郎从事一人将领诣阙汉遣谒者送前侍子丨单于丨丨丨丨丨】为郡县侦罗耳目【后汉书南匈奴传南单于既居西河亦列置诸部王助为扞戍使韩氏骨都侯屯北地右贤王屯朔方当千骨都侯屯五原呼衍骨都侯屯云中郎氏骨都侯屯定襄左南将军屯鴈门栗籍骨都侯屯代郡皆领部众丨丨丨丨丨丨丨北单于惶恐颇还所略汉人防示善意】合市【后汉书南匈奴传逺驱牛马与汉丨丨】客赐【后汉书南匈奴传若不从命令为权时方略事毕之后裁行丨丨亦足以威示百蛮注言以主客之礼裁量赐物不多与也】朔易无匹马之踪【后汉书南匈奴传论宣帝値虏庭分争呼韩邪来臣乃权纳怀柔因为边卫罢关徼之儆息兵民之劳龙驾帝服鸣钟传鼓于清渭之上南靣而朝单于丨丨丨复丨丨丨丨六十余年矣注匈奴即降朔方易水之地更无匈奴匹马之踪也】永为外扞【后汉书南匈奴传论匈奴争立日逐来奔愿修呼韩之好以御北狄之冲奉藩称臣丨丨丨丨天子总揽羣防和而纳焉】牛马向西南眠【晋书肃愼氏传周武王时献其楛矢石砮逮于周公辅成王复遣使入贺尔后千余年虽秦汉之盛莫之致也及文帝作相魏景元末来贡楛矢石砮弓甲貂皮之属魏帝诏归于相府赐其王褥鸡锦罽緜帛至武帝元康初复来贡献元帝中兴又诣江左贡其石砮至成帝时通贡于石季龙问之答曰每丨丨丨丨丨丨者三年矣是知有大国所在故来云】献琛纳贡【宋书武帝纪絶域丨丨遐夷丨丨】栈山航海乡风慕义【宋书武帝纪大明五年八月己丑诏曰今息警夷嶂恬波河渚丨丨丨丨丨丨丨丨化民成俗兹时笃矣来嵗可修葺庠序旌延国胄】月竁来宾日际奉土【宋书乐志奄受敷锡宅中拓宇亘地称皇罄天作主丨丨丨丨丨丨丨丨】韩濊进乐扶南效珍【宋书乐志既戡庸蜀吴防是宾肃愼率职楛矢来陈丨丨丨丨均协清钧西旅献丨丨丨丨蛮裔重译元齿文身我皇抚之景命惟新】憬琛夐賮兼泽委效日表地外改服请敎【宋书符瑞志沈演之颂曰颁趾推功登徽叡诏恩覃隐显赏延荒徼河溓海夷山华岳燿丨丨丨丨丨丨丨丨丨丨丨丨丨丨丨丨】送牙台像以为信誓【宋书夷蛮传师子国元嘉五年国王刹利摩诃南奉表白大宋明主虽山海殊隔而音信时通伏承皇帝道德髙逺覆载同于天地明照齐乎日月四海之外无往不伏方国诸王莫不遣信奉献以表归德之诚或泛海三年陆行千日畏威怀德无逺不至我先王以来唯以修德为正不严而治奉亊三宝道济天下欣人为善庆若在已欲与天子共正法以度难化故托四道人遣二白衣丨丨丨丨丨丨丨丨】今以此国羣臣吏民山川珍宝一切归属【宋书夷蛮传天竺迦毗黎国元嘉五年国王月爱遣使奉表曰伏闻彼国据江傍海山川周固众妙悉备庄严清净犹如化城宫殿庄严街巷平坦人民充满欢娱安乐圣王出游四海随从圣明仁爱不害众生万邦归仰国富如海国中众生奉顺正法大王仁圣化之以道慈施羣生无所遗惜帝修净戒轨道不及无上法船济诸沈溺羣寮百官受乐无怨诸天拥防万神侍卫天魔降伏莫不归化王身端严如日初出仁泽普润犹如大云圣贤承业如日月天于彼眞丹最为殊胜臣之所住名迦毗河东际于海其城四边悉紫绀石首罗天防令国安隠国王相承未尝断絶国中人民率皆修善诸国来集共遵道法诸寺舍中皆七宝形像众妙供具如先王法臣自修检不犯道禁臣名月爱弃世王种惟愿大王圣体和善羣臣百官悉自安隐丨丨丨丨丨丨丨丨丨丨丨丨丨丨丨丨五体归诚大王足下山海遐隔无由朝觐宗仰之至遣使下承使主父名天魔悉逹使主名尼陁逹此人由来良善忠信是故今遣奉使表诚大王若有所须珍竒异物悉当奉送此之境土便是王国王之法令治国善道悉当承用愿二国信使往来不絶此反使还愿赐一使具宣圣命备勑所宜欵至之诚望不空反所白如是愿加哀愍奉献金刚指环摩勒金环诸宝物赤白鹦鹉各一头】作藩海外诚系本朝【宋书迦毗黎国传大明三年又献肃愼氏楛矢石砮七年诏曰使持节散骑常侍督平荣二州诸军事征东大将军髙句骊王乐浪公琏世事忠义丨丨丨丨丨丨丨丨志剪残险通译沙表克宣王猷宜加褒进以旌纯节可车骑大将军开府仪同三司持节常侍都督王公如故太宗泰始后废帝元徽中贡献不絶】欵关请吏航海来庭【齐书髙帝纪辫髪左衽之酋丨丨丨丨木衣卉服之长丨丨丨丨岂惟肃愼献楛越裳荐翚而已哉】举踵来王交臂纳贡【齐书萧頴胄传昔我太祖髙皇帝德范生民功格天地仰纬彤云俯临紫极世祖嗣兴增光前业云雨之所沾被日月之所出入莫不丨丨丨丨丨丨丨丨】东鞮献舞南辫传歌【齐书王融传方今九服清怡三灵和晏木有附枝轮无异辙丨丨丨丨丨丨丨丨羌僰逾山秦屠越海舌象翫委体之勤輶译厌瞻廵之数固将开桂林于凤山创金城于西守】欵关海外奉贽东遐【齐书加罗国传建元元年国王荷知使来献诏曰量广始登逺夷洽化加罗王荷知丨丨丨丨丨丨丨丨可授辅国将军本国王】絶国入贽殊俗内欵【齐书氐杨氏传建元元年诏曰昔丨丨丨丨美称前册丨丨丨丨声流往记伪虏茄芦镇主隂平郡公杨广香怨结同族衅起亲党当宋之世遂举地降敌茄芦失守华阳暂惊近单使先驰宣扬皇威广香等追其逺世之诚仰维新之化肉袒请附复地千里氐羌杂种咸同归顺宜时领纳厚加优防广香翻迷反正可特量所授部曲酋豪随名酬赏】椎髻首夷歌请吏【梁书武帝纪公文德广覃义声逺洽丨丨丨丨丨丨丨丨是用锡公朱户以居】编名属国归质鸿胪【梁书元帝纪于是卿云似盖晨映姚乡甘露如珠朝华景寝芝房感德咸出铜池蓂荚伺辰无劳银箭重以东渐元兎西逾白狼髙栁生风扶桑盛日莫不丨丨丨丨丨丨丨丨荒服来宾遐迩同福】撰方国使图广述怀来之盛【梁书裴子野传是时西北徼外有白题及滑国遣使由岷山道入贡此二国歴代弗宾莫知所出子野曰汉颖隂侯斩胡白题将一人服防注云白题胡名也又汉定逺侯击虏入滑从之此其后乎时人服其博识敕仍使丨丨丨丨丨丨丨丨丨丨丨自要服至于海表凡二十国】献玉像【南史师子国传晋义熙初始遣使丨丨丨经十载乃至像髙四尺二寸玉色洁润形制殊特殆非人工此像歴晋宋在瓦官寺先有徴士戴安道手制佛像五躯及顾长康维摩画图世人号之三絶至齐东昏遂毁玉像前截臂次取身为嬖妾潘贵妃作钗钏】第一客【魏书宇文福传其先南单于之逺属世为拥部大人祖活拨仕慕容垂为唐郡内史辽东公太祖之平慕容宝活拨入国为丨丨丨】投化人【魏书王肃传诏肃讨萧鸾义阳聼招募壮勇以为爪牙其募士有功赏加常募一等其从肃行者六品已下聼先拟用然后表闻若丨丨丨聼五品已下先即优授】下帝系名讳于其国【魏书髙句丽传世祖时钊曾孙琏始遣使者安东奉表贡方物并请国讳世祖嘉其诚欵诏丨丨丨丨丨丨丨丨】累叶纯诚【魏书髙句丽传正始中世祖于东堂引见其使芮悉弗悉弗进曰髙丽系诚天极丨丨丨丨地产土毛无愆王贡但黄金出自夫余珂则渉罗所产今夫余为勿吉所逐渉罗为百济所并国王臣云惟继絶之义悉迁于境内二品所以不登王府实两贼是为世宗曰髙丽世荷上将专制海外九夷黠虏实得征之瓶罄罍耻谁之咎也昔方贡之愆责在连率卿宜宣朕防于卿主务尽威怀之略揃披害羣辑寜东裔使二邑还复旧墟土毛无失常贡也】岁致名马文皮【魏书库莫奚传库莫奚国之先东部宇文之别种也初为慕容元眞所破遗落者窜匿松漠之间其民不防净而善射猎好为冦钞登国三年太祖亲自出讨至弱洛水南大破之获其四部落马牛羊豕十余万帝曰此羣狄诸种不识德义互相侵盗有犯王畧故往征之且防窃狗盗何足为患今中州大乱吾先平之然后张其威怀则无所不服矣既而车驾南还云中怀服燕赵十数年间诸种与库莫奚亦皆滋盛乃开辽海置戍和龙诸夷震惧各献方物髙宗显祖世库莫奚丨丨丨丨丨丨】言国家之美心皆忻慕【魏书契丹传眞君以来求朝献岁贡名马显祖时使莫弗纥何辰奉献得班飨于诸国之末归而相谓丨丨丨丨丨丨丨丨丨于是东北羣狄闻之莫不思服悉万丹部何大何部伏弗郁部羽陵部日连部匹絜部黎部吐六于部等各以其名马文皮入献天府遂求为常皆得交市于和龙密云之间贡献不絶】求留质子以表忠欵【魏书蛮传太祖既定中山声教被于河表泰常八年蛮王梅安率渠帅数千朝京师丨丨丨丨丨丨丨丨】饰庐清道【隋书炀帝纪大业三年八月壬午车驾发榆林乙酉啓民丨丨丨丨以候乘舆帝幸其帐啓民奉觞上夀宴赐极厚】拔佩刀芟草【隋书长孙晟传大业三年炀帝幸榆林欲出塞外陈兵耀武经突厥中指于涿郡仍恐染干惊惧先遣晟往喻防称述帝意染干听之因召所部诸国奚霫室韦等种落数十酋长咸萃晟以牙中草秽欲令染干亲自除之示诸部落以明威重乃指帐前草曰此根大香染干遽嗅之曰殊不香也晟曰天子行幸所在诸侯躬亲洒扫耘除御路以表至敬之心今牙中芜秽谓是留香草耳染干乃悟曰奴罪过奴之骨肉皆天子赐也得効筋力岂敢有辞特以边人不知法耳頼将军恩泽而敎导之将军之恵奴之幸也遂丨所丨丨亲自丨丨其贵人及诸部争放效之乃发榆林北境至于其牙又东逹于蓟长三千里广百歩举国就役而开御道帝闻晟防乃益嘉焉】今是大国中人【隋书赤土国传大业三年屯田主事常骏虞部主事王君政等请使赤土帝大悦赐骏等帛各百匹时服一袭而遣赍物五千叚以赐赤土王其年十月骏等自南海郡乘舟昼夜二旬毎值便风至焦石山而过东南泊陵伽鉢拔多洲西与林邑相对上有神祠焉又南行至师子石自是岛屿连接又行二三日西望见狼牙须国之山于是南违鸡笼岛至于赤土之界其王遣婆罗门鸠摩罗以舶三十艘来迎吹蠡击鼓以乐隋使进金鏁以缆骏舩月余至其都王遣其子那邪迦请与骏等礼见先遣人送金盘贮香花并镜镊金合二枚贮香油金缻八枚贮香水白叠布四条以拟供使者盥洗其日未时那邪迦又将象二头持孔雀盖以迎使人并致金花金盘以籍诏函男女百人奏蠡鼓婆罗门二人导路至王宫骏等奉诏书上阁王以下皆坐宣诏讫引骏等坐奏天竺乐事毕骏等还馆又遣婆罗门就馆送食以草叶为盘其大方丈因谓骏曰丨丨丨丨丨丨非复赤土国矣饮食疎薄愿为大国意而食之后数日请骏等入宴仪卫导从如初见之礼王前设两牀牀上并设草叶盘方一丈五尺上有黄白紫赤四色之饼牛羊鱼鳖猪蝳蝐之肉百余品延骏升牀从者坐于地席各以金钟置酒女乐迭奏礼遗甚厚寻遣那邪迦随骏贡方物并献金芙蓉冠龙脑香以铸金为多罗叶隠起成文以为表金函封之令婆罗门以香花奏蠡鼓而送之既入海见緑鱼羣飞水上浮海十余日至林邑东南并山而行其海水阔千余歩色黄气腥舟行一日不絶云是大鱼粪也循海北岸达于交趾骏以六年春与那邪迦于农谒帝大悦赐骏等物二百叚俱授秉义尉那邪迦等官赏各有差】吹蠡击鼓以乐隋使【见上】致金花金盘以借诏函【见上】铸金为多罗叶隐起成文以为表金函封之【见上】豆卢【北史豆卢寜传其先本姓慕容氏燕北地王精之后也髙祖胜以燕皇始初归魏授长乐郡守赐姓豆卢氏或云北人谓归义为丨丨因氏焉又云避难改焉】请上尊号为天可汗【旧唐书太宗纪夏四月丁酉御顺天门军吏执颉利以献防自是西北诸蕃咸丨丨丨丨丨丨丨丨】越绳桥而欵玉关捐毳幕而趋鴈塞【旧唐书明皇纪论西蕃君长丨丨丨丨竞丨丨丨北狄酋渠丨丨丨丨争丨丨丨膜拜丹墀之下夷歌立仗之前可谓冠带百蛮车书万里】收四百七十三帐【旧唐书文宗纪戊戌振武李泳招丨得黑山外契苾部落丨丨丨丨丨丨】烛龙火鼠【旧唐书昭宗纪国家德祖守成之日宪宗致理之时车轨一同桑麻万里丨丨外野悉在梯航丨丨穷郊咸归正朔】沭和风飱恩信【旧唐书褚遂良传薛延陁曩嵗廼一俟斤耳値神兵北指荡平沙漠狼山澣海万里萧条陛下兵加诸外而恩起于内以为余冦奔波须立酋长玺书鼓纛立为可汗余方戎狄莫不闻知以共丨丨丨同丨丨丨】献胶【旧唐书突厥传武德四年四月颉利自率万余骑与马邑贼苑君璋将兵六千人共攻鴈门定襄王李大恩击走之先是汉阳公苏瓌太常卿郑元璹左骁卫大将军长孙顺德等各使于突厥颉利并拘之我亦留其使前后数辈至是为大恩所挫于是乃惧仍放顺德还更请和好丨鱼丨数十觔欲令二国同于此胶髙祖嘉之放其使者特勒热寒阿史德等还蕃赐以金帛】捧蹈舞【旧唐书突厥传明皇发都至嘉防顿引颉利发及诸蕃酋长入仗仍与之弓箭时有起于御马之前工引弓傍射获之颉利发便下马丨丨丨丨曰圣人神武超絶若天上则不知人间无也上因令问饥否对曰仰观圣武如此十日不食犹为饱也自是常令突厥入仗驰射】东西分坐【旧唐书突厥传十八年苏禄使至京师明皇御丹凤楼设宴突厥先遣使入朝是日亦来预宴与苏禄使争长突厥使曰突骑施国小本是突厥之臣不宜居上苏禄使曰今日此宴乃为我设不合居下于是中书门下及百寮议遂于丨丨幕下两处丨丨突厥使在东突骑使在西宴讫厚赉而遣之】作金鹅奉献【旧唐书吐蕃传太宗伐辽东还遣禄东赞来贺奉表曰圣天子平定四方日月所照之国并为臣妾而髙丽恃逺阙于臣礼天子自领百万度辽致讨城陷阵指日凯旋夷狄才闻陛下发驾少进之间已闻归国鴈飞迅越不及陛下速疾奴忝预子壻喜百常夷夫鹅犹鴈也故丨丨丨丨丨其鹅黄金铸成其髙七尺中可实酒三斛】释氊裘袭纨绮【旧唐书吐蕃传公主恶其人赭靣弄赞令国中权且罢之自亦丨丨丨丨丨丨渐慕华风仍遣酋豪子弟请入国学以习诗书又请中国识文之人典其表疏】遣酋豪子弟入国学【见上】宾王【旧唐书吐蕃传髙宗嗣位授弄赞为驸马都尉封西海郡王赐物二千叚弄赞因致书于司徒长孙无忌等云天子初即位若臣下有不忠之心者当勒兵以赴国除讨并献金银珠宝十五种请置太宗灵座之前髙宗嘉之进封为丨丨赐杂防三千叚因请蚕种及造酒碾硙纸墨之匠并许焉乃刋石像其形列昭陵元阙之下】亲观竒乐【旧唐书吐蕃传吐蕃遣使论弥萨等入朝请求和则天宴之于麟德殿奏百戏于殿庭论弥萨曰臣生于边荒由来不识中国音乐乞放臣亲观则天许之于是论弥萨等相视笑忭拜谢曰臣自归投圣朝前后礼数优渥又得丨丨丨丨一生所未见自顾微琐何以仰答天恩区区褊心唯愿大家万嵗】争冠带于康衢【旧唐书吐蕃传大中三年七月河陇耆老率长幼千余人赴阙上御延喜楼观之莫不欢呼抃舞更相解辫丨丨丨丨丨丨然后命善地以处之观者咸称万嵗】王会图【旧唐书南蛮东谢蛮传贞观三年元深入朝冠乌熊皮履若今之髦头以金银络额身披毛帔为皮行膝而着履中书侍郎顔师古奏言昔周武王时天下太平逺国归欵周史乃书其事为王会篇今万国来朝至如此辈章服实可图写今请撰为丨丨丨从之】生金喻向化丹砂示赤心【旧唐书南诏蛮传吐蕃多召南诏大臣之子为质牟寻怨乃与酋长定计遣使凡三辈致书于韦臯各赍生金丹砂为贽三分前臯所与牟寻书各持其一为信嵗中三使皆至京师且曰牟寻请归大国永为藩国所献丨丨以丨丨丨之意如金也丨丨丨其丨丨耳上嘉之】候律瞻风【旧唐书西南蛮传西南之蛮夷不少矣虽言语不通嗜欲不同亦能丨丨丨丨逺修职贡】膜拜受诏【旧唐书西戎天竺国传贞观十五年尸罗逸多自称摩伽陀王遣使朝贡太宗降玺书慰问尸罗逸多大惊问诸国人曰自古曾有摩诃振旦使人至吾国乎皆曰未之有也乃丨丨而丨丨书因遣使朝贡太宗以其地逺礼之甚厚复遣卫尉丞李义表报使尸罗逸多遣大臣郊迎倾城邑以纵观焚香夹道逸多率其臣下东面拜受勅书复遣使献火珠及郁金香菩提树】寺额以归化为名【旧唐书西戎天竺国传九月南天竺王尸利那罗僧伽宝多枝摩为国造寺上表乞丨丨勅丨丨丨丨丨赐之】织锦作颂【旧唐书东夷新罗国传永徽元年贡德大破百济之众遣其弟法敏以闻贡德乃丨丨丨五言太平丨以献之其词曰大唐开洪业巍巍皇猷昌止戈戎衣定修文继百王统天崇雨施理物体含章深仁偕日月抚运迈陶唐旛旗何赫赫征鼓何锽锽外夷违命者剪覆被天殃淳风凝幽显遐迩竞呈祥四时和玉烛十曜廵万方维岳降宰辅维帝任忠良五三成一徳昭我唐家光帝嘉之拜法敏为太府卿】献玉千斤【五代史四夷附录于阗国王圣天遣都督刘再升丨丨丨丨及玉印降魔杵等】贡猛火油蔷薇水【五代史四夷附录显德五年占城国王因德漫遣使者莆诃散来丨丨丨丨八十四瓶丨丨丨十五瓶其表以贝多叶书之以香木为函猛火油以洒物得水则出火蔷薇水云得自西域以洒衣虽敝而香不灭】纳箭【宋史眞宗纪咸平四年三月甲戌抚水州蛮酋蒙瑛等来丨兵器毒药丨誓不复犯边】梯航日出之邦冠带月支之域【元史巴延传表曰恭惟皇帝陛下道光五叶统接千龄丨丨丨丨丨丨丨丨丨丨丨丨际丹崖而述职奄瀚海而为家】东方青马黑【逸周书周公旦主丨丨所之丨丨丨丨谓之母儿其守营墙者衣青操弓执矛西面者正北方稷愼大尘秽人前儿前儿若狝猴立行声似小儿良夷在子在子□身人首脂其腹炙之霍则鸣曰在子扬州禺禺鱼名解隃冦发人鹿鹿者若鹿迅走俞人虽马青邱狐九尾周头煇煇者羊也黑齿白鹿白马白民乘黄乘黄者似麒皆有两角东越海蛤欧人蝉蛇蝉蛇顺食之美姑于越纳□姑妹珍且欧文蜃若人元贝海阳大蠏自深桂会稽以皆西向正北方义渠以兹白兹白者若白马锯牙食虎豹史林以尊耳尊耳者身若虎豹尾长三尺其身食虎豹北唐戎以闾阎以隃冠渠叟以防犬防犬者露犬也能飞食虎豹楼烦以星施星施者珥旄十卢以牛牛者牛之小者也区阳以鼈封者若彘前后有首规矩以麟者兽也西申以凤鸟凤鸟者戴仁抱义掖信归有德邱羌鸾鸟巴人以比翼鸟方扬以皇鸟蜀人以文翰文翰者若臯鸡方人以孔鸟卜人以丹沙夷用閵采康民以桴苡者其实如李食之宜子州靡费费其形人身跂踵自笑笑则上唇翕其目食人北方谓之吐喽都郭生生若黄狗人而能言竒干善芳善芳者头若雄鸡佩之令人不昧皆东向北方台正东髙夷嗛羊嗛羊者羊而四角独鹿卭卭距虚善走也孤竹距虚不令支元模不屠何青能东胡黄罴山戎菽其西般吾白虎屠州黑豹禺氏騊駼大夏兹白牛犬戎文马而赤鬛缟身目若黄金尾长三尺名古黄之乘数楚每牛每牛者牛之小者也匈戎狡犬狡犬者巨身四尺果皆北向权扶三目白州北闾北闾者其革若于伐其木以为车终行不败禽人管路人大竹长沙鳖其西鱼复鼓钟钟牛蛮扬之翟仓吾翡翠翡翠者所以取羽其余皆可知自古之政南人至众皆北向】秽人前儿良夷在子【见上】发鹿俞马【见上】纳姑妹珍【见上】海阳蠏自深桂【见上】西申凤邱羌鸾【见上】禽管路竹【见上】为四方献令【逸周书汤问伊尹曰诸侯来献或无马牛之所生而献逺方之物事实相反不利今吾欲因其地势所有献之必易得而不贵其丨丨丨丨丨伊尹受命于是为四方令曰臣请正东符娄仇州伊虑沤深九夷十蛮越沤鬋文身请令以鱼支之鞞□鲗之酱鲛瞂利剑为献正南瓯邓桂国损子产里百濮九菌请令以珠玑瑇瑁象齿文犀翠羽菌鸖短狗为献正西昆仑狗国鬼亲枳已闟耳贯胸雕题离邱漆齿请令以丹青白旄纰江歴龙角神为献正北空同大夏莎车姑他旦略貌胡戎翟匈奴楼烦月氏孅犁其龙东胡请令以槖駞白玉野马騊駼駃騠良弓为献汤曰善】东风入律青云千吕【东方朔十洲记臣国去此三十万里国有常占丨丨丨丨百旬不休丨丨丨丨连月不散者当知中国时有好道之君按此月支国使臣语】心充至德欣然以归【桓寛盐鐡论昔者周公处谦以卑士执礼以治下天下辞越裳之贽见恭让之礼既与入文王之庙是见大孝之礼也目覩威仪干戚之容耳聼清歌雅颂之声丨丨丨丨丨丨丨丨此四夷所以慕义内附非重译狄鞮来观猛兽熊罴也夫犀象兕虎南夷之所多也骡驴馲駞北狄之常畜也中国所鲜外国贱之南越以孔雀珥门户昆山旁以玉璞抵乌鹊今贵人之所贱珍人之所饶非所以厚中国明盛德也】干戈韬阁【焦氏易林家给人足颂声并作四夷宾伏丨丨丨丨】湛露之欢三爵毕恩【焦氏易林区脱康居慕仁入朝丨丨丨丨丨丨丨丨】雁臣【杨衒之洛阳伽蓝记北夷酋长遣子入侍者常秋来春去避中国之热时人谓之丨丨】讯本国山川风土为图以奏【唐六典职方郎中员外郎掌天下之地图及城隍鎭戍烽候之数辨其邦国都鄙之逺迩及四夷之归化者凡地图委州府三年一造与板籍偕上省其外夷每有番客到京委鸿胪丨其人丨丨丨丨丨丨丨丨丨丨焉】典客令送迎【唐六典丨丨丨掌二王后介公酅公之版籍及东夷西戎南蛮北狄归化在蕃者之名数丞为之贰凡朝贡宴享丨丨预焉皆辨其等位而供其职事凡□渠首领朝见者则馆而以礼供之】望气入贡【苏鹗杜阳杂编吴明国贡常燃鼎鸾峰蜜云其国去东海数万里经挹娄沃沮等国其土宜五糓珍玉尤多礼乐仁义无剽刼人夀二百岁俗尚神仙术而一岁之内乘云控鹤者往往有之常丨有黄丨如车盖知中国有土德王遂愿丨丨焉】撒殿【沈括梦溪笔谈熙寜中珠辇国使人入贡乞依本国俗丨丨诏从之使人以金盘贮珠跪捧于盘槛之间以金莲花酌珠向御座撒之谓之撒殿乃其国至敬之礼也朝退有司扫彻得珠十余两分赐是日侍殿閤门使副内臣】







　　御定子史精华卷七十七
　　钦定四库全书
　　御定子史精华卷七十八
　　边塞部二
　　边防
　　厚和构四国以顺貎德【管子问于边吏曰小利害信小怒伤义边信伤德丨丨丨丨丨丨丨丨丨注四国边境一彼一此至易生衅安能使同心和德惟厚和结之以顺其外此谓貎德】不以勇猛【管子先王丨丨丨丨为边竟则边竟安】树表相望【管子方百里之地丨丨丨丨者丈夫走祸妇人备食内外相备】日变【管子请问为边若何对曰夫边丨丨不可以常智观也】长城巨防足以为塞【韩非子齐之清济浊河足以为限丨丨丨丨丨丨丨丨】传鼓相告【吕氏春秋周宅鄷镐近戎人与诸侯约为髙葆祷于王路置鼓其上逺近相闻即戎冦至丨丨丨丨诸侯之兵皆至】九塞【淮南子何谓丨丨曰太汾渑阨荆阬方城殽阪井陉令疵句注居庸】初县【史记秦始皇纪发诸尝逋亡人赘壻贾人略取陆梁地为桂林象郡南海以适遣戍西北斥逐匈奴自榆中并河以东属之隂山以为三十四县城河上为塞又使蒙恬度河取髙阙陶山北假中筑亭障防逐戎人徙谪实之丨丨】长城【史记秦始皇纪适治狱吏不直者筑丨丨及南越地】徙齐楚燕赵韩魏后及豪桀名家居关中【史记刘敬传刘敬从匈奴来因言匈奴河南白羊楼烦王去长安近者七百里轻骑一日一夜可以至秦中秦中新破少民地肥饶可益实夫诸侯初起时非齐诸田楚昭屈景莫能兴今陛下虽】
</div>
    <div class="pagination">
<a href="御定子史精华_page16.html">上一页</a><span>...</span><a href="御定子史精华_page12.html">12</a><a href="御定子史精华_page13.html">13</a><a href="御定子史精华_page14.html">14</a><a href="御定子史精华_page15.html">15</a><a href="御定子史精华_page16.html">16</a><span class="current-page">17</span><a href="御定子史精华_page18.html">18</a><a href="御定子史精华_page19.html">19</a><a href="御定子史精华_page20.html">20</a><a href="御定子史精华_page21.html">21</a><a href="御定子史精华_page22.html">22</a><span>...</span><a href="御定子史精华_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
