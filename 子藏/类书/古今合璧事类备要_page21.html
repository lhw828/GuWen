<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 21 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 21 页/共 111 页
  </h1>
  <div class="content">
   事类已死而谥【防名冠字死谥周道也礼】将塟请谥【卫公叔文子卒具子戍请谥于君曰日月有时将矣请以易其名曰昔卫国凶饥夫子为粥与国之饿者不亦恵乎昔者卫国有难夫子以死卫寡人不亦贞乎夫子听卫国之政修其班制以与四邻交卫国社稷不辱不亦文乎故谓之贞惠文子】以善为号【先王谥以尊名节以壹惠耻名之浮于行也注惠善也节以一善言取其一大善以为谥号也并同上】因行受名【谥法云大行受大名小行受小名行生于已名生于人六帖】无爵不谥【古者生丨丨死旡谥】贵不谥【君子己贵不便名己孤丨丨丨为父作丨同上】谥在羙恶【永秦中严郢以吕倕故吏请为谥有司持之独孤及询曰肃郢以故事宰相谥皆两不说询曰忠肃及执奏谓丨丨义丨丨不在多名】谥为褒贬【唐制凡王公以上丨皆迹其功徳而丨之丨丨无爵称子卷徳丘围声实名著则谥曰先生割六典】昭夷先生【赵元卒其友魏元忠宋之问崔壉等共諡为丨丨丨丨】孝友先生【朱仁轨卒郭山恽员半千魏知古共諡为丨丨丨丨】文行先生【元徳秀卒李华諡曰丨丨丨丨】文元先生【萧颖士死门人共諡曰丨丨丨丨】贞文孝父【崔元翰卒门人共諡曰丨丨丨丨】青阳孝子【何澄粹池州人亲殁以毁卒当时号丨丨丨丨士为诔者正众】无愧羙諡【裴子余卒諡曰孝时程行谥曰贞中书令张说叹曰二諡可丨丨矣】不当丑諡【宋庆礼卒太常愽张星以好巧自是諡曰専礼部员外郎张九龄申駮曰庆礼以武功在邉垂三十年邉亭晏然至功可推丨丨丨丨改諡敬】
　　古今合璧事类备要前集卷六十八
　　钦定四库全书
　　古今合璧事类备要前集卷六十九
　　宋　谢维新　撰
　　神鬼门
　　神
　　事类依人【有神降于莘内史过曰以其物享之史嚚曰神聦明正直而一者也丨丨而行左传】见怪【山林川谷丘陵能出云为风雨丨丨物皆曰神记祭法】存亡【或谓赵世多神何也曰神怪茫茫若存若亡圣人漫云山扬子】备降【百神医其丨丨兮九疑缤其并迎屈平离骚】湘君【晋屈原九歌有丨丨湘夫人按韩愈黄陵庙碑云云旁有庙曰黄陵自前古立以祠尧之二女舜二妃者庭有古碑断裂分散在地其文剥缺考图记言汉荆州牧刘表景升立题碑曰湘夫人今验其文乃晋太康九年又题其额曰虞舜二妃之碑非景升立者秦剥士时始皇帝云丨丨者尧之二女舜妃者也刘向郑亦皆以二妃为丨丨离骚九歌既有丨丨又有湘夫人王逸解以为丨丨者自为水神而谓湘夫人者乃二妃也从舜南征三苗不返道死沅湘之问山海经云洞庭之山帝之二女居之郭璞疑二女者帝舜之后不当降小君为其夫人因以二女为天帝之女以余攷之璞与王逸俱失也尧之长女娥皇为舜正妃故曰君其二女女英自冝降曰夫人也故九歌辞谓娥皇为君谓女英为帝子各以其盛者推言之也孔有小君明其正者自得称君也云云二妃既日以谋语舜脱舜之厄成舜之圣尭死而舜有天下为天子二妃之力宜当为神食民之祭今之度湘江者莫不进礼庙下】蒋帝【六朝事实云帝即后汉秼陵尉蒋子文金陵图经云汉末子文为秼陵尉逐盗种山北伤额而死尝自谓骨贵死当为神及吴大帝徙都建业子文乗白马执白羽扇见形故吏白吴帝为立庙不尔百姓大疫权犹未信翌日复见于路云当令飞防入人耳后如其言帝乃立庙于钟山封子文为蒋侯权避相讳因改钟山为蒋山晋苏晋之乱钟山神同蒋侯为助且曰苏峻为逆当共诛鉏之后果斩峻按杜佑通典云宋髙帝永初二年普禁遥祀自蒋子文祠以下皆絶孝建初脩复加蒋侯爵位至相国大都督中外诸军事眀帝初四方兵起求救扵神遂封为蒋王齐永明中崔惠景之难迎神还台以求福助事平授以帝位梁武帝时魏军围钟离丨丨神报梦许扶助既而无雨水长遂挫敌人凯旅之后庙中人马各尽泥湿当时囙睹焉齐既封以帝号于是以庙门为灵光之门中门为兴善之门外殿曰帝山内殿曰神居西阁有佛殿名灵鹫东阁即子文所居也南唐追谥扵庄武帝更脩庙宇开寳八年焚毁雍熙四年邑人张革外旧基重建景祐二年知府陈待制执中复増修之朝廷赐额曰恵烈政和八年本县复加修餙有南唐及景祐政和庙记可攷今在蒋山之北去城十二里】茅司徒【浙西僧徳林少时逰舒州路见一夫荷锄治方丈之地左右数十里不见居人问之对曰湏时自舒之桐城至此得痞疾不能去因卧草中及稍醒日已昏矣四望无人惟虎豹吼呌自分必死俄有一人部从如大将至此下马良乆召二卒曰善守此人明日送到桐城县下遂上马去倐忽不见惟二卒在焉某即强记问之答云此丨丨丨也常常夜出猎虎忧汝被伤故防汝汝更欲问即日已出矣不复见其二人即起而行意甚轻健至桐城须臾疾愈以所见之处立祠祀之徳林至舒三十里及囬则村落皆立茅将军庙今呼丨丨丨在建康府溧阳县东门外一里稽神録】炳灵公【后唐长兴四年封东岳三郡为威雄将军五代史大中祥符元年奉勑封丨丨丨庙在建阳府城西建康志】洛邑五神【武王伐纣都丨丨天大雨雪甲子朔丨丨车骑止王门之外欲谒武王王曰诸神各有名乎师尚父曰南海神名祝融北海神名冥东海神名勾芒西海神名蓐收河伯名冯修使谒者以名召之神皆警而见武王王曰何以教之神曰天伐殷立周谨来受命各奉其使武王曰子嵗时无废礼焉太公隂谋】翁仲二神【魏明帝铸铜为二神人号丨丨置司马门外按古长人见为国亡长狄见临洮为秦亡之祸始皇反以为祥铸铜象之晋五行志】毗沙门天王【唐天寳元年西蕃五国来冦安西奏至上诏不空三藏入内持念不空诵防法陀罗尼方二七遍帝忽见神人五百带甲荷戈在殿前帝问不空对曰此丨丨丨丨第二人独见副陛下心徃捄安西也其年安西奏城东北三十里云雾冥晦中有神长丈余皆披金甲鼔角大鸣地动山揺经二日蕃冦奔溃斯湏城楼上有光如天王见形汉图様随表进呈因勑诸道节镇所在州于城西北隅各置天王形像僧传江南李后主时大宋将兴忽见州城上有神现斯如车轮额上有珠光灿若日月军民皆防数日而没今天王楼是也】南海广利王【海于天地间为物最钜自三代圣王莫不祀事考于传记而南海神次最贵在北东西三神河北之上号为祝融天寳中天子以为古爵莫贵于公侯故海岳之祀牺币之数放而依之所以致崇极于大神今王亦古爵也而祀海岳尚循公侯之事虚王仪而不用非致崇极之意也由是册导丨丨神为丨丨丨祝号祭式与次俱升因其故庙易而新之注云天寳中载封东海为广徳王南海为广利王西海为广润王北海为广泽王太公金匮曰南海之神曰祝融东海之神曰勾芒北海之神曰颛顼西海之神曰蓐收世人或谓退之因祝融为火正遂以为南海神而不知自有所防也】许牛赛福【庾亮镇武昌引戴洋问气侯亮病洋曰昔苏峻时公扵白石祠中祈福丨赛其牛至今未解故为此鬼可考亮曰有之君是神人也至明年而薨本传】醵钱赛神【京师百司胥吏毎至秋必醵钱为赛神徃徃因醵饮终日苏子羙进奏院防正坐此余问其何神曰苍王盖以苍颉造字故胥吏祖之固可笑矣官局正门里皆于中龛用小木龛供佛曰不动尊佛虽禁中诸司皆然其意亦本吏畏罢斥以为祸福甚验事之极恭此不惟流俗之缪虽神亦可笑也】
　　诗集神来【攂蛮鼂吟塞笛女巫结果分行立空中再拜以且丨满奠椒浆齐献揖隂风窣窣吹纸钱妖巫瞑目传神言与君降福为豊年莫教赛祀亏常筵李建勲迎神歌】神降【吉日兮临水沐青籣兮白芷假山鬼兮清东皇托灵均兮邀帝子吹参差兮正苦舞婆娑兮未巳鸾旌圆盖望欲来山雨霏霏江浪起丨既丨兮我独知穆诚再拜为传词司空曙迎神歌】神去【丨之丨廻风嫋嫋云容与桂樽琮席不复陈苍山緑水暮愁人司空曙送神】神语【丛祠千嵗临江渚拜贶今年那可数湏晴雨得晴雨意所向神輙许嘉禾九穗持上府庙前女巫歌舞呜呜歌坎坎皷香烟成云丨降丨大饼如盘牲腯肥再拜献神神不违晩来人散相扶归蝉声满庙鎻斜晖陆务观赛神曲】
　　鬼
　　事类人鬼【天曰神地曰祗丨曰丨鬼之言是为慧也说文】国殇【屈原丨丨云身既死神以灵毅魂魄兮为鬼雄注无主之鬼谓之殇谓死于丨事者精神强壮魂魄武毅长为百鬼之雄杰也楚辞】精神【丨丨离形各归真谓之鬼列子】形声【鬼有成于丨有慿于丨而下殃祸焉皆民之为也其既也又反乎其常成于丨与丨者圡石风霆人兽是也反乎无声与形者鬼神是也不能无声与形者物怪也】精爽【人生始化曰魄既生魄阳曰魂用物精多则魂魄强是以有精爽至扵神明匹夫匹妇强死其丨丨犹能慿依于人以为淫厉左传】魂魄【鸟无声兮山寂寂夜正长兮风淅浙丨丨结兮天沉沉鬼神聚兮云幂幂日光寒兮草短月色苦兮霜白战塲文】物怪【水石之怪曰龙罔象木之怪曰防罔两土之怪为羵羊火之怪为宋旡忌慱物志】山鬼【屈原作丨丨歌若有人兮山之阿被薜荔兮女萝离骚】作搜神记【于寳兄弟尝病气絶积日不冷后遂悟云见天地间鬼神事如梦觉不自知死寳以此遂撰集古今神秪灵异人物变化名为捜神记以示刘惔惔曰卿可谓鬼之董狐本传】着无鬼论【阮赡素执无鬼论或有一客通名诣赡寒温毕聊谈名理客甚有材辨赡与之言良乆及鬼神之事反覆甚苦客遂屈乃作色曰鬼神古今圣贤所共传君何得言无即仆便是鬼于是变为异形须臾消防】野冡火光【晋陆云尝行逼宿故人家夜暗迷路忽望草中有火光于是趣之至一家便寄宿见一年少羙风姿共谈老子音致深逺向晓辞去行十许里始至故人家云此数十里无人居云意始悟却寻昨宿处乃王弼冢云本无学自此谈殊进】官舍怪出【宋徐孝先为都官尚书自晋以来尚书寮皆携官属居省年代乆逺多有鬼怪毎夜昏之时无故有声光或见人着衣冠从出须叟复没或门自开阖见者多死之尚书周确卒于此省孝先代确即居之经两载妖变皆息时人咸以为真正所致】因鬼杀子【梁国之北地名黎丘有竒鬼焉善効人之子侄昆弟好扶邑丈人而遒苦之黎丘丈人之市醉而归者黎丘之鬼效其子之状扶而道苦之丈人归酒醒而谯其子其子泣而触地曰孽无苦也其父信之曰譆是必扶竒鬼也我固闻之明日复饮于市欲遇而刺之明旦复醉其眞子恐其父之不能返也遂迎之丈人望其眞子防劒刺之而不知惑于似其子者而杀其眞子战国防】伐树移社【晋阮修字宣子善清谈论者以人死有鬼修独以为无后遂伐社树或止之修曰若社而为树丨丨则社移树而为社伐树则社亡矣】梦郑伯有【郑人相惊以伯有郑人杀伯有言其鬼至曰伯有至矣则皆走不知所徃铸刑书之嵗二月或梦伯冇介而行曰壬子余将杀也明年壬寅余又将杀叚也及壬子驷帯卒国人益惧齐燕平之三月壬寅公孙叚卒国人愈惧其眀月子产立公孙泄及良止以抚之乃止及子产丨丨丨丨】见甄舒仲【晋邹湛尝丨一人自称丨丨丨余无所言如此非一乆之乃悟曰吾宅西有积土败瓦其中必有死人甄舒仲者予舎西土瓦中人也检之果然厚加敛葬毕梦此人复来致谢本传】上清童子【岑文本山亭避暑有叩门云丨丨丨丨元寳叅奉冠青圆角冠衣浅青衣自汉得果成本生于吴得不凝滞之道又语以汉魏间事了如目睹问冠帔乃曰仆外服圆而心方正此是丨丨五铢服也又天衣六铢尤细五铢也出门数歩墙下不见文本掘之一古墓中唯得一古钱方知丨丨丨丨铜名元寳钱文也外圎心方正钱之状也青衣铜衣也五铢服亦钱文也此乃汉朝所铸也文本自是钱帛日盛至中书令忽失古钱岑遂薨矣神异着】驿舎妇【也眠字马扑儿子也孤字衘厨饭官食也舘字乃独眠孤舘四字】傲视宅怪【魏元忠公正寛厚不信邪鬼未达时家贫独一婢老猿为防火婢惊白公公曰猿闻我阙仆为我执防耳又尝呼苍头苍头未应犬代呼之公曰孝顺狗也能代我劳又独坐有硕防拱之于前公曰汝軰饥求食于我耶乃令饲之又夜有鹪鹠鸣于屋端家人将弹之公曰彼昼不见物故夜飞此亦天地所有不可使南走越北走胡何须伤之又一夕夜半有妇女数人立竹牀前公曰能徙吾牀于堂下乎妇人竟擡舁于堂下公曰可复徙堂中乎羣女乃复移床至旧所公曰能徙吾床至街市中羣女再拜而去曰此寛厚长者可同常人翫之哉见易録】大出鬼手【少保马公亮少时临窻烛下阅书忽有大手如扇自窓前伸入次夜乂至公以笔濡雌黄水大书花字外大呼速为我涤去不然祸及于汝公不听而寝有顷怒甚呼涤愈急公不应将晓哀鸣而手终不能缩且曰公将大贵我戯犯公何忍致我极地耶公独不见温峤燃犀之事也公大悟以水涤去花字逊谢而去括异志】诗集灯檠精【宋怙为甘渡巡检故人赵当训其子弟忽见羙妇人立灯下纎腰一搦唱曰郎行久不归妾心伤亦苦低迷罗箔风背泣西牕雨遂防趍赵就寝曰妾本东方人鬻身于彭城郎今即观光上国妾岂可孤眠暗室明夜又来诸生怪赵精神恍惚具告其故请徃观焉因遽入以身抱之视之乃一灯檠云斋録】神座狐【景徳中邠州有神祠相传神亲享杯盘盖丨丨下有穴藏羣丨狐自元出享有体王嗣宗得其实纵火焚穴擒捉羣狐鞭庙祝背遂絶初公在长安极防种山人放之短好事有诗云终南隠士声华歇邠土妖狐巢穴宫二事但输王太守圣朝方信有英雄渑水燕谈郑郊河北人举进士第游陈蔡间过一塜上有竹二竿青翠可爱因驻马吟曰丨上二竿竹风吹常袅袅乆不能续忽闻丨中有言曰何不云下有百年人长眠不知晓郊惊问之不复更有他言矣集异记】宅怪赓唱【姚康成夜宿废宅遥见三人入廊房内赋诗一人细长而黒吟曰昔日炎炎徒自知今无烽灶何繇得真诀使我佩环飘阙】三闾大夫庙【丨丨丨丨屈平字灵均汨罗沉沙之处在岳州境内正庙以渔父配享元末有洪州衙前军将忘其姓名题一絶云苍藤古木几经春崇祀祠堂小水濵行客漫陈三酹酒大夫元是独醒人自是能诗者不敢措手青后集】睢阳二将庙【荆公题双庙云北风吹树急西日照牎凉及详味之其托意深逺非止咏庙中景物而已盖巡逺守丨丨当时安庆绪遣突厥劲兵攻之日以危困所谓北风吹树急也是时肃宗在灵武号令不行于江淮诸将观望莫肯救之所谓斜日照牕凉也此深得老杜句法如老杜题蜀相庙映阶碧草自春色隔叶黄鹂空好音亦自托意其中矣】公安防公祠【冦菜丨贬死雷州丧过还荆南丨丨县民懐公徳以竹挿地挂纸为祭焚之后生笋成林民以为神因立公祠目其竹曰相公竹杨诚之有诗曰已枯断竹再成林天为英贤春独深仆木偃禾如不起至今谁识大忠心渑水燕谈】
　　家庙
　　事类念亲【质家古宗庙上亲亲也公羊威二年注云孝子必丨其亲故为之立宗庙以鬼事之】藏主【庙者所以丨丨列昭穆也汉书事】象生【庙以藏主以四时祭寝有衣完几杖丨丨之具以藏新物俊祭祀志】思貎【庙貎也丨想仪丨而事之也公羊威二年】首立家庙【唐王珪既贵丨丨丨丨四时祭于寝居室为后及秦非笑圣人荡防典礼务尊君卑臣于是天子之外无敢营宗庙者汉世公卿贵人多建祠堂于墓所在都邑则鲜焉魏晋以降渐复庙制其后遂着于令以官品为所有世数之差唐侍中王珪不立私庙为执法所紏太宗命有司为之营搆以耻之是以唐世贵臣皆有庙及五薄折士民永生有所未遑礼頽教坠庙制遂絶迨后宋兴夷乱苏疲乆而未讲至仁宗皇帝问羣臣贵穷公相而祖祢食于寝侪于庶人庆厯五年行郊祀赦听文武官依旧式立家庙臣尝因进对屡闻圣言谓】宿薄后庙【牛僧瑞落第归宛叶间将宿大安民舎防暮失道逺见火明至一大宅黄衣阍人曰有客有客入告少时出曰请郎君入至大殿蔽以珠帘拜于殿中帘中语曰妾汉文帝母薄太后此是庙郎何辱至行役无苦乎今夜风月佳甚呼左右屈两娘子出见牛秀才良乆有二女子从云中至太后顾曰此髙祖戚夫人余下拜夫人亦拜又顾一人曰此元帝王嫱如前拜各就坐太后使紫衣中贵人曰迎杨家潘家来乆之五色云中有二女子下太后曰此是唐太宗妃余即肃拜如臣礼更一人曰此齐潘淑妃余拜非复再既毕太后命进馔具酒各赋诗别有善笛女子太后谓曰识此否此石家緑珠也因曰牛秀才来今夕谁人与伴戚夫人潘妃緑珠皆辞不可及乱太后又曰太真先朝贵妃固勿言也乃谓王嫱曰昭君嫁呼韩禅于胡鬼何能为昭君幸无辞昭君不对低眉羞恨俄各归利牛秀才为左右送入昭君院防将旦竞辞去太后使人送徃大安邸施失使人行少时天使明余却望直庙荒大不可入境不知其如何僧孺自作周□行记】毁诸滛祠【唐狄仁杰为江南廵抚使吴楚多滛祠仁杰丨千七伯房止防夏禹吴太伯季札伍贠四祠】谒江渎庙【文潞公少时从其父赴蜀州幕官过成都潞公入江渎庙观畵壁祠官接之甚勤且言夜梦神令洒扫池庭曰明日有宰相来官岂异日之宰相乎公笑曰宰相非所望若为成都当令庙室一新庆厯中公以枢宻直知益州听事越三日丨丨丨丨若有感焉方经营改造中忽江涨大木数千章蔽流而不尽取以为村庙成壮观甲天下闻见録】
　　诗集玉华宫【溪囬松风长苍防窜古瓦不知何王殿遗搆絶壁下隂房鬼火青壊遒哀湍泻万籁真笙竽秋色正萧洒羙人为黄土况乃粉黛假当时侍金舆故物独石马忧来借草坐浩歌涙盈把冉冉征途间谁是长年者杜前】黄牛祠【大川虽有神滛祀亦其俗石马系祠山门鸦噪丛木潭潭村鼔隔溪闻楚巫歌舞送迎神畵船百丈山前路上滩丨峡长来去江水东流不暂停黄牛千古长如故峡山侵天起青嶂崖崩路絶无由上黄牛不下江头望行臣专殖第产不立私庙下儒臣礼官议定制度于是翰林承防而下共奏请自平章事以上立四庙东宫太保以上立三庙诏如其请公卿无肯偪众为之者独平章事文公首奏乞立庙河南有诏可之司马公作文路公家庙碑】
　　生祠
　　事类古今生祠【石庆为齐相齐人慕其嘉行则有石相之祠栾布尝守燕郡燕人服其亷则有栾公之社以至荀勉之遗爱童恢之异政韦羲之奸狱屡空王堂之削平羣盗杜轸之专尚风化皆立生祠】狄仁杰生祠【唐丨丨丨为魏州刺史民为立生祠后其子景睴官魏州司功贪为虐民苦之因毁父生祠唐史】张文定生祠【至和元年秋蜀人传言有防至边邉军夜呼野无居人妖言流闻张公方平至蜀之日归屯军撒守备明年正月蜀人相庆如他日遂以无事又明年正月相告防公像于净众寺公不能禁苏洵曰公之恩在尔心尔死在尔子孙其功业在史官无以像为也且公意不欲奈何皆曰公何事于斯虽然于我有不释焉今夫平居闻一善必问其人之姓名与其隣里之所在以至扵其长短小大羙恶之状甚者或诘其平生所嗜好以想见其为人而史官亦书之于其传意使天下之人思之于心则存之于目存之于目故思之于心也固由此同之像亦不为无助也洵无以诘遂为之苏明允作记】


　　古今合璧事类备要前集卷六十九
　　钦定四库全书
　　古今合璧事类备要后集卷一
　　宋　谢维新　撰
　　君道门
　　圣学
　　古今源流【书载若稽古帝尧若稽古帝舜若稽古大禹説者谓尧舜禹虽圣人而犹不自圣每事必顺考乎古此即帝王所学之源也荀子载尧学于君畴舜学于务成昭禹学于西王国汤学于成子伯此即帝王所学之人也孟子谓汤之于伊尹学焉而后臣之书载髙宗旧学于甘盘史称文王为纣囚于羑里而演易书称武王访箕子而作洪范此亦帝王所学之实也成王下帝王一等而诗人所颂则曰学有缉熙于光明佛时仔肩葢自二帝三王以来未有不以学为本秦人毎事必师古始甚至焚书坑儒亦焉知学之为何事哉汉髙以马上得天下且曰安事诗书至于文帝旁求儒雅以阑大猷遂广游学之路论语孟子孝经尔雅皆置博士武帝始表章六经罢黜百家宣帝始诏诸儒于石渠以讲经成帝始防诸儒于白虎以修先帝之故事光武中兴息马论道数引郎将讲论经理夜分乃寐史称世祖经学政事以此也明帝为太子受书于亘荣及即位躬临辟雍行养三老五更乞言之礼肃宗亦诏诸儒于东观以修石渠白虎故事魏晋南北之际徃徃以游戏翰墨雕琢文辞为学则人主为学可知矣唐有天下其可称者三宗以太宗之在东宫招置十八学士更直访问即位之后所谓仁义既效皆其学问之助也元宗厉精之初常览史籍而马懐素褚无量等劝讲禁中逮其后也无逸之图代以山水宪宗留意坟典每览前代兴亡得失之书皆三复其言又集前代事迹书于屏风及其末也佛骨之臣逐于凤翔其他如代宗之好学彊记通乎易象文宗之闲暇观书沮于士良其学益可知矣惟我朝列圣无一君不学亦无一日不好学太祖读书至舜典则叹近代宪网之宻读史至释之定国事则责御史以不寃不特是也以儒臣理财以士人理狱劝武臣以读书令宰相以读书朱文公所谓太祖不为言语文字之学而方寸之地直与尧舜合是也太宗继之故置崇文院以収天下之图书三圣授受如出一道故在真宗置侍讲学士以杨徽之夏峤吕文仲为之或召崔颐正至后苑讲大禹谋即太宗之讲学也自时厥后此意愈传而愈博以仁宗之讲学孙奭毎讲必悚然而听丁度王洙等必数刻乃罢贾昌朝诵説则多所质问既取无逸孝经以至左右又取国风讥刺之事以为览戒至若元祐诸君子之劝圣学如吕公着之陈十事始于畏天终于无逸而复取论语尚书孝经切于治道百篇以进范祖禹上帝学八篇仁皇训典三百一十七篇又复进观文览古图三朝训监图不特是也以司马光上稽古録以苏颂采唐故事以苏轼进陆贽奏议程颐三劄一疏犹拳拳于讲读之官葢无非所以为帝学之禆益也髙宗中兴万防之暇专意经术亲书石经命儒臣防绎其説祁寒隆暑畧无倦色又作损齐置经史古书于其中以为燕坐之所且为之记此我髙宗之典学也孝宗六月即位随御经筵宵衣旰食皇皇汲汲声色苑囿弗游弗亲此即我孝宗之典学也宁王以三十一年之恭俭培千万世之深仁厚泽方其封为嘉王而在东宫之日讲官如陈傅良黄年之流闻皆正言行皆正道无非所以为圣学之助皇上继志述事经筵进读露门劝讲退朝之后日讲有常度撤章之余嵗讲有常经即此一道其所以上按帝王之统下贻子孙之谋无非自圣学之相为授受也】
　　事类兢兢【尧丨丨日行其道董仲舒防】汲汲【尧舜禹汤文武丨丨杨子】就将【日丨月丨诗】干惕【君子终日丨干夕丨若厉易】缉熙【学有丨丨于光明诗】髙明【曽子曰尊其所闻则髙明行其所知则光大董防】聚辩【干九三学以丨之问以丨之君德也易】彊勉【丨丨学问则闻见博而知益知董防】多闻【説曰王人求丨丨时惟建事书】时敏【惟学逊志务丨丨念终始典于学同上】表章【汉武丨丨六经】讲论【汉宣帝诏丨丨五经同异】夕说【唐金华朝丨丨书】乙览【唐太宗乙夜观书故谓之丨丨】劝讲【见前源流注】论思【侍从日月献纳朝夕丨丨】听雅颂【天子燕处则丨丨丨之音记】书盘铭【汤丨于丨丨曰茍日新日日新又日新同上】师悉诸【炎帝丨丨丨】师大桡【黄帝丨丨丨并史记】画八卦【伏羲始丨丨丨造书契以代结绳之政由是文籍生焉书序】有四叔【少昊丨丨丨】师伯夷【颛帝丨曰丨丨】师伯招【帝喾丨曰丨丨】取诸人【大舜善与人同乐丨丨丨以为善孟子】惜寸隂【禹丨丨丨晋陶侃传】师太公【武王丨丨丨尚父尚父曰敬胜怠者亡怠胜敬者灭义胜敬者从欲胜义者凶闻之退而为铭书于席几觞豆】讲老子【齐髙祖好丨丨丨百官戎服以听】藏孝经【唐元宗诏天下家丨丨丨】读周礼【唐太宗曰朕夜丨丨丨其圣作也谓魏证曰朕思之不井田不封建不肉刑而欲行周公之道不可得也】论诗雅【唐文宗坐延英丨丨正否郑覃曰孔子所删三百篇是也其非丨正者乌足为天子道哉】问学广成【黄帝丨丨丨丨列子】受学绿图【颛帝丨丨丨丨史记】师子州支【尧丨曰丨丨丨】师曰许由【舜丨丨丨丨】惟精惟一【人心惟危道心惟防丨丨丨丨允执厥中书】制心制事【以义丨丨以礼丨丨同上】能自得师【丨丨丨丨者王同上】学为王事【丨之丨丨者丨其已久矣杨子】溥博渊泉【丨丨如天丨丨如渊中庸】修齐治平【正心诚意致知格物丨身丨家丨国丨天下大学】进德修业【干九三君子丨丨丨丨易】前言徃行【大蓄君子多识丨丨丨丨以蓄其德同上】礼园书圃【修容乎丨丨翺翔乎丨丨相如游猎赋】广厦细防【丨丨之中丨丨之上明师居前劝讲在后上论唐虞之际下及殷周之盛汉王吉上疏】过祠孔子【汉髙祖丨鲁以太牢丨丨丨寳训】刺作王制【汉文帝使博士诸生丨六经中丨丨丨同上】奏十二篇【汉陆贾时时前説称诗书帝谓贾曰试为我着秦所以失吾所以得及古今成败贾凡丨丨丨丨丨毎奏一篇帝未尝不称善】游六艺圃【丨于丨丨之丨驰骛乎仁义之涂览观春秋之林相如逰猎赋】大学之要【汉武帝防董仲舒欲闻丨丨丨丨至论之极】尚书朴学【儿寛见上语经学上曰吾始以丨丨为丨丨弗好及闻寛説乃从受一篇汉书】在乎如意【髙明光大不在乎他丨丨丨之丨而已董防】求善无厌【以天子学问至于蒭荛者丨丨丨丨也贾山至言】锐情经术【唐太宗丨丨丨丨引内学士更直讨论古今】书籍自娱【本朝太祖喜观书虽在军中手不释卷视朝之暇毎以丨丨丨丨帝学】观书为乐【太宗尚儒术听之暇丨丨丨丨毎至夜分手不释卷事畧】讲説质问【真宗幼尚文雅专以讲学属辞为乐及即位每召诸王府侍讲邢昺及国子监直讲孙奭更侍丨丨丨丨经义同上】保邦治民【真宗景德四年上谓王旦曰经史之文有国之鉴丨丨丨丨之要尽在是矣寳训】炎暑不辍【仁宗天圣四年上谓辅臣曰比以大暑罢讲读适已召孙奭等説书王旦曰陛下万防之下留意经术虽丨丨丨丨长编】风雨不易【神宗元丰八年史臣曰上聪明英睿圣学髙逺言必据经深造道德之蕴而详于度数毎论经史多出人意表间日一御经筵迩英讲读丨丨丨丨禁中观书或至夜分】图书自娱【景德二年幸龙图阁阅太宗御书又观诸阁图书下设六阁经典阁史傅阁予书阁文集阁天文阁图书阁上曰朕退朝之暇无所用心即此丨丨以丨丨耳帝学】废兴鉴戒【太宗谓宋琪曰朕性喜读书开卷有益毎见前代丨丨以为丨丨宝训】善恶鉴戒【真宗景德四年上手札王钦若曰编修君臣事迹朕于此书匪独资于披览亦乃区别丨丨垂之后世俾君臣父子有所丨丨长编】且善评文【仁宗天圣七年上谓王曽曰两汉书文辞温雅唐书终不及也曽退相谓曰上阅经史见前代述作之体丨丨丨之自昔好丨之主未尝留意及此】独喜观书【哲宗王岩叟言陛下闲燕之中足以留意经史上曰并无所好惟是观书耳又髙宗绍兴三年上曰朕退朝无所嗜好丨丨丨丨】事毕御经筵【英宗尝谕侍臣曰凡学之道戒在中止故视丨丨不俟进食即丨丨丨】每夜读尚书【髙宗绍兴十二年谓宰相曰居常禁中丨丨丨丨丨早朝退阅章疏夜读尚书率二鼔罢并同上】治道宜施行【髙宗绍兴十一年上曰有帝王之学有士大夫之学朕在宫中无一日废学然但推究前古丨丨有丨丨今者要丨丨耳防要】善恶以为戒【孝宗淳熙六年上曰朕于防务之外只好读书观前古之兴衰考当时之得失善者从之不善者以为戒圣政】读书知而罕行【孝宗淳熙十三年上曰自古人主读书少有知道知之亦少能行之且如与人不求备检身若不及二句人君岂不知自是不能行圣政】伊川始终条理【丨丨曰丨条理者智之事也丨丨丨者圣之事也此学之始终也】明道记诵博识【明道以丨丨丨丨为玩物丧志】横渠立心立极【丨丨曰为天地丨丨为生民丨丨为去圣继絶学为万世开太平】伊川经筵第一劄【自古人君守成而致盛治者莫如周成王成王之所以成德由周公之辅养昔者周公辅成王防而习之所见必正事所闻必正言左右前后皆正人故习与智长化与心成今士大夫家善教子弟者亦必延名德端方之士与之居处使之薰染成性故曰少成若天性习惯如自然伏以皇帝陛下春秋之富虽睿圣之资得于天禀而辅养之道不可不至所谓辅养之道非谓告诏以言过而后谏也在防养薰陶而已大率一日之中接贤士大夫之时多亲寺入宫女之时少则自然气质变化德器成就臣欲乞朝廷慎选贤德之士以待劝讲讲读既罢常留二人直日夜则一人直宿以备访问皇帝读习之暇游息之间时于内殿召见从容宴语不独渐摩道义至于人情物态稼穑艰难积久自然通逹比之常在深宫之中为益岂不甚大切闻间日一开经筵讲读数行羣官列侍俨然而退情意畧不相接如此而责辅养之功不亦难乎今主上冲防太皇太后慈爱亦未敢便乞频出但时见讲官久则自然接熟大扺与近习处久熟则生防慢与贤士大夫处久熟则生爱敬此所以养成圣德为宗社生灵之福天下之事无急于此】张商英劝圣学劄【仰惟陛下圣性静而渊广大而明静渊则道也广大而明则天也道无为而生天地天无为而成变化在舜为钦明文思在禹为濬哲文明在禹为不自满假在汤为圣敬日跻在文王为纯亦不已在武王为无竞维烈】晦庵垂拱殿奏劄【愿陛下清间之燕博访真儒考之于经騐之于史以防之于心以应当世无穷之变以致于臣下之忠邪计虑之得失不待烛照数计而可否黒白判然矣葢人主之学当以明理为先是理既明则凡所当为而必为所不当为而必止者莫非循天之理而非有意必固我之私也】
　　诗集讲唐虞【不知官髙卑玉带悬金鱼问客之所为巍冠丨丨丨韩愈示儿诗】
　　圣制
　　古今源流【书称伏羲画八卦造书契由是文籍生焉此其圣人制作之始也继是而降舜有作歌乃歌之辞又有南风之歌太康昆弟有五子之歌汤之盘铭文王之重易武王之洪范与夫几席觞豆之铭此其帝王述作之防也秦汉以来汉髙祖有击筑之歌武帝有白麟寳鼎天马瓠子芝房赤鴈与夫西极天马之歌郊祀之歌秋风之辞皆以人主之尊自擅其能文之名也自是而降若汉灵帝自造王羲篇魏武帝自作兵书十数万言文帝之着汉文帝论宋简文之赋诗而号宫体陈后主之制五言诗隋炀帝之工于诗唐太宗之作宫体诗又作帝范十二篇以赐太子又制训戒六篇以示诸王又着金鉴述以示侍臣又作赐马周萧瑀诗元宗御制孝经序文宗与桞公权聨句宣宗出金鉴书徃徃人主皆以著述为能五代文章陋矣惟我国朝圣制虽工无徃不出于正以太祖有华山日出诗又自亲賛孔顔太宗覆试进士有诗戒谕官吏有辞真宗作瑞雪诗作文武七条其他轸田夫吟念农歌自戒箴祥瑞论勤政论对照诗悯农歌稼穑倍登诗瑞雪诗此特其细尔最是为君难为臣不易论元良箴与夫正説十篇欹器戒酒二论真可与二典三谟相表里自时厥后家法相承制作愈善在仁宗则有御制神武袐畧序御撰洪范政监审乐要记风角集占不特是也又亲制观文监古图记又御迩英出危竿谕又赐御制边臣攻守图神宗嗣位之初司马光首进资治通鉴既为之名又为之序厥后慨西方之多难愤北兵之未平于是诏赐王韶御制攻守图行军环珠总要神武袐畧风角集占既制景福内库诗及其积羡又揭以诗葢车攻复古之雅不是过也髙宗中兴既亲书御制中和堂诗赐张浚又亲制文宣王及七十二子賛又作损斋记孝宗祗遹燕谋其见于圣制若用人论若春赋若新春喜晴诗若原道辨若髙宗圣政序皆其卓卓可纪者尔皇上宣二祖之重光袭四宗之缉熙在嘉熙中则御制敬天十二图在淳祐初则御制十三圣贤賛既制训亷恤刑二诏复制中庸大学二賛至于嵗在乙夘复为国本以制资善堂记贻厥孙谋以燕翼子下悼齐梁陈隋之君与臣下角其丽美者葢万万不侔云】
　　事类文思【聪明丨丨书】文明【濬哲丨丨同上】化成【观乎人文以丨丨天下易】为章【倬彼云汉丨丨于天诗】追琢【丨丨其章同上】经纬【丨天丨地曰文左传】焕有【尧丨乎其丨文章语】浑灏【虞夏之书丨浑尔商书丨灏尔周书噩噩尔杨子】圣谟【丨丨洋洋嘉言孔彰书】王言【丨丨惟作命同上】炳丹青【圣人之言丨若丨丨杨子】餙万物【正元中上方向文章昭回之光下丨丨丨栁文】焕马可述【武帝号令文章丨丨丨丨汉史】细书成文【光武一札十行丨丨丨丨】相如视草【武帝毎为文常使丨丨丨丨】诸生待制【灵帝引诸生能为文赋者并待制鸿都门下同上】安不忘危【大风丨丨丨丨其霸心之所存乎文中子】有颂无规【唐文宗与桞公权聨句云人皆苦炎热我爱夏日长薰风自南来殿阁生微凉东坡以为丨丨而丨丨】奎主文章【唐史天文志】五星聚奎【本朝乾德五年丨丨如连珠丨降娄之次降娄即丨星也】山下有火贲【贲卦丨丨丨丨丨易】风行水上涣【涣卦丨丨丨丨丨易】父子刻意于文【梁武帝丨丨丨丨丨丨学乃至隂阳卜筮骑射声律草围棋无不精妙】不欲人出己右【隋炀帝善于文丨丨丨丨丨丨薛道衡被诬而死则曰复能作空梁落燕泥否王胄之诛则曰复能作庭草无人随意绿否又曰设令朕与士大夫髙选亦当为天子】止斋崆峒之碑【崆峒之碑漫灭脱漏十不存六后世犹想陶唐氏之遗风陈止斋文】歧阳石鼓之歌【丨丨丨丨丨丨寂寥简短至不可考后世或以为周宣王之作同上】唐吕温人文化成论【夫一二相生大钧播物百化交错六气节宣或隂阖而阳开或天经而地纪有圣作则实为人文若乃夫以刚克妻以柔立父慈而教子孝而箴此室家之文也君以仁使臣臣以义事君予违汝弼献可替否此朝廷之文也三公论道六卿分职九流异趣百揆同归此官司之文也寛则人慢纠之以猛猛则人残施之以寛寛以济猛猛以济寛此刑政之文也乐胜则流遏之以礼礼胜则离和之以乐与时消息因俗变通此教化之文也文者葢言错综庻绩藻绘人情于成文焉以致其理然则人文化成之义其在兹乎必以旗常冕服为人文则秦汉魏晋声明文物理缛五帝仪繁三王可曰焕乎其有文章矣何衰乱之多也必以章句翰墨为人文则陈后主隋炀帝雍容绮靡洋溢简编可谓文思安安矣何灭亡之速也】
　　诗集兰叶捧天词【赐釡同荣拜摐金宴宰司菊花吹御酒丨丨丨丨丨张悦奉和御制命宴都堂应制诗】
　　圣翰
　　古今源流【自伏羲造书契而文籍生先秦以来止有竹简之书传称包羲获景龙之瑞作龙书神农因嘉禾八穗作穗书黄帝史苍颉变古文冩鸟迹为文字作鸟迹篆及少昊取古文作鸾鳯之书颛帝作科斗之书曰科斗篆帝尧因灵有图作书文王时赤雀衔书丹鸟入室作鸟书然此皆不见于经而杂出于纬书未必可尽信也葢自秦防恬造笔汉蔡伦造纸东海以来人主始从事于翰墨之工如光武以手迹赐方国皆一札十行细书成文章帝好杜广草书因名章草魏文帝以素书所着典论及诗赋饷孙权又以纸冩一通与张昭自时厥后如宋孝武与臣下争草书有臣无第一陛下无第二之美唐太宗始以飞白赐羣臣又以飞白书赐马周又赐李静诏书数凾髙宗继之常为飞白赐侍臣戴至德郝处俊李敬元崔知悌等元宗开元二十四年西还次陜嘉卢奂之美政揭题賛于防事德宗洒翰金銮厉辞鈆椠文雅中兴夐髙前代宪宗亲洒仙毫鸾鳯搴翔烟云舒卷此皆翰墨之可称者也唯桞公权对穆宗之问则曰心正则笔正当时则知其有笔谏之防五代不足道我朝列圣之兴大扺以飞白为重未尝轻赐臣下葢自十四圣之授受三百年之积累其见之于乔木故家之宝藏名臣大手笔之称賛葢将等日月之光辉星斗之璀灿者也】
　　事类心画【言心声也书丨丨也杨子】天常【丨丨为帝王之笔舌同上】肆笔【圣人矢口而成言丨丨而成书同上】竹简【更以丨丨冩书之书】丹青【奎主文章苍颉效象神曜书丨丨垂萌孝经援神契】屈曲【奎星丨丨相钩似文章之画同上注】鳯翥龙蟠【丨丨丨丨势如斜而反直王羲之传】烟霏雾结【丨丨丨丨鳯翥龙蟠心慕手追此人而已唐太宗王羲之书賛】尽善尽美【丨丨丨丨其惟王逸少乎同上】不类□蝌【辞严义宻读难晓字体丨丨丨与丨韩愈石鼓歌】书八字赐【太祖命李符知京西转运丨李符到处如朕亲行丨丨丨之】飞白四字【太宗丨丨丨丨广盛尺示吕端以下曰昔唐太宗以丨丨赐羣臣刘洎登御榻争取今观卿等与古何异】自得其趣【太宗出御书扇赐近臣谓宋琪曰朕听政之外未尝昼寝读书冩字丨丨丨丨】必极精妙【真宗祥符五年内出太宗御书法帖示辅臣曰太宗嗜学实由天纵属思授翰丨丨丨丨王旦曰以文章化人成俗者自太宗治也自五代以来笔札无体钟王之法防乎絶矣太宗在南宫留意翰墨断行片简得之于外则争求之宝为楷法自是学者书体立变圣教所至】草书经史【太宗尝丨丨丨丨三十纸刻石模印诣名山藏之或丘园养素好古博雅之士亦赐之】草书孝经【真宗出飞白书赐宰相淳化三年李至言愿以上丨丨千文勒石上曰无可取丨丨百行之本朕当自书勒于碑隂】秘阁二字【丨丨成李至乞赐新额真宗乃飞白丨丨赐之长编】书廻銮诗【本朝真宗幸澶渊有御制亲丨丨丨丨】真草三体【淳化二年苏易简愿以所赐时刻石上复为丨丨行丨丨书其诗同上】赐十二字【真宗天禧中上在东宫丨张士逊丨丨丨曰寅亮天地弼予一人又曰日新其德苏轼为之賛】书十三轴【仁宗庆厯四年上于迩英阁出御丨丨丨丨凡三十五事曰朕观书之暇取臣僚上言及进对事日可施于治者书以分赐王度曽公亮王洙等因请释其义上许之】书博学字【皇祐元年张锡讲书禁中飞白丨丨丨丨赐之】书文儒字【学士张方平上奏上异之丨丨丨二丨以赐并同上】书唐人诗【哲宗御丨丨丨丨赐范祖禹等各一首】书劳绩幅【真宗淳化五年上书二幅曰公务刑政惠爱临民奉法除奸方可书为劳绩】书二臣名【真宗淳化四年飞白丨向敏中张永姓付宰相曰此丨人丨丨也朕将用之】醉书四民【仁宗飞白书四民安乐之字题其傍曰化成殿丨丨邵雍释之曰帝虽酒所嫔御在列尚不忘丨丨焉故自帝王以来天独以仁諡之也】书二幅赐【真宗丨丨丨劳绩又别书二十余幅丨尹玘等】御草赐臣【真宗淳化五年出丨丨书飞白丨近臣曰学书当澄神静虑兴在笔端朕于听政之暇以此自娱耳】宸翰有法【仁宗丨丨迈逸笔势丨丨飞白书尤为精妙命工模刻以赐宰辅】飞而不白【太宗丨丨丨丨羲之白而不飞同上】亦如好书【范祖禹在元祐中哲宗尝赐御书唐诗公上疏陈谢且曰愿笃志学问丨丨丨丨益进道德皆若游艺】书无逸图【髙宗绍兴五言丨丨丨为丨设于讲殿之壁】书车攻诗【赵鼎谢御丨丨丨丨诗曰陛下游戏翰墨之间亦不忘恢复】书赐州学【绍兴五年上曰朕无事惟静坐观书所得甚多时上所写六经与论孟之丨皆毕因刋石于国子监仍颁墨本丨诸路丨丨】冩于座右【髙宗建炎二年上亲丨旅大有大蓄二卦与孟子之言丨丨丨素屏宰执黄潜善曰陛下于书取谨德昭德之义于易取有贤养贤之道葢正心诚意以齐家治国者在德立政造士以致君泽民者在贤与孟轲之格言皆今日急务固知心术之妙不以字书为工也中兴小厯】书戒励诏【髙宗绍兴二十九年御丨丨骄惰丨亷节丨于尚书省立石以墨本颁之于中外】谢赐御书【建炎二年宰臣丨丨丨丨资治通鉴第四册上因曰朕退朝省览四方奏章外游意翰墨不以为劳】冩子仪传【四年丨郭丨丨丨呼诸将示之】冩充国传【六年上曰昨在防稽尝丨赵丨丨丨以赐诸将】书羊祜传【七年秦桧乞以御丨丨丨丨刋石颁诸宰执大将侍从从之并同上】亲札宸翰【范冲上髙宗陛下书法之妙愿因勤政之余丨丨丨丨丨以无逸一篇分为二图设于殿壁】静坐观书【见前书赐州学注】书秋山诗【孝宗曰朕无他嗜好或得暇惟丨字为娱因取郭熙丨丨平逺丨以赐焉】诗赐大臣【宁宗嘉定十四年宸翰书车攻烝民南山有台缁衣丨丨丨丨】御书文赋【皇上宝庆初丨丨丨丨以赐天下】御书西铭【皇上绍定初丨丨丨以赐大臣】四十八事【今上绍定御书丨丨丨丨】飞白赐宰相【真宗出丨丨书丨丨丨曰朕读书外常留意真草飞白不犹愈于游畋声色乎】手诏颁郡县【髙宗绍兴二年诏以恤刑丨丨刻石丨诸丨丨奉使魏良臣言北人得亲笔恤刑书墨本曰恤民如此民心安得不归】书玉堂之庐【真宗淳化三年飞白丨丨丨丨丨四字召苏易简付之】书明良之阁【孝宗御丨丨丨庆防丨丨字赐史浩】御书赐殿师【孝宗丨丨丨丨丨以下曰朕惟将帅之每在蔽功而忌能尊已而自任】御书赐下臣【宁宗嘉泰初丨丨尚书説命毛诗天保周易泰卦唐七德舞以丨丨丨】书儒行中庸【髙宗绍兴五年上将亲丨丨丨丨赐进士髙闽言儒行出于汉儒杂记上乃赐中庸】书真草孝经【髙宗绍兴九年秦桧乞以御丨丨丨丨丨刻之金石传示后世】书白鹿洞规　书考亭书院　书岳麓书院　书潭州明伦堂　书中庸大学賛【已上并今上淳佑后圣翰】苏东坡仁宗飞白书记【问世之治乱必观其人问人之贤不肖必以世考之孟子曰诵其诗读其书不知其人可乎是以论其世也合抱之木不生于千仞之丘千金之子不出于三家之市臣尝逮事仁宗皇帝虽愚不足以测知圣德之盛至独私窃览四十余年之间左右前后之人其大者固以光明隽伟深厚防杰不可窥较而其小者犹能敦朴恺悌靖恭持重号称长者当是之时天人和同上下驩心才智不用而道徳有余功业难名而福禄无穷升遐以来十有二年若臣若子罔有内外下至深山穷谷老妇稚子外薄四海裔夷君长见当时之人闻当时之事未有不流涕稽首者也此岂独上之泽欤凡在廷者与有力焉太子少傅安简王公讳举正臣不及见其人矣而识其为人其流风遗俗可得而称者以世考之也熙宁六年冬以事至姑苏其子诲出庆厯中所赐公端敏字二飞白笔一以示臣且请臣记之将刻石而傅诸世臣官在太常职在太史于法得书且以为抱乌号之弓不若藏此笔保曲阜之履不若傅此书考追蠡以论音声不若推防画以究观其所用之意存昌以追嗜好不若因褒贬以想见其所与之人或藏于名山或流于四方凡见此者皆当耸然而作如望旄头之尘而听属车之音相与勉为忠厚而耻为浮薄或由此也夫】欧阳修仁庙飞白记【治平四年夏五月予将赴亳假道于汝隂因得阅书于子履之室西云章烂然煇映日月为之正冠肃容再拜而后敢仰视葢仁宗皇帝之御飞白也曰此宝文阁之所藏也胡为于子之室乎子履曰曩者天子宴从臣于羣玉而赐以飞白余幸得与赐焉余穷于世久矣少不悦于时人流离窜斥十有余年而得不老死于江湖之上者葢以遭时清明天子向学乐育天下之材而不遗一介之贱使得与羣贤并游于儒学之馆而天下无事嵗时丰登民物安乐天子优游清闲不迩声色方与羣臣从容于翰墨之娱而余于斯时叨获此赐非惟一介之臣之荣遇亦朝廷一时之盛事也子其为我志之余曰仁宗之德泽防濡于万物者四十余年虽田夫野老之无知犹能悲歌思慕于垅畆之间而况儒臣学士得望清光防恩宠登金门而上玉堂者乎于是相与然流涕而书之夫玉韫石而珠藏渊其光气常见于外也故山辉如白虹水变而五色者至寳之所在也今赐书之藏于子室也吾知将有望气者言荣光起而属天者必赐书之所在也】
　　诗集飞文下玉除【伏驲驰天阙丨丨丨丨丨奎成苍颉字龙受伏羲书功业升平外文章妙絶初形声秦拙防画蔡邕疎轴动星辰转笔停风雨余珍藏传万世安敢比琼琚郑澥谢赐飞白书】
　　圣夀
　　古今源流【圣夀之説古无有也观诸韩愈佛骨表之所纪如称黄帝在位百年年一百十嵗少昊在位八十年年一百嵗颛顼在位七十九年年九十八嵗帝喾在位七十年年一百五嵗帝尧在位九十八年年一百十一嵗帝舜及禹年皆百嵗其后殷唐亦年百嵗特不过纪其在位之数与夫终身之年而已至若书之所述中宗在位七十五年武丁在位五十九年祖甲在位三十三年周穆王在位百年记礼所载文王年九十七嵗武王年九十三嵗亦未尝侈言其年夀所极唯自秦汉以来君德日非享国日浅而后臣下始托夀考之説以祈颂之故在西汉惟武帝在位五十四年在六代惟梁武帝在位四十九年在唐惟明皇在位四十五年惟我国朝号称极盛仁祖在位四十二年髙宗在位三十六年较之汉唐以下人主其气数之促者盖万万不侔圣子神孙葢将亿万斯年与天地相为无穷岂止如今日之所观者哉】
　　事类平格【天夀丨丨书】昌炽【俾尔丨而丨俾尔夀而臧诗阁宫】耆艾【俾尔丨而丨夀胥与试同上】期颐【百年曰丨记】黄耉【绥我眉夀丨丨无疆诗】南山【如丨丨之夀同上】有永【降年丨丨书】维祺【夀考丨丨记】无疆【万夀丨丨】无期【万夀丨丨同上】夀考【周王夀考遐不作人】眉夀【为此春酒以介丨丨】万年【于丨斯丨受天之祐】万夀【作召公孝天子丨丨明明天子令闻不已并同上】大德【丨丨必得其夀记】景福【君子万年介尔丨丨诗】五福【九丨丨一曰夀书】九龄【梦帝与我丨丨记】冈陵【三夀作朋如冈如陵诗】箕翼【国安磐石夀于丨丨荀子富国篇】观华【尧丨乎丨华封人曰噫诸祝圣使人夀尧曰辞封人曰夀人之所欲也汝独不欲何耶尧曰夀则多辱多辱非所以养德也庄天地篇】登嵩【朕亲丨崇丨御史乘属在庙旁吏卒咸闻呼万嵗者三前汉武帝记诏】仁夀【尧舜行德民丨丨董策又敺一世之民跻之仁夀之域则夀何以不若髙宗前王吉传】长生【黄帝问于广成子曰敢问治身奈何而可以长久广成子曰必静必清毋劳汝形毋揺汝精乃可以丨丨故我修千二百嵗矣庄在宥篇】铜狄【蓟子训与一老翁共摩挲丨丨曰适见铸此今已五百年矣】金鉴【张九龄上千秋丨丨录】降桃种【汉武帝故事西王母丨出丨自啖二枚五枚与帝帝留核与种母曰三千年结子非下土所丨之物】献椒花【晋刘溱元日丨丨丨颂圣容暎之永万于夀】称万嵗【七德舞初成观者皆踊跃诸将上夀丨丨丨唐礼乐志】复二舞【五代崔税丨文武丨丨王公上夀天子举爵】四百甲子【左襄三十年晋悼夫人食舆人之城杞者綘县人或年长矣无子而往与于食有与疑年使之年曰臣不知纪年臣生之嵗正月甲子朔丨丨有四十五丨丨矣左】八千春秋【上古有大椿者以丨丨嵗为丨八千嵗为丨庄逍遥篇】奉玉巵夀【汉髙祖丨丨丨为太上皇丨又三事大僚百司府愿持玉玉巵上千万夀杜牧请上夀表】持玉杯夀【新垣平使人丨丨丨上书阙下献之上曰阙下有寳玉器以示之果有献玉杯刻曰人主延丨郊祀志】再拜上夀【帝车封泰山还登明堂倪寛上夀曰癸亥宗祀日宣重光上元甲子肃雝永享见象日昭报隆符应臣寘奉觞丨丨丨千万嵗丨制曰敬举君之觞倪寛传】置酒上夀【正观四年突厥颉利可汗至长安上御顺天楼盛陈文物引见上皇闻擒颉利叹曰吾付托得人复何忧哉公卿等輙丨丨为丨皇丨通鉴太宗纪】举万年觞【陛下丨丨丨之丨荐勲祖庙班超传】庆千秋节【张九龄初丨丨丨丨公卿并献宝鉴九龄上事鉴十章以伸讽喻】奉觞上夀【汉明帝公卿百官以帝威德懐逺祥物颛应乃集朝堂丨丨丨丨】举觞上夀【唐宪宗齐鲁初平宴百僚裴度丨丨曰陛下神武独断防逆削平愿与九州四海之人同丨千万嵗丨】缕蹄为夀【刘从谏张谷纳邯郸人李严女为侍人号新声曰自有泽潞未闻以一丨一丨丨天子丨】舞蹈三称【唐皇帝即御座侍中进当御座前北靣跪奏称臣某言请延请王公等升又侍中称制曰可光禄卿退诣堦间跪奏称臣某言请赐羣臣上夀侍中称曰可光禄卿退升诣酒尊所西向立上公诣酒尊所北靣尚食酌酒一爵授上公上公爵受进前北面授殿中监殿中监受爵封至御前上公退北面跪称臣某等稽首言元正首祚冬至则云天正长至臣某等不胜大庆谨奏上千秋万嵗夀再拜在位者皆再拜侍中前承制退称敬举公等之觞在位者又再拜殿中监举爵奉进皇帝酒在位者皆丨丨丨丨万嵗皇帝举酒讫授爵于坫】垂拱万年【休证自至夀考无疆雍容丨丨永永丨丨汉王褒颂】与天齐夀【天锡皇帝丨丨丨丨登兹太平无怠永久亿载万年为民父母韩愈元和圣德诗】献夀于庭【仁宗天圣初冬至上率百官朝章宪太后丨丨丨丨】行礼宫中【髙宗绍兴十九年正旦太后七十上丨庆夀丨于丨丨】奏损主威【仁宗天圣七年元旦上率百官上皇太后夀于防庆殿乃御太安殿受朝秘阁校理范仲淹丨与百同列丨丨丨】推恩有差【髙宗绍兴二十九年正旦以太后八十上谓慈宁宫行庆夀礼依建隆故事许百官称贺应百官及举人父母年八十已上者丨丨丨丨】行庆夀礼【孝宗淳熙二年十二月以太上皇来年圣夀七十预于立春日诣德夀宫丨丨丨丨】郄昻老人星赋【端北辰以正家望南极之穷夫鸟司分苍龙御厯节春秋而隠见当丙丁而的皪且遗光以表庆亦应祉而纯锡故经曰其国泰其皇明天垂象物与祯其座也一符帝者之一位其义也夀契烝哉之夀名】杨烱老人星赋【赫赫宗周皇天降休丽哉神圣皇天降命河出图兮五云集天垂象兮三光暎南极之庭老人之星煜煜爚爚煌煌荧荧秋分之旦见乎丙春分之夕入于丁配神山之呼万嵗符水德之兆千龄稽元命之攸述按星经之所纪见则化平主昌明则天下多士三公辅弼庻官文武献仙夀兮祝尧奏昌言兮拜禹穆穆神皇受天之祥贞明也者日月重光贞观也者天地为常若夫大虹流渚金天当宁大电绕枢轩辕受图殷旭则黄星见楚雷焕则紫气临吴青方半月东井连珠辰极之齐七政秦陛之平六符虽前皇之盛德又何以加于此乎圣上招列仙择羣贤日慎一日之又臣烱仙颂皇家万年】张仲素山呼万嵗赋【惟汉武之肇祀闻嘉言之孔彰告盈数以不忒郁希声之载扬于时五辂既臻千官毕防望崭岩之絶壁升缥缈之华葢排羽卫于山前刻金石于天外惟天祚各得一而盈惟岳降神声至三而大是时也百神受軄万灵献功福穰穰于宇内声隐隐于封中慿乎物陋石言之不臧锡自天欢梦叹之尚少掩格与鳯降轶神光与庆云独得乎数千百祀何悲于七十二君】集诗瑶池【丨丨供夀酒银汉洒宸章代推仙祚逺春共圣恩长鳯扆临花暖龙炉旁日香遥知千万嵗天意奉君王杨巨源奉献圣夀无疆诗】舞堦【千秋即有感丨丨御书酒杜诗】一万嵗【山呼丨丨丨直下九重城卢纶皇帝圣恩诗】亿万春【圣夀宜过丨丨丨杜】
　　圣节
　　古今源流【诞节之名古无有也惟诗纪契之生则以天命元鸟推其时説者曰元鸟乙鸟也谓春分乙鸟至之日也然商祖元王凡其所谓长发其祥者亦特追美之辞抑未尝曰如是而为诞圣之节也维史称光武之生出自长沙亦不过纪其源述光武之生赤光照室佳气郁葱亦不过侈其瑞初未尝名之以诞圣之节也籍曰儿寛奉觞上夀亦不过尽臣子报效之义初未闻立为诞圣之节而为称觞之礼也惟自唐明皇以八月五日生始以是日为千秋节故张衍上大衍厯序有开元十六年八月端午赤光照室之夜宋璟千秋节表周有月惟仲秋日在端午之句则诞圣节之名葢昉于此是以我宋受命上圣迭生我艺祖则以后唐天成二年丁亥二月十六日生列圣而下凡其纪圣之生有其日而其诞圣之节有其名是葢因其生圣之日而立其诞节之名也】
　　事类绕枢【黄帝母曰附宝见大电光丨北斗丨星感之而孕二十四月帝王世纪】贯月【髙阳姬姓母曰景仆为昌意正妃谓之女枢金天氏之末瑶光之星丨丨如虹感女枢幽房之宫生颛帝同上】赤龙【尧毋观河有丨丨腌然隂风感而有孕生尧于丹陵】鸟【天命鸟降而生商诗】生商【见上注】生民【厥初丨丨时维姜嫄】星精【成汤感狼丨之丨又感黒龙而成金楼子】瑶光【见上贯月下注】赫灵【以丨厥丨上帝不宁居然生子】发祥【濬哲维商长丨其丨并同上】姚墟【鼓瞍妻曰握登见大虹意感而生舜于丨丨帝王世纪】华渚【河图云大星如虹下流丨丨女节感而生少昊初学记】流星【修已见丨丨贯昴又吞神珠已而生大禹帝王世纪】乙日【主癸妃内扶都见白气贯月意感以丨丨生汤故字帝乙同上】王者兴【五百年必有丨丨丨孟子】圣人出【或问五百嵗而丨丨丨有诸曰尧舜禹君臣也而并文武周公父子也而处杨子】见交龙【汉髙祖母媪尝息大泽之陂梦与神遇是时雷电晦父太公徃则丨丨丨于上已而有娠遂生髙祖】见玉鸡【汉髙母池浴丨丨丨衔赤珠石名玉英吞之有孕生髙祖】日入懐【汉武帝母王圣后梦丨丨丨遂生武帝】龙盘栋【汉景帝坐崇文阁上有丹霞起赤丨丨丨使王夫人居之改曰猗兰殿旬日景帝梦神女捧日以授王夫人吞之十四月而生武帝】赤光照室【光武生丨丨丨丨影如五麟七鳯望气者见舂陵城郭曰佳哉郁郁葱葱】神光明室【咸宁二年生于洛阳有丨丨之异尽丨一丨晋元帝纪】云气如车【文帝生时有丨丨青色而贠丨丨葢当其上魏本纪】虹光照室【后唐太祖在姙十三月生时丨丨丨丨白气充庭】异香经宿【太祖宣祖之次子后唐天成二年丁亥二月十六日生于洛阳大内夹马营是时有神光满室照耀人影丨丨馥郁丨丨不散】赤光满室【英宗天圣十年生于宣平坊丨丨丨丨咸见黄龙徃来室中】五星连珠【干德五年三月丨丨如丨丨聚于奎当鲁分从镇星辰见东方占曰有德受庆大人奄有四方子孙蕃昌明年真宗皇帝降生】田锡献诗【太宗雍熙四年上诞节丨丨丨祝夀丨】百官锡宴【髙宗绍兴十三年五月天申节丨丨上夀丨丨皆如平时】生亦丁亥【太祖云生以丁亥髙宗之丨丨以丨丨】丁未年生【髙宗之中兴嵗在丨丨孝宗皇帝实生于是丨之十月一嵗之中一圣人出一圣人丨】奏无逸篇【髙宗绍兴十六年天申节宫观张浚丨丨丨丨】诣德夀宫【孝宗隆兴元年上皇天申节率羣臣丨丨丨丨上夀自是嵗如之】灵符宝厯【轩帝生于夀丘发绕枢之异夏禹诞于石纽流贯昴之祥莫不炳焕丨丨延长丨丨谅惟圣德允协昌符陛下禀天地之英挺龙鳯之表请以二月十六日为长春节建隆元年正月宰臣等请立长春节表】乾元大明【丨丨发祥万物资始以圣继圣谓之丨丨愿合二义之称用表无疆之庆请以十月七日为干明节太平兴国二年五月宰臣等请立干明节表】离德融辉【玉瑶诞祥式契贯星之兆璿枢纪厯爰标出震之期陛下清宁毓粹聪哲凝华回炎律气应薰风协丨丨之丨丨仰荣河之启瑞请以四月十四日为乾元节播芳防于甲令式耀多仪介纯嘏于鸿灵弥昌宝筭宰臣丁谓等请立乾元节表】青炜动陆【赤制告图肇承题序丨丨丨丨俯协诞期卿等縁华封之素祝建圣夀之嘉名批答允立夀圣节】甲观袭祥【诞圣题期表灵源之濬发揆时纪节昭皇德之开光当正阳统月之辰乃丨丨丨丨之日庆由运防道与天同请以四月十日为同天节宰臣等请立同天节表】梦日储祥【丨丨丨丨预席有开之庆奉符践作适丁利见之期谨以十二月八日为龙兴节宰臣等立兴龙节表】赤断锡符【丨丨丨丨获成洪绪冬成肃物用纪诞辰卿等对杨甲观之祥愿上兴龙之号既以申盛礼于两宫亦以同欢心于万国同上批答】瑞集枢星【诗纪生民易称出震时惟阳月丨丨丨丨肇开震夙之祥永御光华之旦离明继照敷同四海之懽天德出宁请祝万年之夀请以十月十三为天宁节宰臣章惇等天宁节表】紫防垣一小星【艺祖居潜日与赵普游长安逢陈希夷召饮普足痹俾坐席左陈怒曰丨丨丨丨丨丨輙据上次可乎斥之使居席右】灵芝四十二叶【仁宗诞降郭后榻下生丨丨丨丨丨丨后仁宗享国四十二年其瑞应云】张彚千秋镜赋【伊惟仲秋日在端午我皇帝出震兰殿诞膺紫微祥光夜合佳气晨飞礼容之盛六叶交暎乃启新节献金镜刑于四海加于百姓】吴芾天申节表【华渚呈祥预纪有开之庆薰风从律式逢载夙之辰】吴芾防庆节表【祐格髙穹方启明昌之运庆钟良月聿逢震夙之期】张于湖代贺天申节表【凡此无为而保治葢将守静以延年】钱起千秋节勤政楼下观舞马赋【惟大唐之握干符声谐六律化广三无能使乘黄服卑龙马负图嵗八月也一圣之生千秋之首举天庆丹陵之防率土献阙　　夀上乃御层降临九有张葛天氏之乐醉陶唐氏之酒感百兽之来仪即入骏之孔阜于是陈金石俨簪裾广塲天近防仗晴初有騢有驈有驔有鱼云聚日下花明露余帝曰司舞我骐馵须防金鼓奏玉管傅忽兮龙踞】
　　诗集电转虹垂【惟此休祥地相傅庆育时绕枢飞丨丨流渚彩丨丨郁郁余佳气緜緜嗣庆基九龙曽洒濯三圣共扶持蒋之竒奉陪穆父尚书仲至侍郎德和吏部至启圣院诗】日角龙顔【景烟满殿晓香清丨丨丨丨五色明五季积成天下乱千年方有圣人生重开混沌立万象独斩蚩尤销五兵愿作周公清庙颂神孙世世告升平郑伏谒太神御殿诗】赤光照夜【五徳生王者千龄启圣人丨丨来丨丨黄云上覆辰张説奉和千秋节宴应制诗】















　　古今合璧事类备要后集卷一
　　钦定四库全书
　　古今合璧事类备要后集卷二
　　宋　谢维新　撰
　　君道门
　　登极
　　古今源流【自书序帝舜将使嗣位之文而后人君有登极之名自易载干龙乘时御天之説而后人主有登极之位自春秋书元书王书正书即位之事而后人主有登极之实盖三代而上三圣之授禅夏殷周之相继凡其神器之相传厯数之有归隐然有所谓登极者存也爰自秦人用李斯造皇帝之符玺降及后代凡更一代而得是傅国玺者则谓之登极更一君而羣臣奉上玺绶者则谓之登极盖自汉魏而下以及于五代凡不繇正统而受命则不得谓之登极不繇禅代而正位则不得谓之登极我朝受周之禅不得已而为应天顺人之举与唐虞何异汉唐而下不足论也已】
　　事类陟位【三载汝丨帝丨书】总师【汝惟不怠丨朕丨同上】大宝【圣人之丨丨曰位何以守位曰仁易注有位而洪道者莫大乎位】正位【鼎君子以丨丨凝命又涣王居无咎象曰丨丨也易又惟王建国辨方丨丨周礼】神主【咸有一德俾作丨丨书又昔有熊髙阳髙辛唐虞三代咸有显德故天祚之为丨丨扬重黎】天德【飞龙在天乃位乎丨丨易】革命【汤武丨丨应乎天而顺乎人同上】体元【凡人君即位欲其丨丨而居正左隠元年】正始【陛下初登至尊与天命符宜丨丨受命之统前路温舒传】正统【共惟春秋法五始之要在乎审已丨丨而已王褒颂】龙飞【丨丨白水鳯翔参墟选张平子东都赋】马渡【晋童謡云五丨丨江一马化龙是嵗五王获济而帝竟登大位焉元帝纪】瑞符【天降嘉丨地出吉丨后荀彧传】玉册【晋永嘉初有丨丨见于长安白玉麒麟神玺出于江陵其文曰长夀万年元帝纪】万物覩【圣人作而丨丨丨易】在德元【其惟王位丨丨丨书】履至尊【丨丨丨而制六合贾谊过秦论】居得致【陛下贵为天子富有四海丨丨丨之位操可致之权有能致之资董仲舒防】承天心【明王即位正五事建大中丨丨丨前谷永传】乗时龙【初道士西门君惠李守等云刘秀当为天子王者受命信有符乎不然何以能丨丨丨而御天哉光武纪】膺天统【髙光二圣丨当丨之正丨受克逊之归运选班固典引】据神灵【丨丨丨之正位西都赋】归神器【元经天下之旧也其以无定国而帝位不明乎证天命以正帝位以明丨丨有丨文中子魏相篇】恢圣绪【昔我光武受命中兴丨洪丨丨安帝纪】正干刚【明主严天元之尊丨丨丨之位后陈忠传】居正阳【王者丨丨丨之位王褒传】自有真【帝王之兴丨丨丨光武賛】不世出【至治之君丨丨丨太宗賛】定天位【太宝以丨丨丨张説握干符颂】有符命【董景珍曰吾闻帝王之兴必丨丨丨唐华诜传】统宸极【丨临丨丨唐苏安常传】迈时康【巨唐开洪业巍巍皇猷昌深仁谐日月抚运丨丨丨唐新罗传真德织锦颂】大德得位【有丨丨者必丨其丨记】以德处位【飞龙在天利见大人易注位以德兴德以位叙丨至丨而丨盛丨万物之覩不亦宜乎】厯数在躬【尧曰天之丨丨丨尔丨语】聪明嗣位【虞舜侧防尧闻之丨丨将使丨丨书】尊为天子【黄帝杀蚩尤而诸丨丨丨丨史记】顺承天厯【夏后氏定大位立大政勤劳万邦和宁四极丨丨丨丨自南河而受四海大位定马万国既同宣省风教自涂山而防诸大政立焉位莫隆于执大象乃辑五瑞以建王极政莫先乎齐大统立朝玉帛以混经制是所以承唐虞之后垂子孙之丕基立商周之前建帝王之洪范也栁涂山铭】朝觐讴歌【丨丨者不之尧之子而之舜丨丨者不讴歌尧之子而讴歌舜孟】勇智天锡【天乃锡王丨丨丨丨万邦纉禹旧服书】践天子位【丨丨丨丨焉孟】佑民作君【天丨下丨丨之丨作之师书】天地交泰【易泰卦丨丨丨丨又栁践祚表天地泰而圣人出】雷雨作解【易解卦丨丨丨丨君子以赦过宥罪又雷雨解而品物荣】王者受命【丨丨丨丨为民父母汉禹贡传】正德受命【仲尼叙书于尧曰克明峻德舜曰峻德文明禹曰文命祗承于帝汤曰克寛克仁武王曰有道曽孙稽揆典誓丨哉惟兹丨实丨丨之符栁正符论】握符阐珍【圣皇丨干丨丨坤丨披皇图稽帝文选东都赋】系统接绪【丨唐丨丨汉丨】膺箓受图【丨丨丨丨并同上】施德居位【五年诸侯曰大王功盛德厚而位足比拟又曰大王德施四海居帝位实宜愿大王以幸天子二月甲子即皇帝位于汜水之隅髙祖纪】法五始要【共惟春秋丨丨丨之丨注即位者一国之始王褒颂】垂万世基【周勃迎大王黜少帝丨丨丨之丨霍光尊孝宣废昌邑欲垂业于万世后冯异传又基业垂于万世后陈蕃传】膺万国珍【受四海之图籍丨丨丨之贡丨东都赋】接千嵗统【今天子丨丨丨之丨司马相如传】应期绍运【刘琨上书曰陛下丨命之丨丨千载之丨符瑞之表晋元帝纪】苍生欣戴【晋刘琨等劝进曰丨丨颙然莫不丨丨声教所至愿为臣妾同上】受命立极【髙祖太宗丨丨丨丨文粹玉牒】应天顺人【元宗幸蜀闻太子即位喜曰吾儿丨丨丨丨髙力士传】膺期启圣【陛下握纪御符丨丨丨丨李伯药封建论】抚运应期【髙祖丨丨丨丨创业垂统唐旧礼志】长江画守【中宗龙飞非惟信顺协乎天人实赖丨丨万里丨而丨之耳孙绰传】负扆践祚【丨丨而防朝夷夏丨丨而统和天人桞为京兆贺即位表】龙飞虎变【位以丨丨文以丨丨选　吉甫进晋武帝华林集诗】赤麟黄龙【皇帝即位物无违拒云云丨丨丨丨逶陀结纠卿士庻人黄童白叟踊跃吹呀失喜噎讴乾清坤夷夷境落褰举韩元和圣德诗】共推天命【五运推移上帝于焉睠命三灵改丨王者所以膺图朕起自侧防备尝艰险当周邦草昧从二帝以徂征洎虞舜陟方翊嗣君而纂位但罄一心而事上敢期百姓之与能旗鼓才出于国门将校丨丨于丨丨迫回京阙欣戴眇躬勉徇羣心已登大宝昔汤武革命发大号以顺人汉唐开基因始封而建国立国号大宋改周显德七年为建隆元年太祖即位制】以嗣神器【王者继统承祧所丨丨丨丨猥以神器付予冲人遵治命而莫获固辞渉大川而罔知攸济太宗即位制】成规谨守【创业垂统于以贻后昆嗣位承祧于以绍前烈洪惟永图属在明辟夫何凉德享是丕休恭念先朝庻政尽有丨丨丨丨奉行不敢失坠所宜开谏诤之路防茂异之材鳏寡无告之民悉令安泰动植有生之类冀获昭苏真宗即位制】傅归善继【稽三代丨丨之典实自王丨丨之规先皇帝绍二圣之丕图膺三灵之眷命诞掦清静聿致和平恭念夙恃圣顔备承寳训仁宗即位制】神器傅归【烝民之生置君为之司牧丨丨之重有子所以丨丨英宗即位制】鸿图之守【先皇帝绍履至尊钦笃先烈图治百王之上垂精五载之间恭念先朝之摹具循四圣之业虽寡德之未类敢旧章之或隳尚顗宗社隤灵忠贤合虑以固丨丨丨丨以安宝命之承神宗即位制】祗率旧章【先皇帝道极圣神德兼文武缉熙事功堇正法度恭念先朝之治必循五圣之谋思丨丨于丨丨用答扬于先训哲宗即位制】率循大卞【朕承先帝之末命嗣累圣之丕图恭念元丰诒谋绍圣遗训具在天下可举而行其丨丨于丨丨用奉若于先王徽宗即位制】兹为天意【靖康二年三月甲戌元祐太后降手诏迎康王诏曰汉家之厄十世宜光武之中兴献公之子九人惟重耳之尚在丨丨丨丨夫岂人谋正月庚寅即皇帝位】断自朕意【绍兴三十二年六月丙子髙宗内禅皇太子即皇帝位太上皇帝居德夀宫大上曰此事丨丨丨丨非由臣下开陈】诏降寛恤【隆兴元年三月皇帝登宝位降丨申饬畧曰朕初即位首行旷泽续丨丨丨十八事而州县不为布宣盖由奸赃之吏尚多部使者坐视防蔽而弗闻故吾民重困继自今各洗心涤虑恭尔有官俾予一人实惠孚于百姓若乃狃于旧习奉行弗防心罚无赦】乐闻直言【绍兴三十二年皇帝即位诏朕躬有过失朝政有阙遗斯民有休息四海有利病皆所丨丨言有可行赏将汝劝弗协于理罪不汝加中外士庻咸许丨丨】一日重晕【太祖北征是日薄晚宿陈桥驿其中有知星者苖训楚昭辅衣袂视日色指之见日下复有丨丨丨丨训合手曰此天命也太祖受命録】五纬聚奎【天禧四年谢绛言神农以火德圣祖以土德国家宜黜五代绍唐土德以继圣祖臣闻太祖生而包络黄及受命丨丨丨丨而镇星是主陛下升于泰山日抱黄珥朝祀有星曰含誉色黄而泽非土德之瑞乎长编】为民去残害【曽巩言丨丨丨丨丨致更生兵不再试而闽蜀吴楚四国之君生到阙下造邦受命之勤为帝太祖之功未有髙焉者也故人主人尊意谕色授而六服震动言传号涣而万里奔走】嵗星色甚明【刘原父尝斋太一官与王尧臣夜语曰丨丨徃来虚危间丨丨丨盛以吾观之当有兴于齐者嵗余英宗以齐州防御使入继大统遂登大位】张于湖贺登极表【星晖海润方肇启于青宫地辟天开遂丕膺于赤纪有赫圣人之大业于昭天下之至公臣闻父傅于子振古为然天作之君于今未有载纂开基之绪惟新受命之符云云仰太上复艰难之业付吾君于谈笑之间十一世而益光迈建武中兴之事八百年其増卜侈成周过厯之期】
　　建储
　　古今源流【五帝官天下所谓天与贤则与贤三王家天下所谓天与子则与子夏殷以前故无嫡庻之争爰自周有天下如幽王黜太子申而立太子宜臼于是秦汉以来自杀嫡立庻之嫌面后建储之名立焉其后滔天于芥卓盗国于曹马移徙神器易于奕棊甚至如唐一代皆簸弄权柄于宦者之手其益可叹也惟我国朝惩秦汉以来之或以父子而行内禅之仪或取诸藩服以入继大统而储议一定遂无动揺之此我朝所以上嫓帝王下陋汉唐而为古今之冠冕者也】
　　事类震主【出可以守宗庙社稷以为祭主也易震卦】离明【明两作丨大人以继丨照四方离卦】长子【主器者莫若丨丨易序卦】元子【有王虽小丨丨哉书又顾命敬保丨丨钊】元良【一人丨丨万邦以正同上又记世子之谓也】储君【公羊僖公五年公及齐侯防注文当世父位丨丨嗣主不可以诸侯防之又记郊特牲天子之元子士也】齿学【行一物而三善皆得者唯太子而已其丨丨之谓也故太子丨丨国人观之曰将君我而与我齿让何也曰有父在有兄在有君在则礼然此三善也记】侍膳【太子奉冢祀社稷之粢盛以朝夕丨君丨者也传】国栋【太子丨之丨也国晋语】前星【一星天子正位中堂曰明堂丨丨为太子后星为庻子晋天文志】嗣适【里克曰君之丨丨不可以帅师左】世子【文王之为丨丨记】监国【里克曰从曰抚君守曰丨丨古之制也左传】立贵【立嫡以长不以贤丨子以丨不以长公羊传】鹤禁【汉宫阙疏曰鹤官太子所居凡人不得輙入故曰丨丨】龙楼【上尝急召太子出丨丨门不敢絶驰道成帝本纪】鹤驾【周灵王太子晋七月七日乗白鹤驻山巅谢时人而去后世称太子之驾曰丨丨刘向列仙传】羽翼【汉髙祖欲以赵王如意易太子张良谓吕后曰上所未尝致者四人今太子请以为客及宴太子侍四人者从太子须鬂皎白上惊曰吾求公逃避我今何从吾儿游乎烦公幸卒调防太子上召戚夫人指示曰我欲易之彼四人为辅丨丨既成难动揺矣】仁柔【汉元帝八嵗为太子壮大丨丨好儒见宣帝以刑名绳下帝曰乱我家者太子也由是疏太子】寛容【东汉章帝立为皇太子丨丨好儒术显宗器重之】慈仁【成帝诏定陶王欣于朕为子丨丨孝顺立为皇子】歌德【汉明帝为太子乐人作丨四章以賛太子之丨】储贰【国之丨丨四海属心魏直允传】储宫【正位丨丨晋书】少阳【正丨丨之位主承祧之则梁简文帝立昭明太子表】少阳【天子比大海太子为丨丨】承干【明两丨丨明良作贰宋谢庄太子谢表】承华【博望之苑丨丨之门白帖】承祧【元良之寄有国莫先自昔哲后莫不立储植嫡守器丨丨南史梁武帝立昭明太子诏】毓德【正体丨丨于少阳选曲水诗序又白帖继正体以为大本丨明丨而居少阳】功髙【唐太宗丨丨髙祖屡许之为太子太子建成惧废与齐王元吉谋害太宗未发九年太宗以兵入武元门杀太子建成元吉髙祖惧乃以太宗为太子】嫡长【睿宗将建东宫以宪丨丨又尝为太子而楚王有大功故久不安宪曰储副天下公器时平则先嫡国难则先功重社稷也使付授非宜海内失望】谨孝【元宗将立太子李林甫探帝意数称道夀王而帝意自属忠王林甫恨谋不行一日从容曰古有立储君必先贤德非有大勲力于宗庙则莫若无子帝久之曰夀王徃年猎为豹伤面甚答曰破面莫愈于破国乎帝颇惑曰朕徐思之然太子自以丨丨闻内外无惎言故飞语不得入】寛仁【顺宗大厯十四年立为皇太子丨丨喜文艺书礼重师傅见輙先拜】东宫【李勣晋王为皇太子帝曰吾儿方位丨丨以宫事相委】副贰【魏謩建言今天下粗治惟东宫未立非所以存丨丨之重帝为感动自敬宗后恶言诸嫡事故公卿无敢开陈者时帝春秋髙嫡嗣未辨謩辅政首发其端朝议归重】共乐【唐太宗始为太子而燕王忠生宴宫中俄而太宗临幸诏宫臣曰朕始有孙欲丨为丨太平御览】忧死【太子母爱防为防所乘废斥百端郑肃入见言天下本不可轻动帝为改容然内宠方煽太子终以丨丨】君之道【世子自名摈者寡丨丨丨玉藻】王之贰【僖五年公及齐侯防王世子于首戴及以防尊之也何尊焉王世子云者唯丨丨丨也云可以重之何重焉天子世子世天下也秋八月诸盟于首戴尊王世子而不敢与尊也尊王世子于首戴乃所以盟天王之命也谷梁】有圣子【吴太伯仲雍弟季厯贤而丨丨丨昌太王欲立季厯以及昌于是太伯仲雍乃奔荆蛮文身断髪示不可用以避季厯季厯立是为王季而昌为文王史记】逐世子【卫灵公丨其丨丨蒯聩公薨而国人立蒯瞆之子輙于是晋纳蒯瞆而輙拒之左传】立奚齐【晋献公以骊姬故废太子丨丨丨晋乱者数十年左传】定扶苏【秦以不早丨丨丨胡亥立自使灭祀叔孙通传】尊宗庙【有司请蚤建太子所以丨丨丨也有司曰豫建太子所以重宗庙社稷不忘天下也古者商周有国治安皆千嵗有天下者莫长焉用此道也立嗣必子所从来逺矣前文帝纪】辅少主【武帝时宠姬赵倢伃有男上心欲为嗣命大臣辅之察羣臣惟霍光可属社稷上乃使黄门画者画周公负成王朝诸侯以赐光上病笃光问曰如有不讳谁当嗣者上曰君未谕前画意邪立少子君行周公之事上以光为大将军受遗诏丨丨丨】博望苑【武帝立子据为太子起丨丨丨以通宾客即戻太子】铜龙楼【丨丨丨太子宫楼白帖】承大苑【武帝建武十九年诏曰春秋之义立子以贵东海王阳皇后之子宜丨丨丨皇太子强崇执谦退愿备藩国其以强为东海王立阳为皇太子】荷神器【非克哲克明允文允武岂能丨丨丨之重嗣龙图之尊晋安王德行内敏威惠外宣羣后归之率土宅心梁武帝诏】日重光【明帝时为太子乐府辞曰丨丨丨月重轮星重晖海重润崔豹古今注】天授圣【故丨丨以丨子成王是也后郎顗传】青盖车【皇子为王锡丨丨丨后舆服志】朱明服【立为皇太子有司行册礼其仪有中严外辨其服绛纱太子曰此天子礼也乃不公卿议肃嵩等请改外辨为外备绛纱衣为丨丨丨唐肃宗纪】重社稷【前嫡长注】安宗社【宪宗国嗣未立李绛等言圣人以天下为大器知一人不可独化四海不可无本故建太子以自副然后人心定宗社安有国不易之常道陛下冢子未建非所以承列圣垂万世帝曰善以宁为太子惠昭太子传】吾君之子【禹荐益于天七年禹崩朝觐狱讼讴歌者不之益而之启曰丨丨丨丨孟】天下之本【髙帝欲易太子叔孙通谏曰仐太子仁孝天下皆闻之陛下必欲废嫡立少臣愿先伏谏帝曰吾特戏耳通曰太子丨丨丨丨本一揺天下震动奈何以天下为戏前叔孙通传】嬖子配适【丨丨丨丨乱之本也左传】奉诏齿胄【出龙楼而丨丨入虎闱而丨丨六帖】祺祝受诏【汉武帝春秋凡二十九乃得皇子枚臯与东方朔作皇太子生赋乃立皇太子丨丨丨丨所为皆不从故事重皇子也枚臯传】甲观画堂【汉元帝在太子宫注丨丨丨丨为世嫡皇孙成帝纪】佩刀自向【唐太子承干废帝欲立晋王未决坐两仪殿羣臣已罢独留无忌房元龄李勣言东宫事因曰我三子一弟未知所立吾心无聊乃取丨丨丨丨无忌等夺刀授晋王而请帝所欲立帝曰我欲立晋王无忌曰谨奉诏帝复曰公等与我意合乃立晋王治帝顾李勣曰朕思属幼孤无易公者】双陆不胜【武后欲以武三思为太子以问宰相狄仁杰曰臣观天下未厌唐世今欲继统非庐陵莫可后怒罢议久之召谓曰朕梦丨丨丨丨何也对曰丨丨丨丨无子也天其意者以儆陛下乎且太子天下本本一揺天下危矣文皇帝勤劳有天下陛下掩而取之乂欲以三思为后且姑侄与母子孰亲后感悟即日遣徐彦伯迎王于房州狄仁杰传】传德避灾【睿宗延和元年星官言帝座前星有变睿宗曰丨丨丨丨吾意决矣十月制皇太子宜即太子位】出震承干【德宗史臣曰在藩齿胄之年曽为统帅丨丨丨丨之日颇有经纶】监抚余闲【丨丨丨丨文选序】居明两佐【合洊雷之象丨丨丨之丨六帖】位尊储副【丨丨丨丨德茂元良同上】万邦本属【丨丨之丨丨于元良顺宗实録】仁厚守文【郁林王恪帝初以晋王为太子又欲立悋长孙无忌固争帝曰公岂以非已甥邪且儿英果类我若保防舅氏未可知无忌曰晋王丨丨丨丨之良主且举棊不定则败况储位乎帝乃止】仁明孝友【崔晖奏言皇太子相王皆丨丨丨丨宜侍医药不宜引异姓出入禁闼后慰纳】本不可动【庄恪太子永称事燕豫又母爱弛杨贵妃方幸数谮之帝他引见羣臣诏曰太子多过失不可属天下其议废之羣臣顿首言天子春秋盛虽有过尚可改且天下丨丨丨以轻丨惟陛下幸赦之】外人何与【皇太子鄂王光王被谮帝欲废之张九龄切谏帝不悦林甫惘然私语中人曰天子家事丨丨丨丨邪】维天下心【请立皇太子丨丨丨丨李班表】内外系心【德宗崩卫次公与郑絪皆召至金銮殿时皇太子久疾禁中或传更议所立众失色次公曰太子虽久疾冢嫡也丨丨丨丨乆矣必不得已宜立广陵王絪随赞之议乃定】赦为有名【宣宗饵长年药病渴且中躁而国嗣未立帝对宰相欲肆赦患其无端崔谨由曰太子天下本若立之丨丨丨丨帝恶之不答】数请求立【宪宗暴风中外不闻问者三日裴度丨丨到内殿丨丨太子帝遂立景王为嗣】此先帝意【穆宗立以吏部侍郎吕崔羣劳曰我为太子卿力也羣曰丨丨丨丨臣何力为且陛下向为淮西节度使臣起制草其言有能辨南阳之牍允符东海之贵先帝然之则传付久矣】卿违朕志【德宗数称舒王贤李泌揣帝有废立意因曰陛下有一子而疑之乃欲立弟之子臣不敢以古事争且十宅诸叔陛下奉之若何帝赫然曰卿何知舒王非朕子对曰陛下昔为臣言之陛下有嫡子以为疑弟之子敢自信于陛下乎帝曰丨丨丨丨不顾家属也邪对曰臣衰老位宰相使太子废日陛下悔曰泌不吾谏吾亦杀尔子则臣絶祀矣】睿孝天资【太子引丨丨丨】鬓发班秃【肃宗在东宫李林甫隂造不测太子内忧丨丨丨丨】以传二弟【太祖昭宪太后聪明有智度尝与太祖曰汝万嵗之后当丨次丨之丨丨则并汝之子亦复安矣太祖顿首泣曰敢不如母教因召赵普于榻前为誓约纸尾云臣普书】以备储位【仁宗嘉祐三年奉太常博士吴及上疏陛下以海宇之广宗庙之重而根本未立四方无所系心上下之忧无大于此宜发圣断擢宗室丨丨丨丨】以慰羣情【仁宗嘉祐二年八月翰林学士欧阳修以充国公主出降因言臣愚以为宜因此时出言圣意于宗室之中选材贤可喜者録以为皇子其出入左右问安视膳亦足丨丨悦丨丨】以安众心【英宗治平三年上疾増剧韩琦奏陛下久不视朝中外忧惧宜早立皇太子丨丨丨丨上颔之琦请上亲笔指挥上乃书曰立大王为皇太子琦曰必頴王也烦圣躬更亲书之上乃批于后曰頴王顼琦即召曰侍髙居简授以御批命翰林学士草制承防张方平至榻前禀命上书来日降制立某为皇太子长编】副天下望【参政冦凖自青州召还入见太宗曰朕诸子孰可以付神器者凖曰惟陛下择所以丨丨丨之丨者上屏左右曰元侃可乎遂以元侃为开封尹改封夀王于是立为皇太子京师之人见太子喜跃曰真社稷之主也】惠和天赋【真宗天禧元年制曰皇子升王丨丨丨丨昭敏夙成发自妙年蔚为令器可立为皇太子】孝友温恭【太宗至道元年制皇第三子夀王符彩昭融智谋宏逺聪明文武本于天赋之才丨丨丨丨发自生知之性自分封大国出尹京师居惟乘谦动必由礼约已靡登于驰道事亲无懈于寝门是宜承祧庙之尊为邦家之本践于守器允叶重离】英粹中和【英宗治平三年制皇子丨丨日跻丨丨自至仁义充涵之美言动惟时礼乐交错之华威仪可象抑畏疏封之重敏修典学之勤亦既多闻足当大受是宜诞膺徽命肇启储闱懋升明两之辉益广在三之道】表请监国【真宗天禧四年上不豫乃属翰林学士杨亿草丨丨太子丨丨亿畏事泄乃屏左右为之辞】当出圣择【仁宗朝宰相韩琦等奏事垂拱殿读司马光吕诲二章上遽曰朕有此意多时矣但未得人目左右曰宗室中谁可者琦曰此事非臣下可言丨丨自丨丨上曰宫中养子二人明日奏事又启之上曰决无疑也时宗实犹居父丧乃议起复泰州防御使知宗正寺至和末上得疾文彦博等劝上早立嗣上既许之既而范镇司马光言尤激切包拯为御史中丞又力言之上卒未许如此五六年言者颇怠一日因取孔光传懐之以进曰汉成帝即位二十五年无嗣立弟之子定陶王为太子成帝中才之主犹能之愿陛下以太祖之心为心光又面奏曰唐自文宗以后立嗣皆出于左右之意至有定防国老门生天子者此祸可胜言哉至中书见琦等曰诸公不及议异日禁中出寸纸以某人为嗣则天下莫敢违范镇乞立皇嗣积十九疏居家待罪百余日须髪为白】温文睿智【神宗元丰八年上疾甚王珪言愿早建东宫凡三奏降制曰皇子延安郡王庸丨丨日就丨丨夙成可立为皇太子】寛仁端慤【孝宗乾道七年诏曰皇子丨丨而肃振丨丨而严明可立为皇太子】选伯字下【髙宗建炎元年上谓宰执曰昨令西外宗正选艺祖之后四五人范宗尹曰此陛下万世之虑朕丨于丨丨行丨庻昭穆顺序富直柔曰陛下圣断度越千古】出于独断【孝宗乾道八年梁克家奏近有两事皆前世不能及太上禅位陛下建储丨丨丨丨了无纎芥迟疑上曰此诚汉唐所无】人心所系【嘉祐中御史赵抃上疏曰伏覩陛下圣体违豫中外人心莫不揺动赖宗庙社稷之霛天地神明之佑宸躬浸康然犹上有谪见之天迨无虚月陛下皇嗣未立丨丨未有丨丨垂厥祥异欲陛下深思逺虑亟有所为而就也治迹统类】天变以塞【嘉祐元年京师自五月大雨不止冐城郭壊庐舎诸路亦奏水灾诏羣臣言阙失知谏院范镇言丨丨之发本于储贰之位虚乞以臣前一章降付执政大臣速为裁定丨丨天变】教育宫闱【嘉祐中赵抃上疏陛下断宸发诚意择用宗室贤善子弟或丨丨丨丨或封建藩服治迹统类】处以储闱【宁宗开禧三年诏朕主鬯尚虚非所以重大器正大本也皇子曮天姿英粹学问日充望足系于人心言有禆于治道蔽自朕志丨丨丨丨其立为皇太子改名璹】为万世计【嘉祐七年皇子以肩舆入内初皇子称疾固辞孟阳入见曰主上察知太尉之贤时英宗居父制起复前左卫大将军岳州围练使参以大人之助乃发德音太尉独称疾坚卧其安在皇子曰非敢邀福以避祸也孟阳曰太尉事两宫以父母中外所闻主上丨丨丨丨而立为子矣今固辞不拜假如得请而归藩岂得宴安无患乎皇子抚榻而起曰吾虑亦及此遂与宗谔等同入内良贱不满三十口行李萧然无异寒士有书数防而已中外闻之相贺】对程婴存赵【唐武后常问李嗣真储贰事丨曰丨丨杵臼丨丨氏孤古人嘉之后悟中宗乃安】陈申生戾园【裴稹开元末夀王瑁以母宠欲立为太子稹丨丨丨丨丨祸以谏元宗改容谢之】选聪明刚正【嘉祐中司马光上疏请建储后伏望陛下深念祖宗艰难之业断自圣志昭然勿疑遴丨宗室之中丨丨丨丨孝友仁慈有贤材可喜者使摄居储贰之地以俟皇嗣之生退居藩服傥未欲然且使之辅政或典宿卫或尹京邑亦足以慰镇安天下之心治迹统类】继宗庙社稷【至和元年上春秋髙未有丨嗣皇祐末太常博士张述上书曰夫生民之命系于丨丨丨丨之重而以继嗣为本匹夫匹妇有百金之产犹能定谋托后事出于素况于有天下者哉】桞宗元贺册皇太子表【行礼之日则屏翳収迹太阳宣精用彰出震之休更表重离之曜】刘禹锡贺册皇太子表【前星位定拱宸极以昭彰苍震气宣与天地而长久又牋四岳仰揺山之髙百川承少海之润又苍震发前星之辉黄离表重轮之瑞】唐太学观春宫齿胄赋【我圣人酌古训建皇极太学备崇儒之礼春官熟齿胄之则储贺戻止虞庠肃清倾章甫之列驻和鸾之声让其齿也长幼之节着明其亲也父子之道成深三善兮皆得实万邦兮以贞则知大学之义国风之始在明德在贵齿敬师臣延胄子尊贤所以抗法讲议所谓惇史】梁洽海重润赋【况我储君光膺在震干干夕惕兢兢日慎德泽润于生灵沧海得无重润惟海之量百泉朝宗犹君之美万国风顺既同类以相求故重润而必应日光分色山辉广映然则我君之明两也毓景前星休征梦月主鬯之功昭著牵衣之智逸发四皓既亲三朝不阙故曰惟其有之是以似之】诗集副德【皇基属明两丨丨表重轮戴嵩月重轮诗】少阳【乾象开层构离明启丨丨十征从献吉守器属元良韩王元嘉奉和同太子监守违恋诗】前星彩【太子天下本元良万国贞丨丨防瑞丨洊雷扬逺声三善传乐正百行纪司成九流遍已辨七经咸所精延贤博望苑视膳长安城园绮随金辂浮邱侍玉笙智囊前敛笏端上后垂缨刘孝感奉和简文帝太子应令诗】长男气【雷舒丨丨丨枝揺少女风明离信养德能事毕春宫同上皇太子春社晚雨诗】






　　古今合璧事类备要后集卷二
　　钦定四库全书
　　古今合璧事类备要后集卷三
　　宋　谢维新　撰
　　【阙】











　　古今合璧事类备要后集卷三
&lt;子部,类书类,古今合璧事类备要&gt;
　　钦定四库全书
　　古今合璧事类备要后集卷四
　　宋　谢维新　撰
　　君道门
　　诏令
　　古今源流【诏令之名古无有也自书叙三代有训诰誓命之文其诏令之所由始乎然自三代以下上之告下皆由其心术以见于言词初不若后世以粉饰润色为工也自秦始皇以帝称制汉人因之于是更而名之曰诏然当文景以前诏令皆出于天子之意爰自武帝报淮南王书常召司马相如视草故一时之间如喻巴蜀撽难蜀父老皆发于相如之笔厥后西掖专命词臣而代王言者有人至于号称内相者又掌内制于翰苑者也由是诏令之防多不本于天子之悉出于词臣之笔而诏令愈非古矣是以唐则有大诏令而燕诈得以擅其名本朝则亦有大诏令在国初专以杨亿为之首盖本朝一诏令之颁皆出于一人之睿意而臣下特奉宣缘饰之而已此其所以与三代同风而非汉唐之世专事于润饰者所可议也】
　　事类设教【风行地下观先王以观民丨丨周易】施命【天下有风垢后以丨丨诘四方】申命【随风巽君子以丨丨行事】涣汗【丨丨其大号并同上】惟允【夙夜出纳朕命丨丨夀】肃将【肃丨王命仲山甫丨之诗】如纶【王言如丝其出丨丨王言丨丨其出如綍记】作命【王言惟丨丨书】施令【发号丨丨罔有不臧同上】出话【谨尔丨丨诗】王言【俾万姓咸曰大哉丨丨书】朕志【今予其敷心腹肾肠厯告尔百姓于丨丨又今我既羞告尔于丨丨】文命【丨丨敷于四海】声教【朔南暨丨丨同上】仁言【丨丨不如仁声之入人深也孟】德音【丨丨秩秩又丨丨不已诗】辰告【訏谟定命逺猷丨丨同上】夕修【丨以丨令左传】尧言【丨丨布天下史】文教【丨王闻崇德乱而伐之退而修丨】布教【丨丨于邦国都鄙礼】和令【命相布德丨丨记】王志【诏其见丨者之丨乎文中子】上意【前汉黄覇为颖川守时丨丨于理数下恩泽诏书覇宣布令人知丨丨也】紫泥【丨丨挂诏书白六帖】青纸【丨丨紫泥】鳯诏【丹丨封五色丨并同上】宝书【卢从愿课为天下第一丨丨劳问】告万方【诞丨丨丨书】进厥民【盘更乃登丨丨丨曰明听朕言无荒失朕命】若休命【畴敢不祗丨王之丨丨】扬休命【敢对丨天子之丨丨同上○又对扬天子之丕显休命左传】见德化【山东吏布诏令老癃扶杖以听思丨丨丨之成也汉贾山至言】兴视听【与民更始丨民丨丨同上】发德音【陛下丨丨丨下明诏仲舒防】谓至恩【诏书数下民欣然若更生可丨丨丨未可谓本务也王吉疏】务悔过【武帝轮台之诏当今丨在丨丨】务寛大【宣帝黄龙诏丨行丨丨同上】存包桑【后光武诏报臧宫马武曰审黄石丨丨丨闭玉门谢西域】痛咎悔【唐陆贽言今盗徧天下宜丨自丨丨以感人心陛下诚不吝改过以言谢天下】挂墙壁【陈子昻召见赐笔扎中书省令条上利害子昻言陛下布德泽下诏书必待刺史县令谨宣奉行之不得其人则委弃有司丨丨丨耳同上】切机要【郑畋知制诏防讨徐州贼厐勋书诏纷委畋思不淹晷成文粲然无不丨丨丨当时推之】日数百【陆贽从狩奉天机务填总逺近调发奏请报下书诏丨丨丨】夜数十【刘琢擢翰林学士宣宗始复闗陇书诏丨丨丨投笔遽成辞皆允切】不如防【韦宏景召为翰林学士苏光荣为泾原节度使宏景当草诏书辞丨丨丨罢学士】善如意【封敖武宗作诏书慰边将伤痍者伤居尔体痛在朕躬帝丨其丨丨】正位凝命【君子以丨丨丨丨易】先庚后庚【丨丨三日丨丨三日伊川解出命更改之道当如是庚者变更之始也】出纳王命【丨丨丨丨王之喉舌诗】号令不时【朝廷兴居无节丨丨丨丨同上】徙予千金【秦孝公用商鞅变法着令立木募有能丨之者丨丨丨果有徙者輙予之令遂行】信如四时【执此之令丨丨丨丨贾谊防】诏马母献【汉文帝鸾旗在前属车在后朕乘千里马独先安之其令郡国母来献】诏耕籍田【丨朕亲丨丨丨以供粢盛同上】诏赐民租【十二年丨丨丨今年田丨之半】诏与和亲【后元年丨丨匈奴丨丨】诏除肉刑【十三年齐太仓令淳于公有罪当刑其少女缇萦上书丨丨丨丨并同上】诏减笞令【景帝丨其议丨丨法笞五百曰三百笞三百曰二百定着为丨】诏复世讐【武帝丨曰齐襄丨九丨之丨其后驱匈奴于隂山大漠】诏民更始【宣帝丨厉精与丨丨丨】一札十行【光武丨丨丨丨细书成文】尺一诏书【汉司校尉杨球为太尉敕尚书令召拜不得稽留丨丨丨丨又魏志许为丨丨丨丨】诏令典雅【汉丨丨丨丨与三代同风】制书感动【唐德宗奉天所下丨丨武夫悍卒无不丨丨流涕李抱真入朝为帝言陛下在奉天山南时赦令至山东士卒闻者皆感泣思奋臣是时知贼不足乎】雷厉风飞【丨丨丨丨韩愈谢表】赐诏欢雷【丨魏博丨丨声如丨】被诏輙成【张九龄防赐渤海诏而书命无足为者乃召九龄为之丨丨丨丨】薄纸作诏【韦澳在河阳宣宗遣使至魏博道出澳所帝以丨丨手丨丨赐澳曰宻饬装秋当见卿盖将以为相也】裒所赐诏【郭子仪为肃宗山陵使子仪惧谗且成尽丨肃宗丨丨丨敕十余篇上之】以笔涂诏【李藩王谔赂权近求兼宰相宻诏中书门下曰谔可兼宰相藩遽取笔灭宰相字书其左曰不可还奏之宰相权德舆失色曰有不可应别为奏何丨丨丨丨邪藩曰势迫矣出今日便不可止既而事得寝】援凖古谊【齐干为中书舎人诘诏皆丨丨丨丨时号解事舎人】有典诰风【崔元翰窦参秉政引知制诰其训辞温厚丨丨丨丨】被防草诏【韦澳为翰林承防夜丨丨丨丨书事有不安者即迁延湏见帝开陈可否】宣攷诏词【董晋五月朔天子防朝公卿在廷侍中辇羣臣贺窦参中书令当傅诏疾作晋从容进曰摄中书令臣参病不能事臣请代参丨丨丨丨进退甚详】词防中和【许景先丨丨丰美得丨丨之气】诏许自新【房元龄上疏愿陛下下沛然之丨丨髙丽丨丨】腕断麻不草【韩偓进承防宰相韦贻范母丧诏还位偓当草制学士使马从皓逼偓求草偓曰丨可丨丨丨可丨】诏制马负载【代宗睿真皇后沈氏德宗即位乃先诏赠后曽祖祖父一日封拜百二十七人丨丨皆翠锦池饰以廐丨丨丨赐其家】草制谋皆同【刘防平李德裕以定防功进太尉时封敖丨其丨曰丨丨予丨言不他惑】诏令录副本【苏颋自景龙后与张説以文章显故时号燕许太手笔帝爱其文曰卿所为丨丨别丨丨丨留中书臣某撰后遂为故事李德裕著论曰近世诏诰惟颋序事外自为文章】罢统军用麻【郑絪窦文场恃功隂讽宰相进拟加统军絪当作制奏言天子封建或用宰相以卑麻书制付中书门下令以命中尉不识陛下特以宠文场邪遂着为令宰臣丨丨丨丨丨】称功道诏语【帝令李德裕作诏德裕数辞帝伐刘祯诏王元逵何敬曰勿谓子孙之谋殆存辅车之势元逵等情得皆震恐思劾已而三州降贼遂平常每丨魏博丨则顾德裕丨丨丨咨其切于是而能伐谋也】德音喜复生【自陛下御寓忧勤兆庻屡降丨丨四海之内莫不抗首而长息自丨丨丨于死亡之中也刘蕡防】作诏请帝署【安乐公主光艶动天下侯王将相多出其门尝丨丨箝其前丨丨丨帝笑从之】百官给告身【五代唐明宗刘岳为吏部侍郎故事吏部文武官告身皆输朱胶纸轴钱然后给其品髙者则赐之贫者不能输钱但得敕牒五代之乱官卑者无复得告身中书但録其制辞或任其材能或褒其功行或申以训诫而授官者皆不给告身皆不知受命之所以然非王言所以告诏也请一切赐之由是丨丨皆丨丨丨自岳始】乏食朱书诏【同光三年秋天下大水京师丨丨尤甚庄宗以丨丨御记丨百寮上封事李琪上书数千言五代史】令不可频改【真宗景德二年知制诰朱巽言朝廷命丨丨丨丨丨自今有陈述利害更张法制者请先付有司议其可否如经久可行者行之不可者止之茍不辨是非一切颁布恐失重谨之道】令频改难从【仁宗庆厯元年欧阳修奏言多变则不信丨丨丨则丨丨故每处置之事州县知朝廷未是一定之命则官吏相谓曰且未要行不久必须更改或曰备礼行下畧与应破指挥旦夕之间果然又变】降命皆竦视【仁宗三年尹洙言命令者人主所以示信于天下异时民间闻朝廷丨一丨令丨丨丨之今则不然时相有请不久当更既而信然此命令日轻于天下也】审读应故事【哲宗元祐二年刘安世言朝廷命令变易颇数逺不过一二嵗近则朞月而已甚者朝令而夕改亦有前诏未颁而后令蠲除者葢由谋议未精思虑未审乞申敕门下无使徒为丨丨如丨丨丨】奏乞重命令【仁宗庆厯二年范仲淹丨事终曰丨丨丨】上言裁制敕【范仲淹言有司建立法度率尔颁行旋复厘改请先委政事之臣参改可以久行者丨为丨丨行下】元祐快活条【哲宗丨丨初范纯仁言陛下即位之初圣政鼎新凡有不便于民者即为蠲除每诏令一下民间欢呼鼓舞邸卖传播谓之丨丨丨贯此事即时闻之夷狄】建炎己亥诏【髙宗丨丨元年丨丨丨曰惟孝弟可以动天惟忧厪可以成务惟恭俭可以富民惟兢畏可以保国惟大公可以悦人惟至仁可以安众惟来谠论屏侧言可以逹听惟近正人逺宠佞可以成德庻防降鉴俾复父母兄弟朕将谨视旧章不以手笔废朝令不以内侍典兵权非军功无异赏非戎备无僝功尚虑羣臣狃于故习大臣蔽贤有举非实台谏懐慝有言非真必罚无赦】东坡重巽以申命论【昔圣人之始画卦也皆有以配乎物者也巽之配于风者以其发而有所动也配于木者以其仁且顺也夫发而有所动者不仁则不可以久不顺则不可以行故发而仁动而顺而巽之道备矣圣人以为不重则不可以不变故因而重之使之动而能变变而不穷故曰重巽以申命言天子之号令如此而后可也天地之化育有可以指而言者有不可以求而得之者今夫日皆知其所以为暖雨皆知其所以为润雷霆皆知其所以为震雪霜皆知其所以为杀至于风悠然布于天地之间来不知其所自去不知其所入嘘而炎吹而冷大而鼔乎太山乔岳之上细而入乎窍室蔀屋之下发逹万物而天下不以为德摧败草木而天下不以为怒故曰天地之化育有不可求而得者此圣人之所法以令天下之术也圣人在上天下之民各得其职士者皆曰吾学而仕农者皆曰吾耕而食工者皆曰吾作而用贾者皆曰吾负而贩不知圣人之制命令以鼓舞通变其道而使之安乎此也圣人之在上也天下可由而不可知可言而不可议葢得乎巽之道也易者圣人之动而卦者动之时也蛊之彖曰先甲三日后甲三日而巽之九五亦曰先庚三日后庚三日而説者谓甲庚皆所以申命而先后者谨之至也圣人悯斯民之愚而不忍使之遽陷于罪戾也故先三日而令之后三日而申之不从而后诛葢其用心之谨也以至神之化令天下使天下不测其端以至详之法晓天下使天下明知其所避天下不测其端而明知其所避故靡然相率而不敢议也上令而下不议下从而上不诛顺之至也故重巽之道上下顺也】
　　诗集开辟乾坤【王殿称觞送喜频德音借与万方春指挥夷夏无遗防丨丨丨丨自有神张于湖辛巳冬闻德音诗】
  </div>
  <div class="pagination">
   <a href="古今合璧事类备要_page20.html">
    上一页
   </a>
   <span>
    ...
   </span>
   <a href="古今合璧事类备要_page16.html">
    16
   </a>
   <a href="古今合璧事类备要_page17.html">
    17
   </a>
   <a href="古今合璧事类备要_page18.html">
    18
   </a>
   <a href="古今合璧事类备要_page19.html">
    19
   </a>
   <a href="古今合璧事类备要_page20.html">
    20
   </a>
   <span class="current-page">
    21
   </span>
   <a href="古今合璧事类备要_page22.html">
    22
   </a>
   <a href="古今合璧事类备要_page23.html">
    23
   </a>
   <a href="古今合璧事类备要_page24.html">
    24
   </a>
   <a href="古今合璧事类备要_page25.html">
    25
   </a>
   <a href="古今合璧事类备要_page26.html">
    26
   </a>
   <span>
    ...
   </span>
   <a href="古今合璧事类备要_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
