<!DOCTYPE html>
<html>
<head>
    <meta charset="UTF-8">
    <title>山堂肆考 - 第 299 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 299 页/共 632 页</h1>
    <div class="content">　　言春秋于赵
　　见业师
　　为谷梁
　　史记瑕丘江生为谷梁春秋自公孙得用尝集比其义卒用董仲舒
　　习公羊
　　东汉丁恭字子然习公羊严氏春秋教授数百人建武中迁少府诸生自逺方至者千人世称大儒又北史高允好公羊春秋
　　作左氏传解
　　东汉服防字子慎作春秋左传解举孝廉后拜九江太守晋杜预作左传注解武帝封当阳侯
　　着左氏条例
　　颖容字子严善左氏春秋着左氏条例举孝廉不就又郑众字仲师从父受左氏春秋兼通易诗知名当世延笃字叔坚受左氏传有名京师
　　郑起废
　　东汉何休字卲公任城樊人灵帝朝陈蕃辟之为諌议大夫以春秋驳汉事六百余事与其师博士羊弼追述李育意以难三传作公羊墨守左氏膏肓谷梁废疾郑乃作发墨守鍼膏肓起废疾休见之叹曰康成入吾室操吾戈矛以伐我
　　元感振滞
　　唐王元感武后朝为四门博士撰书纠缪春秋振滞礼绳愆等数百篇魏知古见其书叹曰五经指南也
　　以春秋义正狱
　　史记董仲舒弟子遂者兰陵褚大广川殷忠温吕歩舒褚大至梁相歩舒至长史持节使决淮南狱于诸侯擅专防不报以春秋之义正之天子皆以为是弟子遂者至于命大夫为郎谒者掌故者以百数而仲舒子孙皆以学至大官
　　以春秋义防狱
　　见京尹
　　严顔学
　　见门弟
　　郑贾学
　　汉世言左氏春秋者多祖于郑兴而贾逵自传其父业故世有郑贾之学按逵字景伯平陵人父名徽尝从刘歆受左氏春秋而逵又传父之业也
　　晚学春秋
　　史记主父偃者临菑人学长短縦横之术晚乃学易春秋百家言游齐诸生间莫能厚遇也孝武元光元年上书阙下朝奏暮召谓曰公安在何相见之晚乃拜为郎中数上书言事拜为谒者一嵗中四迁
　　少习春秋
　　东汉张少习顔氏春秋建武初迁陈仓县丞清净无欲专心经书方其讲论时终日不食及有与辨难者辄举数家之説令择所从又崔骃字亭伯亦东汉人年十三通春秋诗易与班固傅毅齐名
　　以春秋为博士
　　汉疏广以春秋征为博士后徙太子太傅
　　以春秋补县尉
　　汉梅福明尚书谷梁春秋补南昌尉
　　以春秋射防
　　汉翟方进受春秋以射防为郎
　　以春秋擢第
　　唐刘蕡字去华明春秋擢进士第后举贤良方正直言极谏
　　钟繇屈严翰
　　严翰字公仲善公羊钟繇字元常好左氏谓公羊为卖饼人家数尝与翰辩析长短翰口讷遂屈无以应繇曰公羊高竟服左丘明矣
　　日用折平一
　　唐崔日用自言明左氏春秋他日学士大集日用折武平一曰君文章固耐乆若言经则败绩矣
　　传春秋学
　　唐陆淳字伯冲明春秋师事赵啖尽传二家之学顺宗时为太子侍读门人以其能文圣人之书通于后世私諡曰文通先生因避太子名改名质史氏谓其有功于春秋名在八司马之冠
　　上春秋传
　　自王安石废春秋不列于学宫胡安国谓先圣手所笔削之书而人主不得闻讲説学士不得相传习乱伦灭纪用夷变夏殆由于此因潜心二十余年着春秋传以成其志至是上之高宗谓深得圣人之防诏进一官命未下而卒
　　周公制礼【已下礼经】
　　周礼作于周公其建官以六典其取民以什一其教民以乡遂其养士以学校其威民以肉刑其公天下以封建其制田以井邑沟洫其聨民以比闾族党次而冠婚丧祭之文以至服食器用之度防而羽毛鳞介之形以至蠧貍鼃之类无不竭心力以为之经画区处各当而后已汉时有李氏者得周官上河间献王独缺冬官一篇遂取考工记以补其缺合成六篇奏之至王莽时刘歆信之以为周公致太平之迹始置博士其书遂行于世杜子春受业于歆因以教授自是马融作周官传注以授郑作周官注略苏绰王通皆尊信之唯何休以为战国隂谋之书林存孝以为凟乱不经之説欧阳氏疑其设官太多陈氏疑其与周官不合苏辙有三不可信之评胡五峰有无一官完善之论
　　高堂言礼
　　史记礼固自孔子时而其经不具至秦焚书亡散益多于今独有士礼鲁高堂生能言之孝文时鲁徐生善为容为礼官大夫传子至孙徐延徐襄襄以容为汉礼官大夫至广陵内史延及徐氏弟子公户满意桓生单次皆常为汉礼官大夫而瑕丘萧奋以礼为淮阳太守是后能言礼为容者由徐氏焉按高堂生所传士礼乃仪礼中士相见礼也公戸姓满意名单姓次名魏时高堂隆即高堂生之后也
　　曹褒传礼
　　东汉曹褒字叔通父充传庆氏礼为博士褒结发传父业亦征拜博士博物识古为儒者宗教授诸生千余人
　　后苍授礼
　　礼记者本孔门弟子共撰所闻也后儒各有损益子思乃作中庸公孙尼子作缁衣汉文帝时博士作王制其余众篇皆如此例至宣帝时东海孟卿事萧奋以礼授后苍而后苍説礼于曲台殿撰礼一百八十篇名曰后氏曲台记后苍复传于梁国戴徳及徳从子圣徳乃删后氏记为八十五篇名大戴礼圣又删大戴礼为四十六篇名小戴礼其后诸儒又加月令明堂位乐记三篇凡四十九篇则今之礼记是也徳为信都王太傅授礼于琅琊徐良防卿圣以博士讲论石渠授礼于梁人桥仁季卿杨荣按曲台殿在未央宫中
　　孙记礼
　　孔子弟子各述所闻以为书名曰礼记然议之者曰曲礼论撰于曲台而不及五经之大义王制著述于博士而尽失先王之大体月令出于吕不韦叙秦世之官缁衣作于公孙尼子改鲁论之文儒行皆游説夸大之语经解多易经纬书之文而乐记一篇司马迁以为公孙所记他皆错杂出自汉儒之言也
　　刘向叙礼
　　汉河间献王得仲尼弟子及后学者所记一百三十一篇上之至刘向考校经籍检得前篇因第叙之又得明堂隂阳三十三篇孔子三朝记七篇王氏史氏记二十一篇乐记三篇凡五种合二百四十篇
　　多识容典
　　唐归崇敬治礼学多识容典
　　闇记义宗
　　唐孔颖达字仲达能闇记三礼义宗大厯中举明经高第
　　就质疑晦
　　唐王綝字方庆善礼学尝就徐坚质疑晦坚为申释毎得所未闻许孟容字公范有礼学毎所折衷咸得其正
　　淹识古今
　　唐王彦威淹识古今典礼作曲台新记
　　伊川熟礼
　　朱子语録东坡见程伊川主司马文正之丧讥其父在何以学得丧礼如此之熟有人遂为伊川解説道伊川曽丁母艰也不消如此説人自少读书如礼记仪礼便都已理防了古人谓居丧读丧礼亦平时理防了到这时更把来理一畨不是至居丧始来理防
　　文公编礼
　　朱文公编仪礼上篇曰士冠礼士昏礼士相见礼乡饮酒礼乡射礼燕礼大射礼聘礼公食大夫礼觐礼下篇曰丧礼士丧礼既夕礼士虞礼特牲馈食礼少牢馈食礼按仪礼是经礼记是解且如仪礼有冠礼礼记便有冠义仪礼有昏礼礼记便有昏义以至燕射之类莫不皆然只是仪礼有士相见礼礼记却无士相见义至宋刘原父补成一篇亦只是解他仪礼
　　周官集説
　　宋陈傅良字君举永嘉人有周官讲义集説林之竒字少颖三山人有全解杨恪字谨仲永嘉人有辩疑
　　周官补遗
　　元英宗泰定中清源丘葵吉甫周礼序圣朝新制以六经取士乃置周官于不用使天下之士习周礼者皆弃而习他经毋乃以冬官之缺为不全书耶夫冬官未尝缺也杂出于五官之中汉儒考古不深遂以考工记补之至宋淳熈间临川俞廷椿始着复古篇新安朱氏一见以为冬官不亡考索甚当自郑贾以来皆当敛衽退三舎也嘉熈间永嘉王次防又作周官补遗由是周礼六官始得为全书按廷椿字寿翁次防字与之
　　顔芝所藏【已下孝经】
　　孝经孔子为曽子陈孝道而作也遭秦皇焚书为河间人顔芝所藏汉初芝子贞出之凡十八章而长孙氏与博士江翁少府后苍谏议大夫翼奉安昌侯张禹皆以此名家按芝所藏者谓之今文孝经郑主今文而陆澄则讥之
　　安国为传
　　古文孝经与古文尚书同出经文大略相似只多闺门一章又有衍出三章并前合为二十二章孔安国为传至隋王邵于京师得孔传刘因序其得丧讲明之议者以为闺门一章多相排毁宋司马光始取古文为之指解
　　张禹兼通【已下论语】
　　论语有齐鲁齐论多于鲁论二篇曰问王知道是也初传鲁论者龚奋夏侯胜韦贤萧望之张禹皆名家禹初授鲁论晚讲齐论周氏包氏为之章句马融又为之训
　　郑叅考
　　齐论之外又有古论语与鲁论不异惟分子张为二故有二十一篇以张论为本参考齐论古论而为之注陈羣王肃皆为义説何晏有集解至朱子集注行而诸家皆废矣
　　注于赵岐【已下孟子】
　　孟子注于赵岐而陆善经宗之岐分为四十四篇陆合为七篇其音释则张谥丁公着也
　　删于冯休
　　宋冯休以轲书有叛经者作删孟二卷前乎休而非轲者荀卿刺轲者王充后乎休而疑轲者温公与轲辨者东坡又虞允文以温公作疑孟及李泰伯郑厚叔皆有非孟之言故作尊孟辨五卷
　　成于子夏【已下尔雅】
　　尔雅倡于周公而成于子夏诚九流之奥防也中道寖防世罕闻之
　　辨于终军
　　自汉终军豹鼠之辨尔雅之书始行郭景纯防心一十八载而草木鱼虫训诂名物昭然毕举考古之学其彬彬焉
　　五经无对【已下各经】
　　汉陆乂聪敏博学于五经最精熟馆中谒之石经人为语曰五经无对有陆乂
　　五经无双
　　东汉许慎字叔重南召陵人少博学马融常推敬之时人语曰五经无双许叔重举孝廉为洨长初慎以五经传说臧否不同撰为五经异义又作説文解字十四篇传于世
　　遣受七经
　　索隠曰文翁遣司马相如受七经
　　典领五经
　　汉刘歆字子骏向第三子也好古笃学成帝绥和中王莽荐为侍中更名秀上诏令秀典领五经卒父前业秀于是总羣书而为七略曰辑略六艺略诸子略诗赋略兵书略术数略方技畧其叙诸子分为九流曰儒曰道曰隂阳曰法曰名曰墨曰縦横曰杂曰农
　　五经纷纭
　　东汉井丹字大春通五经善谈论京师语曰五经纷纭井大春
　　五经纵横
　　东汉周举字宣光博学洽闻为儒者所宗京师语曰五经縦横周宣光举茂才为平丘令上书言得失词甚切正拜尚书名重朝廷迁谏大夫又迁侍中
　　徧习五经
　　梁卞华字昭雅徧习五经为五经博士
</div>
    <div class="pagination">
<a href="山堂肆考_page298.html">上一页</a><span>...</span><a href="山堂肆考_page294.html">294</a><a href="山堂肆考_page295.html">295</a><a href="山堂肆考_page296.html">296</a><a href="山堂肆考_page297.html">297</a><a href="山堂肆考_page298.html">298</a><span class="current-page">299</span><a href="山堂肆考_page300.html">300</a><a href="山堂肆考_page301.html">301</a><a href="山堂肆考_page302.html">302</a><a href="山堂肆考_page303.html">303</a><a href="山堂肆考_page304.html">304</a><span>...</span><a href="山堂肆考_page300.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
