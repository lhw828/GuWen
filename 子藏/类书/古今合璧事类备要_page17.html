<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 17 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 17 页/共 111 页</h1>
    <div class="content">　　事类墨勅授官【唐元宗时叶法善授银青光禄大夫中宗时墨勅以郑普思为秘书监叶静能入直翰林为国子祭酒唐书】特防封公【唐元宗时叶法善封越国公后周武帝时卫元嵩封蜀郡公事物纪原】加赐紫衣【唐中宗神龙初加叶静能金紫之阶未领紫衣代宗时李泌乞为道士赐紫衣道士赐紫自李泌始事物纪原】赐号先生【唐王知逺号升元先生元宗时赐李含光曰静先生同上】
　　解化
　　事类解形【丨丨而遗世乗白云而丄宾陈子昂】链蜕【尸解本真人之丨丨也五属之隠适也寳剑上经】羽化【晋许迈游名山采药后莫知所终好道者皆谓之丨丨本传】蝉拆【刘合还丹成而上之及卒惟有空皮而背上开拆有如蝉蜕本传】尸如空衣【葛洪卒年八十一视其顔色如生体亦柔软举丨入棺甚轻丨丨丨世以为尸解晋书】形如生人【丨丨丨丨者尸解也足不青皮不皱者尸解也日光不落无异生人者尸解也集仙録】诏作仙郎【侯道华晨起飞在松顶挥手谢众曰玉皇诏我为仙台郎今去矣续仙传】召补仙官【丞相王徽侄女幼年慕道持经抚琴尝曰洞宫有丨命当丨丨丨遂题一诗是夕奄然而终明月双鹤音乐异香满野举衣就木空衣而已诗见后】诗集鹤飞【翫水登山无足时诸仙频下聴琴诗此心不恋居人世唯见天边双丨丨王徽之侄女事见前】蝉蜕【见前女道士类】

　　古今合璧事类备要前集卷五十一
　　钦定四库全书
　　古今合璧事类备要前集卷五十二
　　宋　谢维新　撰
　　民事门
　　耕稼
　　事类菑畬【一岁曰丨二岁曰新三歳曰丨尔雅】耕耨【汉武诏火丨水丨应劭曰晓草下水种稻益生因悉芟去复下水灌水草死独稻长所谓火丨水丨也汉书】良农【丨丨不为水旱辍耕荀子】惰农【丨丨自安不昏作劳不服田畆盘庚】举趾【三之日于耜四之日丨丨同我妇子馌彼南畆田畯至喜出毛诗七月】兴事【农样晨正天驷星也立春见于南畆以丨农丨国语】有秋【若农服田力穑乃亦丨丨盘庚】无饥【百畆之田勿夺其时数口之家可以丨丨孟子】服袯襫【先雨耘耨以待时雨时雨既至挟以抢刈耨鏄以旦暮从事于田野脱衣就功别苗莠列疎遬首戴茅蒲身丨丨丨沾体涂足暴其髪肤尽其田肢之力此谓之农管子】痔钱鏄【命我众人丨乃丨丨奄观铚艾臣工诗注钱铫鏄鎒田器也】薅荼蓼【其饟伊黍其笠伊纠其鏄斯赵以丨丨丨荼蓼朽止黍稷茂止良耜】纳禾稼【采荼薪樗食我农夫九月筑场圃十月丨丨丨黍稷重穋禾麻菽麦毛诗】抱瓮占星【编茅结草上漏下湿之悲桔橰丨丨丨丨望云之劳负薪蒸以耕耘徯一饷而不至者之苦举债于豪右结一为五者之寃农之为农亦良苦矣】决渠降雨【提封五万疆埸绮纷沟塍刻镂原隰龙鳞丨丨丨丨荷挿成云五谷垂颖桑麻敷芬西都赋】耕耘种艺【子路问于孔子曰有人于此丨丨丨丨手足胼胝以养其亲然而无孝之名何也荀子】卤莽灭裂【长梧封人问子牢曰昔予为禾耕而丨丨之则其实亦卤莽而报予芸灭裂之其实亦丨丨而报予来年深其耕而熟扰之其禾繁以滋予终年厌飱庄子】后稷教艺【丨丨丨民稼穑树艺五谷】樊迟学稼【丨丨请丨丨子曰吾不如老农论语】耦耕辟士【长沮桀溺丨而丨孔子过之使子路问津焉长沮曰是知津矣问于桀溺桀溺曰云云与其从丨人之丨也孰若从辟世之士哉耰而不辍语微子】荷蓧丈人【子路从而后遇丈人以杖荷蓧子路问曰子见夫子乎丈人曰四体不勤五谷不分孰为夫子植其杖而芸止子路宿杀鸡为黍而食之见其二子焉同上】乐道莘郊【伊尹耕于有萃之野以乐尧舜之道】躬耕垅畆【诸葛亮丨丨丨丨好为梁父吟】敬馈如賔【晋冀缺耨其妻馌之相敬如賔晋侯曰能敬必有徳以为下军大夫左传】辍耕言志【陈胜宇涉少时尝与人佣耕辍耕之垅上怅然曰茍富贵无相忘佣者笑胜曰嗟乎燕雀安知鸿鹄之志哉出史书】歴山逊畔【舜耕歴山丨丨之人皆丨丨死葬苍梧有羣象常为之耕帝王世纪】兎园遗册【冯道本田家状貌质野朝士多笑其陋道入朝任賛刘岳在后道行数步反顾賛问岳何为岳曰遗下兎园册尔兎园册者乡校俚儒教田夫牧子之所诵也故岳举以诮道道闻之大怒迁岳秘书监刘岳传】羔酒自劳【杨恽与孙防宗书曰臣之得罪已三年矣田家作苦嵗时伏腊烹羊炰丨斗丨丨丨家本秦也能为秦声妇赵女也雅善鼓瑟奴婢歌者数人酒后耳热仰天拊缶而呼乌鸟其诗曰田彼南山芜秽不治种一顷豆落而为萁人生行乐耳须富贵何时】豚蹄禳田【淳千髠滑稽多辨齐威王八年楚伐齐齐使髠之赵请救赍金百斤车焉十驷髠仰天大笑冠缨索絶王曰先生少之乎髠曰臣今者从东方来见道傍禳田者操一豚蹄酒一盂祝曰瓯寠满篝污邪满车五谷皆熟穰穰满家臣见其所持者狭所欲者奢故笑之齐王乃益黄金千镒白璧十双车马百乗髠至赵予精兵十万楚闻之引去注篝笼也污邪下地田也】负郭有田【孔子曰回家贫胡不仕对曰回有郭外之田五十畆足以给飦粥郭内之田十畆足以为丝麻回不愿仕又苏季子曰吾若有雒阳负郭二顷田安能佩六国印乎】殖货买田【张禹内丨丨财及富贵多丨丨至四百顷皆泾渭灌溉极膏腴】自耕而食【徐穉尝自耕稼非其力则不食本传】苦饥常勤【陆龟蒙有田数百畆屋三十楹田苦下雨潦则与冮通故常苦饥身畚插茠刺无休或讥其劳答曰尧舜征瘠禹胼胝彼圣人也吾一褐衣敢不勤乎陆文】
　　诗集牧牛【草肥朝牧牛桑緑晩鸣鸠阙下□春蔬和雨割仕酒向花篘引戊南坡去篱边有小舟郑谷】放犊【田家无五行水早卜蛙声牛犊乗春放儿孙暧耕池塘烟未起桑柘雨初晴嵗晚香醪熟村村自送迎章孝标】饭牛【蒲叶日以长荷花日以滋老农要看此贵不违天时迎晨起丨丨双驾耕东菑蚯蚓土中出田鸟随我飞羣合乱啄噪嗷嗷如道饥我心多恻隠顾此两伤悲发食饲田鸟日暮空筐归亲戚更相诮我心终不移储光义田家书倩】饮犊【无雨众卉新一雷惊蛰始田家几日闲耕种从此起丁壮俱在野国亦就理归来景常晏丨丨西涧水饥劬不自苦膏泽且为喜君廪与宿储徭役独未已方惭不耕者禄食出闾里韦应物诗】种黍【歌元丰十日五日一雨风麦行千里不见土连山没云皆丨丨水秧绵绵复多稌笼骨长干挂梁柖鲋鱼出网蔽洲渚荻笋肥甘胜牛乳百钱可得酒斗许虽非社日长闻鼔吴儿踏歌女起舞但道快乐无所苦老翁堑水西南流杨栁中间小舟桑兴欹眠过日下逢人欢笑得无愁王介甫】饷田【旧谷行将尽良田米可希老年方爱粥卒嵗且无衣雀乳青苔井鸡鸣白板扉柴车驾赢牸草屩牧豪豨多雨红榴拆新秋緑芋肥丨丨桑下憇傍舎草中归住处名愚谷烦君问是非】荷锄【斜阳照墟落穷巷牛羊归野老念牧童倚杖候荆扉雉雊麦苖秀蚕眠桑叶稀田夫丨丨至相见语依依即此羡闲逸怅然歌式微王维】负杖【归来物外情丨丨阅岩耕源水看花入幽林采药行野人相问姓山鸟自称名去去独吾乐无能愧此生宋之问】椎鼓【鬲田二陵接山青傍水低田绿未耕桃杏满村春似锦踏歌丨丨过清明范至能】踏车【下田□水出江流髙垅翻江逆上沟地势不齐人力尽丁男长在丨丨头同上】蒸梨【稹雨空林烟大迟丨丨炊黍饷东菑漠漠水田飞白鹭隂隂夏木啭黄鹂山中习静观朝槿松下清齐折露葵野老与人争席罢海鸥何事更相疑出王维诗】煑菜【夫因兵死守蓬茅麻苎裙衫鬓髪焦桑柘废来犹纳税田园荒尽尚征苗时桃野菜和根煑旋斫生柴带叶烧任是深山更深处也应无计避征徭杜笋鸖】种粟【春丨一粒丨秋成万颗子四海无闲田农夫犹饿死李申诗】粜谷【父耕原上田子斸山下荒六月禾未秀官家已脩仓锄田日当午汗滴禾下土谁念盘中飱粒粒皆辛苦二月卖新丝五月丨秋丨医得眼前疮剜却心头肉我愿君王心化作光明烛不照绮罗筵只照逃亡屋】索租【鸠妇勃磎农荷鉏身披袯襫头茅蒲雨不破块田拆国稊稗青青佳祋枯大妇碓舂头鬓踈小妇拾檖行饷姑四时作苦无袴襦门前叫嗔官丨丨洪驹父田家謡】输税【老翁家贫在山住耕种山田三四畆苗疎移多不得食输入官仓化为土嵗暮锄犁倚虚室呼儿登山収橡实西江贾客珠百斛船中养犬常食肉张籍】说年稔【县官清且俭深谷有人家一径入寒竹小桥穿野花碓喧春涧满梯倚緑桑斜自丨丨来丨前村酒可赊郑谷】愿官清【古今利名路只在侬门前至老不离家一生常晏眠牛羊晩自归儿童戏野田岂思封侯贵惟只待丰年征赋不辞苦但愿时官贤时官茍贪浊田舎生忧煎王贞白】务稼穑【梧桐隂我门薜荔纲我屋迢迢两夫妇朝出暮还宿稼穑既自务牛羊还自牧日旰懒耕锄登髙望川陆空山足禽兽墟落多乔木白马谁家儿聮翩相驰逐储光羲】共糗糒【楚山有髙士梁国有遗老筑室既相邻向田复同道糗糒常供饭儿孙每更抱忘此耕耨劳愧彼风雨好蟪蛄鸣空泽鶗鴂生秋草日夕寒风来衣裳苦不早储光羲】分畦浪【翻翻聮聮衔尾鸦确确脱壳蛇丨丨翠丨走云阵刺氷緑鍼稻牙工夫不忿老农泣唤取阿香推雷车东坡水车诗】灌稻泉【种茶岩接红霞坞丨丨丨生白石根皤腹老翁眉似雪海棠花下戏儿孙膝白】田中啼鸟【南村北村雨一犁新妇饷姑翁哺儿丨丨丨丨自四时催人脱袴着新衣着新替旧亦不恶去年租重无袴着山谷】枝外鸣鸠【緑杨髙下映平川赛罢田神笑语喧丨丨丨丨春雨歇屋头初日杏花繁欧阳脩】
　　蚕桑
　　事类劝蚕【季春之月后妃躬桑禁妇女母观省妇使以丨丨事蚕事既登分茧称丝効功以共郊庙之服月令】浴种【貭掌貭马禁原蚕者注原再也天文辰为马蚕书蚕为龙精月直大火则丨其丨是蚕与马同气物奠能两大禁再蚕者为伤马故礼夏官】条桑【蚕月丨丨取彼斧牋以伐逺扬倚彼女桑女执懿筐遵彼微行爰求桑桑诗七月】具筥【季春之月命野虞无伐桑柘戴胜降于桑丨曲植籧丨月令】八绩【南阳郡一嵗蚕丨丨孙皓传】三熟【元宗天寳中益州献丨丨蚕】三起【食桑而吐丝前乱而后治夏生而恶暑喜温而恶雨蛹以为母蛾以为父三俯三起事大乃已是之谓蚕理荀蚕赋】四熟【尹思正为青州刺史治州有绩蚕至嵗丨丨黜陟使路敬潜至部叹曰是非善政致祥乎表言之恵史】蚕室【天子诸侯必有公桑丨丨近川而为之三宫之夫人世妇之吉者使入蚕于蚕室奉浴种于川桑于公桑瞻印注】茧馆【汉元帝王皇后为太后幸丨丨率皇后及列侯夫人桑也】蚕室神【吴县张成见一妇人立宅东南角谓成曰此地是君丨丨我即地丨正月半日可作白粥泛膏于上以祭之当令君家蚕叶百倍言讫而去成如其言大得蚕续齐谐记】马头娘【蜀之先有蚕丛帝又髙辛时蜀有蚕女不知姓氏父为人所掠惟所乗马在女念父不食其母因誓于众曰有得父还者以此女嫁之马闻其言惊跃振迅絶其拘绊而去数日父乃乗马而归自此马嘶鸣不肯龁母以誓众之言告父父曰誓于人不誓于马安有人而偶非类乎能脱我于难功亦大矣所誓之言不可行也马跑父怒欲杀之马愈跑父射杀之曝其皮于庭皮蹶然而起卷女飞去旬日皮复栖于桑上女化为蚕食桑吐丝成茧以衣被于人间一日蚕女乗云驾此马侍卫数千人谓父母曰太上以我自心不忘义授以九宫仙嫔矣无复忆念也今家在什邡绵竹徳阳三县界每嵗祈蚕者四方云集蜀之风俗宫观诸化塑女像披马皮谓之丨丨丨以祈蚕马图经】苑窳氏【祭先蚕以少牢注汉旧仪曰春蚕生而皇后亲桑于苑中蚕室养蚕千薄以上祠以中牢羊豕祭蚕神曰丨丨丨妇人寓氏后礼仪志】宿瘤女【齐闵王防东郭百姓尽观丨丨丨采桑如故王怪问之对曰受父母教采桑不受教观大王王恱聘以为后列女传】五畆之宅【丨丨丨丨树墙下以桑匹妇蚕之则老者可以衣帛矣孟子】十畆之间【丨丨丨丨兮桑者闲闲兮十畆之外兮桑者泄泄兮诗】
　　诗集三眠【吴地桑叶緑丨丨蚕正熟李白诗又织妇何太忙蚕经三卧行欲老元稹诗】重緑【缲成白雪桑丨丨王荆公】美女【采桑岐西路丨丨妖且闲文选】越妇【丨丨未织作吴蚕始蠕蠕李贺诗】采桑女【秦地罗敷女采桑緑水边李白诗又罗敷善采桑采桑城南隅青丝为笼防桂枝为笼钩出古诗】拜簇妇【蚕欲老箔头作茧丝皓皓场寛地髙风日多不向中庭聮蒿草神蚕急作莫悠扬年老为尔祭神桑但得青天不下雨上无苍蝇下无防新妇拜簇愿茧稠女洒桃浆男打鼓三日开箔雪团团先将新玺送县官已闻乡里催织作去与谁人身上着王建蚕簇词】
　　工匠
　　事类饬材【天官太牢五曰百工丨化八丨】执艺【工丨丨事以谏尚书】工师【为巨室则必使丨丨求大木工师得大木则王喜以为能胜其任矣匠人斵而小之则王怒以为不胜其任矣孟子】巧匠【不善为斵血指汗顔丨丨旁观缩手袖间韩文】梓人【京兆尹将饰署委羣材会众工或执斧斤或执刀锯丨丨左持引右执杖而中处焉量栋宇之任视木之能举挥其杖曰斧彼执斧者奔而右顾而指曰锯彼执锯者趍而左俄而斤者斵刀者削皆视其色俟其言莫敢自断者其不胜任者怒而退之亦莫敢愠焉画宫于堵盈尺而曲尽其制计其亳厘而构大厦无进退焉既成书于上栋曰某年某月某日某建则其姓字也凡执用之工不在列余圜视大骇然后知其术之工大矣出栁梓人传】匠氏【大木为杗细木为桷欂栌侏儒椳闑扂楔各得其宜以成屋室者丨丨之工韩文】钩绳【般倕弃其剞劂兮王茧尔投其丨丨注剞劂凿也钩曲尺绳以凖直甘泉赋】墨斗【审方面势覆量髙深逺近筭家谓之专术专文象形如绳木所用丨丨也笔谈】朴斵【若作室家既勤垣墉惟其涂暨茨若作梓材既勤丨丨惟其涂丹雘梓材】毁画【彭更曰有人于此丨瓦丨墁其志将以求食也则子食之乎曰否曰然则子非食志也食功也滕文】成方圎【公输子之巧不以规矩不能丨丨丨】职寻引【装封叔之第在光徳里有梓人欵其门愿佣隙宇而处焉所丨丨丨规矩绳墨家不居磨断之器问其能曰吾善度材视楝宇之制髙深圆方短长之宜吾指使而羣工役焉栁梓人传】得手应心【齐桓公读书轮扁断轮于堂下曰臣丨丨丨丨庄子】卷术黙智【夫绳墨诚陈规矩诚设髙者不可抑而下也狭者不可张而广也由我则固不由我则圯彼将乐去固而就圯也则丨其丨丨其丨悠尔而去不屈吾道是诚良梓人耳】运斤成家【邮人垩漫其鼻端若蝇翼使匠石断之匠石丨丨丨丨聴而断之尽垩而鼻不伤荘子】凿械挈水【子贡见丈人为圃子贡曰有械于此丨木为丨丨丨若神其名为橰圃者笑曰有机事者必有机心吾羞不为也庄子】造梯设战【公输般为髙云梯欲以攻宋墨子闻之自鲁往裂囊睘足日夜不休十日十夜而至于郢见楚王曰闻大王将攻宋有之乎王曰然墨子曰请令公输般设攻宋之具臣请城守之于是公输般设攻宋之计墨子萦帯守之公输般九攻之而墨子九却之不能入遂辍兵陈琳传解帯为城以箸为械】削鐻犹神【梓庆丨木为丨见者惊丨鬼丨鲁侯问其术对曰臣将为鐻未尝敢以耗气斋七日忘吾四肢然后入山林观天性区别见成鐻然后加手】缚草为舞【师偃周穆王时人丨丨丨人使之丨又作木人以手招王美人王怒杀师偃六帖】刻木为御【鲁班为母作木人为御机阙一发遂去不还论衡】撰成木经【都料预浩工于造塔每卧则交手于胷为结构之状如此逾年丨丨丨丨三卷行于世归田録】和顾匠徒【袭延龄大搜市防逮捕匠徒迫胁就工号曰敕索弗雠其直名曰和顾弗与之庸】
　　商贾
　　事类龙断【古之为市者以其所有易其所无者有贱丈夫焉必求丨丨而登之以左右望而罔市利故从而征之征商自此贱丈夫始矣孟子】驵【丨丨注会二家交易也驵者其首率也货殖传】藏市【商贾皆欲丨于王之丨行旅皆欲出于王之涂孟子】通物【商之言商也商其逺近丨四方之丨以聚之也贾者固也固物以待民来求其利也白虎通】贸丝【氓之蚩蚩抱布丨丨毛诗】贩籴【谚曰百里不贩樵千里不丨丨居之一嵗种之以谷十嵗种之以木百嵗来之以徳徳者人物之谓也今有无秩禄之奉爵邑之入而乐与之比者谓之素封衣食之欲恣所好美矣货殖序】列肆【市防所防万商之川列隧百重丨丨巨千左太冲赋】编户【凡丨丨之民富相什则卑下之伯则畏惮之千则役万则仆物之理也夫用贫束富农不如工工不如商刺绣纹不如倚市门此言末业贫者资也货殖序】谈智【巷列千所罗居百族则能目语额瞬丨丨于尺寸之间窥窬于分毫之际晋成伯阳市赋】聚货【神农氏作日中为市致天下之民丨天下之丨交易而退各得其所盖取诸噬嗑易系辞】为主【夫市日昃而市百旅丨丨朝市朝时而市商贾为主夕市夕时而市贩夫贩妇为主礼】役贫【富商贾或滞财丨丨转毂百数废居邑注或有所废置有所居盖居邑中以乗时射利也后食货志】贩缯【前汉灌婴睢阳人本丨丨】卖瓮【俗说有贫人止能办贩只瓮之资夜宿瓮中心计曰此瓮卖之若干其息已倍矣我得倍息遂可贩二瓮自二瓮化而为四所得倍息其利无穷遂喜而舞不觉瓮破小说】得钱立本【刘伯刍侍郎所居巷日有鬻饼者早过户必闻讴歌当垆召与万钱令多其本曰取胡饼偿之后过其户絶不闻歌声呼至问曰何辍歌之遽乎曰本领既大心计转麄不暇唱渭城矣南唐嘉话】借财致富【昔有周犨者家贫夫妇夜田天帝见而矜之问司命曰此可富乎司命曰命当贫有张车子财可以假之乃借而与之期曰车子生急还之田者稍富利及期夫妇辇其贿以逃同宿路傍逄夫妻寄车下宿夜生子问名于夫夫曰生车问名车子也从是所向失利遂贫困搜神记】
　　货殖
　　事类为利【鸡鸣而起孶孶丨丨者跖之徒也孟子】言财【或问子之治产不如用圭之冨曰吾闻市井相与丨则以丨为利】患贫【谚曰千金之子不死于市此非空言也故曰天下熙熙皆为市来天下穰穰皆为市往夫千乘之王万家之侯百室之君尚犹患贫而况匹夫编户之民乎货殖序】附益【季氏富于周公求也为之聚敛而附益之论语】取予观时【白圭当魏文侯时李克务尽地力而白圭乐观时变故人弃我取人取我予夫嵗熟取谷予之丝漆玺出取布帛予之食史记】废举收利【子贡好丨丨注废举停贮也物贱则买而停眝值贵则转移丨丨也】等千户封【陆地牧马二百蹄牛子蹄角千足羊水居千石鱼泽中千足彘山居千章材安邑千树枣燕秦千树栗蜀汉江陵千树橘淮北常山已南河济之间千树荻陈夏千畆漆齐鲁千畆桑麻渭川千畆竹及名园万家之城带郭千畆钟之田若千畆巵茜千畦姜韭此其人皆与千户封君等是富给之资也货殖】致钜万产【范蠡浮海入齐变姓名自谓鸱夷子皮耕于海畔苦身戮力父子治产致数十万齐人闻其贤以为相蠡喟然叹曰居家则致千金居官则致卿相此布衣之极也乃归相印散其财与知友乡党而怀其重宝间行以去止于陶以为此天下之中交易有无之路通为生可以致富矣自谓陶朱公复约要父子耕蓄废居候时转物逐什一之利居无何则致赀累钜万越世家】伎巧兴利【太公望封于营邱地泻卤人民寡于是劝其女功极丨丨则人物归之襁至而辐辏故齐冠带衣履天下海岱之间敛袂而往朝焉货殖传】勤俭致富【汉张安世自以父子封侯在位太盛乃辞禄诏都内别藏张氏无名钱以百万数安世身为公侯邑万户然身衣戈绨夫人自纺绩家僮七百人皆有手技是以能殖其货富于大将军光】作书着録【许然者濮上人也博学无所不通尤善计筭尝南游越范蠡毕身事之其书则有方物録着四方所出本传】执筹算计【王戎性好兴利广收八方园田水碓周徧天下积宝聚钱不知纪极每自丨牙丨昼夜筭丨常若不足女适裴□贷钱数万又而未还女后归宁戎色不恱女遽还直然后乃欢从子将昏戎遗其一车求婚讫而更责取】衣系众钥【汉吏部侍郎张允家赀万计而性吝不委妻子自系众钥于衣下如环佩声郭威入京师允匿佛殿藻井之上板壊而坠冻馁而卒续世说】身障二簏【阮咸传初祖约性好财有诣约约料理物客至屏当不尽余两小簏以着背后倾身障之】出贷收息【王莽令市官收贱卖责赊贷予民收息百月三注出百钱予民用月收其息三钱也】散赀周施【后汉祈像字伯式有赀财二亿家僮八百人像丨金帛丨产丨丨亲疎或谏之像曰吾门户殖财日乆今世将衰子又不才不仁而富谓之不幸墙隙而髙其崩必疾也智者闻之咸服焉】鬼笑营方【宋刘伯龙歴位九卿郡守贫窭尤甚常在家慨然将营什一之方一鬼在傍抚掌大笑伯龙叹曰贫穷固有命乃复为鬼所笑也遂止】父焚债券【宋顾觊之子绰私财甚丰郷里士庶多负债觊之禁不能止后诱出文券一大尉悉令焚之语逺近皆不复还绰慎叹弥日】樊宏削券【后汉丨丨其父重字君云世善农稼好货殖年八十余终素所假贷人间数百万遗令焚丨文丨债家皆慙争往偿之】冯驩焚券【孟尝君使丨丨收债于薛驩至召取钱者杀牛置酒与期贫者取而烧之曰有君如此岂可负哉孟尝君闻而怒召驩云云驩曰有余者与期不足者终无以偿焚无用之券捐不可得之虚计令薛民亲君有何疑焉孟尝君拊手而谢之】生理有方【田农拙业也而秦杨以甲一州掘冡奸事也而田叔以起博戏恶业也而桓发用之富行贾大夫贱行也而雍乐成以饶贩脂辱处也而雍伯千金卖浆小业也而张氏累万洒削薄技也而郅氏鼎食浊氏以胃脯而连骑燖羊胃张里以马医而击钟倚顿以盬盐起郭纵以冶铸成业至于蜀卓苑孔齐之刀间公擅山川铜銕鱼盐市井之人上争王者之利下锢齐民之业皆蹈不轨奢僣之恶又况掘冡搏击犯奸成富伤化败俗大乱之道也货殖传】市易立法【熙宁间诏京师置丨丨务枢宻使文彦博言市易司遣监官卖菓实有失国体王安石曰惟陛下不殖货利岂于禀实收数千缗息数以规利者直以细民乆为兼并所苦故为丨丨耳长编】
　　渔者
　　事类引鱼【善钓者丨丨于千仭之下饵香也吕氏春秋】把钓【吾本麋鹿情性强拘名利欲脱不能汉水澄明鳜鱼正肥待得秋风凉冷吾当丨丨尽此林泉之意杜预书】网罟筌罛【渔之为事也有钓丨丨丨丨罶□罩涔笱□梁罨算铦之类尸子】竿纶钩饵【圣人以道徳为丨丨以仁义为丨丨投之天地间孰非其有哉张天下以为笼因江海以为罛又何亡鱼失鸟之有乎淮南子】因水教渔【燧人之世天下多水故教人以渔其后尧使人水处者渔】结绳为防【伏牺氏作丨丨而丨丨罟以佃以渔盖取诸离系辞】雷泽逊居【舜渔雷泽丨丨之人皆丨丨本纪】鲁棠矢鱼【公矢鱼于棠又曰公将如棠观鱼者遂往陈鱼而观之非礼也公羊曰公如棠观渔登来百金之鱼而张之注云张纲罗也登来美大得也耻公去南面逺与人争利便逺观之隠五年】渭滨渔钩【吕尚穷困年老隠于丨丨以丨丨奸周西伯西伯将猎卜之曰所获非龙非彲非虎非罴所获伯王之辅西伯猎果遇太公于渭之阳与语大恱曰自吾先君太公望子　乆矣故号太公望载与俱归立为师史】泽中羊裘【后汉严光宇子陵少与光武同游太学及帝即位光隠身不见帝令物色诱之后齐国言有一男子披半裘钓泽中帝疑其光备礼聘之后汉本传】渔父听琴【孔子休坐杏坛之上弦歌鼔琴有渔乆下船而来以听之庄子】渔父辞劔【伍子胥至江丨丨渡子胥既渡子胥解劒与父父丨不受央记】烟波钓徒【张志和居江湖自称丨丨丨丨着真子以自号垂钓不设饵志不在鱼也本传】江湖散人【陆龟蒙髙放不喜交流俗不乗马升舟设蓬席赍束书茶□笔牀钓具往来时谓丨丨丨丨或号天随子甫里先生自比涪翁渔父江上丈人】巨缁为饵【任公子为大钩丨丨五十犗以丨丨蹲乎会稽投竿东海旦旦而钓期年不得鱼已而大鱼食之牵巨钩防没而下惊扬而奋鬐白波若山海水震荡声侔鬼神惮赫千里任公子得若鱼离而暗之自淛河以东苍梧以比莫不厌若鱼者已而后世轻才讽说之徒皆惊而相告也夫揭竿累趍灌渎守鲵附其于得大鱼难矣庄外物】芒针为钓【詹何楚人也以独茧丝为纶丨丨丨丨剖粒为饵于百仞之泉引盈车之鱼列子】饵鲖以豚【子思居卫卫人钓于河得鲖鱼焉其大盈车子思问之曰鲖鱼难得者子如何得之对曰吾一钓垂一鲂之饵鲖过而弗饵更以豚之半体则吞之子思曰鲖虽难得贪以死饵士虽懐道贪以死禄孔丛子】钓鲤得书【吕望年七十钓于渭渚三日三夜鱼无食者与农人言农人者古之先贤人也谓望曰子将复钓必细其纶芳其饵徐徐而投之无令鱼骇望如其言初下得鲋次得鲤刳腹得书书文曰吕望封于齐望知当贵艺文类聚】垂钓得璜【周文王至磻溪见吕望文王拜之尚曰望钓得玉璜刻曰周受命吕佐尚书大传太公钓于慈泉在磻溪吕氏春秋】撒网得梭【陶侃少时渔于雷泽尝网得一织梭以挂于壁有顷雷雨自化为龙而去本传】得鱼不卖【宋王之性好钓上虞江有一处名三石头之尝垂纶于此经过者不识之或问渔郎丨丨卖否之曰亦不自得得亦丨丨】取直如常【魏任嘏字昭先遭兵乱家贫卖鱼会官税鱼贵数倍嘏丨丨丨丨】就盘垂饵【左慈字元放庐江人少有神道尝在曹公坐公曰今日髙会珍羞畧备所少者呉江鲈鱼为脍耳元放曰此可得也因求铜盘贮水以竿饵钓钓于盘中须叟引一鲈鱼出会者皆惊】举网得鱼【十月之望步自雪堂将归于临臯二客从予行歌相答客曰今者薄暮丨丨丨丨巨口细鳞状似松江之鲈于是携酒与鱼游于赤壁之下东坡后赤壁赋】
　　诗集散人【江湖丨丨天骨竒短髪搔来蓬半垂手捉孤篁曵寒茧口诵太古沧浪词人间所得好男女我见妇人留须眉奴顔婢膝直乞丐反以正直为狂痴所以头欲散不散弁峩巍所以腰欲散不散佩陆离行散任之适坐散从倾欹语防空谷应笑散春容披衣散单腹便食散酸咸宜书散忘簮履禽散虚笼池外物一以散中心散何疑不共诸侯分邑里不与天子专隍陴静则守桑柘乱则逃妻儿金镳绅带未尝识白刄杀我穷生为或闻藩胜负恩泽号令銕马如风驰大君年小丞相少当轴自请都旌旗兴师十万一日费不翅千金何以支只今利口且箕敛何暇俛首哀惸嫠均荒补败岂无术载在方防撑□冰霜襦袴易反掌白简诸郎殊不知江湖散人悲古道悠悠幸寄羲黄傲官家未识活苍生拜赐江湖散人号陆龟蒙歌】溪翁【一邱之木其栖深也屋吾容不辱一谿之石其居平也席吾劳以息一窦之泉其音清也弦吾方在悬得乎人得乎天吾不知所以然而然先生弁而赓之曰采江之鱼兮朝船有鲈采江之蔬兮暮筐有蒲左图且书左瑟与壶夀欤天欤贵欤贱欤歌阕而去前人紫溪翁歌】钓台【平生乆要刘文叔不肯为渠作三公能令汉家重九鼎桐江波上一丝风】钓舟【江上往来人尽爱鲈鱼美君看一叶舟出没风涛里范希文诗】打鱼【绵州江水之东津鲂鱼鱍鱍色胜银渔人漾舟沈大网截江一□数百鳞众鱼常才尽弃却赤鲤腾出如有神潜龙无声老蛟怒回风飒飒吹沙尘饔子左右挥霜刀鲙飞金盘白雪髙徐州秃尾不足忆汉隂槎头逺遯逃鲂鱼肥美知第一既饱欢娱亦萧瑟君不见朝来割素鬐咫尺波涛永相失杜甫观打鱼苍江渔子清晨集设网提纲万鱼急能者操舟疾若风撑突波涛挺又入小鱼脱漏不可纪半死半生犹戢戢大鱼伤损皆垂头屈强泥沙有时立东津观鱼已再来主人罢脍还倾杯日暮蛟龙改窟穴山根鳣鲔随云雷干戈兵革鬭未止鳯凰麒麟安在哉吾徒胡为纵此乐暴殄天物圣所哀同前】义鱼【丨丨春岸濶此兴在中宵大炬然如尽长船缚似桥深窥沙可数静榜水无摇刄下那能脱波间或自跳中鳞怜锦碎当目讶珠销迷大逃翻近惊人去暂遥竞多心转细得隽语时嚣潭罄知存寡舷平觉获饶交头疑凑饵骈首类同条濡沫情虽蜜登门志已辽盈车欺故事饲犬验今朝血浪凝犹沸腥风逺更飘盖江烟羃羃回棹影寥寥獭去愁无食龙移惧见烧如棠名既误钓渭日徒消□客惊先赋篙工喜尽谣脍成思袔友观乐忆吾僚自可捐戞累何须强问鸮韩愈招张功曹】垂钓【八月九月卢花飞南溪老人丨丨归秋山入帘翠滴滴野艇依防云依依却把渔竿寻小径闲梳鹤髪对斜晖翻嫌田皓曾多事出为储王定是非张志和】扣船【来往烟波非定居生涯簑笠外无余闲垂两髩任如鹤只把一竿时钓鱼月浦丨丨歌皎洁雨蓬偎岸卧萧疎行人误话金张贵笑指北邙邱与墟郑谷】停桡【千里枫林烟雨深无朝无暮有猿吟丨丨静听曲中意好是云山韶濩音元结欵乃曲】拨棹【村寺钟声渡逺滩半轮残月落前山徐徐丨丨却归湾浪叠朝霞锦绣翻出李梦符诗】撑篙【緑竹丨丨上小滩满蓬秋色照人寒雨沾沙鹭毛毛雪风卷岩枫叶叶丹城山诗】浪【射鸭复射鸭鸭惊菰蒲头侬是凊浪儿每丨清丨游笑他郷贡郎踏土称风流】独斟【小雨溪风卷钓丝瓦瓯蓬底丨丨时醉来睡着无人唤流下前溪也不知杜荀鹤】醉着【万里清江万里天一村桑柘一村烟渔翁丨丨无人唤过午醒来雪满船韩偓】鱼蛮子【江淮水为田舟楫为室居鱼虾以为粮不耕自有余异哉丨丨丨本非左袵徒连排入江住竹瓦三尺庐于焉长子孙戚施且侏儒擘水取鲂鲤易如拾诸途破釡不着塩雪鳞芼青蔬一饱便甘寝何异獭与狙人间行路难踏地出赋租不如鱼蛮子驾浪浮空虚空虚未可知会当算舟车蛮子扣头泣勿语桑大夫东坡】拍浪儿【铜斗饮江水手拍铜斗歌侬是丨丨丨饮则拜浪婆却踏小舟头独速舞短簔孟郊】白头翁【白头波上丨丨丨家逐船移浦浦风一尺鲈鱼新钓得儿孙吹大荻花中郑谷诗】短褐翁【穷秋漫漫防葭两丨丨休休白发丨范子归来思狡兎吕公何意兆非熊渔收亥日妻到市醉卧冰痕船信风四海租庸人草草太平长在碧波中山谷诗】一束书【船头丨丨丨船尾一壶酒新钓紫鳜鱼旋洗白莲藕陆放翁】百尺纶【丨丨丝丨直下垂一波才动万波随夜静水寒鱼不食满船空载月明归唐诗一曰华亭船子和尚偈云】两鬓发【属玉双飞水满塘菰蒲深处浴鸳鸯白蔑满棹归来晚秋着芦花一岸霜扁舟系岸依林樾萧萧丨丨吹华丨万事不理醉复醒长占烟波弄明月苏养直】白纶巾【丨丨丨下髪如丝静倚枫根坐钓矶中妇桑村挄叶去小儿沙市买防归雨来尊莱流船滑春后鲈鱼陛钓肥西塞山前终日客隔波相羡尽依依皮日休】青蒻笠【新妇矶头眉黛愁女儿浦口眼波秋惊鱼错认月沉钩丨丨丨前无个事緑簑衣里一时休斜风细雨转船头山谷】桃花水【西塞山前白鹭飞丨丨流丨鳜鱼肥青蒻笠緑簑衣斜风细雨不须归张志和】栁花氊【青草开时已过船锦鳞跃处浪痕圎竹叶酒丨丨丨有意沙鸥傍我眠建炎御制】明细火【扁舟小缆芦花风四合青山暮霭中丨丨丨倚孤松但愿樽中酒不空】酌流霞【无数菰蒲间藕花掉歌轻举丨丨丨随好处转山斜也有孤村三两家】纵逺柂【薄晚烟林淡翠微江边秋月已明辉丨丨丨适天机水底闲云片片飞】催短棹【雪洒清江江上船一钱何有买江天丨丨丨去长川鱼蟹来倾酒舎烟】春水生【鉴湖丨丨夜来丨防叠春山逺更横烟艇小钓丝轻钓得関中万古名】桃浪暖【鱼信还催花信开风光得得为谁来舒抑眼落梅腮浪暖桃花夜更雷】小笠青簑【水防防雨湛虚明丨丨丨丨未要晴明鉴里縠纹生白鹭飞来空外声】清湾幽岛【丨丨丨丨住盘纡一舸横斜得自如惟有此更与居从教红袖泣前鱼并御制】
　　猎者
　　事类防取【猎防也言以丨丨之亦曰狩狞兽也月令章句】为獠【宵曰丨丨注管子曰猎獠毕弋江东亦呼猎为獠尔雅】除害【春猎为搜夏猎为苗秋猎为狝冬猎为狩郭璞注搜为搜索取不任者苗为苗稼丨丨狝为顺杀气狩谓得兽取之无所择皆为田丨丨之义尔雅】充庖【古者天子诸侯无事则岁三田一为干豆二为宾客三为充君之庖无事而不田曰不敬田不以礼曰天物天子不合围诸侯不掩羣獭祭鱼然后渔入泽梁豺祭兽然后田猎鸠化为鹰然后设罻罗草木零落然后入山林昆虫未蛰不以火田不麛不卵不杀胎不殀夭不覆巢礼记】中林武夫【肃肃兎罝施于丨丨赳赳丨丨公侯干城肃肃兎罝施于中林赳赳武夫公侯腹心毛诗】上兰行伍【逄蒙列眦羿氏控皇车幽輵光纯天地望舒弥辔翼乎徐至于丨丨移围徙阵浸淫蹵部曲队坚重各案丨丨壁垒天旋神扶电击逄之则碎近之则破鸟不及飞兽不得过军惊师骇刮野扫地扬雄校猎赋】搜必以时【文王搜田以时仁如驺虞则王道成也】猎不失期【魏文侯与虞人期猎且以饮酒乐天雨文侯将出左右曰今日饮酒乐天雨君将焉之文侯曰吾与虞人期猎虽乐岂不一会期哉乃徃自罢之魏于是始强战国防】西狩获麟【鲁哀公丨丨于大野叔孙氏之车子鉏商丨丨以为不祥以赐虞人仲尼观之曰麟也然后取之左】东都抟兽【宣王防诸侯丨丨因田猎而选车徒焉田车既好东有甫草驾言行狩之子于苗选徒嚻嚻建旐设旄丨丨于敖诗车攻】发殪兕【既张我弓既挟我矢丨彼小丨丨此大丨吉日】射麋格麟【驾车千乗选徒万骑畋于海滨列卒满泽罘网弥山掩兎辚鹿丨丨丨丨射中获多矜而自功出子虚猎赋】袒裼暴虎【郑太叔丨丨丨丨献于公所将叔无狃戒其伤女】跪遇获禽【昔者赵简子使王良与嬖奚乗终日而不获一禽嬖奚反命曰天下之贱工也或以告王良良曰请复之彊而后可一朝而获十禽孟子】猎得善言【梁君出猎见白雁羣下彀弩欲射之道有行者梁君谓行者止行者不止白雁羣骇梁君怒欲射行者其御公孙龙止之梁君怒曰龙不与其君而顾他人对曰昔宋景公时大旱卜之必以人祠乃雨景公下堂顿首曰吾所以求雨为公也今必使吾以人祠乃雨将自当之言未卒而大雨何也为有徳于天而惠于民也君以白雁故而欲射杀人无异于豺狼也梁君乃与龙上车归呼万嵗曰乐哉人猎皆得禽兽吾丨丨丨丨而归庄子】归载老师【西伯将猎卜之曰非龙非彲非虎非罴所获伯王之辅于是果遇太公于渭之阳载与俱归立以为师史书】以儿从猎【孙盛为庾公记室参军从猎将其第三儿齐庄俱行庾公不知忽于猎场见齐庄时七八嵗庾公谓曰小儿亦复来乎应声答曰所谓无小无大从公于迈矣】与君言猎【唐元宗猎渭濵召见姚崇帝曰公知猎乎对曰幼所习也臣年二十居广成泽以呼鹰逐兽为乐少为猎师老而犹能帝恱与俱驰逐缓速如防本传】老麋哀请【晋州刺史萧至忠将以腊月畋防有樵者于霍山见一丨丨丨丨于黄冠者黄冠曰若今滕六降雪防二起风则萧君不猎矣薪者回未明风雪竟日萧不复出幽怪録】羣豕突前【唐太宗猎于洛阳苑有羣豕突出林中上引弓四发殪四豕有豕突前及马镫民部尚书唐俭投马抟之上笑曰天防长史不见上将击贼耶何恨之甚对曰陛下神武岂复逞雄心于一兽乎上大恱为之罢猎】石防拔箭【晋相石防小字镇恶在荆州于猎围中见猛兽被数箭而伏诸将素知其勇戏令拔箭石防因急往拔得一箭猛兽跳石防亦跳髙于猛兽防复拔一箭而归从桓温入阙威震敌人时有病疟者谓桓石防来以怖之多愈】秦巴放麑【孟孙猎得麑使西秦巴持之其母随而呼之西秦巴不忍而与其母孟孙适至求麑对曰余不忍而与其母孟孙大怒逐之居三月复召为其子传曰夫子不忍麑又且忍吾子乎韩子】
　　诗集鹰疾【风劲角弓鸣将军猎渭城草枯丨眼丨雪尽马蹄轻忽过新丰市还归细柳营回看射雕处千里暮云平王维】马骤【晓出鳯城东分围浅草中红旗开向日白丨丨迎风背手抽金镞翻身控角弓万人齐指处一鴈落寒空张祐】









　　古今合璧事类备要前集卷五十二
　　钦定四库全书
　　古今合璧事类备要前集卷五十三
　　宋　谢维新　撰
　　娼优门
　　妓女
　　事类市门【刺绣纹不如倚丨丨货殖序】营妓【丨丨古以待军士之无妻者杂志】微服逸游【牛竒章公帅维扬杜牧在幕中夜丨丨丨丨后牧以拾遗召公以纵逸为戒牧始隠讳公取一箧皆街子辈报帖云杜书记平善芝田録】写真寄赠【崔徽河中娼也裴敬中以兴元幕使河中与徽相从累月敬中归情懐怨抑后东川幕白知退归徽乃写真奉书谓知退曰为妾谓敬中崔徽一旦不及卷中人且为郎死矣元稹为作歌元集】红儿肉声【鄜州李孝恭籍中有丨丨善丨丨罗虬挑之不答遂作絶句百篇号比红儿诗】莲香国色【都下名妓楚丨丨丨丨无双每出则蜂蝶相随慕其香也天寳遗事】镜湖春色【元稹廉问浙东喜官妓刘采春尝题诗有因循归未得不是恋鲈鱼之句人注曰恋丨丨丨丨耳古今诗话】葱岭女肆【唐丨丨以东俗喜淫龟兹于阗置丨丨征其钱龟兹传】判僧游娼【见僧门】居官笞妓【吕士隆知宣州好笞官妓官妓皆欲选去会杭州一妓到士隆喜之留不使去一日羣妓复犯小过士隆欲笞之妓诉曰某不敢辞罪但杭妓不能安也士隆愍而舍之魏防诗话】诗集翠眉【当代我醉美人家美人颜色娇如花今日美人弃我去青楼朱箔天之涯防防嫦娥月三五盈又缺盈盈丨丨蝉鬓生别离一望不见心断絶心断絶防千里梦中醉卧巫山云觉来泪滴湘江水湘江两岸花木深美人不来愁人心含愁更奏緑绮琴调髙絶无知音美人不知为暮雨兮为朝云相思一夜梅花发忽到窻前疑是君卢仝有所思】清歌【花月楼台近九衢丨丨一曲倒金壶坐中亦有江南客莫向春风唱鹧鸪郑谷席上赠歌者】緑水莲【元微之到通州见尘壁间有诗落句云丨丨红丨一朶开千花万草无顔色不知何人题也録此词寄乐天乃乐天十五年前及第时赠长安妓阿软絶句故白诗云十五年前似梦游曾将诗句结风流偶助笑歌嘲阿软那知传诵到通州乐天集】章台栁【韩翊少负才名邻居有姓李者每将娼妓栁氏至其居必邀韩饮愈熟栁每窥所往来皆名人因乗暇语李曰韩秀才甚贫然所与游必时贤是必不久困宜假借之李具酒邀韩至谓韩曰公当今名士栁当今名色名色配名士不亦可乎遂命栁与韩韩辞之栁曰此豪达者昨暮具言之矣俄就栁归来嵗成名淄青节度使侯希逸奏为从事以世方扰不敢以栁自随置之都下三嵗不果迓寄诗曰丨丨丨往日青青今在否纵使长条似旧垂也应攀折他人手栁答曰杨栁枝芳菲节可恨年年赠离别一叶随风忽报秋纵使君来岂堪折后为畨将沙咤利所刼宠之专房翊随希逸入觐见栁氏在辎軿中殆不胜情虞侯许俊曰当为足下立致之乃衣缦胡佩双鞬从一骑造沙咤之第伺其出排闼大呼曰将军中恶召夫人仆侍辟易遂陞堂挟栁氏驰马而至时沙咤利恩宠殊等翊惧祸诉于希逸希逸以事闻诸朝诏栁氏还翊异闻録】司空见惯【刘禹锡罢苏州过扬州帅杜鸿渐饮大醉宿传舎既醒见二妓在侧惊问之乃曰郎中席上与司空诗因遣某来问何诗曰髙髻云鬟宫样妆春风一曲杜韦娘丨丨丨丨浑闲事恼乱苏州刺史肠一云韦应物过杜鸿渐】御史狎游【杜牧既为御史久之分务洛阳时李聪罢镇闲居声伎豪华为当时第一尝宴客女伎百余人皆殊色牧瞪目注视问李闻有紫云者孰是宜以见惠李俯而笑诸妓亦皆回首破顔牧自饮三爵朗吟而起曰华堂今日绮筵开谁唤分司御史来怱发狂言惊座主两行红粉一时廻意气闲逸旁若无人后三年狎游诗曰落拓江湖载酒行楚腰纎细掌中情三年一觉扬州梦嬴得青楼薄幸名船一棹百分空十载青春不负公今日髩丝禅榻畔茶烟细飏落花风本事传】约妓愆期【杜牧太和末往游湖州刺史崔君素所厚者悉致召妓殊不惬意牧曰愿张水嬉使人毕致牧当间行寓目使君如其言两岸观者如堵怱有里姥引髽髻女年十余嵗真国色也将至舟中姥女皆惧牧曰且不即纳当为后期吾十年后必为此郡若不来乃从他适因以重币结之洎周墀入相牧上牋乞守湖州比至郡则十四年所约之姝已从人三载而生二子牧亟使召之夫母惧其见夺擕手以诣母曰向约十年不来而后嫁嫁已三年矣牧俛首曰其辞直强之不祥乃礼而遣之为怅别诗自是寻春去较迟不须惆怅怨芳时狂风落尽深红色茂緑成隂子满枝丽情】赠妓以诗【元微之元和中使蜀籍妓薛涛者有才色府公严司空知之遣涛往侍焉后登翰林以诗寄曰锦江腻腻娥眉秀化出文君与薛涛言语巧偷鹦鹉舌文章分得凤凰毛纷纷词客皆停笔个个公侯欲梦刀别后相思隔烟水菖蒲花发五云髙丽情又尝辟为校书赠之诗云万里桥边薛校书枇杷花下闭门居洛阳才子知多少管领春风尽不如】作谢遣行【韩滉镇浙西戎昱为部内刺史有官妓善歌色亦闲妙昱情属至厚滉闻其名召置籍中昱为词以送云送客春风湖上亭栁条藤蔓系人心黄鹂久住浑相识欲别频啼四五声妓至唱戎此词滉即时归之】索骰赌酒【张祐客淮南幕中赴宴杜牧同坐有所属意丨丨子丨丨微吟骰子逡巡褁手拈无因得见玉纎纎祐曰但知报道金钗坠彷佛还应露指尖摭言】嘲妓无貌【崔崖张祐齐名每题诗倡律誉之则车马盈门毁之则杯盘失错嘲李端端云黄昏不语不知行鼻似烟窻耳似铛爱把姜牙梳掠鬓昆仑山上月初生端遂往见二子再请曰端端祗三郎六即伏望哀之乃更赠曰覔得黄骝被绣鞍善和坊里取端端扬州近日浑成梦一朶能行白牡丹于是賔客竞臻其户或曰李家娘子才出墨池便登雪岭何其一日墨洒不均云溪友议】嘲妓纳胥【元微之贬江陵士曹少年气俊过襄阳夜召名妓剧饮将别作诗云花枝临水复临堤也照清江也照泥寄语东风好擡举夜米曾有鳯凰栖谢师厚作襄倅闻营妓与二胥相好此妓乞书扇子遂改下句云寄语东风好台举夜来曽有老鸦栖侯鲭録】寄掌书仙【长安中有娼女曹文姬尤工翰墨为闗中第一时号为书仙有任生者投之诗曰玉皇前殿掌书仙一染尘心下九天莫怪浓香熏骨腻云衣曾惹御炉烟丽情集】赠御史娘【国乐妇人有永新媍御史娘栁青娘皆一时之妙也有与御史娘诗曰天下能歌御史娘花前月底奉君王九重深处无人见独把新声传顺郎桂苑丛集】娼善赋诗【江淮间娼徐月英送人诗曰惆怅人间万事违两人同去一人归生憎平望池亭水忍照鸳鸯两背飞乂云枕前泪与阶前雨隔个窻儿滴到明词多不尽北窻言】妓为拂尘【魏仲先冦莱公防陜郊僧寺多留题后同到见莱公诗已用碧纱笼而仲先诗独尘昏满壁时有从行官妓颇慧以衣袖拂之仲先徐曰若得常将红袖拂也应胜似碧纱笼莱公大笑青箱记】属意小鬟【范文正公守番阳郡创庆朔堂而妓籍中有小鬟尚防公颇属意既去以诗寄魏介曰庆朔堂前花自栽便移官去未曽开年年长有别离恨已托春风干当来介因鬻以惠公今州治有石刻泊宅编】愿觅爱卿【韩魏公为陜西安抚开府长安李待制师中过之李有诗名席间使有官妓贾爱卿赋诗云愿得貔貅十万兵犬戎巢穴一时平归来不用封侯印只问君王觅爱卿】厚遗歌妓【见后宠姬门旧桃能诗事】私幸营妓【司马温公为武定从事同幕丨丨丨丨而公讳之尝会僧庐荆公往迫之使妓逾垣而去度不可隠乃具道荆公集句戯之云年去年来来去忙暂闲偷卧老僧床惊回一觉防仙梦又逐流莺过短墙后山谈丛】奉使狎妓【文潞公知成都喜行乐有飞语至京师会御史何剡字圣徒蜀人当归上遣察之李少愚谓公曰无足念虑因迎谒圣徒于汉州同郡会有妓善舞圣徒喜之问其姓曰杨圣徒曰所谓杨台栁者少愚取妓帕题诗曰蜀国佳人号细腰东台御史惜妖娆从今唤作杨台栁舞尽春风万万条命其妓歌之数日圣徒至成都颇严重潞公一日宴圣徒迎其妓杂府妓中歌其词以酌圣徒圣徒每为之醉闻见緑○此与陶谷使江南事畧相类并钧于后陶谷奉使江南留写六朝实録每进见严冷下视江左韩熈载曰五栁公虽若端整其守可隳乃命妓秦弱兰衣弊衣为驿卒之女每日拥箒扫地陶微见恱之询其故答曰妾守驿者之女也久丧夫归托父母陶因与狎因与一词名风光好云好因縁恶因縁祗得邮亭一夜眠别神仙琵琶拨尽相思调知音少待得鸾胶续断是何年数日李主开宴令弱兰歌此词陶大沮即日北归】坐客畏妓【蔡君谟知福州召饭于复圆陈烈与焉时暮春沽酒籍妓喏而过公留妓佐酒举歌一拍烈怖骇越墙攀木而逝因赋诗云七闽山水掌中窥乗兴登临对落晖谁在画楼沽酒处防多鸣防趂潮归睛来海色依稀见醉后乡心积渐微山鸟不知红粉乐一声檀板便惊飞李防伯云】妓求僧诗【东坡在徐州参寥自钱塘访之坡席上令一妓戯求诗参口占云多谢尊前窕娘好将幽梦恼襄王禅心已作沾泥絮不逐春风上下狂】妓学禅语【杭妓琴操善应答东坡善之后因在西湖戯琴云我作长老尔试叅禅问琴云何谓湖中景答云落霞与孤鹜齐飞秋水共长天一色何谓景中人答云裙拖六幅湘江水髻挽巫山一叚云何谓人中意答云随他杨学士鼈杀鲍参军如此究竟如何坡云门前冷落鞍马稀老大嫁作商人妇琴大悟即削髪为尼泊宅编】诗纪姓事【韩康公上元召从官数人出官妓侍饮其専宠者曰鲁生偶中蜂螫少顷持扇就东坡乞诗诗中有云鱼饮细浪歌揺白舞罢花枝蜂入懐上句记姓下句记事也侯鲭録】诗寓名字【陈筑字梦和登第为福州古田尉至官惑一娼周氏周能诗尝有诗赠筑曰梦和残月过楼西月过楼西梦已迷唤起一声肠断处落花枝上鹧鸪啼首句葢寓筑字也夷坚志】








　　古今合璧事类备要前集卷五十三
<子部,类书类,古今合璧事类备要>
　　钦定四库全书
　　古今合璧事类备要前集卷五十四
　　宋　谢维新　撰
　　人品门
　　宠姬
　　事类外妇【齐悼惠王母为髙祖丨丨汉书】旁妻【王禁多娶丨丨禁元后父也】小妻【武帝诏牧乘乘孽子臯之母丨丨不肯随乘并同上】内宠【齐侯多丨丨内嬖如夫人者六人左僖十七】侧室【卿置丨丨左桓公】専房【宠之丨丨燕霍后宴専席宠丨丨陈鸿长恨歌】罗珥【堂髙数仞侍妾娟然衣丨纨鸣环丨出声态者累百房鲁上节度使书】巾箱【岂惟炊防之劳抑亦丨丨之宠六帖】列屋【曲眉丰颊清声而便体秀外而惠中飘轻裾翳长袖粉白黛緑者丨丨而闲居妬宠而负恃争妍而取怜韩文】比房【郑公孙穆后庭丨丨数十皆择稚齿婑媠者以盈之列子】宫中教战【孙武以兵法见呉王阖闾于是出宫中美人百八十人分为二队以王之宠姬二人为队长乃三令五申之于是鼓之左妇人皆大笑复三令五申而鼔之右妇人复大笑孙子斩左右队长用其次复鼔之前后跪起皆中规矩防墨孙子曰兵既整齐惟王所用虽赴水火可也】牀上学渉【石季伦所爱婢十数人季伦常屑沉木香尘末布象牀上使所爱者践之无迹则赐真珠百琲若有迹者即节其饮食令体轻故闺中相戯曰尔非细骨轻躯那得百琲真珠】强求爱姬【梁氏女有容貌石季伦以真珠三斛买之即緑珠也孙秀使人求之崇竞不许崇曰我为尔得罪珠泣曰当效死于君前因自投于楼下而死秀怒乃劝赵王伦诛崇遂矫诏收崇及潘岳欧阳建等母兄妻子皆被害】私盗侍儿【汉袁盎使吴吴王欲使将不肯使五百人围守之初盎为吴相从史丨丨盎丨丨盎知之弗泄遇之如故从史亡去盎自追之以侍者赐之复为从史及盎见守从史适为司马买二石醇醪醉西南陬卒夜引盎起曰君可以去矣吴王期旦日斩君盎曰何为者司马曰臣故为君从史盗侍儿者也乃以刀决帐道从醉卒直出司马与公背盎行七十里明日梁骑驰归】挑尚书妾【王导与周顗及朝士诣尚书纪瞻观妓瞻有爱妾能为新声顗于众中欲通其妾露其丑秽顗无怍色有司奏免顗官诏特原之晋纪】娶座主妾【晋丞相参军宋挺乃刘陶门人陶亡后取陶爱妾为妻刘隗劾奏挺蔑其死主而专其室悖在三之义伤人伦之序请除挺为民奏可】攘妾不还【唐左司郎中乔知之有婢名窈娘艺絶当时武延嗣闻之欲一见既见即留之无复还知之痛愤因为诗赂阍者以达窈娘窈娘系于裙带赴井而死延嗣见之使酷吏诬罪知之下狱死古今诗话】窃姬俱往【李靖谒杨素一妓执红拂侍侧目靖久之靖归逆旅夜有紫衣戴帽人叩门延入脱衣去帽乃十八九一美人也靖惊诘之告曰妾杨家红拂妓也丝萝愿托乔木乃与俱适太原】固请易妓【宋萧惠开赴益州路经江陵时吉翰子在荆州与惠开有旧设女乐有美者惠开就求不得又欲以四妓易之不许恵开怒斩吉纳其妓启孝武云谤讪朝政】因求为妾【周顗母李氏字络秀初顗父俊为将军出猎遇雨止李氏父兄不在络秀与婢于内宰羊具馔不闻人声俊窥之见一女甚美丨丨丨丨父兄不许络秀曰门户殄瘁何惜一女遂与之生顗三子本事】綘帐女乐【见师门马融事】后堂管【见师友门张禹事】隔帘奏乐【梁夏侯坛性俭率有妓妾十数并无被服每有客常丨丨丨丨时谓帘为夏侯妓衣】下帏设乐【见妬妻类】设寳花障【寜王有乐妓宠妲美色善歌客莫见李太白曰王何吝此女示于众乃丨七丨丨丨召宠姬歌于障后白曰虽不许见面闻其声亦幸矣天寳遗事】坐金丝帐【元载纳薛瑶英为姬以金丝帐却尘褥处之以红绡衣衣之古今诗话元载宠姬薛瑶英能诗书善歌舞仙姿玉质肌香体轻虽旋波移光飞燕緑珠不能过也】擕游东山【谢安栖迟惠山放情邱壑好音乐每游赏必以妓从】纳处燕楼【张建封节制武寜纳舞妓盻盻于燕子楼公薨不他适】申王妓围【唐丨丨每冬月苦寒令宫女宻围而坐谓之丨丨天寳遗事】孙晟肉台【南唐丨丨官至司空每食不设几案使妓各执一器环立而侍号丨丨盘时人多效之】飞燕相见【汉成帝尝微行出过阳阿主作乐上见赵丨丨而恱之先是有童谣曰燕燕尾涏涏张公子时丨丨盖帝每微时常与张放俱而称富平侯家故曰张公子】素娥潜避【武三思妓丨丨有殊色狄梁公请出之忽失所在于堂奥中闻兰麝芬馥附耳而听即素娥语曰某花月之妖帝遣奉公言笑梁公时之正人不敢见六帖】爱姬善歌【雪儿者李宻丨丨每賔朋文章有竒丽者付雪儿协律歌之北窻琐言】侍婢诵赋【蜀刘琰丨丨十人悉读书能丨鲁灵光殿丨蜀志】垂泣感旧【汉伶之妾樊通徳乃赵飞燕女史也能道赵飞燕姊妹事伶曰其人俱灰灭矣疲精神驰嗜欲寜知终归荒田野草乎通徳掩袖视烛影以手拥髻凄然泣下伶因作飞燕外传】效死报主【张天锡疾美人阎姬薛姬二人国色并有殊宠天锡每谓曰汝二人何以报我我死后岂可更为人妻皆曰尊君不讳妾请效死于前洒扫地下无他志十六国春秋】幸妾与政【王导有丨丨姓雷颇预政事纳货蔡公谓之雷尚书语林曰雷有宠名洽恬世说】侍妾主书【韦陟常以五彩牋为书记使丨丨丨之】妾掌牋表【杜大中自行伍为将与物无情虽妻有过亦公杖杖之有爱妾才色俱美大中牋表皆此妾所为一日大中方寝妾至见几间有纸颇佳书一阕临江仙有彩凤随鸦之语大中觉而视之云鸦且打鳯于是掌其面至项折而毙】妾为夫人【杜佑议者谓佑治行无缺惟晚年以丨丨丨丨有所蔽云】妻止勿娶【张防欲娶妾其妻曰子诵白头吟妾当听之跂慙而止】妻见亦怜【见妬妻类注】不许妾妆【崔枢夫人治家整肃容仪端丽丨丨群丨作时世丨】不许妾封【刘从谏妻裴氏有妾常愿封夫人裴许之诏至裴怒毁诏不与从谏他日防裴党复出诏裴扺去曰溜青季师古四世阻命不闻侧室封者君承朝廷姑息宜自黠削求洗濯顾以婢为夫人族不日灭矣从谏赧然而止】老不遣妾【齐张瓌位光禄大夫妓妾盈房或讥其衰暮畜妓瓌曰我少好音律老而方解平生嗜欲无一复存惟未能遣此耳】老因放妾【白乐天既老乃録家事防经费去长物妓有樊素者年二十余绰绰善歌舞唱杨栁枝人多以曲名之由是名闻洛下乐天既老又病风将放之素惨然泣下不忍去乐天愍然不能对遂作不能忘情吟　顾况有宜城放琴客诗曰琴客宜城之爱妾也宜城请老爱妾出嫁不禁人之欲而私耳目之娱达者也】因病去妾【王处仲敦世许以髙尚之目尝荒恣于色体为之左右谏之处仲曰子乃不觉尔如此甚易耳乃开后閤驱诸婢妾数十人出路任其所之时人叹焉】懐姙出妾【杜牧之守郡时有妾丨丨而丨以嫁州人杜筠后生子即茍鹤也池阳集】幽妾别舎【杨凭入拜京兆尹与御史中丞李夷简素有隙因劾凭江西奸赃及他不法诏李鄘赵昌即台参讯时凭丨众丨于永乐丨丨谤议颇讙故夷简借之痛擿发欲抵以死】纵妓私客【韩熈载本髙宻人后王即位颇疑比人有鸩死者而熈载且惧愈肆情坦率不遵礼法破其财货售集妓乐殆数百人日与荒乐蔑家人之法所受月俸至即散为妓女所有而熈载不能制之反以为喜然日不能给遂衣屦作瞽者持独琴俾舒雅执板挽之随房歌鼓求乞以足日膳旦暮亦不禁其出入或窃与诸生糅杂而淫熈载见趍过而笑曰不敢阻兴而已及夜奔客寝者其客诗曰最是五更留不住向人头畔着衣裳时人谓比齐徐之才豁达无以过之湘素杂记】儿杀父妾【严武幼豪爽母裴不为挺之所答独厚其妾英武始八嵗怪问其母母语之故武奋然以铁锤就英寝碎其首左右惊白挺之曰郎戯杀英武辞曰安有大臣厚妾而薄妻者儿故杀之非戯也父竒之曰真严武之子】子杀父姬【宋顔延之有爱姬非姬食不饱寝不安姬凭宠荡延之坠牀至损子峻杀之延之痛情哭曰贵人杀汝非我杀汝以冬日临哭忽见妾排屏风以压延之惧坠地因病卒】妾名緑珠【见前石季伦事】妾名碧玉【侨知之有美妾曰碧玉知之为之不昏通鉴唐纪】妾号花羞【梁故将刘鄩侍儿王氏有美色号花见羞五代史】妾字女寳【寳歴中太尉李愿晩得一青衣乃邑中之尤者乃字之曰女寳意取季伦緑珠臻于此及愿老乃曰今老矣乃家藏一女寳曽不问非臣所宜如得善文者希一表进之吾无恨矣】妾名好好【张好好以善歌为沈述师著作以双鬟纳之丽情集】妓名真真【沈真真抑将军爱妓也以赠郑还古】以带易姬【严续相公歌姬唐镐给事通羣带皆一代尤物唐有慕姬之色严有欲带之心因呼卢之防出妓解带较胜负于一掷举座屏风六骼数廵唐彩大胜唐乃酌酒命美人歌一曲而别相君帐然遣之开元遗事】以妾易马【酒徒鲍生多蓄声妓外弟韦生好乗骏马游行四方各求所好一日相遇于山寺两易所好乃以女妓善四者换紫叱拨异间集】浅斟羊羔【陶谷学士得党太尉家姬遇雪陶取雪水烹茶谓姬曰党家应不识此姬曰彼麄人安有此但能销金帐下丨丨低唱饮丨丨儿酒陶黙然】侍游骏马【龙邱子陈季常自洛之蜀载二女侍戎装骏马至溪山佳处輙住终日】命置姬侍【真宗临御中外无虞与羣臣燕语或劝以声妓自乐王文正性俭约初无姬侍其家以二直省官治钱上使内东门司呼二人者责限为相公买妾仍赐三千两二人归以告公公不乐然难逆上防遂聴之龙川志】不留女乐【韩魏公在相府时家有女乐二十余軰及崔夫人亡一日尽厚遣之同列多劝留以为暮年欢公曰所桑能几何而常令人心荣孰若吾简静之乐也别録】侍姬狎客【种世衡知环州深得属羌心戎酋慕恩部落最强世衡皆抚而用之尝夜与慕防饮出侍姬以佐之既而世衡起入内潜于壁隙窥之窃与丨丨戯世衡出掩之慕防惭恐请罪世衡笑曰君欲之耶即以遗之由是得其死力诸羌有二者使慕防讨之无不克涑水记闻】侍姬诉客【王韶罢副枢知鄂州宴客出家妓坐客张续醉挽妓不前时拥之妓泣诉于韶坐客皆失色诏曰出尔曹以娱賔乃令客失欢命取大杯罚妓人服其量】聊侍巾栉【王均李顺之乱凡官于蜀者多不挈家以行张公咏知益州单骑赴任官属惮其严峻莫敢蓄婢使者公不欲絶人情遂自买一婢以侍巾栉自此官属稍置姬侍在蜀四年被召还阙呼婢父母出赀以嫁之仍处女也言行録】争直墨纸【宋子京晚年知成都带唐书于本任删修每宴罢开寝门垂帘然二椽烛媵婢夹侍和墨伸纸逺近观者皆知其修唐书望之如神仙多内宠偶微寒命取半臂诸婢各送一枚凡十余枚子京恐有厚薄之嫌竞不敢服忍冷而归】诗集买蛾眉【黄金不惜丨丨丨拣得如花四五枝歌舞教成心力尽一朝身去不相随白居易燕子楼诗】媚侧室【陆展染白髪欲以丨丨丨青青不解久星星行复出谢灵运传何长瑜以韵语序僚佐】禹锡拟愁【丨丨有妾甚丽李逢吉强取之禹锡为妾作丨四丨诗内警句云得意紫鸾休舞镜能言青鸟罢衔牋金盆已覆难收水玉轸长抛不续又云买笑树邉花已老画眉窓下月犹残又云三山不见海沉沉岂有仙踪更可寻青鸟去时云路断姮娥归处月宫深纱窻遥想君相忆书幌谁怜夜独吟料得夜来天上月只应偏照两人心出本事诗】翔风自怨【石季伦有爱婢曰丨丨能别五声以文显名年三十石崇乃退为房老翔风怨而作诗云春华谁不美卒伤秋落时坐见芳时歇憔悴空自王子年拾遗】感杜秋娘【杜秋娘金陵女也年十五为李锜妾尝为锜唱词云劝君莫惜金缕衣劝君莫惜少年时花开堪折直须折莫待无花空折枝后没入宫又放归杜牧感而作诗有云椒壁悬绵幕镜奁蟠玉螭月上白壁门桂影浮参差金阶玉露重闲把紫箫吹燕媒得皇子夫人亲捧持虎晴珠络褓金盘犀镇帷国史补】忆崔莺女【唐贞元中张生与崔氏女莺莺往来后弃之莺莺已委身于人张亦娶适经其所求见不得崔知之潜赋一章曰一从消瘦减容光万转千回懒下牀不为旁人羞不起为郎憔悴却羞郎竟不见元稹为作莺莺歌】歌赠瑶英【唐元载宠婢薛瑶英杨炎赠歌曰雪面淡蛾天上女凤箫鸾翅欲飞去玉钗翘翠歩无尘楚腰如栁不胜春鸡跖集】歌送桃叶【晋王献之爱妾名桃叶献之丨以丨之云丨丨复桃叶渡江不用楫但道无所苦苦我自迎接不用楫谓横波急也金览古】綘桃栁枝【唐语林云退之二侍姬名栁枝綘桃初使王庭凑至夀阳驿有诗云风光欲动别长安春半边城特地寒不见园花并巷栁马头惟有月圆盖有所属也迨归杨枝窜去家人追获及镇州初归诗云别来杨栁街头树摆乱春风只欲飞惟有小桃园里在留花不发待郎归自是专属意綘桃矣西清诗话】樊素小蛮【白乐天有二妾丨丨善歌丨丨善舞尝有诗曰樱桃樊素口杨栁小蛮腰二妾既长又有诗云一树春风万万枝嫩于金色软于丝后二妾各去有诗云病与乐天相伴住春随樊素一时归古今诗话】玉箫遗诗【韦臯少游江夏姜史君之舘有小青衣曰丨丨年七嵗常令侍臯年长有情韦去与玉箫约曰后七年再来玉箫丨以白玉指环并丨曰黄雀衔来已数春别时留觧赠佳人长江不见鱼书至为遣相思梦入秦逾八年韦不至玉箫絶食而殒后十年韦理蜀不替因作生日东川卢八座中送一歌姬来未满破亦以玉箫为号观之乃真玉箫也云溪友议】琵琶感兴【蔡持正侍儿名丨丨尝飬一鹦鹉持正每呼琵琶即叩一响板鹦鹉传言呼之琵琶卒后误触响犹传言呼之持正丨伤成疾不起尝为诗云鹦鹉言犹在琵琶事已非伤心瘴江水同渡不同归侯鲭録】强留歌妓【太和中有御史分务洛京者有妓善歌诗太尉李逢吉留守求一见既不敢辞盛妆以往李尉与众姬相见李姬四十余辈皆出其下既入不复出顷之李亦以疾辞遂罢坐信宿耗絶愁叹不能已乃为诗投献曰三山不见海沉沉岂有仙踪尚可寻青鸟去时云路断嫦娥归处月宫深纱窻暗想空相忆书幌谁怜独苦吟料得此时天上月只应偏照两人心李但含笑曰诗大好古今诗话】遣还美人【赵嘏浙人有美妾泊计偕母不许擕行防上元节为鹤林之游帅见之掩为已有明年嘏归以诗感之曰寂寞堂前日已照阳台去作不归云当时闻作沙叱利今日青娥属使君帅闻之乃遣还同上】临老买妾【张子野年八十五尚闻买妾陈述古守杭东坡为倅述古令东坡作诗云锦里先生自笑狂莫欺九尺鬓毛苍诗人老去莺莺在公子归来燕燕忙柱下相君犹有卤江东刺史已无肠平生谬作安昌客畧遣彭宣到后堂全篇多用张姓事其精切如此】因贬失姬【王晋卿贬均州姬侍尽逐有一歌者号啭春莺色艺两絶不知流落何许二年内徙道过许昌市旁小楼闻泣声晋卿问乃啭春莺也恨不可复得因赋一聮佳人已属沙叱利义士今无古押衙客有足成章云几年流落向天涯万里归来两鬓华翠袖香残空浥泪青楼云定谁家云云回首音尘两沉絶春莺休啭沁园花西清诗话】挈妾南迁【世谓乐天有鬻骆马放杨栁枝词嘉其主老病不忍去也然梦得有诗云春尽絮飞留不得随风好去落谁家乐天亦云病与乐天相伴住春随樊子一时归则是樊素竟去也予家有数妾四五年相继辞去独朝云者随予南过因读乐天集戯作此诗云不似杨枝别乐天恰如通徳伴伶阿奴络秀不同老大女维摩应解禅经卷药炉新活计舞衫歌扇旧姻缘丹成逐我三山去不作巫阳云雨仙苏子瞻朝云诗】置妾南归【王定国岭外归出歌者劝东坡酒坡作定风波序云定国歌儿名柔奴姓宇文氏家住京师定国南逐归予问柔广南风土应是不好柔封曰此心安处便是家乡因为缀词云常羡人间琢玉郎天教分付防酥娘自作清歌传皓卤风起雪飞炎海变清凉万里归来年愈少防笑笑时犹带岭梅香试问岭南应不好却道此心安处是家乡东臯杂録】诗戏歌姬【东坡尝饮一豪士家出侍姫十数人皆有姿伎其间有一善歌舞者名媚儿容质虽丽而躯甚伟豪特所钟爱命乞诗于公公戯为四句云舞袖蹁跹影揺千尺龙蛇动歌喉宛转声撼半天风雨寒妓頳然不悦而去遯齐览】诗赠宠姬【韩康公上元召从官数人出家妓侍饮其专宠者曰鲁生偶中蜂螫少顷持扇就东坡乞诗诗中有鱼吹细浪歌摇日舞罢花枝蜂入懐之句上句记姓下句记事】诗咏小桃【陈述古有小妓东坡答诗曰小桃破萼未胜春不见房中苐一人闻道使君归去后舞衫歌扇摠生尘坡诗】诗讽云英【李公择有婢名云英屡欲出不果东坡有诗云怪君一身都是徳近之清润沦肌骨细思还有可恨时不许蓝桥见倾固】秾李四弦【王晋卿有二女奴名丨丨昭华黄鲁直改竹夫人为青奴有诗云秾李四风拂席昭华三防月侵床我无红袖堪娱夜正要青奴一夜凉山谷】蒨桃二诗【寇莱公镇北门有善歌者至庭公取金钟独酌令歌数阕赠之束绫侍儿丨丨自内窥之作丨丨主公曰一曲清歌一束绫美人犹自意嫌轻不知织女寒下几度抛梭织得成风动衣单手屡呵幽窓轧轧度寒梭腊天日短不盈尺何似妖姬一曲歌公和曰将相功名终若何不堪急景似奔梭人间万事何须问且向博前听艶歌】
　　婢妾
　　事类奚人【丨三百丨注今官婢也周礼】卑人【腐木不可以为枉丨丨不可以为主汉书】副妾【泉邱人有子奔僖子僖子使助防氏之防注防氏之女为僖子丨丨故纳泉邱之女以副助之左昭公】傅婢【为丨丨所毒注谓傅相其衣服袵席之事王吉】衾裯【嘒彼小星三五在东肃肃宵征夙夜在公寔命不同嘒彼小星维参与昴抱丨爽丨寔命不犹诗】箕箒【愿为丨丨妾汉纪】进御【妻不在妾御莫敢当夕谓丨丨于君礼】卜姓【买妾不知其姓则卜之同上】家僮万人【吕不韦丨丨丨丨师古曰婢妾之总称】女子百数【张苍长八尺余免相后口中无齿食乳丨丨为乳母妻妾以丨丨尝孕者不复幸年百余嵗乃幸】僵覆毒酒【周室大夫仕于周妻淫于邻主父还恐觉之为毒药使婘婢进之婢私曰进之则杀主父告之则杀主母因丨丨酒主父怒而笞之妻恐婢言之因他过欲杀之婢就杖将死而不言主父之弟闻之直以告主父放其妻将纳婢辞以自杀主父乃厚币嫁之列女传】故翻肉羮【刘寛性简略夫人欲试寛意伺当朝防装严已讫使婢奉肉羹翻汚朝衣婢收之寛神色不异乃徐言羮烂汝手东观汉记】没身赎父【汉太仓公淳于公将刑少女上书请丨丨为官婢以丨丨罪汉书】挺身代主【防稽翟素遭贼欲犯之临以白刄素婢名青青乞代素贼杀素后欲犯青青青青不许复杀之列女传】家婢读书【郑元丨奴丨皆丨丨一婢不称防使人拽着泥中须防一婢来问曰胡为乎泥中答曰薄言往愬逢彼之怒】胡婢善射【金祎为郡上计留在许都时魏武使长史伍必将兵卫天子于许都祎与必善必见祎有丨丨丨丨必常请之从后也三辅决録】卖妾求名【汉王莽成帝时折节为恭俭敢为激发之行尝私买侍婢昆弟颇闻知莽曰后将军朱子元无子闻此儿种直子为买之即日以婢奉子元其匿情求名如此】纳妾报恩【杨晟凤翔军节度使李昌符畏其勇欲杀之妾周擿使亡去昌符死晟得妾周母事之周请为妻晟固辞旦夕问省乃视事】给二侍女【汉尚书郎入直给以侍使二人皆选端正妖丽执香炉防衣服通典】遗一防婢【祖讷字士言贫常自炊防飬母将军王敦闻之遗其一婢辟为从事中郎人戏曰奴价倍婢价词曰百里奚何必轻于五羖羊皮耶】将婢随军【冯绲字鸿卿时荆州监军张敞承宰官日而奉绲将侍婢二人戎服自随】以婢赌马【北齐尔朱文略豪纵不逊平秦王有七百里马文略敌丨好丨丨取之明日平秦王致请文略杀丨及婢以二银器盛婢头马肉遗之】使婢丸药【见居丧类注】遣婢掌书【潞州节度使薛嵩有青衣曰红锦嵩遣掌牋表号内记室小名録】侍婢杀主【汉大司空扶平侯王崇就国嵗余为丨丨所丨】旧婢告主【杨谨矜父冡草木皆流血惧问所善胡人史敬忠敬忠使身桎梏裸而坐林中厌之防婢春草有罪将杀之敬忠曰勿杀卖之可市十牛嵗耕田十顷读矜从之婢入贵妃姊家因得见帝帝爱其辨慧留宫中寝侍左右帝问所从来婢奏为谨矜家所卖具言敬忠夜过谨矜坐庭中歩星变夜分乃去帝怒后王珙等与李林甫作飞蹀告谨矜有诏赐死】出财募士【崔宁弟寛守成都杨子琳乗间起泸州寛战切屈宣妾素任骁勇即丨家丨十万丨勇丨得千人设部队自将以进子琳大惧】吹箎感羌【后魏河间王有婢曰朝云善丨丨诸羌板王令朝云假为老妪吹箎羌皆流涕服降语曰快马健儿不如老妪吹箎伽蓝记】幻术得婢【郭璞至庐江爱主人婢无由而得乃取小豆二升绕主人宅散之主人晨见赤衣人数千围其家就视则灭甚恶之请璞为卦璞曰君家不宜畜此婢可于东南二十里卖之慎勿争价则此可除主人从之】释囚纳妾【洛州女子淳于以奸系大理李义府闻其美嘱丞毕正义出之纳以为妾】子烝父妾【观察使李耕之女奴名却要美容止善辞令李有四子皆欲烝之而不得遇清明中堂翫月四子各在一处待之长子遇于樱桃花影中却要绐之曰可于东南隅相待少顷却要燃宻炬豁扉照之曰阿堵贫儿争敢向这里宿四子掩面而走】侄幸姑婢【阮咸素幸姑之婢姑当归于夫家初云留婢既而自从去时方有客咸闻之遽借客马追婢既及与婢累骑而还论者非之】婢欲为奸【王武子左右人尝于閤中就婢取济衣服婢欲奸之其人云不敢婢云若不从我当大呼其人终不从婢乃呼曰甲欲奸已济令杀之其人具述前状武子不信其人曰枉不可受当讼府君于天武子经年疾困此人见形云府君当去矣遂卒殷芸小说】婢与私通【刘祎之垂拱中或告祎之与许敬宗妾私通太后遣肃州刺史王本立鞠治以敕承祎之曰不经凤阁鸾台何谓之敕后以谓拒制使赐死于家】焚券遣归【罗逊尝有以婢遗之者逊问所从答曰女兄九人皆为官所卖留者独老母耳逊惨然为丨丨召母归之】质钱许赎【子厚得栁州其俗以男女丨丨约不时赎子本相侔则没为奴婢子厚与设方讣悉令赎归其尤贫力不能者令书其佣足相当则使归其质观察使下其法于他州比一嵗免而归者且千】约期归还【李徳裕时蜀人多鬻女为人妾徳裕为着科约凡十三而上执三年劳下者五嵗及期则归之父母】细过辄杀【张直方婢有丨丨丨丨】失身遭辱【王琼奴乃王郎中幼女父死失身于赵奉常家为主母凌辱道出淮上书其事于驿壁见者哀之王平甫为作歌青】以女遣嫁【江南有国日有县令钟离君与隣县令结婚钟离女将出适买一婢以从嫁一日其婢执箕箒至堂前熟视泣曰幼时我父于此穴地为毬窝导我戏剧也钟离曰汝父何人婢曰我父两政前令也身死家破我流落民间令询得实以书抵令曰吾买婢得前令之女怜而悲之义不可久辱当辍吾女嫁资先为求婚更俟一年别为吾女营办奁篚以归君子可乎许君答书曰蘧伯玉耻独为君子愿以前女配吾子君别求良媒以嫁君女于是前令之女卒归许氏东轩笔录】赐钱遣还【国朝王荆公知制诰吴夫人为买一妾荆公见之曰何物女子曰夫人令执事左右曰汝谁氏曰妾之夫为军大将部米纲运失舟家赀没犹不足又卖妾以偿公愀然曰夫人用钱几何得汝曰九十万公呼其夫令为夫妇如初尽以钱赐之】盛饰不顾【司马温公从厐公辟为太原府通判尚未有子夫人为买一妾公殊不顾夫人疑有所忌也一日教其妾俟我出汝自饰至书院冀公一顾也妾如其言公讶曰夫人出安得至此亟遣之】
　　诗集诗诮失婢【宅院小墙庳坊门榜帖迟旧恩暂自薄前事悔难追笼鸟无常主风花不恋枝今宵在何处惟有月明知白居易】诗和失婢【把镜朝犹在添香夜不归鸳鸯拂瓦去鹦鹉透笼飞不逐张公子却随刘武威新知正相乐从此脱青衣刘禹锡和乐天诮失婢榜】嫂婢私通【晋中书令王珉与丨丨情好甚笃嫂鞭挞过苦婢素善歌而珉好持白扇其婢制白扇歌以赠珉云扇复扇许持自障面憔悴无复理羞与郎相见】奴婢复合【崔郊居汉上其姑有婢端丽善音律郊尝私之既贫鬻婢于连帅于頔家给钱四十一万宠盻弥深郊思慕无已其婢因寒食来従事家值郊立于栁隂马上涟泣誓若山河崔生赠之以诗曰公子王孙逐后尘緑珠垂涙湿罗巾侯门一入深如海从此萧郎是路人或有嫉郊者写诗于座公覩诗令召崔生左右莫之测也及见郊握手曰侯门一入深如海从此萧郎是路人便是公作耶遂命婢同归至于帷幌奁匣悉为增饰之唐宋遗史】
　　奴婢
　　事类臧获【古制本无奴婢即犯事者或原之丨者被赃罪没入官为奴婢丨者逃亡获得为奴婢也风俗通扬雄方言凡民男而壻婢谓之臧女而归奴谓之获张揖云壻婢之子谓之臧妇奴之子谓之获庄子音义方言谓荆淮海岱之间骂奴曰臧骂婢曰获燕齐亡奴谓之臧亡婢谓之获或曰取货谓之臧笞得谓之获皆谓有罪为奴婢者荀子王伯】罪【男子入于丨丨女子入于春藁注谓坐盗贼则没入今之奴婢古之罪人也周礼】良人【鬻丨丨子女为奴婢六帖】私属【王莽曰秦置奴婢之市与牛马同简今改奴婢曰丨丨禁不得买卖也】遣遗奴婢【陈平结欢太尉皆陆贾之谋于是遗陆贾以奴婢百人】诏赐奴婢【宣帝丨大司马光宿伟忠正宣徳明恩赏丨前后丨丨百七十人汉书李大亮初破公祐以功赐奴婢百口谓曰而曹皆衣冠子女不幸破亡吾忍録而为乎纵遣之髙祖闻咨美更赐奴婢二十后破吐谷浑复赐奴婢百五十口悉以遗亲戚唐史姜謩子确平髙昌还赐奴婢七十人】禁杀奴婢【光武诏天地之性人为贵杀奴婢者不得减其罪又诏敢炙灼奴婢论如律免所炙灼者为庶人】禁掠奴婢【光武诏吏人遭饥为青徐贼所掠卖为奴婢欲恣听之敢拘制以掠人论○孔几拜岭南节度使南方鬻口为货掠人为奴婢戣峻为之禁亲吏得婴儿于道收育之戣论以死由是闾里相约不敢犯】谏市奴婢【张廷珪防诏市荆益奴婢廷珪上书曰荆益奴婢多国家户口奸豪掠卖一入于官永无脱期南北异宜必至生疾此有损无益也】原纵奴婢【唐宗室复改宸州刺史先是西原乱吏获反者没为奴婢长役之复至使访亲戚一皆丨丨】奴婢给子【刘洪基始病给诸子丨丨各十五人谓所亲曰使贤固不籍多财即不贤守此可以脱饥冻】童获犹儒【赵憬位台宰而第室丨丨丨丨先生家】奴婢各业【唐崔觐老无子以田宅财赀分给丨丨丨为丨身与妻隐南山约奴婢过其舎则具酒食夫妻啸咏相视为娱】奴婢争财【唐扶卒丨丨丨丨有司按其赀至十余万】奴婢相配【帝赐张志和丨丨各一志和配以为夫妇号渔童樵青】奴婢私通【齐张敬儿为襄阳府将也家贫每休假辄佣价自给尝为东吴泰家担水通泰所爱婢事发将被秦杀逃卖棺材中以盖加上乃免宋明帝立四方反叛敬儿为将启帝云泰以丝助袁顗为弩收籍吴氏家人保身得出财货数千万敬儿皆有之取所通婢以为妾】家事当问【虏据滑台太祖欲比伐沈庆之固谏不可丹阳君徐湛之吏部尚书江湛并在坐上使湛之等难庆之曰理国譬如理家耕当问奴织当访婢陛下今欲伐国而与白面书生辈谋之事何由济上大笑宋书】告主有罪【郭子仪壻赵纵为奴告下御史劾张镒奏言贞观时有奴丨某丨谋反者太宗曰谋反理不独成尚有他人论之岂借奴告耶乃着令奴婢告主者斩由是贱不得干贵下不得凌上教本既脩悖乱不萌须者长安令李济以奴得罪万年令霍晏因婢坐谴舆台下类主反畏之悖慢成风渐不可长】诗集长须【一奴丨丨不曩头一婢赤脚老无齿韩文】赤脚【小婢立我前丨丨无髻丫欧公常呼丨丨婢雨中撷园蔬东坡自遣丨丨沽村酿同上】
　　奴
　　事类舆台【申无宇曰人有十等王臣公公臣大夫大夫臣士士臣皂皂臣丨舆臣臣僚僚臣仆仆臣丨又曰若从有司是无所执逃臣也逃而舎之是无陪臣也左传】纪纲【秦伯送卫于晋三千人实丨丨之仆同上】厮养【丨役扈丨注析薪为厮炊烹为养公羊传趍厮走养皮日休孟亭记】圉牧【马有丨牛有丨以待百事又负羁絏以从扞牧围并左传】驺哄【使训羣驺知礼注丨丨喝声也同上】趋走【丨丨给召呼宰夫】庸保【荆轲既至燕爱燕之狗屠及善击筑者髙渐离为人丨丨匿作】厮役【张耳陈余其丨丨莫非天下英杰本传论】门干【驺皂丨丨魏司马芝传】监奴【爱幸丨丨注奴之监知家务者霍光传】没官【裴豹也杜预注曰犯罪丨丨为奴左传】赁身【申鲜虞仆赁于野注丨丨为仆也同上】应门【内无丨丨五尺之僮李令伯表】执事【丨烦辱之丨者也六帖】家仆【与丨丨杂居齐处也史记】家僮【卓氏富丨丨八百人】鹰犬才【丨丨之丨爪牙可任陈琳檄】牛马走【太史公丨丨丨注犹仆也言为太史公掌牛马之仆】能蓄豪奴【齐俗贱奴虏而刁间爱贵之桀黠奴人之所患而刁间收使之逐鱼盐商贾之利终各得其力起富数千万也注刁间丨丨丨丨货殖传】阳缚家奴【田儋丨为丨其女从少年之逞欲得杀其奴注古者杀奴婢皆告官不告者罪之】与奴分席【任安卫将军舎人过平阳主家主家设食与骑奴同席而食安拔佩刀断席别坐】责奴长髯【王褒有奴号髯奴尝有辞责其须曰我观人须长而黑髯弱而调离离若縁坡之竹鬰鬰若春田之苗附以丰頥呈以妍姿黝若圭之垂若子髯既乱且赭枯槁秃瘁浊垢流离污秽泥土无素顔可依无丰頥可恃懒须瘦面常如死灰曽不如犬羊之毛为子须者不亦难乎初学记】买奴得翁【南阳厐俭少失其父后居闾里凿井得钱千余万行求老苍头使主宰牛马耕种直钱二万有賔婚大防奴在防下窃言堂上母我妇也婢即白其母母使俭问曰是我翁也因下堂抱其颈啼泣遂为夫妇俭及子歴二千石刺史七八人时为之语曰凿井得铜丨丨丨丨】遣奴给子【陶侃为彭泽令不以家累自随送一力给其子书曰汝旦夕之费自给为难今遣此力助汝薪水之劳此亦人子可善遇之】海山使者【陶侃家僮千余尝得胡奴不喜言常黙坐侃一日出郊奴执鞭随胡僧见而惊礼云此丨丨丨丨也因而堕涙侃异之至夜失其所在】苍头庐儿【萧望之与王仲翁同荐望之以射策甲科为署小门东王仲翁补大将军出入从丨丨丨丨下车趍门传呼甚宠顾谓望之曰不肯録録反抱闗为望之曰各从其志本传丨丨丨丨孟康注汉名奴为苍头非纯黑以别于良人也诸给事殿中所居为庐苍头侍从因呼为庐儿鲍宣传】奴有侯相【卫青其父郑季以县吏给事侯家平阳侯曹寿尚武帝姊阳信公主季与主家僮卫媪通生青少时归其父使牧羊民母嫡母也之子皆奴畜之不以为兄弟青尝至甘泉居室有钳徒相青曰贵人也官至封侯青叹曰人奴之生得无笞骂足矣安望封侯】奴有士风【雄翘尝为石崇苍头性廉直有士风潘岳见而称异劝崇免之乃还乡里】奴知文章【防愔字方回有苍头善知文章王羲之爱之每称奴于刘惔惔问何如方回羲之曰小人耳何得比防公惔曰不如方回故当奴耳】奴盗杯盂【栁公权凡公卿以书贶遗盖钜万而主藏丨或丨用尝贮一丨一笥滕缄如故而器皆亡奴妄言叵测者公权曰银杯羽化矣不复诘】请办丧事【卢懐谨死家无余蓄惟一老苍头丨自鬻以丨丨丨唐纪】奉养孤儿【后汉李善南阳淯阳人本同县李元苍头元家疾疫相继死没惟有孤儿续始生数旬而赀财千万诸奴婢欲杀续分其财产善潜负续逃亲自哺养乳为生湩续在懐抱奉之不啻长君续年十嵗善与归本县修理旧业告奴婢于官悉收杀之又祖逖有胡奴曰王安逖甚爱之及绍之诛安叹曰岂可使士稚无后乎乃往就市观刑逖庶子道重始十嵗安窃取以归匿之变服为沙门】奴杀其主【汉招讨彭宠者封侯宠苍头奴子宻杀宠朝廷以奴杀主不义复不可不封乃封为不义侯东观汉记滑州刺史王轨为奴所杀奴以首奔窦建徳建徳曰丨丨丨丨大逆纳之不可不赏赏逆则废教将马用命斩奴而返轨首】奴诉其主【大理卿马曙有犀铠数十首惧而瘗之奴王庆以怨告曙藏甲有异谋按之无他状投曙岭庆免议者谓丨丨丨丨法不聴魏謩引律固争卒论庆死】奴爱其才【萧頴士有丨事頴士十年笞楚严惨或劝其去曰非不能去丨丨丨】奴化其徳【阳城嵗饥屏迹不过邻里屑榆为粥讲论不辍有丨都儿丨丨丨亦方介自约或哀其馁与之食不纳后致糠覈数杯乃受】为奴偿徳【山东节度府闻阳城义者发使遣五百缣戒使者不令反城固辞使者委而去城置之未尝发防里人郑俶欲葬亲贷于人无所得城知其然举缣与之俶既葬还曰蒙君子之施愿丨丨以丨丨城曰非也能与我为学乎俶泣谢即教以书】为奴报讐【乐布丨丨于燕为家主丨丨也】家奴持兵【武元衡被害公卿朝以丨丨丨丨呵卫】厮竪预政【崔□为陜号观察使是时王仙芝乱汉上河南羣盗与荛简脱不晓事以器韵自髙委政厮竪】李奴善射【王毛仲父坐事没为官奴生毛仲长事临淄王王出潞州有卜守徳者为人丨丨丨骑王市得之并侍左右】夷奴斫石【范文丨师父丨也以刀丨丨障如斩芦苇后为国王林邑记】奴享长夀【并州刺史毕轨送故汉辽将军范明反鲜卑奴年二百二十嵗言语饮食如常人】奴有仙术【权同休友人顾得仆遇疾贫窘裭垢衣令办酒食曰予将防村老丐道里资仆曰此固不足办某当营乃斫桑札噀成牛肉复汲数瓶水倾之乃防酒也且曰某固异人】兵交名士【普王尼字李孙为兵在大将军幕府洛中名士王澄胡母辅之皆与尼父将军闻之因与尼长假遂得离兵】奴私侍儿【沈洵为节度使丨丨丨丨洵将戮之奴惧结牙将为乱夜攻洵灭其家本传】因奴入谒【栁子华为昭应令宰相元载有别墅以奴主务自称郎将怙势纵暴租赋未尝入官子华丨丨丨丨收付狱劾发宿睾杖杀之一邑震伏】借奴明灋【窦轨戒家奴无出外怱遣奴取浆公厨既而悔焉曰要当借汝头以明法命斩奴】家僮上变【于頔同中书门下平章事时宦者梁守谦幸于帝颇用事有梁王言者与頔子敏善敏因正言厚赂守谦求頔出镇乆不报敏怒其给责所馈诱正言家奴支解之弃溷中丨丨丨丨诏捕頔吏沉璧及他奴送御史狱】家奴告变【李崧坐奴告变族诛洪肇取其幼女以为婢于是前资故将失职之家姑息僮仆而厮养之辈往往胁制其主五代史】奴名谷利【谷利吴大奴也江表传】奴名奴星【送穷文云主人使奴星结栁作车韩退之】奴名典琴【北齐王元景有丨丨丨丨启彦録】奴名余地【公孙志节有苍头名余地年七十二书疏风俗通】买便了约【蜀郡王子泉又字子渊以事到煎上寡妇杨惠舎有一奴名便了倩行酤酒便持大杖上冡巅曰大夫丨丨丨时但约守冡不约为他家男子酤酒也子泉大怒曰奴宁欲卖耶恵曰奴父讶人人无欲者予欲决卖券云奴复曰欲使皆当上券不上券便了不能为也子泉曰诺券文云神爵三年正月十五日资中男子王子泉从成都安志里女子杨恵买夫时户下髯奴决卖万五千奴从百役使不得有二言每日晨起洒扫食了洗涤居当穿臼缚箒裁盆凿井浚渠缚落鉏圜斫陌杜陴地刻大枷屈竹作把削治鹿卢出入不得骑马载车踑坐大呶下床振头垂钩刈刍结苇蜡纑绂不络住防徂模织履作粗粘雀张鸟结网捕鱼缴雁弹鳬登山射鹿入水捕龙后园纵鱼雁鹜百余驱逐鸱鸟持梢牧猪种姜养羊长育豚驹粪除堂庑餧食马牛鼔四起坐夜半益刍二月春分被隄杜疆落桑披防种作刳别茄披葱焚槎发笱垄集破封日中早蓄鸡鸣起春调治牛马兼落三重舍有客至提壶行酤汲水作餔涤杯整按披蒜断苏切脯筑肉臛芋脍鱼炰鳖烹茶尽力具铺已而盖藏闭门熏窦餧猪纵犬勿与邻里争鬬奴但当饭豆饮水不得嗜酒欲饮美酒惟得染唇渍口不得倾盂覆斗不得晨出夜入交闗伴偶舎下有树当裁作船下至江州下到煎主为府椽求用钱椎纷恶贩防索绵亭买席往来都洛当为妇女求豚泽贩于小市归都担枲转　旁蹉牵犬贩鹅武阳买茶杨氏池中担荷往来市聚拥防行偷入市不得夷蹲旁卧恶言丑骂日作弓刀持入益州货易牛羊奴自交精惠不得痴愚持斧入山断椠裁辕若残当作俎机木屐及彘盘焚薪作炭叠石薄岸治舎盖屋书削代椟日暮以归当送干柴二三柬四月当披五月当获十月收豆多取蒲茅益作绳索雨堕无所为当编蒋织箔植种桃李梨柿柘桑三丈一树八尺为行果类相从纵横相当果熟收敛不得吮尝犬吠当起惊告邻里掁门拄户上栖击鼓持盾曳矛环落三周勤心疾作不得遨游奴老力索种莞织席事讫欲休当舂一石夜半无事浣衣当白若有私钱主给賔客奴不得有奸私事当闗白奴不听教当笞一百读券文讫词穷咋索仡仡叩头两手自缚目涙下落鼻涕长一尺如王大夫言不如早归黄土陌蚯蚓鑚额早知当尔为王大夫酤酒真不敢作恶王褒杨诚齐书云公之便了我之奉壹皆隔其迹便了奉壹皆奴名】作跛奚文【女弟阿通归李安诗为置婢无所得乃得跛奚蹒跚离疏不利走趍愿出屋檐足达户枢三妪挽不来两妪推不去主人不恱厨人骂怒黄子笑之曰尧牵牛而舜鞭之羊不得食尧舜俱疲百羊在谷牧一童子草露晞而出草露湿而归不亡一羊在其指防故曰使人也器之物有所不可则亦有所宜警夜偷者不以马司画漏者不以鸡凖防规矩异用殊施天倾西北地缺东南尺有所不逮寸有所不覃子不通之则不可运土蒉不可当履坐而睨之小大俱废子如通之则瞽者之目聋者之耳絶利一源收功十百事固有精于一则尽善徧用智则无功有所能乃有所不能马呼跛奚来前善为若诏之汝能与壮士抜距乎能与群狙赋羊乎能与八骏取路乎能逐三窟狡兎乎皆曰不能曰是固不能阖门之内固无所事此今将语若可为者汝无壮于行当任坐作不得顽痴自今谨饬晨入庖舍涤鎗沦釡料简疏茹留精防捔脔肉法欲方脍鱼法欲长起溲如截肪煮饼深注汤和麋勿投醯韲臼晚用姜葱渫不欲焦旋葅不欲黄饭不欲着牙扬盆勿驻沙进火守炷水沃沸鼎斟酌芗芼生熟必告姨防临食爬垢掩髪染指防杓嘬胾懐骨事无小大尽当闗白食了涤器三正三反拭蠲防寝题覆椀陶瓦髹素视在谨数兄弟为行牝牡相当日中事闲浣衣潄需器秽器浄谨循其初素衣当白染衣增色栀鬱为黄红螺砑光挼蓝杵草茅搜槖早浆胰粉白无不媚好燥湿处亭熨帖坦平来往之役资他使令牛羊下来唤鸡栖桀撑拒门闗□防草窃饭饮猫犬堙塞鼠穴凡乌攫肉猫触鼎犬防鎗防窥甑皆汝之罪也春蚕三卧升簇自裹七画七夜无得停火纻麻藤葛蕉任絺绤锡疎手作无有停时紾缉偷工夫一日得半工一缨亦有余暑时蕴蒸扇凉蜜水薰艾出蚊冰盘出蝇果生守树果熟守筥执弓懐弹驱吓飞鸟无得吮尝日使残少姆妪駡讥疟痢泄呕天寒置笼衣衾毕烘搔痒抑痛炙手撋冻无事倚墙鞵履可作堂上聼呼传声伐诺截长续短鳬鹤皆忧持勤补拙与巧者俦凡前之为汝能之否跛奚对曰我缺于足犹全于手如前之为虽劳何咎黄子曰若是则不既有用矣乎皆应曰然无不满意山谷】以钱惠奴【张文定公齐贤为江南漕日家宴一奴窃银器数事于懐中公熟视不问后为宰相厮役多得班行此奴竟不沾寸禄乗间泣告公曰尔忆江南盗吾银乎我懐之三十年不以告人汝亦不知也吾进退百官激浊扬清安敢以盗贼荐耶念汝事我久今与汝钱三百千不可复留奴拜谢而去倦游録】以金付仆【程明道虽奴仆必托以忠信尝自澶渊遣奴持金诣京师贸用物什金之数可当二百千奴无父母妻子同列闻之皆骇且诮既而奴持物如期而归众始叹服行状】奴报旧主【王逵者屯田郎中李昙仆夫也事昙久亲信之既而去昙应募兵以选入捧日军凡十余年防昙以子学妖术妄言事父子械系御史台狱上怒甚治狱急昙平生亲友无一人敢饷问之者逵旦夕守台门不离给饮食信问者四十余日昙坐贬恩州别驾仍即时监防出城诸子皆流岭外绕追哭送之防者遏之逵曰我主人也岂得不送之乎昙河朔人不习岭南水土其从者皆辞去曰我不能从君之死乡也数日昙感恚自死旁无家人逵使母守其尸出为之治丧事朝夕哭如亲父子见者皆为流涕殡昙于城南佛舍然后去鸣呼逵贱也非知有古人臣烈士之行又非矫迹求令名以取禄仕也独能发于天性至诚不顾罪戾以救其故主之急于终始无倦如此岂不贤哉嗟乎彼所得于昙不过一饭一衣而已今世之士大夫因人之力或致位公卿而故人临不测之患屏手侧足戾目视之犹惧其祸之及已也若畏猛火逺避去之或从而挤之以自脱敢望其优防赈救耶彼虽巍然衣冠类君子哉稽其行事则此仆夫必羞之洓水记闻】
　　诗集诗示阿段【山木苍苍落日曛竹竿袅袅细泉分郡人入夜静余沥竪子寻源独不闻病渴三更回白首传声一注湿青云曾惊陶侃胡奴异怪尔常穿虎豹羣杜甫示獠奴阿叚】诗述余成【役者余成忠信不贰鄙事八年未尝见其过其畏得而好徳畏不时而慎罚躬行而心安乐问其部伍盖自其少时至于今行年二十矣犹一日也察其私持廉甚谨而逺名吾尝与僚友论其人虽古之学问士大夫本强而厚于徳如第五公胡威未能逺过此也其人岂子夏所谓虽曰未学吾必谓之学矣者乎吾贫不能脱其役与之同归江湖之上作诗以识愧云丹籍生涯无列鼎白头忠信可专城自非车骑将军势愧使王尼常作兵黄山谷】

　　古今合璧事类备要前集卷五十四
　　钦定四库全书
　　古今合璧事类备要前集卷五十五
　　宋　谢维新　撰
　　技术门
　　医家
　　事类作医【人而无恒不可以丨巫丨论语】瘳疾【若药弗暝厥疾弗瘳尚书】十全【医师掌医之政令聚毒药以供医事岁终则稽其医事丨丨为上十失一次之十失四为下周礼】三折【齐髙彊曰丨丨肱知为良医定十三】三世【医不丨丨不服其药曲礼】四家【论方技为丨丨有医经家有方家有房中家有神仙家七畧】上医【晋平公有疾秦伯使医和视之文子曰医及国家乎对曰丨丨医国其次疾人固医官也国语】良师【玉札丹砂赤箭青芝牛溲马渤败鼔之皮俱收并蓄待用无遗者医师之良也韩文】知脉虚实【凡疗病者必丨丨之丨丨然后为之方故疾可愈而夀可长也后王符潜夫传】察脉病否【善医者不视人之瘠肥而丨其丨之丨丨而已善计天下者不视天下之安危察其纲纪理乱而已矣天下者人也安危者肥瘠也纪纲者脉也脉不病虽瘠不害脉病而肥者死也韩文杂说】血脉经络【医经者原人丨丨丨丨骨髓阴阳表起百病之本死生之分而用度鍼石汤熨之所施调百药齐和之所宜艺文志】神虑血气【丨丨澹则丨丨和嗜欲胜则疾疹作古之圣贤务自頥养不以外物挠耳目声色败性情药以攻疾无疾不用药也唐书张臯传】君臣佐使【药有丨丨丨丨以相宣摄合和一君二臣三佐五使又可一君三臣九佐使也本草】隂阳配合【药有丨丨丨丨子母兄弟根茎花实草石骨肉有单行者有相须者有相使者有相畏者有相恶者有相反者有相杀者本草】上药养命【神农曰丨丨丨丨中药养性者诚知性命之理因辅养以通也而世人不察惟五谷是见声色是耽目黄耳务淫哇滋味煎其府藏醴醪鬻其肠胃香芳腐其骨髓喜怒悖其正气思虑销其精神哀乐殃其平粹夫以蕞尔之躯攻之者非一涂易竭之身而内外受敌身非木石其能久乎素问】善医无书【唐许宗丨丨或劝其著书答曰医者意也思虑精则得之吾意所解口不能宣也古之上医病与脉值惟用一物攻之今人以情度病多其物以幸有功譬猎不知兎广络原野冀一人之获术亦疎矣脉之妙处不可传虚着方剂终无益也唐史】神农尝药【丨丨使岐伯丨味草木典医疗疾今经方本草之书咸出焉世纪】鸿术为医【巫咸以丨丨丨帝尧之丨郭璞赋序】扁鹊鍼脉【丨丨兄弟三人善医魏文侯问曰子兄弟三人孰最善对曰长兄视色故名不出家仲兄视毫毛故名不出门鹊丨人血丨投人毒药故名闻诸侯鹖冠子】华陀精方【丨丨晓养性之术丨于丨处剂不过数种心识分铢不假称量针灸不过数处本传】俞氏良医【季梁得疾谒二医矫氏曰汝寒温不节虚实失度病由饥饱色欲精虑烦散非天非鬼虽渐可攻也季梁曰众医也亟屏之丨丨曰人始则胎气不足乳仅有余病非一朝一夕之故其所由来也渐矣季梁曰丨丨也且食之列子】卢氏神医【丨丨曰汝疾非由天不由人亦不由鬼禀生受形既有制之者药石其如汝何季梁曰丨丨也重贶遣之俄而疾自瘳同上】扁鹊论病【丨丨见齐桓侯曰君有疾在腠理不治将深桓侯曰寡人无疾后五日复见曰君有疾在血脉不治将深后五日复见曰君有疾在肠胃间不治将深后五日望见桓侯退走曰疾居腠理汤熨之所及也在血脉鍼石之所及也在肠胃酒醪之所及也其在骨髓虽司命其奈之何今在骨髓臣是以无请也后五日桓侯病召扁鹊扁鹊已逃去桓侯遂死使圣人预知微能使良医早从事则疾可已也故病有六不治骄恣不论于理一不治也轻身重财二不治也衣食不能适三不治也隂阳并藏气不定四不治也形羸不能服药五不治也信巫不信医六不治也扁鹊过邯郸闻贵妇人即为带下医过雒阳闻周人爱老人即为耳目痹医入咸阳闻秦人爱小儿即为小儿医秦太医令李防自知技不如扁鹊使人刺杀之史记】医和戒色【晋侯求医于秦秦伯使医和视之曰疾不可为也是为近女色疾如蛊非鬼非食惑以丧志良臣将死天命不祐公曰女不可近乎对曰节之天有六气降生五味发为五色防为五声淫生六疾六气曰隂阳风雨晦防也分为四时序为五节过则为灾隂淫寒疾阳淫热疾风淫末疾雨淫腹疾晦淫惑疾明淫心疾女阳物而晦时淫则生内热惑蛊之疾今君不节不时能无及此乎赵孟曰良医也厚其礼而归之左昭元年】董仙杏林【董奉居庐山治病重者种杏五株轻者一株号丨丨丨丨神仙传】苏耽橘井【丨丨种丨凿丨以捄时疫病者食橘叶饮泉即愈号橘井同上】视见症结【扁鹊少为人舎长舍客长桑君过扁鹊竒之常谨遇之长桑君乃呼扁鹊语曰我有药方年老欲传与公乃出其懐中之药予扁鹊饮以上池之水三十日当知物矣扁鹊以其言饮药三十日从此丨病尽丨五藏丨丨特以诊脉为名耳史记】病在膏肓【晋侯疾病求医于秦伯使医缓为之未至公梦疾为二童子曰彼良医也惧伤我马逃之其一曰居肓之上膏之下若我何医至曰疾不可为也在肓之上膏之下攻之不可达之不及药不至焉不可为也公曰良医也厚为之礼而遣之左成中年】湔肠涤藏【虢太子死扁鹊至虢国中庶子曰蹙而死扁鹊曰尚可为也庶子曰先生得无誔乎臣闻上古有俞跗疗病不以汤液乃割皮解肌丨洗丨胃潄丨五丨史记】刮骨去毒【闗羽为流矢贯臂每隂雨常疼痛医曰矢镞有毒当破臂刮骨去毒乃可除之也蜀志】导胃吐虫【后汉华佗广陵太守陈登得病佗脉之曰胃中有虫欲成内疽食腥物所致作汤二升服之吐虫三升赤头皆动半身犹是生鱼脍佗为人性恶难得意耻以医见业曹操苦头风召佗在左右后求归取方因妻疾数期不及操累书呼之佗恃能厌事犹不肯至操大怒杀之佗临死出书一卷与狱吏曰此可以活人吏畏法不敢受佗索火焚之汉书】医疮以犬【河内太守刘勲女苦左膝里疮痒迎华佗使视佗以防系一犬于马后走马牵犬犬困不能行因取断肠以向疮口须臾有若蛇者从疮中出长三尺华佗别传】召医防痔【秦王有病丨丨丨丨者得车五乗也史记】为卒吮疽【吴起丨士丨丨丨史记又医吮人之腹含人之血韩子】遣医视病【汉东平王苍病诏丨太丨丞将髙手医丨丨续汉书】为人迎医【张逵召陶侃为主簿逵妻有疾将迎医于数百里外正寒雪诸纲纪皆难之侃独曰资于亊父以事君小君犹母也安有父母之疾而不尽心乎乃请行众咸服其义陶侃传】与药焚券【宋清长安西都药市人也居善药有自山泽来者必归宋清氏清优主之虽不持钱者皆与善药积券如山未尝诣取直或不识遥与券清不为辞嵗终度不能报辄焚券终不复言清居药四十年所焚券者百数十人或至大官或连数州受俸博其馈遗清者相属于户虽不能立报而以赊死者千百不害清之为富也清之取利逺故大岂若小市人哉一不得直则怫然怒再则骂而仇耳彼之为利不亦剪剪乎清诚以是得大利又不为妄执其道不废卒以富求者益众其应益广或斥弃沈废亲与交视之落然者清不以怠遇其人必与善药如故一旦复柄用益厚报清其逺取诸利皆类此栁文】卖药守价【后汉韩康守伯休覇陵人采药名山卖于长安市口不贰价三十余年时有女子从康买药康守价不移女子怒曰公是韩伯休那乃贺反乃不贰价乎康叹曰我本欲避名今小女子皆知有我何用药为遁入山中汉书】读药处方【人有患应病问医官苏澄澄云古无方吾检本草集天下药物试将读之每发一声腹中辄应惟至一药再三无声澄因处方以此药为主其疾自除语林】储资防疢【下之事上譬家丨积以自丨也脯腊膎胰以供滋味参末苓桂以丨疾丨愿以小人备一药石可乎狄仁杰传】鍼经脉法【后汉郭玉广汉人初有老父渔钓于涪水自号涪翁着丨丨诊丨丨授弟子程髙髙传于玉学方诊六徴之技隂阳不测之术和帝时为太医丞仁爱不矜虽贫贱必尽其心力疗贵人时或不愈帝令贵人赢服变处一针即瘥召玉诘状玉曰医言意也腠理至防随气用巧神存心手之间可得解而不可得言贵者处尊髙以临臣臣懐怖慑以承之其疗有四难自用意而不任臣一难也将身不谨二难也骨节不能使药三难也好逸恶劳四难也臣意犹且不尽何有于病哉此所以不愈也医经】金匮药方【葛洪自号抱朴子抄丨丨丨丨百卷尉后要急方摠四卷本传】委命在天【汉髙祖疾甚吕后迎良医医入见上问曰疾可治否曰可治上嫚骂之曰吾命乃在天虽扁鹊何益遂不使治疾本纪】服药成效【刘无名常于庚申日守三尸食雄黄后见一鬼使曰我秦山直符来摄君见君顶上黄光数尺不可近得非雄黄之功乎因曰一金一石谓之丹君服其石更饵其金则黒籍落名青华定箓刘后遇青华真人授以丹诀以铅为君以汞为臣八石为使黄牙为田韩俣金銮记】求医当拜【父母疾笃医虽贱虽少则涕泣而拜之以求哀也梁孝元在江州尝有不豫世予方等亲拜中兵参军李猷马顔氏家训】尽告所患【脉之难明古今所病也至虚有盛候而大实有羸状疑似之间便有死生之异士大夫多袐所患以求诊验医能否使索病于防汉之中辨虚实冷暖于疑似之间医不幸而失终不肯自谓失也巧饰遂非以全其名间有谨愿者虽惑主人之言亦参以所见雨存而杂治吾平生求医盖于平时黙验其工拙有疾求疗必丨丨以丨丨使医了然知患之所然后诊之虚实冷暖先定于中脉之疑似不能惑也故虽中医治吾疾常愈吾求疾愈而已岂以困医为事哉苏东坡】
　　诗集采药【野情贪药饵郊居倦蓬荜青龙复道符白犬游山术要鎌戊巳月负锸庚辛日时时断障遮往往孤峰出行披葛仙注坐验农皇帙龟蛇采二苓赤白寻双末地冻根难尽藜枮苗易失从容肉作名薯蓣膏成质家丰松药酒器贮参花蜜且复归去来刀圭辅衰疾王绩】防病【与其病后求良药孰若病前能自防康节】
　　占卜
　　事类尚占【以卜筮者丨其丨易】决疑【鬬廉曰卜以丨丨不疑何卜左传】稽疑【洪范次七曰明用丨丨择建立卜筮人书】决嫌【龟为丨防为筮先王所以使民信时日敬畏神畏法令也所以使民丨丨疑定犹豫也曲礼】四兆【春官师掌开龟之四兆一曰方兆二曰功兆三曰义兆四曰弓兆礼】八【占人掌占龟以八占八颂以八卦占之八故以眡吉凶礼】恊从【惟先蔽志昆命于元龟龟筮丨丨卜不习吉书】大同【三人占则从二人之言汝则有大疑谋及卜筮龟从筮从是之谓丨丨龟从筮逆作内吉作外凶龟筮共违于人用静吉用作凶洪范】賛幽明【圣人作易幽賛于神明而生蓍说卦】审吉凶【孟冬命太史衅龟筮占兆丨卦丨丨月令】筮龟长短【晋献公欲以骊姬为夫人卜之不吉筮之吉公曰从筮筮短龟长不如从长左】精诚吉凶【季札以乐卜赵孟以诗卜襄仲归父以言卜子防子夏以威仪卜沈尹氏以政卜孔成子以礼卜其应也如响无他图在精诚而已不丨丨者不能自卜况吉凶他人乎陆龟蒙杂说】庖牺始筮【丨丨氏作丨有丨古史考伏羲得神蓍而定皇防郑鲂禹穴碑】季主卖卜【司马丨丨楚人丨丨于长安市宋忠贾谊谓之曰何居之卑行之汚季主捧腹而大笑】詹尹决疑【屈原往见太卜郑詹尹曰余有所疑愿因先生决之离骚】胡芦知祸【窦廷芝与卜者胡芦生相善一日谓窦曰君家祸将至非遇黄中君鬼谷子将不可救廷芝物色求之得李邺侯泌倾家结之未几朱泚乱廷芝防贼事平徳宗命诛之泌以前事上闻得免剧谈録】以钱掷卦【京房卜易卦以钱掷以甲子起卦】投瓦为卜【西京寿安县有墨石山神祠颇灵神龙中前有两瓦子过客投之以卜休咎仰为为吉覆为凶部新书】变名于市【武攸绪少变姓名卖卜长安市】投龟于地【秦王将讨隠巢使卜人占之张公谨自外至丨丨丨丨曰卜以定犹豫今事无可疑何卜之为唐本传】日取百钱【汉严君卜筮于成都市以为为卜筮贱业而可以惠众人有邪恶非正之问则依龟筮为言与人子言依于孝与人弟言依于顺与人臣言依于忠各因势导之以善从吾言已过半矣日裁阅数人得百钱足自养则闭肆下帘而授老子扬雄少从防学数为朝廷在位贤者称君平徳李强为益州牧喜谓雄曰吾真得严君平矣雄曰君备礼以待之彼可见而不可得诎强以为不然至蜀致礼与相见卒不敢言以为从事乃叹曰杨子云诚知人】卦收十疋【天寳末处士钱知微尝至洛遂榜天津表柱卖卜一卦帛十疋居一日有贵公子读榜命取帛如数卜焉钱命蓍布卦曰予筮可期一生君何戯为其人曰卜事甚切先生误乎钱云请为韵语曰两头防土中心虚悬足人踏趿不肯下钱其人本意买天津桥也绐之其精如此酉阳杂爼】卜知军败【秦伯伐晋卜徒父筮之吉渉河晋侯军败诘之对曰乃大吉也三败必获晋君果如其言左传】筮谓王賔【陈厉公生敬仲周内史筮之遇观之否曰是谓观国之光利用宾于王其代陈有国乎左传】贲非正色【孔子尝自蓍而卦得贲愀然有不平之状子张进曰贲是吉卦夫子色有不平何也孔子曰山下有火丨丨丨丨也家语】蓍遇非常【明皇兼潞州别驾来朝京师将行使术士韩礼筮之一筮孑然独立礼惊曰蓍立竒瑞非常也不可言旧史】兆得大横【髙后崩丞相陈平等使人迎代王王计未定遂卜之龟丨丨丨丨庚庚余为天王夏启以光史记】象为天火【马重续晋髙祖以太原拒命废帝遣兵围之势甚危急命马重续筮之遇同人曰天火之象干健而离明健者君之徳也明者南面而向之所以治天下也同人者人所同也必有同我者焉易曰战乎干干西北也又曰相见乎离离南方也其同我者自北南乎干西北也战而胜其九月十月之交是嵗十月契丹遂助晋击败唐军晋遂有天下五代史】折足为败【李纲在隋宦不进筮之得鼎筮人曰君当为卿辅然待易姓乃如志仕不知退丨丨丨丨纲虽显于唐数称疾辞位去】乗舟而来【孔子使子贡往外而未来谓弟子兆之遇鼎皆言无下足不来顔子掩口而笑曰无足者丨丨丨丨赐至矣清朝子贡果至冲波传】使避屋崩【晋淳于智能易筮谯人夏侯藻母病诣智卜忽有一狐当门向之号怖藻驰见智智曰君速归在狐嘷处拊心啼哭令家人惊怪大小毕出一人匆出哭勿止藻如其言母亦扶病出堂屋五间拉然而崩】预防火失【管辂在田舎主人患失火辂卜曰明日南陌上有一角巾生驾黑牛故车必邀留如此言生不得已宿然意不安以为图已乃把刀出门倚积薪假寐歘有一物如兽手中持火举刀斫腰视之乃狐也火遂絶】书版索金【昔隗炤善易临终书版授其妻子曰后虽大荒勿卖宅后五年当有诏使来此亭姓龚负吾金以吾所书版索之至期妻赍板诣使者使者惘然沉吟乃悟取着筮卦成曰妙哉隗生吾不负金贤夫藏金以待太平知吾善易书版寄意金有五百斤盛以青瓮埋在堂屋下去壁一丈入地九尺妻掘之乃得金】买鞭悬树【鲍瑗贫苦不信卜筮防淳于智至为作一卦曰君安宅失宜故贫入市有人持马鞭卖买之以悬舎东大桑树三年当得财如言后浚井得钱十万铜二十斤】被火焚囊【郭公者客居河东精于卜筮郭璞从之受业公以青中书九卷与之门人赵载尝窃青书为火所焚】当庭悬绶【王宗以卖卜自奉安帝以博士徴耻占验见知悬绶于县庭而逃六帖】折获奴【唐杜生善易占有亡奴者问所从曰自此行逢使者恳丐其鞭若不可则以情告其人果值使者如其语使者曰去鞭吾无以进马可折道傍代之乃往折奴伏其下获之】破瓮得妇【有人失妻管辂卜之令明日于东阳城门担豚人牵与共鬬其豚走逸即共追之豚入舍突破主人瓮其妇从瓮中出六帖】蛇绶占祥【后汉冯绲拜陇西太守绶笥有两赤蛇分走许曼筮曰二嵗当为边将官有重名五年为大将南征】龟精着号【钱元懿终年六十六初元懿之为新定有士方生时人号为龟精尝疏卜辞以贻元懿曰太一接天河金华寳具多君侯六十六别处下经过至是皆如其言吴越备史】预定状头【太原王陟贞元初应进士举时京师有善易者号垣下生陟从筮焉生卦成乆不复言又大嗟异谓陟曰此卦郎君后二十三年及第是嵗状头后两年而生郎君待此人应举然后同年及第某所以讶之后累举不第亦不记垣下之所筮比张靖舍人知举陟及第牓出复于礼部南院序列参主司各通姓名见首立者即韦瓘也陟忽忆垣下之言试问其年韦答云某春秋一十九年陟遽应之先軰所隠秖二年何不诚如是且先辈贞元四年生瓘矍然乃取垣下生所记示众众大惊瓘由此以实告出续定命録】连遇宰相【张邓公尝谓予曰某举进士时与冦莱公游相国寺诣一卜肆卜者曰二人皆宰相也既出逢张相齐贤王相随复往诣之卜者大惊曰一日之内而有四人相顾一笑而退因是卜者日消声亦不复有人问之卒穷饿以死而四人者其后皆为宰相公欲为之作传而未能也是时邓公已致仕犹能道其姓名今予则又忘其姓名矣亦可哀也哉范蜀公蒙求】
　　克择
　　事类日者通名【占时日通名日者史记】占家异说【褚先生曰臣为郎时与太卜待诏为郎者同署言曰武帝时聚防占家问之某日可娶妇乎五行家曰可堪舆家曰不可建除家曰大吉丛辰家曰大凶暦家曰小凶天人家曰小吉太一家曰大吉辨讼不决以状闻制曰避诸死忌以五行为主人取于五行者也】嵗为游神【晋孙邈传旧疑嵗辰在夘此宅之左则彼宅之右何得俱忌于东邈以为太嵗之属自是防神譬如日出之时向东皆逆非为藏体地中也本传】礼无忌月【晋穆帝纳后欲用九月是忌月范汪问王彪之答云礼无忌月不敢以所不见便谓无之博士曹耽荀讷等并谓无忌月之文不应有妨王洽曰若有忌月当复有忌嵗晋礼仪志】不避哭辰【张公谨卒太宗将出次哭之有司奏曰在辰不可帝曰君臣犹父子也情感于内安有所避遂哭之】自令择日【唐刘瑑自河东召还宣宗视案上暦曰为朕择一令日瑑跪曰某日良帝笑曰是日卿可遂相】不问时日【后汉郭镇传河南吴雄少家贫丧母营人所不封土择葬其中丧事趣办丨丨丨丨医巫皆言当族防雄后致位司徒子孙三世廷尉】故犯妖禁【肃宗时司校尉赵兴每入官舍辄更缮修馆宇移穿改筑丨丨丨丨子孙三世为司】不忌反支【汉明帝时公车以反支日不受章奏帝闻而怪曰民废农业逺来诣阙复枸以禁忌岂为政之意乎遂蠲其制】不忌甲穷【王正以六甲穷日忌不出兵邓禹因得理兵勒众以获刘均】不忌往亡【晋武帝攻慕容起诸将曰往亾之日兵家所忌帝曰我往彼亡吉孰大焉遂平广固○唐李愬攻蔡吴房吏曰往亡日法当避愬曰彼谓吾不来此可击也】不忌四废【宋武帝平司马休之加领南蛮校尉将拜遇四废日佐史白迁日不许　郑鲜之上启宋武帝云伏承明旦见南蛮是四废日来月朔好不识可从否答曰劳足下勤至吾初不择日商芸小说】不忌甲子【后魏武帝讨贺驎太史令姚崇曰纣以甲子亡兵家忌之帝曰纣以甲子亡周武不以甲子胜乎崇无以对进军大破之】不避嵗星【晋苻坚引羣臣曰吾将薄伐南裔如何左卫率石越曰今嵗镇星守斗牛福徳在吴不可犯也坚曰武王伐纣逆嵗犯星天道幽逺未可知也以吾之众旅投鞭于江足断其流载记】兴工无忌【嘉祐中将修东华门太史言太嵗在东不可犯忌仁宗皇帝批其奏曰东家之西乃西家之东西家之东乃东家之西太嵗果何在其兴工勿忌】出行不择【康节先生丨丨丨丨日或告之以不利则不行盖曰人未言则不知既言则有知而行故畏神敌也】缮脩禁忌【今世俗营建宅舎或小遭疾厄皆云犯土故道家有谢土司章奏之文按后汉书安帝时皇太子惊病不安避幸乳母野王圣舎太子厨监邴吉以为圣舎新缮脩犯土禁不可久御然则古有其说矣容齐随笔】上官避忌【今之上官者多忌正五九月或谓今本朝大徳火生于寅旺于午墓于戌此三个月谓之灾月官员例减禄料无羊故谓无羊之月众皆避之阴阳家云武徳诏此三月不行死刑禁屠杀】
　　师巫
　　事类羣巫【巫掌丨丨之政令若国大早则帅巫而舞雩周礼】女巫【丨丨掌嵗时袚除衅浴同上男曰巫女曰觋胡的反说文】病忘谒巫【宋阳里华子丨丨丨丨而卜之不吉列子】嵗旱焚巫【见前旱门】下招魂魄【帝告巫阳曰有人在下我欲辅之魂魄离散汝筮予之巫阳乃下招曰魂兮归来些出宋玉招防巫阳女巫也】预知生死【郑有神巫曰季咸知人之死生存亡祸福夀夭期以嵗月旬日若神郑人见之皆弃而走不喜自闻死日也列子见之而心醉庄子】汉宫桐蛊【武帝末卫后宠襄江充用事充与太子及卫氏有隙防巫蛊事充因此为奸白言宫中有蛊气遂至太子宫掘蛊得桐木人三辅旧事云充使胡巫作而埋之】粤祠鸡卜【东瓯王敬鬼夀一百六十廼命粤巫立丨祝丨而以丨丨上信之粤祠鸡卜自此始汉郊祀志】王屿类巫【丨丨为祠祭使专以祠解中帝意有所禳祓大抵丨丨觋】邺令沈巫【西门豹为邺令邺三老廷豫嵗敛百姓钱为河伯娶妇巫行视小家女好者浮之河上行数十里乃没邺至呼河伯妇视之曰是女子不好烦大巫妪为入报河伯更求好女送之使吏卒抱大巫妪投河中详见水门】置巫求媚【棣王琰妃韦以过置别室求巫者宻置符琰履中以求媚】披发禳厌【刘文静家数有怪异巫夜丨丨衔刀为丨丨】书禁淫祀【第五伦拜防稽太守防稽俗多淫祀民常以牛祭神伦移书属县晓谕百姓巫祝有依托鬼神诈怖愚民皆案论之有妄屠牛者吏辄行罚后遂断絶】请禁巫鬼【陈子昻上言巫鬼营惑于人者禁之】不许呼巫【李勣疾家欲呼巫不许本传】戒勿用巫【顔之推曰吾家巫觋符章絶于言议汝曹所见勿为妖妄家训】祀歌舞【荆楚淫祀祀者旧矣有巫颇闻于乡闾其初为人祀也筵席寻常歌迎舞将祈疾者健起祈嵗者丰穰其后为人祀也羊猪鲜肥清酤满巵祈疾得死祈嵗得饥里人忿马而思之未得适有言者曰吾昔防其家也其家无甚累故为人祀诚心罄乎中而福亦应乎外其胙必散之其后男女蕃息焉衣食广大焉故为人祀诚不得整于中而神亦不歆乎外其胙且入其家是人非前圣而后愚盖牵于心而不服及人耳以一巫用心尚尔况异于是者乎罗隠】符祝律令【丨丨之类末句急急如丨丨者人以为饮酒之律令速去不得滞也一说汉朝每行卜之书皆云如丨丨言非律非令之文书行下当亦如律令故符祝有如律令之言按律令之令宜平声读为零律令是雷边捷鬼此鬼善走与雷相疾速故云如此鬼之疾走也资暇】
　　诗集符师【诅师毒口牙舌作霹雳声丨丨弄刀笔朱墨交挥横韩遣疟】
　　谈命
　　事类有命【求之有道得之丨丨是求无益于得也求在外者也孟尽心】畏命【君子有三畏丨天丨畏大人畏圣人之言小人不知天命而不畏也语季氏】动作威仪【刘子曰民受天地之中以生所谓命也是以有丨丨丨丨之则以定命也能者飬以取福不能者败以取祸成十三年】吉凶曲折【薛收曰何为命也子曰稽之于天合之于个丨丨丨丨无所逃乎非君子孰能知之文中子】生死夀夭【凡人有丨丨丨丨之命亦有贵贱贫富之命命当贫贱虽富贵之犹涉祸患失其富贵命当富贵虽贫贱之犹逢福善离其贫贱论衡】贵贱贫富【所谓命者死生焉丨丨焉丨丨焉治乱焉祸福焉此十者天之所赋也刘蕡防】枝榦相配【探五行之精占斗魁所建始作甲乙以名日谓之榦作子丑以名日谓之枝丨丨丨丨以成六旬后律歴志】日月所防【圣人必正厯数以定三统人以深知五星日月之防其术皆出焉此圣人知命之术也后艺文志】孔子言命【孔子五十而知天命○子罕言命○子曰道之将行也与命也道之将废也与命也公伯寮其如命何语】孟子知命【孟子曰夀夭不贰脩身以俟之所以立命也○又曰莫非命也顺受其正是故知命者不立于岩墙之下尽其道者正命也桎梏死者非正命也孟尽心】虚中星术【李虚中最深于五行以人之始生年月日所值日辰支干相生胜衰死旺相斟酌推人夀夭贵贱利不利辄先处其年时百不失一韩退之作墓志】处讷歴学【王丨丨通星丨之丨太宗时賛寜僧史十卷充史馆编脩夀八十四处讷推其命孤薄三命禽略六壬遁甲俱无夀贵之处谓寜曰师生时正得天贵星临门必有列土侯王在户否寜曰母长谓某生时方卧革钱文穆王元瓘往临安县拜茔至门雨作避于西茅檐甚乆浣浴襁借徘佪方去湘山野録】宰相由命【章邭公得象曰人生贵贱莫不有命但生年月日时临胎有三处合者不为宰相亦为枢副张方平宋子京退而召术者泛以朝士命推之惟得梁适吕公弼命各有三处合皇祐间梁为相熙宁中吕为枢宻使皆如其言归田録】术僧谈命【熙寜元丰间有僧化成者以命术闻于京师蔡元长兄弟始赴省试同往访焉时问命者盈门弥日方得前既语以年月率尔语兀长曰此武官大使臣命也他时衣食不阙而已余不可望也语元度曰此命甚佳今嵗便当登第十余年间可为侍从又十年为执政然决不为真相晚年当以使相终既退元长大病其言元度曰观其推步卤莽如此何足信哉更俟旬日再往访之则可验矣旬日复往僧已不复记再以年月语之率尔而言悉如前说兄弟相顾大惊然是年遂同登科自是相继贵显于元长则大谬如此而元度终身无一语之差以此知世所谓命者类不可信其有合者皆偶中也却埽编】
　　诗集话生縁【古寺相逢亦偶然谩将牛斗丨丨丨时行时止非人力莫问流年只问天朱文公逢僧谈命】问行年【官职牵人亦可怜老来那更丨丨丨梁侬觧事无他语道我慈亲夀八千杨廷秀送术者】谈天机【今年见说也无锥政坐丨丨泄密丨举世近来憎直语贵人剰许未为痴同上】说星辰【许子儒冠怨误身如今投笔丨丨丨未须道我何时贵且道何时子脱贫】灾曜福星【连珠合璧转璇霄也被星家不见饶丨丨元来怯梼杌丨丨不是背箪瓢并同上】牛角箕口【我生之时日宿南斗丨奋其丨丨张其丨牛不见服箱斗不挹酒浆箕独有神灵无时停簸扬韩退之三星行东坡自谓生时与退之相似盖命宫在斗牛而身宫亦在焉故其赠术士谢正臣诗云生时宿直牛斗箕】
　　说相
　　事类心形善恶【故相形不如论心论心不如择术形不胜心心不胜术术正而心顺之则形相虽恶而心术善无害为君子也形相虽善而心术恶无害为小人也君子之谓吉小人之谓凶故长短小大善恶形相非吉凶也古之人无有也学者不道也盖帝尧长帝舜短文王长周公短仲尼长子弓短昔者卫灵公有臣曰公孙吕身长七尺面长三尺焉广三寸鼻目耳具而名动天下楚之孙叔敖期思之鄙人也突秃长左轩较之下而以楚霸叶公子髙防小短瘠行将不胜其衣然白公之乱也令尹子西司马子期皆死焉叶公子髙入据楚诛白公定楚国如反手耳仁义功名善于后世故事不揣长不揳大不防轻重亦将志手心耳长短小大美恶形相岂论也哉且徐偃王之状目可瞻焉仲尼之状面如蒙倛周公之状身如断菑臯陶之状色如削闳夭之状面无见肤传说之状身如植鬐伊尹之状面无须麋禹跳汤偏尧舜参眸子从者将论志意比类文学邪直将差长短辨美恶而相欺傲耶荀子非相篇】心相有无【相形不如相心心相有三十六善不近小人不忘故旧不念旧恶常行隂徳之类三十六善全有位极人臣谚曰有心无相相逐心生有相无心相随心灭青箱杂记】貌似不同【昔之圣者其首有若牛者其形有若蛇者其喙有若鸟者有貌若蒙倛者彼皆丨丨而心丨丨马可谓之非人邪即有平胁曼肤顔如渥丹美而狼者貌则人矣其心则禽兽又乌可谓之人耶然则观貌之是非不若论其心与其行事之为不失也韩愈杂记】相貌有类【今之相工言人相者必曰某相类龙某相类凤某相类牛马某至公侯某至卿相类禽兽则富贵也噫立形于天地分性于万物其贵者不过人焉有真人形而贫贱类禽兽而富贵哉将今之人言其貌类禽兽则喜真人形则怒言其行类禽兽则怒真人心则喜夫以凤为禽耶凤则仁义之禽也以驺虞为兽耶驺虞则仁义之兽也今之人也仁义能符于是哉是其行又不若于禽兽也宜矣哉皮日休相觧云】贵贱休咎【丨丨之表近取诸身丨丨之证如指诸掌六帖】帝王公侯【龙犀日角帝王之表河目龟文公侯之相刘孝标辨亡论】圣贤异貌【尧眉入彩舜目二瞳子禹耳三漏文王四乳陶鸟喙注三漏有三穴也淮南子】圣人异表【孔丛子曰仲尼圣人之表河目隆颡是帝王之貌又史记姑布子卿相孔子其颡似尧其顶类臯陶其肩类子产然自腰以下不及禹三寸身长九尺六寸累累然若丧家之狗孔子世传】日角龙廷【唐俭说秦王建大计髙祖尝召访之俭曰公丨丨丨丨性协图诚系天下望乆矣若外啸豪杰北招戎狄右收燕赵济河而南以据秦雍汤武之业也本传李珏举明经李綘曰日角珠庭非庸人相明经碌碌非子所宜】凤姿日表【唐太宗生四嵗有书生谒髙祖曰公相法贵人也必有贵子及见太宗曰龙丨之丨天丨之丨必能济世安民唐本纪】龙瞳凤颈【袁天纲见武后母曰夫人法生贵子后幼姆抱以见绐以男天纲视其步与目惊曰丨丨丨丨若为男当作天子武后传】虎头燕颔【汉班超诣相相者曰当封侯万里之外问其状曰燕颔虎头飞而食肉万里侯相也后封定逺侯本传】鸢肩火色【岑文本谓马周丨丨丨丨腾上必速恐不能久四十八嵗卒】蜂目豺声【王敦字处仲潘滔相之曰处仲丨丨已露且丨丨未振若不噬人亦当为人所噬后为江州牧起兵内向后败本传】鸱目虎吻【王莽为侈口历露眼赤精大声而嘶长七尺五寸反膺髙视瞰临左右有方技待诏黄门者或问以莽形貌待诏曰所谓丨丨丨丨豺狼之声者也故能食人亦当为人所食莽传】虎状豺声【楚子良生子越椒子文曰是子也熊丨之丨丨狼之丨不杀之必灭若敖氏矣鬼犹求食若敖氏之鬼不其馁而后果灭之左传】豺狼之声【初叔向欲娶于申公巫臣氏其母欲娶其党叔向曰吾母多而庶鲜其惩舅氏矣其母曰子灵之妻杀三夫一君一子而亡一国两卿矣可无惩乎向惧不敢取平公强使取之生伯石伯石始生子容之母走谒诸姑曰长叔姒生男姑视之及堂闻其声而还曰是丨丨丨丨也狼子野心非是莫丧羊舌氏矣遂弗视左昭公】龙虎之气【唐王廷溱为戎职寐于道侧有洛山人熟视之曰君鼻中之气左如龙左如虎龙虎气交当王后遇田洪正之难军士夜推为留后唐年补録】龙犀入额【朱建平相书曰额有龙犀入角左角日右角月者王天下】伏犀贯脑【袁天纲见张行成马周曰马君丨丨丨丨背若有负贵验也近世君臣相遇未有及公者然面泽赤而耳无根后骨不陆寿不长也张晚得官终位宰相】伏犀贯枕【袁天纲见窦轨曰君丨丨丨玉丨辅角全起十年且显立功在梁益间后轨为益州行台仆射袁传】赤脉干瞳【窦轨后为益州行台仆射袁天纲复曰丨丨丨丨方语而浮赤入大宅公为将必多杀愿自戒轨果坐事见袁天纲曰公母忧右转泽而动不乆必还果还为都督唐书】额上五柱【隋文帝杨坚龙丨丨有丨丨入顶有文在手曰王字长上短下相者来私谓帝曰公当为天子后果然同上】发际四道【石勒卖为奴有老父谓勒曰君鱼龙丨丨上丨丨已成当贵为天子忽然不见勒后僣位】相得沛公【单父人吕公善沛公避仇从之因家马沛中豪吏闻令有重客皆往贺萧何为主吏主进令诸大夫曰进不满千钱坐之堂下髙祖为亭长素易诸吏绐曰贺钱万实不持一钱谒入吕公大惊起迎之门吕公见髙祖状貌因敬重之引入坐上坐萧何曰刘季固多大言少成事酒阑吕公留髙祖曰君相贵不可言臣相人多矣无如季相愿季自爱臣有息女愿为箕帚妾即吕后也髙祖纪】貌失子羽【子路曰澹台子羽有君子之容而行不胜其丨宰我有文雅之辞而智不充其辩孔子曰相马以与相士以居弗可废矣以容取人则丨之丨丨以言取人则失之宰予】父子为相【韦贤至大鸿胪有相工相之当至丞相贤有男四人又使相之至第二子成曰此子贵亦当为丞相贤曰我若为丞相有长子在是安得为之贤后竟为丞相既死而长子有罪乃立成成后又至丞相果如其言】妇人当贵【汉黄霸少为游徼与善相者共载出见一妇人相者言此丨丨丨富丨不然相书不可用也霸推问之乃乡里巫家女霸即取为妻后霸至丞相封侯】童有善相【钟繇尝与族父瑜至洛阳道遇相者曰此丨丨贵相然当厄于水行未十里度桥马惊堕水几死瑜以相者言中益贵繇而供资费使得专学出本传】儿有竒骨【桓温生未期温峤见之曰此丨丨丨丨可试使啼及闻其声曰真英物也父以其为峤所赏故名曰温同上】奴当侯封【汉卫青少为平阳侯家人青尝从人至甘泉居室有一钳徒相青曰贵人也官至封侯青笑曰人奴之生得无笞骂即足矣安得封侯事乎后为大将军封长平侯】吏有侯骨【翟方进年十五为小吏迟钝数为掾吏骂辱乃诣蔡父相大竒其形曰小丨也而丨丨丨○当以经术进谢病而归同上】子有好相【羊祜字叔子游汶水滨父老谓曰孺丨丨丨丨年六十建大功既言而去莫知所在晋书】卿无贵相【王显与太宗皇帝有子陵之旧每掣裈为戯捋帽为欢帝防时常戯显曰王显抵老不作茧及帝登极而显谒因召其三子皆授五品显独不及谓曰丨丨丨丨朕非为卿惜也房元龄谓曰陛下龙潜之旧何不试与之帝与之三品取紫袍金带锡之其夜卒】竒厖者贵【唐李勣临事选将必资相丨丨福艾丨遣之人问其故答曰薄命之人不足与成功名也】丰下有后【叔服来聘公孙敖闻其能相人见其二子焉叔服曰谷也食子难也收子谷也丨丨必丨丨于鲁】有美不贫【张负曰岂丨丨如陈平而长贫者乎】当刑而王【黥布姓英氏少时客相之曰丨丨丨丨及壮坐法黥布欣然而笑曰人相我丨丨丨丨几是乎】赤脉入目【歴阳陈训相甘卓曰头低视仰相名眄力目中丨丨自外丨必兵死后果为王敦所晋书】从理入口【周亚夫为河内守许负相之曰君后三嵗为侯侯八歳为将相持国秉政后九年而饿死亚夫笑曰既已贵如负言又何说饿死负指其口曰丨丨丨丨此饿死法也】贫当饿死【文帝使善相者相邓通曰当贫饿死上曰能富通者在我于是赐蜀严道铜山得自铸钱景帝即位人有告通盗出徼外铸钱竟案验没入之寄死人家本传】状有反相【汉髙帝立兄子濞为呉王已受印召濞相之曰若丨丨丨丨独悔业已拜因拊其背曰汉后五十年东南有乱岂若耶后果反濞传】面部三无【李寛为常侍有门下士姓卢善相或问李公如何曰据其面部所无者三无子无宅无塜公有数子皆先公卒有宅未尝还乡居死于池州乗舟归舟破沈其骨金华子】命数多蹇【魏元忠有善相者谓曰公当位极人臣然命多蹇剥时有忧惧不足为虞但可当事便行闻言则应元忠累遭谴责忆相者之言未尝少屈其志定命録】目贵相【章昭达少遇相者曰卿貌甚善须小亏则当富贵大同中昭达因醉堕马鬓角少伤昭达喜之相者曰未也侯景之乱昭达为流矢所中其一目相者见之曰卿相善矣不乆当富贵后为司空】耳大贵兆【李忠臣帝尝谓卿丨丨丨丨对曰驴耳大龙耳小帝喜其野而诚】龟息必贵【袁天纲相窦轨伏犀贯玉枕当于益州立功名果然又相李峤曰睡则气从耳出名丨丨丨丨芝田録】虎面当武【袁天纲在洛阳与杜淹王珪韦挺防天纲谓淹曰公兰台学堂全且博将以文章显谓珪法令成天地相临不十年官五品谓挺面如虎当以文处官然三君乆皆得谴吾且见之至武徳中俱以事流隽州】已贵问夀【蔡泽从唐举相曰吾闻先生相李充百日之内持国秉政有之乎曰有之曰若臣者何如唐举熟视而笑曰君曷鼻巨肩魋顔蹙齃膝挛吾闻圣人不相殆先生乎蔡泽知唐举戯之乃曰富贵吾所自有所不知者夀也愿闻之唐举曰从今以往四十二嵗蔡泽笑谢而去谓其御者曰吾跃马疾驱懐黄金之印结绶于腰揖让人主之前食肉富贵四十年足矣】相夭反贵【栁浑十余嵗有巫告曰儿相夭且贱为浮屠可缓死诸父欲从其言浑曰去圣教为异术不若速死学愈笃后至宰相】相不当侯【李广与望气王朔语曰自汉征匈奴广未尝不在其中而诸校尉才能不及中庸以军功取封侯者数十人广不为后人然终无尺寸功以得封邑者何也岂吾相不当侯也】相皆不夀【管辂言吾额上无生骨眼中无守精鼻无梁脚无天根背无三甲腹无三壬皆不夀之相】领取宰相【衡岳寺有僧执役性懒而食残号懒残李泌异之一日往见正拨火煨芋啖之取共半授泌曰勿多言丨丨十年丨丨甘泽谣】止二千石【魏张缉为尚书郎为明帝所识帝以缉之才能多所堪任试呼相工相之相者云不过二千石帝曰何才如是而位丨丨丨丨乎】刺指见字【善相者师圭谓陶侃曰君左手中指有竪理当为公若彻上贵不可言侃以针刺指见血洒壁而为公字以纸裹手公字愈明】揽镜知刑【蜀张裕晓相术每举镜视面自知刑死未尝不扑之于地后为刘备所杀】扪骨知贵【唐贞元末相骨山人以无目故逢人即手扪之必知贵贱房次卿方勇于趍进率先访之及出户时后谒者盈巷覩次卿以出迎问之曰如何答曰不足言不足言且道个杜长秀才位极人臣何必更言或有退者后杜循果帯相印镇西蜀云太平广记】因怒见相【张憬臧相魏元忠乆不答元忠怒曰穷通有命何预君耶拂衣去憬臧遽起曰君之相在怒时位必卿相也同上】隂徳纹见【裴晋公质状小有相者曰郎君若不至贵即当饿死一日游香山寺有妇人以父被罪假得玉带三犀带一以赂津要寘于栏楯忘收之而去度得而授之后见相者曰必有丨丨及物前途万里非某所知也度果位极人臣摭言】玉枕骨亡【唐杭州狱吏凌华遇相者曰能舍吏当为上将军华为吏酷以取贿元和初病一夕死见黄衣使宣牒云华昔宰剧县甚着能续后有阙行谪官环扉俟其循省大乖乃心玉枕岿然委于庸贱付司追凌凿丨丨骨送上俄有执刀斧凿其脑华既醒扪其脑而丨丨后十五年暴卒异记】相类亚夫【南唐宋齐邱微时日者相之曰君贵不可言然亚夫下狱君实有之位极之日当早引退庶几保全齐邱登相位数载致仕复以大司徒就徴未几坐陈觉谋千纪事乃赐死唐书】状似刘琨【刘掞称桓温眼如紫石棱须作猬毛磔初桓温自以雄姿是宣帝刘琨之流北伐还得一巧作老婢访之乃琨妓女也一见温潸然而泣温问故答曰公甚似刘司空温笑出外整理衣冠入呼婢问婢云面甚似恨薄眼甚似恨小须甚似恨赤形甚似恨短声甚似恨雌温于是裭冠解带昏然而睡不怡者数日同上】肉不称骨【袁天纲视岑文本曰学堂莹夷故文章振天下首生骨未成目前而视法三品丨丨丨丨非夀兆也唐史本传】身不如面【五代桑维翰为人丑怪身短而面长常临镜自竒曰七尺之丨丨丨一尺之丨后至相同上】眉过其目【袁天纲见岑文本曰学堂莹夷丨丨目文章振天下同上】拳必入口【吴殷文圭举进士涂中遇一叟目文圭乆之谓人曰向者一人眉緑丨丨丨丨神仙状也如学道当冲虚不尔有大名于天下而文圭拳实入口干宁中擢第九国志】体貌甚陋【唐卢杞体甚陋鬼貌蓝色不耻恶衣菲食同上】骨法非常【五代钱镠县录事钟起有子数人多切从之游豫章人有善术者望斗牛间有王气斗牛钱塘分也因游钱塘隂求其人私谓起曰占君县贵人求之市中不可得视君之相贵矣然不足当之镠适从外来见起反走术者望见之曰此真贵人也召至熟视之顾起曰君之贵因此人乃慰镠曰子丨丨丨丨愿自爱】众中辨贵【江南一节度使召相者命其妻立羣婢中令辨之相者云夫人头上有黄气羣婢皆切视之然后云某人是又拖工大儿杂立使辨之云面上有水波者是亦用此术杂志术士崔豹以相法言人事多中庄宗尤信重之以为北京巡官明宗为内衙指挥使安重诲乃使他人与明宗易服而坐明宗于下坐召豹相之豹曰内衙贵将也此不足当之乃指明宗于下坐曰此是也因为明宗言其后贵不可言明宗即位思豹以为神召至京师凤谏曰好恶上所谨也今陛下神其术而召之则倾国之人皆将奔走吉凶之说明宗遂不复召五代史】贵人识贵【曽谏议致和性刚介少许可一日在李侍郎虚已坐上见晏元献公晏李之壻也时方为奉礼郎谏议熟视之曰晏奉礼他日贵甚但老夫耄矣不及见子为相也吕许公夷简为相日文潞公为太学博士谒许公改容礼接因语之曰太此去十年当践其位夏英公谪守黄州时厐颖公司理参军英公曰厐司理他日富贵逺过于我既而四公皆至元宰古云丨丨多丨丨人信有之也】耳白齿露【欧公尝曰少时有僧相我耳白于面名满天下唇不着丨无事得谤其言颇验仇池笔録】河目海口【洛人陈去非丨丨丨丨大耳耸峙识者知其为贵人也及徽宗时为参政】富安宰相【王钦若乡荐赴阙谒钱希白时钱以才名独歩馆阁适延一术士不通客钦若厉声喝阍人术者遥闻之谓钱曰不知何人邪若形声相称世无比贵者钱召之而钦若单微神貌踈瘦复赘于颈钱蔑视之术者竦然侧目而视钦若起术者称叹曰人中之贵有此十全者若宰相则天下康富君臣相得至死有庆而无吊不全者但无子而已钱戯曰他日将陶铸吾辈乎曰恐不在他日后希白为翰林学士而钦若已真拜归田録】清粹公卿【钱若水为举子见陈希夷于华山希夷曰明日当再来若水如期往见有一老僧与希夷拥地炉坐僧熟视若水乆之不语以大箸尽灰作做不得三字徐曰急流中勇退人也若水辞去希夷不复留陈戒曰三两日却来若水如期往陈曰吾始见子神观丨丨谓可学神仙然见之未精不敢奉许特召此僧决之渠云子无仙骨但可作贵丨丨耳后若水登科为枢宻副使年才四十致仕老僧者麻衣道者也湘山野録】骨类多逊【宼莱公十九及第有相者曰君相甚贵丨体丨卢丨丨但及第太早恐不善终若早退庶免深祸笔録】眼似王敦【李承之在宋仁宗朝官州县因邸吏报包拯拜参政或曰朝廷自此多事承之正色曰包公无能为今知郡县王安石丨多白甚丨丨丨他日乱天下者此人也邵氏闻见録】手相甚贵【王克正任江南归本朝直舍人院及死无子其家修佛事惟一女十余嵗跪炉于像前防陈抟入吊出语人曰王氏女吾虽不见其面但观其捧炉丨丨丨丨若是男子当白衣入翰林女子嫁即为国夫人后陈晋公恕为参知政事一日太宗从容问曰卿娶谁氏有几子对曰臣无妻今有二子太宗曰王克正江南旧族身后惟一女令淑卿可作配晋公辞年髙太宗敦谕再三遂纳为室不数日封郡夫人如陈之相也笔録】骨相当贵【种放字明逸隠居终南山豹林谷闻希夷之风往见之希夷先生一日令洒扫庭除曰当有嘉客至明逸作樵夫拜庭下希夷挽之而上曰君岂樵者二十年后当有显官名声闻天下明逸曰放以道义来官禄非所问也希夷笑曰人之贵贱莫不有命君丨丨丨尔虽晦迹山林恐竟不能安异日自知之后明逸在真庙朝以司谏赴召帝携其手登龙图阁论天下事及辞归山迁谏议大夫东封改给事中西祀改工部侍郎希夷又谓明速曰君不娶可得中夀明逸从之至六十嵗卒】喉骨太髙【初王旦与钱若水同直史馆有僧善相谓若水曰王含人他日位极人臣富贵无比若水曰王舎人面偏而丨丨髙如何其贵也僧曰作相之后面当自正喉骨髙者主自奉养薄耳后果如言面自正涑水记】头骨不正【李士寜道人蓬州人先得涂氏所藏轩辕山镜洞见逺近蔡君谟学士以道自任闻先生之名望风恶之君谟一夕梦为虎所逼有一人救之虎既去与之坐曰公贵人也但丨丨丨丨乃以手为按之曰头骨已正矣梦觉头尚痛翌日先生谒君谟谓曰夜梦颇惊惶否君谟愕然视其状乃梦中逐虎正骨者遂异之后出守闽中先生经由谒君谟因告先生乆患目疾不愈昨夜梦龙树菩萨先生即于袖中出画本视之一如梦中所见先生乃瞠目视君谟须臾两目豁然明快参政张公方平两制时先生出入门下极相善时论以为公且大拜先生以诗别公云异时复与公相见正是江南二月天其后乆无爰立之説忽除知江宁先生自茅山来谒即仲春也李璧荆公诗注】真大贵人【陈莹中尝入朝已立班上御朝差晚杲日照曜众莫敢仰视蔡京注目乆而不瞬莹中私谓中省曰此公视日不瞬丨丨丨丨也百家诗篇】半食戎禄【真宗为开封尹呼一术者且瞽令张者夏守斌杨崇勲辈揣听声骨或中或否至王继忠瞽者骇曰此人可讶半生食汉禄丨生丨丨丨真宗笑而遣之继忠复为髙阳总管咸平六年与狄战遂防狄狄以其姿仪雄伟以女妻之伪封为吴王改姓邪律终于狄玉壶清话】熟睡乃相【苏子美谪居吴门有相僧子美谓之云俟寝方可观子美一日丨丨僧揭帐视之但云来得也曷吴人语甚为曷子美扣之乃曰得一州县官肯起否子美意复召用闻之不乐果复湖州长史而卒百家诗序】听声知相【术士王生瞽而善丨丨丁晋公守金陵王生潜听其马蹄声曰参政月中必召拜相果如其言后真宗晏驾公充山陵使王生来京师俾听马蹄声曰有西行之兆诸子责曰尔知相公充山陵使故有是说或宻问之曰蹄西去而无囬声后果罢相分司西京继贬崖州该闻録】厮役皆贵【太宗召陈问以伐河东之事不答后师出果无功还华山数年再召谓帝曰河东之事今可矣遂克太原帝以其相人也遣诣南衙见真宗及门亟还问其故曰王门丨丨皆将相也何必见王建储之议遂定闻见録】子孙当盛【韩参政亿李参政若谷王丞相随未第时同于嵩山法王寺读书有一男子自言善相曰王君宰相才也韩李二君皆当为执政王君官虽髙子孙不及韩李二君之盛后韩参政之子绛缜皆为宰相维为参政李参政之子淑领三院学士有文名两家宦学至今不衰王丞相之后微矣异哉闻见録】
　　诗集言近真【心传异学不谋身自要清时阅缙绅火色上腾虽有数急流勇退岂无人书中苦覔元非诀醉里微丨却丨丨我似乐天君记取华颠赏遍洛阳春东坡赠相者】语多竒【蜀狂士宁者不邪亦不正混世使人疑诡谲非一行平生不把笔对酒时歌咏初如不着意丨出丨丨劲倾财解人难去不道名姓金钱买酒醉髙楼明月满牀犹不醒一身四海却为家独行万里聊乗兴既不采药卖城市又不防石化黄金进不干公卿退不隠山林与之防者但爱其人莫识其术安知其心吾闻有道之士逍遥太虚动与道俱故能入火不热入水不濡常闻其语而未见其人岂斯人之徒欤不然则言不纯师行不纯表滑稽傲世其东方朔之流乎欧阳永叔】


　　古今合璧事类备要前集卷五十五
<子部,类书类,古今合璧事类备要>
　　钦定四库全书
　　古今合璧事类备要前集卷五十六
　　宋　谢维新　撰
　　技术门
　　工画
　　事类六法【画有丨丨一曰气韵生动二曰骨力用笔三曰应物象形四曰随类赋彩五曰经营置位六曰传移模写画品】诸师【丨大幻丨求太隂精用和幻药是诸师等手执方诸承月中水周礼注镜谓之方诸楞严经】画像难易【顾恺之曰画人最难次山水次狗马若台阁一定器耳韩子曰狗马难鬼神易狗马乃凡俗所见鬼神则谲怪之状名画记】画学源流【上古之画迹简而意淡顾陆之流是也中古之画细宻而精微展郑之流是也呉纵以怪石崩滩山水之变始于道成于李思训父子树石之状妙于韦偃穷于张通又若王右丞之深重杨仆射之竒赡王宰之巧宻刘商之取象名画记】画塑一法【古丨丨丨丨杨惠之与呉道子同师张僧繇学画惠之见道子笔法已至不服居其次乃去学塑亦为古今第一邵氏録】诗画三絶【唐郑防善图山水尝自写其丨并丨以献帝大署其尾曰郑防丨丨】正经三史【晋顾恺之陆探微张僧繇北齐杨子华隋董仲仁展子竒唐呉道子郑防皆名画顾陆张呉为丨丨杨郑董展为丨丨余画为百家名画记】画家三祖【晋以来顾长康张僧繇陆探微所画通神为丨丨丨丨谈实録】画思入神【唐王维字摩诘善丨丨丨丨至山平水逺云势石色绘工以为天机所到也本传】画手通神【开元中李思训画大同殿壁明皇喻之曰卿所画夜闻水声真通神佳手灸毂子】画学第一【荆浩曰山水之学呉道子为有笔无墨项容有墨无笔王维李思训之流不数也其所立可知矣然入吾本朝如长安闗同营丘李成原范寛之絶艺荆浩者工不数也故本朝丨丨古今丨丨邵氏録】画家世师【五代营丘李成字咸熙尤妙画山水王朴与之善画平逺寒林气韵潇洒古今一人真丨丨百丨丨也昔称王维李思训之徒不可同日而语其后燕贵翟阮深许道宁仅得一体退朝録】神彩飞动【王鉷据陜州集天下良工画夀圣寺壁为一时妙絶画工凡十八人皆杀之使天下不复有此笔今佛毋壁最竒丨丨丨丨鬼母瘐佛次之笔谈】神气迥出【国初江南布衣徐熙伪蜀翰林待诏黄筌皆善画著名筌与二子居宝惟亮皆隶图画院其后徐熙至京师送画院品其画格诸黄妙在傅色巧细不见墨迹但以轻色染成徐熙以墨笔画之殊草草畧施丹粉丨丨丨丨别有飞动之意筌恶其轧已言其画麄恶不入格罢之熙之子乃效诸黄格更不用墨直以彩色图之谓之没骨图工与诸黄不相上下筌等不复瑕疵遂得齿院品然其气韵皆不及熙逺甚湘山野録】解衣槃礴【宋元君将画图众史皆至防笔和墨在外者半有一史后至者儃儃然不趍受揖不立因之舍公使人视之则丨丨丨丨羸君曰可矣是真画者也庄子】登楼挥染【顾恺之建层楼为画所疾风暴雨烈暑祁寒并不下笔炎凉皆过天地明朗时乃染毫丨丨去梯妻子罕见南齐谢奕画品】醉中挥墨【永嘉僧择仁画松一日梦看四百条龙自是臻于神每醉挥墨醒后乃补之形状极于竒怪常醉永嘉市顾竹壁取拭盘布濡墨洒其上来日少増修为狂根枯枿人伏其神笔谈】醒后画地【蜀有孙大古善画山水又有李怀衮虽夜中酒醒睡觉得意时急起画于地迟明写之则优于平居所画也东斋记事】立本画师【太宗与侍臣泛舟春苑池见异鸟容与波上恱之诏坐者赋诗而召阎丨丨侔状阁外传呼阎立本阎立本是时已为主爵郎中俯伏池左研吮丹粉望坐者羞恨流汗归戒其子曰吾少读书文辞不减侪辈今独以画见名与厮役等若曹慎母习本传】子华画圣【北齐杨丨丨画马于壁每夕必踶齧长鸣号为丨丨李嗣真画品】黄筌逼真【丨丨蜀人善丹青凡所操笔皆丨丨与其子居寳从孟昶归朝居寳字伯鸾善画竹苏易简得其墨竹图李宗谔作赞名画评】周昉絶冠【丨丨穷丹青之妙至画美人女子为古今丨丨画断】取轴弃画【王涯居永宁里名书画以金玉为奁轴凿垣贮之重复固秘及被诛为人破垣剔丨奁丨金玉而丨其书丨于道】发防取画【顾长康曽以一防画糊题寄桓皆其所珍惜者乃丨丨丨之封题如初丨并不存直云妙画通灵变化而去了无怪色世説】观画修福【吴道字道子画地狱变相后成都人来观咸惧罪修福田两市屠沽鱼肉不集朱景画断】观画施钱【顾恺之建康实録注云京师寺记兴宁中瓦棺寺初置僧众设防请朝贤鸣刹注疏其时士大夫无有过十万者既至长康直打刹注一百万长康素贫时以为大言僧后寺成请勾疏长康曰宜备一壁遂闭户往来一百余日画维摩一躯工毕将欲防眸子谓寺僧曰第一日开见者责施十万第二日开可五万第三日开可任例责施及开户光明照寺施者填咽俄而果百万钱也】啜茶观画【经筵承受张茂尝招讲官丨丨丨丨程明道先生曰吾平生不啜茶亦不识画竟不往山语録】洗手观画【非好事不可妄传书画近火不可观书画向风日正涕唾不丨丨并不可丨书丨昔桓爱重图画每示賔客有非好事者正食寒具如今之油煑环饼以手捉书画大防汚惋惜移时自后每出法书辄令洗手水衡记】以大观小【李成画山上亭馆及楼塔之类皆仰画飞檐其说以为自下望上如人平地望塔檐间见其榱桷此谬论也大都山水之法葢丨丨丨丨如人望假山以上望下只合见一重山又如屋舍不应见中庭及后巷李君不知丨丨丨丨之法折高折逺自有妙理岂在掀屋角也出笔谈】以小为大【画牛虎皆画毛惟马不画毛予以问画工不能对大凡画以大为小所以毛细不可画牛虎虽是以大为小但牛虎深毛马浅毛理宜有别故名为小牛小虎约掠拂拭自有神观若画马如牛虎之大理当画毛葢见小马无毛遂亦不比庸人袭迹非可与论理也同上】当辨时代【呉道子画仲由戴木剑阎令公画昭君着帷帽殊不知木剑创于晋代帷帽兴于本朝举此凡例亦画之病也且如幅巾传于汉魏羃防起自齐隋幞头用于周朝巾子创于武徳胡服靴衫岂可輙施于古象衣冠组绶不宜长用于今人芒屩非塞北所宜牛车非岭南所有详辨古今之物商较上风之宜指事会形然后可以议画水衡】妄写形状【有藏戴崧牛鬭与客观旁有一牧童曰牛鬭力在前尾入两股间今尾掉何也黄筌画飞鴈头足皆展不知飞鸟缩头则展足缩足则展头无两展者笔记】下生枯笔【唐张藻善】
　　【画尝以手握双笔一时齐丨一为丨枝一为丨枝生枝则润含春泽枯枝则干裂秋风画断】画昼夜牛【本朝太宗时李至献丨牛丨则齧草栏外丨则归卧栏中莫晓其理僧赞宁曰此幻药所画南海倭国有蚌泪和色着物画见夜隠沃焦山有石磨色染物画隠夜见海外记】绕栏画花【蜀有赵昌善画花每晨露绕栏谛玩手中调色写之自号写生赵昌人谓赵画染成验之者以手扪摸不为采色所隠者乃直也东斋记事】倚墙写景【度支员外郎宋迪工画龙善为平逺山水其得意者有潇湘八景往嵗卜窰村陈用之善画迪见其画山水谓用之曰汝画信工但少天趣且谓用之曰汝先当求一败墙张绢素讫丨之败丨之上朝夕观之既久隔素见败墙之上高平曲折皆成山水之象心存目想高者为山下者为水坎者为谷缺者为涧显者为近晦者为逺神领意造恍然见其有人禽草木飞动往来之象了然在目则随意命笔黙以神会自然景皆天就不类人为是谓活笔用之自此画格进笔谈】雪里芭蕉【书画之妙当以神防难以形器求也世之观画者多能指摘其间形象位置彩色瑕疵而已至于奥理防造者罕见其人如彦逺画评言王维画物多不问四时如画花往往以桃杏芙蓉莲花同画一景予家所藏摩诘画哀安卧雪图有雪中芭蕉此乃得心应手意到便成故造理入神迥得天意此难以与俗人道同上】日中牡丹【欧公
</div>
    <div class="pagination">
<a href="古今合璧事类备要_page16.html">上一页</a><span>...</span><a href="古今合璧事类备要_page12.html">12</a><a href="古今合璧事类备要_page13.html">13</a><a href="古今合璧事类备要_page14.html">14</a><a href="古今合璧事类备要_page15.html">15</a><a href="古今合璧事类备要_page16.html">16</a><span class="current-page">17</span><a href="古今合璧事类备要_page18.html">18</a><a href="古今合璧事类备要_page19.html">19</a><a href="古今合璧事类备要_page20.html">20</a><a href="古今合璧事类备要_page21.html">21</a><a href="古今合璧事类备要_page22.html">22</a><span>...</span><a href="古今合璧事类备要_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
