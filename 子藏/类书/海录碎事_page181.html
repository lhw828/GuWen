<!DOCTYPE html>
<html>
<head>
    <meta charset="UTF-8">
    <title>海录碎事 - 第 181 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 181 页/共 252 页</h1>
    <div class="content">　　怪异门
　　科斗郎君
　　来君绰亡命夜遇二人自称科斗郎君姓威名威污蠖言我本田氏出于齐威王亦犹桓丁之类及晓唯见汚池边大螾长数尺及有蜗螺丁子初有三人一称蜗儿
　　轻红轻素
　　曺惠得二木偶忽自言曰轻红轻素转眄驰走悉无异人一日轻素自言卢山神欲索素作舞姬愿君赐粉黛曺令工人为之轻素喜曰此度非论舞伎亦当彼夫人
　　橘中乐
　　巴邛人园中霜后有两大橘如三斗盎剖开各有二叟相对象戯亦不惊动相与决赌一叟曰君输我海龙王女髲髪十两智琼额黄十二枚紫绡帔一副綘台山霞室散二庾瀛洲玉尘九斛龙缟韈八緉一叟曰橘中之乐不减商山言讫俱失之
　　龙根脯
　　又一叟曰仆饥虚矣当取龙根脯食之
　　借蛴螬领
　　刁俊朝妻患瘿大如数斛之囊旁有孔吐白烟结为屯云雨则立降一日乃携刀欲拆看忽然自裂有一猱跳腾而出妻遂防然明日有黄冠叩门曰吾昨日瘿中猱也本是老猕猴精解致风雨与汉江鬼愁潭蛟觇船舫俾覆之以求糇粮昨者天诛蛟搜索党与故借夫人蛴螬之领亡匿性命今于鳯凰山神处求得起亡膏请君涂之刁如其言妻复活
　　起亡膏【见上】
　　神和国
　　李元死见古弼自称远祖令负囊至神和国已而复活自称知和子
　　庇生顾总
　　顾总为小吏厌苦之忽见二人称王粲徐干谓总前生是刘桢为侍中以纳赂金谪为小吏因诵桢卒后篇籍中所无者县宰见总言状大惊曰不可使刘公干为小吏即解遣以賔礼待之时人曰死刘桢犹庇生顾总
　　娇羞娘
　　干又曰公在坤明国家累悉无恙贤小娘子娇羞娘有诗奉忆云忆爷抛女不归家不能作侍中为小吏就辛苦弃荣华愿爷相念早相见与儿买李市甘
　　匿影囊
　　董慎为太山府君遣黄衣使者召作录事及到使者曰防司幽秘恐或漏泄向请左曺匿影布囊盛之
　　降雪起风
　　若祈滕六降雪巽二起风即萧至忠不猎矣
　　炎沙罚
　　老父见叶靖能曰某室蔵之龙守也千嵗无失乃获稍迁茍或失之即受炎沙之罚
　　胡行周
　　裴重元遇老狐自称胡秀才名曰胡行周
　　乌将军
　　晋汾间有乌将军能祸福人乡人每嵗择处女之美者嫁焉郭代公杀之乃塜间大猪精也已上幽怪録牛僧孺所撰
　　捧笔奴
　　夸郎见封平仲叱一小童曰捧笔奴又见姓王人曰淮指一妓曰石崇妓仙娥娘名称亚于緑珠二人皆鬼也
　　仙娥娘【见上】
　　吕走夭年
　　申宗一名观従燕于谨征梁元帝梦青衣曰吕走夭年人向主夀占者曰吕走回字人向主夀字岂子住乃夀乎
　　玉龙子
　　唐太宗于晋阳宫中得之不过数寸而温润精巧非人间所有宗每防诚祈祷必致霖雨后宻勅投南内龙池西蜀之狩渡渭水左右濯手于沙中得之上惊异
　　虎生角
　　述异记汉中有虎生角道家云虎千载则生牙蜕而生角
　　甄仲舒
　　邹湛见一人自称甄仲舒湛曰必予舍西土瓦中人掘之果得死者
　　放伯裘
　　搜神记陈裴为酒泉太守将行卜者曰逺诸侯放伯裘则无害既到官侍医有张侯直医有王侯心悟此为诸侯乃逺之一日夜有物来被上以被冒取欲杀之鬼曰我千嵗狐也字伯裘若赦我当相报有急难但呼我字乃放之后有事輙以语裴一日白事云北界有贼騐之果然时呼裴为圣府君
　　犬歌
　　梁贞明中朱休之家犬歌曰言我不能歌听我歌梅花今年故复可明年当奈何来年果兵乱城陷
　　石媚虬
　　树萱録王缙少时在嵩阳观肄业忽见四叟来访往往説黄未判之事徴其名氏一曰木巢南一曰材大师一曰孙文尉一曰石媚虬言讫化为巨猿而去
　　祸斗
　　义兴吴堪为县吏临荆溪忽得一大螺已而化为女子号螺妇县令闻而求之堪不従乃以事虐堪曰令要虾蟆毛鬼臂二物不获置罪堪语螺妇即致之令乃谬语曰更要祸斗堪不晓又语螺妇曰此兽也须臾牵至如犬而食火粪亦为火令取火试之忽遗粪烧县宇令死之
　　妙花
　　有郑继超者路人赴官西蜀道遇田防军与俱行田多声妓临别以一名妓赠郑名妙花甚美丽郑罢官赴调京师见田防军者备问妙花且云居西洛郑后归里妙花告别曰某非人乃狐耳问田防军曰亦狐也将复従田君郑送之郊化为狐而去【洞防志】
　　栁将军
　　有人于古宅遇栁将军者验之乃一株枯栁也【宣室志】
　　管子文
　　有书生谒李林甫云管子文后化为笔【大唐遗事】
　　真真
　　闻竒録唐赵顔于画工处得一软障圗画一美人甚丽顔曰如何令生工曰余神画也此亦有名曰真真呼名百日即应如其言应诺而下日与之合久生一子友人知之以为妖赠之寳劔使斩之真真泣曰某南岳地仙也君呼妾来今又疑妾不可住即携子却上软障圗谛眎之障上亦添一孩儿矣
　　卖鬼
　　搜神记宗定伯夜逢鬼担上头肩至宛市化为羊卖之得钱千五百
　　黄秀为熊
　　黄秀入山化为熊其子见之问所以答曰天谴如此
　　芙蓉馆
　　庆歴中有朝士赴朝见美女三十余人两两并马丁度观文按辔其后问其人曰吾迎芙蓉馆主未几丁卒
　　海童邀路
　　若乃负秽临深虚誓愆祈则有海童邀路马衔当蹊谓言不忠信则水怪必害之海童马御水怪也【海赋】
　　鼍精
　　有人见郭璞睡形变鼍云是鼍精【江赋注】

　　海録碎事卷十三下
<子部,类书类,海录碎事>
　　钦定四库全书
　　海録碎事卷十四　　　　宋　叶庭珪　撰百工医技部
　　百工门
　　马排
　　魏韩暨传云旧时冶作马排蒲拜反为排以吹炭
　　督墨
　　离子督墨离娄也墨谓绳也【琴赋】
　　隠屛
　　今令细人操造币之势各隠屛而铸作【前汉志】
　　决银
　　南楚新闻薛昭纬经巢贼乱流离道涂忽遇一旧识银工邀昭纬食甚丰昭纬以诗谢之曰一楪氊根数十皴盘中犹更有红鳞早知文字多辛苦悔不当初学冶银
　　学藻缋
　　游睢涣者学藻缋之饰睢涣水名其处人能织锦绮【选陈孔璋书】
　　呉宫三絶
　　呉王赵夫人巧妙无比宫中谓呉宫三絶机絶针絶丝絶【拾遗记】
　　方技门
　　黄卢氏
　　黄卢氏姓葛名越能入水中召龙行雨【神仙传】
　　呑琅玕
　　呑琅玕之华而方营丘墓者衍门子高丘子洪崖先生是也三人者皆有墓在世间而实尸解【神仙传】
　　北海术
　　拟悼亡诗我慙北海术尔无帝女灵注北海营陵县有道人能令与死者相见同郡人丧妇经年乃令见之语如平生
　　鷰奴
　　白挍书有神术尝于两腕出五色弹子两枚化为双鷰而飞呼曰鷰奴复化为二小劒长五寸余飞舞不已【洞】防【志】
　　指端浮圗
　　休胥国道人尸罗于指端出浮圗十层高三尺人长五六分各执幢葢绕塔而行【拾遗记】
　　稠桑老人
　　李行修丧妻偶得稠桑老人以术见其妻如平生【异闻集】
　　削竹致雨
　　汉马均能削竹为人致雨【玉箱杂记】
　　赤铃珠
　　有以茱萸令郭璞射之璞曰子如赤铃珠案文言是茱萸【出洞林】
</div>
    <div class="pagination">
<a href="海录碎事_page180.html">上一页</a><span>...</span><a href="海录碎事_page176.html">176</a><a href="海录碎事_page177.html">177</a><a href="海录碎事_page178.html">178</a><a href="海录碎事_page179.html">179</a><a href="海录碎事_page180.html">180</a><span class="current-page">181</span><a href="海录碎事_page182.html">182</a><a href="海录碎事_page183.html">183</a><a href="海录碎事_page184.html">184</a><a href="海录碎事_page185.html">185</a><a href="海录碎事_page186.html">186</a><span>...</span><a href="海录碎事_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
