<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 729 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 729 页/共 736 页
  </h1>
  <div class="content">
   少帝天福九年定州节度使马全节战契丹於北平擒千馀人而斩之。
    开运三年八月李守贞奏大军至望都县相次至长城北遇虏寇千馀骑转斗四十里斩蕃将解里相公汉高祖即位称天福十二年镇州先屯骑将白再荣奏逐出虏将麻复其城。
    隐帝乾二年十一月契丹入寇前军至贝州舀高老镇千馀家乃西北至南宫堂阳剽虏人畜诸镇守闭关自固时高行周以重名镇邺而诸屯戍甲兵布帝虑行周年高避事缓急疏於应变时周太祖为枢密使帝乃诏於内殿谓之曰：国祚初基先皇厌代冲人嗣袭政教未孚而守贞之徒连结方面伪竖未诛忧不暇食卿受孤之寄率伐叛之师俾其落角摧牙夷凶荡寇实卿之力也。枢机虽重在朕面前犭严狁内侵实忧境上夫兵机不可预授权道全在临时苟非良将主谋安能却敌卿可更为朕河朔之行则予无北顾之忧矣。对曰：臣受顾之重处将相之地安敢惮於赴蹈唯陛下指使帝曰：卿速撰行无使虏尘滋蔓翌日赐玉带名马金鞍戎装器仗杂采银器仍宣供奉官赵延希等二十人殿直都知张盛等二十八人枢密院承旨张（阙名）等五人前汾州刺史白文遇随州刺史康延诏房州刺史李彦崇均州刺史曹奉金天文赵己医官顾师珙等从行仍令宣徽南院使王浚参与军事（十二月深冀易等州契丹退）。
    是年湖南上言蛮寇叛遣贺州大将徐进率兵援之接战於风阳山下大败蛮獠斩首五千级。
    周太祖广顺二年九月镇州何福进言契丹寇深冀遣龙捷都指挥使刘成诲兵马监押慕延钊本州衙内指挥使何继筠率兵拒之至武强县夺下老小千馀口贼军遁去。
    三年二月环州皇甫进州折从院各上言奉命率军讨庆州蕃部野鸡族。
    世宗显德元年五月符彦卿上言逐契丹过忻口北杀蕃军二千馀众大军巳还忻州从官称贺。
    六年四月大治舟师以备北伐分命诸将氵公流设备以前州节度使田景咸为淤口部署以右神武统军李洪信为合流口部署以前凤翔节度使王晏为益津关一路都部署侍卫马军都指挥使韩令坤副焉以侍卫马步都虞侯韩通为陆路都部署殿前都虞侯石守信副焉。
    五月帝将救瓦桥关以侍卫马步都指挥使韩令坤为霸州都部署虎捷左厢主张铎副焉以滑州节度留後陈思让为雄州都部署龙捷左厢主高怀德副焉仍命各率部兵以戍焉（馀具亲征及帝王功业门）。
    恭帝即位初北面兵马都部署韩令坤奏败契丹五百骑於霸州北。
    ●卷九百八十八
    ○外臣部　备御
    自昔至治之世守在四夷其後或干纪猾夏侵败王略是用完其守备险其走集明其伍候正其疆场所以遏外侮而备不虞有国之令典也。三代之际狄难以作降及秦汉以迄於五代或臣或叛何常之有繇是缮治险固率厉威武御之以策略怀之以恩信连城积粟以守其要材官长技不忘乎！战制置之术悉讲乎！便宜羁縻之义必酌乎！故实至於采外庭之嘉论纳群下之婉画话言可举永图斯在盖夫桀骜荒犭广殊俗异类得其善言不足以为喜置之度外允谓乎！得宜然而备豫之方慎固之道不可以不为之虑矣。
    周文王为西伯以殷王之命命南仲为将卒往筑城於朔方为军垒以御北狄之难故作出车之。《诗》曰：天子命我城彼朔方赫赫南仲犭严狁于襄（襄除也。）。
    秦始皇巳并天下乃使蒙恬将三十万众北逐戎狄收河南筑长城因地形用制险塞起临洮至（属陇西）辽东延袤万馀里，於是渡河据阳山（五原西安阳县北有阴山阴山在河南阳山在河北）逶蛇而北暴师於外十馀年。
    汉高祖二年十一月缮治河上塞（秦北攻胡筑河上塞）。
    六月兴关中卒乘边塞（乘登也。登而守之）。
    十一年正月诏曰：代地居常山之北与夷狄边赵乃从山南有之赵数有胡寇难以为国颇取山南太原之地益属代（少割以益之不尽取也。）代之中以西为中郡则代受边寇益少矣。王相国通侯吏二千石择可立为代王者燕王绾相国何等三十三人皆曰：子常贤知温良请立以为代王都晋阳（一说都中都。又文帝过太原复晋阳中都二岁似迁都於中都也。）。
    文帝十四年冬匈奴寇边杀北地都尉邛遣三将军军陇西北地上郡中尉周舍为卫将军郎中令张武为车骑将军军渭北车十万骑卒十万人帝亲劳军勒兵申教令赐吏卒自欲征匈奴群臣谏不听皇太后固要帝乃止（要胁也。哀痛祝誓之言），於是以东阳侯张相如为大将军建成侯董赤内史栾布皆为将军击匈奴匈奴走是时太子家令晁错上言兵事臣闻汉兴以来胡虏数入边地小入则小利大入则大利高后时再入陇西攻城屠邑驱略畜产（驱与丘同）其後复入陇西杀吏卒大寇盗窃闻战胜之威民气百倍（益奋厉也。）败兵之卒没世不复（永挫折也。）自高后以来陇西三困於匈奴矣。民气破伤亡有胜意今兹陇西之吏赖社稷之神灵奉陛下之明诏和辑士卒底厉其节（辑与集同底与砥同）起破伤之民以当乘胜之匈奴用少击众杀一王败其众而有大利非陇西之民有勇怯乃将吏之制巧拙异也。故兵法曰：有必胜之将无必胜之民繇此观之安边境立功名在於良将不可不择也。臣。又闻用兵临战合刃之急者三（合刃谓交兵）一曰得地形二曰卒服习三曰器用利兵法曰：丈五之沟渐车之水（渐读曰谓侵也。）山林积石经川丘阜（经川常流之水也。大陆曰：阜）箦木所在（箦古草字）此步兵之地也。车骑二不当一土山丘陵漫衍相属（漫衍犹联延也。属续也。）平原旷野此车骑之地也。步兵十不当一平陆相远川谷居间仰高临下此弓弩之地也。短兵百不当一两阵相近平地浅草可前可後此长戟之地也。剑三不当一萑苇竹萧（萑也。苇葭也。萧蒿也。）[A061]木蒙笼支叶茂接此矛之地也。长戟二不当一曲道相伏险相薄此剑之地也。弓弩三不当一士不选练卒不服习起居不精动静不集（集齐也。）趋利弗及避难不毕前击後解与金鼓之音相失此不习勒卒之过也。百不当十兵不完利与空手同甲不坚密与袒裼同弩不可以及远与短兵同射不能中与亡矢同中不能入与亡镞同此将不省兵之过也。五不当一故兵法曰：器械不利以其卒予敌也。卒不可用以其将予敌也。将不知兵以其主予敌也。君不择将以其国予敌也。四者兵之至要也。臣。又闻小大异形︹弱异势险易异备夫卑身以事︹小国之形也。合小以攻大敌国之形也。（彼我均不能相胜，则惟连结外援共制之也。）以蛮夷攻蛮夷中国之形也。（不烦华夏之兵也。其同类自相攻击也。）今匈奴地形技艺与中国异上下山阪出入溪涧中国之马弗与也。（与犹如也。）险道倾仄。且驰。且射（仄古侧字）中国之骑弗与也。风雨罢劳饥渴不困中国之人弗与也。此モ奴之长技也。若夫平原易地轻车突骑则匈奴之众易挠乱也。劲弩长戟射疏及远则匈奴之弓弗能格也。坚甲利刃长短相杂游弩往来什五俱前（五人为伍二五为什）则匈奴之兵弗能当也。材官驺发矢道同的（驺谓矢之善者也。材官有材力者驺发驺矢以射者工矢善故中则同的）则匈奴之革笥木荐弗能攴也。（革笥以皮作如札铠者被之木荐以木枝作如）下马地斗剑戟相接去就相薄则匈奴之足弗能给也。此中国之长技也。以此观之匈奴之长技三中国之长技五陛下。又兴数十万之师以诛数万之匈奴众寡之计以一击十之术也。虽然兵凶器战危事以大为小以疆为弱在亻免仰之间耳夫以人之死争胜跌而不振则悔之亡及也。帝王之道出於万全今降胡义渠蛮夷之属来归义者其众数千饮食长技与匈奴同可赐之坚甲絮衣劲弓利矢益以边郡之良骑令明将能知其习俗和辑其心者以陛下之明约将之即有险阻以此当之平地通道则以轻车材官制之两军相当表里各用其长技衡加之以众此万全之术也。《传》曰：狂夫之言而明主择焉臣错愚陋昧死上狂言唯陛下财择（财与裁同）文帝嘉之乃赐错玺书宠焉曰：皇帝问太子家令上书言兵体三章闻之（三者得地形卒服习器用利）书言狂夫之言而明主择焉今则不然言者不狂而择者不明国之大患故在於此使夫不明择於不狂是以万听而万不当也。错复言守边备塞劝农力本当世急务二事曰：臣闻秦时北攻胡貉筑塞河上南攻杨粤置戍卒焉其起兵而攻胡粤者非以卫边地而救民死也。贪戾而欲广大也。故功未立而天下乱。且夫起兵而不知其势战则为人禽屯则卒积死夫胡貉之地积阴之处也。木皮三寸冰厚六尺食肉而饮酪其人密理鸟兽毳毛（密理谓其肌肉也。毳细毛也。）其性能寒扬粤之地少阴多阳其人疏理鸟兽希毛其性能暑秦之戍卒不能其水土戍者死於边输者偾於道秦民见行如往弃市因以谪发之名曰：谪戍先发吏有讠及赘婿贾人闾取其左（闾者门也。居闾之左一切皆发之）发之不顺行者深怨有背畔之心凡民守战至死而不降北者以计为之也。（北谓败退）故战胜守固则有拜爵之赏攻城屠邑则得其财卤以富家室故能使其众蒙矢石赴汤火（蒙冒犯也。）视死如生今秦之发卒也。有万死之害而亡铢两之报死事之後不得一之复天下明知祸烈及已也。陈胜行戍至於大泽为天下先倡天下从之如流水者秦以威劫而行之之敝也。胡人衣食之业不著於地其势易以扰乱边境何以明之胡人食肉饮酪衣皮毛非有城郭田宅之归居如飞鸟走兽於圹（古野字）美草甘水则止草尽水竭则移以是观之往来转徙时至时去此胡人之生业而中国之所以离南每也。今使胡人数处转牧行猎於塞下或当燕代或当上郡北地陇西以候备塞之卒卒少则入陛下不救则边民绝望而有降敌之心救之少发则不足多发远县才至则胡。又已去聚而不罢为费甚大罢之则复入如此连年则中国贫苦而民不安矣。陛下幸忧边境遣将吏发卒以治塞甚大惠也。然今远方之卒守塞一岁而更（更调易代也。音庚）不知胡人之能不如选常居者家室田作。且以备之以便为之高城深堑具蔺石布渠（渠铁蒺{艹梨}也。蔺石城上雷石也。雷来内切）复为一城其内城间百五十步要害之处通川之道调立城邑毋下千家（调为度之也。扌计城邑之中令有千家以上也。调音徒吊切）为中周虎落（虎落外藩也。若今竹虎落也。以竹蔑相连遮落也。）先为室屋具田器乃募皋人及免徒复作令居之不足募以丁奴婢赎罪及输奴婢欲以拜爵者不足乃募民之欲往者皆赐高爵复其家（复音方日反）予冬夏衣廪食能自给而止（初徙之时县官常廪给其衣食於後能自供赡乃止也。）郡县之民得买其爵以自增至卿（文帝时二十等爵内无有卿名盖谓其等级同列卿者也。）其亡夫。若妻者县官买予之人情非有匹敌不能久安其处塞下之民禄利不厚不可使久居危难之地胡人入驱而能止其所驱者以其半予之（言胡人入而寇驱略汉人及畜产而它人能止得其所驱者令其本主以半赏之）县官为赎（谓官为备价赎之）其民如是则邑里相救助赴胡不避死非以德上也。（言非以此事欲立德义於主上也。）欲全亲戚而利其财也。此与东方之戍卒不习地势而心畏胡者功相万也。（东方诸郡民不习战斗当戍边者也。）以陛下之时徙民实边使远方亡屯戍之事塞下之民父子相保亡系虑之患利施後世名称圣明其与秦之行怨民相去远矣。（言发怨恨之人使行戍役也。）上从其言募民徙塞下错复言陛下幸募民相徙以实塞下使屯戍之事益省输将之费益寡（将送也。资也。）甚大惠也。下吏诚能称厚惠奉明法（称副也。）存恤所徙之老弱善遇其壮士和辑其心而勿侵刻（辑与集同）使先至者安乐而不思故乡则贫民相募而劝往矣。臣闻古之徙远方以实广虚也。（所以充实宽广空虚之地）相其阴阳之和尝其泉水之味审其土地之宜观其草木之饶然後营邑立城制里割宅通田作之道平阡陌之界先为筑室家有一堂二内门户之闭（二内二房也。）置器物焉民至有居作有所用此民所以轻去故乡而劝之新邑也。（之往也。）为置医巫以救疾病以祭祀男女有昏（昏谓昏因配合也。）生死相恤坟墓相从种树畜长（畜长六畜也。种树谓桑果之属长音竹两切）室屋完安此所以使民乐其处而有长居之心也。臣。又闻古之制边县以备敌也。使五家为伍伍有一长十长一里里有假士四里一连连有假伍伯十连一邑邑有假候皆择其邑之贤材有护（有保护之能者也。）习地形知民心者居则习民於射法出则教民於应敌故卒伍成於内则军正定於外服习以成勿令迁徙（各守其业也。）幼则同游长则共事夜战声相知则足以相救昼战目相见则足以相识爱之心足以相死如此而劝以厚赏威以重罚则前死不还踵矣。所徙之民非壮有材力但费衣粮不可用也。虽有材力不得良吏犹亡功也。陛下绝匈奴不与和亲臣窃意其冬来南也。一大治则终身创矣。欲立威者始於折胶（秋气至胶可折弓弩可用匈奴常以为候而出军）来而不能困使得气去（使其守胜达志而去）後未易服也。愚臣亡识唯陛下财察。
    後元六年冬匈奴三万骑入上郡三万骑入中以中大夫令免为车骑将军屯飞狐（中大夫官名其人姓令名免耳此诸将军下至徐厉皆书姓而徐广以为中大夫令是官名此说非也。据百官表景帝初改卫尉中大夫夫令文帝时无此官而中大夫是郎中令属官秩比二千石飞狐在代郡）故楚相苏意为将军屯句注（山险名也。在雁门阴馆句音章句之句）将军张武屯北地河内太守周亚夫为将军次细柳（在长安西北。又曰：长安细柳仓在渭北近右徼。又曰：在昆明地南京有柳市是也。一宿曰：宿再宿曰：信过为次匈奴传云：置三将军长安西细柳谓北棘门霸上此则细柳。又在渭北）宗正刘礼为将军次霸上祝兹侯徐厉为将军次棘门（在长安北秦时宫门也。《三辅黄图》棘门在横门外也。）以备胡。
    武帝元光二年十月匈奴请和亲上下其议（下音遐驾切）大行王恢燕人数为边吏习故事议曰：汉与匈奴和亲率不过数岁即背约不如勿许举兵击之御史大夫韩安国曰：千里而战即兵不获利今匈奴负戎马足怀鸟兽心（负恃也。）迁徙鸟集难得而制得其地不足为广有其众不足为︹自上古弗属（不内属於中国）汉数千里争利则人马罢（罢读曰疲）虏以全制其敝势必危殆臣故以为不如和亲群臣议多附安国，於是帝许和亲明年雁门马邑豪聂壹（豪酋帅也。）因大行王恢言匈奴初和亲亲信边可诱以利致之伏兵袭击必破之道也。帝乃召问公卿曰：朕饰子女以配单于币帛文锦赂之甚厚单于待命加侵盗无己边竟数惊朕甚闵之（竟读曰境其下亦同）今欲举兵攻之何如大行恢对曰：陛下虽未言臣固顺效之（效之致也。致其计）臣闻全代之时（代未分之时也。六国之时全代为一固尚能以击匈奴况今加以汉大乎！）北有︹胡之敌内连中国之兵然尚得养老长幼种树以时仓廪尝实（树殖也。）匈奴不轻侵也。今以陛下之威海内为一天下同任（任事也。）。又遣子弟乘边守塞（乘登也。登其城而备守也。）转粟免输以为之备（免引车也。音晚）然匈奴侵盗不已者无它以不恐之故耳（不于恐惧威令也。）臣窃以为击之便御史大夫安国曰：不然臣闻高皇帝尝围於平城匈奴至者投鞍高如城者数所（解脱其马示间暇也。按积其鞍。若营垒也。）平城之饥七日不食天下歌之及解围反位而无忿怒之心夫圣人以天下为度者也。（言常随天下人心而宽大其度量也。）不以巳私怒伤天下之功故乃遣刘敬奉金千斤以结和亲至今为五世利孝文皇帝。又尝一拥天下之精兵聚之广武常（广武雁门县常名）然无尺寸之功而天下黔首无不忧者孝文寤於兵之不可宿（宿以留也。）故复合和亲之约此二圣之迹足以为效矣。臣窃以为勿击便恢曰：不然臣闻五帝不相袭礼三王不相复乐（袭因也。复重也。复音扶。且切）非故相反也。因世宜也。且高帝身被坚执锐冒雾露沐霜雪行几十年（几近也。音巨依切）所以不报平城之怨者非力不能所以休天下之心也。今边境数惊士卒伤死中国车相望（小棺也。从送致其丧载之车军死者以相望於道言其多也。音卫）此仁人所隐也。（隐痛也。）臣。故曰：击之便安国曰：不然臣闻利不十者不易业功不百者不变常是以古之人君谋事必就祖发政必占语重作事也。（祖祖庙也。占闻也。重犹难之也。）。且自三代之盛夷狄不与正朔服色（与读曰豫）非威不能制︹弗能服也。以为远方绝地不牧之民不足烦中国也。（不牧谓不可牧养也。）。且匈奴轻疾悍亟之兵也。（悍勇也。亟急也。音纪力切）至如焱风去如收电（焱疾风也。必遥切）畜牧为业弧弓射猎（以木曰：弧以角曰：弓）逐兽随草居处无常难得而制今使边郡久废耕织以支胡之常事其势不相权也。（轻重不等也。）臣。故曰：勿击便恢曰：不然臣闻凤鸟乘於风圣人因於时昔秦缪公都雍（缪读与穆同）地方三百里知时宜之变攻取西戎辟地千里并国十四（辟读曰辟次下亦同）陇西赤狄是也。及後蒙恬为秦侵胡辟数千里以河为竟（竟读曰境）累石为城树榆为塞（塞上种榆也。）匈奴不敢饮马於河置烽燧然後敢牧马（燧火也。）夫匈奴独可以威服不可以仁畜也。今以中国之盛万倍之资遣百分之一以攻匈奴辟犹以︹弩射。且溃之痈也。必不留行矣。（留止也。言无所碍也。）。若是则北发月氏可得而臣也。（发犹徵召也。言威声之盛北狄发自月支以来皆可徵召而为臣也。）臣。故曰：击之便安国曰：不然臣闻用兵者以饱待饥正治以待乱定舍以待劳（舍止息也。）故接兵覆众伐国隳城（覆收也。隳毁也。言兵与之不同则取其众所伐之国则毁其城也。覆音弟目切隳音火规切）常役敌国此圣人之兵也。且臣闻之冲风之衰不能起毛羽（冲风疾风之冲突者也。）︹弩之末力不能入鲁缟（缟表也。曲阜之地俗善作之尤为轻细故以取喻也。）夫盛之有衰犹朝之必莫也。今将卷甲轻举深入长驱难以为功（驱与驱同）从行则迫衡行则中绝（从音子容反衡横也。）疾则粮乏徐则後利（後利谓不及计利）不至千里人马乏食兵法曰：遗人获也。（言以军遗敌人令其虏获也。遗音戈季反）意者有它缪巧可以禽之则臣不知也。不。然则未见深入之利也。臣。故曰：勿击便恢曰：不然夫草木遭霜者不可以风过清水明镜不可以形逃通方之士不可以文乱（方道也。）今臣言击之者固非发而深入也。将顺因单于之欲诱而致之边吾选枭骑壮士阴伏而处以为之备审遮险阻以为其戒吾势以定或营其左或营其右或当其前或绝其後单于可禽百全必取帝曰：善乃从恢议是年主父偃上书阙下朝奏召入见所言九事其一事谏伐匈奴曰：臣闻明主不恶切谏以博观忠臣不避重诛以直谏是故事无遗策而功流万世今不敢隐忠避死以效愚计头面硕陛下幸赦而少察之司马法曰：国虽大好战必亡天下虽平忘战必危（司马穰苴善用兵著书言兵法谓之司马法一说司马古主兵之官有军阵用兵之法）天下既平天子大恺（大恺。《周礼》还师振旅之乐也。）春秋诸侯春振旅秋治兵所不忘战也。（春为阳中其行木也。秋为阴中其行金作兵器所资故於此时治兵也。索北取不孕者应杀气也。振整旅众也。）。且怒者逆德也。兵凶器也。争者末节也。古之人君一怒必伏尸流血故圣王重行之（重行也。）夫务战胜穷武事未有不悔者也。昔秦皇帝任战胜之威蚕食天下并吞战国海内为一功齐三代务时不休欲攻匈奴李斯谏曰：不可夫匈奴无城郭之居委积之守迁徙鸟举难得而制轻兵深入粮食必绝运粮以行重不及事得其地不足以为利得其民不可调而守也。（不可和调也。）。胜必弃之非民父母靡弊中国甘心匈奴（靡散也。）非完计也。秦皇帝不听遂使蒙恬将兵而攻胡地千里以河为境地固泽卤不生五（地多沮泽而咸卤）然後发天下丁男以守北河暴兵露师十有馀年死者不可胜数终不能逾河而北是岂人众之不足兵革之不备哉！其势不可也。又使天下飞刍免粟（车载刍藁令其急至。故曰：飞刍也。免谓曰：车公也。）起於黄垂琅琊负海之郡转输北河（黄垂二县名也。并在东莱言自东莱及琅琊缘海诸郡皆令转输至北河也。）率二十锺而致一石（六斛四&lt;豆斗&gt;为锺计其道路所费凡用百九十二斛乃得一石）男子疾耕不足於粮饷女子纺绩不足於帷幕百姓靡弊孤寡老弱不能相养道死者相望（道死谓死於路也。）盖天下始叛也。及至高皇帝定天下略地於边闻匈奴聚代谷之外而欲击之御史成谏曰：不可夫匈奴兽聚而鸟散从之如搏景（抟击也。抟人之长景言不可得也。）今以陛下盛德攻匈奴臣窃危之高帝不听遂至代谷有平城之围高帝悔之乃使刘敬往结和亲然後天下凶干戈之事故兵法曰：兴师十万日费千金秦常积众数十万人虽有覆军杀将系虏单于足以结怨深雠不足以偿天下之废夫匈奴行盗侵驱所以为业天性固然（求侵边境而驱略人畜也。）上自虞夏殷周固不程督（程课也。督视责也。）禽兽视之不比为人夫不上观虞夏殷周之统而下循近世之失此臣之所以大恐百姓所以疾苦也。且夫兵久则变生事苦则虑易（言思虑变易失其常也。）使边境之民靡敝愁苦将吏相疑而外市（与外国交求已利。若章邯之辈北也。）故尉佗章邯得成其私（佗音徒何切）而秦政不行权分二子此得失之效也。故。《周书》曰：安危在出令存亡在所用（。《周书》者本尚书之馀也。）硕陛下熟计之。
    五年夏发巴蜀治南夷道。又发卒万人治雁门阻险（所以为雁门止匈奴之寇也。）。
    六年秋匈奴盗边遣将军韩安国屯渔阳。
    元朔二年取匈奴河南地筑朔方复缮故秦时蒙恬所为塞因河而为固。
    三年春罢沧海郡秋罢西南夷城朔方元光中公孙弘为博士时方通西南夷巴蜀苦之诏使弘视焉还奏事盛毁西南夷无所用帝不听至是弘为御史大夫数谏以为罢弊中国以奉无用之地硕罢之，於是帝使待诏朱买臣等难弘置朔方之便发十策弘不得一乃谢曰：山东鄙人不知其便。若是愿罢西南夷沧海专奉朔方。
    元狩四年遣骠骑将军霍去病击破匈奴左地因徙乌桓上谷渔阳右北平辽东五郡塞外为汉侦察匈奴动也。静其大人岁一朝见，於是始置护乌桓校尉秩二千石拥节监领之使不得与匈奴交通。
    五年三月徙天下奸滑吏民於边。
    元鼎六年秋遣浮沮将军公孙贺出九原（浮沮井名在匈奴中去九原二千里）匈河将军赵破奴出令居（モ河水名在匈奴中去令居千里）皆二千馀里不见虏而还乃分武威酒泉地置张掖敦煌郡徙民以实之。
    元封四年秋匈奴寇边遣拔胡将军郭昌屯朔方太初元年五月遣因杆将军公孙敖筑塞外受降城三年句利胡单于立四月汉使光禄勋徐自为出五原塞数百里远自千里筑城障列亭至卢朐（卢朐山名也。朐音劬）而使游击将军韩说张平侯卫伉屯其旁（说读曰悦伉音抗即卫青子）使︹弩都尉路博德筑居延泽上。
    天汉元年秋发讠戍屯五原。
    昭帝始元二年冬发习战射士诣朔方。
    元凤五年六月发三辅及郡国恶少年吏有告劾凶者屯辽东（恶少年谓无赖子弟也。告者谓人所告劾者为人所劾凶谓被告劾而逃亡者）六年春正月募郡国徙筑辽东玄菟城是时边郡烽火候望精明匈奴为边寇者少利希复犯塞。
    宣帝元康中匈奴遣兵击汉屯田车师者不能下帝与後将军赵充国等议欲因匈奴衰弱出兵击其右地使不敢复扰西域丞相魏相上书谏曰：臣闻之救乱诛暴谓之义兵兵义者王敌加於己不得巳而起者谓之应兵兵应者胜争恨小故不忍愤怒者谓之忿兵兵忿者败利人土地货宝者谓之贪兵兵贪者破恃国家之大矜民人之众欲见威於敌者谓之骄兵兵骄者灭此五者非但人事乃天道也。间者匈奴尝有善意所得汉民取奉归之未有犯於边境虽争屯车师不足致患今闻诸将军欲兴兵入其地臣愚不知此兵何名也。今边郡困乏父子共犬羊之裘食草菜之实常恐不能自存难以动兵（不可以兵事动之）军旅之後必有凶年言民以其愁苦之气伤阴阳之和也。出兵虽胜犹有後忧恐灾害之变因此以生今郡国守相多不实选风俗尤薄水旱不时案今年计子弟杀父兄妻杀夫者凡二百二十二人臣愚以为此非小变也。今左右不忧此乃欲发兵报纤芥之忿於远夷殆孔子所谓吾恐季孙之忧不在颛臾而在萧墙之内也。愿陛下与平昌侯乐昌侯平昌侯及有识者详议乃可（平昌侯王无故乐昌侯王武并帝之舅平恩侯许昌皇太子外祖父也。）帝从相言而止。
    神爵元年三月西羌反发三辅中都官徒弛刑及应募飞射士羽林孤儿胡越骑三河颍川沛郡淮阳汝南材官金城陇西天水安定北地上郡骑士羌骑诣金城夏四月遣後将军赵充国击西羌充国计欲以威信招降罕开及劫略者解散虏谋徼极乃击之（徼要也。要其倦极者徼工尧切）时汉己发三辅太常徒弛刑（弛刑谓不加钳钳者也。弛言解也。）三河颍川沛郡淮阳江南材官金城陇西天水安定北地上郡骑士羌骑与武威张掖酒泉太守各屯其郡者合六万人矣。酒泉太守辛武贤奏言郡兵皆屯备南山北边空虚势不可久，或曰：至秋冬乃进兵此虏在竟外之竟（竟读曰境也。）今虏朝夕为寇土地寒苦汉马不能冬屯兵在武威张掖酒泉万骑以上皆多羸瘦可益马食以七月上旬赍四十日粮分兵并出张掖酒泉合击罕开在鲜水上者虏以畜产为命今皆离散兵即分出虽不能尽诛。且擅夺其畜产虏其妻子复引军还冬复击之大兵仍出虏必震坏（仍颍也。）天子下其书充国令与校尉以下吏士知羌事者博议充国及长史董通年以为武贤欲轻引万骑分为两道出张掖回远千里以（谓路纡曲也。）一马自佗负三十日食（凡以畜产载负物者皆为佗）为米二斛四斗麦八斛。又有衣装兵器难以追逐勤劳而至虏必商军进退稍稍引去（商谓计度也。）逐水斗入山林随而深入虏即据前险守後厄以绝粮道必有伤危之忧为夷狄笑千载不可复而武贤以为可以夺其畜产虏其妻子此殆空言非至计也。（殆近也。）。又武威县张掖日勒皆当北塞有通谷水草（日勒张掖之县也。）臣恐匈奴与羌有谋。且欲大入幸能要杜张掖酒泉以绝西域（要遮也。杜塞也。）其郡兵尤不可发先零首为畔逆佗种劫略（言被劫略而反叛非其本心也。）故臣愚箪欲捐罕开ウ昧之过隐而勿章先行先零之诛以震动之宜悔过反善因赦其罪选择良吏知其俗者扌府循和辑此全师保胜安边之策天子下其书公卿议者咸以为先零兵盛而负开之助（负恃也。）不先破开则先零未可图也。帝乃拜侍中乐成侯许延寿为强弩将军即拜酒泉太守武贤为破羌将军（即就也。就其郡拜之也。）赐玺书嘉纳其策以书敕让充国曰：（让责也。）皇帝问後将军甚苦暴露将军计欲至正月乃击羌羌人当获麦已远其妻子（从其妻子令远居而身来为寇）精兵万人欲为酒泉敦煌边寇兵少民守保不得田作今张掖以来粟石百馀刍藁束数十（皆谓直钱之数言其贵）转输并起百姓烦扰将军万馀之众。若不早及秋兵水草之利争其畜食（此畜谓畜产牛羊之属也。食谓麦之属也。一曰畜食畜之所食即谓草也。）欲至冬虏皆当畜食（此畜读曰蓄蓄聚积也。）多藏匿山中依险阻将军士寒手足皲瘃（皲拆裂也。瘃寒创也。）宁有利哉！将军不念中国之费欲以岁数而胜微（久历年岁乃胜小敌也。）将军谁不乐此者（言凡为将军者皆乐此）今诏破羌将军武贤将兵六千一百人敦煌太守快将二千人长水校尉富昌酒泉侯奉世将月氏兵四千人亡虑万二千人（亡虑大计也。）赍三十日食以七月二十二日击羌入鲜水北句产上（产谓水岸曲而有廉棱者也。）去酒泉八百里去将军可千二百里将军其引兵便道西并进虽不相及使虏闻东方北方兵并来分散其心意离其党与虽不能殄灭当有瓦解者已诏中郎将邛将胡越飞射士步兵二扌交益将军兵今五星聚东方中国大利蛮夷大败（五星所聚天下胜羌人在西五星在东则为汉）太白出高用兵法深敢战者吉弗敢战者凶将军急装因天时诛不义万下必全勿复有疑充国既得让以为将任兵在外便宜有守以安国家（言为将之道受任行兵於外虽受诏。若有便宜则当固守以取安利也。）乃上书谢罪因陈兵利害曰：臣窃见骑都尉安国前幸赐书择羌人可使开谕告以大军当至汉不诛以解其谋恩泽甚厚非臣下所能及臣独私美陛下盛德至计亡已故遣开豪调库宣天子至德开之属皆闻知明诏今先零羌杨玉此羌之首帅名王将骑四千及煎巩骑五千阻山石木候便为寇（谓依阻山之木石以自保故也。）羌未有犯今置先零先击释有罪诛亡辜（释置也。）起一难就两害诚非陛下大计也。臣闻兵攻不足者守有馀。又曰：善战者致人不致於人（皆兵法之辞也。致人引至而取之也。致於人为人所引）今羌欲於敦煌酒泉寇。且饬兵练战士以须其至（饬整也。须待也。饬与饣芳同）坐得致敌之术以逸击劳取胜之道也。今恐二郡兵少不足以守而发之行攻释致虏之术而从为虏所致之道臣愚以为不便先零羌虏欲为背叛故与开解仇结约然其私心不能亡恐汉兵至而开背之也。臣愚以为其计常欲先赴开之急以坚其约先击羌先零必助之今虏马肥粮食方饶击之恐不能伤害使先零得施德於羌坚其约合其党（施德自树德也。）虏交坚党合精兵二万馀人迫胁诸小种附著者稍众莫须之属不轻得离也。（莫须小种羌名也。）如是虏兵浸多（浸多也。）诛之用力数倍臣恐国家忧累繇十年数不二三岁而已臣得蒙天子厚恩父子俱为显列臣位至上卿爵为列侯犬马之齿七十六为明诏填沟壑死骨不朽亡所顾念独思惟兵利害至熟悉也。於臣之计先诛先零已则开之属不烦兵而服矣。先零已诛而开不服涉正月击之得计之理。又其时也。以今进兵诚不见其利唯陛下裁察六月戊申奏七月甲寅玺书报从充国计焉。
    二年匈奴单于将十馀万兵旁塞猎（旁音步浪反）欲入边寇未至会其民显除渠堂亡降汉言状汉以为言兵鹿奚卢侯而遣後将军赵充国将兵四万馀骑屯缘边九郡备虏月馀单于病欧血固不敢入还去即罢兵。
    五凤三年匈奴大乱议者多曰：匈奴为害日久可因其坏乱举兵灭之诏遣中朝大司马车骑将军韩增诸吏富平侯张延寿光禄勋杨恽太仆戴长乐问御史大夫萧望之计策望之对曰：春秋晋士モ帅师侵齐闻齐侯卒引师而还君子大其不伐丧（士モ晋大夫范宣子也。春秋公羊传襄十九年齐侯环卒晋士モ帅师侵齐至闻齐侯卒乃还还者何善辞也。大其不伐丧也。）以为恩足以服孝子谊足以动诸侯前单于慕化乡善称弟遣使请求和亲海内欣然夷狄莫不闻未终奉约不幸为贼臣杀今而伐之是乘乱而幸灾也。彼必奔走远遁不以义动兵恐劳而无功宜遣使者吊问辅其微弱救其灾患四夷闻之咸贵中国之仁义如遂蒙恩得复其位必称臣服此德之盛也。帝从其议後竟遣兵护辅呼韩邪单于定其国元帝永光二年秋陇西羌多姐旁种反（彡音先廉切姐音子今西羌尚有此姓。又音先冉切）诏召丞相韦玄成御史大夫郑弘大司马车骑将军王接左将军许嘉右将军冯奉世入议是时岁比不登（比频也。登成也。）京师石二百馀（一石直二百馀钱）边郡四百关东五百四方饥馑朝廷方以为忧而遭羌变玄成等漠然莫有对者（漠无□也。音莫）奉世曰：羌虏近竟内皆叛（竟读曰境）不以时诛亡以威制远蛮臣愿帅师讨之帝问用兵数对曰：臣闻善用兵者役不再兴粮不三载故师不久暴而天诛亟被（暴露也。亟急也。音居力切）往者数不料敌（料量也。）而师至於折伤再三发付（付推也。《淮南子》曰：内郡付车而饷音而陇切）则旷日烦费威武亏矣。今反虏无虑三万人（无虑举大之言也。无小思虑而大言也。）法当倍用六万人然羌戎弓矛之兵耳器不犀利（犀坚也。）可用四万人一月足以决丞相御史两将军皆以为民方收敛时未可多发万人也。守之。且足奉世曰：不可天下被饥馑士马羸耗（耗减也。音呼到反）守战之备久废不简（简谓选拣）夷狄皆有轻边吏之心而羌首难（言创首为冠难也。）今以万人分屯数处虏见兵少必不畏惧战则挫兵病师守则百姓不救如此怯弱之形见羌人乘利诸种并和（和应也。音故引切）相扇而起臣恐中国之役不得止於四万非财币所能解也。少发师而旷日与（旷空也。空来其日计无功也。）一举而疾决利害相万也。（相益为万倍也。）固争之不能得有诏益二千人，於是遣奉世将万二千人骑以将屯为名（。且云：领兵屯田不言讨也。）典属国任立护军都尉昌为偏礻卑到陇西屯三处典属国为右军屯白石护军都尉为前军屯临洮奉世为中军屯首阳西极上（西极山名也。）前军到降同阪（阪平阪也。降同者阪名也。阪府阪切降下江切阪普河切）先遣校尉在前与羌争地利。又别遣校尉救民於广阳谷羌虏盛多皆为所破杀两校尉奉世具上地形部众多少之计愿益三万六千人反足以决事书奏天子为发兵六万馀人拜太常弋阳侯任千秋为奋武将军以助焉竟宁元年呼韩邪单于来朝赐以良家子王嫱单于喜上书硕保塞上谷以西至敦煌（保守也。自请保守之令无冠盗）传之无穷请罢边备塞吏卒以休天子人民天子令下有司议者皆以为便郎中令侯应习边事以为不可许帝问状应曰：周秦以来匈奴暴桀寇侵边境汉兴尤被其害臣闻北边塞至辽东外有阴山东西千馀里草木茂盛多禽兽本冒顿单于依阻其中治作弓矢来出为寇是其苑囿也。至孝武世出师征伐斥夺此地攘之於幕北（斥开也。攘却也。）建塞徼起亭隧（隧谓深开小道而行避敌钞寇也。）筑外城设屯戍以守之然後边竟得用少安幕北地平少草木多大沙匈奴来寇少所蔽隐从塞以南径深山谷往来差难边长老言匈奴失阴山之後过之未尝不哭也。如罢备塞戎卒示夷狄之大利不可一也。今圣德广被天覆匈奴（如天之覆也。）匈奴得蒙全活之恩稽首来臣夫夷狄之情困则卑顺︹则骄逆天性然也。前以罢外城省亭隧今裁足以候望通烽火而已古者安不忘危不可复罢二也。中国有礼义之教刑罚之诛愚民犹尚犯禁。又况单于能必其众不犯约哉！三也。（必极也。极保之也。）。且中国尚建关梁以制诸侯所以绝臣下之觊觎也。设塞徼置屯戍非独为匈奴而已亦为诸属国降民本故匈奴之人恐其思其逃亡四也。近西羌保塞与汉人通变吏民贪利侵盗其畜产妻子以此怨恨起而背畔世世不绝今罢乘塞则生易分争之渐五也。（乘塞登之而守也。易犹相欺侮也。易音弋阪切）往者从军没不还者子孙贫困一旦亡出求其亲戚六也。又边人奴婢愁苦欲亡者多曰：闻匈奴中乐无奈候望急何然时有亡出塞者七也。盗贼桀黠群辈犯法如其窘急亡走北出则不可制八也。起塞以来百有馀年非皆以土垣也。或因山岩石木柴僵落谷水门（僵落谓山下树木摧折或亡死枯僵堕落者僵音姜）稍稍平之率徒筑治功费久远不可胜计臣恐议者不胜虑其终始欲以一切省繇戍（一切谓摧时也。）十年之外百岁之内卒有他变障塞破坏亭隧灭绝当更发屯缮治累世之功不可卒复九也。如罢戍卒省候望单于自已保塞守御必深德汉（於汉自称恩德也。）请求无己小失其意则不可测开夷狄之隙亏中国之固十也。非所以永持治安威制百蛮之长策也。封奏天子有诏勿议罢边塞事使车骑将军口谕单于（将军许嘉也。谕谓晓也。）曰：单于上书愿罢北边吏士屯戍子孙世世保塞单于乡慕礼义所以为民计者甚厚此长久之策也。朕甚嘉之中国四方皆有关梁障塞非独以备塞外也。亦以防中国奸邪放纵出为寇害故明法度以专众心也。敬谕单于之意（言已晓知其意也。）朕无疑焉为单于怪其不罢故使大司马车骑将军嘉晓单于单于谢曰：愚不知大计天子幸使大臣告语甚厚。
    ●卷九百八十九
    ○外臣部　备御第二
    汉成帝河平元年单于遣右皋林王伊邪莫演等奉献朝正月既罢遣使者送至蒲坂（河东之县也。）伊邪莫演言欲降即不受我我自杀终不敢还归使者以闻下公卿议议者或言宜如故事受其降光禄大夫谷永议郎杜钦以为汉与匈奴数为边害故设金爵之赏以待降者今单于诎体称臣列为北藩遣使朝贺无有二心汉家接之宜异於往时今既享单于聘贡之质（享当也。质诚也。）而更受其逋逃之臣是贪一夫之得而失一国之心拥有罪之臣而绝慕义之君也。假令单于初立欲委身於中国未知利害（假令犹言或当也。）私使伊邪莫演诈降以卜吉凶受之亏德沮善（沮坏也。音材汝切）今单于自疏不亲边吏或者设为反间欲因而生隙（间音居苋反）受之合其策使得归曲而直责（归曲于汉而以直义来责也。）此诚边境安危之原师旅动静之首不可不详也。不如勿受以昭日月之信抑诈谖之谋怀附亲之心便（谖诈辞也。音许远反）对奏天子从之遣中郎将王舜往问降状伊邪莫演曰：我病狂妄言耳遣去归到官位如故不肯令见汉使。
    哀帝建平四年单于上书愿朝五年帝被病或言匈奴从上游来厌人（游犹流也。河水从西北来。故曰：上游也。亦曰：上游亦总谓地形耳不必系於河水也。厌音一涉反）自黄龙竟宁时单于朝中国取有大故（大故谓国之大丧）帝繇是难之以问公卿亦以为虚费府帑（府物所聚也。帑藏金帛之所也。音它莽反。又音奴）可。且勿许单于使辞去未发黄门郎扬雄上书谏曰：臣闻六经之治贵於未乱兵家之胜贵於未战（已乱而後治之战之斗而後获胜则不足贵）二者皆微（微谓精妙也。）然而大事之本不可不察也。今单于上书求朝国家不许而辞之臣愚以为汉与匈奴从此隙矣。本北地之狄五帝所不能臣三王所不能制其不可使隙甚明臣不敢远称请以秦以来明之以秦始皇之︹蒙恬之威带甲四十馀万然不敢窥西河乃筑长城以界之会汉初兴以高祖之威灵三十万众困于平城士或七日不食时奇谲之士石画之臣甚众（石大也。又曰：石言坚固如石也。画计策也。）卒其所以脱者世莫得而言也。（卒终也。莫得而言谓自免之计其事鬼恶故不传）。又高皇后尝忿匈奴群臣庭议樊哙请以十万众横行匈奴中季布曰：哙可斩也。妄阿顺指，於是大臣权书遗之（以权道为书顺辞以之）然後匈奴之解结中国之忧平及孝文时匈奴侵暴北边侵骑至雍甘泉京师大骇发三将军屯细柳棘门霸上以备之数月乃罢孝武即位设马邑之权欲诱匈奴使韩安国将三十万众徼於便[A123]（徼要也。音工完切[A123]古见也。）匈奴觉之而去徒费兵劳师一虏不可得见况单于之面乎！其後深惟社稷之计规恢万载之策（恢大也。）乃大兴师数十万使卫青霍去病操兵前後十馀年（操持也。音千万反），於是浮西河绝大幕破颜袭王庭穷极其地追奔逐北封狼居胥山禅於姑衍以临瀚海（积土为封而。又禅祭）虏名王贵人以百数自是之後匈奴震怖益求和亲然而未肯称臣也。且夫前世岂乐倾无量之费役无罪之人快心於狼望之北哉！（匈奴中地名也。）以为不一劳者不久佚不费者不永宁（佚与逸同喙口也。摧百万之师）是以忍百万之师以摧饿虎之喙运府库之财填卢山之壑而不悔也。（於兽口也。卢山匈奴中山也。喙音许称反）至本始之初匈奴有桀心（桀坚也。言其起立不顺）欲掠乌孙侵公主乃发五将之师十五万骑猎其南而长乐侯以乌孙五万骑震其西皆至质而还（质信也。谓所期处）时鲜有所获（鲜少也。音先践反）徒奋扬威武明汉兵。若雷风耳虽空行空反尚诛两将军故北狄不服中国未得高枕安寝也。逮至元康神爵之间大化神明鸿恩博洽而匈奴内乱五单于争立日逐呼韩邪携国归死扶伏称臣（伏音兰北反）然尚羁縻之计不颛制（颛与专同专制谓以为臣妾也。）自此之後欲朝者不距不欲者不强（强音其两切）何者外国天性忿鸷（鸷狠也。音竹二反）形容魁彳建负力怙气难化以善易肄以恶其︹难诎其和难得故未服之时劳师远攻倾国殚货伏尸流血破坚拔敌如彼之难也。既服之後慰荐抚循交接赂遗威仪俯仰如此之备也。往时尝屠大宛之城蹈乌桓之垒探姑缯之壁（姑缯谓西南种也。在益州）籍荡姐之场（羌属籍犹蹈也。姐音紫）艾朝鲜之旃拔两越之旗近不过旬月之役远不离二时之劳（离历也。三月为一时）固己犁其庭扫其穴（犁耕也。）郡县而置之彻席卷後无馀（古灾字也。）唯北狄为不然直中国之坚敌也。三垂比之悬矣。前世重之滋甚未易可轻也。今单于归义怀款诚之心欲离其庭陈见於前此乃上世之遗策神灵之所想望国家虽费不得已者也。奈何距以来厌之辞疏以无日之期消往昔之恩开将来之隙夫款而隙之使有恨心负前言缘往辞（言单于因缘往昔和好之辞以怨汉也。）归怨於汉因以自绝终无北面之心威之不可谕之不能焉得不为大忧乎！夫明者视於无形聪者听於无声诚先於未然即蒙恬樊哙不复施棘门细柳不复备马邑之灭安（先於未然谓计策素定御难折冲）所设卫霍之功何得用五将之威安所震不然一有隙之後虽智者劳心於内辩者毂击於外（毂击言使车交驰其毂相击也。）犹不。若未然之时也。且往者图西域制车师（图谋也。）置城郭都护三十六国费岁以大万计者（财用之费一岁数百万也。）岂为康居乌孙能逾白龙堆而寇西边哉！（龙堆形如土龙身无头有尾高大者二三丈卑者丈馀皆东北向相似也。在西域中）乃以制匈奴也。夫百年劳之一日失之费十而爱一臣窃为国不安也。唯陛下少留意於未乱未战以遏边萌之祸书奏天子寤焉召还匈奴使者更报单于书而许之赐雄帛五十匹黄金十斤。
    严尤为王莽将莽分匈奴地立呼韩邪十五子尤谏曰：臣闻匈奴为害所从来久矣。未闻上世有必征之者也。後世三家周秦汉征之然皆未有得上策者也。周得中策汉得下策秦无策焉当周宣王时猃狁内侵至於泾阳命将征之尽境而止其视戎狄之侵譬犹[B177][B150]之螫驱之而已（[B177]古蚊字也。[B150]音盲螫音式亦切驱与驱同）故天下称明是为中策汉武帝选将练兵约赍轻粮深入远戍（约少也。少赍衣装）虽有克获之功胡取报之兵连祸结三十馀年中国罢耗匈奴亦创艾（罢读曰疲耗损也。创音初同反艾读曰次下亦同也。）而天下称武是为下策秦始皇不忍小耻而轻民力筑长城之固延袤万里（袤长也。音茂）转输之行起於负海︹境既完中国内竭以丧社稷是为无策今天下遭阳九之比年饥馑西北边尤甚发三十万众具三百日粮东援海岱南取江淮然後乃备（援引也。音爰）计其道里一年尚未集合兵先至者聚居暴露师老械弊势不可用此一难也。边既空虚不能奉军粮内调郡国不相及属此二难也。（调发也。音徒钓反属音之坎反）计一人三百日食用粮十八斛非牛力不能胜牛。又当自赍食加二十斛重矣。胡地沙卤多乏水草以往事揆之军出未满百日牛必物故。且尽（物故谓死也。）馀粮尚多人不能负此三难也。胡地秋冬甚寒春夏甚风多赍钅复薪炭重不可胜（古金字也。钅复釜大口者也。钅复音富）食饮水以历四时有疾疫之忧是故前世伐胡不过百日非不欲久势力不能此四难也。辎重自随则轻锐者少（重直用反其下亦同）不得疾行虏徐遁逃势不能及幸而逢虏。又累辎重（累音力瑞反）如遇险阻衔尾相随（衔马衔也。尾马尾也。言前後单行不得并驱）虏要遮前後危殆不测此五难也。大用民力功不可必立臣伏忧之今既发兵宜纵先至者令臣尤等深入霆击。且以创艾胡虏（谓率道见之兵。且以击虏）莽不听尤言转兵如故天下骚动。
    後汉光武建武七年诏骠骑大将军杜茂北屯田晋阳广武以备胡寇。
    九年正月隗嚣死司徒掾班彪上言今凉州部皆有降羌羌胡被左衽而与汉人杂处习俗既异言语不通数为小吏黠人所见侵夺穷志无聊故致反叛夫蛮夷寇乱皆为此也。旧制益州部置蛮夷骑都尉幽州部置领乌桓校尉凉州部置护羌校尉皆持节领护理其怨结岁时循行问所疾苦。又数遣使骑通动静使塞外羌夷为吏耳目州郡因此可得儆备今宜复如旧以明威防帝从之即以牛邯为护羌校尉持节如旧。
    十二年十二月参狼羌寇武都陇西太守马援讨降之时朝臣以金城破羌之西涂远多寇议欲弃之马援上言破羌以西城多完牢易可依固其田土肥壤灌溉流通如令羌在湟中则为害不休不可弃也。帝然之，於是诏武威太守令悉还金城客民归者三千馀口使各反旧邑援奏为置长吏缮城郭起坞候开水田劝以耕牧郡中乐业是岁朱茂屯田晋阳卢芳据高柳与匈奴连兵寇边帝遣谒者忠将众郡施刑配茂镇守北边因发边卒筑亭候┭火。又发委输金帛缯絮供给军士并赐边民冠盖相望茂亦建屯田驴车转运遣骠骑大将军杜茂将众郡施刑屯边（施读曰弛施解也。谓有赦令去其钳赭衣谓之弛刑）筑亭候（亭候伺候望敌之所）┭燧。
    十三年二月遣捕虏将军马武屯沱河以备匈奴时帝以卢芳与匈奴乌桓连兵寇盗尤数缘边愁苦诏上谷太守王霸将弛刑徒六千馀人与杜茂治飞狐道堆石布土筑起亭障自代至平城三百馀里是岁匈奴寇河东州郡不能禁，於是渐徙幽并边人於常山关居庸关以东匈奴左部遂复转居塞内朝廷患之增缘边兵郡数千人大筑亭候┭火。
    二十一年冬鄯善王车师王等十六国皆遣子入侍奉献愿请都护帝以中国初定未遑外事乃还其侍子厚加赏赐後鄯善王上书愿复遣子入侍更请都护都护不出诚迫於匈奴天子报曰：今使者大兵未能得出如诸国力不从心东西南北自在也，於是鄯善车师复附匈奴。
    二十二年乌桓击破匈奴匈奴北徙幕南地空诏罢诸边郡亭候吏卒。
    二十四年正月匈奴日逐王比自立为呼韩邪单于款塞称藩愿御北虏事下公卿议者皆以为天下初定中国空虚夷狄情伪难知不可许五官中郎将耿国独曰：臣以为宜如孝宣故事受之令东鲜卑北拒匈奴率厉四夷完复边郡使塞下无晏开之警万世有安宁之策也。帝从其议遂立比为南单于繇是乌桓鲜卑保塞自守北虏远遁中国少事。
    二十五年辽西乌桓大人郝旦等九百二十二人率众向化封其渠帅为侯王君长者八十一人皆居塞内布於氵公边诸郡为汉侦候助击匈奴鲜卑时司徒掾班彪上言乌桓天性轻黠好为寇贼。若久放纵而无总领者必复侵掠居人但委主降掾吏恐非所能制臣愚以为宜复置乌桓校尉诚有益於附集省国家之边虑帝从，於是始复置校尉於上谷甯城开营府并领鲜卑赏赐质子岁时互市焉（及明章和之世皆保塞无事）二十六年南匈奴与北单于战不利乃诏单于徙居西河美稷因使中郎将郴及副校尉王郁留西河拥护之为设宫府从事史掾史令西河长史岁将骑二千弛刑五百人助中郎将卫护单于冬屯夏罢自後以为常及悉复缘边诸郡。
    二十七年南单于称臣乌桓鲜卑并来入朝帝令太尉赵熹典边事思为久长规熹上复缘边诸郡幽并二州繇是而定（谓建武六年徙中五原人於常山居庸间至二十六年复令还中五原东观记月草创苟合未有还人盖熹至北请徙之）。
    明帝永平八年三月初置度辽将军屯五原曼柏（曼柏县在今胜州银城县）先是遣越骑司马郑众使北匈奴南部须十骨都侯等知汉与北虏交使怀嫌怨欲畔郑众觉之乃上言宜更置大将以防二虏交通繇是始置度辽营以中郎将吴堂行度辽将军事副校尉来苗左校尉阎章右校尉张国将黎阳虎牙营士屯五原曼柏（光武以幽奠将相兵克定天下故於黎阳立营以谒者监领兵骑五千）。又遣骑都尉秦彭将兵屯美稷。
    十月诏三公募郡国中都官死罪系囚减罪一等勿笞诣度辽将军营屯朔方五原之边县妻子自随便占著边县（占著谓附名籍）父母同产欲相代者恣听之凡徙者赐弓弩衣粮。
    十六年二月遣太仆祭肜出高阙（高阙山名因以名塞在朔方北）奉车都尉窦固出酒泉驸马都尉耿秉出居延（本匈奴地名也。武帝因以名县属张掖郡在甘州张掖县东北）驸马都尉来苗出平城伐北匈奴窦固破呼衍王於天山（呼衍匈奴王号天山即祁连山一名雪山。又名折罗汉山在伊州）留兵屯伊吾卢城（本匈奴地名既破呼衍即其地也。置宜来都尉以为屯田伊州职县伊吾故城是也。）。
    九月丁卯诏命郡国中都官死罪系囚减死罪一等勿笞诣军营屯朔方敦煌妻子自随父母同产欲求从者恣听之。
    十七年八月令武威张掖酒泉敦煌（张掖故匈奴昆邪王地也。张国臂掖。故曰：张掖故城在甘州张掖县西北）及张掖属国系囚右趾已下在兵者皆一切勿治其罪诣军营。
    十一月遣奉车都尉窦固驸马都尉耿秉骑都尉刘张出敦煌昆仑塞（昆仑山名因以为塞在今肃州酒泉县西南山有昆仑之体故名之）击破白山虏於蒲类海上逐入车师（白山冬夏有雪故名曰：白山匈奴谓之天山过之皆下马拜焉去蒲类百里内）骑都尉刘张出击车师请耿恭为司马与奉车都尉窦固及从弟驸马都尉秉破降之始置西域都护戊己校尉乃以耿恭为戊己校尉屯後王部金蒲城谒者关宠为戊己校尉屯前王柳中城屯各置数百人章帝初即位戊己校尉关宠屯京师前王城耿恭屯後王城北匈奴围之关宠上书求救帝乃诏公卿合议司空第五伦以为不宜救司空鲍昱议曰：今使人於危难之地急而弃之外则纵蛮夷之暴内则伤死难之臣诚令权时後无边事可也。匈奴如复犯塞为寇陛下将何以使将。又二部兵人裁各数千匈奴围之历旬不下是其寡弱尽力宜救也。可令敦煌酒泉太守各将精骑二千多其幡帜倍道兼行以赴其急匈奴疲极之兵必不敢当四十日间足还入塞帝然之。
    建初元年春酒泉太守彭大破车师於交河城帝不欲疲弊中国以事夷狄乃迎还戊己校尉不复遣都护。
    二年三月甲辰罢伊吾卢屯兵。
    元和二年武威太守孟上书北虏既已和亲而南部复往抄掠北单于谓汉欺之谋欲犯边宜还其生口以安慰之诏百官议朝堂公卿皆言夷狄谲诈求欲无厌既得生口当复妄自夸大不可开许太仆袁安独曰：北虏遣使奉献和亲有得边生口者取以归汉此明其畏威而非先违约也。以大臣典边不宜负信於戎狄还之足示中国优贷而使边人得安诚便司徒桓虞改议从安太尉郑弘司空第五伦皆恨之弘因大言激厉虞曰：诸言当还生口者皆为不忠虞廷叱之伦及大鸿胪韦彪各作色变容司隶校尉举奏安等皆上印绶谢帝诏报曰：久议沉滞各有所志盖事以议从策繇众定りりぅぅ得礼之容寝嘿抑心更非朝廷之福君何尤而深谢其各冠履帝竟从安议。
    章和元年四月丙子令郡国中都官系因减死一等诣金城戍七月诏死罪囚犯罪在丙子赦前而後捕系者皆减死勿笞诣金城戍。
    九月壬子诏郡国中都官系囚减死罪一等诣金城戍。
    和帝永元二年大将军窦宪复出屯武威明年北单于为左校尉耿夔所破道走乌孙塞北地空馀部不知所属宪自矜巳功欲结恩北虏乃上立降者左鹿蠡王阿佟为北单于置中郎将领护如南单于故事事下公卿议太尉来繇太常丁鸿光禄勋耿秉等十人议可许袁安与任隗奏以为光武招怀南虏非谓可求安内地正以权时之可得御北狄故也。今朔漠既定宜令南单于反其北庭并领降众无缘复更立阿佟以增国费宗正刘方大司农尹睦同安议事奏未以时定安惧宪计遂行乃独上封事曰：臣闻功有难图不可豫见事有易断较然不疑伏惟光武皇帝本所以立南单于者欲安南定北之策也。恩德甚备故匈奴遂分边境无患孝明皇帝奉承先意不敢失坠赫然命将爰伐塞北至乎！章和之初降者十馀万人议者欲置之滨塞东至辽东太尉宋繇光禄勋耿秉皆以为失南单于心不可先帝从之陛下奉承洪业大开疆宇大将军远帅讨伐席卷北庭此诚宣明祖宗崇立弘勋者也。宜审其终以成厥初伏念南单于屯先父举众归德自蒙恩以来四十馀年三帝积累以遗陛下陛下深宜遵述先志成就其业况屯首唱大谋空尽北虏辍而弗图更立新降以一朝之计违三世之规失信於所养建立於无功繇秉实知旧议而欲背弃先恩夫言行君子之枢机赏罚理国之纲纪。《论语》曰：言忠信行笃敬虽蛮貊行焉今。若失信於一屯则百蛮不敢复保誓矣。又乌桓鲜卑新杀北单于凡人之情咸畏仇雠今立其弟则二虏怀怨兵食可废信不可去。且汉故事供给南单于费直岁一亿九十馀万西域岁七千四百八十万今北庭弥费其费过倍乃是空尽天下而非策建之要也。诏下其议安。又与宪更相难折宪险急负势言辞骄讦至诋毁安称光武诛韩歆戴涉故事安终不移（大司徒歆坐非帝读隗嚣书自杀大司徒涉坐杀大仓令下狱死）宪竟立匈奴降者右鹿蠡王於除为单于後遂反叛卒如安策安以天子幼弱外戚擅权每朝会进见及与公卿言国家事未尝不噫呜流涕自天子及大臣皆恃赖之。
    八年八月辛酉诏郡国中都官系囚减死一等诣敦煌。
    十二年四月日南象林蛮夷二千馀人寇掠百姓燔烧官寺郡县发兵讨击斩其渠帅馀众乃降，於是置象林将兵长史以防其患。
    十四年二月乙卯故西海郡（平帝时金城塞外羌献地以为西海郡也。光武建武中省金城入陇西郡至是复缮之金城即兰洲县也。）徙金城西部都尉以戍之。
    安帝永初四年二月丁巳南匈奴寇常山乙丑初置长安雍二营都尉官（京兆席牙扶风都尉以京州近羌杀犯三辅将兵卫护国陵扶风都尉居雍县故俗人称雍营焉西羌传云：虎牙都尉居长安）。
    五年二月先零羌入寇河东至河内百姓相惊多奔南度河使北军中侯朱宠将五营士屯孟津诏魏郡赵国常山中山缮作坞候六百一十六所建光元年高句骊王宫死子遂成立玄菟太守姚光上言欲因其丧发兵击之议者皆以为可许尚书陈忠曰：宫前桀黠光不能讨死而击之非义也。宜遣吊问因责让前罪赦不加诛取其後善帝从之明年遂成还汉生口诣玄菟降诏曰：遂成等桀逆无状当斩断俎醢以示百姓幸会赦令乞罪请降鲜卑貊连年寇钞驱略小民动以千数而裁送数十百人非向化之心也。自今以後不与县官战斗而自以亲附送生口者皆与赎直缣人四十疋小口半之遂成死子伯固立其後貊率服东陲少事是岁初置渔阳营兵（伏侯。《古今注》曰：置营兵千人也。）。
    延光二年张为敦煌太守上书陈三策以为北虏呼衍王尝展转蒲类秦海之间专制西域共为寇钞今以酒泉属国吏士二千馀人集昆仑塞先击呼衍王绝其根本因发鄯善兵五千人胁车师後部此上计也。若不能出兵可置军司马将士五百人四郡供其犁牛食出据柳中此中计也。如。又不能则宜弃交河城鄯善等悉使入塞此下计也。朝廷下其议尚书陈忠上疏曰：臣闻蛮夷之寇莫甚北虏汉兴高祖窘平城之围太宗屈供奉之耻故孝武愤怒深惟久长之计遣虎臣浮河绝汉穷破虏庭当斯之役黔首陨於狼望之北财币縻於卢山之壑府库殚竭杼柚空虚至舟车赀及六畜夫，岂不怀虑久故也。遂开河西四郡以隔绝南羌收三十六国断匈奴右臂是以单于孤恃鼠窜远藏至於宣元之世遂备藩臣关徼不闭羽檄不行繇此察之戎狄可以威服难以化狎西域内附日久区区东望扣关者数矣。此其不乐匈奴慕汉之效也。今北虏已破车师势必南攻鄯善弃而不救则诸国从矣。若。然则虏财贿恣增胆势益殖威临南羌与之交连如此河西四郡危矣。河西既危不救则百倍之役兴不訾之费发矣。议者但念西域绝远恤之烦费不见先世一心勤劳之意也。方今边境守御之具不精内郡武卫之备不敦煌孤危远来告急复不辅助内无以慰劳吏人外无以威示百蛮蹙国减土经有明诫臣以为敦煌宜置校尉案旧增四郡屯兵以西抚诸国庶足折冲万里震怖匈奴帝纳之乃以班勇为西域长史将弛刑徒五百人西屯柳中勇遂破平车师初曹宗为敦煌太守时北匈奴复率车师後部王共攻班等遂击走其前王鄯善逼急求救於曹宗因此请出兵击匈奴报索班之耻复欲进取西域邓太后不许但令置护西域副校尉居敦煌复部营兵三百人羁縻而已其後北虏连与车师入寇河西朝廷不能禁议者因欲闭玉门阳关以绝其患为太守遂建三策。
    三年九月诏郡国中都官死罪系囚减罪一等诣敦煌陇西及度辽营（汉官仪度辽将军屯五曼柏县）。
    顺帝永建元年五月诏幽并凉州刺史使各实二千石以下至黄绶年老劣弱不任军事者上名严敕障塞缮设屯备立秋之後简习戎马十月辛巳诏减死罪以下徙边丁亥鲜卑犯边遣黎阳营兵出屯中山北界告幽州刺史及令缘边郡增置步兵列屯塞下调五营弩师郡举五人令教习较射（调选也。五营五校也。谓长水步兵射声胡骑车骑等五校尉也。）先是朔方以西障塞多不修复鲜卑因此数寇南部杀斩将王（モ奴有左右斩将王）单于忧恐上言求复障塞帝从之乃遣黎阳营兵出屯中山北界增置缘边诸郡兵别屯塞下教习战射。
    五年十月丙辰诏郡国中都官死罪系囚皆减罪一等诣北地上郡安定戍。
    永和元年武陵太守上书以蛮夷率服可比汉人增其租赋议者皆以为可尚书令虞诩独奏曰：自古圣王不臣异俗非德不能及威不能加知其兽心贪婪难率以礼是故羁縻而绥抚之附则受而不逆叛则弃而不追先帝旧典贡税多少所繇来久矣。今猥增之必有怨叛计其所得不偿所费必有後悔帝不从其冬澧中氵娄中蛮果争贡市非旧约遂杀卿吏举众反叛明年春蛮二万人围充城八千人寇夷道遣武陵太守李进讨破之斩首数百级馀皆降服。
    二年日南象林徼外蛮夷区怜等反贼势转盛侍御史贾昌使在日南与州郡并力讨之岁馀兵不继帝以为忧明年诏公卿百官及四府掾属问其方略皆议遣大将发荆扬兖豫四万人赴之大将军从事中郎李固曰：若荆扬无事发之可也。今二州盗贼盘结不武陵南郡蛮夷末辑长沙桂阳数被徵发如复扰动必更生患其不可一也。又兖豫之人卒被徵发远赴千里无有还期诏书迫促必致叛亡其不可二也。南州水土湿暑加有瘴气致死亡者十必四五其不可三也。远涉万里士卒疲劳比至岭南不复堪斗其不可四也。军行三十里马程而去日南九千馀里三百日乃到计人粟五升用米六十斛不计将吏驴马之食但负甲自致费便。若此其不可五也。设军到所在死亡必众既不足御敌当复更发此为刻割心腹以补四肢其不可六也。九真日南相去千里发其吏民犹尚不堪何况劳苦四州之卒以赴万里之艰哉！其不可七也。前中郎将尹就讨益州叛羌益州谚曰：虏来尚可尹来杀我後就徵还以兵付刺史张乔乔因其将吏旬月之间破殄寇虏此发将无益之效州郡可任之验也。宜更选有勇略仁惠任将帅者以为太守刺史悉使共住交趾令日南兵单无守既不足战。又不能可一切从其吏民北依交趾事静之後乃命归本还幕蛮夷使自相攻转输金帛以为其资有能反间致头首者许以封侯列土之赏故并州刺史长沙祝良性多勇决。又南阳张乔前在益州有破虏之功皆可任用昔文帝就加魏尚为中守哀帝即拜袭舍为太山太守宜即拜良等便道之官四府悉从固议即拜祝良为九真太守张乔为交趾刺史乔至开示慰诱并皆降散良到九真单车入贼中设方略招以威信降者数万人皆为良筑起府寺繇是岭外复平。
    五年大将军梁商以羌胡新反党众初合难以兵服宜用招降乃上。表曰：匈奴寇畔自知罪极穷乌困兽皆知救死况种类繁炽不可殚尽今转运日增三军瘦苦虚内给外非中国之利窃见度辽将军马续素有谋谟。且与边日久深晓兵要每得续书与臣策合宜令续深备高壁以恩信招降宣示购赏明为期约如此则鬼类可服国家无事矣。帝从之乃诏续招降畔虏商。又移书续等曰：中国安宁忘战日久良骑野合交锋接矢决胜当时戎狄之所长而中国之所短也。︹弩乘城坚营固守以待其衰中国之所长也。而戎狄之所短也。宜务先所长以观其变议备开赏宣示反悔勿贪小功以乱大谋。
    是年九月令扶风汉阳筑陇道坞三百所置屯兵桓帝建和元年十一月辛巳减天下死罪一等徙边戍。
    和平元年十一月辛巳减天下死罪一等徙边戍。
    永兴元年十一月诏减天下死罪一等徙边戍。
    二年闰九月减天下死罪一等徙边戍。
    永寿三年四月九真蛮夷叛太守儿式讨之战殁遣九真都尉魏郎击破之复屯据日南。
    灵帝熹平五年夏育上言鲜卑寇边自春以来三十馀发请徵幽州诸郡兵出塞击之一冬二春必能擒灭朝廷未许先是护羌校尉田晏坐事论刑被原欲立功自效乃请中常侍王甫求得为将甫因此议遣兵与育并力讨贼帝乃拜晏为破鲜卑中郎将大臣多有不同乃召百官议朝堂议郎蔡邕议曰：书戒猾夏易伐鬼方周有猃狁蛮荆之师汉有阗颜氵海之事征讨殊类所繇尚矣。然而时有同异势有可否故谋有得失事有成败不可齐也。武帝情存远略志辟四方南诛百越北讨强胡西伐大宛东并朝鲜因文景之蓄藉天下之饶数十年间官民俱匮至乃兴盐铁酤之利设告缗重税之令民不堪命起为盗贼关东纷扰道路不通绣衣直指之使奋铁钺而并出既而觉悟乃息兵罢役封丞相为富民侯故主父偃曰：夫务战胜穷武事未有不悔者也。夫以世宗神武将帅良猛财富充实所拓广远犹有悔焉况今人财并乏事劣昔时乎！自匈奴遁逃鲜卑︹盛据其故地称兵十万财力劲彳建意智益生如以关塞不严禁网多漏精金良铁皆为贼有汉人逋逃为之谋主兵利马疾过於匈奴昔纪明良将习兵善战有事西羌犹十馀年今育晏才策未必过鲜卑种众不弱于曩时而虚计二载自许有成。若祸结兵连岂得中休当复徵发众人转运无己是为耗竭诸夏并力蛮夷夫边垂之患手足之疥搔中国之困胸背之瘭疽方今郡县盗贼尚不能禁况此鬼虏而可伏乎！昔高祖忍平城之耻吕后弃慢书之诟方之於今何者为甚天设山河秦筑长城汉起塞垣所以别内外异殊俗也。苟无戚国内侮之患则可矣。岂无虫岂狡寇计争往来哉！虽或破之，岂可殄尽而方令本朝为之旰食乎！夫专胜者未必克挟疑者未必败众所谓危圣人不任朝议有嫌明主不行也。昔淮南王安谏伐越曰：天子之兵有征无战言其莫敢较也。如使越人蒙死以逆执事厮舆之卒有一不备而归者虽得越王之首而犹为大汉羞之而欲以齐民易鬼虏皇威辱外夷就如其言犹已危矣。况乎！得失不可量耶昔珠崖郡反孝元皇帝纳贾损之言而下诏曰：珠崖背畔今议者，或曰：可讨，或曰：弃之朕日夜思惟羞威不行则欲诛之通於时变复忧万民夫万民之饥与远蛮之不讨何者为大宗庙之祭凶年犹有不备况避不嫌之辱哉！今关东大困无以相赡。又当动兵非但劳民而已其罢珠崖郡此元帝所以发德音也。夫恤民救急虽成都列县尚犹弃之况障塞之外未尝为民居者乎！守边之术李牧善其略保塞之论严尤申其要遗业犹在文章俱存循二子之策守先帝之规臣曰：可矣。帝不从遂遣夏育出高柳田晏出中匈奴中郎将藏率南单于出雁门各将万骑三道出塞二千馀里檀石槐命三部大人各帅众逆战育等大败丧其节传辎重各将数十骑奔还死者十七八三将槛车徵下狱赎为庶人。
    光和三年十月巴郡板蛮复叛寇掠三蜀及汉中诸郡帝遣御史中丞萧授督益州兵讨之连年不能克帝欲大发兵乃问益州计吏考以征讨方略汉中上计程包对曰：板七姓射杀白虎立功先世复为义人其人勇猛善於兵战昔永初中羌入汉川郡县破坏得板救之羌死败殆尽故号为神兵羌人畏忌传语种辈勿复南行至建和二年羌复大入实赖板连摧破之前车骑将军冯绲南征武陵虽受丹阳精兵之锐亦倚板以成其功近益州郡乱太守李亦以板讨而平之忠功如此本无恶心长吏乡亭更赋至重仆役楚过於奴虏亦有嫁妻卖子或乃至自刭割虽陈冤州郡而牧守不为通理阙庭悠远不能自闻含怨呼天叩心穷谷愁苦赋役困罹酷刑故邑落相聚以致叛戾非有谋主僭号以图不轨今但选明能牧守自然安集不烦征伐也。帝从其言遣太守曹谦宣诏赦之即皆降伏。
    中平二年汉阳贼边章韩遂与羌胡为寇东侵三辅时遣车骑将军皇甫嵩西讨之嵩请发乌桓三千人北军中侯邹靖上言乌桓众弱宜募鲜卑事下四府大将军掾韩卓议以为乌桓兵寡而与鲜卑世为仇敌。若乌桓被发则鲜卑必袭其家乌桓闻之当复弃军还救非唯无益於实乃更沮三军之情邹靖居近边塞究其态诈。若令靖募鲜卑轻骑五千必有破敌之效车骑将军掾应劭之曰：鲜卑隔在汉北犬羊为群无君长之帅卢落之居而天性贪暴不拘信义故数犯障塞。且无宁岁唯至互市乃来靡服苟欲中国珍货非为畏威怀德计获事足旋踵为害是以国家外而不内盖为此也。往者匈奴反叛度辽将军马续乌桓校尉王元发鲜卑五千馀骑。又武威太守赵坤亦率鲜卑征讨叛羌斩获鬼虏既不足言而鲜卑越溢多为不法裁以军令则忿戾作乱制御少缓则陆梁残害劫居人钞商旅啖人牛羊略人兵马得赏既多不肯去复欲以物买铁边将不听便取练帛聚欲烧之边将恐怖畏其反叛辞谢抚顺无敢拒违今狡寇未殄而羌为巨害如或致悔其可追乎！臣愚以为可募陇西羌胡守善不叛者简其精勇多其牢赏太守李参沈静有谋必能奖属得其死力当思渐消之略不可仓卒望也。韩卓复与劭相难反覆，於是诏百官大会朝堂皆从劭议。
    ●卷九百九十
    ○外臣部　备御第三
    魏文帝黄初三年二月鄯善等王各遣使奉献西域遂通置戊己校尉明帝即位务欲绥和戎狄以息征伐羁縻两部而已（先是黄初五年步度根赴阙贡献厚加赏赐後一心守边不为寇害而轲比能众遂︹盛）。
    晋武帝时关陇屡为氐羌所扰孟观西讨日擒氐齐万年山阴令江统深惟四夷乱华宜杜其萌乃作徙戎论其辞曰：夫夷蛮戎狄谓之四夷九服之制地在要荒春秋之义内诸夏而外夷狄以其言语不通贽币不同风俗诡异种类乖殊或居绝域之外山河之表崎岖山谷险阻之地与中国壤断土隔不相侵涉赋役不及正朔不加。故曰：天子有道守在四夷禹平九土而西戎即叙其性气贪婪凶悍不仁四夷之中戎狄为甚弱则畏服︹则侵叛虽有贤圣之世大德之君咸未能通化率导而以恩德柔怀也。当其︹也。以殷之高宗而惫於鬼方有周文王而患昆夷高祖困於白登孝文军於霸上及其弱也。周公来九译之贡中宗纳单于之朝以元成之微而犹四夷宾服此其已然之效也。故匈奴求守边塞而侯应陈其不可单于屈膝未央望之议以不臣是以有道之君牧夷狄也。惟以待之有备御之有常虽稽颡执贽而边城不弛固守虽寇贼强暴而兵甲不加远征期令境内获安疆埸不侵而已及至周室失统诸侯专征以大兼小转相诛灭封疆不固而利害异心戎狄乘间得入中国或招诱安抚以为巳用故申缯之祸颠覆宗周襄公要秦遽兴姜戎当春秋时义渠大荔居秦晋之域陆浑阴戎处伊雒之间叟阝瞒之属害及济东侵入齐宋陵虐邢卫南夷北狄交侵中国不绝。若线齐桓攘之存亡继绝北伐山戎以开燕路故仲尼称管仲之力嘉左衽之功逮至春秋之末战国方盛楚吞蛮氏晋弱陆浑赵武胡服开榆中之地秦雄咸阳灭义渠之等始皇之并天下也。南兼百越北走匈奴五岭长城戎卒亿计虽师役烦殷寇贼横暴然一世之功戎虏奔却当时中国无复四夷也。汉兴而都长安关中之郡号曰：三辅禹贡雍州宗周丰镐之旧也。及至王莽之败赤眉因之西都荒毁百姓流亡建武中以马援领陇西太守讨叛羌徙其馀种於关中居冯翊河东空地而与华人杂处数岁之後族类蕃息既恃其肥︹。且苦汉人侵之永初之元骑都尉王弘使西域发调羌氐以为行卫，於是群羌奔骇互相扇动二州之戎一时俱发覆没将守屠破城邑邓骘之征弃甲委兵舆尸丧师前後相继诸戎遂炽至於南入蜀汉东掠赵魏唐突轵关侵其河内及遣北军中侯宋宠将五营士於孟津距羌十年之中夷夏俱毙任尚马贤仅乃克之此所以为害深重累年不定者虽繇御者之无方将非其才亦，岂不以寇发心腹害起肘腋笃难疗疮大迟愈之故哉！自此之後馀烬不尽小有际会取复侵叛马贤狃伏终於覆败段临冲自西阻东雍州之戎常为国患中世之寇惟此为大汉末之乱关中残灭魏兴之初与蜀分隔疆场之戎一彼一此魏武皇帝令将军夏侯妙才讨叛氐阿贵千万等後因拔弃汉中遂徙武都之种於秦川欲以弱寇︹国御蜀虏此盖权宜之计一时之势非所以为万世之利也。今者当之已受其弊矣。夫关中土沃物丰厥田上上加以泾渭之流溉其舄卤郑国白渠灌浸相通黍稷之饶亩号一锺百姓谣咏其殷实帝王之都每以为居未闻戎狄宜在此土也。非我族类其心必异戎狄志态不与华同而因其衰弊迁之畿服士庶玩习侮其轻弱使其怨恨之气毒於骨髓至蕃育众盛则坐生其心以其贪悍之性挟愤怒之情候隙乘便取为横逆而居封域之内无障塞之隔掩不备之人收散野之积故能为祸滋蔓暴害不测此必然之势已验之事也。当今之计宜及兵威方盛众事未罢从冯翊北地新平安定界内诸羌著先零开析支之地徙扶风始平京兆之氐出还陇右著阴平武都之界廪其道路之粮令足自致各附本种反其旧土使属国抚夷就安集之戎晋不杂并得其所上合往古即叙之义下为盛世永久之规纵有猾夏之心风尘之警则绝远中国隔阂山河虽为寇暴所害不广是以充国子明能以数万之众制群羌之命有征无战全军独克虽有谋谟深计庙胜远图，岂不以华夷异处戎夏区别要害易定之故得成其功也。哉！难者曰：方今关中之祸暴兵二载征戍之劳老师十万水旱之害荐饥累荒疫疠之灾扎差昏夭凶逆既戮悔恶初附。且款。且畏咸怀危惧百姓愁苦异人同虑望宁息之有期。若枯旱之思雨露诚宜镇之以安豫而子方欲作後起徒兴功造事使疲悴之众徙自猜之寇以无之人迁乏食之虏恐势尽力屈绪业不卒羌戎离散心不可一前害未及弭而後变复横出矣。曰：羌戎狡猾擅相号署攻城野战伤害牧守连兵聚众载离寒暑矣。而今异类瓦解同种土崩老幼系虏丁壮降散禽离兽迸不能相一子以此等为尚挟馀资悔恶反善怀我德惠而来柔附乎！将势穷道尽智力俱困惧我兵诛以至於此乎！曰：无有馀力势穷道尽故也。然则我能制其短长之命而令其进退繇已矣。夫乐其业者不易事安其居者无迁志方其自疑危惧畏怖促遽故可制以兵威使之左右无违也。迨其死亡散离流未鸠关中之人户皆为雠故可遐迁远处令其心不怀土也。夫圣贤之谋事也。为之於未有理之於未乱道不著而平德不显而成其次则能转祸为福因败为功值困必济遇否能通今予遭弊事之终而不图更制之始爱易辙之勤而得覆车之轨何哉！且关中之人百馀万口率其少多戎狄居半处之与迁必须口实。若有穷乏糁粒不继者故当倾关中之以全其生生之计必无挤於沟壑而不为侵掠之害也。今我迁之传食而至其种族自使相赡而秦地之人得其半此为济行者以廪粮遗居者以积仓宽关中之逼去贼盗之原除旦夕之损建终年之益。若惮举之小劳而忘永逸之弘策惜日月之烦苦而遗累世之寇敌非所为能开物成务创业垂统崇基拓迹谋及子孙者也。并州之胡本实匈奴桀恶之寇也。汉宣之世冻馁残破国内五裂後合为二呼韩邪遂衰弱孤危不能自存阻塞下委质柔服建武中南单于复求降附遂令入塞居於漠南数世之後亦取叛戾故何熙梁觐戎车屡征中平中以黄巾贼起发调其兵部众不从而杀羌渠繇是於弥扶罗求助於汉以讨其贼仍值世丧乱遂乘[C260]而作卤掠赵魏寇至河南建安中。又使右贤王去卑诱质呼厨泉听其部落散居六郡咸熙之际以一部太︹分为三率秦始之初。又增为四，於是刘猛内叛连结外虏近者郝散之变发於远今五部之众户至数万人口之盛过於西戎然其天性骁勇弓马便利倍於氐羌。若有不虞风尘之虑则并州之域可为寒心荣阳句丽本居辽东塞外正始中幽州刺史母丘俭伐其叛者徙其馀种始徙之时户落百数子孙孳息今以千计数世之後必至殷炽今百姓失职犹或忘叛犬马肥充则有噬况於夷狄能不为变但顾其微弱势力不停耳夫为邦者患不在贫而在不均忧不在寡而在不安以四海之广士庶之富岂须夷虏在内然後取足哉！此等皆可申谕发遣还其本域慰彼羁旅怀土之恩释我华夏纤介之忧惠此中国以绥四方德施永世於计为长帝不能用未及十年而夷狄乱华时人服其深识。
    西凉李敦煌旧塞东西二围以防北虏之患筑敦煌塞西南二围以威南虏後赵石季龙谋伐昌黎遣渡辽曹伏将青州之众渡海戍蹋顿城无水而还因戍于海岛运三百万斛以给之。又以船三百艘运三十万斛诣高句麓。
    後凉吕光时群议以高昌虽在西陲地居形胜外接胡虏易生翻覆宜遣子弟镇之光以子覆为使持节镇西将军都督玉门已西诸军事西域大都护镇高昌命大臣子弟随之。
    南齐太祖建元二年。又置巴州以威静之。
    後魏明元太常八年正月蠕蠕犯塞二月筑长城自长川之南起自赤城西至五原延袤二千馀里备置戍卫。
    太祖始光初诏问公卿赫连蠕蠕征讨先後北平王长孙嵩平阳侯长孙翰司空奚斤等曰：赫连屈丐未能为患蠕蠕世为边害宜先讨大檀及则收其畜产足以富国不及则校猎阴山多杀禽兽皮肉筋角以充军实亦愈於破一小国太常崔浩曰：大檀迁徙鸟逝疾追则不足经久大众则不能及之赫连屈丐土宇不过千里其形性残虐人神所弃宜先讨之尚书刘洁武京侯安原请先平冯跋帝默然遂西巡狩延和元年六月庚寅车驾伐和龙诏尚书左仆射安原等屯于汉南以备蠕蠕。
    大延二年八月诏广平公张黎发定州七郡一万二千人通沙泉道。
    五年六月甲辰车驾西讨沮渠牧犍侍中宜都王穆寿辅皇太子决留台事大将军长乐敬辅国大将军建宁王崇二万人屯汉南以备蠕蠕。
    太平真君五年帝于河西诏司徒崔浩诣行在议军事浩。表曰：昔汉武帝患モ奴︹盛故开凉州五郡通西域劝农积为灭贼之资东西迭击故汉未疲而匈奴已弊後遂入朝昔平凉州臣愚以为北贼未平征役不息可不徙其民案前世故事计之长者。若迁民人则土地空虚虽有镇戎可御边而已至於大举军资必乏陛下以此事阔远竟不施用如臣愚意犹如前议募徙豪强大家充实凉土军举之日东西齐势此计之得者。
    六年八月徙诸种杂人五千馀家於北边令人北徙畜牧至广汉以饵蠕蠕。
    七年五月发司幽定冀四州十万人筑城上塞围起上谷西至河广袤延千里。
    九年十二月北讨受降城不见蠕蠕因积粮城内留守而还。
    孝文延兴五年六月典赦京师死罪遣备蠕蠕。
    太和中尚书中书监高闾上。表曰：臣闻为国之道其要有五一曰文德二曰武功三曰法度四曰防固五曰刑赏故远人不服则文德以来之荒狡放命则播武功以威之民未知战则制法度以齐之暴敌轻侵则设防固以御之临事制胜则明刑赏以劝之用能辟国宁方征伐四克北狄悍愚同於禽兽所长者野战所短者攻城。若以狄之所短夺其所长则虽众不能成患虽来不能内逼。又狄居野泽随逐水草战则与家产并至奔则与畜牧俱逃不赍资粮而饮食自足是以古人伐北方攘其侵掠而已历代为边患者良以忽无常故也。六镇势分部众不斗互相围逼难以制之昔周命南仲城彼朔方赵灵秦始长城是筑汉之孝武踵其前事此四代之君皆帝王之雄杰所以同此役者非智术之不长兵众之不足乃防狄之要事其理宜然故也。易称天险不可升地险山川丘陵王公设险以守其国长城之谓欤今宜依六镇之北筑长城以御北虏虽有暂劳之勤乃有永逸之益如其一成惠乃百世即於要害往往开门造小城於侧因施却敌多置弓弩狄来有城可守有兵可捍既不攻城野掠无获草尽则走终无往至宜发近州武勇四万人及京师二万人合六万人为武士於苑内立征北大将军府选忠勇有志者以充其选下置官属分为三军二万人专习弓射二万专习戈二万专习骑槊立战场十月一习采诸葛亮八阵之法为平地御寇之方使其解兵革之宜识旌旗之节兵器精坚必堪御寇使将有定兵兵有当主上下相信昼夜如一七月发六郡兵万人各备戎作之具敕台北诸屯仓库随近往来俱送北镇至八月征北部率所领与六镇之兵直至碛南扬威漠北狄。若来拒与之决战。若其不来然後散分其地以筑长城计六镇东西不过千里。若一夫一月之功当三步之地三百人三里三千人三十里三万人三百里则千里之地︹弱相兼计十万人一月必就饣鬼粮一月不足为多人怀永逸劳而无怨计筑长城其利有五罢游防之苦其利一也。北部放牧无抄掠之患其利二也。发城观敌以逸待劳其利三也。省境防之虞息无时之备其利四也。岁常游运永得不遣其利五也。又任将之道特须委信遂之以礼怒之以情阃外之事有利取决赦其小过要其大功兵力资其给用君臣相&lt;身丰&gt;。若身之使臂然後忠勇可立制胜可果是以忠臣尽其心征将竭其力虽三败而逾荣虽三背而弥宠诏曰：览表具卿安边之策此当与卿面论一二帝。又引见群臣议伐蠕蠕前後再扰朔边近有投化人云：敕勒渠帅兴兵叛之蠕蠕主身率徒众追至西汉今为应乘弊致讨为应休兵息民左仆射穆亮对曰：自古以来有国有家莫不以戎事为首蠕蠕子孙袭其凶业频为寇扰为恶不悛自相违叛如臣愚见宜兴军讨之虽不顿除巢{宀几}。且以挫其鬼势闾曰：昔汉时天下一统故得穷追北狄今南有吴寇不宜悬军深入帝曰：先朝屡兴征伐者以有未宾之虏朕承太平之基何为摇动兵革夫兵者凶器圣人不得已而用之便可停也。帝。又曰：今欲追蠕蠕使还应有书问以不得臣以为宜有乃诏闾为书於时蠕蠕国有丧而书不叙凶事帝曰：卿为中书监职典文词所造音书不论彼之凶事。若知而不作罪在灼然。若情思不至应谢所在闾对曰：昔蠕蠕主敦崇和亲其子不遵父志屡犯边境如臣愚见谓不宜吊帝曰：敬其父则子悦敬其君则臣悦卿云：不合吊慰是何言欤闾遂引愆免冠谢罪帝谓闾曰：蠕蠕使牟提小心恭慎甚有使人之礼同行疾其敦厚每至凌辱恐其还化必被谤诬昔刘准使殷灵诞每下人不为非礼之事及其还国果被讠替以致极刑今为旨书可明牟提忠於其国使蠕蠕主知之。
    宣武延昌三年十月庚辰诏骁骑将军马义舒喻蠕蠕。
  </div>
  <div class="pagination">
   <a href="册府元龟_page728.html">
    上一页
   </a>
   <span>
    ...
   </span>
   <a href="册府元龟_page724.html">
    724
   </a>
   <a href="册府元龟_page725.html">
    725
   </a>
   <a href="册府元龟_page726.html">
    726
   </a>
   <a href="册府元龟_page727.html">
    727
   </a>
   <a href="册府元龟_page728.html">
    728
   </a>
   <span class="current-page">
    729
   </span>
   <a href="册府元龟_page730.html">
    730
   </a>
   <a href="册府元龟_page731.html">
    731
   </a>
   <a href="册府元龟_page732.html">
    732
   </a>
   <a href="册府元龟_page733.html">
    733
   </a>
   <a href="册府元龟_page734.html">
    734
   </a>
   <span>
    ...
   </span>
   <a href="册府元龟_page730.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
