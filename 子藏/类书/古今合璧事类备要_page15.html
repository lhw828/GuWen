<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 15 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 15 页/共 111 页
  </h1>
  <div class="content">
   古今合璧事类备要前集四十一
　　钦定四库全书
　　古今合璧事类备要前集四十二
　　宋　谢维新　撰
　　仕进门
　　贬谪　附　祠居
　　事类四裔【投诸丨丨以御魑魅左文】五流【丨丨有宅五宅三居书】贬爵【一不朝则丨其丨孟子】免官【丨所居丨汉书】俟罪【恭承嘉惠兮丨丨长沙贾谊赋】伏窜【鸾凤丨丨兮鸱鸮翺翔】缓死【丨丨申恩徙于瘴疠六帖】削迹【频谪逺郡丨丨朝端李邕云】屏斥防族【舜流共工于幽州放驩兠于崇山窜三苗于三危殛鲧于羽山书】囚奴正士【丨丨丨丨注箕子以正谏而为囚奴书】令尹三已【令尹子文三已之无愠色】士师三黜【栁下惠为士师三黜曰直道而事人焉往而不三黜】行吟湘泽【屈原既放丨丨丨丨畔为懐沙赋沈汨罗而死】贬谪长沙【贾谊谪长沙太傅有鵩飞入谊舍止于坐隅鵩似鸮不祥鸟也谊居长沙卑湿自伤以为夀不得长乃为赋以自广】受窘狱吏【周勃下廷尉吏稍侵辱之勃以千金与狱吏吏乃书牍背示之勃既出曰吾尝将百万军然安知狱吏之贵乎】见辱黄门【陈蕃送黄门北寺狱黄门从官驺踏蹴蕃曰老死魅复能损我曹员数夺我曹廪假否】居常鞅鞅【髙祖赦韩信封为淮隂侯信称病不朝丨丨丨丨与绛灌等列过樊将军哙哙跪拜送迎言称臣曰大王肯临臣信出门笑曰生乃与哙等伍】怪书咄咄【殷浩被黜谈咏不辍虽家人不见其有流放之感但终日书空作咄咄怪事四字而已浩甥韩伯随至徙所经嵗还都浩送至渚侧咏曹顔逺诗云富贵他人合贫贱亲戚离因而泣下】徙处五溪【张九龄为宰相建言放臣不宜与善地悉徙五溪不毛处然九龄自内职出始安有瘴疠之叹罢政守荆州有拘囚之思身出遐陬一失意不能堪矧华人士族必致丑地然后快意哉议者以为开元良相而卒无嗣岂忮心失恕隂责最大虽他美莫赎耶刘禹锡曲江序】贬死朱崖【新繁县有东湖德裕为宰日所凿夜梦一老父曰某潜形其下幸庇之明府富贵今鼎来七九之年当相见于万里外后于土中得一蟇径数尺投之水中而德裕以六十三卒于朱崖果应七九之防公卒见梦于令狐绹曰公幸哀我使我归葬绹曰卫公精爽可畏不言祸将及乃白于帝得以丧还琐言】隐者知数【李德裕贬潮州著述杂序数十篇号曰穷愁志其论冥数曰予自荆楚保厘东周路出方城有丨丨谓方城长曰此官人居守后二年南行万里则知憾予者必因天谴谮予者乃为鬼谋虽抱至寃固不为恨唐书】姻友避嫌【杨慿贬临贺尉丨丨惮累无往侯者独徐晦至蓝田慰饯宰相权德舆谓曰无乃为累乎晦曰方布衣时临贺知我今忍遽弃耶有如公异时为奸邪谮斥又可尔乎德舆叹其直李夷简表为监察御史晦过谢夷简曰君不负临贺肯负国乎同上】狗窦为门【陆宣公至忠州土塞其门盐菜由狗窦中端坐抄药方儿侄亦罕与语防转运使至京上问尔峡中过闻陆贽何面孔具以状对上恻然拜太子宾客已卒丁用晦芸田録】猿鸟与伍【栁宗元谪永州司马侍奉太夫人河东县君温凊未尝见忧终于州之佛寺衘哀待刑不得归奉丧事墓志唐吴武陵与孟简书曰栁子厚斥已十二年程刘二韩皆已抆拭独子厚与丨丨为伍】春州极恶【卢多逊贬朱崖谏议大夫李符求见赵普言朱崖虽在海外而水土无他恶丨丨虽在内地而至者必死望追改前命以外彰寛宥乃寘于必死之地普颔之后月余符坐事贬宣州行军司马上怒未已令再贬岭外普具述其事即以符知春州到郡月余卒湘山野録】崖州为大【丁谓谪丨丨尝谓客曰天下州郡孰丨丨客曰京师也谓曰不然朝廷宰相为崖州司户则丨丨丨丨也闻者絶倒仝上○初丁谓既逐李文定于衡州遣使赍诏赐之不道所以李闻之欲自裁其子柬之救之得免谓因四行贬窜王钦若丁度等皆投之逺方时王沂公参政不平之曰责太重矣谓熟视乆之曰居停主人恐亦不免也沂公踧然而惧因密谋去之以擅移山林劾谓虽沂公以计倾之而公议不以为非也龙川志】直言遭贬【唐质肃公介为御史论文潞公专权植党交结宫禁仁宗怒召二府示之疏唐公语益切枢密副使梁公适叱唐公下殿诏送台劾之公独留再拜曰御史言事职也愿不加罪于是唐公既贬而公亦罢相其后公再入相首荐唐公复召用焉言行録】失容坐谪【真宗朝张文定公齐贤元防上夀以微醺进上丨丨丨丨安州其麻曰仍复酣醟杯觞欹倾冠弁盖谓是也青箱杂记】无愧诸贤【黄山谷谪宜州时党禁甚严倅余若着为之经理舍馆一日请曰先生今日举动无愧东都党锢诸贤愿写范孟博一传许之遂黙诵大书尽卷仅有二三字疑误次年遂仙去】尽呼相公【陈莹中云岭南人见逐客不问官之尊卑丨丨丨丨岂非相受爱游此乎近日莹中赴龙城士美相继过桂又报伯纪来因念莹中言发一笑折彦质记】与父同贬【陈了翁自岭外归居明州尝令其子正彚干蛊钱塘闻蔡崈记说蔡京之福厚其事有动揺东宫之迹不敢隐黙乃自陈于帅司蔡嶷时为杭帅方与京叙宗盟结死党遂执正彚送京师而飞书告京俾为计事下开封制狱狱辞果不右正彚而公亦连逮开封尹李孝偁脇诱公使证正彚之妄公曰正彚闻蔡京将不利于社稷传于道路遽自陈告瓘岂与知若瓘以所不知防父子之恩而指其为妄则情所不忍挟私情以符合其说又义所不为况不欺不贰乎昔所以事君教子岂于利害之际有所贪畏自违其言乎蔡京奸邪必为国祸瓘固尝论于谏省亦不待今日语言间也时内侍黄经臣监勘闻公所对失声叹息谓公曰主上正欲得实右司但依此供状其后狱具正彚犹坐所言过实流窜海岛公亦有安置通州之命遗事】奉母就贬【绍圣初党祸起刘安世噐之尤为章惇蔡卞所忌逺谪岭外盛夏奉老母以行途人皆怜之噐之不屈也一日行山中扶其母篮舁憇树下有大蛇冉冉而至草木皆披靡担夫惊走噐之不动也蛇若相向者乆之乃去村民罗拜噐之曰官异人也蛇吾山之神见官喜相迎耳闻见録】挈子随侍【东坡谪惠州独以少子过自随瘴疠所侵蛮蜒所侮胷中泊然无所芥蔕人无贤愚皆得其欢心疾苦者畀之药殒毙者纳之竁又率众为大桥以济病涉者惠人爱敬之大臣犹以为未足复以琼州别驾安置昌化昌化非人所居食饮不具药石无有所僦官屋以庇风雨有司犹谓不可则买地筑室昌化士人畚土运甓以助之为屋三间人不堪其忧公食芋饮水著书以为乐时从其父老游亦无间也墓志东坡在儋耳一日过黎子云遇雨乃从农家借箬笠戴之着屐归妇人小儿相随争笑】与客对卧【范忠宣谪居永州客至必见之对设两榻多自称老病不能乆坐径就枕亦授客一枕使与对卧数语之外往往鼻息如雷客待其觉有至终日不得交一谈者】僦屋获罪【绍圣中苏辙贬雷州僦州人吴国鉴宅居为创一小阁元符初本州走马承受段讽言其事诏提举董必具实状以闻必至雷置狱根治诏辙移循州知州张逢以下降罸有差国鉴编管及子厚谪雷州亦问舍于民民曰前苏公来为章丞相几破我家今不可也人以为报】杜门不见【苏黄门子由南迁既还卜居许下多丨丨丨通宾客有乡人自蜀中来者求丨之伺于门弥旬不得通宅南有丛竹竹中为小亭遇风日清美或徜徉亭中乡人既不得见则谋之阍人阍人使待于亭旁如其言复旬日果出乡人因趋进黄门见之大惊劳乆之曰子姑待我于此翩然复入迨夜竟不复出却扫编】失明就道【范忠宣公素苦目疾忽全丨其丨因上表乞致仕章子厚戒堂吏更不得上贬公永州安置公怡然就道或谓公近名公闻而叹曰七十之年两目俱丧万里之行岂其欲哉但区区爱君之心不能自已人若避好名之嫌则无为善之路矣】哭子且行【赵忠简公鼎初谪潮州时哭其季子而行既行又丧长子尝有帖云知旧多劝读佛书使释迦老子闻鼎此事亦当感动】反遗金【秦桧之千鬼万怪如不乐这人贬窜将去却与他慇懃不絶一日忽招胡和仲文定子饭意极拳拳比其还家则台章已下又送白金为如欲论其人章疏多是自为以授言者朱録】与带阶官【本朝旧法贬责人若是庶官亦须带别驾或司马无有带阶官者吕子约却带阶官安置同上】
　　祠居单骑出入【司马温公为西京留台每出前驱不过三节后官宫祠乗马或不张盖自持扇障日程伊川谓曰公出无从骑市人或不识有未便者公曰某惟求人不识耳王荆公居钟山惟乗驴或劝其令人肩舆公正色曰自古王公贵人虽不道未尝敢以人代畜也闻见録】二龙闲卧【熈宁四年吕申公以提举嵩山崇福宫居洛与康节温公时相往来申公寡言一日对康节长叹曰民不堪命矣时荆公用事惟行新法者皆新进险薄之士故也康节曰王介甫者逺人公与君实引荐至此尚何言哉公作曰公着之罪也十年春公起知河阳河南尹贾公昌衡率温公程伯淳饯于福先寺上东院康节以疾不赴明日伯淳语康节曰君实与晦叔席上各辨论出处颢以诗解之有丨丨丨丨洛波清愿得贤人均出处之句后申公镇河阳嵗余召拜枢密副使哲宗即位拜左丞迁门下侍郎与温公并相元祐如伯淳诗云】
　　诗集投岭徼【南天愁望絶亭上栁条新落日独归鸟孤舟何处人生涯丨丨丨世业陷边尘江入千峯暮花连百越春秦台怜白首楚水怨青苹草色无征路莺声傍逐臣独醒翻取笑直道不容身得罪风霜苦全生天地仁青山数行泪沧海一穷鳞流落谁相见空怜鸥鹭亲刘长卿题千越亭】贬潮阳【一封朝奏九重天夕丨丨丨路八千本为圣朝除弊政敢将衰朽惜残年云横秦岭家何在雪拥蓝关马不前知汝逺来应有意好收吾骨瘴江边】投魑魅【力犯雷霆众共危逺丨丨丨独为宜忠州学业真无负髙庙神灵固有知自倚圣明容直道未甘憔悴死荒陲满朝卿相多公议莫把文章作楚词仲讷送唐介】度鬼门【人鲊瓮中危万死鬼门关外更千岑问君底事向前去要试平生鐡石心黄鲁直戏答刘文学交趾有鬼门关其南多瘴疠去者罕得生还谚曰鬼门关十去九不还唐李德裕贬崖州经此赋诗云一去一万里千之千不还崖州在何处生度鬼门关】千古名【孤忠自许众不与特立敢言人所难去国一身轻似叶髙名丨丨重于山并游英俊顔何厚已死奸谀骨尚寒天意若为宗社计肯教夫子不生还李师中送唐介】百世士【东坡谪岭南时宰欲杀之饱吃惠州饭细和渊明诗渊明千载人东坡百世士出处虽不同气味乃相似】十里海岸【冦凖再相天禧末为丁谓所诬再贬雷州司户及境吏以图献抵海岸凡十里公恍然曰少时有到海只十里过山应万重之句乃今日意耳人生得丧岂偶然耶】九死南荒【东坡绍圣四年自惠州再责昌化寓城南天庆观初轼与弟辙相别渡海既登舟笑谓曰岂所谓道不行乗桴浮于海者耶元符间徽庙登极量移防州由澄迈北渡有丨丨丨丨吾不恨兹游竒絶冠平生之句】再涉鲸波【寇忠愍公凖之贬也初以列卿知安州既而又贬衡州别驾又贬道州别驾遂贬雷州司户时丁晋公与冯相拯在中书丁当秉笔初欲贬崖州而丁忽自疑语冯曰崖州丨丨丨丨如何冯唯唯而已丁乃徐拟雷州丁之贬也冯遂拟崖州当时好事者相语曰若见雷州寇司户人生何处不相逢比丁之南也寇复移道州寇闻丁当来遣人以蒸羊逆于境上而收其僮仆杜门不放出闻者多以为得体归田録】踏开荆棘【哲宗即位宣仁垂帘蔡确拜左仆射其弟硕赃败确谪守安州夏日登车盖亭十絶云○公事无多客亦稀朱衣小吏不须随溪潭直上虚亭里卧展柴桑处士诗○一川佳景疎帘外四靣凉风曲槛头緑野平流来逺棹青天白雨起灵秋○静中自足胜炎蒸入眼兼无俗物憎何处机心惊白鸟谁人怒劔逐青蝇○纸屏石枕竹方牀手倦抛书午梦长睡起莞然成独笑数声渔笛在沧浪○西山髣髴见松筠日日来看色转新闻说桃花岩石畔读书曽有谪仙人○风揺熟果时闻落雨滴余花亦自香叶底出巢黄口閙波间逐队小鱼忙○来结芳庐向翠微自持杯酒对清晖水趋梦泽悠悠过云抱西山冉冉飞○矫矫名臣郝甑山忠言直节上元间古人不见清风在叹息思公俯碧湾○溪中曽有戈船士溪上今无佩犊人病守翛然惟坐啸白鸥红鹤伴闲身○喧豗六月浩无津行见沙洲束两滨如带溪流何足道沈沈沧海防扬尘○知汉阳军吴处厚笺注以闻其畧云五篇涉讥讽何处机心惊白鸟谁人怒劔逐青蝇以讥谗谮之人叶底出巢黄口閙波间逐队小鱼忙讥新进用事别无谤讪君上睡起莞然成独笑方今朝廷清明不知确独笑何事矫矫名臣郝甑山忠言直节上元间按郝处俊安陆人封甑山公唐髙宗欲逊位天后处俊上疏谏曰天子治阳道后治隂德魏文帝着令帝崩不许皇后临朝谏此事正在上元三年即上元间也皇太后垂帘遵用章献明肃故事确指武后以比太母又云叹息思公俯碧湾按诗緑衣我思古人实获我心者卫庄姜妾上僭而作也确以处俊为古人叹息而思之其意可见沈沈沧海防扬尘谓人夀防何尤非佳语宣仁盛怒令确分析终不自明时文潞公平章军国事范尧夫位宰相范公曰来日进呈持正事当如何潞公曰逾峤范公曰此一条路荆棘乆已生合相公不宜踏开王存正仲为左丞深赞其说翌日帘前范力争不胜再拜请从此辞将下殿复奏曰昨日王存与臣论同今当俱去存仓皇不知所为亦拜明日范公罢相正仲亦出更无押入之礼持正坐贬新州大臣得罪度岭自持正始】
　　致仕　附　弃官
　　事类身退【功成名遂丨丨天之道也老九章】老传【七十曰丨而丨注传家事任子孙曲礼又大夫七十而致事若不得谢则必赐之几杖疏七十有德君不许致仕曲礼】素封【太史公曰今有无禄秩之奉爵邑之入而乐与之比者命曰丨丨史记】故禄【汉制年老致仕者三分丨丨以一与之以终其身】悬舆【自知税驾无李斯之叹音便保丨丨复韦贤之故事又旧里悬车不慙于汉相士品集】解组【非敢望三公乞骸之请二○丨丨之风同上】归杖【脱簪公府丨丨私门狄梁公表】投簪【丨丨请老史记】祁奚请老【丨丨丨丨注致仕也时为中军尉举其子午代之】张良称病【丨丨素多病乃丨丨曰臣家五世相韩韩亡不爱万金之产为韩报仇强秦今以三寸舌为帝王师封万户位为列侯此布衣之极于良足矣愿弃人间事从赤松子游耳乃学道辟谷不仕】二踈告老【踈广为太傅兄子受为少傅广谓受曰吾闻知足不辱即日乞骸骨上许之皆赐黄金故人邑子设祖道供帐东都门外道路观者皆曰贤哉二丈夫又云归乡日请故旧宾客相与娱乐数问其家金尚有防斤趣卖以供具】万石归老【丨丨君以大夫禄丨丨于家以嵗时过宫门阙必下车趋见辂马必式焉】老病致仕【胶东相董仲舒丨丨丨丨朝廷毎有大议数遣廷尉张汤亲至陋巷问其得失于是作春秋决狱二百三十二事动以经对】年至致仕【龚胜邴涣俱乞骸骨诏古者有司丨丨则丨丨今大夫年至矣朕愍以官职之事劳大夫】挂冠东城【王莽居摄子宇谏莽而莽杀之逢萌谓友人曰三纲絶矣不去祸将及即解冠挂东都城门将家属浮海客于辽东】挂冠神武【陶洪景与从兄书曰昔仕宦期四十左右作尚书郎投簪髙迈今三十六方奉朝请头颅可知遂丨丨丨丨门上表辞禄】驷马荣归【薛广德乞骸骨赐安车驷马归沛悬安车以为荣传之子孙】轺车宠赐【赵芬字士茂拜尚书右仆射以老病出为蒲州刺史上表乞骸骨征还京师赐以三骥丨丨鸠杖被褥归于家本史】安车就第【张禹罢就第赐丨丨驷马朝朔望】角巾归里【羊祜与弟琇书曰既定边事当丨丨东洛丨故丨为容棺之墟○薛苹除左散骑常侍年至而无疾请告丨丨东洛时甚髙之本史】牛车还乡【太尉李晟元卓以老乞骸骨见许悉还所赐物乗敝丨丨使子男御晨发京师百寮追送盈涂不能得见家旧贫狭庇廕草庐】小驷入市【杜祐为司徒尝言致仕之后必买丨丨饱食讫跨之着粗布襴衫丨丨看盘铃傀儡即足矣后致仕果行其志谏官上疏言三公不合入市公曰在吾计中矣李太白】检校特进【李靖足疾恳乞骸骨帝遣岑文本谕防曰自富贵而知止者盖少朕欲成公美为一代法不可不聴乃授丨丨丨丨就第】白衣尚书【郑均为尚书以病乞骸骨拜议郎以归帝巡过任城乃幸均舍敕赐尚书禄以终身号为丨丨丨丨】陈情求归【沈约乆处端揆有志台司而帝终不用遂以书丨丨于徐勉言已老病丨丨老之秩勉为言于帝加鼓吹而已】称疾辞位【田豫乞逊位曰年过七十而以位居譬犹钟鸣漏尽而夜行不休罪人也遂称疾】负二宜去【孔戣为左丞以老自乞雅善韩愈谓曰公尚壮奚去之果戣曰吾岂要君者吾年一宜去吾为左右丞不能进退郎官惟相之为二宜去愈曰公无留赀何恃而归曰吾丨丨丨而丨尚奚顾子言】有三宜休【司空图居中条山王官谷丨先人田遂隐不出作亭名曰休休曰量才一宜休揣分二宜休耄而瞆丨丨丨】结香山社【白居易以刑部尚书致仕居履道里与香山僧如满丨丨丨丨自称香山居士凿龙门八节滩为游赏之乐】作緑野堂【裴度徙东都留守加中书令时阉防擅威天子拥虚噐缙绅道丧度不复有经济意乃治宅东都集贤里筑山穿池竹木丛萃有风亭水榭燠馆凉台丨丨丨丨激波其下度野服萧散与白居易刘禹锡为文章把酒穷昼夜相欢不问人事帝知度年虽及而精神不衰毎大臣自洛来必问度安否开成三年以病丐还东都真拜中书令卧家未克谢有诏先给俸料上已宴羣臣曲江度不赴帝赐诗曰注相待老成识君恨不早我家柱石衰忧来学孔祷别诏方春慎疾为难勉医药自持朕集中欲见公诗故示此异日可进使者入门而度薨年七十六帝闻震悼】请老就养【萧嵩拜太子太师固丨丨退修莳园区优游自怡而子华为工部侍郎衡以尚主位三品丨丨年逾八十士艶其荣】同父谢事【李东之子孝基与父同丨丨才年五十士大夫美之以比二疏】不治田园【李日知为刑部尚书屡乞骸骨许之日知有请不谋于家归乃治行妻惊曰产利空空何辞之遽日知曰仕至此已过吾分人亦何厌之有若厌于心无日而足也丨丨丨丨惟饰台池引宾客与娱乐】斥卖车骑【关播以太子少师致仕丨丨丨丨阖门不婴外事】园林赏咏【卢简求以太子太师致仕还于东都有丨丨别墅嵗时行乐子弟侍侧公卿在席诗酒丨丨竟日防归】池台奉养【尉迟恭致仕末年笃信仙方飞链金石穿筑丨丨崇饰罗绮常奏清商乐以自丨丨不与人交】放歌长啸【欧阳矩移书至陆司勲云论或不行言或不用则乞骸归去吴越援景山川如綉鲈鲙莼羮丨丨丨丨夫如是永为陆司勲庶防乎不朽】归耕筑墉【宋璟求致仕表臣窃禄簪裳备骸廊庙霜毫生额雪刺满头求丨丨养丨丨岩穴乐太平之世允荷圣朝开元遗事】劾请夺俸【栁公权大中十三年天子元防公权稍耄防先羣臣庆贺占奏忽谬御史劾之议者恨其不归事咸通初乃以太子太保致仕】迫使致仕【鲍防初与知杂御史窦参遇导骑不引避参谪其仆及为相防尹京兆丨丨丨丨授工部尚书防叱曰吾与萧颀子齿而同昕老坐宰相余忿邪不得志卒】不伏致仕【武后时夏官侍郎侯知一以年老敇令致仕知一乃诣朝堂跳跃驰走以示轻捷时谓知一丨丨丨丨朝野佥载】悔已致仕【崔咸舍人尝受张公之知及悬车之后公与议行止咸极言赞美公便令制奏一章以请三数月后门馆閴静寂寞家人辈窃骂之公后亦悔遂语子弟曰后有大段事勿与少年郎议】致仕著书【参政赵公槩致仕居睢阳十五年犹以读书着文忧国爱君为事集古今谏诤为谏林一百二十卷奏之赐诏曰当置座右以时观阅】告老辞阙【元丰七年春文太师告老奏乞赴阙亲辞天陛庶尽臣子之诚既见神宗即日赐宴顾问温密留京师一月凡对上者五锡宴者三赐诗再顾问不名称曰太师宠数优异近世无比】赋诗自娱【范景仁既退居有园第在京师专以读书丨丨丨丨客至无贵贱皆野服见之不服报谢】抗章求退【欧阳文忠公在蔡州屡丨丨乞致仕门生蔡承禧因间言曰公德望为朝廷倚重且未及引年岂容遽去也欧公荅曰修平生名节为后生辈描画尽惟有早退以全晩节岂可更俟驱逐乎倦游録】不防国事【富文忠公弼虽居家而朝廷有大利害知无不言言行録】自削奏牍【近年或有乞致仕者亲戚相怪且痛其死矣予同年仇伯玉粹夫为户部侍郎一日报乞致仕未防逢于朝路因讯之曰未尝有疾亦未尝告老不知何为也粹夫善诙谐乃告曰前日儿子亦自冯翊奔而来以为死矣且来草阅躃踊一巡又云近时士大夫多因病笃下致仕予在大农忽得目疾乞宫观已而挂冠年六十二矣恐四方亲友惊叹乃丨丨丨丨叙致颇详其末云乞骸以去敢希漠傅之髙风鼔腹而嬉愿遂尧民之至乐王彦辅麈史】骑牛从好【刘涣凝之为颍上令挂冠隐庐山尝作丨丨歌曰我骑牛君莫笑万事丨吾丨时陈舜俞谪居山南亦乗黄犊相与往来】野服为礼【荥阳吕公尝言京洛致仕官与人相接皆以闲居丨丨丨丨某衰朽无状虽幸已叨误恩许致其事而前此或宾客不鄙下访初亦未敢遽援此例便以老大野逸自居近縁乆病艰于动作屈伸俯仰皆不自由遂不免遵用旧京故俗輙以野服从事然而上衣下裳大带方履比之凉衫自不为简其所便者但取束带足以为礼解带可以燕居免有拘孪纒绕之患脱着疼痛之苦而已切望深察恕此病人且使穷乡下邑得以复见祖宗盛时京都旧俗其美如此亦补助风教之一端也朱元晦客位咨目】
　　弃官投传而去【周景辟陈蕃为别驾以论不合丨丨丨丨】投版而归【范滂为光禄主事执公仪见光禄勲陈蕃蕃不止之滂因弃官郭林宗闻而让蕃】不能折腰【陶渊明为彭泽令曰今日丨丨为五斗丨丨于乡里小儿乃弃官作归去来词○渊明在官八十余日解印去县未尝有所造诣所之惟至田舍及庐山游观而已】所贵适意【张翰字季鹰为齐王东曹掾在洛阳见秋风起因思吴中莼菜羮鲈鱼鲙曰人生丨丨丨丨何能羇宦数千里以邀名爵乃命驾东归世说】当为雄飞【赵温子柔为京兆郡丞叹曰大丈夫丨丨丨丨焉能雌伏遂弃官而去】不为祸逐【宋王秀之为晋平太守期年求还曰此郡沃壤珍货日至人所昩者财财生则祸逐智者不昩财亦不逐祸吾山资已足岂可乆留以妨贤路】府官见责【贡禹为河南令以贼事为丨丨丨丨免冠谢禹曰冠一免岂可服冠耶遂去官汉书】太守有嫌【晋陶侃补武署令与丨丨吕岳丨丨遂弃官而归】耻为府属【郝处俊转滕王友丨丨王丨丨弃官去】见薄刺史【刘幽求制科中第调阆中尉刺史不礼弃官去本传】毁车逺遁【冯良年三十为尉奉檄书迎督邮即路慨然耻在厮役因毁车杀马裂衣冠遁至犍为从姜橅学妻子求索踪迹断絶后见草中有败车死马衣裳朽腐以为虎狼盗贼所害发丧制服十许年乃还乡里后汉周穉传】焚章长啸【张褒梁天监中不供学士职御史欲弹劾褒曰碧山不负吾乃丨丨丨丨而去○杜甫赠栢学士诗碧山学士焚银鱼盖用此也】徒步弃归【肃宗为太子而左补阙薛令之兼侍读时东宫官积年不迁令之书壁言礼之薄帝见复题聴自安令之即弃官徒步归乡唐书】轻舟潜去【王绩大业中举孝悌防洁授秘书省正字不乐在朝求为六合丞以嗜酒不任事时天下大乱因劾遂解去叹曰网罗在天吾且安之遂出所受俸钱积于县城门前托以疾丨丨夜遁本传】灌畦自适【元结父延祖不仕年过四十亲娅疆勒之再调舂陵丞輙弃官去曰人生衣食可适饥饱不宜复有所须毎灌畦掇薪以为有生之役过此吾不思也唐书】负薪自给【杜甫为华州司功参军关辅饥輙弃官去客秦州丨丨采橡栗丨丨】放情沈浮【武元衡为华原令时畿辅不镇军督将恃恩矜功者多挠吏民元衡苦之乃称病去官丨丨事外丨丨防咏者乆之僖宗知其才召授比部员外郎旧史】杜门谢絶【赵光逢昭宗时为御史中丞以世乱弃官洛阳杜门絶人事】
　　诗集知止足【昔在西京时朝野多欢娱蔼蔼东都门羣公祖二疏朱轩曜金城供帐临长衢达人丨丨丨遗荣忽如无抽簪解朝衣散髪归海隅行人为陨涕贤哉此丈夫挥金乐当年嵗暮不留储顾谓四座宾多财无累愚清风激万代名与天壤俱咄此蝉冕客君绅宜见书张景阳咏史】厌富贵【我公丨丨丨常苦勲业寻相期赤松子永望白云岑清风出谈笑万窍为号吟吟成超然诗洗我蓬之心嗟我本何人麋鹿强冠襟身微志空大交浅言屡深嘱公如得谢呼我幸寄音但恐酒钱尽烦公挥槖金苏子瞻和潞公超然台】斗尘缨【丨薮丨丨捋白须半酣扶起问司徒不知诏下悬车后醉倒狂歌有例无白居易寄裴晋公】脱朝衣【眼前轩冕是鸿毛天上人情谩自劳丨却丨丨便东去青云不似白云髙赵嘏送萧相公】挂冠自在【欲挂衣冠神武门先寻水竹渭南村却将旧斩楼兰劔买取黄牛教子孙唐人题关右寺壁石南北东西无所羇丨丨丨丨胜分司探花尝酒多先到拜表行香尽不知炮笋烹鱼飱饱后拥袍枕臂醉眠时报君一语多应笑兼亦无心羡保厘白居易】投绂归来【丨丨丨丨万事轻消磨未尽只风情旧因莼菜求长假新为杨枝作短行不补自安縁夀骨苦藏难密是诗名浅斟杯酒红生颊细琢歌词稳称声苏子瞻和张郎中】赐剡川湖【贺知章年八十六卧病冥然无知疾损上表乞为道士还乡明皇许之舍宅为观赐名千秋仍赐鉴湖剡川一曲诏令供帐东门百寮祖饯御制送诗云遗荣期入道辞老竞抽簪岂不惜贤达其如髙尚心寰中得袐要方外散幽襟独有青门饯羣英怅别深唐诗纪事】得午桥庄【张齐贤相以司空致仕归洛康宁福夀丨晋公丨丨丨凿渠通流栽花植竹日与故旧乗小车擕觞游钓牓于门曰老夫已裂冠冕或公绂垂访不敢迎见尝以诗戏故人云午桥今得晋公庐水竹烟花兴有余师亮白头心已足四登两府九尚书】泉石闲身【孙集贤冕天禧中直史馆防三十年晚守苏已及期年大书诗于防壁拂衣而去诏下公已归矣其诗曰人生七十鬼为邻已觉风光属别人莫待朝廷差致仕早谋丨丨养丨丨去年河北曽逢李今日淮西又见陈李见素陈庄皆差致仕寄语姑苏孙太守也须抖薮老精神明山録】风月闲人【赵叔平退居睢阳欧阳永叔致政居颍叔平来访永叔时吕晦叔知颍开宴召二公永叔自为致语其诗曰欲知盛席继荀陈请看当筵主与宾金马玉堂三学士清丨明丨两丨丨红芳已过莺犹啭青杏初尝酒正醇好景难逢良防少乗欢举白莫辞频倦游録】老鸿入【张退传与文惠同时秉政张既以帝传致政有诗寄文恵曰赭案当年并命时蒹葭衰飒倚琼枝皇恩乞与桑榆丨丨丨髙丨凤在池倦游録】老凤蹲池【曽鲁公自嘉祐秉政至熈宁中尚在中书年虽甚髙而精力不衰故台谏无非之者惟李复圭尝作诗讥之云丨丨池边丨不去饥乌台上噤无声鲁公遂致仕云】叔侄同辞【张铸希顔祥符中登进士甲科歴四郡守五任漕宪尝帅南阳王介甫乃其门人也与侄昷并以光禄卿致仕同归乡缙绅荣之杜祁公赠诗云七十引年遵礼经君家何事最为荣清朝丨丨丨丨禄归去田园尽列卿】乡邻乐饮【范景仁镇喜为诗年六十三致仕一朝思乡里遂径行入蜀故人李才元大临知梓州景仁枉道过之归至成都日与丨丨丨丨散财于亲旧之贫者遂游峩眉青城山下巫峡出荆门凡期嵗乃还京师作诗凡二百五篇其一聨云不学乡人夸驷马未饶吾祖泛扁舟此二事他人所不能用迃叟诗话】
　　弃官休官林下【诗人类以弃官求隐为髙而谓轩冕荣贵为外物然鲜有践其言者故韦丹与僧灵澈为防形之契寄澈诗云王事纷纷无暇日浮生冉冉只如云已为子午归休计五老峯前必共论澈酬诗曰年老心闲无外事麻衣坐草只容身相逢尽道丨丨去丨丨何曽见一人盖讥之也云溪友议】归闲水边【赵嘏云早晚粗酬心事了水边归去一闲人若身事了则仕进之心益炽愈无归期矣王易简云青山得去且归去官职有来还自来此岂能须臾防情于轩冕耶余尝于驿舍见人题壁云谋生待足何时足未老得闲方是闲余深味其言服其精当而归未能行也此与夫一日看除目三年损道心者异矣遯斋闲览】








　　古今合璧事类备要前集卷四十二
　　钦定四库全书
　　古今合璧事类备要前集卷四十三
　　宋　谢维新　撰
　　儒业门
　　习学
　　事类就将【日丨月丨学有缉熈于光明诗周颂】聚辨【君子学以丨之问以丨之乾卦】夜不寝【吾尝终日不食终丨丨丨以思无益不如学也论语】月无忘【日知其所亡月丨丨其所能可谓好学也已同上】学无所息【子贡倦于丨告于仲尼曰愿有所息仲尼白生丨丨丨望其圹睾如也宰如也坟如也鬲如也则知所息矣列子】学当其可【大学之法禁于未发之谓豫丨丨丨之谓时不陵节而施之谓逊相观而善之谓摩此四者教之所由兴也记大学】藏修逰息【丨焉丨焉丨焉丨焉夫然故安其学而亲其师乐其友而信其道记学记】切磋琢磨【诗云如丨如丨如丨如丨道学也记大学】三年通一【古之学者耕且养三年通一经今之学者非独为其华藻也又从而綉其鞶悦子】九年大成【古者比年入学七年视论学取友谓之小成丨丨知类通逹强立而不反谓之大成】孟母徙舍【丨轲丨其丨近墓孟子少嬉逰于墓间为其事孟母曰此非吾所以处子也乃去舍市旁乃为贾人衒卖之事又曰此非吾所以处子也复徙舍学宫之傍其嬉戏乃设爼豆揖逊进退孟母曰此真可以居吾子遂居焉列女传】乐妻断织【后丨羊子寻师学一年而归妻跪问其故乐羊子曰乆行懐思丨乃引刀趋机而言曰此织生自蚕茧成于机杼一丝而累至于丈匹若断斯机也则无成功夫子积学中道而归何异丨斯丨乎羊子感其言七嵗不反本传】康成经袖【汉郑丨丨人以为丨丨晋王嘉拾遗记】窦威书痴【丨丨家世贵子弟皆喜武力独威尚文诸兄诋为丨丨本传】维翰铁砚【桑维翰初举进士主司恶其姓以为桑与丧同音人有劝其不必举进士可以从他求仕丨丨乃着日出扶桑赋以见志又铸丨丨以示人曰砚弊则改卒以进士及第五代史本传】充宗文石【五鹿丨丨受学于成子成子少时尝有人授以文石大如燕卵成子吞之遂为通儒后成子病吐出文石以授充宗又为名学西京杂记】荀子寒冰【学不可以已青出于蓝而青于蓝冰水为之而寒于水荀子】李谧青蓝【李谧初事小学博士龙蟠后蟠遂就谧请业门生为之语曰丨成丨蓝谢青师何常在明经北史】禇不观龙【禇无量家滨临平湖有龙出人皆走观无量尚幼读书若不闻众异之长成名本传】裴不食鹿【裴休方儿讲经著书经年不出户有馈鹿者诸生共荐之休曰不食犹不足今一啖肉后何以继本传】董子下帷【前汉董仲舒下帷发愤潜心大业三年不窥园圃本传】刘昼闭户【丨丨爱学服膺无倦常丨丨读书北史本传又孙敬闭戸读书本传】截蒲书字【前路温舒牧羊于大泽中截蒲以书太守见而竒之本传】编栁写经【孙敬字文寳入学丨丨为简以丨丨史本传】护鸡漂麦【后髙凤自旦读书至夜不息妻曝麦于庭令凤丨丨时暴雨凤读书不觉水丨其丨史本传】囊萤照书【晋车武子精勤不倦博览多通家贫无油夏月练丨盛数十丨火以丨丨本传】穿壁引光【前康衡勤学家贫无烛邻舍有烛而不逮乃丨丨丨其丨而读之西京记】然薪不寐【晋毕諴夜丨丨读书母防其疲夺火使寐不肯息○又侯瑾家贫晓薪柴以读书并本传】随月握卷【江泌少贫夜读书丨丨光光斜丨丨升屋本传】映雪读书【孙康家贫无油常冬月丨丨丨丨孙氏世録】带经而锄【儿寛丨丨丨丨休息辄读诵本传】灭火而诵【沈约家贫笃志学书一夜必十卷母恐其劳生疾常遣减油丨丨而昼之所读夜辄丨之遂愽通诸史本传】不窥家园【后汉桓荣少学长安精力不倦十五年丨丨丨丨本传】不事盥栉【唐虞世南与兄世基同受学于顾野王余十年精思不懈至累旬不盥栉唐史】至老不厌【唐蒋乂结髪志学丨丨丨丨虽甚寒暑卷不释手唐史】虽夜不寐【刘向专精思于京术昼读书传夜观星宿或不寐汉史】求免贫贱【越少时苦耕友人谓曰君学十五年可免贫贱越曰它食吾不食它寝吾不寝如此十五年可以成矣遂学成吕氏春秋】冀取青紫【前夏侯胜谓诸生曰士病不明经术经术苟明取青紫如拾地芥耳学经不明不如归耕汉书本传】引锥刺股【苏秦读书欲睡丨丨自丨其丨血流至踝史】梦凿破心【尹知章少年未通丨人持巨丨丨其心若丙剂焉惊悟志思开敏遂明六经唐本传】吞易三友【呉虞翻立易法奏曰郡史陈桃梦臣与道士布易六爻挠其三以饮臣臣乞尽丨之道士言丨道在天丨丨足矣】得书十车【晋束晢博学多文汲郡人盗发魏襄王墓或言安厘王家丨竹丨数丨丨漆书皆科斗字而晳随宜分释皆有义证晋本传】书牛背字【陆羽潜以竹畵牛背为字得张衡南都赋不能读危坐效羣儿嗫嚅若诵状师拘之令薙草当其记文字懵懵若有过因叹田嵗月往矣奈何不知因亡去本传】咀熊胆儿【栁仲郢防嗜学母尝和熊胆丸使夜咀咽以助勤焉唐本传】取镇心【郑灼苦心热时輙偃丨丨以丨丨起便诵读笃志如此南史本传】圆木警枕【司马温公以丨丨为丨丨少睡则枕转而觉乃起读书范祖禹集】唯好读书【钱思公言一生丨丨丨丨坐则读经史卧则读小説上厠则阅小辞未尝顶刻释卷归田録】唯勤读书【顷嵗孙莘识欧阳文忠公尝乗间以文字问之曰无他术丨丨丨丨而多为文自工世患作文少又懒读书毎一篇出即求过人如此鲜有至者疵病不必待人指摘多作自能见之公以其尝试者告人故知有味苏东坡杂记】未尝释卷【范质自从仕丨丨丨丨人或勉之质曰昔尝有异人与吾言它日必当大用茍如是言无学术何以处之本朝蒙求】坐不读书【王荆公初参政下视庙堂如无人一旦行新法怒目诸公曰此軰丨丨丨丨耳赵清简公同参知政事独折之曰君言失矣如臯夔稷契之时有何书可读荆公黙然邵氏后録】
　　诗集简编【灯火稍可亲丨丨可卷舒韩文】诗书【语及君臣际丨丨满腹中杜甫丨丨勤乃有不勤腹空虚韩文公】读五车【富贵必从勤苦得男儿湏丨丨丨书杜甫】破万卷【读书丨丨丨下笔如有神同上】读书眼【丨丨丨如月罅隙靡不照东坡请天还我读书眼愿载轩辕望鼎湖山谷】
　　博学
　　事类经笥【许懋号丨史丨○又后汉边诏云腹便便五千卷并本传】书厨【齐陆澄博覧王俭曰陆公丨丨也南史五史朱遵度博学号幕府丨丨也十国纪年】书麓【李邕淹贯古今然不能属文故时号丨丨本传】武库【晋杜预朝野号曰杜丨丨本传】学府【傅昭博及今古世称为丨丨本传】书仓【曹曽积石为仓以藏书号曹氏丨丨拾遗记】五总【唐商践猷号丨丨丨一千年五聚问无不知本传】九经库【唐谷律那号丨丨丨儒林传隋房晖逺号五经库隋本传】写屏风【虞世南太宗尝命丨烈女传于丨丨于时无本世南暗疏之无一字谬】识錞于【北史斛斯徴博覧乐有錞于者近代絶无此噐有自蜀得之莫丨斯征见之曰此錞于也遂依干寳周礼注为芒筒振之其声极清众乃叹服按南齐王鉴为益州刺史广汉人段祖以錞于献鉴錞于者古礼噐也髙三尺六寸六分围三尺四寸圎如筒色黑如漆甚薄上有铜马以防悬焉令去地尺余灌之以水又以噐盛水于下芒茎当心跪柱以手振芒则声如雷良乆乃絶古以节乐也职官分纪】辨中山铭【梁任昉大同四年七月于中山得铭曰言土筮言水甸服黄钟启灵祉瘗在三上庚堕遇七中巳六千三百浃辰交二九重三四百圮当时莫能辨因戒诸子世世访人五世孙升之写以授郑钦説行三十里语曰甸服五百者黄钟十一也由大同四年却数汉建武四年凡五百一十一年以三月十日庚寅三上庚也圮于七月十二日己巳七中巳也浃辰交二建武四年至大同四年七月十六日六千三百一十二日故曰六百三十浃辰交二九十八重三六也建武四年三月十日距大同四年七月十二日十八万六千四百日故曰二九重三四百圯升之大惊唐本传】验古鼎铭【五代张同居洛阳浚井得古鼎铭曰魏黄初元年春二月同以为竒其子防年十三启曰汉建安二十五年曹公薨改元建康是嵗十月文帝受禅又改黄初元年无二月铭何谬耶同大异之五代史张策传】石函金简【吴王伐石治宫室于合石之中得紫文金简之书不能读使使者问仲尼而欺仲尼曰呉王闲居有赤雀衡书以置殿上不知其义故逺咨呈仲尼曰此乃灵寳之方长生之法禹之所服隐在水邦年齐天地朝于紫庭者也禹将仙化封之名山石函之中今乃赤雀衔之殆天授也抱朴子】防狱鸡碑【丁用晦序云学惭丨丨智乏丨丨芝田録】览袐阁书【唐李邕愿一见袐书李峤曰秘阁万卷书岂时日能习耶邕固请乃假直袐书未防辞去峤惊试问奥篇隐帙了辨如响本传】阅市肆书【王充家贫常于洛阳市肆阅所卖书一见輙能诵忆遂博通诸家本传】门庭着纸【左思博览欲作三都赋遂搆思十稔丨丨墙溷皆丨丨笔遇得一句便书记之晋书本传】戸牖置笔【王充著论衡闭户潜思丨丨墙壁各丨刀丨遇得即书后本传】桞璨箧子【唐丨丨迁左拾遗公卿朝野托为牋奏时誉日洽以其抟目为桞丨丨职官分纪】杨公衲被【丨文丨亿为文章所用故事常令子侄检出处毎叚用小片纸録之缀粘所録而蓄之时人谓之衲被焉吕氏家塾记】安世三箧【汉武帝幸河东亡书三箧诏问知者唯张安世识之具得其事后得亡书校无所遗上竒之本传】张华十卷【丨丨读三十车书作博物志四百卷武帝以为繁只作丨丨殷文圭啓注】夜遇太乙【刘向校书天禄阁夜暗独坐诵书有老人黄衣植青藜杖叩问而进乃吹杖端烟火因以见向説开辟以前向因受五行洪范之文至曙而去向请问其姓名曰我乃太乙之精天帝閵卯金之子博学下而观焉乃出懐中竹牒有天文地图之书悉以授之汉本传】夜视镇星【刘原父学问广博无书不通自浮屠老子以及山经地志隂阳卜筮医药天文略皆防知尝与吕臻济叔同在礼部丨丨丨丨指曰于汉当得上不乃得女居数日使者言宫中两夫人当就舘数日果生两公主刘原父行状】事夺物【陆澄好学博览王俭在尚书省出巾箱几案杂　　服色令学士丨丨事多者与之人人各得一两物澄】【后来更出诸人所不知事名数条并旧物夺去南史】玩物防志【谢显道云尝録古人善行别作一册明道先生曰是丨丨丨丨胡安国云谢先生初以记问为学自负该博对明道举史书成篇不遗一字明道曰贤却记得许多可谓丨丨丨丨谢闻此语汗流浃背及看明道读史又却逐行看过谢甚不服后来省悟却将此事作话头接引博学之士近思録】误行黄道【江南陈彭年礼文详练归朝列于侍从朝廷郊庙礼仪多委彭年援引故事颇为该洽尝摄太常卿导驾丨丨丨丨上有司止之彭年正色回顾曰自有典故礼曹素畏其该洽不敢诘问笔谈】奉还束帛【夏英公镇襄阳遇赦赐致仕高年束帛时胡太监且瞽废在襄英公选缣十疋赠之胡得缣以手扪之曰寄语舍人何寡闻如此奉还五疋请检韩诗外传及服防贾谊诸侯所觧束帛自可见证英公检之果见三代束帛束脩之制十挺之脯其实一束也束帛则卷其帛为二端五疋遂见十端夏少沮湘山野録】
　　诗集青藜【不知太乙游何处定把丨丨独照空王介甫戯刘贡父诗】
　　幼悟
　　事类国噐【房元龄幼警敏髙孝基谓裴矩曰仆观人多矣未有如此郎者当为国噐但恨不见其耸壑昂霄耳本传】竒童【李泌七嵗知为文宗禁中有员俶者九嵗升坐词辨注射坐人皆惊帝异之曰半千孙固当然因问童子岂有类若者俶跪曰臣舅子李泌帝即驰召之泌既至帝方与张说观奕因使説试其能请赋方圆动静泌曰愿闻其略説曰方若碁局圆若碁子动若碁生静若棊死泌即答曰方若行义圆若用智动若骋材静若得意説因贺得竒童李泌传】山东英妙【汉终军年十八号终童西征赋云终童丨丨之丨丨汉书】洛阳年少【贾谊洛阳人以能诵诗书属文称于一郡河南守吴公言谊年少颇通诸家之书文帝召为博士时谊年二十余最为少毎诏令议下诸老先生未能言谊尽为对本传】刻舟秤象【曹操有象欲秤之不可得子苍舒曰载于舟刻其木以他物较之即知轻重乃从之魏志】当路辨李【王戎七嵗丨丨有李羣儿竞取王戎独不取曰李当路而繁必苦李也果然晋本传】对圣贤语【狄仁杰为儿时门人有被害者吏就诘众争辨对仁杰诵书不置吏责之答曰黄卷中方与圣贤对语何暇偶俗吏语耶唐本传】指之无字【白居易生七月能展书丨丨丨二丨虽试百数不差本传】通春秋经【荀爽字慈明十二能丨丨丨论语兄弟八人颍川曰荀氏八龙慈明无防本传】引春秋经【李百药七嵗能文父友陆义等共读徐陵文有刈琅瑘之稲之语叹不得其事百药进曰春秋鄅子借稻杜预注在琅瑘客大惊本传】号甘露顶【唐裴敬彛能文章性谨敏宗族重之丨丨丨丨本传】赋高轩过【李贺七嵗能词章韩愈皇甫湜始闻未信过其家使丨诗援笔輙就目曰丨丨丨二人大惊自是有名唐本传】元献文采【晏丨丨公殊父本抚州弓手晏幼能文李虚已知徐州一见竒之荐于杨大年以闻时年十三真宗面试时赋疑其宿着明日再试文采愈羙上大竒之即除秘书省正字令于龙图阁读书师陈彭年张文节荐之召至阙下值御试进士便令就试公一见题曰臣十日前已作此赋有草尚在乞别命题上极爱其不隐卒至大用笔谈又温公实録】温公手叚【司马丨丨稚时与羣儿戏于庭有大瓮一儿足跌坠水中羣儿皆弃去公则以石击瓮水迸出儿得不死盖其活人丨丨已见龆龄中至今京济间多为小儿击瓮图冷斋夜话】
　　诗集咏凤凰【七龄思即壮开口丨丨丨九龄书大字有成作一囊脱畧小儿辈结交皆老苍杜甫】对鹦鹉【王禹偁年七八嵗已能文文简公从军事始知之留在子弟中讲学一日太守席上出诗句云丨丨能言争似凤坐客皆未有对文简冩之屏间禹偁书其下曰蜘蛛虽巧不如蚕公叹息经纬之才遂加以衣冠呼为小友至公及入相禹偁已掌书命矣诗话】吟华山诗【冦准八嵗丨丨丨丨只有天在上更无山与齐其师谓准父曰贤郎怎不作宰相陈辅之诗诂】用触藩事【杨收十三善属文关人多造门观赋诗至压其藩收嘲之曰尔非羸角者何用触吾藩本传】赠神童诗【本朝贾黄中以七嵗神童及第李昉赠诗曰七嵗神童古所难贾家门戸有衣冠七人科第排头上五部经书诵舌端见榜不知名字贵登筵未识管欢从今稳上青云去万里谁能测羽翰闻见録】
　　文章
　　事类三易【沈约曰文章当从丨丨易见字易识字易读诵也阙】三多【学者当取丨丨看读多持论多著述多谈苑】雄师【张九龄为文阵丨丨玉堂遗事】司命【韩退之文章丨丨李太白文序】绣虎【曹植七歩成章号丨丨玉箱杂记】文虎【谢希深以启谒杨大年第四句扇上曰此丨中丨也归田録】锦绣肠【李白送仲弟令闻序曰心肝五脏皆锦绣耶不然何开口成文下笔雾散也文集】锦绣堆【谢廷皓以词赋著名号丨丨丨摭言】白地锦【孙兴公云曹毗丨丨明光丨裁为负贩袴非无文采酷无裁制世说】急水船【唐裴延裕在内廷文思敏防号下水船梁太祖受禅张洎为学士号上水船又号急滩头上丨丨扛本传】号腹藁【王勃作滕王阁序都督遣吏伺之一再出语益竒都督矍然曰天才也毎属文磨墨数升则酣饮引被覆面卧及寤援笔成篇不易一字时丨丨丨本传】愈头风【陈琳作易草成呈魏太祖太祖先苦头风是日疾发卧读琳所制起曰此愈吾病魏典略】梦紫鸑鷟【唐张】【鷟为儿时丨丨文大鸟五色止于庭太公曰赤文凤也紫文丨丨也汝殆以文瑞朝廷乎本传】梦五色鸟【罗含丨吞丨丨丨自后顿有文章六帖晋传】梦吐白凤【扬雄作甘泉赋成丨丨丨丨汉书】梦吞金【五代刘賛文思迟乃梼乾象乞文才一夕丨丨小丨丨自后大有文思孟氏朝为学士有玉堂集一日吐金投水中不乆卒牧竪闻谈】梦吞丹篆【韩文公少时梦人与丹篆一卷强吞之傍一人拊掌而笑觉后胸中如物噎后见孟郊乃梦中傍笑者异人传】梦授青管【纪少瑜尝梦陆陲以一束靑镂管笔授之曰卿自择其善者其文因此大进青箱杂记】梦人索锦【江淹尝梦张景阳曰前以匹锦相寄今可见还淹探懐中得数尺与之其人恚曰那得割截都尽顾见丘迟谓曰余此数尺以遗君自此淹文章踬矣本传】梦人遗墨【王勃尝丨丨丨以丸丨盈防自是文章日进酉阳杂俎】梦笔生花【李白少时丨丨头生花自是才思瞻逸天寳遗事】梦笔如椽【王珣为桓温掾尝丨人以大丨如丨与之既觉曰此当有大手笔事俄而武帝崩哀册谥议皆珣所草史本传】梦五色笔【江淹丨人授丨丨丨由是文藻日新后梦郭璞曰吾有笔在卿处可见还淹乃探囊中得五色笔以还之尔后絶无美句南史本传】梦五色云【张迥少年苦吟未有所得丨丨丨丨从天而下取一团吞之遂精雅道郡阁雅谈】梦浣肠胃【五代周仁裕梦剖其肠胃引江水浣之自是文性陡高有诗百卷号西江集本传】梦肠反胃【扬雄作赋有丨丨之谈曹植为文有丨丨之论言劳神也金樱子一云金楼子】梦吐五臓【桓潭子曰扬雄作甘泉赋成丨丨丨丨在地】梦饮江水【五代王仁裕少丨丨西丨丨见石背有篆文自后文思日进五代史】赤虹化玉【孔子修春秋制孝经既成而向北斗告偹忽有丨丨自天而下丨为黄丨刻文孔子授之捜神记】青衣取书【唐王逺知善易知人生死作易摠十五卷一日雷雨云雾中一老人叱逺知曰所泄者书何在上帝命吾摄六丁追取逺知防地傍有六人青衣已捧书立矣老人责曰上方禁文自有飞天保衞金科秘藏都何者輙藏箱帙逺知曰青丘元老授也出异人记韩文注详见栁子厚龙城録】五典笙簧【丨丨为丨丨三坟为金玉出抱朴子】五经鼔吹【孙绰重张衡左思赋毎云三都二京丨丨之丨丨也晋书】文如倾河【唐崔评王勃文章宏博非常人所及卢照邻杨盈川可以企之不然盈川丨丨丨丨优于卢而不减于王】思若涌泉【唐苏廷硕为中书舍人元宗平内难书诏填委独廷硕口授轻重无差书吏曰丐公徐之不然手腕脱矣中书令李峤曰舍人思若涌泉吾所不及本传】字挟风霜【淮南王刘安撰洪烈二十一篇云丨中皆丨丨丨西京杂记】篇连月露【连篇累牍不出月露之形积案盈箱尽是风云之状隋李谔上书】飞兎越山【清辞妙句炎絶焕景譬犹丨丨丨丨越海龙骥所不追况驽马可得而齐足哉陈琳荅陈阿王牋】游鱼衔钓【沈辞拂恱若丨丨丨丨而出重渊之深浮藻聨翩若翰鸟缨激而坠层云之峻陆士衡赋】干将莫邪【李邕文名天下卢藏用尝谓如丨丨丨丨难与争锋虞伤缺耳本传】玉佩琼琚【丨丨丨丨大放厥辞不善为斵血指汗顔巧匠傍观缩手袖间韩愈祭子厚文】天心月胁【顾况集序云逸歌长句骏发淖厉往往穿丨丨出丨丨意外惊人语非寻常所能及也皇甫湜作】锦心绣口【抽黄对白啽哢飞走骈四俪六丨丨丨丨栁子厚乞巧文】驱涛涌云【建武以还文卑质丧俪花闘叶颠倒相尚及兄之为思动鬼神开合恠骇丨丨丨丨包刘越嬴并武同殷李翺祭退之文】拔地倚天【玉川子月蚀诗韩吏部进学觧莫不丨丨丨丨句句欲活读之如赤手抟长蛇不施鞚勒骑生马孙樵书】日光玉洁【退之为文汗澜卓踔渊澄深诡然而蛟龙翔蔚然而龙凤跃锵然而韶钧鸣丨丨丨丨周情孔思千态万貎洞视万古李汉韩文序】金声玉振【正始魏齐王年号时何晏好庄老作道徳论及文赋王洵好论儒道文词不如晏天下翕然宗之名理之学盛行后晋卫玠与王敦相见敦谓谢鲲曰昔王辅嗣吐丨丨于中朝此子复丨丨于江表微言绪絶而复传不意永嘉之末复闻正始之音卫玠传】横骛别驱【愈以六经之文为诸儒倡障隄末流反刓以朴刬伪以真当其所得粹然一出于正刋落尘言丨丨丨丨汪洋大肆要之无抵牾圣人韩退之賛】同工异曲【沉浸醲郁含英咀华上窥姚姒浑浑无涯下逮庄骚太史所録子云相如丨丨丨丨韩文】茹古涵今【丨丨丨丨无有端涯浑浑灏灏不可窥校及其酣放毫曲快字凌纸恠发鲸铿春丽惊耀天下然而栗宻窈眇章妥句适精能之至入神出天呜呼极矣皇甫湜志退之墓】养根俟实【丨其根而丨其丨加其膏而希其光根之茂者其实遂膏之沃者其光晔学之二十年矣始者非三代两汉之书不敢观非圣人之志不敢存处若忘行若遗俨乎其若思茫乎其若迷当其取于心而注于手也唯陈言之务去戞戞乎其难哉如是者亦有年乃徐有得也当其取于心注于手也汨汨然其来矣如是者亦有年然后浩乎其沛然矣然后肆焉韩退之书】末茂声宏【本深而末茂形大而丨丨行峻而言厉心醇而气和昭晰者无疑优游者有余体不备不可以成人辞不足不可以成文韩荅尉迟书】芒寒色正【天下之士争执所长与时而奋粲然如繁星丽天而丨丨丨丨人望而敬者五行而已同上】云垂海立【杜甫朝献太清宫赋云九天之丨下丨四丨之水皆丨王立之诗话】海涵地负【樊宗师墓志其富若生蓄万物必具丨丨丨丨放恣横纵无所统纪然不烦绳削而自合也退之文】短篇大章【其文引物连类穷情尽变宫商相宣金石谐和寂寥乎丨丨舂容乎丨丨韩序】正声劲气【故文章言语变化若雷霆浩瀚若江汉丨丨谐韶濩丨丨沮金石丰而不余一言约而不失一词韩上于頔书】山林台阁【夏英公尝以文谒盛度度曰子文章有舘阁气异日必显欧公云文章虽出于心术之间而实有两等有丨丨草野之文有朝廷丨丨之文山林之文其气枯槁道不得行著书立言者所尚也台阁之文其气温润丰缛乃得位于时者所尚也王安国尝语余曰文章虽是官様官様岂亦谓有馆阁气耶归田録】覊旅草野【和平之音淡薄而愁思之声要妙懽愉之辞难工而穷苦之言易好也是故文章尝发于丨丨丨丨若王公贵人气得志满非性能而好之则不暇以为韩文】大慙大好【时时应事作俗下语下笔令人慙及示人人以为好小慙以为小好丨丨必以为丨丨不知古文真何用于今世也韩与冯宿书】烦句烦字【公羊称郤克眇季孙行父秃季孙良夫跛齐使跛者逆跛者秃者逆秃者眇者逆眇者宜除跛者以下字但云各以类逆者即见其为丨丨也张苍传去年老口中无齿今盍去年及口中可以成句而三字妄加此为丨丨刘知几史通】倚马作文【桓温北征鲜卑唤袁虎丨丨前丨露布丨手不辍笔李白尝曰请日试万言倚马可待世以倚马事为李白事非也学林下又晋史】凭几吟赋【温庭筠敏于为文未尝起草灯烛下笼袖丨丨毎赋一韵一吟而已摭言】献颂受赐【王翊干亨初拜中书舍人昭阳殿成朝丨赋丨又白龙颂毎赐予稍缓必扬言曰吾赋字字作金声何丨丨之晚也职官分纪】作碑索酬【裴度修福先寺将立碑求白居易为碑皇甫湜为从事在坐怒曰近舍湜而逺徴居易信获戾于门下矣裴谢之因请之湜饮酒挥毫立就明日献之裴亦竒之因以车马噐易约千緍酬之湜怒曰何待之薄也其碑三千字毎字三匹绢更减五钱不得裴闻之笑依数酬之湜受之无媿也出唐间史】文章老宿【唐李峤前与王扬接中与崔融苏味道齐名诸人没而峤为丨丨丨丨本传】文章大手【苏颋封许公张说燕国公以丨丨显时号燕许丨丨笔本传】卓冠一时【侍从酬奉则李峤宋之问沈佺期王维制防则常衮杨炎陆贽权德舆王仲舒李德裕言诗则杜甫李白元稹白居易刘禹锡谲恠则李贺杜甫李商隠皆卓然以所长为一时冠唐文艺传】独歩当世【欧阳公之于文天才有余丰约中度雍容俯仰不动声色而义理自胜短章大论施无不可有欲效之不诡则俗不滛则陋终不可及是以丨丨丨丨求之古人亦不可多得神道碑】文江学海【天下之人始知丨有丨而丨有丨识于人而际于天文粹集序】文海藻江【潘岳賛机丨喻丨潘丨如江机谓陆机也潘传】　敏速如飞【唐李巨川干符中以刀笔从王重荣为书记时车驾在蜀贼防京师军书奏请堆积巨川文思丨丨翰动丨丨唐史】沐浴乃见【李迪为举子时从种放明逸先生学将试京师携明逸书见栁开仲涂以文卷为贽与谒俱入乆之仲涂出曰读君之文湏丨丨丨敢丨因留之门下一日仲涂自出题令迪与诸子门下客同赋赋成惊曰君必魁天下为宰相令门下客与诸子拜之闻见録】羞称曹陆【阎士和事萧颖士颖士死著论称颖士所长以为闻萧氏风者五尺童子丨丨丨丨唐文艺传】耻后王杨【王勃与杨炯卢照邻骆宾王皆以文章齐名天下称王杨卢骆号四杰烱尝曰吾媿在卢前耻居王后议者信然唐文艺传】衙官屈宋【杜审言云吾之文可使屈宋作衙官本传】奴仆命骚【使贺未死少加以理丨丨丨丨可也杜牧李贺集序】孙樵真诀【丨丨与王霖书曰尝得为文丨丨于来无择无择得于皇甫持正持正得于韩退之然樵未尝与人言及文章惧得罪于时本传】彦伯澁体【唐徐丨丨为文多求新竒以凤阁为鶠阁龙门为虬户金谷为铣溪玉山为琼岳以刍狗为卉犬以竹马为篠骖后进效之谓丨丨朝野佥载】君苖焚砚【晋陆云与兄机书曰有丨丨见兄文欲丨笔砚本传】钟繇阁笔【魏王粲才高丨丨王朗等丨丨不敢措手魏志】孙帐下儿【刘表自作书与孙伯符以示祢衡衡嗤之曰如是之作欲使丨郎丨丨丨看之耶将使张子布见之耶魏典略】黄绢防妇【防稽上虞长尚度使邯郸淳作曹娥碑其背蔡邕题八字曰丨丨丨丨外孙韲臼杨修见曰黄绢为色丝絶字也防妇为少女妙字也外孙为女子好字也韲臼为受辛辞字也乃絶妙好辞后汉】恠恠竒竒【不专一能丨丨丨丨不可时施秪以自娯韩送穷文】炳炳烈烈【韩愈神道碑七嵗属文悦古学业孔子孟轲而后其文秀人伟生多从之游俗遂化服丨丨丨丨为唐之章皇甫湜作】与时高下【八音与政通而文章丨丨丨丨三代之文至战国而病渉秦汉复起汉之文至列国而病唐兴复起夫政厐而土裂三光五岳之气分大音不完故也混一而后大振刘禹锡栁文序】为文竒古【李商隠初丨丨丨丨及在令狐楚府楚本工章奏因授其学商隠俪偶而繁缛过之时温庭筠段成式俱用是相夸号三十六体本传】汉士文章【昔有论相如子云不是正气以为谲谏之文贾谊铺陈帝王之道以为化成之文司马迁为财成之文董仲舒刘向之徒为通儒之文文艺传】唐人文章【唐有天下文章无虑三变髙祖太宗沿江左余风絺章绘句揣合低昂故王杨为之伯宗好经术羣臣稍厌雕琢崇雅黜浮气益雄浑则燕许擅其宗大厯正元间美才辈出嚅哜道真涵泳圣涯于是韩愈倡之栁宗元李翺皇甫湜和之排逐百家法度整严抵轹晋魏上轧汉周唐之文完然为一王法此其极也唐文艺序】论唐人文【张说与徐坚论近世文章说曰李峤　　薛稷崔融宋之问之文如良金羙玉无施】【不可富嘉谋如孤絶岸壁立万仭浓云鬰兴震雷具发诚可畏也若施之廊庙骇矣阎朝隠如丽服靓妆燕歌赵舞观者忘疲若类之风雅则罪人矣坚问今世说曰韩休之文如太元酒有典则而薄滋味许景先如丰肌腻体虽浓华可爱而乏风骨张九龄如轻缣素练实济时用而窘边幅王翰如琼杯玉斚虽烂然可珍而多玷缺坚谓笃论王勃又许景先能文张说曰许舍人文虽乏峻峯激流而词防丰羙得中和之气】论韩愈文【孙觉谓涯西碑序如书铭如诗秦少游谓退之元和圣德诗与淮西碑如两手苏子由云退之作元和圣德诗哀刘辟之死曰婉婉子赤豆立伛偻牵头曵足先断腰膂次及其徒体骸撑拄末及取辟骇汗如雨挥刀纷纭争切脍脯此李斯颂秦所不忍言何其陋也】论子厚文【桞文如峻峯絶壁壁立千仭间见层出森望于时苍烟查霭之外望之者不能跻跻之者不能逾老泉】韩文拟体【祭竹林神文其体疑出于书祈太湖神文其体疑出于国语吊武侍御文其体疑出于离骚其哀欧阳詹独孤申叔之文疑合于庄子内篇贾谊鹏赋之体韩文】桞文拟体【天对则祖屈平之天问其乞巧之文则拟扬雄之逐贫先友记则法家语七十二子解栁文】论韩欧文【孟子之文语约而意深不为巉刻斩絶之言而锋不可犯韩子之文如长江大河浑浩流转鱼鼋蛟龙万恠皇惑而栁絶蔽掩不使自露而人望见其渊然之光苍然之色亦自畏避不敢迫视欧阳之文纡余委备往复万折而条达疏畅无所间断气尽语极急言竭论而容与闲易无艰难辛苦之态此三者皆断然自为一家之文也惟李翺之文其味黯然而长其原油然而幽俯仰揖逊有执事之态陆贽之文遣言指意切近的当有执事之意盖贽之文非孟子韩子之文乃欧阳之文老泉】论李韩文【侯希声以谓李观之文词胜理韩愈之文理胜词出李观传】论欧苏文【欧公之文和气多英气少苏公之文英气多和气少诗话】论鲁直文【东坡尝言鲁直杂文多法兰亭文集】苏东坡文【坡云吾之文如万斛泉源不择地而出在平地滔滔汨汩虽一日千里无难及其与石曲折随物赋形而不可知也所可知者常行于所当行常止于所可止如是而已矣坡文东坡中制科王荆公问吕申公曰见苏轼制防否申公称之荆公曰全类战国文章若安石为考官必黜之故荆公后修英宗实録谓苏明允有战国纵横之学邵氏后録东坡作表忠观碑荆公置坐隅叶致逺杨德逄在坐公曰斯作絶似西汉坐客叹誉不已公曰西汉谁人可拟徳逄曰王褒盖易之也公曰不可草草德逄复曰司马相如扬雄之流乎公曰相如子云未见其叙事典赡若此也直湏与子长驰骋上下坐客悚然曰毕竟似子长何语公徐曰楚汉以来诸侯王年表也潘子岳诗话】曾南丰文【南丰文章之标鸷奔放雄浑瓌伟若三军之期猛兽之扶江湖之波涛烟云之姿状一何竒也王震南丰文序】夏杨之文【夏英公言杨文公之文如锦绣屏公但无骨耳议者谓英公之文如泉水迅急至于汪洋则不及文公也东斋记】陈无已拟防【山谷高吟交臂老杜至古文毎推无已无已亲炙南丰拟试二防正似董辞严过公孙秦防之书】宋景文修史【丨丨丨公丨唐丨好以艰深之辞文浅易之説欧公思有以讽之一日大书其壁曰宵寐匪贞札闼洪休宋见之曰非夜梦不祥题门大吉耶何必求异如此欧公曰李静传云震雷无暇掩聪亦是类也宋公慙而退今所谓震霆不及掩耳者系再改】
　　诗集熖长【李杜文章在光丨万文丨平生千万篇金薤垂琳琅山官勑六丁雷电下取将流落人间者太上一毫芒邵氏后録】星破【似开孤月口説破落星心孟郊诗説破星心如鸡鸣东坡诗】扛龙鼎【文章日娱戏金石日击撞龙文百斛鼎笔力可独扛韩文】造凤楼【韩浦韩泊能为古文泊常轻浦语人曰吾兄为文譬如绳防草舍庇风雨而已予之文丨五丨丨手浦闻其言作诗与泊曰十様蛮牋出益州寄来新自浣溪头老兄得此全无用助尔添修五凤楼谈苑】












　　古今合璧事类备要前集卷四十三
　　钦定四库全书
　　古今合璧事类备要前集卷四十四
　　宋　谢维新　撰
　　儒业门
　　经学
　　事类五经指南【王元感为四门博士撰书紏缪春秋振滞礼绳愆等凡数十篇魏知古见其书叹曰丨丨丨丨也本传】五经无对【陆乂聪敏博学于五经最精熟馆中谓之石经人为之语曰丨丨丨丨有陆乂北史本传】殿中无防【肃宗诏丁鸿与诸儒论定五经同异于北京白虎观帝亲称制临决丁以才高论难最明诸儒称之帝数嗟美焉时人叹曰殿中无防丁孝公唐书本传】当世大儒【丁防习公羊严氏春秋防学义精明教授数百人州郡请召不应建武中迁少府诸生自逺方至者着録千人当世称为丨丨本传】论易折角【朱云鲁人也五鹿充宗为梁丘易元帝令与诸家论充宗乘贵辩口诸儒莫能抗有荐朱云者召入论难连拄五鹿君故诸儒为之语曰五鹿岳岳朱云折其角繇是为博士本传】语诗觧頥【匡衡好学家贫佣作以资供用尤精力过絶人诸儒语曰无説诗匡鼎来匡丨丨丨人丨衡射策甲科调补平原文学本传】丁寛易説【景帝时丨丨为梁孝王将军距吴楚号丅将军作丨丨三万言训诂举大义而已今小章句是也汉史本传】王式诗谏【丨丨为昌邑王师王以滛乱废昌邑羣臣皆下狱诛惟王吉龚遂以数谏减死论式系狱当死治事使者责问曰师何以亡谏书式对曰臣以诗三百五篇日夕授王至于忠臣孝子之篇未尝不为王反覆诵之也至于危亡失道之君未尝不流涕为王深陈之也臣以三百五篇诗是以亡谏书使者以闻亦得以减死论本传】洼丹研易【丨丨世传孟氏易建武初为大鸿胪作易通论七篇世号洼君通丹学义丨深丨家宗之称为大儒本传】曼卿善诗【初九江谢丨丨丨毛丨廼为其训卫宏从曼卿受学因作毛诗序善得风雅之防至今传于世本传】一家诗学【申公卒以诗春秋授之瑕丘江公尽能传之徒众最盛又鲁许生免中谢公皆守学授韦贤治诗事太江及许生又治礼至丞相传子成由是鲁诗有韦氏学本传】二子春秋【严彭祖与顔安乐俱事睦孟孟弟子百余人唯彭祖安乐为明质问疑谊各持所见孟曰春秋之意在二子矣孟死彭祖安乐各专门教授由是公羊春秋有严氏顔氏之学本传】杨政説经【丨丨字子行少好学从代郡范升受梁丘易善丨丨书京师为之语曰説经铿铿杨子行本传】张讲问【丨丨少习春秋顔氏建武初迁陈仓县丞清净无欲专心经书方其丨丨乃不食终日及有难者輙为张数家之説令择从所安诸儒皆服其多通本传】
　　词赋
　　事类丽则【或问景差唐勒宋玉枚乗之赋也益乎曰必也淫淫则奈何曰诗人之赋丨以丨辞人之赋丽以淫扬子】浏亮【赋体物而丨丨陆士衡文赋序】雕虫【或问吾子少而好赋曰然童子丨丨篆刻俄而曰壮夫不为也或曰雾縠之组丽曰女工之蠧矣扬子】吐凤【扬雄梦丨白丨详见前文章类】八义手【温庭筠二赋每入试凡丨丨丨而八韵成北梦琐言又庭筠未尝起草作赋一吟一韵场中号温韵吟摭言】八寸日【眉州人朱台符敏博少有赋名同軰课试以尺度日晷八寸而台符一赋已就玉壶清话】一片宫商【沈光有洞庭乐赋韦岫云此赋乃丨丨丨丨也北史】五经鼔吹【见前文章类】有陵云气【前司马相如奏大人赋天子大悦曰飘飘然丨丨丨之丨汉书本传】作掷金声【晋孙绰作天台赋辞致甚工范荣期曰卿试掷地当作金玉声本传】赋述高堂【宋玉高唐赋楚襄王与宋玉防云梦之台望高堂之观其上有云气王问曰何气也玉曰朝云也王曰试为赋之文选】赋吊湘水【贾谊为长沙王太傅既谪去意不自得及湘水为赋以吊屈原本传】赋五色日【见前状元类】赋阿房宫【见前考官类】着子虚赋【司马相如丨丨丨丨上读而善之召问相如相如曰此乃诸侯之事未足观请为天子游猎之赋以推天下诸侯之苑囿卒章归之于节俭因以讽谏奏之天子天子大悦以为郎汉书本传】献大礼赋【唐元宗朝杜甫献太清享庙及郊丨三丨丨丨帝竒之杜甫传】援笔立就【陈留王植字子建善属文时邺铜台新成太祖悉将诸子登防使各为赋植丨丨丨丨可观魏志】受诏輙成【枚臯从行至甘泉雍河东上有所感輙使赋之为文疾丨丨丨丨故所赋者多前汉本传】文不加防【祢衡有才辨黄祖时防賔客有献鹦鹉者祖曰愿先生赋之衡揽笔而作丨丨丨丨本传】赋以见志【桑维翰初举进士主司恶其名以为桑与防同音人有劝其不必举进士可以从他求仕维翰乃着日出扶桑丨丨丨丨又铸鐡砚以示人曰砚即改卒以进士及第五代史】洛阳传写【晋左思字太冲造齐都赋一年乃成复欲赋三都遂缔思十稔门庭藩溷皆着纸笔遇得一句即便疏之自以其作不谢班张张华见而叹曰班张之流也于是豪贵之家竞相传冩洛阳为之纸贵初陆机入洛欲为此赋闻思作与弟书曰湏其成当以覆酒及思赋成机絶叹服以为不能加也遂辍笔焉本传】江东独秀【诏羣臣赋赤鹦鹉袁淑文冠当时赋毕示谢庄及见庄赋叹曰丨丨无我君当独秀我若无卿亦一时之杰遂隐其赋南史谢庄传】赋拟班固【时自王侯以下莫不逾侈张衡乃拟班固两都作二京赋因以讽谏精思博防十年乃成后张衡传】文似相如【前武帝时客有荐扬雄丨丨丨丨者上方郊祠甘泉太时汾隂后土以求继嗣召雄待诏承明之庐还奏甘泉赋以风天子异焉又上临长杨射熊馆雄从还上长杨赋本传】贾谊升堂【如孔氏之门田赋也则丨丨丨丨相如入室矣其如不用何扬子】仲宣独歩【王粲字仲宣文帝书与呉质曰丨丨丨丨于词赋惜其体弱至于所善古人无以逺过也魏志】诗集敌扬雄【赋料扬雄敌杜甫诗】愧相如【白头受简焉能赋丨似丨丨为丈夫】奏明光【丨赋入丨丨】赋河东【扬雄更有河东赋唯应吹嘘送上天并同】
　　诗律
　　事类诗史【杜甫善陈时事律切精深至千言不少衰时号丨丨本传】诗豪【刘禹锡好诗晚节尤精白居易尝推为丨丨本传】诗城【刘长卿与秦系为诗相赠答权徳舆丨曰长卿自谓五言长城系以偏师攻之秦系诗】诗嚢【李贺工词章毎旦出骑欵叚马从小奚奴背古锦囊遇所得投囊中日萃如山贺集】诗窖【髙仁裕着诗万首号丨丨后史补】诗筒【乐天元微之唱和以筒着诗往来谓之丨丨林逋集注】夺袍【武后游龙门命羣臣赋诗先成者赐锦袍左史东方虬诗成拜赐坐未安宋之问诗成文理兼美乃就丨丨衣之宠卓异记】击鉢【竟陵王子良尝夜坐刻烛为诗四韵则刻寸烛萧文琰曰烧一寸烛而成四韵诗何难之有乃与江拱等共丨铜丨立韵响灭诗成南史】蹉对【九歌云蕙殽蒸兮兰借奠桂酒兮椒浆今倒用之谓之丨丨笔谈】假对【自朱邪之狼狈至赤子之流离朱邪李克用祖姓狼狈兽名流离亦禽名又如厨人具鸡黍稚子摘杨梅此乃丨丨格笔谈】八句法【贺方囬学诗于前軰得丨丨丨平淡不流于浇俗竒古不流于恠僻题咏不窘于物象叙事不用于声律比兴深通于物理用事工者如已出格见于成篇浑然不可涯气出于言外浩然不可屈王直方诗话】百家衣【山谷以集句为丨丨丨注云小儿文襁也本传】集大成【东坡谓杜诗韩文顔书左史皆极其至丨丨丨文集】号小杜【杜牧于诗情致豪迈丨为丨丨以别于杜甫唐本传】六义之余【诗之流二十四名赋颂铭賛文诔箴行吟咏题怨叹章篇操引謡讴歌曲词调皆诗人丨丨丨丨元稹乐府占题序】七言之始【七言诗始于汉栢梁体武帝作栢梁台成诏羣臣二千石能为七言诗者乃得上坐凡七言毎句用韵各述其志云诗话】乐工争求【李益长于诗毎一篇出丨丨丨丨之至征人早行等篇天下皆施之图绘唐书本传】诸作不及【苏武李陵之诗长于高妙曹植刘公榦之诗长于豪逸陶潜阮籍之诗长于冲淡谢灵运鲍昭之诗长于峻洁徐陵庾信之诗长于藻丽子羙穷髙妙之格极豪逸之气包冲淡之趣兼峻洁之姿备藻丽之态而诸家之作所不及焉秦少游论老杜】简古淡泊【李杜之后诗人虽有逺韵而才不逮意独韦应物桞子厚发纎秾于丨丨寄至味于淡泊非余子所及也东坡志林】讽谕感伤【居易自叙言关羙刺者谓之丨丨咏情性者谓之闲适伤事而发谓之丨丨其他杂律诗为世人所爱唐白居易传】浑涵汪洋【唐兴诗人承陈隋风流浮麋相矜至宋之问沈佺期等研揣声音浮切不差而号诗律竞相沿袭开元间稍裁以雅正然持华者质反好丽者壮违人得一槩皆自名所长至杜甫丨丨丨丨千彚万状兼古今而有之他人不足甫乃厌余残膏賸馥沾丐后人多矣故元稹谓诗人以来未有如子羙者本传】悲懽穷泰【王荆公论杜甫之诗丨丨丨丨发敛抑扬旡施不可故其有平淡简易者有绵宻精殻者有严重威武若三军之师者有奋迅驰骤苦泛驾之马者有淡泊闲静若山谷隠士者有风流蕴借苦贵介公子者盖绪宻而思深所以光掩前人而后者无继也遯斋闲览】刻削情状【吾闻滛畋渔者谓之天物天物不可暴又可抉摘丨丨露其情状乎使自萌芽至于槁死不能隠天能不致罸耶长吉天东野穷王浚坐官不挂朝籍而死正坐是耳苙泽丛书】铺列锦绣【鲍昭曰谢灵运五言如初绽芙蓉自然可爱顔延之诗若丨丨丨丨雕缋满眼南史】刿目鉥心【孟郊为诗丨丨丨丨物迎缕觧钩章棘句慆擢胃肾神施鬼设间见层出唯其大翫于词而与世推移之孟郊铭】升堂入室【钟嵘品曹子建诗羣伦之有龙凤五音之有笙竽孔氏之门则公榦丨丨陈思丨丨潘陆自可坐廊庑之门也诗评】落花飞草【丘迟文辞丽逸时有钟嵘着诗评云范云婉转清便如流风囬雪丘迟防缀映媚似丨丨丨丨南史本传】剪红刻翠【长沙徐东野诗浮脆轻艶皆铅华歌舞媚一时樽爼其句不过牡丹宿醉兰蕙春悲霞宫日城丨丨丨丨而已玉壶清话】风樯阵马【唐皇谐孙贺字长吉元和中韩吏部亦颇取其歌诗云烟绵聨不足为其态也水之迢迢不足为其情也春之盎盎不足为其和也秋之明洁不足为其格也丨丨丨丨不足为其勇也瓦棺篆鼎不足为其古也时花羙女不足为其色也荒国侈殿梗莾丘陇不足为其怨恨悲愁也鲸呿鼇掷牛鬼蛇神不足为其虚荒诞幻也盖骚之苖裔理虽不及词或过也贺生年二十七死矣使贺少加以理虽奴防命骚可也杜牧之序李长吉诗歌】氷柱雪车【刘义作丨丨丨丨二诗见韩愈出卢仝孟郊右韩愈诗】得句呉江【隺信明尝矜其文过李百药郑世翼遇信民江中谓曰闻公有枫落呉江泠之句愿见其余信明多出众篇世翼覧未终曰所见不逮所闻投诸水中引舟而去南史本传】赋诗别墅【王维别墅在辋川地竒胜有华子冈欹湖竹里馆桞浪茱萸洲辛夷岛与裴廸逰其中赋诗相酬为乐本传】都看花【刘禹钖既贬还宰相欲任省郎而禹钖作丨丨观丨丨君子诗话讥忿当路不喜出为播州刺史入为主客郎中复作逰都观诗且言始谪十年还京师道士檀桃甚盛若霞又十四年过之无复一存唯兔葵燕麦动揺春风耳以诋权近闻者为薄其行唐本传】西堂梦草【谢灵运丨丨思诗不就忽丨惠连即得池塘生春草之句大以为工南史】兰陵絶唱【元稹在越时壁窦巩巩工诗与之酬答故镜湖秦望之竒益传时号丨丨丨丨本传】鸡林争售【白居易最工诗当时人争传鸡林价售其国相率篇易一金其伪者相輙能辨之居易传】神物护持【刘禹钖善诗晚节尤精白居易言其诗在处应有丨丨丨丨本传】江山得助【张説谪并州刺史诗愈凄惋人谓得江山助本传】锦绣成文【建安后诗律屡变至沈约以音韵相婉附及宋之问沈佺期文加靡丽囬忌声病如丨丨丨丨学者宗之本传】纎艳不逞【杜牧谓白居易诗丨丨丨丨非庄士雅人所为流传人间子父女母交口教扰滛言媟语入人肌骨殆不可去盖救所失不得不云尔诗话】太宗宫体【丨丨尝作丨丨诗虞世南曰圣作虽工然体非雅正上之所好下必有甚焉臣恐此诗一天下风靡不敢奉诏帝曰朕试卿耳世南传】郑谷诗格【丨丨与齐已黄损等定今体丨云一曰葫芦二曰辘轳三曰进退格葫芦韵者先三后四辘轳韵者双出双入进退韵者一进一退如李师中送唐介诗两韵中用韵进退格也青箱杂记】何逊八嵗【丨丨丨丨能赋沈约爱其文谓逊曰吾毎读卿诗一日三复犹不能已杜诗注】公权三歩【桞公权从文宗幸未央帝曰朕有一喜边戍赐衣乆不时今仲春已给当贺我以诗宫人廹之即应声成文再诏赋之复旡停思帝曰子建七歩尔乃三焉本传】戴颙擕酒【晋丨丨春日丨斗丨曰往聼黄鹂声此俗耳砭针诗肠鼔吹本传】崔湜缓辔【唐丨丨尝暮出端门丨丨赋诗本传】气吞曹刘【杜子美诗上薄风骚下该沈宋言夺苏李丨丨丨丨掩顔谢之孤标杂徐庾之纎丽尽得古人之体势元稹集】压倒元白【唐寳厯中王嗣复大宴时元稹白居易亦预此赋诗惟杨汝士诗最佳元白叹服汝士醉归谓其诸弟子曰我今日丨丨丨丨本传】召见冯定【冯定为太常工部文宗见异之曰岂非能章句耶亲诵定送客西江诗召升殿诏悉以所着上本传】放还浩然【孟浩然与王维善私邀入内院俄而元宗至浩然匿牀下维以实对帝喜曰朕闻其人而未见也诏浩然出帝问其诗浩然再拜自诵所着至不才明主弃之句帝曰卿不求仕而朕未尝弃卿奈何诬我因放还唐文艺传】在古无上【李观论孟郊诗髙处丨丨丨丨平处下顾沈谢文集】二百年无【谢朓长五言沈约云丨丨丨丨此诗也南史】钟嵘评诗【潘安仁诗出于仲宣翩翩如翔禽之有羽毛张茂先诗出于王粲兴托不凡恨其儿女情多风云气少郭景纯宪章潘岳变平淡之体故称中兴第一陶彭泽诗出于应璩又恊左思风力古今隐逸诗人之宗二王袁谢五贤出于张华才力苦弱务为清淡殊得风流媚趣谢晖诗出于谢鲲微伤细宻一章之内自有玉石金台诗话】芸叟评诗【石曼卿诗如饥鹰乍归迅逸不可言欧永叔诗如春服既成春酒既酾登山临水竟日忘归王介甫诗如空中有声相中有色欲有执着曾不可得苏子瞻诗如武库乍开干戈森然不觉令人神仔细防检不无利钝梅圣俞诗如深山道人羽衣葛屦王公大人见之不觉屈膝郭功甫诗如大排筵席终日揖逊而适口者少世以为知言张芸叟诗话】鲁直格韵【东坡尝云黄丨丨诗如蝤蚌江揺柱丨丨高絶盘飱尽废然不可多食】豫章诗法【陈后山答少章云仆之诗丨丨之诗也然仆之所闻于豫章豫章不以语仆仆亦不能为足下道也后山诗话】西昆体制【杨大年钱文僖晏元献刘子仪为诗皆宗李义山号西昆体景祐庆厯后欧公始矫昆体专以气为主诗话】江西宗【吕居仁以歌诗云豫章始大出而学者同作共和録其名丨丨丨丨以其源流皆出豫章也其次曰陈旡已藩邠老谢旡逸洪父饶徳操何正平徐师川林子仁洪玉父汪信民李希声韩子苍李商老晁师川正平曰吾乃居行间乎韩子苍云我自学古人夏均父又以在下列为耻吕居仁集】
　　诗集诗窟【搜得丨丨唐李陟诗】诗坛【丨丨推子将永叔诗君家文律冠西京旋作丨丨按酒兵防手莫欺真将种致师湏得老门生东坡与欧公子诗】诗盟【秋来不见汉陂岑千里丨丨忽重寻】诗战【物华如阵笔如锋沈谢曹刘是七雄丁晋公谓诗】诗魔【唯有丨丨降未得毎逢风月一闲吟白乐天诗】诗班【唐僧诗髪为作丨丨东坡云尚嫌剃髪有诗班谓此】诗权【丨丨出薛昌诗债出贾司仓林逋诗曰逓去权应急封囬债已还诗话】诗债【见上注】战塲【収拾从来古锦囊今知老将敌难当囊中尚有毛锥子花里樽前作丨丨山谷诗】花骨【长鬛张郎三十一天遣裁诗作丨丨言行録】七歩【魏文帝尝令弟陈思王丨丨作诗如不成行大法子建乃应声曰煑豆燃豆箕豆在釡中泣本是同根生相煎何太急世説】十歩【后魏彭城王聪从幸上党有大松上行而赋诗曰汝可作诗至吾行所而令就也时聪去帝丨余丨至帝所而就诗曰问松经防冬山川何如者风云与古同职休】十聨【杨徽之能诗太宗尝冩其警句丨丨御屏上时有诗云谁似金华杨学士十聨诗在御屏中僧文寳云必以天地浩露涤笔于氷瓯雪涴中方与此诗神骨相副】三种【禅宗论空门有三种语其一随波逐浪句谓随物应机不主故常其二截断众流谓超出言外非情识所到其三函盖乾坤句谓泯皆契无间可伺其深浅以是为序余尝戯谓老杜诗亦有此三种语波飘菰米沉云黒露泠莲房坠粉红为函盖乾坤句落花游丝白日静鸣鸠乳燕青春深为随波逐句百年地辟柴门逈五月江深草阁寒为裁断众流句石林诗话】蜂腰【沈约曰诗有八病三曰丨丨谓第二字不得与第五字同声如闻君爱我甘切欲自修饰君甘皆平声欲饰皆入声也诗苑格】鹤膝【四曰丨丨谓第五字不得与第十五字同声如客从逺方来遗我一札书上言长相思下言乆别离来思皆平声同上】两节【句内作丨丨者老杜诗云不知西阁意肯别定留人肯别耶定留人耶山谷犹爱其深逺闲雅也诗话】防声【王融丨丨云园蘅红葩湖荇晔黄华又杜甫云卑枝低结子接叶暗巢莺乐天云量大嫌甜酒才高笑小诗诗话】叠韵【上官仪曰诗有六对四曰防声对黄槐对緑树是也五曰丨丨对彷徨对放旷是也诗话类格】响字【潘邠老云七言诗第五字要响如反照入江翻水石归云拥树失山村翻字失字皆响五言诗第三字要响如圆荷浮小叶细麦落轻花浮字落字皆丨丨谓致力处也童蒙训】形容【李义山雨诗槭槭度园依依傍水轩此不待説雨自然知是雨也后来诸人咏物不待分明説尽只彷佛丨丨便见好处梅圣俞诗猬毛苍苍磔不死铜盘矗矗饤头生呉鸡鬪败绛绡碎海蚌决出真珠明诵此别知是芡苏东坡诗海上仙人绛罗襦红绡中单白玉肤不湏更待妃子笑风骨自是倾城姝诵此则知是荔枝张文潜诗平地碧玉秋波莹緑云引扇摇青柄水宫仙子闘新桩轻歩凌波踏明镜诵此则知是莲花又雕虫蒙记忆烹鲤问沈绵不説作赋而説雕虫不説寄书而説烹鲤不说病而说沈绵又颂椒添风味禁火减欢娯不説嵗节但云颂椒不説寒食但云禁火亦文章之工也此谓彷佛丨丨格出吕氏童蒙训】体用【陈本明论时云前辈作诗言用不言体若言泠则曰可咽不可潄言静则云不闾人声闻履声漫斋诗话又用事琢句妙在言其用不言其名惟荆公东坡山谷知之荆公云含风鸭緑鳞鳞起弄日鵞黄袅袅垂山谷云管城子无食肉相孔方兄有絶交书荆公又云缫成白雪桑重緑割尽黄云稻正青冷斋夜话】交股【王介甫诗云春残叶宻花枝少睡起茶多酒盏疎惠洪谓多字当作亲字盖欲以少对宻踈对亲江朝宗谓惠洪不晓古人意格此一聨以宻对疎以多对少正丨丨用之所谓蹉对也出艺苑雌黄】拗句【七言第五字反其平侧欲其气挺然如田中谁问不纳履坐上适来何处蝇负塩出井此溪女打鼔发船何处今俗谓之换字丨丨法禁脔】折句【欧公诗云静爱竹时来野寺独寻春偶过溪桥俗谓之丨丨卢元賛雪诗想行客过梅桥滑免老农忧麦陇干效此体也苕溪诗话】促句【禁脔有丨丨格三句一换韵三叠而止山公观李伯师畵马用此格云仪鸾供帐饕风行翰林湿薪爆竹声风帘官烛泪纵横木穿石槃未渠透坐窻不遨令人瘦贪马百叚逄一豆眼明见此玉花騘经思着鞭随诗翁城西野桃寻小红是也出苕溪诗话】语险【呉均有诗曰秋风吹白水鴈足印黄沙沈约曰印黄语太险均曰亦见公诗云山樱发欲然约曰我始欲然印已印记也谈薮】思迟【贾岛诗丨丨澁杼轴方得至如鸟井口出人自岳阳来经年方遂偶句抚遗】敲推【贾岛浪仙京师骑驴一日得句鸟宿池边树僧敲月下门始欲着推字又欲敲字炼字未定遂于驴上引手作丨丨之势时韩愈为京兆岛不觉冲至第三节左右拥至尹前岛具道所得句云云韩谓岛曰敲字佳矣遂与并辔而归与为布衣之交嘉话】竞病【梁曹景宗破魏旋帝御光华殿宴饮聨句景宗不得韵顔色不平启求赋诗不已帝令赋丨丨二字景宗操笔成诗曰去时儿女悲归来笳皷丨试问行路人何如霍去病南史】拨隂何【山谷诗寒炉余防火灰里丨丨丨言深思苦求乃得诗集】聼小胥【老杜诗抄诗丨丨丨山谷诗岂作牛腰束传抄丨丨丨并本传】沉香亭【唐元宗坐丨丨丨意有所感欲得李白为乐章召入而白已醉左右以水颒面援笔成文婉丽清切词云名花倾国两相欢常得君王带笑看觧释春风无限恨丨丨丨北倚阑干本传】薰风殿【文宗与公权聨句帝曰人皆苦炎热我爱夏日长丨丨自南来丨阁生微凉帝以谓词情俱足命题于殿壁出本传】变白发【再闻诵新作突过黄初诗今晨清镜中胜食斋房芝予髪喜却变白间生黒丝昨夜舟天接湘娥江外悲百灵不敢防风波寒江迟注丨丨为黒丨以闻其诗之故老杜记苏涣诵诗】舞银毫【玉为蟾蜍氷作滳乌丝栏开寳鸦墨天孙夜拾瑶童归醉丨丨丨鬪春碧娲皇细链昆仑石海底红绡弄娇织香风暗漾云锦囊花史同书青帝国楼开天下传消息唤起虹霓扫东壁王彦章诗】捜春卉【五言出汉时苏李首更号东都渐弥漫别百川导建安能者七卓荦变　风操逶迤至晋宋气象日雕耗中间数鲍谢比近最清奥齐梁及】【陈隋众作等蝉噪丨丨摘花卉防袭荡剽盗国朝盛文章子昂始高踏勃兴得李杜万类困陵暴后来相继生亦各立阃隩有穷者孟郊受材实雄骜观动古今象外逐幽好横空盘硬语妥帖立排奡敷荣肆纡徐奋猛卷海潦荣华肖天秀防疾愈响报出韩退之集】织秋蒲【李白李贺遗机杼在人间不知处闻君収在芙蓉江日鬪鲛人丨丨丨齐已诗】蔼春云【君诗多态度蔼丨丨空丨东野动惊俗天葩吐竒芬张借学古淡轩昂避鸡羣阿买不识字颇知书八分诗成使之写亦足张吾军险语破鬼胆髙词嫓皇坟韩诗】吟秋水【去年左迁夜郎道琉璃砚水长枯槁今年勑放巫山阳蛟龙笔砚生辉光愿扫鹦鹉赋与君醉百场啸起白云飞七泽歌吟秋水动三湘唐李太白文集】缚麒麟【黄生学诗用力新急手疾口如翻盆迩来结字稳且匀径湏赤手丨丨丨陈后山诗】杂蚯蚓【崔侯文章苦防敏高浪驾天输不尽朝为百赋犹鬱怒暮作千诗转道揺毫掷简自不供顷刻青天浮海唇才豪气猛语易言往往蛟螭丨丨丨韩文】丈夫气【铿金戞玉千余篇脍吞炙嚼人口传湏知一一丨丨丨不是绮罗人语言同上】章句癖【人皆有一癖我癖在章句白乐天诗】似爬痒【杜诗韩笔愁来读似倩麻姑痒处爬杜牧】忽消暑【丨吟佳句诗丨丨逺胜前人檄愈风王平荅苏颂秋日诗】三峡水【清占月中丨丨丨丽偷云外小洲春沈彬】五字城【笔倒三江水诗专丨丨丨韩驹诗】三千首【镌镵物象丨丨丨照耀乾坤四百州　出王逄原诗】五七字【丨丨丨中苦百千年后清齐已诗】吟个字【丨成一丨丨橪】【断数茎须卢延逊诗】得一句【一句坐中得片心天外来永叔】
　　书法
　　事类心画【书丨丨也传千里之忞忞者莫如书扬子】鸟迹【苍颉黄帝下臣观丨丨像之以作文字鬼夜哭龙潜藏为有文字恐人书故鬼哭龙藏史记】造书【古者伏羲氏之王天下也丨丨契以代结绳之政尚书序】作字【黄帝垂衣裳苍颉造文字然后书契始作则其始也帝王世纪】楷书【上谷王次中所作书断】行书【魏初有钟胡二家为丨丨法盛行于世丨丨即正书之小变后简易相间流行又云非草非真离方遁圆兼真者谓之真行带草谓之草行张懐瓘书断】草书【汉兴有草书不知作者姓名至章帝则杜伯度崔瑗崔湜皆称工张伯英因而转精巧下笔则号匆匆不暇丨丨寸纸不遗晋卫坦传】篆书【周宣王史籕变科斗文以为大丨李斯作苍颉篇取籀省文谓之小篆史记】隷书【秦既用篆奏事繁多难成即令人佐书曰字或曰程邈囚狱中改籕文省为字上之始皇大喜免其罪史记】飞白书【蔡邕见鸿都门匠人施垩箒遂创意焉鸡跖集】八分书【上谷王次中所作书断八分篆法二分文佩觿集势如八字有偃波之文又二说皆非也书有八体蔡伯喈于八体之后又分此法故云八分】三品书【书有十体其优劣之差为神妙能三品居神品者二十有五妙品九十有八能品一　百有七古今善书尽在是矣书断张旭草入神品八分入妙品】【入能品出书诀墨薮】三体书【真生行行生草真如立行如行草如走未有未能立能行而能走者也东坡志林】八体书【秦烧焚先典废古文更用八体一曰大篆周宣王史籀作也二曰小篆始皇时李斯赵髙胡母敬所作也大小篆并简册用也三曰刻符篆也四曰摹印施于印玺也五曰防书为虫鸟之形施于幡信也六曰署书门题所用也七曰殳书铭于戈防也八曰书始皇时程邈所定说文】六文书【萧子良古今篆文体有藁书楷书书悬针书垂露书飞帛书填书莫书鴈书虎爪书偃波书鹤头书象形篆尚方大篆凤鸟书科斗虫书龙虎书仙人书芝英书倒薤书书麒麟书金错书旼脚书凡数十种皆出于六文八体之书而因事生变者也文体】五云体【韦陟封郇公性侈纵常以五彩笺为书记使侍妾主之其裁答受意而已陟惟署名自谓所书陟字若五朶云时人慕之号郇公丨丨丨本传】连锦书【唐吕向工草】【能一笔环写百字若萦髪然世号丨丨丨本传】赐防牋【唐明皇师韩泽木尝于彩牋上八分书赐张説唐史】给绢素【唐裴行俭工草唐中宗尝丨丨丨诏冩文选袐爱其法毎曰褚遂良非精笔佳墨未尝輙书不择笔墨而妍防者余与世南耳行俭传】印贞观字【唐太宗求书凡得王羲之真行二百九十纸又得献之张芝等以贞观字为印草迹命褚遂良楷书小字以影之开元五年元宗又书开无字为印唐书本纪】题凌云牓【晋太元中新起太极殿谢安欲王献之题牓而难之试谓曰魏时凌云殿榜木题而匠者误钉之不可下乃使韦仲将悬橙书之比讫鬓须尽白裁余气息献之揣知其防正色曰使其若此所以知魏徳之不长出王羲之传】钱上写经【应用善写细字微如毛发尝于一丨丨丨心丨又于粒麻上写国泰民安四字出江南野史】被中画腹【虞世南事见后】砚池笔刀【丨者城丨也丨者丨稍也墨者兵甲也心意者将帅也书诀墨薮】纸田墨稼【蔡洪赴洛人问吴中旧业曰丨为良丨笔为鉏耒丨为丨穑义理为丰年文房四寳刘氏小说】印泥画沙【墨薮云张长史曰禇河南论书云用笔如丨丨丨丨始不悟后于江岸以锥画字始信长史之言贵藏锋也韦续书诀】秃笔磨墨【笔成墨成池不及羲之即献之笔秃千枝墨磨万挺不作张芝作索靖出东坡志林】百嵗枯藤【钟繇弟子宋翼毎画一波三折笔作一戈如百钓弩作一防如髙峯坠石作一牵如丨丨丨丨作一放纵如惊蛇入草此三折笔法志林】隆冬枯树【献之字势疎瘦如丨丨之丨丨拘束如严家之饿其枯树虽槎枿而无屈伸其饿饥羸而不放纵本传賛】云鹄游天【钟繇书如丨丨丨丨羣鵞戏海王羲之书如龙跳天门虎卧凤阁张芝如汉武好道凭虚欲仙蔡邕骨气洞达如有神气萧子云如危风阻日孤松一枝羊欣如大家婢为夫人举止羞澁终不似真王献之如河间少年皆悉光恱索靖如飘风忽举鸷鸟乍飞王僧防如王谢子弟之爽自有一种风流袁松如深山道士见人便退缩出书断】隼尾击石【草书须缓前速后字有防者字竟乃安书有击石波八分书有隼尾波最为难作墨薮】家鸡野鹜【王僧防庾翼少时书与右军齐名右军后进庾犹不忿与都下人书云小儿辈厌家鸡爱野鹜皆学逸少书又云庾征西初亦不服逸少有丨丨丨丨之论后以为伯英复生南史】怒猊渴骥【唐涂浩工书尝书四十二辐屏八体皆备草尤工世状其法三丨丨抉石丨丨奔泉唐本传】结体遵丽【贞观永徽间虞世南褚遂良以书専家薛稷外祖魏家家多藏虞禇书故稷锐情临仿丨丨丨丨遂以书名天下唐本传】形貌魁梧【欧阳询初学羲之书后险劲过之因自名体尺牍所传人以为法髙丽尝遣使求之髙祖叹曰彼观其书谓丨丨丨丨耶本草】笔迹精妙【蔡有邻济阳人官至胄曹叅军善八分始拙弱至天寳中遂精妙相卫间多其笔迹】字势遵劲【翰林院自五代以来丨丨轻弱笔体无法太宗即赐笔札求善书许自言首得蜀人王着即召为持书着善草独步一时初以纸一番令书八字又令书六字四字至一字皆极丨丨上称善自是诏书体一变粲然可观谈苑】飘扬严重【真书难于丨丨草书难于丨丨大字难于结密小字难于寛绰志林】劲徤肥厚【东轩笔録云唐初字举丨丨得晋宋风开元后变为丨丨元和后桞沈之徒复尚清劲五代杨凝式国初李建中妙絶一时行草亦主肥厚李昌式不免于重浊山谷尝论三家法以为杨少师如散僧入圣学西台如法师叅禅王着如小禅缚律南昌集】笼道士鹅【王右军好鵞山隂道士有羣鵞求之其入邀右军写道徳经书毕即笼去本传】假黄仙鹤【李邕善书仍自刻多假立刻字人名如茯苓芝黄仙鹤之类是也法书苑】学李卫书【王羲之字逸少为防稽右军长史初丨丨丨夫人丨及渡江北见李斯等书之许见钟繇梁鹄书之济见蔡邕书人见张岳碑始知学卫夫人书徒费日月出墨薮】传知永法【虞世南学书于浮屠智永宛其法为世秘爱太宗称其五絶五曰书翰唐书本传】号欧阳体【欧阳通早孤母教以父书使希父遗迹数年大进亚于询父子齐名丨大小丨丨丨唐本传】辨羲之帖【遂良工楷太宗令侍帝帝方求羲之帖莫质真伪遂良独论所出唐书本传】绍宗积习【王绍宗工草尝与人书曰鄙夫书旡工者将由水墨积习耳常精心率意虚神空思以取之吴中陆大夫常以余比虞世南以不临写故也开世南被中画腹与余正同本传】羲之变格【李嗣真论右军书不同以变格难俦书乐毅论太史箴体皆正直有忠臣烈士之象告誓文曹娥碑其容憔悴冇孝子顺孙之象逍遥篇孤鴈赋迹逺趣髙有抜俗抱素之象画像赞洛神赋姿仪雅丽有矜庄严肃之象皆见义以成字非得意以独妍出书法苑】仲将三具【韦诞字仲将诸书并善邺都宫观始成诏丨丨题署御笔墨不佳因奏苦用张芝笔左伯纸臣墨兼此丨丨又得臣手然后可以逞径丈之势书断】尧佐八分【陈文惠丨丨变古之法自成一家虽防画肥重而笔力劲徤为方丈字谓之堆墨丨丨湖山小録】伯英筋肉【卫瓘索靖俱善书时谓瓘得丨丨之丨靖得伯英之丨出史本传】曼卿筋骨【范文正公祭石丨丨文云曼卿之笔顔丨桞丨散落人间宝为神物志林】王涯凿垣【唐丨丨居永宁里蓄名书画以金玉为匳轴丨丨贮之重复固秘及被诛为人破垣剔取金玉而弃其书画唐书】崇韬发圹【旧传乐毅论乃羲之亲书于石其他皆纸素所传唐太宗聚二王墨迹惟乐毅论石本在其后随太宗入昭陵朱梁时耀州节度使郭丨丨丨昭陵得之因复传人或曰公主以伪本易之元不曽入圹本入髙绅学士家笔谈】钟繇呕血【丨丨见蔡邕笔法椎胸三日田丨丨墨薮】卫夫人流涕【王羲之年十二见前代笔说于其父沈中窃而读之父因与之不旬日书便大进又学丨丨丨书夫人见其书丨丨曰此子必蔽吾名羊欣笔阵图】秃笔十八瓮【孙智永善书以百本散于江南诸寺各留一本其所居吴兴学书积乆有丨丨丨丨丨尚书故实】飞帛三百防【仁宗飞帛书尤为精妙至和中有待诏李唐卿撰丨丨丨丨丨以进上颇嘉之乃特为清净二字以赐之其六防尢竒絶又出三百防之外归田録】
　　诗集洒墨【空余小来翰墨塲松烟兔影傍明窓偶随儿戏丨丨汁众人许在崔杜行晚学长沙小三昧幻出万物真成狂龙蛇起陆雷破柱自许竒观绕绳床家人骂笑宁有道汗染黄素败粉墙黄山谷集】画地【元章作书日千纸平生自若谁与美丨丨为饼未必似要令痴儿出毚水锦囊玉轴来无趾粲然夺真疑圣智忍饥看书泪如洗至今鲁公余乞米东坡次朱元章跋王书】揭云【管城脱帽为微笑便觉金光走龙尾试较鵞经拂硬黄传此寳书十余纸纸光叶叶丨丨膜字工戢戢行冻螘僧惠洪书】破地【中郎石经后八分盖顦顇顾运炉锤笔力破余地昔在开元中韩蔡同赑屭宗妙其书是以数子至御札早流传榆杨非造次三人并入直恩泽各不二顾于韩蔡内辨眼工小字分日侍诸王钩深法更秘杜诗】鹜鸡【三馆曝书防蠧毁得见来禽与青李春蛇秋蚓久相杂野丨家丨定谁美玉函金钥天上来紫交勑使亲临啓纷纶过眼未易识磊落挂壁空云委归来妙意独追求坐想蓬山二十秋怪君何处得此本上有桓寒具油巧偷豪夺古来有一笑谁死痴虎头君不见长安永宁里王家破垣谁复修东坡次韵】蛇蚓【异时长笑王防稽野鹜腥膻汗刀机暮年却得庾安西自厌家鸡题六纸二子风流冠当代顾与儿童争愠喜秦王十八已龙飞嗜好晚将蛇蚓比坡诗】把栗尾【兰亭蠒纸入昭陵世间遗墨犹云腾顔公变法出新意细筋入骨如秋鹰徐家父子亦秀絶字外出力中藏棱峄山传刻典型在千载笔法留阳氷杜陵评书贵瘦硬此论未公吾不凭短长肥瘦各有态玉环飞燕谁敢憎吴兴太守真好古购买断缺挥缣缯跌入坐螭隠壁空斋昼静闻登登竒踪散出走吴越胜事传说夸友朋书来乞诗要自写为丨丨丨书溪藤后来视今犹视昔过眼百世如同灯他年刘郎忆贺监还道同时须服膺东坡墨妙亭】书纸背【刘连州寄桞子厚诗丨成欲寄庾安西丨丨应劳手自题闻道近来诸子弟临池寻已厌家鸡注云家有右军书每纸背庾翼题云王防稽六纸二月三十日本集】元和脚【桞子厚酬刘禹锡家鸡之赠云日日临池弄小雏还思写字付官奴桞家新様丨丨丨且尽姜芋敛手徒本集】元祐脚【徐清字静之蓬莱女官也下西里玉氏诗作谢体书效鲁直妍妙可喜陈无已诗云蓬莱仙子补天手笔妙诗清万世功肯学黄家丨丨丨信知人厄匪天穷陈后山集】开一笑【遥怜醉常侍一笑开天容坡诗唐太宗尝作飞帛书赐羣臣散骑常侍刘垍登御床引手得之帝笑曰昔闻婕妤辞醉辇今见常侍登御床唐书】知八分【阿买不识字颇丨书丨丨韩诗】银钩蠒纸【丨丨玉唾明丨丨松箑轻凉送仙山谷】玉堂翰手【收散丨丨挥丨丨欧集小试丨丨挥丨丨后山诗】




　　古今合璧事类备要前集卷四十四
　　钦定四库全书
　　古今合璧事类备要前集卷四十五
　　宋　谢维新　撰
　　字学门
　　楷书
　　事类八诀【欧阳询丨丨丶如高峯之坠石乁似长空之新月一若千里之阵云丨如万嵗之枯藤□如岭松倒折落挂石崖如万钧之弩发丿如利剑截断之角乀如一波常三过笔澄神静虑端己正容秉笔思生临池志逸虚拳直腕指齐掌空意在笔前文回思后分间布白勿令侧偏墨淡即伤神彩毫絶必滞锋铓肥则为钝瘦则露骨勿使伤于软弱不得怒降为竒防画调匀上下均平逓相顾揖筋骨精神随其大小不可头轻尾重毋令左短右长斜正如人上称下载东映西带气宇融和精神洒落省此防言孰为不可也欧阳询】三昩【张长史郎官防壁记唐人正书无出其右所以度越诸家无辙迹可寻可谓入笔墨丨丨黄山谷集】墨猪【王逸少云凡字多肉防骨谓之丨丨出书诀墨薮】田汉【李后主云顔鲁公书端劲有法而无佳处正如义手并脚丨舍丨耳笔録】书得于心【丨之神运虽丨之丨丨然法度必资讲学凡字湏均平若笔画多寡相逺不可使停寡在左则取上齐吟字是也寡在右则下齐知字是也笔谈】书象其人【欧阳询貎寒防敏悟过人其书劲险厉正称其貌尔是知凡丨丨丨为丨志林】瑶台芳桂【尚书郎李充母以夫卫姓自称李卫正书如玉壶之氷丨丨之月婉然丨丨穆若清风谈苑】玉匣兰亭【唐太宗有大王真迹三千六百纸率以一丈二尺为轴寳惜者兰亭序为最尝附耳谓髙宗曰吾千秋万嵗后与吾兰亭序以玉匣贮蔵昭陵故实】手墨和调【禇遂良尝问虞世南曰吾书何如智永答曰吾闻彼一字直五万君岂能得此孰与欧阳询曰吾闻询不择纸笔皆得如志君岂得此禇遂良曰然则何如世南曰君若丨丨丨丨足可贵尚遂良大喜欧阳询】防画遒劲【钱若水言唐陆希声得笔法凡五字擫押钩格抵用笔防钩则丨丨丨丨而尽妙矣谓之拨橙法希声以授沙门光光入长安为翰林供奉又宰相刀术言江南后主得此法复增二字曰导送今待诏　尹希古亦得之而所书为一时之妙渑水燕谈】当世独歩【近年笔法蔡君】【谟独歩当世予尝戏谓君谟言学书如泝急流用尽气力船不离处所君谟以为能取譬同上】本朝第一【五代杨凝式笔迹雄强往往与顔行相上下世多称李建中宋宣献此二人书仆所不晓宋寒李俗殆浪得名惟蔡君谟资格既高当为丨丨丨丨仇池笔谈】
　　诗集【见前书法类】
　　草书【又详见前书法类】
　　事类草圣【张伯英临池学书池水尽黒凡衣帛必书而后练韦仲将谓之丨丨晋卫坦传】草贤【崔环善章草谓之丨丨谈苑】章草【汉黄门令史史游作急草觧防体麄书之王羲之以丨丨荅庾翼翼叹伏曰吾昔有伯英丨丨失之今见王书神明顿还旧观张懐璀书断杜操字伯度善草书章帝爱之令上表亦作草书谓之丨丨书苑】柿叶【郑防好书恨无纸慈恩寺贮丨丨数屋防取以书嵗乆皆徧本传】兰庭序【羲之兰庭草号为最得意宋齐间不闻称道者永师晚出此书诸儒皆推其真行之祖所以唐太宗必欲得之其后公私相盗至于发冡今遂亡之定武本盖得髣髴禇庭诲所临极肥洛阳张景元斵地得缺石极瘦定武则肥不剰肉瘦不露骨犹可想其风流三石刻皆有佳处不必寳已有而非彼也南昌集】鹦哥娇【刘十五论李十八草书谓之丨丨丨谓鹦鹉能言不过数句大率鸟语十八其后稍进以书问仆曰比旧日如何仆曰可作秦吉了矣】一台二妙【索靖炖煌人精草法武帝爱之时尚书令卫瓘世号得伯英之筋丨丨丨丨王隠晋书】长沙三昩【丨丨僧懐素善书自言得草圣丨丨国史补又山谷诗】以头濡墨【张旭善草书大醉呼呌狂走乃下笔或丨丨丨丨而书既醒自视以为神不可复得世呼张颠本传】陈牒乞判【张旭为常熟尉有老人丨丨丨丨宿昔又来旭怒老人曰观公笔竒妙欲以蔵家尔因问所藏尽出其父书旭视之天下竒笔也自是尽其法晋本传】舞剑得神【张旭自言始见公主檐夫争道又闻鼓吹而得笔法意观公孙大娘丨丨噐而丨其丨后人论书者得其法惟崔邈顔真卿云旭传】聼江得法【玻云古今人诗笔有所自长史以剑噐容有是理雷大简云聼江声而笔法进文与可亦言见蛇鬪而草书长殆非诞也志林】春蚓秋蛇【伯英学书之妙宜师垂帐之竒行行若萦丨丨字字若绾丨丨王羲之传】旱蛟毚兔【欧阳询贞元初为太子率更令尝书千文周越题云所谓如丨丨得水走冗殆不虚耶本传】惊鸾舒翼【盖草圣之为状也婉若银钩漂若丨丨丨丨未发若举复安虫蛇蚴虬或往或还頽阿那以羸形歘奋亹而桓桓及其逸逰肸蠁乍正乍邪骐骥暴怒逞其辔海水窊隆其波熊对踞于山岳飞燕相追而差池举而詧之又似和风吹林偃草扇树枝条从风转相比附窈娆亷苫随体防布纷扰扰以绮靡中持疑而犹豫螭狡兽嬉其间腾猨飞鼬相奔趣陵鱼奋翼骇龙反据投空自窜张设牙距出晋索靖书势】飞乌出林【张旭草书如孤篷自振惊沙坐飞郑防草书如风送云収霞催月上释亚栖草书如丨丨丨丨惊蛇入草书法苑】霏烟翥凤【王逸少裁成之妙烟霏雾结状若断而还连凤翥龙盘状如斜而反正本传】游云惊龙【王羲之尤善草论者称其笔法飘若丨丨矫若丨丨本传】瘦硬肥劲【懐素草工瘦张长史草工肥丨丨易作丨丨难工又云此两人一代草书之冠冕也南昌集】软俗俊快【本朝尚书郎周越以书名于天圣景祐间然笔法丨丨无古气梅克佐作诗闲谈苏舜钦子美喜为徤句草书尤丨丨尝曰吾不幸冩字为人比周越作书为人比梅尧臣良可叹也东轩笔録】钟王无尚【唐桞公权书法结体劲媚尝召至御前书纸三畨作真行草之体文宗尝与公权聨句属曰薰风自南来殿阁生防凉帝命题于璧字径率五寸帝叹曰丨丨丨以丨也本传】崔杜不足【赵袭炖煌太守先是杜伯度崔子玉以工草书称于前世袭与罗晖亦以能草颇自矜夸故张伯英书与袭同郡太仆朱赐书曰上比丨丨丨丨下方罗赵有余三辅决録又罗叔景赵元嗣与张伯芝并时见称于西州伯英自云上比丨丨丨丨下方罗赵有余坡诗注】
　　诗集醉墨堂【人生识字忧患始姓名粗记可以休何用草书夸神速开卷惝恍令人愁我尝好之每自笑君有此病何年瘳自言其中有真乐适意无异逍遥逰近者作堂名醉墨如饮美酒消百忧君于此艺亦云至堆墙败笔如山丘兴来一挥百纸尽骏马倐忽踏九州我书意造本无法防画信手烦推求胡为议论独见假只字片纸皆蔵収不减钟王君自取下方罗赵我亦优不湏临池更苦学完取绢素充衾稠东坡】东呉精【张旭草书诗斯人已云亡草圣秘难得悲风生防绡万里起古色呜呼丨丨丨逸气盛清识老杜诗】林下风【颠张醉素两秃翁追逐世好称书工何曽梦见王与钟妄自粉饰欺盲聋有如市井倡抹红妖歌嫚舞儿童谢家夫人淡首容萧然自有丨丨丨天门荡荡惊跳龙山林飞鸟一扫空为君草书续其终待我他日无怱怱坡题王逸少帖】
　　篆书【又详见前书法类】
　　事类籀文【汉兴亡古草书不知作者盖两汉铭勒杂以古文篆籀及八分为之魏晋以还篆文遂盛卫坦四体书势】云篆【隂阳分则有三元八防之文又有八龙丨丨光明之章也其后三皇之世演八防之文为龙凤之章拘省丨丨之迹以为顺形梵书破分二道坏真从易乃为六十四种之书遂播之三十六天上下也今三元八会太极清仙之所用丨丨光明今所见神灵符书之字是也陶隠居真诰紫微夫人说】书虎【唐李阳冰为篆字人不能及号丨中丨本传又窦泉号阳冰为笔虎法苑】篆室【李斯变苍颉籀文为玉筯篆成一家法更八姓无出其右者唐开元时李阳冰穷入丨丨隔一千年与秦斯相见舒元舆篆书】金剪书【唐司马承祯字子徽善篆别为一体名丨丨丨续仙传】□匾法【江南徐骑省善小篆映日视之画之中心有一缱浓墨正当其中至于曲折处亦当中乃笔锋直下不倒故锋尝在画中尝自谓吾晚年始得丨丨丨凡小篆喜瘦而长丨丨丨非老笔不能湘山野録】钗头鼎足【窦泉作小篆賛曰丨丨屈玉丨丨垂金书法苑】文龙鳞【体有六篆巧妙入神或象丨丨或比丨丨纡体放尾长翅短身扬波震激鹰峙鸾停鸟震延颈胁翼凌云事见杂记】劲健端妙【无惑同安人善小篆为翰林待诏徐郑文寳查道髙绅中革葛湍皆江东人善篆弗能及也其丨丨丨丨又过于凝士夫蔵以为寳书法苑】方圆流峙【李阳冰与李夫人书云某意在古篆于天地山川得方圎流峙之状于日月星辰得经纬昭回之度于云霞草木得霏布滋蔓之容于文物衣冠得揖逊周旋之体书法苑】诗集快剑长防【苍颉鸟迹既茫昩字体变化如浮云陈仓石鼓文已讹大小二篆生八分秦有李斯汉蔡邕中间作者絶不闻峄山之碑野火焚枣木传刻肥失真苦县光和尚骨立书贵瘦硬方通神惜哉李蔡不复得吾甥李潮下笔亲尚书韩择木骑曹蔡有邻开元以来数八分潮也奄有二子成三人况潮小篆逼秦相丨丨丨丨森相向八分一字直万金蛟龙盘拏肉屈强呉郡张颠夸草书草书非古空雄壮岂知吾甥不流宕丞相中郎丈人行巴东逢李潮逾月求我歌我今衰老才力薄潮乎潮乎奈尔何杜诗】
　　书【又详见前书法类】
　　事类戈法【太宗学虞世南书毎难于戈法一日书遇戬字召虞世南补冩其戈以示魏征征曰仰窥圣作内戬字丨丨逼真帝赏其鍳识书法苑】锦书【唐吕向工草能一笔环冩百字若萦髪然世号连锦书本传】诗集神翰【丨丨顾不一体变钟兼两注云钟钟会父子俱善书杜诗】
  </div>
  <div class="pagination">
   <a href="古今合璧事类备要_page14.html">
    上一页
   </a>
   <span>
    ...
   </span>
   <a href="古今合璧事类备要_page10.html">
    10
   </a>
   <a href="古今合璧事类备要_page11.html">
    11
   </a>
   <a href="古今合璧事类备要_page12.html">
    12
   </a>
   <a href="古今合璧事类备要_page13.html">
    13
   </a>
   <a href="古今合璧事类备要_page14.html">
    14
   </a>
   <span class="current-page">
    15
   </span>
   <a href="古今合璧事类备要_page16.html">
    16
   </a>
   <a href="古今合璧事类备要_page17.html">
    17
   </a>
   <a href="古今合璧事类备要_page18.html">
    18
   </a>
   <a href="古今合璧事类备要_page19.html">
    19
   </a>
   <a href="古今合璧事类备要_page20.html">
    20
   </a>
   <span>
    ...
   </span>
   <a href="古今合璧事类备要_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
