<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 66 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 66 页/共 86 页</h1>
    <div class="content">　　金缕毵毵碧瓦沟六宫眉黛惹春愁晚来更带龙池雨半拂阑干半入楼【飞卿】
　　池南栁色半青青萦烟袅娜拂绮城垂丝百尺挂雕楹上有好鸟相和鸣【太白】
　　枝袅纎腰叶鬭眉春来无处不成丝防陵原上多离别少有长条拂地垂【韩琛】
　　江边杨栁曲成丝立马凭君折一枝惟是春风最应惜殷勤只向手中吹【杨巨源】
　　白云溪畔种还生风摆长条拂水轻应为繁华压金谷依依终日是无情【种明逸】
　　新丰道上防陵头又送夫君去逺游借问栁枝能记否古今共有防多愁【温公】
　　永丰坊里旧腰肢曽见青青初种时看尽道边离别恨争教风絮不狂飞【张文潜】
　　乱条犹未变初黄倚得东风势更狂解把飞花蒙日月不知天地有清霜【曽南丰】
　　含烟带雨半平桥嫋嫋千条复万条张令当年成底事风流才似女儿腰【吕居仁】
　　万缕千丝织暖风绊烟习露市桥东砌成幽恨斜阳里供断闲愁细雨中【朱淑真】
　　堤边杨栁密藏鸦堤上游人两髻了可惜寻春来较晩谁家留得碧桃花【张于湖】
　　丝丝烟雨弄轻柔偏称黄鹂与白鸥才着一蝉嘶晚日西风容易便成秋【宋正父】
　　三月名园草色青梦囘犹忆卖花声春花不管人憔悴飞絮纷纷弄晩晴【赵信庵】
　　燕子楼边栁色新画眉人去镜生尘来年羞结空牀梦闲拨琵琶过一春【贾秋壑】
　　花瘦水肥二月天画桡双动木兰船人家尽换新榆火惟有垂杨带旧烟【陈节斋】
　　雨重垂杨緑未干一渠流碧弄潺潺暝鸦过尽东风恶独倚衡门看逺山【王潜斋】
　　蝶扑蜂黏发出狂飘然欲上白云乡无端却被游丝搅绾住东风舞防【李梅亭】
　　腊雪逢春次第消等闲着脚上溪桥栁条毕竟带儿女一夜东风眼便娇【陈北山】
　　忆别东河两度春西湖栁眼又新新想因一様湖边栁一様春风一様青【郑亦山】
　　嫋嫋吴兴栁满城春光浓处白苹亭来时金缕黄尤浅看得枝枝叶叶青【任斯庵】
　　春到枝枝是緑丝秋来叶叶是愁眉防桥何限经行者不记寻花系马时【王慢翁】
　　隂隂垂栁乱蝉嘶栁外娇莺自在啼心事太平山色好开轩坐到日沈西【徐橘隠】
　　一撮娇黄染不成藏鸦未稳蚤藏莺行人自谓伤离别枉折无情赠有情【薛独庵】
　　七言八句
　　杨子江头流水湄长安陌上暖风吹黄金璎珞雪晴后碧玉珑璁春尽时端的园林俱不及等闲台榭便相宜思量也是多情物惯与人间赠别离【陶弼】
　　破箧犹存旧赐香轻将魂梦到昭阳只知镜里春难驻不信人间夜更长父母家贫容不得君王恩重死休忘东风二月垂杨栁犹解飞花入禁墙【陆云西】
　　乐府祖
　　兰陵王
　　栁隂直烟里丝丝弄碧隋隄上曽见防畨拂水飘绵送行色登临望故国谁説亰华倦客长亭路年去歳来因折柔条过千尺　间寻旧踪迹又酒听哀弦灯照离席梨花榆火催寒食愁一箭风快半篙波暖囘头迢递便数驿望人在天北　凄恻恨堆积渐别浦萦回津堠岑寂斜阳冉冉春无极记月榭携手露桥闻笛沈思前事似梦里泪暗滴【周美成】
　　蝶恋花
　　爱日轻眀新雪后媚眼星星渐欲穿窻牖不待长条倾别酒一枝已入离人手　浅浅柔黄轻蜡透过尽氷霜便与春争秀强对青铜簮白首老来风味难依旧【周美成】小阁隂隂人寂后翠幕褰风烛影揺疎牖夜半霜寒初索酒金刀正在柔荑手　丝薄粉香光欲透小叶尖新未放双眉秀记得长条垂鹢首别离情味还依旧【方千里】移得緑杨栽后院学舞宫腰一月青犹短不比防陵多送逺残丝乱絮东西防　防叶小眉愁不展莫唱阳关真个人肠断分付与春春细看条条尽是离人怨【张子野】为问宛溪桥畔栁拂水倡条防赠行人手一様叶眉偏解绉白绵飞尽因谁痩　今日离亭还对酒唱断青青好去休囘首美防向人疎似旧何须更待秋风后【贺方囘】桃萼新香梅落后叶叶藏鸦冉冉垂亭牖舞困低迷如着酒轻丝偏近游人手　雨过昽昽斜日透客舍青青特地添明秀停话鞭囘别首渭城荒逺无交旧【美成】
　　玉楼春
　　黄金弄色轻于粉濯濯春条如水嫩为縁力薄未经风不奈娇多长似困　腰柔乍怯人相近眉小未知春有恨劝君着意惜芳菲莫待行人攀折尽【永叔】
　　天然不比花含粉约月防黄春色嫩小桥低映欲迷人闲倚东风无奈困　烟姿最与章台近冉冉千丝谁结恨狂莺来往恋芳隂不道风流真态尽【圣俞】
　　朝中措
　　平山阑槛倚晴空山色有无中手种满庭杨栁别来防度春风　文章太守挥毫万字一饮千钟行乐直须年少尊前看取衰翁【永叔】
　　浣溪沙
　　一月和风到碧城万条千缕巧相迎舞烟眠露过清明籹镜巧偷眉叶様歌楼妍曲借枝名晩秋霜霰莫无
　　情【晏淑原】
　　解连环
　　露条烟叶惹长亭旧恨防畨风月爱细缕先窣轻黄渐拂水蔵雅翠隂相接纎輭风流眉黛浅三眠初歇奈年华又晚萦绊游蜂絮飞晴雪　依依防桥怨别正千丝万缕难禁愁絶怅歳久应长新条念曽系花骢屡停兰檝弄影揺晴恨闲损春风时节隔邮亭故人望断舞腰痩怯【髙竹屋】
　　虞美人
　　一畨雨过年芳浅袅袅心情嬾章台人过马嘶声小眉不展恨盈盈怨清明　烟柔露软湖东防恼乱春风惯一声声是故园莺及至如今闻处又多情【僧仲殊】
　　蓦山溪
　　黄金线软玉露生轻润青豆破初芽拂烟痕一枝独嫩东风着意不放舞闲春渐暖柔无力依依怨和困　旗亭带晚又是清明近惹尽别离愁约啼莺深深与问防陵伤感那更入阳闗攀折处我无心行人自多恨【仲殊】
　　江城子
　　西城杨栁弄春柔动离忧涙难收犹记多情曽为系归舟碧野画桥当日事人不见水空流　韶华不为少年留恨悠悠防时休飞絮落花时候一登楼便做春江都是泪流不尽许多愁【少游】
　　栁枝
　　江南防栁枝江北防栁枝折送行人无尽时恨分离栁枝　酒一杯栁枝泪双垂栁枝君到长安百事迷防时归栁枝【朱希真】
　　采桑子
　　人如濯濯春杨栁彻骨风流脱体温柔牵系多情卒未休　最怜恰新眠起云雨初收斜倚琼楼叶叶眉心一様愁
　　行香子
　　云叶烟条天与多娇筭风流张绪难消恼人春思正自无聊赖敛愁眉酣醉眼减围腰　风絮招邀蝶弄莺嘲最闗情是短长桥解骖分袂催上兰桡更緑波平红日坠碧云遥【刘随如】
　　谢池春
　　烟雨池塘緑影乍添春涨鳯楼髙珠帘卷上金柔玉困舞腰肢相向似玉人痩时模様　离亭别后试问阳闗谁唱对青春翻成怅望重门静院度香风屏障吐飞花伴人来往【李方舟】










　　全芳备祖后集卷十七
　　钦定四库全书
　　全芳备祖后集卷十八　　宋　陈景沂　撰木部
　　枫
　　事实祖
　　碎録
　　枫香树似白杨叶圎而岐分有脂而香其子大如鸭卵二月花发着实九月熟曝干可烧【稽含録】枫欇欇【尔雅】枫本一名欇欇【疏】汉宫殿中多植之至霜后叶丹可爱故骚人多称之【汉故事】老枫化为羽人【齐丘化书】
　　纪要
　　黄帝杀蚩尤于黎山之邱掷其械于宋山之上化为枫木之林【广轩辕记】后周武帝梁州上书言鳯集于枫上羣鸟列侍以万数【本史】枫槐被宸【何晏】
　　赋咏祖
　　五言散句
　　枫落吴江冷【崔信明】　　　　晓霜枫叶丹【谢灵运】
　　青枫满潇湘【李白】
　　湛湛长江水上有枫树林【阮籍】
　　春防桃花水秋江枫树林【杜甫】
　　辍棹青枫浦双枫旧已摧
　　囘首过津口而多枫树林
　　七言散句
　　背日丹枫万木稠【少陵】
　　玉露雕伤枫树林
　　枫叶荻花秋瑟瑟【香山】
　　香霭深谷攒青枫【文公】
　　赤叶枫林百舌呼黄谿野岸天鸡舞【杜甫】
　　旅雁上云归紫塞家人钻火用青枫
　　江头赤叶枫愁客篱外黄花菊对谁【严武】
　　枫叶千枝复万枝江桥掩映暮帆迟【鱼机】
　　青枫緑草将愁去逺入吴云暝不还【李羣玉】
　　月落乌啼霜满天江枫渔火对愁眠【张继】
　　遥看一树凌霜叶好似衰顔醉里红【朱行中】
　　含雨数峰分水墨着霜千树半丹青【湛道山】
　　水落才余半篙緑霜髙初染一林丹【翁元广】
　　五言古诗
　　枫叶不耐冷露下胭脂红无复恋本枝槭槭随惊风向来树头蝉去尽不见踪日落秋水寒哀哀呌征鸿【刘仙伦】萎緑映葭青疏红分浪白落叶洒行舟仍持送逺客【简文帝】
　　五言絶句
　　辇路江枫暗宫城野草春伤心庾开府老作北朝臣【司空文明】
</div>
    <div class="pagination">
<a href="全芳备祖集_page65.html">上一页</a><span>...</span><a href="全芳备祖集_page61.html">61</a><a href="全芳备祖集_page62.html">62</a><a href="全芳备祖集_page63.html">63</a><a href="全芳备祖集_page64.html">64</a><a href="全芳备祖集_page65.html">65</a><span class="current-page">66</span><a href="全芳备祖集_page67.html">67</a><a href="全芳备祖集_page68.html">68</a><a href="全芳备祖集_page69.html">69</a><a href="全芳备祖集_page70.html">70</a><a href="全芳备祖集_page71.html">71</a><span>...</span><a href="全芳备祖集_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
