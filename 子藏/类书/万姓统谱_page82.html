<!DOCTYPE html>
<html>
<head>
    <meta charset="UTF-8">
    <title>万姓统谱 - 第 82 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 82 页/共 403 页</h1>
    <div class="content">　　【唐】云洪嗣【武德七年进士任湖州】
　　云得臣【武德中为临温令】
　　云遂【大定中泉州刺史】
　　【宋】云景祥【太原人大观中登第】
　　云拱【淳化间以武经大夫知定州】
　　云景龙【字良遇汴许人乾道中知慈利莅政严明幽枉必达兴学劝农谨身节用亲小民如己子强梗肃然而又不为权要所屈民望攸归后去官祖饯者为之流涕孙逢吉郴州司户防军有文学行义乾道中大常黄钩荐于丞相虞允文李焘刘珙等又相继荐之】
　　【元】云从龙【文昌人进士仕元为行省防政抚绥有功兵民恱服】
　　【明】云衢【桃源人永乐举人】
　　云亮【长垣人治中任知县】
　　云子玉【文昌人治举人】
　　云岫【平乡人嘉靖中判裕州】
　　云冒【山东人嘉靖中任防政】
　　云【本云姓改为云又牒云氏改为云又缙云氏之后汉】云敞【字幼儒平陵人师事同县吴章王莽子宇与章谋夜以血涂莽门若鬼神之戒事发莽杀宇章坐腰斩初章为当世名儒弟子千余人皆禁锢门人尽更名他师敞时为大司徒掾自劾吴章弟子收章尸之京师称焉官至中郎谏大夫】
　　【明】云复诚【东平人嘉靖间三河县丞】
　　芸【本云姓春秋时从草改为芸见姓纂】
　　【周】芸贤【晋大夫】
　　欣【西河】
　　【宋】欣彪【渤海人登科】
　　【明　浙江乐清县有欣姓】
　　君
　　【周】君陈【成王命君陈继周公保厘东郊乃懋昭周公之训克和厥中】
　　君牙【周臣】
　　君畴【尧学于君畴】
　　【明】君助【洪武间任潭州知府西平人】
　　勤【见风俗通】
　　【汉】勤戍【鲁大夫】
　　【唐】勤曾【为馆陶尉】
　　【明】勤秉礼【瑞安人永乐举人】
　　勤玺【曹县人成化进士】
　　薫【见姓苑】
　　【明】薫成【成化初任建宁卫千户】
　　芬【见姓苑】
　　【周】芬质【鲁大夫】
　　军【见姓苑冠军侯之后因以为氏】
　　【南北】军延赏【临川内史】
　　懃
　　【宋】懃渊【浏阳人端平进士】
　　懃【浏阳人元祐进士】
　　【明】懃会【浏阳人治中举人任梧州府同知】
　　斤【望出代郡】
　　【明】斤其明【嘉靖中南海县贡士】
　　忻
　　【明】忻恭逊【博罗人成化举人任教谕】
　　忻祥【漳州人】
　　忻伟【吴堡人】
　　【湖州府德清县有忻氏】
　　妘【本云姓祝融之后封于罗号妘子又作郧见国又望出河南平隂】妄【音云见直音】
　　防【亦作郧云梦云改防】
　　筋【见姓苑】
　　勲【见姓苑】
　　鄞【见姓苑】
　　分【见姓苑】
　　蕡【见姓苑】







　　万姓统谱卷二十
　　钦定四库全书
　　万姓统谱卷二十一　　　明　凌迪知　撰上平声
　　十三元
　　孙【乐安宫音周文王第八子康叔封于卫至武公生惠孙惠孙生耳为衞上卿以字为氏又望出太原周】孙阳【字伯乐伯乐本天星名善识马故名过虞坂有骐骥伏盐车下见伯乐而悲嘶伯乐下车泣之
　　骥于是俛而喷仰而鸣声闻于天彼见知者也】
　　孙虞【字子乘东武人明易学鲁商瞿子木受易于孔子以授鲁桥庇子庸子庸授江东馯臂子弓子
　　弓授燕周丑子家子家授东武孙虞子乗子乗授田何子装】
　　孙武【齐人以兵法见呉王阖闾用为将西破强楚北威齐晋显名诸侯所着兵书十三篇】孙膑【生阿鄄之间孙武之后与厐涓俱学兵法涓为魏将嫉膑之能以计断其足齐使载归威王以为师魏攻齐膑减灶法绍魏国度涓夜至马陵白书大树涓果至见白书读未毕万弩齐发涓乃自刭孙膑由是名显天下】
　　孙叔敖【儿时见两头蛇杀而埋之归白母曰吾闻见两头蛇者死我今见之母曰蛇今安在曰恐后人见杀而埋之矣母曰吾闻有隂徳者必有阳报吾子不死矣后为楚庄王相遂霸三得之不喜三已之不愠】
　　【汉】孙斌【第五种坐徙朔方中常侍单超欲置之死种初为卫相善遇斌斌闻超将侠客晨夜追种及之于太原斌遮险格杀送吏因下马与种斌自步従一日一夜行四百余里遂得脱归】
　　孙期【字仲彧济隂成武人习京氏易古文尚书家贫不仕事母至孝牧豕于大泽中以奉养母逺人従其学者皆执经陇畔黄巾贼起适期里陌相约莫犯孙先生舎郡举方正遣吏赍羊酒请期期驱豕入草不顾司徒黄琬特辟之不行终于家】
　　孙堪【字子穉明经学有志操以节介气勇自行仕郡县公平亷明俸禄不及妻子】
　　孙居直【字徳威钜鹿人少刚介郭林宗之母卒往吊之适林宗里中有恶少亦徃吊焉林宗纳而不拒居直见之即回林宗追及之曰昔者孔子不拒互乡童子予焉敢追其既徃居直不従径回其为人刚介如此】
　　孙寳【字子严鄢陵人初以明经为郡吏累官京兆尹后为大司农时廷臣称王莽功徳寳独非之坐
　　免】
　　孙钟【富春人性至孝以种瓜为业一日有三人来钟设瓜及饮三人曰示子葬地下山百步勿反顾钟不六十步回看三白鹤飞去遂葬其母钟后生坚坚生策权权后建国为呉称帝传亮休皓凡四世】
　　【三国】孙干【字公祐北海人先主为徐州牧辟为従事定益州为秉忠将军雍容风议见礼于世】孙礼【字徳逹涿郡人仕魏累迁大将军扬州刺史所厯七郡五州皆有威信迁司空封大利侯諡景】孙资【字彦龙太原人曹操为司空辟资不应后荀彧见而叹曰北州贤智零落今复见孙彦龙乎表
　　为尚书郎仕至中书令】
　　孙登【字公和汲郡人读易抚一弦琴学栖神术阮籍遇于苏门与谈时事大笑去至半岭间啸声如
　　鳯凰】
　　孙抱【为延陵令善吏职髙爽诣之了无故人之懐髙爽取笔书悬鼔云徒有八尺围腹无一寸肠面
　　皮如许厚受打未渠央】
　　孙敬【字文寳闭戸读书不堪其睡以绳系头悬之梁上市人呼之曰闭戸先生来也】
　　孙賔硕【北海人桓帝时赵岐有家祸变姓字于市中贩胡饼賔硕时年二十入市见岐疑其非常人也载之归兴平中岐以太仆持节使安恵天下复与賔硕相遇相对流涕】
　　孙坚【字文台富春人灵帝时为呉郡司马熹平元年妖贼许生作乱句章众至万余自称阳明皇帝
　　坚召募精兵千余人擒杀之】
　　孙策【字伯符坚子性阔逹善于用人江淮间人咸向之为讨逆将军建安五年隂欲袭许迎汉帝宻
　　治兵未发为客所刺年二十六卒】
　　孙瑜【字仲异父静字幼台坚季弟也静恋坟墓宗族不乐出身终于家五子暠瑜皎奂谦瑜始以恭义校尉领兵兼丹阳太守加绥逺将军迁奋威将军领郡如故溧阳徙屯牛渚瑜以永安人饶助为襄安长无钖人顔连为居巢长使二府将吏子弟数百人就受业遂立学官临飨讲肄是时诸将皆以军务为事而瑜好乐坟典虽在军旅诵声不絶】
　　孙皎【字叔明仕孙权为征虏将军尝遣兵候魏边将吏美女以进皎皎曰更其衣服送还下令曰
　　所诛者曹氏其百姓何罪自今以后不得系其老弱由是江淮多归附者】
　　孙崧【平度人有髙义寄居安丘李原欲诣崧学崧曰乡里郑君学者规范君何舎之而逺游乎故原
　　有登山采玉之譬崧辞谢焉】
　　孙贲【字伯阳父羗字圣一坚同产兄也贲蚤失二亲弟甫婴孩贲自抚育友爱甚笃为郡督邮守长坚于长沙举义兵贲去吏从征伐坚薨贲帅余众扶柩去依袁术夀春贲攻破周昂于隂陵领豫州刺史转丹阳都尉行征虏将军讨平山越为扬州刺史刘繇所迫逐还厯阳与呉景共击樊能张英进击繇还江南与策征庐江太守刘勲江夏太守黄祖还定豫章领太守封都亭侯拜征虏将军领郡如故在官十一年卒】
　　孙观【字仲台泰山人与臧霸俱起讨黄巾曹操破吕布使霸招观兄弟厚遇之征定青徐羣盗功次于霸封吕都亭侯兄康亦以功封列侯与操防南皮拜青州刺史从征孙权以濡须口为流矢所中力战不顾操劳之曰将军被创深重而猛气益奋不当为国爱身乎转振威将军创甚卒子毓嗣至青州刺史】
　　孙韶【字公礼年十七收伯父河余众缮治京城起楼橹脩器备以御敌权试攻惊之兵皆乗机传檄备警讙声动地权甚器之拜承烈校尉綂河部曲为广陵太守镇北将军善养士卒得其死力常以警疆场逺斥堠为务先知动静而为之备故鲜有负败青徐泗江淮之地所居者各数百里朝建业时权问青徐诸屯要害逺近人马众寡魏将帅姓名所问咸对身长八尺仪貌都雅权叹悦曰吾久不见公礼不图进益乃尔加领幽州牧假节赤乌四年卒】
　　孙邻【字公逹贲之子也九嵗代领豫章封都乡侯雅性精敏幼有令誉在郡垂二十年讨平叛贼政绩循理召至武昌为绕帐督潘濬掌荆州事尝与重安长陈留舒燮相失燮有罪欲致之法论者多为言犹不释邻诣濬曰舒伯膺兄弟争死海内义之仲膺又有奉国旧恩今君杀其子弟若中州士人问仲膺继嗣答者云潘承明杀爕于事何如濬意即解燮用得济邻迁夏口沔中督威逺将军所居任职赤乌十二年卒】
　　孙亘【字叔武河之子仪容端正器识聪彻博学强记能论议应对权常称为宗室顔渊年二十五拜安东中郎将与陆逊共拒刘备亘投刀奋命与逊戮力备遂败以功拜建武将军封丹徒侯】
　　【晋】孙叔然【本名炎与晋武帝同名故以字称乐安人受学郑之门人称东州大儒徴为秘书监不
</div>
    <div class="pagination">
<a href="万姓统谱_page81.html">上一页</a><span>...</span><a href="万姓统谱_page77.html">77</a><a href="万姓统谱_page78.html">78</a><a href="万姓统谱_page79.html">79</a><a href="万姓统谱_page80.html">80</a><a href="万姓统谱_page81.html">81</a><span class="current-page">82</span><a href="万姓统谱_page83.html">83</a><a href="万姓统谱_page84.html">84</a><a href="万姓统谱_page85.html">85</a><a href="万姓统谱_page86.html">86</a><a href="万姓统谱_page87.html">87</a><span>...</span><a href="万姓统谱_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
