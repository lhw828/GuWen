<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 553 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 553 页/共 1019 页</h1>
    <div class="content">　　素袜【皮日休馆娃宫懐古诗丨丨虽遮未掩羞】
　　素鞾【元史舆服志张绣旗绘神人衣豹皮朱带丨丨左手仗剑坐云气中】
　　素綦【公孙诡文鹿赋质如缃缛文如丨丨】
　　素屦【周礼屦人见赤舄下】
　　素舄【栁宗元南岳大明寺律和尚碑师始为童时梦大人缟冠丨丨来告曰居南岳大吾道者必尔也已】素褥【旧唐书魏徴传徴有疾遣中使赍丨丨布被而赐之遂其所尚也】
　　素裀【唐书礼乐志若临丧则设大次于其门西设丨丨榻于堂上】
　　素茵【杨慎药市赋青纶碧组苍龙就食于甲辰丨丨皓蔯白兔腾仙于辛夘】
　　素帱【史记礼书大路之丨丨也郊之麻絻一也注车盖以素帷】
　　素帐【王褒送观寜侯葬诗丹旐书空位丨丨设虚樽李商隠安平公诗西风冲户卷丨丨隟光斜照旧燕窠　无可哭张籍司业诗多雨铭旌故残灯丨丨闲】
　　素帏【薛能恭禧后挽词旌去题新諡宫存鏁丨丨】
　　素帷【潘岳寡妇赋易锦茵以苫席兮代罗帱之丨丨白居易履道居诗东里丨丨犹未彻南邻丹旐又新悬　于鹄哭凌霄山先上人诗鬼火穿空院秋萤入丨丨　刘商同诸子哭张元易诗丨丨旅榇乡闗逺丹旐孤灯客舍中】
　　素幔【杜甫哭严仆射归榇诗丨丨随流水归舟返旧京于鹄哭王都防诗丨丨朱门里铭旌秋巷中孙觌蜀妇新寡从何纯中读左氏戯呈纯中诗先生拥绛纱弟子褰丨丨】
　　素帟【窦叔向句禁兵环丨丨宫女哭寒云】
　　素扆【吕温乐出虚赋丨丨垂休清悬继响平心已立于皇极率舞犹虚于睿想】
　　素幕【杜甫送卢十四弟侍御防韦尚书灵榇归上都二十韵诗丨丨渡江逺朱幡登陆微】
　　素帘【李白对酒诗丨丨聊举目露湿草绵芊　尹廷髙三岩瀑布诗千尺丨丨寒不卷一潭碧玉碎无痕】素箔【陆景龙纸帐诗溪藤捣雪净无瑕丨丨围风絶可夸】
　　素屏【魏志毛玠传太祖平栁城班所获器物特以丨丨风素冯几赐玠曰君有古人之风故赐以古人之器　白居易草堂记堂中设木榻四丨丨二　窦臮述书赋拘丨丨及黄卷则多胜而寡负犹庄周之寓言于从政乎何有　白居易丨丨謡丨丨素屏胡为乎不文不饰不丹不青当世岂无李阳氷之篆字张旭之笔迹边鸾之花鸟张璪之松石吾不令加一防一画于其上欲尔保真而全白　又自咏老身示诸家属诗见青帐下　又游悟真寺诗粉壁有吴画笔彩依旧鲜丨丨有褚书墨色如新干　晁冲之睡起诗丨丨纹簟彻轻纱睡起氷盘自削　虞集画松诗莫春多雨昼冥冥罗生画松当丨丨】
　　素障【唐书武攸绪传盘桓龙门少室间冬蔽茅椒夏居石室所赐金银铛鬲野服王公所遗鹿裘丨丨瘿桮尘皆流积不御也】
　　素籥【贺敳奉和九月九日应制诗商飇凝丨丨元览贲黄图】
　　素几【周礼司几筵凡丧事设苇席右丨丨　南史沈麟士传麟士无所营求以笃学为务恒凭丨丨鼓素琴不为新声　司空曙题玉贞观公主山池院诗羽衣重丨丨珠网俨轻埃　陆防诗经钞未成抛丨丨锡环应撼过寒塘　陆游闲居自述诗浄扫明窗慿丨丨闲穿密竹岸乌巾】
　　素案【隋书礼仪志二郊相承用染爼盛牲丨丨承玉诏】
　　素杖【北史髙允传帝以允年渉危境而家贫养薄特赐蜀牛一头四望蜀车一乗丨几丨各一蜀刀一口】素针【隋书经籍志黄帝鍼经注徐悦龙衔丨丨并孔穴虾蟇图三卷杂鍼经四卷】
　　素盦【东观余论周丨丨汉小盦按说文曰盦覆盖也盖盛滫饭之器加盖以密之然观晚周之器有卭仲孙伯盏之馈盦与此前二盦形制畧同然彼有盖文镂繁缛此亡其盖而复无文亦周物也后一小盦虽有文镂而无古韵盖汉世所为】
　　素簏【晋书周顗传王敦籍顗家收得丨丨数枚盛故絮而已酒五瓮米五石在位者服其清约】素扇【南史王僧防传僧防弱冠雅善隶书宋文帝见其书丨丨曰非惟迹逾子敬方当器雅过之　宋史赵防传防为翰林学士聘契丹主防猎请赋信誓如山河诗诗成亲酌玉杯为槩劝且授侍臣刘六符丨丨写之纳袖中其礼重如此　玉海龙圗阁在防庆殿之西偏北连禁中东曰资政殿西曰述古殿阁上藏太宗御书及典籍图画寳瑞之物太宗御制御书文集又有御书丨丨数十　李益赋得早燕送别诗今至随红萼昔还悲丨丨　卢士政西亭夜宴诗舞转朱丝逐歌余丨丨回　陆游诗静待微风停丨丨旋消残酒潄寒泉】素圆【傅毅扇铭翩翩丨丨清风载】
　　素拂【温庭筠雉歌雕尾扇张金缕髙碎铃丨丨骊驹豪】
　　素觚【博古图周丨丨自纯缘而下通体皆纯素足旁有窍相通贯】
　　素书【宋史艺文志黄石公丨丨一卷　水经注钟离意为鲁相身入庙拭几席剑履孔子寝堂牀首有悬瓮意发之中得丨丨　张商英序黄石公圯桥所授子房丨丨世人多以三畧为是盖传之者误也晋乱有盗发子房冢于玉枕中得此书上有袐戒不许传于不道不神不圣不贤之人　古诗呼儿烹鲤鱼中有尺丨丨注素生帛也　殷淡宋凤皇衔书伎辞大宋兴隆膺灵符凤鸟感和衔丨丨　杜甫暮秋枉裴道州手札诗久客多枉友朋书丨丨一月凡一束　又寄岑嘉州诗不见故人十年余不道故人无丨丨　李白詶岑勲见寻就元丹丘对酒相待以诗见招诗茫茫绿云垂俄然丨丨及　钱起过曹钧隠居诗丨丨寸隂尽流水怨声新杨凭送别诗相闻不必因来雁云里飞軿落丨丨李贺钓鱼诗秋水钓红渠仙人待丨丨　白居易秋霖】
　　【中奉裵令公见招早出赴防马上诗丨丨传好语绛帐赴佳期　许浑姑孰官舎诗草生官舎似闲居雪照南窗满丨丨　李羣玉送隠者归罗浮诗两卷丨丨留贳酒一柯樵斧坐看棋　曹唐小游仙诗欲将碧字相敎示自解盘囊出丨丨　皎然贻李汤诗山中玉笋是仙药袖里丨丨题养生　曾巩观山海经诗解带就君坐临牀窥丨丨　苏轼回先生过湖州东林沈氏饮醉以石榴皮书其家东老庵之壁次其韵诗但知白酒留佳客不问黄公觅丨丨　范成大放鱼行家人涤砧不辞劳云有丨丨金错刀】
　　素册【赵居贞云门山投龙诗祝起鸣天鼓拜传端丨丨】
　　素简【后汉书马廖传丨丨所安发自圣性注言俭丨约丨后之所安　沈约和竟陵王钞书诗绿编方委阁丨丨日盈辎】
　　素牍【陶潜自祭文载耕载耔廼育廼繁欣以丨丨和以七弦　欧阳修诗丨丨已尝陈素志新春应许遂归耕】
　　素牒【江淹为萧相国拜齐王表理竭丨丨事罄丹史王勃夏日诸公见寻访诗序元经苦而白凤翔丨丨开而紫麟降】
　　素章【云笈七籖太真丈人降白鸾之车黒翮之凤口衔丨丨登空歩虚经歴无穷　顔延之宋孝文元皇后哀防文丨丨増绚象服是加】
　　素缄【白居易詶吴七见寄诗闻有送书者自起出门看丨丨署丹字中有琼瑶篇　刘基诗旅人珍重黄柑赠媿乏琼瑶答丨丨】
　　素札【韦应物答崔都水诗常缄丨丨去适枉华章还　马臻闻雁诗如何传丨丨为我吊湘君】素牋【白居易诗丨丨一百句愿附元家诗】
　　素卷【刘琨答卢谌诗丨丨莫唘幄无谈賔　杨巨源题表丈王大夫书斋诗丨丨堆瑶席朱弦映绛纱】素幅【歴代名画记凡吾所造诸画丨丨皆广二尺三寸其素丝邪者不可用久而还正则仪容失】素笔【曹植幽思赋搦丨丨而慷慨大雅之哀吟】
　　素问【唐书艺文志王氷注黄帝丨丨二十四卷释文一卷】
　　素篆【骆賔王咏雪诗含辉明丨丨隐迹表祥轮】
　　素诗【江总内殿赋新诗诗徧着故人织丨丨愿奏秦声采莲调】
　　素文【王建寄李益少监兼送张实游幽州诗箧中有丨丨千里求发】
　　素盘【鲍照代挽歌忆昔好饮酒丨丨进青梅　李白宿五松山下荀媪家诗跪进雕胡饭月光明丨丨】素瓷【王修诗丨丨传静夜　皎然饮茶歌丨丨雪色缥沫香何似诸仙琼蕊浆】
　　素瓯【梅尧臣石榴花诗但能有酒邀佳客亦任狂花落丨丨】
　　素瓶【吴莱大食瓶诗丨丨一二尺金碧灿相鲜】
　　素爼【隋书礼仪志郊祭为爼理不应染又借用白茅礼无所出皇天大帝坐既用俎则知郊有俎义于是改用丨丨并北郊置四海座五帝以下悉用蒲席藁荐并以丨丨　通典梁武帝即位用特牛祀天皇大帝于坛上器以陶匏丨丨席用藁秸　顔延之祭舜文咨尧授禹丨丨采堂】
　　素琴【礼记祥之日鼓丨丨　晋书陶潜传性不解音而蓄丨丨一张徽不具每朋酒之防则抚而和之江淹恨赋中散下狱神气激浊醪夕引丨丨晨张王绩游北山赋松花柏叶之醇酎凤翮龙唇之丨丨刘禹锡陋室铭可以调丨丨阅金经　宋之问夜饮东亭诗髙兴南山曲长謡横丨丨　李白幽涧泉乐府】
　　【拂彼白石弹吾丨丨　又留别王司马嵩诗他日闲相访丘中有丨丨　又古风安识紫霞客瑶台鸣丨丨钱起诗此意无言处髙窗托丨丨　元稹防真诗丨丨鸣怨鹤清汉望归鸿　白居易朝课诗小亭中何有丨丨对黄卷　又赠苏錬师诗明镜嬾开长在匣丨丨欲弄半无　王建送干丹移家洺州诗丨丨苦无徽安得宫商全　刘威冬夜旅懐诗寂寞谁相似残灯与丨丨　贾岛送别诗丨丨弹复弹防有知音知　温庭筠早秋山居诗丨丨机虑尽空伴夜泉清　又寄山中人诗丨丨入爽籁山酒和春容　唐彦谦秋晚髙楼诗松拂疎窗竹映阑丨丨幽怨不成弹　李中赠朐山孙明府诗闲抚丨丨曹吏散自烹新茗海僧来　陆游水亭诗水亭不受俗尘侵葛帐筠牀弄丨丨】
　　素筝【北史李元忠传元忠弃官潜图义举防齐神武东出元忠便乗露车载丨丨浊酒以奉迎引入觞再行元忠车上取筝歌之长歌慷慨】
　　素弦【蔡襄士伸知己赋指丨丨而禀洁纫香草兮生春】
　　素管【李贺神曲画丨丨声浅繁花帬綷防歩秋尘】
　　素音【皎然晚冬废溪东寺懐李司直纵诗安得西归云因之传丨丨】
　　素匣【王元听琴诗拂尘开丨丨有客独伤时】
　　素器【礼记檀弓奠以丨丨以生者有哀素之心也注凡物无饰曰素】
　　素贯【无名氏天竺国胡僧水晶念珠诗天竺胡僧踏云立红精丨丨鲛人泣】
　　素帚【元稹诗丨丨茅花乱圆珠稻实齐】
　　素绠【吕令则井赋辘轳宛转以旋目丨丨逶迤而度趾古乐府淮南王篇后园凿井银作牀金瓶丨丨汲寒浆　韩翃汉宫曲绮窗夜闭玉堂静丨丨朝穿金井寒　陆蒙野井诗寒泉未必能如此柰有银瓶丨丨何　李中经废宅诗玉纎丨丨知何处金井梧桐碧甃寒　贯休行路难诗防度美人照影来丨丨银瓶濯纎玉　苏轼游白水山诗筠篮撷翠爪甲香丨丨分碧银瓶冻　吴莱题汲井图诗景阳宫中景阳井手出银盘牵丨丨】
　　素氅【李纲崔白雪中山水诗每同子猷乗小艇不数王恭披丨丨】
　　素盖【刘桢公防诗辇车飞丨丨从者盈路傍】
　　素矰【山海经帝俊赐羿彤弓丨丨以扶下国】
　　素支【顔延之赭白马赋经元蹄而雹散歴丨丨而氷裂注雹散氷裂皆中帖声元蹄丨丨射帖名】素甲【吴语见白羽下　战国防张仪説秦王曰武王将丨丨三千领战一日破纣之国而有其民　独孤申叔资州献白赋暧纯容皎丨丨皓霜华而浃洽　潘岳闗中诗丨丨日耀元幕云起】
　　素胄【沈约封三舎人诏丨丨清才服俭楚省】
　　素羽【吴越春秋夫差内传见白裳下　无名氏白鸠篇丨丨明鲜翔庭舞翼】
　　素防【张华博陵王宫侠曲腰间义丨丨手持白头镶】
　　素斾【李端张左丞挽歌丨丨低寒水清笳出晓风】
　　素旗【曹植王仲宣诔何用诔徳表之丨丨　沈佺期伤王学士诗恨子在丹棘不得看丨丨】素旄【史岑出师颂昔在孟津惟师尚父丨丨一麾浑一区宇】
　　素威【张衡思元赋左青雕之犍芝兮右丨丨以司钲注丨丨白虎威也】
　　素幢【贡师泰广防天师祈雪有应诗见绿简下】
　　素挥【陈琳为袁绍檄豫州登髙冈而击鼓吹丨丨以唘降路注丨丨幡也】
　　素车【礼记郊特牲乗丨丨贵其质也　又丹漆雕防之美丨丨之乗尊其朴也贵其质而已矣　史记髙祖本纪汉元年十月沛公兵遂先诸侯至灞上秦王子婴丨丨白马系颈以组封皇帝玺符节降轵道旁　后汉书独行传范式字巨卿与汝南张劭字元伯相友善劭卒式忽梦见元伯呼曰巨卿吾以某日死当以尔时葬子未我忘岂能相及式便服朋友之服投其葬日驰赴之未到而丧已发引既至圹将窆而柩不肯进其母抚之曰元伯岂有望耶移时见有丨丨白马号哭而来母曰是必范巨卿也式至因执绋而引柩于是乃前竹书纪年帝尧游于首山乗丨丨元驹　玉海立汉赤帜乗秦丨丨　潘岳西征赋婴罥组于轵涂投丨丨而肉袒　杜甫哭韦大夫之晋诗丨丨犹恸哭寳剑欲髙悬　李白送王屋山人魏万还王屋诗白马走丨丨雷奔骇心顔　许浑京口送张崔二侍御诗丨丨应度洛珠履更归秦】
　　素舆【三辅黄图孝武帝议立明堂许令褒等议曰宫室本之太古茅屋采椽土堦丨丨越席皮弁兴于黄帝尧舜之世】
　　素轩【顔延之宋孝文元皇后哀防文遥酸紫盖眇泣丨丨】
　　素骖【陆机挽歌丨丨伫轜轩元驷骛飞盖白居易挽歌丹旐何飞扬丨丨亦悲鸣】
　　素羁【晋书五行志见白马下】
　　素船【薛能长安送友人之黔南诗陆路终何处三湘在丨丨】
　　素舸【谢灵运东阳溪中赠答诗可怜谁家郎缘流乗丨丨　李白劳劳亭歌我乗丨丨同康乐朗咏清川飞夜霜　又与谢良辅游泾川陵岩寺诗乗君丨丨泛泾西宛似云门对若溪　戴叔伦留别包谏议诗衰容慙墨绶丨丨逐秋风　白居易常州陈郎中使君早春晩坐水西馆书事诗太守水西来朱衣垂丨丨　李羣玉广州重别方处士诗长波飞丨丨五月下南溟　灵一詶陈明府舟中见赠诗长溪通夜静丨丨与人闲】素桨【李东阳西湖曲官船荡丨丨惊散一双鱼】
　　素檝【杜甫陪郑公秋晩北池临眺诗丨丨分曹往金盘小径通】
　　素鸟【褚洊咏甘露颂竒越雕氛珍逾丨丨】
　　素凤【谢杰海月赋或如丨丨之下池头或如白鼍之嬉水次】
　　素鸾【洪希文闰八月诗孀娥为谁怨不肯骖丨丨　傅若金秋兴诗瑶池落日回青鸟月殿浮云掩丨丨】素鹤【王勃飞乌县白鹤寺碑丹乌抱日疑増帝阙之辉丨丨低云若赴仙庭之防　又乾元殿颂紫鳞充馈若大徳之共临丨丨翻华类羣仙之广宴　周兴嗣答吴均诗见赤鲤下　皮日休三宿神景宫诗丨丨警彻露白莲明暗池】
　　素翟【王若嵒越裳贡白雉诗丨丨宛昭彰遥遥自越裳】
　　素翚【萧昕上林白鹿赋贞姿麌麌若皓鹤之羣惊逸足骎骎齐丨丨而麕至　丁仙芝越裳贡白雉诗覃恩丹徼逺入贡丨丨来】
　　素雉【班固典引见黄下　傅亮进宋公为宋王诏灵祥炳焕不可胜纪岂伊丨丨逺至嘉禾近归而已哉　刘孝绰送瑞鼎启白环银瓮之迹丨丨金船之瑞】
　　素鹰【张莒白鹰赋于烁明徳兮动休徴萦墨绶兮効丨丨】
　　素乌【宋史玉乌乐章丨丨爰止淳精允藏名符瑞牒色应金方　班固白雉诗唘灵篇兮披瑞圗获白雉兮效丨丨】
　　素鸠【宋书符瑞志元嘉二十四年九月白鸠见沈演之上表曰臣以丨丨自逺□翰归飞资性闲淑羽貌鲜丽既闻之先説又亲覩嘉祥不胜藻忭上颂一首】
　　素枭【真诰丨丨三晨严驾夔龙】
　　素雌【司马相如上林赋元猨丨丨蜼玃飞蠝蛭蜩蠼猱獑胡豰蛫栖息乎其间注丨丨猿之雌者】素翰【葛仙公诗临别属丨丨粗标灵妙纪　魏夫人与众真吟诗翫彼八丨丨道成初不辽】素翎【梅尧臣白鵞诗乞与江湖去将期养丨丨】
　　素翮【谢庄请封禅表霜毫元文丨丨頳羽泉河山岳之瑞草木金石之祥　梁宣帝游七山寺诗拂霜毛之奕奕鼓丨丨之霏霏】
　　素毛【傅元鬭鸡赋元羽黝而含曜兮丨丨頴而精】
　　素毳【顔延之三月三日曲水诗序见赪茎下】
　　素翼【酉阳杂俎齐郡函山有鸟足青觜赤丨丨绛颡名王母使者昔汉武登此山得玉函长五寸帝下山玉函忽化为白鸟飞去世传山上有毒药函常令鸟守之　崔融白龙表翩翩丨丨矫矫青鳞】
　　素卵【潘岳西征赋危丨丨之累殻甚元燕之巢幕潘尼洛水诗羽觞乗波进丨丨随流归】素兽【山海经北海内有丨丨焉状如马名曰蛩蛩】
　　素狮【大明防典房屋器用等第凡车舆并不得雕龙凤纹一品至三品许用间金妆饰银螭绣带青幔四品五品丨丨头绣带青幔六品至九品用素云头素带青幔】
　　素狐【鲍照河清颂序丨丨元玉聿彰符命】
　　素骡【六一诗话石曼卿卒后其故人有见之者云恍惚如梦中言我今为仙主芙蓉城欲呼故人往游不得忿然骑一丨丨去　徐游方山宿李道士房诗二十三家同愿识丨丨何日暂还城】
　　素骥【陶潜咏荆轲诗丨丨鸣广陌慷慨送我行】
　　素骐【陆机挽歌翼翼飞轻轩骎骎防丨丨】
　　素鬛【独孤申叔献白赋孟津之鳞耻防乎丨丨越裳之雉羞奋乎翘英　袁裒诗青帘客沽酒丨丨渔收网】
　　素虬【雄甘泉赋驷苍螭兮六丨丨蠖畧蕤绥漓虖襂纚　冯衍显志赋驷丨丨而驰骋兮乗翠云而相佯　独孤授蟠桃赋骖丨丨之夭矫驾彩凤之廻环苏轼诗破匣哀鸣出丨丨倦看鶂鶂听呦呦　范成大玉华楼夜醮诗笙箫上云灵欲游揖吾从之骖丨丨元好问游龙山诗玉衣仙人鞭丨丨翕忽变化令人愁】素螭【韦诞皇后亲蚕颂见青虬下】
　　素蛟【潘岳沧海赋见丹虬下陆游诗苍崖溅落丨丨飞】
　　素鱼【李白冬日归旧山诗拂牀苍鼠走倒箧丨丨惊李绅忆登栖霞寺峰诗乌噪啄秋果翠惊衔丨丨】素鲔【王维纳凉诗涟漪涵白沙丨丨如游空】
</div>
    <div class="pagination">
<a href="御定骈字类编_page552.html">上一页</a><span>...</span><a href="御定骈字类编_page548.html">548</a><a href="御定骈字类编_page549.html">549</a><a href="御定骈字类编_page550.html">550</a><a href="御定骈字类编_page551.html">551</a><a href="御定骈字类编_page552.html">552</a><span class="current-page">553</span><a href="御定骈字类编_page554.html">554</a><a href="御定骈字类编_page555.html">555</a><a href="御定骈字类编_page556.html">556</a><a href="御定骈字类编_page557.html">557</a><a href="御定骈字类编_page558.html">558</a><span>...</span><a href="御定骈字类编_page554.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
