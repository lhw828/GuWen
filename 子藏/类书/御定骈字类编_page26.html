<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 26 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 26 页/共 1019 页</h1>
    <div class="content">　　星象【后汉书律厯志逵论曰臣前上安等用黄道度日月望多近史官一以赤道度之不与日月同于今厯望至差一日以上辄奏以为变至以为日却缩退行于黄道自得行度不为变请太史官日月宿簿及星度与待诏丨丨考校奏可　晋书地理志丨丨丽天山河纪地　又陈骞传论周称多士汉曰得人取类丨丨颉颃符契时乏名流多以干翮相许自家光国岂陈骞之谓欤　宋史乐志倬彼丨丨于昭于天维南有极离丙之躔既明且大应圣乗干诞受景福亿万斯年图绘宝鉴武洞清长沙人父岳学吴生工画人物尤长于天神丨丨　西樵野记韩公雍总督两广军中获一善丨丨者惧其妖言惑众命斩之及斩公试问之曰斩汝者谁与星士曰绯衣人公特命刽者更白衣斩之以破其言公谓术斯妄矣后问诸刽者乃裴姓也公愕然　王融命官策问惟王建国惟典命官上叶丨丨下符川岳　徐陵为贞阳侯与王僧辩书中宗佐命俱画丹青光武功臣皆悬丨丨　刘允济明堂赋贯丨丨而调七政列山川而宅五都　骆賔王夏日游徳州赠髙四诗风烟通地轴丨丨正天枢　孟浩然荆门上张丞相诗伫闻宣室召丨丨列三台　杜甫留赠集贤院崔于二学士诗气冲丨丨表词感帝王尊　又承闻河北诸道节度入朝欢喜口号絶句东逾辽水北滹沱丨丨风云喜共和　刘长卿洲驿饯张侍御诗丨丨衔新宠风霜带旧寒　又送齐郎中典括州诗丨丨移何处旌麾独向东　刘禹锡登武陵城顾望水陆有作诗丨丨承乌翼蛮陬想犬牙　又和浙西尚书闻杨给事制新楼诗文昌丨丨尽东来油幕朱门次第开　胡曽七里滩诗七里青滩映碧层九天丨丨感严陵　翁卷送陈郎中知严州诗凉天丨丨动吉日印符开　余靖寄题田待制广州西园诗石有羣丨丨花多外国名】星骑【蔡襄诏贡士诗丨丨翩翩鹤诏来旋闻欢语沸春雷】
　　星座【杜牧送容州唐中丞赴镇诗交阯同丨丨龙泉佩斗文　又自言志诗丨丨通宵狼鬛暗戍楼吹笛虎牙闲】
　　星家【唐书李徳裕传时天下已平数上疏乞骸骨而丨丨言荧惑犯上相又恳丐去位皆不许】星居【何宴景福殿赋丨丨宿陈倚错鳞比　刘禹锡莫徭歌丨丨占泉眼火种开山脊】
　　星驾【诗见星言下　后汉书袁绍传防公孙瓒师旅南驰陆掠北境臣即丨丨席卷与瓒交锋假天之威毎战辄克　武平一奉和幸新丰温泉宫应制诗我皇顺时豫丨丨动轩辕　杜甫赠秘书监江夏李公邕诗荣枯走不暇丨丨无安税】
　　星驰【晋书陶侃传侃之佐史辞诣王敦曰近者王如乱北杜弢跨南二征奔走一州丨丨其余郡县所在土崩侃招携以礼懐逺以德子来之众前后累至奉承指授独守危阨人往不动人离不散　魏书田益宗传即遣尚书邢峦总精骑五万丨丨电驱征南将军中山王英统马步七万络绎继发量此蚁冦唯当逃奔　潘岳世祖武皇帝诔羽檄丨丨钲鼓日戒　庾信周陇右总管长史豆卢公神道碑陇坻黠羌时穿上谷榆中羣贼或聚渔阳公卷甲丨丨长驱千骑回洛凶徒望风草靡州豪杰束手归军　王昌龄从军行明敕丨丨封宝劒辞君一夜取楼兰　韦应物寄杨邈裴绪诗上宰领淮右下国属丨丨】
　　星驱【宋书乐志天地郊迎送神歌见月御下　江淹慰劳雍州诏刺史张敬义气云腾秣马丨丨全羽十万殄兹氛鲸曽不旋踵】
　　星奔【吴志陆抗传西陵建平国之蕃表既处下流受敌二境若敌泛舟顺流舳舻千里丨丨电迈俄然行至非可恃援他部以救倒悬也此乃社稷安危之机非徒封疆侵陵小害也　刘峻广絶交论若其宠均董石权压梁窦雕刻百工鑪锤万物吐兴云呼噏下霜露九域耸其风尘四海叠其熏灼靡不望影丨丨借响川鹜　刘琨答卢谌诗裹粮携弱匍匐丨丨】
　　星赴【宋书臧质传国家夷险情事异常豫是臣子孰不丨丨而玩冦忘哀曽无奔拽】
　　星敷【申时行瑞莲赋丨丨电发雾变霞蒸触景而生态随物而赋形】
　　星缀【元稹镇圭赋映冕旒则璿枢丨丨间黼黻而琼枝花拥】
　　星浮【庾信周车骑将军贺娄公神道碑江波锦落火井丨丨樽酒望帝安歌蜀侯】
　　星拱【宋史乐志仪凤书良史祥麟载雅歌嘉辰资宴喜丨丨弁峩峩　柳宗元邕州马退山茅亭记是山崒然起于莽苍之中驰奔云矗亘数十百里尾蟠荒陬首注大溪诸山来朝势若丨丨苍翠诡状绮绾绣错盖天钟秀于是不限于遐裔也　崔立之南至郊坛有司书云物赋环卫俨以丨丨簪裾列而云攒　吴浩石渠阁赋金华丨丨东观珠聨】
　　星临【骆賔王游徳州赠髙四诗日观邻全赵丨丨俯旧吴　杜甫春宿左省诗见月傍下】
　　星聚【史记髙祖本纪索隠述赞龙变丨丨蛇分径空汉书髙帝纪元年冬十月五丨丨于东井　宋史窦俨传俨曰丁卯歳五丨丨奎自此天下太平孟浩然入峡寄弟诗离阁丨难丨秋深露已繁】
　　星悬【齐书苏侃塞上歌胡埃兮云聚楚斾兮丨丨　法书要録书赞摧锋劒折落防丨丨　徐陵欧阳顔徳政碑若夫岳镇龙蟠丨丨鹑火衡山诞其髙徳湘水降其清辉千仞孤标万顷无度　王筠开善寺碑铭亭亭切汉耿介凌烟层甍霞耸飞栋丨丨　王延寿鲁灵光殿赋浮柱岧嵽以丨丨漂峣而枝柱　刘禹锡武陵书懐诗露变蒹葭浦丨丨橘柚时】
　　星罗【齐书孔稚珪传今宜早发大军广张兵势征犀甲于岷峨命楼船于浦海使自青徂豫骑丨丨沿江入汉云阵万里　周书文帝纪今使分命将帅应机进讨或趣其要害或袭其窟宅电绕蛇击雾合丨丨宋史艺文志女丨丨宝图诀一卷　应玚奕势文或假道四布周爰繁昌云合丨丨侵偪郊　沈约为齐竟陵王发讲疏丨丨宝幄云开梵筵　王融三月三日曲水诗序鱼甲烟聚贝胄丨丨　梁简文帝南郊颂架殿丨丨重宫雾出　徐陵司空徐州刺史侯安都徳政碑自羯虏侵华羣蛮纵轶后臯桂部之地四战五达之郊郡境贤豪将谋御难长者佥论推公主盟义士雄民丨丨雾集　沈炯林屋馆碑桂柱丨丨琼轩云构　卢思道祭漅湖文楚俘雾集冀马丨丨　柳宗元封建论周有天下裂土田而分之设五等邦羣后布履丨丨四周于天下　夏侯湛芙蓉赋焕然防沼灼尔丨丨陆机从军行胡马如云屯越旗亦丨丨　傅芙蕖歌芙蓉増敷晔若丨丨　孟浩然夜泊牛渚趁薛八船不及诗丨丨牛渚夕风退鹢舟迟　又陪卢明府泛舟回诗鹢舟随鴈泊江火共丨丨】
　　星布【后汉书五行志灵帝熹平二年六月雒阳民讹言虎贲寺东壁中有黄人形容防睂良是观者数万省内悉出道路断絶到中平元年二月张角兄弟起兵冀州自号黄天三十六方四面出和将帅丨丨吏士外属因其疲馁牵而胜之　又张衡传百神森其备从兮屯骑罗而丨丨　又马融传广成颂类行并驱丨丨丽属　蔡邕周巨胜碑焕乎其文如丨之丨确乎不防如山之固　宋史赵延进传主上委吾等以边事盖期于克敌尔今敌众若此而吾师丨丨其势悬絶彼若持我将何以济不如合而击之可以决胜违令而获利不犹愈于辱国乎　宋之问泛舟昆明池序翠幕丨丨锦帆霞属　刘歆甘泉宫赋云起波骇丨丨弥山　傅笔赋动应手而从心焕光流而丨丨薛存诚祯石赋方圆氷洁篆丨丨】
　　星列【后汉书亷范传令军士各交两炬三头爇火营中丨丨　淮南子丨丨于天而明故人指之义列于徳而见故人视之　盐铁论丨丨于天而人象其行常星犹公卿也众星犹万民也常星正则众星齐常星乱则众星坠矣　梁简文帝南郊颂序见日羽下　陈涟背山亭赋羣圉牧监丨丨碁布郝经冠军楼赋千麾霜横万叠丨丨】星森【李长春经筵赋端揆趋跄而鹄侍百僚环拱而丨丨】
　　星陈【汉书雄甘泉赋见天行下　魏志陈思王植传肃承明诏应防皇都丨丨夙驾秣马脂车　晋书卫恒传作势曰鸟迹之变乃惟佐蠲彼繁文崇此简易厥用既体象有度焕若丨丨郁若云布　宋史乐志谒秘宇藻卫丨丨芗霭极纷纶　又路振传祭马文穷冬边尘入我河漘羽书宵飞龙驭北廵选仗下之名马属阃外之武臣雕戈电烛禁旅丨丨授以长策帅以全军　竹书纪年帝舜有虞氏十四年卿云见注百工相和而歌卿云帝乃倡之曰庆云烂兮糺缦缦兮日月光华旦复旦兮羣臣咸进顿首曰明明上天烂然丨丨日月光华于一人　张华晋宴防歌冠盖云集罇俎丨丨　庾信齐王宪神道碑加王精兵六万长围晋州然后六军丨丨万骑雷动中权始及前茅已战　贾登上阳宫赋镂章霞布环卫丨丨　张説宿直温泉宫羽林献诗丨丨武阁月对羽林营　于季子奉和圣制夏日游石淙山诗九旗云布临嵩室万骑丨丨集颍州】
　　星见【书尧典日中星鸟疏天道左旋日体右行故丨丨之方与四时相逆春则南方见夏则东方见秋则北方见冬则西方见此则势自当然　诗星言夙驾笺星止丨丨　宋书天文志见星阴下　魏书崔浩传今兹害气在扬州不宜先举兵一也午歳自刑先发者伤二也日蚀灭光昼昏丨丨飞鸟堕落宿值斗牛忧在危亡三也荧惑伏匿于翼轸戒乱及防四也太白未出进兵者败五也　孙氏瑞应图王者徳至幽微则景丨丨　白居易司天台诗明朝趋入明光殿唯奏庆云寿丨丨　刘方平邺城引隠隠都城紫陌开迢迢分野黄丨丨　李商隠夜出西溪诗见月澄下】
　　星繁【张协七命千钟电釂万燧丨丨　沈佺期七夕曝衣篇此夜丨丨河正白人传织女牵牛客　刘希夷江南曲冠盖丨丨江水上冲风标落洞庭深　元稹秋夕逺懐诗丨丨河汉白露逼衾枕寒　韦庄夏夜诗丨丨愁昼热露重觉荷香】
　　星疎【贾休苦吟诗河薄丨丨雪月孤松枝清气入肌肤】
　　星晖【辉同宋史乐志重华天子长至奉神虞九奏防轩朱丨丨云润东方晓拜贶竹宫初　玉堂杂记乾道九年六月七日南郊御劄乾清坤夷振四方之纲纪丨丨海润兆百世之本支　王融三月三日曲水诗序云润丨丨风月至　唐髙宗太庙乐章海溓丨丨逺安迩肃】
　　星耀【淮南子钳且大丙之御除辔衔去鞭弃策车莫动而自举马莫使而自走也日行月动丨丨而元运雷奔而鬼腾进退屈伸不见眹垠　又善者之动也神出而鬼行丨丨而光逐　梁昭明太子七契绮縠风吹珠玑丨丨　皮日休酒中十咏诗谁遣酒丨丨天文列其位】
　　星明【晋书天文志见天厨下宋书礼志见月照下】
　　星朗【淮南子天致其髙地致其厚月照其夜日照其昼隂阳化列丨丨正其道而物自然　夏言瑞云承月赋丨丨周庐兮圭扣陛　李白上崔相百忧章诗台丨再丨天网重恢】
　　星华【宋书顾顗之传天竺遗文丨丨方策因造前定果报指期贫豪莫差修□无爽　骆賔王游徳州赠髙四诗林虚丨丨映水澈霞光净】
　　星粲【灿同瑚钩诗话唐开元中教舞马四百蹄衣以文绣饰以珠玉和鸾金勒丨丨雾驳俯仰赴节曲尽其妙　曹植赠徐榦诗圆景光未满众丨丨以繁　何逊苦热诗卧思清露挹坐待髙丨丨】
　　星烂【宋史乐志车陈法驾仗列黄麾帝心只紫霄霁霜华薄丨丨明垂】
　　星影【北史齐乐陵王百年传赤星见帝于盆水承丨丨而盖之一夜盆自破　薛道衡髙祖功徳颂占揆丨丨移建邦畿下冯赤壤上叶紫微　李白宿白鹭洲诗波光揺海月丨丨入城楼　刘禹锡咏红柿子诗见日光下　又登武丘寺望海楼诗碧池涵劒彩宝刹揺丨丨　方干山井诗夜乆即疑丨丨过早来犹见石痕深】
　　星采【彩同梁昭明太子啓金隄翠柳带丨丨而均调紫塞苍鸿追风光而结阵　令狐楚还珠亭赋掩丨丨迷瑶月　任华明堂赋髙得黄钟之实柱悬列丨之丨　吴融奉和御制诗日华偏照御丨丨迥分台　贾岛送朱兵曹回越诗丨丨练中见澄江岂有泥　杜荀鹤旅舍遇雨诗月华丨丨坐来收岳色江声暗结愁卢纶七夕诗丨丨光仍隠云容掩复离　罗隠送陆郎中赴阙诗三署履声通建礼九霄丨丨映明光　慧净和卢赞府游纪国道塲诗日光通汉室丨丨晦周朝】
　　星映【谢庄宋孝武帝哀策文修风晓逸徳丨夕丨孔稚珪谢赐生荔枝笋启緑叶云舒朱实丨丨】星名【春秋有星孛入于北斗公羊传孛者何彗星也其言入于北斗何注据大辰不言入又不言孛名疏谓昭十七年直言于大辰不言所孛之丨丨今此言有星孛入于北斗故难之何者大辰非丨丨故也　宋史礼志今九宫神皆丨丨而其玉用两圭有邸夫两圭有邸祀地之玉以祀星辰非周礼也　大戴礼记鞠则见鞠者何也丨丨也鞠则见者歳再见尔】
　　星位【宋史礼志至于兆风师于国城东北兆雨师于国城西北司中司命于国城西北亥地则是各从其丨丨而不以气类也　又艺文志天中宝经知吉凶丨丨法一卷　杨浚赠李郎中诗礼乐风流美光华丨丨尊】
　　星班【章碣送韦岫郎中典泗州诗玉皇恩诏别丨丨去压徐方分野间】
　　星言【诗命彼倌人丨丨夙驾　晋书陶侃传苏峻作逆京都不守侃子瞻为贼所害平南将军温峤要侃同赴朝廷侃遣督防龚登率众赴峤而又追回峤以峻杀其子重遣书以激怒之侃妻龚氏亦固劝自行于是便戎服登舟丨丨兼迈瞻防至不临五月与温峤庾亮等俱防石头　宋书谢晦传檀道济统劲鋭武卒三万戈船蔽江丨丨继发千帆俱举万棹遄征　周书文帝纪齐神武既破尒朱遂专朝政太祖请往观之既至并州齐神武问岳军事太祖口对雄辨齐神武以为非常人欲留之太祖诡陈忠欵乃得反命遂丨丨就道齐神武果遣追之至关不及　庾信慕容寜神道碑属以江南阻兵渚宫边敌军机警急锋镝纵横公奉命丨丨元戎启路总秦人之鋭士兼荆尸之广卒水龙竞双刀之势步骑陈四分之威夷陵既烧黔中方定旋军反斾解甲休兵　柳宗元为安南杨侍御祭张都防文开府辟掾羣英攸属顾兹陋微敢厠甄録既受筐篚载加命服赐有楚冠用慙豸角丨丨赴命注望帏幄视险如夷瞻程非邈　储光羲望幸亭诗见天意下　陈元光示珦诗日阅书开士丨丨驾劝农】
　　星动【晋书天文志斗建之间三光道也丨丨则众劳周书武帝纪民亦劳止则丨丨于天作事不时则石言于国　杜牧送陆洿郎中东归诗少微丨丨照春云魏阙衡门路自分　罗隠寄制诰李舍人诗门闲知待诏丨丨想濡毫　方干寄李频诗思苦文丨丨乡遥钓渚闲　郑谷和礼部卢侍郎江上秋夕寓懐诗梦归兰省寒丨丨吟向莎洲宿鹭惊】
　　星迈【魏书南安王余传臣亲总三军丨丨赴难置兵温城伏听天防　魏明帝善哉行兼涂丨丨亮兹行阻】
　　星歩【唐书纪王慎传少好学善丨丨与越王齐名当世号纪越　又令狐楚传客以丨丨鬼神进者一不接　韦牟渠歩虚词云行疑带雨丨丨欲凌风】
　　星出【春秋庄公七年谷梁传见日入下　説苑见日夜下　洞冥记帝常见彗星东方朔折指星之木以授帝帝以木指彗星星寻则没也丨丨之夜野兽皆鸣别説谓之兽鸣星　庾信司马裔神道碑既而云生伏丨丨鲸鱼太白经天蚩尤映野】
　　星行【魏志髙贵郷公髦纪甘露二年夏四月癸卯诏曰菟郡髙显县吏民反叛长郑熈为贼所杀民王简负担熈防晨夜丨丨逺致本州忠节可嘉其特拜简为忠义都尉以旌殊行　晋书虞志传頴前锋都督赵骧为伦所败士众震骇议者多欲还保朝歌志曰今我军失利敌新得胜必有轻易凌轹之情若顿兵不进三军畏衂惧不可用且战何能无胜负宜更选精兵丨丨倍道出贼不意此用兵之竒也颖从之　又夏统传统字仲御防稽永兴人也幼孤贫养亲以孝闻睦于兄弟毎采稆求食丨丨夜归或至海边拘螊以资养　宋书竟陵王诞传既□祲廓清大明升曜幽显宅心逺迩云集诞忽丨丨之悲违开泰之庆迟回顾望淹逾旬朔】星飞【晋书张协七命气盛怒发丨丨电骇　庾信周上柱国齐王宪神道碑公述职廵御治兵朔方马邑丨丨龙城月动　金丹拄杖诗杖头活用向谁知电走丨丨已大迟　金丹大要诗闭门塞兑得嬴金电掣丨丨何处寻　骆賔王晩泊河曲诗水净千年近丨丨五老遥　韦应物始建射侯诗丨丨的屡破鼓噪武更】星流【汉书司马相如子虚赋雷动焱至丨丨电击　后汉书窦宪传四校横徂丨丨彗扫萧条万里野无遗冦　南史任昉传刘孝标广絶交论曰故氛氲相感雾涌云蒸嘤鸣相召丨丨电激　宋史张观传时丨丨地震雷发正月诏求直言　法书要録草与真有异真则字终意亦终草则行尽势未尽或烟收雾合或电激丨丨以风骨为体以变化为用　潘岳马汧督诔彤珠丨丨飞矢雨集　魏收为齐文宣西讨诏朕与梁国旧敦好睦近闻其奸乃欲规谋宜令上党王涣总勒熊罴丨丨风卷　江淹齐太祖髙皇帝诔缟镝丨丨红旗电结　怨歌行孤雌翔故巢丨丨光景絶　张説奉敕撰道家诗云逐笙歌度丨丨宫殿飞　柳宗元背戏诗投变转动元机卑丨丨霞破相参差　王濯清明日赐百寮新火诗丨丨中使马烛耀九衢人　刘因寒夜诗砚滴氷生瘿丨丨气吐虹】
　　星移【沈佺期晦日浐水应制诗丨丨天上入歌舞向储胥　元稹代曲江老人诗丨丨逐西顾风暖助东廵】
　　星连【张协七命流绮丨丨浮采艳发光如散电质如耀雪霜锷水凝氷刃露洁　江淹勅为朝贤答刘休范书任辅沛陈羽林鹢鸼露动龙骧精骑风驱然后六师云起九军丨丨蜺旌外江虹艗中水　陈子昂入东阳峡与李明府舟前后不相及诗地上巴陵道丨丨牛斗天】
　　星环【史浩进讲孟子谢赐服物表细旃画访聆责难陈善之规峩弁丨丨探知性尽心之蕴】星分【魏书崔浩传蠕蠕恃其絶逺谓国家力不能至自寛来乆故夏则散众放畜秋肥乃聚背寒向温南来冦抄今出其虑表攻其不备大军卒至必惊骇丨丨望尘奔走　李乂享龙池乐第八章诗丨丨邑里四人居水洊源流万顷余　薛稷奉和送金城公主适西蕃应制诗月下琼娥去丨丨宝婺行　韦庄南省伴值诗丨丨夜彩寒侵帐兰惹春香緑映袍　又去声礼记月令见日行下　汉书地理志韩分晋得南阳郡及颍川之父城定陵襄城颍阳颍隂长社阳翟郏东接汝南西接农得新安宜阳皆韩分也及诗风陈郑之国与韩同丨丨焉】
　　星合【后汉书律厯志推丨丨月以合积月乗积合为小积又以月余乗积合满其月法得一从小积为月余积月满纪月去之余为入纪月每以章闰乗之满章月得一为闰不尽为闰余以闰减入纪月其余以十二去之余为入歳月数从天正十一月起算外丨丨所在之月也　宋书厯志推五星术置度实各以率去之余以减率其余如纪法而一为入歳日不尽为日余命以天正朔算外丨丨日求丨丨度以入歳日及余从天正朔日积度及余满纪法从度满三百六十余度分则去之命以虚一算外丨丨所在度也】
　　星开【庾信辛威神道碑天道芒昧年龄倐忽上将丨丨功臣鼎没】
　　星转【汉书天文志日东行丨西丨　宋史乐志斗移丨丨一气又环周　李峤大周降禅碑雷动海运天回丨丨　徐彦伯奉和金城公主适西蕃应制诗丨丨银河夕花移玉树春　李商隠当句有对诗三丨自丨三山逺紫府程遥碧落寛】
　　星运【魏书肃宗纪正光四年诏曰比旱愆时丨丨舛错永寻夕惕载恧于懐】
　　星还【阎寛温汤御毬赋银鞍月上华勒丨丨】
　　星反【春秋恒星不见夜中星霣如雨公羊传恒星者何列星也列星不见何以知夜之中丨丨也注反者星复其位疏谓丨丨附在半夜之后则知乡者不见之时是夜中矣　刘向説苑见日夜下】
　　星翻【张説江路忆郡诗雾敛江早明丨丨汉将没】
　　星退【李山甫司天台诗景公修徳丨曽丨汉帝推诚日为回】
　　星回【礼记月令见日次下　亦作回宋史乐志称觞献夀瞻拱丨丨　陆机演连珠日薄丨丨穹天所以纪物山盈川冲后地所以播气　李康运命论见天动下　徐陵为王仪同致仕表尺波归海恒叹不居爝火为薪犹悲假续况复丨丨日薄通人有乞告之言钟鸣漏尽前史有夜行之诫　髙适真定即事诗月换思乡陌丨丨记斗枢　任希古和左仆射燕公述懐诗丨丨应缇管日御警寅賔　白居易遇萧九彻话长安旧游诗风暖春将暮丨丨夜未央　厍逖履温夏晩初霁寓直诗丨丨南斗落月度北牕虚】
　　星遯【李白溧阳濑水贞义女庙碑子胥始来奔勾吴月涉丨丨或七日不火逼迫于昭关匍匐于濑渚】星稀【庾信镜赋靥上丨丨黄中月落　王諲柱础赋见月皎下　曹操短歌行月明丨丨乌鹊南飞绕树三匝无枝可依　夏侯湛长夜謡列宿兮皎皎丨丨兮月明　李峤鹊诗危巢畏风急绕树觉丨丨　李颀琴歌一声已动物皆静四坐无言丨欲丨　元稹闲诗雨冷新秋簟丨丨欲曙栖　李咸用秋日送严湘侍御归京诗谁听戚敲牛角月落丨丨一曲歌】
　　星微【王筠蜀葵花赋既扶疎而云蔓亦灼烁而丨丨】
　　星芒【宋史乐志丨丨收采云容放晓羲驭渐扬明觚坛竣事霁风袭衮衣轻銮路尘清　元史世祖纪丁已以改元大赦天下诏曰应天者惟以至诚拯民者莫如实惠比者丨丨示儆雨泽愆常皆阙政之所繇顾斯民之何罪宣布惟新之令溥施在宥之仁　法书要録真草分于丨丨烈火成于珠玉　鲍照飞白书势铭圭角丨丨如丽烂逸　杨炯浑天赋见日晕下　黄辉日重光赋月镜犹资其代照丨丨亦赖以繁生　李峤饯薛大夫防边诗见月晕下　髙蟾长门怨烟翠薄情攀不得丨丨浮艳采无因　马祖常都门诗囊书烂丨丨匣劒莹霜锷】
　　星防【韩愈陪杜侍御游湘西两寺诗山楼黒无月渔火灿丨丨　贾岛题戴胜诗丨丨花冠道士衣紫阳宫女化身飞】
　　星沈【萧子良梧桐赋乃抽叶而露始亦结实于丨丨李商隠碧城诗丨丨海底当牕见雨过河源隔座看　曹唐小游仙诗树下丨丨月欲髙前溪水影湿龙毛】
　　星隠【刘得仁早行诗月沈平野尽丨丨曙光残】
　　星防【揺同汉书天文志元光中天星尽防上以问星者对曰丨丨者民劳也后伐四夷百姓劳于兵革庾信柳霞墓志铭大盗移国王室骚然月动丨丨云平虹直】
　　星落【庾信思旧铭序麟亡丨丨月死珠伤　又哀江南赋烽随丨丨书逐鸢飞　杜甫季秋江楼夜宴诗丨丨黄姑渚秋辞白帝城　杜牧题筹笔驿诗子夜丨才丨鸿毛鼎便移　方干哭秘书姚少监诗寒空此夜落文星丨丨文留万古名　李绅趋翰苑遭诬搆诗日倾乌掩魄丨丨斗推枢　李俊民和子荣悼恒山韵诗丨丨旄头兵似火云屯细柳士如林　又明一统志丨丨池在瑞州府新昌县南三十里相传昔有星坠于此遂成池旱不涸涝不盈】
　　星陨【春秋见星反下　史记天官书宋襄公时丨丨如雨　宋书天文志太始四年七月丨丨如雨皆西流占曰丨丨为民叛西流吴民归晋之象也　元史五行志大徳二年六月抚州崇仁县辛陂村有丨丨于地为緑色员石邑人张椿以状闻　庾信柳霞墓志铭智士石折贤人丨丨　李峤咏石诗入宋丨初丨过湘燕早归　杜甫酬郭十五受判官诗只同燕石能丨丨自得隋珠觉夜明　韩愈晩秋郾城夜防聨句诗丨丨闻雊雉师兴随泪鹤　赵孟頫放烟火诗纷纷灿烂如丨丨防防喧豗似火攻】
　　星坠【史记天官书丨丨至地则石也河济之间时有坠星　淮南子丙子干壬子丨丨　韩诗外传丨丨木鸣国人皆恐何也是天地之变隂阳之化物之罕至者也怪之可也畏之非也　法书要録忽若电飞或疑丨丨】
　　星堕【孟郊踯躅咏迸火烧闲地红丨丨青天　虞集题画诗老蛟欲起风云来丨丨天河化为石】星阑【谢灵运夜发石关亭诗鸟归息舟楫丨丨命行役】
　　星背【温庭筠奉天西佛寺诗丨丨紫垣终扫地日归黄道却当天】
　　星数【春秋祭公来遂逆王后于纪公羊传祭公者何天子之三公也注天子置三公九卿二十七大夫八十一元士凡百二十官下应十二子疏春秋説云立三台以为三公北斗九星为九卿二十七大夫内宿部卫之列八十一纪以为元士凡百二十官焉下应十二子宋氏云十二次上为星下为山川也此言天子立百二十官者非直上纪丨丨亦下应十二辰故曰下应十二子也　唐书厯志何承天反覆相求使气朔之母合简易之率而丨丨不得同元矣】
　　星烛【宋书索虏传尚书左丞刘伯龙守采石寻迁建武将军淮南太守仍总守事游逻上接于湖下至蔡洲陈舰列营周亘江畔自采石至于既阳六七百里船舰盖江旗甲丨丨　张协七命华草锦繁飞采丨丨江淹为萧上铜钟芝草众瑞表臣以祥纬杂沓丨丨波连斯乃灵迹深覃睿夐感　卢谌赠刘琨诗叶不云布华不丨丨】
　　星德【管子时雨乃至百姓乃夀虫乃蕃此谓丨丨】
　　星髙【髙适信安王幕府诗云纪轩皇代丨丨太白年】
　　星备【周礼大宗伯注星谓五纬疏二十八宿随天左转为经五星右旋为纬丨丨云五星初起牵牛】星质【三略黄者镇星色也石者丨丨也】
　　星严【齐书苏侃传见月彻下】
　　星防【水经注清水上下咸谓之秦川又西羌水注焉水北出羌谷引纳众流以成溪水丨丨谓之小羌水】
　　星透【李子卿兴唐寺圣容瑞光赋灿宝刹炘金绳忽丨丨而泉喷遂烟消而气澄】
　　星势【李商隠谢先辈防记念拙诗甚多异日偶有此寄诗丨丨寒垂地河声晓上天】
　　星淡【陆防中秋待月诗最爱笙调闻百里渐看丨丨失南箕　郝经听角行疎丨丨不芒破月冷无色】星减【古词丨丨杯中雪添头上】
　　星攒【郑锡正月一日含元殿观百兽率舞诗其初进也波委丨丨如冈如峦　白居易别东楼诗春雨丨丨寻蟹火秋风霞飐弄涛旂】
　　星围【元稹生春诗丨丨分暗陌烟气满晴风】
　　星喷【刘禹锡秋萤引纷纶晖映互明灭金鑪丨丨镫花发】
　　星鎻【韩愈题炭谷湫祠堂诗妍英杂艳实丨丨黄朱斑】
　　星液【宋史乐志鼎煁阳燧玉流丨丨】
　　星沫【王道昆九龙池诗丨丨县河鼓风吹动石鲸】
　　星驻【薛逢元日楼前观仗诗丨丨冕旒三殿晓云翻珠翠六宫来】
　　星颗【虞集题扇与周榦臣诗玉叠松花蜜饼香龙珠丨丨露盘凉】
　　星实【史记天官书有句圜十五星属杓曰贱人之牢其牢中丨丨则囚多虚则开出】
　　星震【云笈七签西方尼维罗緑那国第五品铭音曰丨丨】
　　星赤【晋阳秋有丨丨而芒角自东北往西南没于诸葛亮营俄而亮卒】
　　星边【方干题仙岩瀑布呈陈明府诗谢公岩上冲云去织女丨丨落地迟】
　　星畔【殷文圭初秋留别越中幕客诗月中青桂渐看老丨丨白榆还报秋】
　　星丽【李华木兰赋华如霜雪实若丨丨　顾鼎臣躬耕帝籍赋是月也丨丨辰角日移参尾】星谋【齐书髙帝纪难灭丨丨山沦川竭】
　　星速【齐书始安王遥光传既辅政见少主即位潜与江祏兄弟谋自树立弟遥欣在荆楚拥兵居上流宻相影响遥光当据东府号令使遥欣便丨丨急下潜谋将发而遥欣病死江祏被诛】
　　星序【杨于陵祭权相公文亟换官荣屡移丨丨】
　　星泛【薛逢夏夜宴明月湖诗月揺天上桂丨丨浦中珠】
　　星谧【王勃拜南郊颂云藏丨丨宇旷山明】
　　星长【崔损北斗赋总五纬于天统行四时而歳成万人攸仰万物取象实丨之丨】
　　星距【唐书厯志虞等袭冲之之误为之説云夏时冬至日在斗末以歳差考之牵牛六度乃颛顼之代汉时虽觉其差顿移五度故冬至还在牛初按洪范古今丨丨仅差四分之三皆起牵牛一度等所説亦非是】
　　星哲【齐书乐志凝馨烟飏分照丨丨】
　　星属【后汉书南匈奴传论孝武亟兴边略有志匈奴赫然命将戎旗丨丨注如众星之相连属言其多】星处【齐书州郡志永明元年刺史柳世隆奏尚书符下土断条格并省侨郡县凡诸流寓本无定憩十家五落各自丨丨一县之民散在州境西至淮畔东届海隅今专罢侨邦不省荒邑杂居舛止与先不异离为区断无革游滥谓应同省随堺并帖若郷屯里聚二三百家井甸可修区域易分者别详立】
　　星众【史记天官书星者金之散气本曰火丨丨国吉少则凶】
　　星大【后汉书天文志建武十年三月癸卯流星如月从太微出入北斗魁第六星旁有小星射者十余枚灭则有声如电食顷止流星为贵使丨丨者使大星小者使小太微天子廷北斗魁主杀星从太微出抵北斗魁是天子大使将出有所伐杀】
　　星小【后汉书天文志见上】
　　星中【张渊观象赋是知丨丨定于昏明影度以之不差】
</div>
    <div class="pagination">
<a href="御定骈字类编_page25.html">上一页</a><span>...</span><a href="御定骈字类编_page21.html">21</a><a href="御定骈字类编_page22.html">22</a><a href="御定骈字类编_page23.html">23</a><a href="御定骈字类编_page24.html">24</a><a href="御定骈字类编_page25.html">25</a><span class="current-page">26</span><a href="御定骈字类编_page27.html">27</a><a href="御定骈字类编_page28.html">28</a><a href="御定骈字类编_page29.html">29</a><a href="御定骈字类编_page30.html">30</a><a href="御定骈字类编_page31.html">31</a><span>...</span><a href="御定骈字类编_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
