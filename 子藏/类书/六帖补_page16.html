<!DOCTYPE html>
<html>
<head>
    <meta charset="UTF-8">
    <title>六帖补 - 第 16 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六帖补 - 第 16 页/共 20 页</h1>
    <div class="content">







　　六帖补卷十五
<子部,类书类,六帖补>
　　钦定四库全书
　　六帖补卷十六　　　　宋　杨伯嵒　撰
　　酒茗肴蔬
　　酒
　　碧筩酒【歴城北有使君林魏正始中郑公慤三伏之际率宾僚避暑于此取大莲叶以簮刺通其茎通上菌轮如象鼻持噏之名丨丨丨歴下人争仿】
　　青田酒【乌孙国有树其核大如五六升瓢名丨丨丨空之以盛水俄顷成酒刘章得三核归集宾设之常供二十人饮一核尽二核复成但不可乆乆则苦不可饮名丨丨丨】
　　湘东酃【吴录丨丨县有水以水为酒号丨丨丨】
　　昆仑觞【杂俎魏贾家有苍头善别水常令乗艇于黄河中接河源水以酿酒名丨丨丨】酒树【顿逊国有丨丨似安石榴采其花汁停瓮中数日成酒南史扶南国传】
　　抱瓮【羊琇为散骑侍郎家冬月作酒令人丨丨须防易人】
　　酒瓿布【孔羣字敬休歴中丞性嗜酒王导戒之曰卿恒饮不见丨家覆丨丨日月久糜烂耶答曰公不见肉糟淹更堪久耶尝与亲友书曰今年田米七百石秫米不足以了麯糵事其耽酒如此晋书】据鞍索酒【顔延年好饮酒不防细行好骑马遇知旧輙丨丨丨丨得必倾尽欣然自得】铜铛化酒【汉末有人患腹腵昼夜痛楚临终勅其子曰吾气絶可剖视之其子如戒剖之得一丨丨容数合许后华佗闻之因出药投铛铛即成酒出志怪】
　　蘸甲【杜牧诗为君丨丨十分酒】
　　射酒徒【时苗字徳胄为人疾恶为夀春令令行风靡扬州治在其县蒋济为治中苗徃谒济济素嗜酒适防其醉不能见苗苗恚恨还刻木为人署曰蒋济酒徒置之墙下旦夕射之州郡虽知以其履行过人无若之何】
　　化土为壶【郑泉字清之临卒谓同辈曰必塟我陶家之侧庶百嵗之后丨而成丨幸见取丨酒丨寳获我心见下】
　　换酒【李白在金陵江上遇蓬池隠者诗云解我紫绶裘且丨金陵丨】
　　贳酒【相如与文君还成都居贫愁懑以所着鹔鹴裘就市人阳昌丨丨与文君为懽西京杂记】质酒李【李元忠尝言作仆射不胜饮酒乐孙腾马相如尝诣元忠方逢其坐树下独酌使婢卷两褥以丨丨肉二公相视叹息而去北史本传】
　　一月二十九日醉【孔顗字思逺少骨鲠有风力性使酒仗义毎醉輙弥日不醒为府长史史典签咨事不呼前不敢前不全去不敢去虽醉日居多而明晓政事醒时判决未尝有壅众咸曰孔公丨丨丨丨丨丨丨胜世人丨丨丨丨丨丨醒也】
　　三日仆射【周顗为左仆射常饮酒醉三日不醒时人谓之丨丨丨丨晋书】
　　诣隣妇饮【阮籍隣家少妇有美色当垆籍尝诣饮醉便卧妇之侧籍不自嫌其夫察之亦不疑也】紫琳腴【醋坡诗】
　　酒清随日转【淮南子曰东风至而酒泛溢许愼曰东风震方也酒泛清酒也百味酸相感故也李淳风又按今丨初熟瓮上澄丨时常丨丨丨在旦则清者在东畔午时在南日落在西夜半在北】铁铛【孟信为赵平太守政尚寛和山中老人曽以防酒馈之信和顔接引慇懃劳问乃自出酒以丨丨温之素木盘盛芜菁葅惟此而已又以一铛借老人但执一杯自各斟酌申酬酢之意谓老人曰吾至郡来无人以一物见遗今卿独有此饷且食菜已久欲为卿受一防髆耳酒既有不能费老人大悦再拜擘防进之酒尽方别北史本传】
　　分杯【隋炀帝宴诸葛颖于观文殿帝丨丨以赐颖是法起于筹禅师以众药于竹筒内取帽簮插筒中七日乃拔取之对客饮酒杯至取簮画酒中断饮之一边以尽一边尚满观者莫不叹其神妙云】
　　速营糟丘【陈暄嗜酒过差非度兄子秀致书于何胥冀以讽谏暄闻之与秀书曰昔张长公亦称耽嗜吾见张时伊已六十自言引满大胜少年时吾今所进亦多于徃日老而弥笃惟吾与张季舒尔汝以饮酒为非吾以不饮为过周伯仁渡江惟三醒吾不以为少郑康成一饮三百杯吾不以为多然洪醉之后有得有失常譬之水可以济舟亦可以覆舟故江谘议有言酒犹兵也兵可千日而不用不可一日而不备酒可千日而不饮不可一饮而不醉美哉江公可与共论酒矣何水曺眼不识杯铛吾口不离瓢杓汝宁与何同月而醒与吾同日而醉乎政言其醒可及其醉不可及也丨丨丨丨吾将老焉尔无多言非尔所及南史陈暄传】废人饮美酒【韩晋明好酒诞纵招引宾客一席之费动至万钱犹言俭率朝廷欲处之贵要地必以疾辞告人曰丨丨丨丨丨对名胜安能作刀笔吏披反故纸乎北史韩执传】
　　五百斛船【孙权传注郑泉字文渊博学有竒志性嗜酒其闲居毎日愿得美酒丨丨丨丨以四时甘脆置两头反覆没饮之惫即住而啖肴膳酒有斗升减随而即益之不亦快乎三国志】
　　陆源【文房寳饰毛重教授于导江春日主人宴乃赋散语曰虮肝之奉何堪龙首之板可望主人大喜劝以丨丨酒赏以栁绵肝】
　　碧麦酒【洞防记瑶琨山有碧草如麦酿酒一饮三旬不醒古今注云】
　　欢伯【诸集拾遗焦贡易林坎卦之兊曰酒为丨丨除忧求乐】
　　卷白波【李济翁资暇录饮酒谓之丨丨丨义起东汉平白波贼戮之如卷席故酒食效之以快人情意】
　　茗
　　碧涧明月白露黄芽【唐史曰风俗贵茶名品益象剑南有蒙项石苑或散芽号为第一湖州有顾渚之紫笋东川有神泉昌明峡州有丨丨丨丨福州有方山之生芽防州有香山江陵南水湖南有衡山岳州有防湖之含膏常州有义兴之紫笋婺州有东白睦州有鸠坑洪州有西山之丨丨夀州有霍山之丨丨蕲州有蕲门而浮梁之商货不在焉】
　　花泛云腾【谢曰此丹丘之仙茶胜乌程之御荈不止味同露液白况霜华岂可为酪苍头但令代酒従事因炽药挑遂揖锡泉蟾背之芳香观鰕目之沸涌细沤丨丨浮馞丨丨昏尘俗劳一歠而散】乳花散雪【王禹偁康王谷水序云丨丨丨丨之状与井泉殊絶康王谷在庐山】
　　緑昌明【乐天春尽日诗云渇尝一碗丨丨丨蜀茶名也侯鲭录云康茶东川有神泉昌明】涤烦消渇【常暮使西蕃烹茶帐中蕃人问曰何为者暮曰丨丨丨丨所谓茶也蕃人曰我亦有之命取出以指曰此夀州者此顾渚者此蕲门者】
　　金钗汤眼【坡诗云丨丨丨丨丨鱼蟹亦应诀】
　　茶磨铭【山谷作丨丨丨云楚云散尽燕山雪飞江湖归梦従此祛机】
　　妖邪顽矿【坡诗高者丨丨次丨丨】
　　三沸【茶录载茶经凡汤丨丨如鱼日微有声为一沸四边如涌泉连珠为二沸腾波鼓浪为三沸】秘水【茶录载茶经唐秘省中井水最佳名曰丨丨】
　　火前火后【茶录载茶经蜀雅州蒙顶山丨丨茶最佳谓禁火以前采者后者谓之丨丨】文火长泉【茶录载茶经顾况论茶云煎以丨丨细烟小鼎丨丨】
　　茗粥【茶录载茶经茶古不闻晋宋以降吴人采叶煑之号丨丨】
　　瑠璃眼【南楚新闻唐徳宗为奉节郡王好煎茶加酥椒之类求诗于李泌戏作诗云旋沬翻成碧玉池添酥散出丨丨丨】
　　肴
　　邺中鹿尾【梁刘孝仪曰丨丨丨丨食肴之最魏使崔劼曰生鱼熊掌孟子所称鸡跖猩唇吕氏所尚鹿尾奇味不载书集酉阳杂俎】
　　鸮肝【鸮甚美汉供御食物肉则称丨丨古人亦尚之】
　　安成食【南朝安成公何朂无忌之子临汝公孟灵休昶之子并奢豪以肴馔器服车马相尚都下语曰丨丨丨临汝饰南史徐湛之传】
　　高阳食【魏高阳王雍性侈富一食以万钱为限陈留侯李崇性俭尝谓之曰丨丨一丨敌我千日】血【梁防文好食丨丨庖人误削藕皮在血中悉化为水自是方知藕皮破血音勘羊血凝也】雪鲙【水母亦名海目上人为鲙谓之丨丨】
　　取焦粥【尹吉甫家富食口数百人曽遭饥饿鼎镬作粥食讫失三十人觅之在镬中丨丨丨】寒具【尚书故事晋中书有饮食名丨丨者无注解处后于齐民要术中检得之所谓环饼桓尝盛陈法书名画者请客观之客有食丨丨不濯手而汚书画者不怿自是防客不设丨丨】
　　十字画裹蒸【齐明帝太官进御食有裹蒸帝十字画之曰可四片破之余充晚食其俭约如此南史本纪】
　　献羊羮得太官令【南史毛修之尝为丨丨荐魏尚书尚书以为絶味献之太武大悦以为太官令本传】
　　何侈味【丨丨丨于丨食必方丈后稍欲去其甚者犹食白鱼防脯糖蟹以为非见生物疑食蚶蛎使门人议之学生钟曰防之就脯骤于屈伸蟹之将糖蹂扰弥甚仁人用意深懐如怛至于车螯蚶蛎眉目内阙慙浑沌之竒矿殻外缄非金人之慎不悴不荣曽草木之不若无馨无臭与瓦砾其何算故宜常充庖厨永为口食竟陵王子良见议大怒周颙与书劝令食菜云云故末年遂絶味南史何传】以人乳蒸肫【王济字武子帝尝幸其宅供馔甚丰悉置琉璃器中蒸肫甚美帝问其故答曰以丨丨丨之帝色甚不平食未毕而去晋书本传】
　　穷治差馔【韦陟终吏部尚书性豪侈喜饰服马侍儿门童列左右常数十侔于王官主第丨丨丨丨择膏腴地蓺谷麦以鸟羽择米毎食视庖中其直犹不减万钱宴公侯家虽极水陆曾不下筯唐本传】不减堂食【张文瓘为侍中初同列以堂馔丰余欲少损文瓘曰此天子所以重枢务待贤才也吾等若不任职当自引避不宜节减以自取名众乃止唐本传】
　　穷滋极珍【夏侯湛族为盛门性颇奢侈侯服玉食丨丨丨丨晋本传】
　　臑酒炙车螯【刘湛字仁庐陵王义真出为南豫州刺史湛为长史义真时居武帝忧使帐下备膳湛禁之义真乃使左右买鱼肉珍羞于齐内别立厨帐防湛入因命丨丨丨丨丨湛正色曰公当今不宜有此设义真曰旦甚寒杯酒亦何伤长史事同一家望不为异酒至湛起曰既不能以礼自处又不能以礼处人南史本传】
　　待宾惟豚鱼【邓景山清约子弟馔不过草具用器止乌漆丨上丨丨丨丨而已取仓粟红腐者食之唐本传】
　　约食【楚王负刍好细腰宫人为之丨丨】
　　桮酒脔肉【郑义性啬恡人有礼饷者不与丨丨丨丨而西门受羊酒东门沽费之北史郑义传】豆粥【石崇为客作豆粥咄嗟便办毎冬得韭蓱韲尝与王恺出游争入洛城崇牛迅若飞鸟恺絶不能及恺毎以此三事为恨乃宻货崇帐下问其所以答云豆至难煮豫作熟末客来但作白粥以投之韮蓱韲是捣韭根杂以麦苗耳牛奔不迟良由驭者遂不及反制之可聴蹁辕则駃矣于是悉従之遂争长焉崇后知之因杀所告者晋石崇传】
　　方丈盈前【王湛字处冲初有隠徳宗族皆以为痴其父昶独异焉兄子济轻之所食丨丨丨丨不以及湛湛命取菜蔬对而食之晋王湛传】
　　防鱼鰕鲊【虞啸父虞潭孙也少歴显位至侍中为孝武帝所亲爱常侍饮宴帝従容问曰卿在门下初不闻有所献替耶啸父家近海谓帝有所求对曰天时尚湿丨丨丨丨未可致寻当上献帝大笑晋书本传】遗饼一瓯【王悦之字少明少励清操亮直有风检为吏部郎邻省有防同者丨悦之丨丨丨辞不受曰此费诚少然少明不愿当之南史本传】
　　姆馈孺子饼【杨玚字瑶光歴沔绥二州刺史丨丨丨丨以丨妻伪受而弃之坦外人咨其防唐本传】
　　裂去薄饼縁【王罴性俭率不事边幅尝有台使至罴为设食使乃丨丨丨丨丨罴曰耕种收获其功已深舂爨造成用力不少尔之选择当是未饥命左右撤去之使者愕然大慙北史本传】
　　贫家好食【南史朱修之字恭祖孝武初为荆州刺史立身清约去镇之日秋豪无犯计在州以来然油及私牛马食官谷草以私钱六十万偿之而俭刻无润薄于防情姊在郷里饥寒不立修之贵为刺史未尝供赡徃姊家姊为设菜羮粗饭以激之修之曰此是丨丨丨丨进之致饱本传】
　　未尝独食【裴安祖年八九嵗就师讲诗至鹿鸣篇语诸兄云鹿得食相呼而况人乎自此丨丨丨丨北史本传】
　　膳无鲜腴【梁武帝晚溺信佛道日止一食丨丨丨丨惟豆羮粝饭而已或遇事拥日傥移中便嗽口以过南史本纪】
　　不以口腹累安邑【闵仲叔徴辟不徃客居安邑老病贫不能得肉日买猪肝一片屠者或不肯与安邑令闻勅吏常给焉仲叔怪而问之乃叹曰仲叔岂以口腹累安邑耶遂去客市以夀终后汉本传】抱芋羮【南楚新闻百粤国先釡中置小芋俟汤沸投蟆虾皆抱芋而熟谓之丨丨丨】
　　诸王修事【卢杂説赐翰林学士食有物若毕罗大而味美谓之丨丨丨丨】
　　糁熬将军油蒸校尉臛州刺史【酉阳杂俎后梁韦琳作防表云伏覩除书以臣为丨丨丨丨丨丨丨丨丨丨丨丨糁一云粽】
　　猊糖【诸集拾遗后汉显宗纪注以糖作狻猊形】
　　九饤盘【诸集拾遗唐御厨进馔用九盘装累名丨丨丨】
　　牢丸薄持起溲【诸集拾遗束晳饼赋春馒头夏薄持秋起溲冬汤饼四时皆宜惟牢丸乎】
　　蔬
　　晋圃三蔬【晋咸宁中立若圃于金墉城多种异菜名曰云薇又曰云芝其种三紫色者上黄者中青者下谓之三蔬皆以进御及供宗庙祭祀宫中插其茎叶其香经月不歇拾遗】
　　银条【膳夫经曰万苣其类有丨丨】
　　早韮晚菘【齐周颙隠钟山文恵太子问颙食菜何味最胜颙曰春初丨丨秋末丨丨】
　　雉尾莼【菜莼为第一四月莼生茎而未叶名作丨丨丨】
　　白苋紫茄【南史蔡樽字景节为吴兴守自种丨丨丨丨以为常饵诏褒其清本传】
　　蒜韲【续仙传宋白为道士嗜酒或食彘肉五斤以丨丨一盆人有求得一片蒜食者言不作蒜气味有异香终日在齿舌间香不歇又身无病夀皆八九十后白日升天】
　　二韭【洛阳伽蓝记后魏李崇为仪同三司富倾天下而食常无肉止有韮茹韮葅崇客李元祐语人曰李令公一食十八种丨丨十八种也】
　　不尝食姜【南史裴子野言従来丨丨丨丨周舍应声曰孔称不撤裴乃不尝周舍传】
　　择蕨菜【一日普请丨丨丨南泉拈起一茎云遮个大好供养师云但遮过百味珍羞他亦不顾南泉云虽亦如此个个须尝他始得师谓杉山智坚师】
　　霜根风叶【坡诗丨丨一蕃滋丨丨渐俯仰】
　　白菘类美豚【坡诗丨丨丨丨丨冐土出蹯掌】
　　肥牛肚嫩马蹄【唐诗晚菘细切丨丨丨新笋初尝丨丨丨音注】
　　菜不食心【江泌母亡丨丨丨丨以其有生意唯食老叶而已南史本传】
　　不食熟苦【邱杰十四遭母丧以熟菜有味不尝于口嵗余忽梦见母曰死止是分别尔何事乃尔徒苦南史本传】
　　不茹葱韮【郭曜居丧以礼疾甚或劝茹葱薤终不属口子仪长子也唐史本传】
　　生蒜作烦【闵贡字仲叔世称节士虽周党之洁清自以不及也党见其含荈饮水遗以丨丨受而不食出后汉序传又高士传曰党见仲叔良无菜遗之丨丨仲叔曰我欲省繁耳今更受之受而不食】赤米白盐緑葵紫蓼【周颙字彦伦清贫寡欲终日长蔬虽有妻子独处山舎王俭谓颙曰卿山中何所食颙曰丨丨丨丨丨丨丨丨南史本传】
　　昆山紫【隋炀帝谓茄子为丨丨丨丨酉阳杂俎】
　　草钟乳【养生诀録云韭性暖号丨丨丨】
　　氷壶先生【苏易简曰忆一夕寒甚拥炉火乗兴痛饮大醉就寝四皷始醒以重衾所拥咽吻渇时中庭月明残雪中覆一虀盎不暇呼童披衣掬雪以两手掬数缶连沃渇咀虀数茎粲若金脆此时自谓上界仙厨鸾脯鹭腊殆恐不及欲作丨丨丨丨传以纪其事因循未暇】
　　盐
　　九种盐【魏太武尝遣李孝伯赐宋江夏王义恭盐九种白盐食盐主上所用黒盐疗腹胀气满用每六铢以酒而服胡盐疗目戎盐疗诸疮赤盐臭盐驳盐马齿盐四种并非食盐】
　　水精盐【北史崔浩与魏太武语至中夜帝赐缥醪酒丨丨戎盐一两曰朕味卿言若此盐酒故与卿同其味也】
　　昆吾月盐【杂俎丨丨陆盐周十里余月满如积雪月亏如薄霜月晦则无见酉阳注】
　　酱
</div>
    <div class="pagination">
<a href="六帖补_page15.html">上一页</a><span>...</span><a href="六帖补_page11.html">11</a><a href="六帖补_page12.html">12</a><a href="六帖补_page13.html">13</a><a href="六帖补_page14.html">14</a><a href="六帖补_page15.html">15</a><span class="current-page">16</span><a href="六帖补_page17.html">17</a><a href="六帖补_page18.html">18</a><a href="六帖补_page19.html">19</a><a href="六帖补_page20.html">20</a><a href="六帖补_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
