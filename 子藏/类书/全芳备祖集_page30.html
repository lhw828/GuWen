<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 30 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 30 页/共 86 页</h1>
    <div class="content">　　一防香破醉眠悮他诗客枉流涎如何滴露牛心李化作垂头玉井莲初喜晓光将莞尔竟羞午影不嫣然忽看吐下金樱核防防声干暮叶邉【许仲启】
　　乐府祖
　　杨柳枝
　　绿防芳英雪一包绽琼梢清香却暑赏堂防晚风飘笑靥含羞藏碧叶为随娇长随茉莉展轻绡伴良宵
　　山茶花
　　事实祖
　　碎录
　　有红白二种又有千叶者名品颇多不能尽录【草木记】南山茶葩萼大倍中州者色防淡叶柔薄有毛结实如梨大如拳中有数子如肥皂子大别自有一种叶厚硬花深红如中州所出者【虞衡志】
　　赋咏祖
　　五言散句
　　叶硬经霜绿花肥映雪红【张芸叟】
　　栽培夺天巧接缀假人功
　　七言散句
　　苍然老树昔谁种照耀万朶红相围【南丰】
　　惟有山茶殊奈久独能探月占春风【曾裘甫】
　　性晚每经寒始拆色深却爱日防红【刘后村】
　　道人赠我嵗寒种不是寻常儿女花
　　新枝绿嫩笼和日繁艶红深夺晚霞【桂水集】
　　五言古诗散聫
　　谁怜儿女花散入氷雪中堂中调丹砂染此鹤顶红【东坡】南国有嘉树花若赤玉杯曾无冬春改尝冐霰雪开【圣俞】山茶又晚出旧不闻图经花深嫌少态曾入苏公评迩来亦变纷然著名称黄香开最早与菊为辈朋纷红更妖艶玉环带春醒伟哉红百叶花重枝不胜犹爱并山茶开花一尺盈日丹又其亚不减红带鞓吐丝心抽须锯齿叶剪棱白茶亦数品玉磬尤精明桃叶何从来别疑武陵愈出愈竒怪一见一欲惊【徐淡月】
　　七言古诗散聫
　　苍然老树昔谁种照耀万朶红相围蜂藏鸟伏不得见东风用力先吹嘘追思前者叶葢地万木瘦损徒空枝【南丰】
　　七言絶句
　　浅为玉茗深都胜大曰山茶小海红名誉漫多朋援少年年身在雪霜中【陶弼二首】
　　江南池馆厌深红零落空山烟雨中却是北人偏爱惜数枝和雪上屏风
　　逰蜂掠掠粉丝黄荷叶犹收宻露香待得春风防枝在年来杀菽有飞霜
　　山茶相对本谁栽细雨无人我独来说似与君君不见烂红如火雪中开
　　花近东溪居士家好携樽酒欵携茶玉皇收拾还天上便恐筠阳无此花【俞国寳】
　　玉洁氷寒自一家地偏惊此对山花归来不负西逰眼曾识人间未见花
　　七言律诗
　　长明灯下石阑干长共松杉鬬嵗寒叶厚有棱犀角健花深少态鹤头丹久陪方丈曼陀雨羞对先生苜蓿盘雪里盛开知有意明年归后更谁看【东坡】
　　树子团团映碧岑初看唤作木犀林谁将金粟银丝脍簇顶朱红莱碗心春早横招桃李妬嵗寒不受雪霜侵题诗毕竞输坡老叶厚有棱花色深【诚斋】
　　青女行霜下晓空山茶独殿众花丛不知戸外千林缟且看盆中一本红性晚每经寒始拆色深却爱日防烘人言此树犹难养暮溉晨浇自课童【刘克荘】
　　七言律诗散聫
　　莺声老矣移难晓鹤顶丹时看始嘉两叶鳞鳞成上葢春枝艶艶首羣花【王梅溪】
　　山丹花
　　赋咏祖
　　五言散句
　　堂前横山丹错落玛瑙盘【东坡】
　　五言古诗
　　昔游岭海间防见峦卉拆素英漙夕露朱葩烂晴日归来今防年晤对祗寒碧因君赋山丹恱复见顔色【朱文公】
　　七言古诗散聫
　　山丹吹出青藜火金蜨窥丛何婀娜朱槿更作猩袍红夸道凡人尝印可茉莉从傍粲然笑掩却诸香谁似我素馨萧然山泽臞至香不数脂粉腴【陈山有】
　　七言絶句
　　亭下佳人锦绣衣满身璎珞缀明玑晚来销歇无寻处花已飘零露已稀【东坡二首】
　　烟黄露绿晓风香燕舞莺啼春日长谁道使君贫且老绣屏锦帐咽笙簧
　　人间花木眼曾经未识斯花状与名丹却青山莫春色续他红树坠时英
　　轩窓一日粲三英尽室无尘眼倍明闽粤固尝矜絶美风骚犹未及知名【陈止斋】
　　团栾蜂蕊簇枝间铅鼎成丹七返还乞与幽人伴幽壑不妨相对两朱顔【郑松窓】
　　七言八句
　　春去无芳可得寻山丹最晚出幽林柹红一色明罗袖金粉羣虫集寳簮花似鹿葱还耐久叶如芍药不多深香沈瓦斛移山聊著书窓伴小吟【诚斋】
　　偶然避雨过民舍一本山丹恰盛开种久树身樛似葢浇频花面大如杯疑朱草非时出惊问红云甚处来可惜书生无事力千金移入画阑栽【刘后村】







　　全芳备祖前集卷十九
　　钦定四库全书
　　全芳备祖前集卷二十　　宋　陈景沂　撰花部
　　朱槿花【木槿同】
　　事实祖
　　碎录
　　朱槿花茎叶皆如桑叶光而厚树髙止四五尺而枝婆娑自二月开花至中冬始歇其花深红色五出大如蜀葵有蕊一条长于花叶上缀金屑日光所铄疑若焰生一丛之上日开数百朶朝开莫落挿枝即活出髙凉郡一名赤槿一名日及【南方草木状】蕣木槿也朝华暮落【说文】椵木槿篱【本草】有女同车顔如蕣华【注木槿也诗】仲夏之月木槿荣【月令】荘子贵支离悲木槿【淮南子】
　　纪要
　　汝阳王璡尝戴砑绡防打曲上自摘红槿置防上极滑久而方安曲终花不坠以为能曰花奴资质明莹必是神仙中谪堕来也【开元遗事】
　　杂著
　　览庭隅之嘉木慕朝华之可玩【卢湛】览中堂之竒树禀冲气之至清应青春之敷蕊逮朱夏而诞英红葩紫蒂翠叶素茎【傅咸】草木朝荣秋悴此花朝开暮落【嵇康赋】皎日升而朝华景逝而夕零【夏侯湛赋】日及多名蕤賔肇生东方怜乎夕死郭璞賛以朝荣潘文体其夏盛嵇赋闵其秋零此则京华之丽木非干越之蕣英南中羣草众花之寳雅什禾名骚人失雨来翠润露歇红澡叠萼疑擎低茎若倒朝霞映日殊未妍瑚照水定非鲜千叶芙蓉讵相似百枝灯花复羞然【江总赋】其为花也色甚鲜丽迎晨而荣日中则衰至夕而零荘周载朝菌不知晦朔此朝不及夕者乎【苏彦诗序】朝菌者葢朝华而暮落世谓之木槿或谓之日及诗人以为蕣宣尼以为朝菌其物向晨而结逮明而布见阳而盛终日而殒不亦异乎何名之多哉【潘尼赋】
　　赋咏祖
　　五言散句
　　萧条槿花风【白乐天】　　　　槿枝无宿花
　　朝荣殊可惜莫落实堪嗟
　　回头向残照残照更空虚【李义山】
　　莲后红何患梅先白莫夸
　　吾闻调羹槿异味及粉榆【注冬用槿也　山谷】
　　七言散句
　　槿花一日自为荣【乐天】
　　槿艶繁开照日红【陈草阁】
　　槿篱芳树近樵家麦陇青青一径斜【温岐】
　　槿篱护药才通径竹笕通泉自遍村【秦观】
　　五言絶句
　　晨日映帘生流晖种艶明红顔易零落何异此花荣【六一集】
　　五言古诗散聫
　　君子芳桂性春浓秋更繁小人槿花心朝在夕不存【文粹】风露虽已冷天色亦黄昏中庭有槿花荣落向一晨秋开已寂寞夕殒何纷纷正怜少顔色复叹不逡廵男儿老富贵女子晚姻婚头白始得志色衰方事人后时不获已安得如青春【白乐天】
　　七言絶句
　　风露凄凄秋景繁可怜荣落在朝昏未央宫里三千女但保红顔不保恩【李义山】
　　篱外涓涓涧水流槿花半照夕阳愁欲题名字知相访又恐芭蕉不奈秋【窦巩】
　　秋蕣晚英无艶色何因栽种在人家使君只别罗敷面争解回头爱白花【香山】
　　甲子虽推小雪天刺桐犹绿槿花然阳和长养无时歇却是炎州雨露偏【张登】
　　赤板桥西小竹篱槿花还似去年时淡黄衫子浑无色肠断丁香画小儿【崔涯】
　　朱槿移栽释梵中老僧非是爱花红朝开暮落关何事祗要人知色是空【僧绍隆】
　　风雨无人防晚芳野桥千树鬭红房朝荣暮落成何事可笑纷华不久长【张俞二首】
　　朝菌一生迷晦朔灵蓂千嵗换春秋如何槿艶无终日独倚阑干为尔羞
　　壁槿扶疎当防篱山深不用掩山扉客来踏破松梢月鹤向主人头上飞【陆云西】
　　七言八句
　　夹路疎篱锦作堆朝开暮落复朝开抽苞粔轻拖糁近蒂胭脂酽抹腮占破半年犹道少何曾一日不芳来花中却是渠长命换旧添新底用催【诚斋】
　　七言律诗散聫
　　晓艶欲开孙武阵晚英争堕绿珠楼来如急电无因驻去似惊鸿不可收
</div>
    <div class="pagination">
<a href="全芳备祖集_page29.html">上一页</a><span>...</span><a href="全芳备祖集_page25.html">25</a><a href="全芳备祖集_page26.html">26</a><a href="全芳备祖集_page27.html">27</a><a href="全芳备祖集_page28.html">28</a><a href="全芳备祖集_page29.html">29</a><span class="current-page">30</span><a href="全芳备祖集_page31.html">31</a><a href="全芳备祖集_page32.html">32</a><a href="全芳备祖集_page33.html">33</a><a href="全芳备祖集_page34.html">34</a><a href="全芳备祖集_page35.html">35</a><span>...</span><a href="全芳备祖集_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
