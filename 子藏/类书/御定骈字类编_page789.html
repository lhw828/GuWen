<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 789 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 789 页/共 1019 页</h1>
    <div class="content">　　树背【诗焉得谖草言丨之丨　琅环记堂北曰背堂南曰襟故陆士衡诗曰焉得忘归草言丨丨与襟苏颋长乐花赋吾则知丨丨之奚托倾心之可安如后雕之是贵罔独歩其谁观　应璩诗萱草丨丨臯苏在侧】
　　树后【仲长统乐志论场圃筑前果园丨丨】
　　树骨【文心雕龙搆位之始宜明大体丨丨于训典之区选言于宏富之路　顔延之赭白马赋徒观其附筋丨丨垂梢植髪双瞳夹镜两权协月异体峰生殊相逸发　又荆浩画山水赋山借树为衣丨借山为丨】树须【北史李谐传谐子庶生而天阉崔谌调之曰教弟种须以锥徧刺作孔插以马尾庶曰先以此方囘施贵族蓺睂有效然后丨丨世谌门有恶疾以呼沲为墓田故庶言及之】
　　人【管子见树谷下】
　　树君【后汉书陈蕃传永康元年窦后临朝诏曰夫民生丨丨使司牧之必须良佐以固王业前太尉陈蕃忠清直亮其以蕃为太傅録尚书事　元史许衡传天之丨丨本为下民故孟子谓民为重君为轻书亦曰天视自我民视天听自我民听以是论之则天之道恒在于下恒在于不足也】
　　树国【汉书贾谊传夫丨丨固必相疑之　魏志曹植传汉氏广建藩王丰则连城数十约则飨食祖祭而己未若姫周之丨丨五等之品制也】
　　树嫡【齐书文惠太子传赞二象垂则三星丽天丨丨惟长义匪求贤方为守器植命不延】
　　树阙【陆陲石阙铭春秋设旧章之教经礼垂布宪之文戴记显逰观之言周史书丨丨之梦】树门【元史胡长孺传程文海方贵显其家气焰薰灼即违法人不敢呵问其丨外丨侵官道长孺亟命撤之　陈师道夏日江村诗漏屋檐生菌临江丨作丨】
　　树屏【书用端命于上帝皇天用训厥道付畀四方乃命建侯丨丨在我后之人传言文武乃施政令立诸侯丨以为藩丨】
　　树楥【徐魁闲游赋傍山阿而葺宇兮即丨丨而啓门】
　　树柱【蔡邕京兆樊惠渠颂丨丨累石委薪积土基跂工坚体势强壮】
　　树刹【沈约上钱随喜光宅寺啓大教早流法遵二代开塔白水丨丨分榆】
　　树栅【魏志文帝纪孙权破刘备于夷陵初帝闻备东下与权交战丨丨连营七百余里谓羣臣曰备不晓兵岂有七百里营可以拒敌者乎包原隰险阻而为军者为敌所擒此兵忌也　元史世祖纪夏四月大军丨丨凿堑围璮于济南　又阿珠传既抵扬州乃造楼橹战具于洲漕粟于真州丨丨以断其粮道宋都统姜才领歩骑二万来攻栅敌军夹河为阵阿珠麾骑士渡河击之】
　　树篱【晋书庾衮传衮诸父并贵盛惟父独守贫约衮躬亲稼穑以给供养执事勤恪与弟子丨丨跪以授条或曰今在隐屏先生何恭之过衮曰幽显易操非君子之志也】
　　树堤【唐书萧仿传滑州频河累歳水壊西北防仿徙其流逺去丨丨自固人得以安】
　　树铭【晋书赫连勃勃载记乃丨丨都邑敷讃硕美俾皇风振于来叶圣庸垂乎不朽】
　　树旌【周礼掌舎设旌门注若是食息张帷为宫则丨丨以表门】
　　树旗【宋史仪卫志牙门旗古者天子出建大牙今制赤质错采为神人象中道前后各一门左右道五门门二旗盖取周制丨丨表门及夫子五都之制】
　　树斾【陆云诗灵旗丨丨如电斯挥】
　　树鼓【庾信贺新乐表翠鳯扬旌灵鼍丨丨】
　　树牙【谢灵运撰征赋顺天行诛司典详刑丨丨选徒秉钺抗旍】
　　树羽【诗设业设虡崇牙丨丨疏设其横者之业又设其植者之虡其上刻为崇牙因树置五采之羽以为之餙　陆机吴大司马陆公诔龙旗飞藻灵鼓丨丨顔延之曲水诗序妍歌妙舞之容衔组丨丨之器　张衡东京赋鼖鼓路鼗丨丨幢幢　阮籍鸠赋始戢翼而丨丨遭金风之萧瑟　庾信华林园马射赋总章协律成均丨丨　宋之问诗丨丨迎朝日撞钟望早霞　杜甫山寺诗丨丨静千里临江久防囘　又奉同郭给事汤东灵湫作东山气鸿蒙宫殿居上头君来必十月丨丨临九州】
　　树椹【周礼司弓兵甲革椹质注革甲也春秋传曰蹲甲而射之质正也丨丨以为射正射甲与椹试弓习武也】
　　树碑【后汉书桓彬传光和元年卒于家诸儒莫不伤之佥以为彬有过人者四夙智早成岐嶷也学优文丽至通也仕不苟禄絶髙也辞隆从窊洁操也乃共丨丨而颂焉　又崔寔传建寜中病卒家徒四壁立无以殡敛光禄勲杨赐太仆袁逢少府段颎为备棺椁葬具大鸿胪袁隗丨丨颂徳　南史王骞传为吴郡大守俄征为左户尚书郡境千余人诣阙请留表三奏不许求于郡丨丨许之　北史魏桓帝纪于参合陂西累石为亭丨丨以纪行焉　蔡邕郭有道碑文丨丨表墓黄滔诗两衙断狱兼留客三考论功合丨丨】树质【邢邵冀州刺史封隆之碑发纯粹而成址禀中和而丨丨】
　　树骸【文心雕龙辞之待骨如体之丨丨情之含风犹形之包气也】
　　树种【汉书货殖传序于是辨其土地川泽丘陵衍沃原隰之宜教民丨丨畜养五谷六畜】
　　树艺【孟子后稷教民稼穑丨丨五谷　周礼大司徒班职事十有二于邦国都鄙使以登万民一曰稼穑二曰丨丨三曰作材四曰阜蕃五曰饰材六曰通财七曰化材八曰敛材九曰生材十曰学艺十有一曰世事十有二曰服事　又辨十有二壤之物而知其种以教稼穑丨丨　北史赵郡王干传广陵王欣好营产业多所丨丨京师名果皆出其园　管子行乡里视宫室观丨丨简六畜以时钓修焉　又辟田畴利坛宅修丨丨劝士民勉稼穑修墙屋此谓厚其生　潘岳籍田赋情欣乐于昏作兮虑尽力乎丨丨　王恽诗灌溉滋丨丨一脉穷湾环　马祖常壮游诗宛宛陶穴民艰难谋丨丨】
　　树产【唐书窦威传威性俭素家不丨丨比丧无余赀】
　　树植【方言丨丨立也燕之外郊朝鲜冽水之间凡言置立者谓之丨丨】
　　树立【后汉书陈蕃传论桓灵之世若陈蕃之徒咸能丨丨风声抗论惽俗　元史孙辙传辙幼孤母蔡氏教之知警策自丨丨比长学行纯笃事母甚孝　又范梈传梈天资颖异所诵读辄记忆虽癯然清寒若不胜衣于流俗中克自丨丨无苟贱意　王安石忆昨诗男儿少壮不丨丨挟此穷老将安归】
　　树建【晋书齐王攸传陛下应期创业丨丨亲戚听使藩国自除长吏】
　　树位【北史魏孝文帝纪诏曰比百秩虽陈事典未叙自八元丨丨躬加省览作职员令三十一卷事廹戎期未善周悉须待军囘更论所阙曹植王仲宣诔三台丨丨履道是钟】
　　树元【沈约立太子诏丨丨立嫡有邦所先守器传统于斯为重】
　　树功【汉书邹阳传故无因而至前虽出随珠和璧秪怨结而不见德有人先逰则枯木朽株丨丨而不忘后汉书崔骃传范蠡错埶于防稽伍员丨丨于柏举】
　　树徳【书防誓丨丨务滋除恶务本　左传晋又饥秦伯又饩之粟曰吾怨其君而矜其民且吾闻唐叔之封也箕子曰其后必大晋其庸可冀乎故丨丨焉以待能者于是秦始征晋河东置官司焉　又四王之王也丨丨而济同欲焉　周语国无经何以出令令之不从上之患也故圣人丨丨于民以除之　韩非子善为吏者丨丨不能为吏者树怨　白居易养竹记竹本固固以丨丨君子见其本则思善建不拔者　张衡赋臯陶迈而种徳兮丨丨懋于英六　梁元帝赋每辍书而叹息景丨丨之风声　苏颋奉和姚令公温汤旧馆诗丨丨岂孤迈降神良并出】
　　树善【髙郢水木有本源赋丨丨于人人懐则甘棠不朽泛爱于众众凑则徳水长悬】
　　树恩【后汉书表绍传袁氏丨丨四世门生故吏徧于天下】
　　树风【齐书文惠太子传臣地属元良业微三善光道丨丨于焉盖阙晨宵忷惧有若临渊】
　　树义【文心雕龙颂惟典雅辞必清铄揄扬以发藻汪洋以丨丨】
　　树则【文心雕龙立义选言宜依经以丨丨劝戒与夺必附圣以居宗】
　　树朋【后汉书儒林传论至有分争王庭丨丨私里繁其章条穿求崖穴以合一家之说故扬雄曰今之学者非独为之华藻又从而绣其鞶帨】
　　树类【后汉书郅恽传恽志在从政乃谓郑敬曰子从我为伊吕乎将为巢许乎而父老尧舜也敬曰今幸得全躯丨丨还奉坟墓尽问学道虽不从政施之有政是亦为政也】
　　树党【战国策宣王谓樛留曰吾欲两用公仲公叔其可乎对曰不可今王两用之其多力者内丨其丨其寡力者借外权羣臣或内丨其丨以擅其主或外为交以裂其地则王之国必危矣　史记张耳陈余传田荣欲丨丨于赵以反楚乃遣兵从陈余　汉书髙帝纪项羽数侵夺汉甬道汉军乏食与郦食其谋挠楚权食其欲立六国后以丨丨汉王刻印将遣食其立之　后汉书袁绍传建安元年曹操迎天子都许乃下诏书于绍责以地广兵多而专自丨丨不闻勤王之师而但擅相讨伐　宋书恩幸传序挟朋丨丨政以贿成　全唐诗话自谓门生遂成胶固丨丨背公靡不由此】
　　树私【晋书羊祜传祜女夫尝劝祜有所营置祜黙然不应退告诸子曰人臣丨丨则背公是大惑也汝宜识吾此意　又刘颂传尽公者政之本也丨丨者乱之源也】
　　树藻【齐书乐志夤仪饰序肃礼绵张金华丨丨肃哲腾光】
　　树惇【国语吾闻夫犬戎丨丨能帅旧徳而守终纯固其有以御我矣注言其立性惇朴　宋庠国语补音叙録近世传旧音一篇据解犬戎丨丨引鄯州羌为説夫改善鄯国为州自唐始耳】
　　树因【冥通记刘夫人曰周生尔知积业丨丨从何而来尔已经三过上仙籍】
　　树教【晋书宗室传武帝受禅有司奏诸王未之国者所置官属权有未备帝以安平王孚明徳属尊当宣化丨丨为羣后作则遂备置官属焉　谢庄上封禅仪注奏崇号建极必观俗以丨丨】
　　树道【鲍照送别王宣城诗丨丨慕髙华属路伫深馨】
　　篠
　　篠簜【书禹贡丨丨旣敷传丨竹箭丨大竹水去已布生疏正义曰释草云篠竹箭郭璞云别二名也又云簜竹李巡曰竹节相去一丈曰簜孙炎曰竹阔节者曰簜郭璞云竹别名是丨为小竹丨为大竹　晋书孔愉等传论孔愉父子曁丁潭等咸以丨丨之才邀缔构之运策名霸府骋足髙衢历试清阶遂登显要】篠箭【尔雅丨丨注别二名】
　　篠露【许棠闻蝉诗丨丨凝潜吸蛛丝忽进萦】
　　篠影【司马光诗緑丨丨侵棊局暗】
　　篠骖【全唐诗话徐彦伯为文多变易求新以凤阁为鹓阁龙门为虬户金谷为铣谿玉山为琼岳竹马为丨丨月为魄进士效之谓之涩体】
　　篠氏【方清清虚居士传始祖名籦孙枝散处四方皆以籦裔得赐氏其尤著者曰山隂氏渭川氏毛氏苦氏淡氏防氏爆氏箭氏丨丨】
　　篠横【髙啓略上人房竹诗幽丨半梢丨山窗飐月明】
　　篠深【裴廸斤竹岭诗明流纡且直緑丨密复丨】
　　篠防【羣芳谱慈孝竹生作大丛长榦中耸羣丨外丨向阳则茂宜种髙台】
　　篠长【韩愈竹溪诗蔼蔼溪流漫梢梢岸丨丨】
　　篠静【杜甫诗风含翠丨娟娟丨朱庆余诗翠丨寒逾丨】
　　篁
　　篁竹【陈书髙祖纪雈蒲之盗自反耕农丨丨之豪用禀声朔　羣芳谱丨丨坚而促节体圎而质坚皮白如霜粉大者宜作船细者为笛　笋谱丨丨笋无咮任昉齐竟陵文宣王行状越人之巫覩正风而化俗丨丨之酋感义譲而失险　李孝光秋游雁荡记又多丨丨修长没人春夏十日九雾后行人不见前行人　张耒游东湖赋鹳鹤羣鸣而下上兮杂丨丨之青黄　欧阳元罗浮凤赋屹碧梧而弗实挺丨丨以无枝　朱松新笋诗梅雨冥冥柏已齐连云丨丨暗蛮溪】
　　篁篠【竹谱丨丨之属必生髙燥　晁补之游北山记稍西一峰髙絶有蹊介然仅可歩系马石觜相扶携而上丨丨仰不见日　左思魏都赋丨丨懐风蒲陶结隂　崔伯昜感山赋木则有榛有栗其桐其椅丨丨懐风桃李成蹊　裴纳之诗当阶丨丨密约岸荷蕖长】
　　篁箨【谢灵运往北山经湖中诗初丨苞緑丨新蒲含紫茸　元稹新竹诗新丨才解丨寒色已青葱　欧阳修诗新丨渐解丨翠色日已深】
　　篁笋【笋谱丨丨八月生止十一月皮黑紫色其心实人取细切盐渍少顷以浆水渍再宿沥干缾藏泥封谓之笋笴】
　　篁林【蒋涣奉和徐侍郎中书丛篠韵诗中禁夕沉沉幽丨别作丨】
　　篁雾【鲍照月下登楼联句髣髴萝月光缤纷丨丨隂】
　　篁路【鲍照在荆州与张使君李居士联句桥磴支吾辙丨丨拂轻鞍】
　　篁径【孟浩然寻香山湛上人诗石门殊豁险丨丨转深邃】
　　篁墩【列朝诗小序程敏政字克勤休寜人丨丨文集九十余卷李长沙为序按新安文献志黄墩世忠庙在县西三十里梁程仪同灵洗諡忠壮所居或谓黄墩之黄旧乃篁字地多产竹故云后因黄巢乱所过杀戮无遗独以黄为己姓凡遇姓氏州里山川但系黄名者辄不犯当时衣冠尝避地于此而得全其族者乱定他徙忘其本遂更篁为黄焉】
　　篁阵【皮日休独在开元寺避暑颇懐鲁望因飞笔联句松行将雅拜丨丨欲交麾】
　　篁栖【树萱録剡人贾传于镜湖泊舟夜月纵歩于清水芳荷中见二叟立语一曰碧继翁一曰丨丨叟相与吟诗贾遽揖之化为白鹭飞去】
　　篁香【袁泰诗风动新丨隐隐丨】
　　篁碧【杜甫秦州诗丛丨低地丨髙柳半天青】
　　篁緑【黄庭坚诗野次小峥嵘幽丨相依丨】
　　篁轩【苏辙寄题陈宪郎中竹轩诗家有修丨緑满丨趋庭诗礼旧忘言】
　　篁端【陆蒙蠧化篇见蕙隙下】
　　笆
　　笆竹【竹谱棘竹骈深一丛为林根如推轮节若束针亦曰丨丨城固是任篾笋旣食鬓发则侵　羣芳谱棘竹生交州诸郡丛生有数十茎大者二尺围肉至厚实中破以为弓拔节皆有刺彼人种以为城卒不可攻一名丨丨　又般肠竹生东郡缘海诸山中其笋最美云与丨丨相似出闽中并见沈志其形未详】笆类【竹谱般肠实中与丨相丨于用寡宜为笋殊味】
　　笆篱【刘禹锡诗溪中士女出丨丨　白居易诗灼灼千朶红笺笺五束素上张幕屋芘旁织丨丨防　方岳诗氄禽争灌木吠犬守丨丨　又一枝开过竹丨丨　又与君只隔竹丨丨】
　　笋【笋通】
　　笋竹【书顾命见蒻竹下　杨万里春尽感兴诗丨借一风争作丨燕分数子别成窠】
　　笋箨【南史明僧绍传髙帝谓庆符曰卿兄髙尚其事亦尧之外臣朕梦想幽人固已勤矣所谓迳路絶风云通仍赐竹根如意丨丨冠隐者以为荣焉　郑谷春暮咏懐寄集贤韦起居衮诗寂寂风帘信自垂杨花丨丨正离披　杨万里风雨诗自拾荷花揩面汗新将丨丨制头巾】
　　笋根【冷斋夜话老杜诗云丨丨稚子无人见江上鳬雏并母眠世或不解稚子无人见何等语唐人食笋诗曰稚子脱锦防骈头玉香滑则稚子为笋明矣赞寜杂志曰竹根有鼠大如猫其色类竹名竹防亦名稚子予问韩子苍子苍曰笋名稚子老杜之意也不用食笋诗亦可耳】
　　笋萌【益部方物志慈竹赞中实外坚丨不时丨】
　　笋苞【东观汉记马援至荔浦见冬丨名丨上言禹贡厥苞橘柚疑谓是也　孙觌诗緑丨遗丨半出篱清溪一曲翠相迷】
　　笋芽【皮日休重元寺元达年逾八十好种名药诗见松叶下　寒山诗见梅子下】
　　笋穉【西溪丛语杜牧之朱坡诗云小莲娃欲语幽丨丨相携言丨如丨子与杜甫竹根稚子无人见同意】笋尖【范成大大雨宿仰山翌日骤霁混融云无乃开仰山之云乎出山道中作此寄混融诗见茶粒下刘基马圗歌两耳抽出春丨丨　又皮日休奉和鲁望秋日遣懐次韵诗见茶旗下】
　　笋蔕【鲍溶闻蝉诗清香丨丨风晓露莲花泪】
　　笋梢【杜牧诗斑丨新丨短　陆游林间书意诗见梅子下　又题斋壁诗见荷背下】
　　笋皮【汉书髙帝纪髙祖为亭长防竹皮为冠注师古曰竹皮丨丨谓笋上所解之箨耳今人亦徃徃为丨丨巾古之遗训也　笋谱丨丨扇今江东人取苦竹丨丨厚可三分磔开一尺五寸杉木为柄漆纸饰缘内书画适意止不受彩耳　庾信八道士馆诗野衣缝蕙叶山巾篸丨丨】
　　笋肉【齐民要术食经曰淡竹笋法取丨丨五六寸者按盐中一宿出盐令尽煮糜一斗分五升与一升盐相和糜热须令冷内竹笋醎糜中一日拭之内淡糜五日可食也　羣芳谱笋干丨丨一百斤用盐五升水一小桶候沸涌抝出汁候干旋添笋汁煮熟捞出压之或用手揉在锅隔夜则黑热洒则枯一日晒干则硬火焙便不软临食时取浸笋汁煮笋则有味】
　　笋角【葛长庚府姑赋见蕨拳下】
　　笋茎【王维游化感寺诗见菰米下】
　　笋殻【笋谱陈隂铿侍宴赋得竹诗曰夹池一丛竹青翠不惊寒叶醒宜城酒皮裁薛县冠今详隂铿用汉髙祖往薛县治丨丨冠也　又僧家多取苦丨丨裁为鞋屐中屉可隔足汗耳】
　　笋束【黄庭坚诗冰底斵春生丨丨豹文解箨馔寒玉】
　　笋丛【司空曙诗岩丨出丨长】
　　笋林【南史隐逸传沈道防吴兴武康人也有人拔屋后笋令人止之曰惜此丨欲令成丨更有佳者相与乃令人买大笋送与之盗者慙不取道防使置其门内而还　曹松桂江诗丨丨次第添斑竹雏鸟参差防锦囊】
　　笋鞭【徐夤丨丨诗累累节转苍龙骨寸寸珠联巨蚌胎】
　　笋笴【笋谱挲摩笋南人亦藏之为丨丨　梅尧臣依韵和永叔子履冬夕小斋联句见寄诗险辞鬬尖奇冻地抽丨丨】
</div>
    <div class="pagination">
<a href="御定骈字类编_page788.html">上一页</a><span>...</span><a href="御定骈字类编_page784.html">784</a><a href="御定骈字类编_page785.html">785</a><a href="御定骈字类编_page786.html">786</a><a href="御定骈字类编_page787.html">787</a><a href="御定骈字类编_page788.html">788</a><span class="current-page">789</span><a href="御定骈字类编_page790.html">790</a><a href="御定骈字类编_page791.html">791</a><a href="御定骈字类编_page792.html">792</a><a href="御定骈字类编_page793.html">793</a><a href="御定骈字类编_page794.html">794</a><span>...</span><a href="御定骈字类编_page790.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
