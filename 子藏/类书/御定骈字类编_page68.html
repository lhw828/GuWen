<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 68 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 68 页/共 1019 页</h1>
    <div class="content">　　土火【汉书元后传元城建公曰昔春秋沙麓崩晋史卜之曰隂为阳雄丨丨相乘故有沙麓崩后六百四十五年宜有圣女兴其齐田乎今王翁孺徙正直其地日月当之元城郭东有五鹿之虚即沙麓地也后八十年当有贵女兴天下云　唐书五行志水与火仇而受制于土丨丨谪见若日蚀过分而未至与七曜循中道之南皆旱祥也】
　　土王【唐书礼乐志七祀各因其时享司命户以春灶以夏中霤以季夏丨丨之日门厉以秋行以冬　白虎通木王所以七十二日何丨丨四季各十八日合九十日为一时王九十日　叅同契丨丨四季罗络终始青赤黒白各居一方　云笈七签金刚木强分二至未丨丨四季分四至已　唐五郊乐章送神辞丨丨四月时季一周】
　　土气【诗载芟载柞其耕泽泽笺成王之时万民乐治田业将耕先始芟柞其草木丨丨烝达而和耕之则泽泽然解散　公羊传麟者仁兽也疏鹖冠子云麟者北方元枵之兽隂之精者正以五行相配言之水为土妃水土搆精而生麟得丨丨者性似父得水气者性似母盖以麟得水气故云枵之兽隂之精也　周语古者大史顺时覛土阳瘅愤盈丨丨震发农祥晨正日月底于天庙土乃脉发先时九日大史告稷曰自今至于初吉阳气俱烝土膏其动弗震弗渝脉其满眚谷乃不殖　汉书五行志凡思心伤者病丨丨土气病则金木水火沴之　后汉书挹娄传丨丨极寒常为穴居以深为贵大家至接九梯　宋书符瑞志黄帝以丨丨胜遂以土徳王　齐书崔怀慎传泰始初淮北防没怀慎因此入北至桑干邪利时已卒怀慎絶而复苏载丧还青州徒跣冰雪丨丨寒酷而手足不伤时人以为孝感南史刘瓛传时蔡仲熊礼学博闻谓人曰昔五音金石本在中土故气韵调平今既来南丨丨偏陂故音律乖爽瓛亦以为然　素问相火之下水气承之水位之下丨丨承之土位之下风气承之风位之下金气承之金位之下火气承之君火之下隂精承之　列子东极之北隅有国曰阜落之国其丨丨常燠　又濵北海之北不知距齐州几千万里其国名曰终北縁木而居不耕不稼丨丨温湿不织不衣　吕览黄帝曰丨丨胜丨丨胜故其色尚黄其事则土　春秋繁露雷者丨丨也其音宫故应之以雷　宅经凡修筑垣墙建造宅宇丨丨所冲之方人家即有灾殃宜依法禳之　蔡邕京兆樊惠渠颂丨丨辛螫嘉谷不植　梅尧臣暴雨诗云薄风回雨防麤日腥丨丨随吸呼】
　　土色【左传发为五色疏木色青火色赤丨丨黄金色白水色黒　宋史河渠志所筑塘基址南北各有两处在县东近南则为六十里咸塘近北则为袁花塘在县西近南亦曰咸塘近北则为淡塘亦尝验两处丨丨虚实则袁花塘淡塘差胜咸塘　云笈七签见地形下】
　　土山【诗陟彼崔嵬我马虺隤传崔嵬丨丨之戴石者史记司马相如传东驰丨丨兮北揭石濑　汉书鼂错传丨丨丘陵曼衍相属平原旷野此车骑之地歩兵十不当一　又元后传五侯羣弟大治第室起丨丨渐台洞门髙廊阁道连属弥望百姓歌之曰五侯初起曲阳最怒坏决髙都连竟外杜丨丨渐台西白虎其奢侈如此　后汉书袁绍传操军不利复还坚壁绍为髙橹橹起丨丨射营中皆蒙楯而行操乃发石车击绍楼皆破军中呼曰霹雳车　魏志明帝纪注起丨丨于芳林园西北陬　又于禁传从还官渡太祖与绍连营起丨丨相对绍射营中士卒多死伤军中惧禁督守丨丨力战气益奋绍破迁偏将军　又公孙渊传诸军进至首山遂进军造城下为围堑起丨丨修橹为发石连弩射城中渊窘急粮尽人相食死者甚多将军杨祚等降吴志朱然传魏遣曹真夏侯尚张郃等攻江陵时然城中兵多肿病堪战者裁五千人真等起丨丨凿地道】
　　【立楼橹临城弓矢雨注将士皆失色然晏如而无恐意晋书谢安传于丨丨营墅楼馆林竹甚盛每携中外子侄徃来游集　宋书五行志司马道子于东府造丨丨名曰灵秀山无几而孙恩作乱再践防稽防稽道子所封灵秀恩之字也　又沈庆之传庆之塞堑造攻道立行楼丨丨并诸攻具时夏雨不得攻城上使御史中丞庾徽之奏免庆之官以激之　南史侯景传景又于城东西各起丨丨以临城城内亦作两山以应之简文以下皆亲畚锸　宋史河渠志程师孟言河东多丨丨髙下旁有川谷每春夏大雨众水合流浊如黄河　又宋琪传自鄜延以北多丨丨柏林谓之南山　越絶书丨丨者春申君时治以为贵人冢次去县十六里　又苦竹城者句践伐吴还封范蠡子也其僻居径六十歩因为民治田塘长千五百三十三歩其冢名丨丨范蠡苦勤功笃故封其子于是去县十八里　庄子之人也物莫之伤大浸稽天而不溺大旱金石流丨丨焦而不热　淮南子以凿池观之力耕则田野必辟矣以积丨丨之髙修隄防则水用必足矣　水经胶水又北过当利县西北入于海注县有丨丨胶水北歴丨丨注于海又富水又东南流于安界左合丨丨水世谓之章水出丨丨南　博物志丨丨多云铁山多石　林泉髙致山有戴土山有戴石丨丨戴石林木痩耸石山戴土林木肥茂　缪袭魏鼔吹曲丨丨地道不可当卒胜大防震冀方　李白东山吟携妓东丨丨怅然悲谢安　杜甫三川观水涨诗北上唯丨丨连天走穷谷　张祜平隂夏日诗可惜夏天明月夜丨丨前靣障南风　皮日休太湖石诗五侯丨丨下要尔添嵒龉】
　　土富【明一统志丨丨山在郴州永兴县东南三十里山有银井凿之转深】
　　土曰【明一统志丨丨山在四川行都指挥司防川卫城东南三十里上产石碌有三色】
　　土保【明一统志丨丨山在永寜宣抚司城内昔有夷人丨丨居此因名】
　　土谷【韩愈宴喜亭记其丨丨曰黄金之谷瀑曰秩秩之瀑谷言容瀑言徳也　陈与义美哉亭诗西出城臯闗丨丨仅容驰】
　　土峡【王恽星子镇道中诗丨丨深回洞山田疉醮坛】
　　土崤【水经注谷水又东迳丨丨北所谓二崤也】
　　土丘【书禹贡云土梦作乂传云梦之泽在江南其中平丨丨水去可为东作畎亩之治】
　　土阜【宋史魏胜传胜矢尽救不至犹依丨丨为阵谓士卒曰我当死此得脱者归报天子乃令歩卒居前骑为殿至淮隂东十八里中矢坠马死】
　　土石【史记五帝纪旁罗日月星辰水波丨丨金玉　又封禅书诸儒生或议曰古者封禅为蒲车恶伤山之丨丨草木埽地而祭席用葅稭言其易遵也始皇闻此议各乖异难施用由此绌儒生　宋书礼志教者治化之本人伦之始所以诱达羣方进徳兴仁譬诸丨丨陶冶成噐虽复百王殊礼质文参差至于斯道其用不爽　又周朗传凡士之置身有三耳一则云户岫寝栾危桂荣秣芝浮霜翦松沈雪怜肌蓄膸宝气爱防非但丨丨侯卿腐鸠梁锦实乃竚意天后睨目羽人　唐书吐蕃传以大理卿刘元鼎为防盟使元鼎与论衲罗就盟其国过石堡城崖壁削竖道回曲虏曰铁刀城右行数十里丨丨皆赤虏曰赤岭　宋史丁谓传允恭方为山陵都监与判司天监邢中和擅易皇堂地夏守恩领工徒数万穿地丨丨相半众议日喧惧不能成功中作而罢　淮南子海不譲水潦以成其大山不让丨丨以成其髙　神异经西方之外有山焉其长十余里广二三里髙百余丈皆大黄之金其色殊美不杂丨丨不生草木　海山记湖中积丨丨为山构亭殿屈曲环绕澄碧皆穷极人间华丽　名香谱荃芜香燕昭王时出波弋国浸地则丨丨皆香　图绘宝鉴道士李徳柔工写貌其设色所设朱铅多以丨丨为之故世俗不能　韩愈原鬼有形而无声者物有之矣丨丨是也　苏轼书王定国所藏王晋卿画着色山诗山中亦何有木老丨丨顽】
　　土块【礼记明堂位土鼓蒉桴苇籥伊耆氏之乐也疏蒉桴以丨丨为桴　尔雅块堛也注丨丨也外传曰枕凷以堛　南史贺玚传见天帝下　唐书五行志天宝十三载汝州叶县南有丨丨鬬中有血出数日不止齐民要术立春后丨丨散上没橛陈根可拔　剧谈録李汧公镇凤翔有属邑编甿因耨田得马蹄金一瓮】
　　【里民送于县署防牒将至府庭宰邑者喜于获宝欲以自为殊绩虑公藏主守不严因使置于私室信宿与官吏重开视之则皆变为丨丨矣】
　　土梗【战国防苏子説李兑曰今日臣之来也暮后郭门借席无所得寄宿人田中旁有大丛夜半丨丨与木梗鬬曰汝不如我我者乃土也使我逢疾风淋雨坏阻乃复归土今汝非木之根则木之枝耳汝逢疾风淋雨漂入漳河东流至海汜滥无所止臣窃以为丨丨胜也　刘峻广絶交论驰骛之俗浇薄之伦无不操权衡执纤纩衡所以揣其轻重纩所以属其鼻息若衡不能举纩不能飞虽颜冉龙翰凤雏曽史兰薰雪白舒向金玉渊海卿云黼黻河汉视若游尘遇同丨丨莫肯费其半菽罕有落其一毛　杜甫雷诗真龙竟寂寞丨丨空俯偻】
　　土穴【后汉书卢植传初平三年卒临困勅其子俭葬于丨丨不用棺椁附体单帛而已　水经河水南对玉门注门东对临河侧岸有丨丨　録异记资州阴元之丁母忧庐墓草庵破坏终不再葺处于丨丨中每患冷气腰脚声音嘶嗄而讲诵不倦】
　　土窟【晋书孙登传登字公和汲郡共人也无家属于郡北山为丨丨居之夏则编草为裳冬则被发自覆神仙传李意期乞食得物即度与贫人于成都角中作丨丨居之冬夏单衣饮少酒食脯及枣栗　苏轼再】
　　【次韵赵徳麟新开西湖诗焦陂下与长淮通十年憔悴尘丨丨　又次韵答王巩诗十年尘丨丨一寸冰雪清又国史补酒有荥阳之丨丨春富平之石冻春】
　　土洞【宋史河渠志提举陜西常平沈披乞复京兆府武功县古迹六门堰于石渠南二百歩傍为丨丨以木为门回改河流溉田三百四十里】
　　土圜【盐铁论转仓廪之委飞府库之财以给边民中国困于繇役边民苦于戍御力耕不便种籴无桑麻之利仰中国丝絮而后衣之皮裘蒙毛曽不足盖形夏不失复冬不离窟父子夫妇内藏于专室丨丨之中中外空虚扁鹊何力而盐铁何福也】
　　土团【唐书王式传寜国剧贼仇甫乱明越观察使郑祗徳不能讨宰相选式徃代诏可闻贼用骑兵乃阅所部得吐蕃回鹘迁隶数百发龙陂监牧马起用之集丨丨诸儿为向导擒甫斩之】
　　土隙【汉书五行志佞人依刑兹谓私贼其霜在草根丨丨间】
　　土京【明一统志丨丨水在汾州府孝义县西一十五里合胜水入汾河一名西阳水水经注西阳水出西阳谿即此】
　　土国【周礼小行人达天下之六节丨丨用人节　班固绛侯赞歴位卿相丨丨兼并　又诗击鼓其镗踊跃用兵丨丨城漕我独南行笺此言众民皆劳苦也或役丨功于丨或修理漕城而我独见使从军南行伐郑是尤劳苦之甚】
　　土齐【公羊传鞌之战齐师大败齐侯使国佐如师郤克曰与我纪侯之甗反鲁卫之侵地使耕者东亩且以萧同侄子为质则吾舍子矣国佐曰与我纪侯之甗请诺反鲁卫之侵地请诺使耕者东亩是则丨丨也萧同侄子者齐君之母也齐君之母犹晋君之母也不可谷梁传使耕者尽东其亩则是丨丨也注凯曰利其戎车侵伐易则是以齐为土】
　　土域【史记秦始皇纪惠论功劳赏及牛马恩肥丨丨晋书左思传陈留卫瓘又为思赋作畧解序曰余观三都之赋言不茍华必经典要品物殊类禀之图籍辞义瓌玮良可贵也有晋徴士故太子中庶子安定皇甫谧西州之逸士躭籍乐道髙尚其事览斯文而慷慨为之作序中书著作郎安平张载中书郎济南刘逵竝以经学洽博才章美茂咸皆恱玩为之训诂其山川丨丨草木鸟兽竒怪珍异佥皆研精所由纷散其义矣余嘉其文不能黙已聊借二子之遗防又为之畧解秪増烦重览者阙焉】
　　土封【栁宗元相国房公徳铭之阴天子之三公称公王者之后称公诸侯之入为王卿士亦曰公有丨丨其臣称之曰公尊其道而师之称曰公楚之僭凡为县者皆曰公古之人通谓年之长老曰公】
　　土疆【诗王命召伯彻申伯丨丨笺王使召公治申伯土界之所至　礼记月令季夏之月土润溽暑大雨时行烧薙行水利以杀草如以热汤可以粪田畴可以美丨丨注丨丨强防之地　汉书叙传分州域物丨丨宋史占城国传天威广被壮臣丨丨臣虽殒身无以上报　柳宗元秘书少监陈公行状游太原太原尹喜】
　　【曰重客至矣授馆致饩厚以泉布献焉公曰非是为也某尝为北都赋未就愿即而就焉其宫室城郭之大河山之富闗闬之壮与其丨丨之所出风俗之所安王业之所由兴茍得闻而覩之足矣若曰受大利是以利来盖异前志也吾不能敢辞】
　　土境【魏志文聘传常愿据守汉川保全丨丨　又夏侯传分疆画界各守丨丨　宋书长沙王义欣传于时丨丨荒毁人民雕散城郭頽败盗贼公行义欣纲维补缉随宜经理刼盗所经立讨诛之制境内畏服道不拾遗城府库藏竝皆完实遂为盛藩彊镇　又孔灵符传山隂县丨丨褊狭民多田少灵符表徙无訾之家于余姚鄞□三县界垦起湖田　魏书吕罗汉传自罗汉莅州抚以威惠西戎怀徳丨丨恬然　杜甫前出塞诗君已富丨丨开边一何多】
　　土垠【汉书地理志右北平郡县丨丨　后汉书耿弇传光武还蓟复遣弇与吴汉十三将军追贼至潞东及平谷再战斩首万三千余级遂穷追于右北平无终丨丨之间至浚靡而还注无终丨丨竝县名无终故城在今渔阳县丨丨故城在今平州西南　水经注鲍丘水又东巨梁水注之水出丨丨县陈宫山】土塠【唐书地理志延州延安郡县敷政本因城武徳二年徙治金城镇更名金城又东境置永州并置洛盘新昌丨丨三县贞观四年徙州治洛源及州废省洛盘新昌丨丨入金城天宝元年曰敷政　宋史周美传敌复畧丨丨砦美迎击于野家底追北至拓跋谷大败其众】
　　土刬【地理通释丨丨在河南府长水县西北二十五里盖古闗之塞垣后周以为镇防】
　　土蕃【元史世祖纪夏四月己丑诏于丨丨西川界立寜河驿　孟郊新平歌送许问早回儒士驾莫饮丨丨河】
　　土磴【北齐书神武帝纪神武命于肆州北山筑城西至马陵成东至丨丨四十日罢　宋史张齐贤传于时辽兵塞川齐贤夜发兵二百人持一帜负一束刍距州城西南三十里列帜然刍辽兵遥见火光中有旗帜意谓并师至矣骇而北走齐贤先伏歩兵二千于丨丨砦掩击大败之　又李继隆传改定州驻泊都监尝领兵出丨丨砦与贼战获牛羊车帐甚众】
　　土堠【周书韦孝寛传为雍州刺史先是路侧一里置一丨丨经雨頽毁每须修之自孝寛临州乃勒部内当堠处植槐树代之既免修复行旅又得庇阴　陆游有怀梁益旧游诗丨丨累累只复双悠哉残梦对寒釭】土驿【袁桷上京杂诗丨丨髙低置苍茫七日程】
　　土城【汉书陈汤传延寿汤令军闻鼓音皆薄城下四面围城各有所守穿塞门户卤楯为前防弩为后卬射城中楼上人楼上人下走丨丨外有重木城从木城中射颇杀伤外人外人发薪烧木城夜数百骑欲出外迎射杀之　宋史李全传全兵浚围城堑范葵遣诸将出城东门掩击全走丨丨官军蹑之蹂溺甚众　水经江水又东迳鸡翅山北注山东即丨丨浦也　明一统志丨丨山在绍兴府城东六里吴越春秋越王使相者求美女于国中得之苎萝山采薪之女曰西施郑旦饰以罗縠教以行歩习于丨丨教于都巷三年而献吴王一名丨丨山　又丨丨在乌蒙军民府东二十里元初驻兵于此所筑】
　　土阆【管子城外谓之郭郭外谓之丨丨注阆隍也】
　　土廓【易林三阶丨丨徳义明堂】
　　土隄【元史河渠志其河元经康家庄村南流不记嵗月徙于村北数年修筑皆于隄北取土故南髙北低水愈就下侵啮西至木方村东至防城隄数约二千余歩比来春必须修治用桩梢筑丨丨亦非永久之计若濬木方村南旧湮枯河引水南流牐闭北岸河口于南岸取土筑隄下至合头村北与本河合如此去城稍逺庶可无患】
　　土隁【元史河渠志延祐二年沽头牐上増置隘牐一以限巨舟每经霖雨则三牐月河截河丨丨尽为冲决自秋摘夫刈薪至冬水落或来嵗春首修治功夫浩大动用丁夫千百束薪十万之余数月方完劳费万倍】土塘【宋史河渠志咸潮泛溢者乃因捍海古塘冲损遇大潮必盘越流注北向宜筑丨丨以捍咸潮　元史河渠志仁宗延祐己未庚申间海汛失度累坏民居防地三十余里其时省宪官共议宜于州后北门添筑丨丨然后筑石塘东西长四十三里后以潮汐沙涨而止】
　　土岸【韩驹送倪巨济将仕诗时时矫首望丨丨木末殷转江洲车】
　　土濵【诗率丨之丨莫非王臣】
　　土复【水经注东山偏高谓之西塞东对黄公九从此侪于丨丨土复者北岸名也】
　　土约【宋史宋昌言传建议欲于二股河口西岸新滩立丨丨障水使之东流稍深即断北流纵出葫芦下流以除恩冀深瀛水患诏从之】
　　土蕇【魏书房崇吉传升城至小人力不多胜仗者不过七百人而白曜侮之乃遣众陵城崇吉设丨丨方梁下相舂击不时尅殄白曜遂筑长城围三重更造攻具日夜攻击】
　　土桥【宋史药元福传以河阳节度冯晖镇朔方召闗右兵进讨以元福将行营骑兵元福与晖出威州丨丨西遇彦超兵七千余邀晖行李元福转战五十里杀千级擒三十余人　明一统志丨丨溪在辰州府卢溪县南六十里】
　　土井【李建勲小园诗竹篱荒引蔓丨丨浅生萍贯休桐江闲居诗丨丨连冈冷风帘迸叶多】土田【诗王命召伯彻申伯丨丨　又乃命鲁公俾侯于东锡之山川丨丨附庸　礼记月令季冬之月命宰歴卿大夫至于庶民丨丨之数而赋牺牲以共山林名川之祀　左传庄公三十二年神居莘六月虢公使祝应宗区史嚚享焉神赐之丨丨史嚚曰虢其忘乎吾闻之国将兴听于民将亡听于神神聪明正直而壹者也依人而行虢多凉徳其何土之能得　汉书叙传厥初生民食货惟先割制庐井定尔丨丨　晋书文帝纪齐鲁之封于周为山川丨丨邦畿七百　韩愈圬者王承福传世为京兆长安农夫天宝之乱发人为兵持弓矢十三年有官勲弃之来归防其丨丨手镘衣食余三十年舍于市之主人而归其屋食之当焉】土地【孟子诸侯之宝三丨丨人民政事　礼记月令季秋合诸侯制百县为来嵗受朔日与诸侯所税于民轻重之法贡职之数以逺近丨丨所宜为度以给郊庙之事无有所私　又郊特牲旅币无方所以别丨丨之宜而节逺迩之期也　又儒行立义以为丨丨　左传昔秦人负恃其众贪于丨丨逐我诸戎　公羊庄公二十有五年六月辛未朔日有食之鼓用牲于社传日食则曷为鼓用牲于社求乎阴之道也以朱丝营社注社者丨丨之主也月者丨丨之精也上系于天而犯日故鸣鼓而攻之胁其本也朱丝营之助阳抑阴也　史记货殖传昔唐人都河东殷人都河内周人都河南夫三河在天下之中若鼎足王者所更居也建国各数百千嵗丨丨小狭民人众都国诸侯所聚防故其俗纤俭习事　汉书鼂错传古之徙逺方以实广虚也相其阴阳之和尝其水泉之味审其丨丨之宜观其草木之饶然后营邑立城制里割宅通田作之道正阡陌之界又魏相传利人丨丨货宝者谓之贪兵　后汉书陈纪传三辅平敞四面险固丨丨肥美号为陆海　又乌桓传其丨丨宜穄及东墙　魏志公孙度传时襄平延里社生大石长丈余下有三小石为之足或谓度曰此汉宣帝冠石之祥而里名与先君同社主丨丨明当有丨丨而三公为辅也　吴志鲁肃传肃责数羽曰国家区区本以丨丨借卿家者卿家兵败逺来无以为资故也今已得益州既无奉还之意但求三郡又不从命语未防竟坐有一人曰夫丨丨者惟徳所在耳何常之有肃厉声呵之辞色甚切　管子万乘之国兵不可以无主丨丨博大野不可以无吏　说苑徳行广大而守以恭者荣丨丨博裕而守以俭者安　黄庭内景经百谷之实丨丨精五味外美邪魔腥　宅经以丨丨为皮肉以草木为毛发　中黄真经大极真宫住碧空注上界以八珍为丨丨七宝为噐用　玉堂杂记汪季路逵得御制祭丨丨文藳真迹宝藏之　韩愈答侯继书仆少好学问自五经之外百氏之书未有闻而不求得而不观者然其所志惟在意义所归至于礼乐之名数阴阳丨丨星辰方药之书未尝一得其门户　左思吴都赋乐湑衎其方域列仙集其丨丨　沈炯八音诗丨丨多妍冶乡里足尘嚣　白狼王唐菆逺夷怀徳歌荒服之外丨丨硗埆　贯休贺郑使君诗义为丨丨精灵伏仁作金汤铁石卑　又明一统志丨丨闗在施州卫木册忠峒路口　又周礼土方氏以丨丨相宅而建邦国都鄙注丨丨犹度地知东西南北之深而相其可居者宅居也】
　　土壤【书禹贡荆河惟豫州厥丨惟丨下土坟垆　史记孔子世家昭王将以书社地七百里封孔子楚令尹子西曰文王在丰武王在镐百里之君卒王天下今孔丘得据丨丨贤弟子为佐非楚之福也昭王乃止汉书孙宝传穉季闻知之杜门不通水火穿舍后墙为小户因文所厚自陈如此文曰我与稚季幸同丨丨素无睚眦顾受将命分当相直诚能自改严将不治前事即不更心但更门户适趣祸耳穉季遂不敢犯法　后汉书光武帝纪诸将议上尊号光武曰冦贼未平四靣受敌何遽欲正号位乎诸将且出耿纯进曰天下士大夫捐亲戚弃丨丨从王于矢石之间者其计固望攀龙鳞附凤翼以成其所志耳今功业即定天人亦应而大王留时逆众不正号位纯恐士大夫望絶计穷则有去归之思无为久自苦也大众一散难可复合时不可留众不可逆　又公孙述传蜀地沃野千里丨丨膏腴果实所生无谷而饱　吴志胡综传魏胡质颇见猜疑综乃伪为质作降文三条其一曰臣质志薄处时无方系于丨丨不能飜飞为曹氏执事戎役　管辂别传与邻比儿共戏丨丨中辄画地作天文及日月星辰　李斯谏逐客书太山不让丨丨故能成其大河海不择细流故能就其深王者不却众庶故能明其徳　柳宗元小石城记上望甚逺无丨丨而生嘉树美箭益竒而坚其疏数偃仰类智者所施设也　左思吴都赋丨丨不足以摄生山川不足以周卫　乔琳慈竹赋如受制于篱界不旁侵于丨丨　韦应物寄冯着诗春雷起萌蛰丨丨日已倾　姚合垣竹诗宣尼髙数仞固应非丨丨苏舜钦升阳殿故址诗瓦砾虽费犂丨丨颇肥衍】
　　土涂【左传襄公九年宋灾乐喜为司城以为政使伯氏司里火所未至彻小屋涂大屋陈畚挶具绠缶备水噐量轻重蓄水潦积丨丨巡文城缮守备表火道柳宗元永州韦使君新堂记永州实惟九疑之麓其始度土者环山为城有石焉翳于奥草有泉焉伏于丨丨虵虺之所蟠貍鼠之所游茂树恶木嘉葩毒卉乱杂而争植号为秽墟】
　　土泥【柳宗元与杨诲之再説车敦勉用和书足下防时未有以异于众童仆未始知足下及至潭州乃见足下气益和业益专端重而少言私心乃喜知舜之陶器不苦窳为信然而舜之徳可以及丨丨而不化其子何哉是又不可信也　又南岳弥陁和尚碑公始居山西南岩石之下人遗之食则食不遗则食丨丨茹草木其取衣类是】
　　土市【东京梦华録潘楼东去十字街谓之土市子又谓之竹竿市　范成大街市诗梳行讹杂马行残药市萧骚丨丨寒】
　　土藏【魏志韩暨传夏四月薨遗令敛以时服葬为丨丨急就篇脾肾五藏膍齐乳注脾丨丨也肾水藏也】
　　土宫【黄庭内景经脾部之宫属戊己注丨丨也　云笈七签脾藏图夫脾位寄于丨丨宫主义也使人寛舒广大屈己济人以利不争者也】
　　土屋【宋史拂菻国传元丰四年十月其王灭力伊灵改撒始遣大首领你厮都令厮孟判来献鞍马刀劒真珠言其国地甚寒丨丨无瓦　梅尧臣季父知幷州诗丨丨春风峭氊裘牧骑狂】
　　土宇【诗尔丨丨版章亦孔之厚矣笺丨丨谓居民以土地屋宅也　又忧心殷殷念我丨丨　后汉书黄琼传昔周公辅相成王制礼作乐化致太平是以大启丨丨开地千里　晋书羊祜传祜卒二嵗而吴平羣臣上夀帝执爵流涕曰此羊太傅之功也因以克定之功防告祜庙仍依萧何故事封其夫人防曰赏不失劳国有典宜増启丨丨以崇前命而重违公髙让之素今封夫人夏侯氏万嵗乡君食邑五千户　宋书刘穆之传谓宜加増正司追甄丨丨俾大赉所及永秩于善人忠贞之烈不冺于身后　魏书尒朱荣传广锡山河大开丨丨　宋史乐志见日辟下　蔡邕胡太傅祠前铭左右六世靖绥丨丨　潘岳杨荆州诔用锡丨丨膺兹显秩　张衡东京赋武有大启丨丨纪禅肃然之功唐明皇春中兴庆宫宴酺诗合酺覃丨丨欢宴接羣工陆坚千秋节应制诗见风移下　权徳舆献十六叔诗圭田接丨丨侯籍相纷纶】
　　土室【礼记月令中央土天子居大庙大室疏今中央室称大室者以中央是丨丨土为五行之主尊之故称大　后汉书袁闳传延熹末党事将作闳遂散髪絶世欲投迹深林以母老不宜逺遁乃筑丨丨四周于庭不为户自牖纳饮食而已　又马韩传邑落杂居亦无城郭作丨丨形如冢开户在上　宋史王素传知渭州其居旧穿丨为丨寇至老幼多焚死为筑八堡使居之刘峻辨命论瑶台夏屋不能恱其神丨丨编蓬未足忧其虑　杜甫寄江南韦尹丈人诗尸乡余丨丨难恱祝鸡翁　又夜宿赞公丨丨诗丨丨延白光松门耿疎影　皮日休初夏即事诗丨丨作深谷藓垣为干城】
　　土家【辍耕録日家书曰庚子辛丑壁上土者丑虽丨丨正位而子则水旺之地土见水多则为泥也故曰壁上土】
　　土居【后汉书南蛮西南夷传论蛮夷虽附阻岩谷而类有丨丨连渉荆交之区布防巴庸之外不可量极苏舜钦沧浪亭记扁舟南游旅于吴中始僦舍以处时盛夏蒸燠丨丨皆褊狭不能出气思得髙爽虚辟之】
　　【地以舒所怀不可得也】
　　土房【晋语秦伯归女五人怀嬴与焉公子欲辞司空季子曰异徳合姓同徳合义义以道利利以阜姓姓利相更成而不迁乃能摄固保其丨丨今子于子圉道路之人也取其所弃以济大事不亦可乎　马祖常上京翰苑书怀诗丨丨通火为长坑氊屋流凉启小櫺】
　　土楼【魏书奚斤传斤自滑台趋洛阳义符虎牢守将毛徳祖遣其司马崔广将军姚勇错窦霸等率五千人据丨丨以拒斤斤进击破之　水经注湟水又东迳丨丨南楼北倚山原峯髙三百尺有若削成楼下有神祠雕墙故壁存焉】
　　土台【齐书魏虏传正殿西筑丨丨谓之白楼　宋史郭义传诏旌表其闾于所居前安绰楔左右建丨丨髙一丈二尺方正下广上狭饰白间以赤仍植所宜木益州记雁桥东君平卖卜丨丨髙数丈　洛阳伽蓝记龙华寺宿卫羽林虎贲所立也里有丨丨髙三丈上作二精舍赵逸云此台是中朝旗亭也　袁桷复庵赋丨丨崔嵬野田丰茸　刘禹锡歴阳书事诗丨丨游柱史石室隐彭铿】
　　土门【北史突厥传其后曰丨丨部落稍盛始至塞上市缯絮愿通中国　旧唐书顔真卿传禄山遣其将李钦溱髙邈何千年等守丨丨真卿从父兄杲卿与长史袁履谦谋杀溱邈千年送京师丨丨既开十七郡同日归顺　唐书李大亮传髙祖入闗大亮自归授丨丨令　宋史张煦传改内殿崇班镇定邢赵山西丨丨路都巡检司　水经注沮水又东南歴丨丨南原下东迳怀徳城南　国史补四姓唯郑氏不离荥阳有冈头卢泽底李丨丨崔家为鼎甲　地理通释唐志郑州获鹿县有故井陉闗一名丨丨闗郡县志井陉口今名丨丨口　明一统志丨丨闗在真定府获鹿县之西十里唐置　又丨丨山在西安府耀州城东南四里中断如门又丨丨寨在延安府绥徳州西　又丨丨城在西安府富平县东北六十里　又丨丨隘在汉中府自青冈】
　　【平过武休山寨至此甚峻险元汪世显取蜀经此杜甫垂老别丨丨壁甚坚杏园度亦难　又飞仙阁诗丨丨山行窄微径縁秋毫　梅尧臣送周介之学士通判定州诗正当丨丨路自昔屯虎貔　苏轼紫团参寄王定国诗谽谺丨丨口突几太行顶　又次韵滕大文雪浪石诗千峯石卷矗牙帐崩崖凿断开丨丨　元好问鹿泉新居诗丨丨西边井陉度野日荒荒下汀树】
　　土户【宋史食货志湖南有丨丨钱折絁钱醋息钱麴引钱名色不一】
　　土阶【公羊传注见土基下　家语定公与齐侯防于夹谷孔子摄相事至防所为坛位丨丨三等以遇礼相见　太史公自序墨者亦尚尧舜道言其徳行曰堂髙三尺丨丨三等茅茨不翦采椽不刮食土簋啜土刑粝粱之食藜藿之羹夏日葛衣冬日鹿裘　后汉书班固传扶风掾李育经明行着教授百人客居杜陵茅室丨丨京兆扶风二郡更请徒以家贫数辞病去　魏书李冲传昔轩皇诞御垂栋宇之构爰歴三代兴宫观之式然茅茨丨丨昭徳于上代层台广厦崇威于中叶良由文质异宜华朴殊礼故也　周书武帝纪诸宫殿华绮者皆撤毁之改为丨丨数尺不施栌栱　唐书薛收传峻宇雕墙殷辛以亡丨丨茅茨唐尧以昌　子华子尧不以丨丨为陋　潘尼乘舆箴夫古之为君者无欲而至公故有茅茨丨丨之俭而后之为君者欲而自利故有瑶台琼室之侈　梁简文帝大法颂序至于藏金玉于川岫弃琴瑟乎大壑卑躬菲食茨堂丨丨彤车非巧鹿裘靡饰斯盖示物以俭亦未阶于出世也　杜甫哀相国张九龄诗寂寞想丨丨未遑等箕颍　皇甫曽春和杜相公诗秦宫鼎食贵尧世丨丨卑　罗隐许由庙诗见风飘下　陆游题斋壁诗门前枮叶满荒街堂下残芜摊丨丨】
　　土垣【汉书匈奴传起塞以来百有余年非皆以丨丨也或因山岩石木柴僵落谿谷水门稍稍平之卒徒筑治功费久逺不可胜计】
　　土墙【齐书氐传仇池四方壁立自然有楼橹却敌状髙竝数丈有二十二道可攀縁而升东西二门盘道可七里上有冈阜泉源氐于上平地立宫室果园仓库无贵贱皆为板屋丨丨所治处名洛谷】
　　土壁【周礼幕人掌帷幕幄帟绶之事注在旁曰帷疏掌王帷在旁施之象丨丨也　水经注地理志曰雁门郡治其水又西北流又防一水水出东山下北俗谓之吐文水山又取名焉北流迳锄亭南西流丨丨亭南西出峡左入中陵水】
　　土槛【清异録洛南防昌中圃结五六实长防尺而极大者类蛾緑其上皱文酷似蝉形圃中人连蔓移丨丨贡上命之曰御蝉香挹腰緑】
　　土柱【水经注河水又东南右合积石丨丨二溪竝北发大阳之山南流入于河】
　　土基【公羊传庄公升坛注丨丨三尺土阶三等曰坛汉书翼奉传孝文欲作一台度用百金重民之财废而不为其积丨丨至今犹存】
　　土场【宋史刘庠传契丹侵霸州丨丨或言河北不可不备庠上五防料其必不动已而果然】土皇【云笈七签天地各有三十六分天则有三十六天王以应三十六国地则有三十六丨丨以应三十六天天王典真丨丨主仙】
　　土神【礼记王制天子将出类乎上帝注帝谓五徳之帝疏木神仁金神义火神礼水神智丨丨信是五徳也　又中庸天命之谓性注天命谓天所生人者也是谓性命木神则仁金神则义火神则礼水神则信丨丨则知　宋书明帝纪宫内禁忌尤甚移牀治壁必先祭丨丨及文士为文词祝防如大祭飨　宋史礼志丨丨后土中岳于坛第一龛中镇于第二龛中山林川泽于坛下中　元史顺帝纪至正元年闰五月丁丑改封徽州丨丨汪华为昭忠广仁武烈灵显王】
　　土【周礼大司乐凡六乐者一变而致羽物及川泽之再变而致臝物及山林之三变而致鳞物及丘陵之四变而致毛物及坟衍之五变而致介物及丨丨六变而致象物及天神　又作只魏书房景先传升后稷当四圭之尊贬丨丨隔牲币之享】
　　土偶【战国防孟尝君将入秦苏代谓孟尝君曰今臣来过于淄上有丨丨人与桃梗相与语桃梗谓丨丨人曰子西岸之土也挺土以为人至嵗八月降雨下淄水至则汝残矣丨丨曰不然吾西岸之土也土则复西岸耳今子东国之桃梗也刻削子以为人降雨下淄水至流子而去则子漂漂者将如何耳　南史萧猷传为吴兴郡守与楚王庙神交饮至一斛每酹祀尽欢极醉神影亦有酒色所祷必从后为益州刺史侍中中防军时江阳人齐茍儿反众十万攻州城猷兵粮俱尽人有异心乃遥祷请救是日有田老逢一骑浴铁从东方来问去城防里曰百四十时日已晡骑举矟曰后人来可令之疾马欲及日破贼俄有数百骑如风一骑过请饮田老间为谁曰吴兴楚王来救临汝侯当此时庙中请祈无验十余日乃见侍卫丨丨皆泥湿如汗者是月猷大破茍儿　闗尹子或以丨丨为身　皮日休偶书诗至今顽愚者生如丨丨身　陆游秋社诗不须防丨丨正可倚天公】
　　土人【后汉书南蛮传注楚南中志曰猩猩在山谷中行无常路百数为羣丨丨以酒若糟设于路又喜屩子丨丨织草为屩数十防相连结猩猩在山谷见酒及屩如其设张者即知张者先祖名字乃呼其名而骂云奴欲张我舍之而去去而又还相呼试共尝酒初尝少许又取屩子着之若进两三升便大醉人出收之屩子相连不得去执还内牢中　南史周炅传随都督吴明彻北讨所向克防于是江北诸城及谷阳丨丨竝诛其渠帅以城降　元史顺帝纪立南阳邓州等处毛胡芦义兵万户府募丨丨为军免其差役　又河源附録又四五日水浑浊丨丨抱革囊骑过之聚落木干象舟传髦革以济仅容两人　盐铁论今仲由冉求无檀柘之材隋和之璞譬若雕朽木而砺铅刀饰嫫母画丨丨也韩愈与鄂州栁中丞书逺徴军士难以有功若召募丨丨必得豪勇与贼相熟知其气力所极无望风之惊爱防乡里勇于自战徴兵满万不如召募数千阁下以为何如　厐铸田器之燕子图诗丨丨嗜肉无仁心一生弋猎夸从禽　梅尧臣和腊前诗丨丨薰肉经春美宫女藏钩旧戏存　又送周衍长官知辽州诗丨丨耕耨晚种黍何时成　又庙子湾辞丨丨立祠兮在彼沙洲老木苍苍兮蝉噪啾啾】
　　土丁【宋史兵志川陕有丨丨壮丁　又赵遹传友直所部多思黔丨丨习山险而山多生猱遹遣丨丨捕之】
　　土父【古今注江东人呼童子鱼为丨丨】
　　土妃【公羊传疏见土气下】
　　土公【星经丨丨二星在壁南主营造宫室起土之官等类也】
　　土伯【宋玉招防丨丨九约其角觺觺些注丨丨后丨之侯丨也　冯子振十八公赋枝不残于霜妃之惨栗肤不挠于丨丨之瘝痌　皮日休虎丘寺古杉诗势能擒丨丨丑可骇山只】
　　土官【礼记月令中央土其帝黄帝其神后土注后土亦颛顼氏之子曰犂兼为丨丨　宋书礼志社主土神司空丨丨故祭社使司空行事　元史仁宗纪丙寅广西两江龙州万户赵清臣太平路总管李兴隆率丨丨黄法扶何凯竝以方物来贡赐以币帛有差又云笈七签平门丨丨星能致神女倡乐】
　　土臣【晋语中行伯既克鼓以鼓子宛支来令鼓人各复其所非寮勿从鼓子之臣曰夙沙厘以其孥行军吏执之辞曰我君是事非事土也名曰君臣岂曰丨丨今君实迁臣何赖于鼓】
　　土训【周礼丨丨中士二人下士四人注郑司农云训读为驯　又丨丨见地图下　范成大桂海虞衡志序记其登临之处与风物土宜凡方志所未载者萃为一书蛮陬絶徼见闻可纪者亦附着之以偹丨丨之图】土方【周礼夏官丨丨氏上士五人下士十人　左传士弥牟营成周计文数揣髙卑度厚薄仞沟洫物丨丨议逺迩量事期计徒庸虑财用书糇粮以令役于诸侯属役赋文书以授帅而效诸刘子韩简子临之以为成命注物相也相取丨之丨靣逺近之宜】
　　土长【宋史占城国传皇帝不弃蛮夷山国曲加优赐然臣自为丨丨声势尚卑常时外国颇相侵挠　又江淹遂古篇石生丨丨必积年兮】
　　土均【周礼大司徒见地征下　又遂人以丨丨平政又丨丨上士二人中士四人下士八人注均犹平也主平土地之政令者也】
　　土防【周礼大司徒以丨丨之法辨五地之物生】
　　土断【宋书武帝纪公表曰大司马桓温以民无定本伤治为深庚戌丨丨以一其业请准庚戌丨丨之科庶子本所稍与事着于是依界丨丨惟徐兖青三州居晋陵者不在断例　又州郡志山阳太守晋安帝义熙中丨丨分广陵立按汉景帝分梁为山阳非此郡也唐书食货志见地着下　杨炎传人不丨丨而地着赋不加敛而増入　通典今宜正其封疆丨丨人户】
　　土正【左传丨丨曰后土注土为羣物主故称后也其祀句龙焉在家则祀中霤在野则为社　孔子家语康子曰吾闻勾芒为木正祝融为火正蓐收为金正后土为丨丨此五行之主而不乱称曰帝者何也孔子曰此五正者五行之官名五行佐成上帝而称五帝太皡之属配焉亦云帝从其号】
　　土工【礼记曲礼天子之六工曰丨丨金工石工木工兽工草工典制六材注丨丨陶旊也　唐书封伦传素营仁寿宫表为丨丨监　元史河渠志鲁尝言水工之功视丨丨之功为难中流之功视河濵之功为难决河口视中流又难北岸之功视南岸为难　栁宗元终南山祠堂碑贞观十二年夏洎秋不雨穑人焦劳嘉谷用虞皇帝使中谒者祷于终南山申命京兆尹韩府君祗饰祀事考视祠制以为栋宇不称宜有加饰遂命盩厔令裴均防承圣谟创制祠堂乃徴丨丨木工石工备噐执用来防祠下斩板干砻柱础陶瓴甓筑垣墉恢度旧制立三筵六寻既兴功云触石霈泽周被植物擢茂期于丰登神道感而宣灵人心欢而致和嘉气充溢抃蹈布野】
　　土女【太平御览朝露之蒲丨丨不能治淄渑之沙计鬼不能数】
　　土民【宋史兵志治平二年募陕西丨丨营伍子弟禁军　元史泰定帝纪广西宣慰副使王瑞请益戍兵及以丨丨屯田备蛮】
　　土兵【元史世祖纪左江总管黄坚言管内黄胜许聚众二万据忠州乞调军万人丨丨三千人命刘国杰讨之臣愿调军民万人以从诏许之　又兵志其寜国徽州初用丨丨后皆与贼通今尽迁之江北更调髙邮泰州两万户汉军戍之】
　　土军【宋史河渠志命华亭县作监牐官招收丨丨五十人巡逻堤堰专一禁戢　水经河水又南过丨丨县西注吐京郡治故城即丨丨县之故城也】
　　土【宋史叙州蛮传石门蕃部与临洮丨丨接唐曲播等十二州之地】
　　土獠【元史郭昂传播州张华聚众容山昂率兵屠之山猺木猫丨丨诸洞尽降　郑本立过峤甸始见禾泥蛮诗贩茶非丨丨劝酒是禾泥】
</div>
    <div class="pagination">
<a href="御定骈字类编_page67.html">上一页</a><span>...</span><a href="御定骈字类编_page63.html">63</a><a href="御定骈字类编_page64.html">64</a><a href="御定骈字类编_page65.html">65</a><a href="御定骈字类编_page66.html">66</a><a href="御定骈字类编_page67.html">67</a><span class="current-page">68</span><a href="御定骈字类编_page69.html">69</a><a href="御定骈字类编_page70.html">70</a><a href="御定骈字类编_page71.html">71</a><a href="御定骈字类编_page72.html">72</a><a href="御定骈字类编_page73.html">73</a><span>...</span><a href="御定骈字类编_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
