<!DOCTYPE html>
<html>
<head>
    <meta charset="UTF-8">
    <title>元和姓纂 - 第 30 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 30 页/共 45 页</h1>
    <div class="content">　　秉
　　汉有秉寛
　　猛
　　左传猛足【案左传作猛获】
　　永
　　见姓苑
　　梗阳
　　秦宣太后弟封梗阳君因氏焉汉有驸马都尉梗阳犫晋有梗阳巫臯汉有侍御史谒者梗阳贞
　　邴意
　　齐大夫邴意兹之后
　　三十九耿
　　耿
　　殷时侯国晋所灭因氏焉
　　四十静
　　靖
　　风俗通单靖公之后以谥为姓一云齐田氏之族靖郎君之后中山着姓略云河东裴公续娶散骑常侍章公中山靖延康之女
　　陈留　隋有靖德立与格处仁等为八俊
　　井
　　穆天子传周有大夫井利又天子为井公博左传虞大夫井伯汉司徒掾井宗
　　四十四有
　　有
　　风俗通有巢氏之后仲尼弟子有若鲁人汉有禄【案姓氏急就篇云风俗通汉光禄勲有光今本风俗通无此句亦无有禄之名】
　　柳
　　周公孙鲁孝公子展展孙无骇以王父字为展氏生禽食采柳下遂姓柳氏鲁灭楚狂【案唐世系表作楚灭鲁仕楚原本脱误】秦并天下柳氏遂迁于河东
　　河东觧县　秦末有栁安惠裔孙也始居觧县安曽孙隗汉齐相六代孙丰后【案丰后汉人此脱汉字】光禄勲六代孙僧习【案唐世系表丰六世孙轨晋吏部尚书生景猷晋侍中二子耆纯耆太守号西眷二子恭璩恭后魏河东郡守南徙汝颍遂仕江表曽孙缉宋州别驾宋安郡守生僧习据此则僧习乃丰十二世孙也此本作六代孙僧习与唐书不合】后魏尚书右丞生鸑庆虬桧鷟生韦周黄门侍郎韦生祚续祚生震范干震郢州刺史生俊棣州刺史范尚书右丞生齐物【案唐世系表祚生齐物齐物生范范生喜此以范为祚子齐物为范子与世系表不合】睦州刺史生喜喜生贲并【案唐世系表并下有淡字】中行宷并殿中侍御史生道伦【案唐世系表道伦作并孙】淡字中庸洪府戸曹干工部员外生浑儒浑孙奕升州刺史儒戸部郎中孙翊膳部员外续仪曹郎中庆后魏右仆射平齐景公生机宏旦肃勃机隋纳言建安简公生述逖逵逞述隋兵部尚书逖职方郎中生允莽允陇州刺史曽孙叔瑞端【案唐世系表作叔璘瑞州刺史】州刺史生应防兼殿中御史允孙光庭祠部员外蓟州都督【案唐世系表光庭弟充庭蓟州都督】逵考功郎中逞礼部郎中旦隋黄门侍郎生燮则绰楷融亨燮都官郎中生【案此下脱子房二字】子寳子房戸部侍郎则生奭中书令河东肃公奭生知人水部员外绰膳部郎中楷济州刺史生融子敬子夏融孙元寂主客员外抚州刺史子敬生约房州刺史子夏生从心从裕从裕生察躬躬生镇侍御史镇生宗元礼部员外亨岐州刺史太常卿生子阳子贡子阳生诫言诫言生涣泽涣中书舍人泽华州刺史子贡孙良器冀州刺史肃隋吏部郎中生大隠台州刺史虬周中书侍郎生鸿渐蔡年止戈待价鸿渐五代孙晖宁州刺史蔡年生謇之谔之頴之挺之謇之隋黄门侍郎生威明慈明然明威明吏部郎中慈明职方郎中孙弼贝州刺史慤辰州刺史都督曽孙立然明施州刺史谔之生保隆膳部郎中頴州【案唐世系表頴州当作頴之】屯田员外孙存业宿州刺史生栖朝【案唐世系表无朝字】妫州刺史挺之中书舍人止戈孙建【案唐世系表建系止戈五代孙】金部郎中待价孙言恩祠部郎中桧生雄亮亮生賛都官郎中曽孙郑卿咸安太守贲次子防五代孙怀表生该谟该生岑岑生澄温潭温光禄少卿潭驸马太仆卿生晟右金吾大将军晟生晕韩王傅杲驸马谟卫州刺史曽孙绅柳州刺史昻周内史隋礼部尚书文成公生调行台丞敏【案唐世系表作后魏车骑大将军汾州刺史懿生敏隋上大将军武德郡公】从祖弟道茂生孝斌斌生客尼五臣寳积客尼生明伟义川令明伟生正己正礼正己孙甫正礼邠州司戸生子华【案唐世系表子华作子兼】子温子金子平子华池州刺史子温丹州刺史生公绰公权公绰湖南观察兼中丞公权【案公权太子太保此有脱文】子金南郑令明亮曽孙惟则检校员外生湛和州刺史【案唐世系表明谌和州刺史系五臣子】寳积职方员外生明逸刑部员外明肃度支郎中东眷卓过江生辅恬杰奋辅生平归北孙敬起生昶粹昶孙诜生杲仁崇礼崇礼房州刺史生固节仲矩粹七代孙季华恬生元景淑宗淑珍【案唐世系表恬生凭凭生叔宗叔珍】元景司空淑宗生彦绪齐尚书彦绪生惔憕忱怡惔梁仆射曲江公生昞晖映昞生裘周内史大夫隋大将军元孙湛右金吾将军晖梁吏部尚书生顾言隋秘书监汉南公顾言生逊逊生尚眞司门员外映生庄奭陈度支尚书奭曽孙庆休生识浑识屯田郎中征不起浑兵部左常侍平章事恽梁侍中生憕梁侍中吏部侍郎尚书淑珍生庆远季远庆远梁侍中雍州刺史云杜侯生津梁兵部尚书津生仲礼敬礼仲礼梁州刺史西魏侍中生元彧元曽孙满【案唐世系表满作行满】谏议大夫给事中彧隋侍书御史生绍左庶子曽孙晦文州刺史彧元孙如芝衡州刺史季远梁中书侍郎生遐周侍中霍州刺史生庄隋黄门侍郎生庆孙庆孙生楚贤光禄少卿杭州刺史楚贤生温洽冲洽孙升长安令生元辅应冲左常侍太子賔客平阳公修国史杰孙双虬文明虬生崇文明生元章仲仁季和【案唐世系表元章仲仁季和俱作双虬子】元章生景賔景鸿景賔元孙季诚金部郎中州刺史景鸿生俭隋书有传仲仁曽孙崇贞太原令季贞生贲长安丞季和生賛冀州刺史七代孙贞【案唐世系表季和曽孙贞望江州刺史此作七代孙】江州刺史又太子学士柳彦昭云僧习子虬后生芳职方郎中芳生登冕登秘书省少监冕吏部侍郎福建观察使濮阳状云本河东人杭州刺史柳德乂生万齿齿生翼之冯翊谏议大夫伉其后
　　侴【勑救反】
　　呉兴　汉侴东未详所出姓苑呉志孙韶伯父何本姓侴呉人也晋将军侴纵【案广韵不载此字正字通侴即字变体作侴然案乃古文好字广韵集韵俱不言人姓又丑好音亦不同似非一字又妞音纽人姓今髙丽人有之疑即侴字之变】
　　咎
　　风俗通云汤司空咎单左传咎舅犯字也
　　灸
　　见姓苑
　　棸【侧纣反】
　　晋有棸俦今江南襄阳并有此姓
　　羑
　　古牖字羑里殷秋官子孙因氏
　　酒
　　周礼酒正因官氏焉见纂要文
　　有扈
　　夏初诸侯国也
　　有偃
　　臯陶偃姓之后有偃子臯为晋士官
　　右师
　　世本宋武公生公子中代为右师因氏焉汉有中郎将右师谭
　　右归
　　潜夫论宋右归氏子姓也
　　右尹
　　楚公子辛为右尹子孙氏焉
　　右史
　　右史记事因氏焉周右史戍见世本
　　右宰
　　左传卫大夫右宰谷因官为姓
　　右将
　　汉下鄜侯右将万周骆越人
　　九方
　　列子秦穆公时九方臯一名歅善相马
　　夀西
　　左传楚人夀西宜僚亦见庄子【案左传无夀西字误】
　　臼季
　　齐公子臼季之后鲁有臼季宣孟
　　四十五厚
　　茍
　　国语黄帝之后汉有茍实茍参
　　河南　山阳茍賔世居河南汉有少府儒晋兖州刺史茍晞字道将弟茍纯青州刺史唐监察茍敬恩怀州人云其后
　　陇西　苻秦卫将军茍长之后库部郎中茍言云其后
　　口
　　羌种也今同州有此姓
　　耦
　　风俗通宋卿华耦之后汉有侍中耦嘉
　　广平　姓苑云广平有耦氏
　　郈
　　风俗通鲁大夫郈昭伯食采于郈因氏焉
　　毌邱
　　其先食采毌邱因氏焉
　　河东　后汉末将作大匠毌邱兴生俭魏幽州刺史奔吴拜镇北将军幽州牧谯侯生旬
　　四十七寝
　　沈
　　周文王第十子食采于沈因氏焉今汝南平阳沈亭即沈子国也秦沈郢郢十二代孙戎
　　吴兴武康县　汉光禄勲海昏侯沈戎后居防稽乌程吴兴分乌程为吴郡孙景见后汉书晋沈衮宋沈庆之梁沈约并景后也景生产产生晃防晃孙谦谦生勉勉生琛琛生祚楚祚生劭之庆之庆之生文昭文昭生毅齐五兵尚书孙巡生君理君攸君高君理陈侍中仆射女为隋炀帝后君高孙悦唐将作少卿余杭公生嶷和州刺史嶷生璟瑱瓉璟屯田郎中瑱水部员外谏议大夫瓒都水使者庆之生文季后魏平南将军六代孙法牧唐谭州长史庆之宋司空始兴公生文秀宋左仆射六代孙庭唐金坛令孙勉寂晋光禄勲生宣宣生怀远宋侍中远元孙越賔发发生昙庆宋祠部尚书六代孙大礼唐濮阳令琛次子楚五代孙君攸陈卫尉卿生叔安唐刑部尚书吴兴公生训之道之眷之隽之训之生成业汉荆州刺史道之生成福简台庐等州刺史叔安堂侄缉荆州刺史勉次子盘盘七代孙宏周司水大夫宏周孙士衡唐陜令生介福余庆介福主爵员外生易直易直大理正女为代宗妃追尊睿圣皇后生德宗易直子震济震秘书少监生房右金吾大将军济生华殿中监华生翚驸马余庆库部员外生从道右司郎中冀州刺史孙对防生防晋冠军长史防孙叔生僧朗演之僧朗元孙不害陈尚书左丞孙齐家唐秘书郎生朝宗婺州武羲主簿朝宗生既济克济既济进士唐翰林学士生师宏师述师师进士吏部侍郎生枢询枢进士谏议大夫商州防御使询进士浙东观察泽潞节度生仁卫进士既济次子宏师进士不禄述师长子许十一代【案梁沈约乃景后此十一代孙上应有景字脱】孙林子田子林生暎暎生约梁左仆射特进隠侯约生旋旋生众戎【案梁书约祖林子生璞璞生约约生旋旋生寔此以璞作暎以寔作众戎与本不合】次子齐十五代孙恪陈侍中曽孙贲唐大理评事给事中薛王傅沈务本称寂孙挺生利賔大理评事利賔生忌忌生建回逵逵阆州刺史国子祭酒修文学士沈伯仪称彦后孙浩僊浩源浩僊殿中丞浩源武功尉生廙庠廙生周明琚珂珂京兆功曹庠监察御史生瑱比部郎中沣州刺史沈万石称彦后生客卿陈刑部尚书生孝澄隋婺州别驾授徒五百人三徴不起孙虬之乐平令生迪番阳令迪生竦大厯六年进士左庶子生宗本师言师黄中黄左黄宗本苏州司仓师言沂州録事参军师黄广州度支使中黄大理司直生栖远栖逸左黄监察御史生延蔚栖逺庶子知制诰翰林学士賔客致仕梁徴详定礼仪戸部侍郎栖逸拾遗延蔚著作郎国子博士正谏议大夫平章事生君谅谅六代孙崧【案唐史君谅相武后此平章事应即君谅生字衍崧系谅元孙此作六代与世系表不合】进士
　　邺郡内黄　状云本吴兴人唐下邳令生眞恠【案下邳令失名恠字亦疑】恠生佺期佺交【案唐书作全交】宇宣佺期中书舍人太子詹事生之象东美惟清东美给事中夏州都督佺交濮阳尉
　　审
　　汉辟阳侯审食其为右丞相沛郡人
　　魏郡　后汉末袁绍将审配
　　枕
　　姓苑云下邳人
　　沈尹
　　楚有沈尹戌沈尹赤沈尹夀沈尹射子孙以官为氏四十八感
　　昝
　　何氏姓苑云昝氏蜀人也晋中兴书云桓温将昝坚唐有昝愼盈
　　昝卢
　　改为沓
　　坎氏
　　英贤传云宋附庸有坎氏
　　四十九敢
　　啖
　　前秦録将军啖铁
　　河东　大厯水部郎中啖彦珍防昌中进士啖鳞避武帝庙讳改澹
　　五十琰
　　冉
　　高辛氏之后一云大夫叔山冉之后
　　鲁国　仲尼弟子冉耕字伯牛冉雍字仲弓冉求字有子又冉孺并鲁人未详所出
</div>
    <div class="pagination">
<a href="元和姓纂_page29.html">上一页</a><span>...</span><a href="元和姓纂_page25.html">25</a><a href="元和姓纂_page26.html">26</a><a href="元和姓纂_page27.html">27</a><a href="元和姓纂_page28.html">28</a><a href="元和姓纂_page29.html">29</a><span class="current-page">30</span><a href="元和姓纂_page31.html">31</a><a href="元和姓纂_page32.html">32</a><a href="元和姓纂_page33.html">33</a><a href="元和姓纂_page34.html">34</a><a href="元和姓纂_page35.html">35</a><span>...</span><a href="元和姓纂_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
