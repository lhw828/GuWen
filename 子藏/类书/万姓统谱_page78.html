<!DOCTYPE html>
<html>
<head>
    <meta charset="UTF-8">
    <title>万姓统谱 - 第 78 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 78 页/共 403 页</h1>
    <div class="content">　　甄希贤【麟游人成化进士任御史】
　　甄成德【山西人嘉靖进士】
　　甄惠【字之哲束鹿人举进士以翰林检讨出判汝泰宿三州用荐陞兵部武选主事西征有功三州
　　之民咸懐旧惠交章保留遂改陞宿州知州】
　　秦【天水征音颛顼嬴姓伯益之后裔孙非子封于秦因氏又望出太原又齐郡周】秦缓【字越人郑人居渤海少为舍长客长桑君过缓竒事之君亦知缓非常人私谓曰我有禁方年老欲传与公毋泄乃出懐中药曰饮　以上池之水三十日当知物矣悉取禁方与之】
　　秦非【鲁人孔门弟子乐善慕道后世封华阳侯】
　　秦祖【秦人孔门弟子笃于守道唐封少梁伯宋加封鄄城侯】
　　秦冉【孔子弟子】
　　秦商【楚人】
　　秦堇父【鲁人孟氏臣有勇力鲁师从晋围偪阳堇父辇重如役偪阳人啓门诸侯之士门焉县门发聊人纥扶之以出门者狄虒弥建大车之轮而之以甲以为橹左执之右拔防以成队孟献子曰诗所谓有力如虎者也主人县布堇父登之及堞而絶之坠则又悬之蘓而复上者三偪阳人嘉其勇辞焉乃退带其断布以狥于军三日】
　　【汉】秦彭【字伯平茂陵人六世祖袭与羣从五人同时为二千石三辅号万石秦氏彭建初时为阙阳太
　　守以礼训人后徙颍川有鳯凰麒麟嘉禾甘露之瑞肃宗巡行辄赏赐焉】
　　秦周【党人八厨之一】
　　秦恭【字延君信都人少与张山拊郑广中假仓同师事夏侯建授尚书恭又增其师法至百万言官至城阳内史故小夏之传有郑张秦假之学后恭授鲁人冯賔賔为博士皆以学知名】
　　秦文郁【为洪阳尹政声大着民懐其德惠】
　　【三国】秦宓【字子敕绵竹人少有才学州郡辟命皆不往汉昭烈定益州广汉太守夏侯纂请为师友祭酒宓卧不起及诸葛亮领益州牧选宓迎为别驾吴遣张温来聘百官往饯宓与温答问应声而去温大敬服】
　　秦伯南【曹真之父也夙与曹操善袁术部党与操攻劫操出寇所追走入秦氏伯南开门受之寇
　　问操所在答云我是也遂害之由是操思其功故变其子真之姓曹氏】
　　【唐】秦琼【字叔宝歴城人从太宗战伐有功累官左武卫大将军赠徐州都督图像凌烟阁】秦系【字公绪天宝末避乱剡溪客泉州南安有大松百余结庐其上穴石为研注老子号南安居士
　　与刘长卿相和权德舆曰长卿自以为五言长城系以偏师攻之】
　　秦景通【晋陵人与弟暐皆有名俱精汉书号大小二秦君经指授者咸有师法景通仕至　贤阁
　　学士暐复践其官云】
　　【五代】秦族【后周洛川人性至孝父丧哀毁过礼以母在抑割哀情以母心与弟荣先笃友爱母死终丧
　　之后不入房室者二十年乡里感叹诏旌表之】
　　【宋】秦观【字少游髙邮人长于议论文丽而思深元祐初苏轼荐于朝除太学博士迁国史院编修官坐
　　贬有淮海闲居集】
　　秦羲【字致尧江寜人祖父皆仕南唐羲归宋补殿直督广济漕太宗时提防淮南茶盐歴知数州羲知书好为诗喜賔客颇有士风歴货财之任凡十余年精勤练习号为称职】
　　秦传序【江宁人淳化中充防峡巡检使贼攻防州传序督士卒昼夜拒战久之度力不支乃为蜡书遣人上报赴火死子奭泝峡求父尸溺死人以为父死于忠子死于孝奏至太宗恻然录传序子煦为殿直】
　　秦憙【溧阳人为人长者嵗收万斛租乡民输粟令自行槩当元丰间频嵗饥馑作粥以饲全活者众】秦钜【字子野江宁人桧曾孙通判蕲州金人犯境城破巷战死伤畧尽归署火仓库乃自焚死子浚
　　浑从父皆死诏赠钜五官封义烈侯】
　　秦希甫【字辨之吴人元符中为陜西转运判官后入元祐党籍】
　　秦再雄【辰州猺人武徤多谋太祖下荆湖召再雄至阙下擢辰州刺史再雄感恩誓死终太祖世
　　边境无患】
　　秦当【上党人金季兵起窽山麓为洞奉亲以居傍窽大洞匿其里中百人具牛酒出待兵兵入索惟
　　见其亲属曰孝士也释之去人甚德之孙起宗仕元累官兵部尚书】
　　秦懐忠【博白人以文学孝亷称应四举第初授徐闻令平及寃狱后知容州有治声】秦仔【靖康中二圣北狩赍诏囘命髙宗图恢复】
　　秦起宗【洺水人幼生长兵间学书无从得纸父顺削栁为简写以授之成诵削去更书累迁中台
　　御史以兵部尚书致仕子钧铨铎镛皆仕于时】
　　秦长卿【洛阳人姿貌魁特俶傥有大志世祖征至京时阿哈玛特専政长卿上书请诛之遂为阿哈玛
　　特所害从子山甫建康府判官山甫子从龙侍御史从徳行省防知政事】
　　【明】秦从龙【字元之仕元为御史元末避兵居镇江洪武初朝廷重其才学老成聘至京赐第西华门
　　外事无大小悉与之谋以笔书漆板问答甚宻】
　　秦伯【大名人元进士弃官寓扬州张士诚招之不纳吴元年上命征之对使者曰受元爵禄二十余年背之不忠也母丧未终忘哀而出不孝也固辞洪武初上复手书谕之裕伯入朝命为待制固辞不允】
　　秦约【字文仲崇明人少嗜学长益刻励于书无所不读为诗文负豪气洪武初举文举试居首擢礼
　　部侍郎以母老告归后征儒士讲论治道有司以其名闻赐帛镪】
　　秦仲章【洪武中为慈谿县丞亷正不挠时李仲文为宁波知府遣吏马仁生行县违法仲章械仁
　　生至阙下太祖嘉之即陞仲章为宁波知府降仲文为慈谿县丞】
　　秦世显【字子修十八登进士仕饶阳知县身不满四尺又癯弱人患难治日髙升堂裁决如流日顷廷无人囹圄空虚有盗入境射获渠魁一人余下马罗拜俱生擒而还自是境内无盗年二十二卒人共惜之】
　　秦逵【宣城人洪武间由国子生累官工部尚书】
　　秦琰【歴城人洪武中领乡荐累官刑部侍郎才行见称于时】
　　秦约文【字仲本淮安人宋直龙图阁观之后　　间官博士洪武初召对拜侍郎礼部以母老辞归后复以束帛征上封事乞重儒术广教化之意乂令守相考阙各为书上之省以访咨治民术授文学溧阳吴沈荐约文时宜置之侧得尽啓沃在溧阳久之乞归卒约为文原本经义贡师泰极重之所着樵海集及他书有传者】
　　秦泰【洪武中知南昌县勤于抚字延礼儒士民有不率者以礼喻之不加鞭扑政清讼简去任父老
　　攀留】
　　秦岳【字维翰慈谿人由邑庠弟子员中永乐丁酉乡试卒业太学拜兵部武选主事陞本部职方郎中陞山西布政司右防议督理粮储时水旱相仍有司催科逾迫而逋积愈多岳曰暑雨艰食民方怨咨急之使倍价以偿是转之沟壑耳况嵗且有秋乎因属其耆老而谕之民大恱越三月鞭扑不施而逋积以清丁母忧去性寛厚朴实无骄矜忮求之气尝自书勤俭忍耐谦和六字以自警人称为长者】
　　秦旭【字景旸无锡人究心问学为诗敷腴雄徤气格类放翁成始终名能诗爱之旭沉重寡言居处有常不妄与人交初号修敬晩益端庄详雅动履有则里中有为不善者辄相戒曰勿令秦翁知以子贵累封武昌知府愈慎敬恭谨足迹不涉官府又号谦翁尝与李　　数人开吟社于惠山之麓名曰碧山吟得年八十五卒友人私諡曰贞靖诗有修敬集子防江西右布政使永孚仲孚成化间以双孝旌门】
　　秦蕃【字良翰常熟人成化进士】
　　秦崇【山东峄县人由进士歴南京光禄卿】
　　秦时中【洪武中知雷州府谨厚端严僚属吏民咸畏仰之嵗旱祷雨辄应修复陂塘民沾其利各
　　邑乡都建立坛所以严春祈秋报之祀】
　　【阙海人由进士任湖广兴山知县简留礼科阙行在刑部郎中以言事改河南卫辉府同知撰永乐太平歌白玉祯祥等诗营建宫赋及洪熈辅政防二十五道以进称防】
　　秦民恱【字邦约合肥人天顺进士授行人歴南京兵部尚书】
　　秦防【字廷韶无锡人天顺进士授南京兵部主事歴知武昌府屏奸植善兴学劝农创养济院定均徭法积谷备荒节财裕国都御史吴琛刘敷尤加器重乃创张乖厓祠葺黄鹤楼祀神江浒力缚剧盗辨狱会城首罪妖伶皆美政也】
　　秦金【字国声无锡人治进士官兵部尚书諡端敏】
　　秦伟【字世观三原人治进士歴官山西防政与马理吕柟相友善所养益邃为防政时令行禁止
　　道不拾遗治为天下最】
　　秦礼【字从节临海人治进士歴官按察使】
　　秦文【字从简临海人正德进士歴布政司防政子鸣春举人任司务鸣夏壬辰进士右春坊中允鸣
　　雷甲辰状元礼部尚书】
　　秦武【字从熙临海人正德辛未进士】
　　秦瑛【字玉辉山隂人正统进士歴翰林检讨】
　　秦佑【字顺甫临海人正德辛未进士】
　　秦锐【字克进会稽人治庚戌进士歴副使】
　　秦金【字懋南钺弟慈谿人嘉靖癸未进士】
　　秦颙【字士昂贵州人正统壬戌进士歴布政】
　　秦世显【字子修泾阳人嘉靖癸未进士】
　　秦巘【字廷贽昆山人成化己未进士歴副使】
　　秦钺【字懋功慈谿人正德甲戌进士为湖广攸县知县政绩有闻进监察御史巡按江西监临乡试取士多得人陞徐州兵备副使歴山东防政按察使左右布政使才识通敏敭歴着声擢副都御史巡抚江西召入内台不数月乞归致仕而卒】
　　秦初【字性初以进士起家官翰林检讨中书舍人迁礼部主事敦醇厚行谊如古人居太学时同舎生以使命去妻死无主初为之经纪丧事甚周有金安者除后山卫经歴当之任贫无以治装初脱所乗驴资遣之徒步出入后在史馆皁人尝失马以逸告人疑皁为盗当穷治曰我未尝寡恩人必不负我后马果得于他所乡人有积不义者富于财礼币为其母请铭初诿曰吾文不足以荣若母卒不许终于官】
　　秦彪【爵谿所百户嘉靖壬子倭贼登赤坎攻游仙寨甚急彪曰游仙与爵谿唇齿无游仙是无爵谿也先人遗我汗马勲不勉战而死法何以见于地下乎乃与弟汉疾驰赴鬭力不能支遂俱死】
　　秦泾【字汝清平湖人幼丧母哀毁不胜丧除像事之如生及事继母失爱事之益谨抚异母弟尤笃卒囘母心父卧病隣火及卧所扶舁不及泾但叩头吁天风反火灭父殁庐墓终丧】
　　秦纮【字世缨单人景泰中举进士任监察御史劾中官采办谪驿丞陞雄县令以禁革中官捕猎被诬几不免邑民数千人诉登闻得寛宥调陜西谷县令日与将官讲兵法料敌情凡六载知葭州调秦州以艰归秦民日哭留奏保仍任秦州累迁至都御史提督宣府凡与敌十战以全制胜迁户部侍郎以忤时贵降广西防政寻陞戸部尚书纮正直刚方节槩凛凛为时名臣卒諡襄毅祀乡贤祠】
　　秦镐【字子京三原人嘉靖癸未进士】
　　秦鏊【字子元昆山人嘉靖丙戌进士】
　　秦鸣夏【字子升临海人嘉靖壬辰进士改吉士歴左春坊中允告归嘉靖己未起南兵职方主事
　　辞不仕】
　　秦鸣雷【字子豫鸣夏弟嘉靖甲辰进士第一授修撰歴南京礼部尚书】
　　秦禾【字子实无锡人嘉靖癸丑进士知武康爱民守已政多平易民多德之歴金华知府避同姓改
　　永昌卒于官】
　　秦　【字子成无锡人嘉靖丁未进士歴提学副使湖广右布政使】
　　秦　【字鸣和慈谿人嘉靖庚戌进士歴江西左布政使】
　　秦　道【字仲学慈谿人嘉靖癸丑进士】
　　秦　大【字仲修咸宁人嘉靖癸丑进士歴行太仆寺卿】
　　秦　【慈谿人癸丑进士万厯间湖广右布政】
　　秦　士【曲周人乙丑进士万厯间河南按察使】
　　申　　【商音姜姓炎帝之后封于申号申伯以邑为氏又望出丹阳周】申伯【周宣王母舅封申筑城于谢仲山甫作诗送之曰崧髙维岳峻极于天维岳降神生甫及申】申枨【鲁人孔门弟子孔子尝言吾未见刚者或以申枨对孔子谓枨也欲焉得刚后世追封上蔡侯】申党【鲁人孔门弟子言动克勤后世累封淄川侯】
　　申无宇【仕楚为芉尹王城陈蔡不羮使公子弃疾为蔡公无宇曰五大不在边五细不在庭亲不在外羁不在内今弃疾在外郑丹在内君其外戒后陈蔡作乱竟如其言焉】
　　申亥【无宇子灵王干谿之难也王防夏将入于鄢申亥曰吾父再奸王命王弗诛惠孰大焉君不可忍惠不可弃吾其从王乃求王遇诸棘闱以归王缢于芉尹申亥氏申亥以其二女殉而之】
　　申繻【桓公与姜氏如齐曰女有家男有室无相渎】
　　申丰【鲁季氏家臣】
　　申须【鲁臣星孛大辰谓诸侯有大灾】
</div>
    <div class="pagination">
<a href="万姓统谱_page77.html">上一页</a><span>...</span><a href="万姓统谱_page73.html">73</a><a href="万姓统谱_page74.html">74</a><a href="万姓统谱_page75.html">75</a><a href="万姓统谱_page76.html">76</a><a href="万姓统谱_page77.html">77</a><span class="current-page">78</span><a href="万姓统谱_page79.html">79</a><a href="万姓统谱_page80.html">80</a><a href="万姓统谱_page81.html">81</a><a href="万姓统谱_page82.html">82</a><a href="万姓统谱_page83.html">83</a><span>...</span><a href="万姓统谱_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
