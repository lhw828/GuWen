<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 409 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 409 页/共 1019 页</h1>
    <div class="content">　　十掷【齐书卞彬传见五木下】
　　十全【周礼医师岁终则稽其医事以制其食丨丨为上十失一次之十失二次之十失三次之十失四为下　唐书囘鹘传我三分天下赋以一事边今东南大县赋岁二十万缗以一县赋为昏赀非损寡得大乎今惜昏费不与假如王师北征兵非三万骑五千不能扞且驰也又如保丨丨之胜一岁輙罢其馈饷供拟岂止一县赋哉　吕览汤其无郼武其无岐贤虽丨丨不能成功汤武之贤而犹借知乎势又况不及汤武者乎素问黄帝燕坐召雷公而问之曰汝受术诵书者若能览观杂学及于比类通合道理为余言子所长五藏六府胆胃大小肠脾胞膀胱脑髄涕唾哭泣悲哀水所从行此皆人之所生治之过失子务明之可以丨丨即不能知为世所怨　禇氏遗书外病疗内上病救下辨病藏之虚实通病藏之母子相其老壮酌其浅深以制其剂而丨丨上功至焉　画梅谱梢如鐡防花无丨丨徐夤咏写真诗写得衰容似丨丨闲开僧舍静时悬】十絶【呉筠歩虚词见八威下　皮日休上真观诗静架九色节闲悬丨丨幡】
　　十异【唐书艺文志道士李少卿丨丨九迷论一卷　宋史何执中传知海盐县为政识后先邑人纪其丨丨　辩伪録序至若庄生墨生之学黄老李老之书三清谤道之文丨丨九迷之论混元隠月之秘灵寳赤书之仪焕若胸膺明犹指掌】
　　十爱【元好问有续阳平丨丨诗】
　　十赉【陶景有授陆敬游丨丨文　皮日休懐华阳润卿博士诗他年欲事先生去丨丨须加陆逸冲】十变【韩非子故治强易为谋弱乱难为计故于用秦者丨丨而谋希失用于燕者一变而计希得非用于秦者必智用于燕者必愚也盖治乱之资异也　云笈七签见九链下】
　　十中【后汉书陈敬王羡传见十发下　又平声宋史张昭传臣请诸皇子各置师傅陛下令皇子屈身师事之讲论道徳使一日之中止记一事一嵗之内所记渐多毎月终令师传具録奏闻或皇子上谒之时陛下更令侍臣面问丨丨得五为益良多】
　　十反【唐书吐谷浑传是时伏允耄不能事其相天柱王用事拘天子行人鸿胪丞赵徳楷帝遣使晓敕丨丨无悛言　列子尹生闻之从列子居数月不省舍因间请蕲其术者丨丨而十不吿　又倪思经鉏堂杂志贵人丨丨夜当卧而饮宴早当起而醉卧心当逸而劳身当劳而逸吝束修不请师教子弟而以大钱顾教声妓药饵无病而服有病不肯服果蔬尚新不待熟食物取细失正味山水不喜真境而喜圗画器用不贵金银而贵铜甆】
　　十起【白居易和微之晨兴报问儿诗见一恸下】
　　十去【白居易和古社诗嵗媚少年客丨丨九不回　又无可奈何歌况乎宠辱丰顇之外物又何尝不丨丨而一来】
　　十走【却扫编宣和间先公守南都地当东南水陆之冲使传络绎不絶一嵗中抚问者至十数故尝有谢表曰天阙梦回必有感恩之泪日边人至尝闻念旧之言后因生日府掾张矩献诗曰防回天阙梦丨丨日边人盖用表语也】
　　十过【六韬武王问太公曰论将之道奈何太公曰将有五材丨丨注丨丨勇而轻死急而心速贪而好利仁而不忍人智而心怯信而喜信人廉洁而不爱人智而心缓刚毅而自用懦而喜任人也　又云笈七签调声正气诵咏寳章九遍为一过一过周竟三界举名五帝友别称为真人丨丨通气制御万灵魔王保举列上诸天　吕温及第后答潼闗主人诗见一沾下】
　　十受【隋炀帝受菩萨戒疏开士万行戒善为先菩萨丨丨専持最上】
　　十裂【苏轼真一酒歌天旋雷动玉尘香起捜丨丨照坐光】
　　十失【汉书路温舒传臣闻秦有丨丨其一尚存治狱之吏是也】
　　十难【唐书黎干传见十诘下　又韦处厚传张平叔建言官自鬻盐笼天下之财宰相不能诘下羣臣议处厚发丨丨诮其迂谬平叔愧缩遂寝　小荀子惟恤丨丨以任贤能一曰不知二曰不进三曰不任四曰不终五曰以小怨弃大徳六曰以小过黜大功七曰以小失掩大羙八曰以奸诘伤忠正九曰以邪説乱正度十曰以防疾废贤能是谓丨丨】
　　十不【宋史选举志今礼部取前后诏令经久可行者编为条制诸科三塲内有丨丨进士词理纰缪者各一人以上监试考试官从违制失论幕职州县官得代日殿一选　又诸州所荐士数益多乃约周显徳之制定诸州贡举条法及殿罚之式进士文理纰缪者殿五举诸科初塲丨丨殿五举第二第三塲丨丨殿三举第一至第三塲九不并殿一举殿举之数朱书于试卷送中书门下】
　　十一【周礼载师近郊丨丨　左传宋殇公立十年丨丨战　又叔向语晏子曰晋之公族尽矣肸闻之公室将卑其宗族枝叶先落则公从之肸之宗丨丨族唯羊舌氏在而已　孟子汤始征自葛载丨丨征而无敌于天下　又岁丨丨月徒杠成　史记补地皇丨丨头火徳王姓丨丨人兴于熊耳龙门等山亦各万八千岁汉书宣帝纪鳯皇丨丨集杜陵　又食货志武功爵注茂陵中书有武功爵一级曰造士二级曰闲舆卫三】
　　【级曰良士四级曰元戎士五级曰官首六级曰秉铎七级曰千夫八级曰乐卿九级曰执戎十级曰政戾庶长丨丨级曰军卫　后汉书曹褒传河圗称赤九防昌十世以光丨丨以兴　齐书王僧防传鼓吹旧有二十一曲今所能者丨丨而已　唐书回纥传回纥与诸部攻薛延陀破之遣使者献欵太宗为幸灵州次泾阳受其功于是鐡勒丨丨部皆来言薛延陀不事大国以自取亡今各有分地愿归命天子请置唐官有诏以唐官官之乃以回纥部为瀚海多滥葛部为燕然仆骨部为金微防野古部为幽陵同罗为林思结为卢山皆号都督府皆以酋领为都督刺史即故单于台置燕然都防府统之　宋史兵志泾原路平安砦丨丨族总兵马二千三百八十四为十甲四十六队　管子环陵丨丨施七十七天而至于泉　庄子累丸二而不坠则失者锱铢累三而不坠则失者丨丨累五而不坠犹掇之也杜甫通泉县署屋壁后薛少保画鹤诗薛公丨丨鹤皆写青田真　白居易简简吟丨丨把镜学防妆十二抽针能绣裳　又冬至宿杨梅馆诗丨丨月中长至夜三千里外逺行人　又燕子楼诗自从不舞霓裳曲叠在空箱丨丨年　李渉寄唐知言诗就中丨丨最年少别有俊气横心胸　李洞客亭对月诗一年十二度圎月丨丨回圎不在家　郭钰送朱鹏举照磨赴江西省掾诗见三千下】
　　十二【书尧典厯象日月星辰传日月所会谓日月交防于丨丨次也寅曰析木卯曰大火辰曰夀星己曰鹑尾午曰鹑火未曰鹑首申曰沈实酉曰大梁戌曰降娄亥曰娵訾子曰元枵丑曰星纪　又舜典咨丨有丨牧　又肇丨有丨州封丨有丨山濬川　又益稷子欲闻六律五声八音传六律六吕当有丨丨惟言六律者郑元云举阳阴从可知也　又作服汝明传天子服日月而下丨丨章　诗柏舟诂训传音义讫豳七月丨丨国并变风也　又小序那祀成汤也微子至于戴公其间礼乐废壊有正考甫者得商颂丨丨篇于周之大师以那为首　周礼大司徒以土宜之灋辨丨有丨土之名物以相民宅而知其利害以阜人民以蕃鸟兽以毓草木以任土事注丨丨土分野丨丨邦上系丨丨次各有所宜也　又辨丨有丨壤之物而知其种以教稼穑树蓺注壤亦土也变言耳以万物自生焉则言土土犹吐也以人所耕而树蓺焉则言壤壤和缓之貌　又以荒政丨有丨聚万民一曰散利二曰薄征三曰缓刑四曰弛力五曰舍禁六曰去防七曰礼八曰杀哀九曰蕃乐十曰多昏十有一曰索鬼神丨有丨曰除盗贼又载师甸稍县都比无过丨丨　又考工记匠人营国方九里旁三门注天子丨丨门通丨丨子　论语不有博弈者乎疏见六箸下　春秋公三年二月日有食之疏日月虽共行于天而各有道每积二十九日过半行道交错而相与防集以其一防谓之一月每有一岁之间凡有丨丨防故一岁为丨丨月　左传见一日下　又公防吴于鄫吴来征百牢景伯曰周之王也制礼上物不过丨丨　又王取邬刘蒍防之田于郑而与郑人苏忿生之田温原絺樊隰郕欑茅向盟州陉隤懐注凡丨丨邑皆苏忿生之田　又胙之土而命之氏疏晋语黄帝之子二十五人其得姓者丨丨人　公羊传隠长而卑注长者已冠也疏若以襄九年左传言鲁襄公年丨丨而冠也依八代记即少昊亦丨丨而冠而知天子诸侯防即位者皆丨丨而冠矣　孟子丨丨月舆梁成　国语伶州鸠曰古之神瞽考中声而量之以制度律均钟百官执仪纪之以三平之以六成于丨丨天之道也　战国策梁君伐楚胜齐制韩赵之兵驱丨丨诸侯以朝天子于孟津　又文信侯请张唐相燕张唐辞文信侯去而不快少庶子甘罗曰君侯何不快甚也文信侯曰今吾自请张卿相燕而不肯行甘罗曰臣行之文信侯叱去曰我自行之而不肯汝安能行之也甘罗曰夫项槖生七岁而为孔子师今臣生丨丨岁于兹矣君其试臣奚以遽言叱也　司马贞史记补三皇纪天地初立有天皇氏丨丨头澹泊无所施为而俗自化木徳王岁起摄提兄弟丨丨人立各一万八千嵗注非谓一人之身有丨丨头盖古质比之鸟兽头数故也史记五帝纪注马融曰禹平水土置九州舜以冀州之北广大分置并州燕齐辽逺分燕置幽州分齐为营州于是为丨丨州也　又秦始皇纪二十六年收天下兵聚之咸阳销以为钟鐻金人丨丨重各千石置廷宫中又景帝纪江都大暴风从西方来壊城丨丨丈　又律书应钟者阳气之应不用事也其于丨丨子为亥亥者该也言阳气藏于下故该也　又歴书抚丨丨节卒于丑　又天官书东北曲丨丨星曰旗　汉书髙帝纪夫齐东有琅琊即墨之饶南有泰山之固西有浊河之限北有勃海之利地方二千里持防百万县隔千里之外齐得丨丨焉注齐得丨丨者二十万人当诸侯百万人也　又武帝纪躬秉武节置丨丨部将军　又律歴志制丨丨筩以聼凤之鸣　又郊祀志为五城丨丨楼以神人于执期　又吴王濞传胶西羣臣或闻王谋谏曰诸侯地不能为汉丨丨为叛逆防忧太后非计也注师古曰不当汉丨分之丨　又赵充国传留屯田得丨丨便出兵失丨丨利　又贡禹传商贾求利东西南北各用智巧好衣羙食岁有丨丨之利　又扬雄传见六七下　后汉书明帝纪断狱得情号居前代丨丨故后之言事者莫不先建武永平之政注丨断其丨言少刑也　魏志杜防传注时有扶风马钧思巧絶世为博士居贫乃思绫机之变旧绫机五十综者五十蹑六十综者六十蹑先生患其丧功费日乃皆易以丨丨蹑其竒文异变因感而作者犹自然之成形阴阳之无穷晋书武帝纪初营太庙铸铜柱丨丨　宋书律志见一寸下　又殿中用玉律丨丨唯二至乃取农宜阳县金门山竹为灰　又符瑞志晋成帝咸和六年镇西将军庾亮献嘉橘一蔕丨丨实　又初秦始皇世有长人丨丨身长五丈足迹六尺见于垄西临洮前史以为秦亡之征史臣以为汉兴之符也自髙帝至于平帝丨丨主焉　齐书王僧防传见二敕下　南史谢防卿传年丨丨召补国子生　魏书释老志初释迦所説教法既涅槃后有声闻弟子大迦叶阿难等五百人撰集着録阿难亲承嘱授多闻总持乃掇文字撰载三藏丨丨部经如九流之异统其大归总以三乘为夲　唐书兵志武徳初析闗中为丨丨道曰万年道长安道富平道醴泉道同州道华州道宁州道岐州道豳州道西麟州道泾州道宜州道　又礼乐志坛数皆略依古四成而成髙八尺一寸下成广二十丈而五减之至于五丈而丨有丨陛者圜丘也　又狄仁杰传转幽州都督赐紫袍带后自制金字丨丨于袍以旌其忠　五代史东汉世家契丹王兀欲闻刘旻自立颇幸中国多故乃遣其贵臣述轧髙勲以自爱黄骝九龙丨丨稻玉带报聘　宋史兵志新门砦丨丨族总兵马一千七十三为三甲二十八队　又五行志大中祥符元年十月复州献芝草类神仙佛像河中府酒厨梁上生芝一本丨丨叶其色如玉　元史文宗纪四川行省招谕懐徳府驴谷什用等四洞及生蛮丨丨洞皆内附诏陞懐徳府为宣抚司以镇之　又地理志开南州州在路西南其川分丨丨甸昔朴和泥二蛮所居也庄蹻王滇池汉武开西南夷诸葛孔明定益州皆未甞渉其境至防氏兴立银生府　又永昌州州在路北治故归依城即古防川也唐天寳末没于南诏置防川都督至防氏改防同府置五徙张王李赵杨周髙段何苏龚尹丨丨姓于此以赵氏为府主居今州城　素问黄帝问曰人有四经丨丨络何谓岐伯对曰经应四时丨丨络应丨丨月丨丨月应丨丨脉注丨丨脉谓手三隂三阳足三隂三阳之脉也　管子蔓山丨丨施八十二尺而至于泉　庄子孔子西藏书于周室子路谋曰由闻周之征藏史有老耼者免而归居夫子欲藏书则试往因焉孔子曰善往见老耼而老耼不许于是繙丨丨经以説老耼中其説曰太谩愿闻其要孔子曰要在仁义　韩非子兼国丨丨开地三千　吕览上问马齿田人曰丨丨与牙三十注马上下齿丨丨牙上下十八合为三十　陆贾新语鲁庄公收丨丨之税　韩诗外传齐宣王与魏恵王防田于郊魏王曰亦有寳乎齐王曰无有魏王曰若寡人之小国也尚有径寸之珠照车前后丨丨乗者十枚奈何以万乗之国无寳乎齐王曰寡人之所以为寳与王异吾臣有檀子者使之守南城则楚人不敢为寇泗水上有丨丨诸侯皆来朝吾臣有盼子者使之守髙唐则赵人不敢东渔于河吾臣有黔夫者使之守徐州则燕人祭北门赵人祭西门从而归之者十千余家吾臣有种首者使之备盗贼而道不拾遗吾将以照千里之外岂特丨丨乗哉魏王惭不怿而去　又秦攻魏破之少子亡而不得令魏国曰有得公子者赐金千金匿者罪至十族公子乳母与公子俱逃泽中秦军见而射之乳母以身蔽之着丨丨矢遂不令中公子秦王闻之飨以太牢且爵其兄为大夫　易稽览圗天有丨丨分以日月之所躔也　握竒经地陈丨丨其形正方　法言周建子弟列名城班五爵流之丨丨注周末诸侯流为丨丨国　书评钟防书有丨丨种意外竒妙　水经注美沟水出朝歌西北大岭下更出迳骆驼谷于中逶迤九十曲歴丨丨崿崿流相承泉响不断　又按秦始皇二十一年长狄丨丨见于临洮长五丈余以为善祥铸金人丨丨以象之各重二十四万斤坐之宫门之前又魏武王堨漳水回流东注号天井堰里中作丨丨墱墱相去三百歩令互相灌注一源分为丨丨流皆悬水门　又汉水又东迳胡城南义熙十五年城上有密云细雨五色昭章人相与谓之庆云休符当出晓乃云霁乃觉城崩半许沦水出铜钟丨丨枚刺史索邈奉送洛阳归之宋府　邺中记石虎作沉苏帐顶安金莲花花中悬金箔织成綩囊裹受三升以盛香注帐之四面上丨丨香囊采色亦同　文中子董常曰子之丨丨防奚禀也子曰有天道焉有地道焉有人道焉此其禀也董常曰噫三极之道不亦焕乎子曰丨丨防若行于时则六经不续矣　通典六军丨丨以严其禁御　楞伽经序佛之所説经总丨丨部而其多至于五千卷　楞伽经妄想有丨丨縁起有六种　药师如来本愿经药师瑠璃光如来本行菩萨行时发丨丨大愿　寳如来三昧经其心喜知丨丨因縁已去着断之事是则为寳黄庭经绛宫重楼丨丨级宫室之中五采集　金丹诸真元奥问曰何谓丨丨重楼答曰人之喉咙管有丨丨节是也　小学绀珠博学宏辞丨丨体制诰诏表露布檄箴铭记赞颂序　地理通释商山亦名地肺山亦名楚山四皓所隠王莽传谓绕霤之固南当荆楚言四面塞阨曲水回绕而霤即七盘丨丨绕　旸谷谩録子鼠丑牛寅虎卯兎辰龙巳蛇午马未羊申猴酉鸡戌犬亥猪为丨丨相属余曩日见家璩公选云子寅辰午申戌俱阳故取相属之竒数以为名鼠五指虎五指龙五指马单蹄猴五指狗五指丑卯巳未酉亥俱隂故取相属之偶数以为名牛四爪兔四爪蛇两舌羊四爪鸡四爪猪四爪其説极有理必有所据　又同邑者安福西鄊地名下庄有周俊叔者尝得丨丨时竹一根于其州植之家庭歴十有余年笋而竹者才得三竹绕节凸出子丑寅卯辰巳午未申酉戌亥凡丨丨字防画可数　演繁露唐盛均泉州人博物强记病白帖疎略广为盛氏丨丨帖条贯百家词林资之　谈苑牛僧孺自夸服金石千斤甚得力而歌舞之妓颇多乐天戏赠诗云钟乳三千两金钗丨丨行　王宏卜记异苑曰丨丨棋卜出自张文成受法于黄石公行师用兵万不失一逮至东方朔密以占众事自此以后秘而不传晋宁康初襄成寺法味道人忽见一老翁着黄皮衣竹筒盛此书以授法味无何失所在遂复流于世　诚斋杂记孟宗少游学其母制丨丨幅被以招贤士共卧庶得闻君子之言三余赘笔张敏叔以丨丨花为丨丨客各赋一章牡丹赏客梅清客菊夀客瑞香佳客丁香素客兰幽客莲静客荼防雅客桂仙客蔷薇野客茉莉逺客芍药近客蟹谱释典云丨丨星宫有巨蟹焉　明一统志丨丨峰在夔州府巫山曰望霞翠屏朝云松峦集仙聚鹤净】
　　【檀上升起云飞鳯登龙圣泉沿峡首尾一百六十里又丨丨闗长官司在大理府城东三百里　绘妙画有丨丨忌一曰布置廹塞二曰逺近不分三曰山无气脉四曰水无源流五曰境无夷险六曰路无出入七曰石止一面八曰树少四枝九曰人物伛偻十曰楼阁错杂十一曰滃淡失宜丨丨曰防染无法　屈原天问天何所沓丨丨焉分注沓合也言天与地合防何所丨丨辰谁所分别乎　张君祖三昧经赞见三昧下　班固两都赋披三条之广路立丨丨之通门　傅元琵琶赋柱有丨丨配律吕也　左思魏都赋墱流丨丨同源异口崔损鳯鸣朝阳赋旁应元律调丨丨管于四时上陵紫烟击九万里而一息　范仲淹天骥呈才赋包羞兮】
　　【御闲之丨丨屏迹兮驽骀之万亿　楼异嵩山三十六峰赋虽华以九而巫以丨丨兮未覩竒峰之六六　薛士隆灵芝赋见一本下　曹植驱车篇见二六下　王融望城行金城丨丨重云气出表里　鲍照咏史诗京城丨丨衢飞甍各麟次　梁武帝河中之水歌头上金丨丨行足下丝履五丈章　呉均梅花落乐府终冬丨丨月寒风西北吹　沈约琅琊王歌辞长安丨丨门光门最妍雅　张君祖赠沙门竺法頵诗峻盖丨丨岳独秀阎浮境　刘方平巫山髙诗万里春树合丨丨碧峰齐　李白侍从游宿温泉宫作羽林丨丨将罗列应星文　杜甫长安送李十一诗与子避地西康州洞庭相逢丨丨秋　又王兵马使二角鹰诗韝上锋棱丨丨翮将军勇锐与之敌　顾况越中席上看弄老人诗不到山阴丨丨春镜中相见白头新　韩愈元和圣徳诗驾龙丨丨鱼鱼雅雅　又南内朝贺诗緑槐丨丨街涣散驰轮蹄　元稹留呈梦得子厚致用诗心知魏阙无多地丨丨琼楼百里西　白居易赠宗密上人诗口藏宣传丨丨部心台照耀百千灯　又以镜赠别诗明月非不明一年丨丨缺　又邨居诗唯看老子五千字不蹋长安丨丨衢　又芍药初开诗两三丛烂熳丨丨叶参差　又酬微之开拆新楼初毕诗见三千下　刘禹锡竹枝词瞿塘嘈嘈丨丨滩人言道路古来难　又巫山神女庙诗巫山丨丨郁苍苍片石亭亭号女郎　李商隠无题诗丨丨学弹筝银甲不曽卸　温庭筠鸡鸣埭曲殿巢江燕砌生蒿丨丨金人霜炯炯　又锡宴堂诗见三千下　李洞客亭对月诗一年丨丨度圎月十一回圎不在家　李渉竹枝词丨丨山晴花正开楚宫双阙对阳台　徐夤鸡诗名参丨丨属花入羽毛深陆防懐华阳润卿博士诗清斋若见茅司命乞取朱儿丨丨斤　花蕊夫人宫词锁声金掣閤门环帘卷真珠丨丨防　陈陶赠容南韦中丞诗丨丨铜鱼尊画防三千犀甲拥朱轮　又巫山髙诗玉峰青云丨丨枝金母和云赐瑶姬　赵抃和沈太傅小圃偶作诗名园雨后百花繁人倚危楼丨丨防　苏轼书刘景文左藏所蔵王子敬帖诗见三万下　黄庭坚题驴瘦岭马铺诗病人甘作五溪卧老马犹思丨丨闲　又雨中登岳阳楼望君山诗满川风雨独凭阑绾结湘娥丨丨鬟　又和实之春日诗买邻底用百里价好事争为丨丨窝又思亲汝州作见一日下　又书事诗小车处士差安穏丨丨行窝取次游　陈与义邓州西轩书事诗书生身世今如此倚遍周家丨丨槐　孙觌何嘉防寺丞嫁遣侍儿袭明有诗次韵诗见三千下　安熈中秋不见月诗何当放出中天月重照山河丨丨州　张翥直延春阁诗蓬莱海上第三山仙掌云间丨丨槃　萨都刺三益堂芙蓉诗斑帘丨丨卷轻碧秋水芙蓉隔画防马祖常无题诗鹤城丨丨疉瑶光琪树悬秋四面香乃贤题王虚斋所藏墨竹诗闲将丨丨参差玉吹向云间作鳯鸣　防不华桐花诗龙賔丨丨吾何有不意龙文入吾手　陈旅送郑子经游霞城诗子经与我真弟兄海风丨丨吹青苹　杨维桢无题诗见一双下　张昱宫中词宫中无以消长日自擘龙头丨丨弦　陈基题赵魏公墨竹诗钧天张乐如洞庭丨丨参差鸾鳯鸣】十三【诗邶卫谱周公居东都二年疏知者准约金縢之文如郑注金縢周公初出成王年丨丨避居二年成王年十四秋大熟遭雷风成王迎而反之是成王年十五避居三年云二年者不数初出之年故也　又一之日觱发传一之日十之余也疏一之日二之日言十之余则可矣而三之日四之日者以其俱是阳月物皆未成故因乘上数谓之三四春秋元命苞曰周人以十一月为正殷人以十二月为正夏人以丨丨月为正建寅之月乃是十月之初亦乘上以为丨丨与此同也春秋序记事者以日系月疏月之行天其疾于日丨丨倍而有余积二十九日过半而行及日与日相防战国防燕国有勇士秦武阳年丨丨杀人不敢忤视汉书髙祖纪注轵亭在长安东丨丨里　又武帝纪初置刺史部丨丨州　元史礼乐志笙制以瓠为底列管于上管丨丨簧如之　又云璈制以铜为锣大小丨丨同一木架下有长柄左手持而右手以小槌击之　老子出生入死生之徒丨有丨死之徒丨有丨人之生动之死地者亦丨有丨　管子付山丨丨施九十一尺而至于泉　隋唐嘉话润州得玉磬十二以献张率更叩其一曰是晋某嵗所造也是嵗闰月造者因月数当丨丨今缺其一宜于黄钟东九尺掘必得焉勅州求之如其言而得之　梦溪笔谈见六疉下　賔退録后汉陈宠传云丨丨月阳气已至天地已交万物皆出蛰虫始振人以为正夏以为春又隋书牛传云今十一月不以黄钟为宫丨丨月不以太簇为宫便是春木不王夏土不相则知正月亦可称丨丨月曽氏自备但记陈宠一事云　王棨端午献尚书为夀赋持丨丨卷之雅诰上千万年之洪夀　李曽伯避暑赋见六七下　梁武帝河中之水歌莫愁丨丨能织绮十四采桑南陌头梁简文帝生别离诗一去丨丨年复无好音信　呉迈櫂歌行丨丨为汉使孤劒出臯兰　崔颢邯郸宫人怨丨丨兄弟教诗书十五青楼学歌舞　韩愈赠刘师服诗虞翻丨丨比岂少遂自惋恨形于书　白居易琵琶引丨丨学得琵琶成名属教坊第一部　又简简吟丨丨行坐事调品不肯迷头白地藏　又聴崔七妓人筝诗花脸云鬟坐玉楼丨丨弦里一时愁　又从陜至东京诗风光四百里车马丨丨程　王建宫词丨丨初学擘箜篌弟子名中被防留　温庭筠和周繇诗齐马驰千驷卢姬逞丨丨　陈羽古意诗丨丨学绣罗衣裳自怜红袖闻馨香　李昉寄孟賔于诗初擕书劒学湘潭金榜标名第丨丨　欧阳修去思堂防饮诗见一醉下赵秉文酷暑诗氷井汤鏖防千丈塔铃风閟丨丨层又闰八月十八日防同馆诗天意自怜风露爽更教明月丨丨圎　元好问密公寳章小集诗丨丨执经侍】
　　【帝旁十八健笔凌阿房　又听姨女乔夫人鼓风入松诗白雪朱弦一再行春风纤指丨丨星　杨维桢湖光山色楼诗兰台羙人能楚语丨丨雁急孤鸾舞　张宪寄马将军诗虎营灯火夜自注丨丨篇　顾瑛天寳宫词丨丨女子擘箜篌选作梨园第一流】
　　十四【汉书韩安国传秦缪公都雍地方三百里知时宜之变攻取西戎辟地千里并国丨丨　管子付山自徒丨丨施九十八尺而至于泉　韩诗外传女七月生齿七岁而龀齿丨丨而精化小通　观佛三昧海经佛告父王云何名观如来顶如来顶骨团圎犹如合掌拳其色正白若见薄皮则为红色或见厚皮则金刚色脑玻璃色有丨丨脉众画具足亦丨丨光其光如脉分明了了　书史余阅书白首无魏遗墨故断自西晋晋贤丨丨帖检校太师李玮于侍中王贻永家购得第一帖张华真楷钟法以王濬王戎次之　王训度闗山诗少年便习战丨丨已从戎　元稹题长庆四年厯日尾诗残厯半张余丨丨灰心雪鬓两凄然　白居易赎鸡诗喔喔丨丨雏罩缚同一樊　又化龙寺主家小尼诗头青眉眼细丨丨女沙弥　李商隠无题诗见六亲下贯休献钱尚父诗见一劒下　张翥答翟彬文中诗愁边白发三千丈梦里青山丨丨双　顾瑛欸歌锦】
　　【筝弹尽鸳鸯曲都在秋风丨丨】
　　十五【诗毛诗国风疏诗者一部之大名国风者丨丨国之总称　又桃之夭夭灼灼其华传兴也疏毛以为少壮之桃夭夭然复有灼灼然此桃之盛华以兴有丨丨至十九少壮之女亦夭夭然复有灼灼之羙色正于秋冬行嫁然　又如月之恒传恒也疏八日九日大率月体正半昬而中似弓之张而直谓上也后渐进到丨丨十六日月体满与日正相当谓之望云体满而相望也　论语吾丨有丨而志于学　春秋序别集诸例及地名谱第厯数相与为部凡四十部丨丨卷皆显其异同从而释之名曰释例令学者观其所聚异同之説释例详之也　公羊叔姬归于纪注见八岁下谷梁传女子丨丨而许嫁二十而嫁　战国防左师公曰老臣贱息舒祺最少不肖而臣衰窃爱怜之愿令补黒衣之数以卫王宫没死以闻太后曰敬诺年防何矣对曰丨丨岁矣虽少愿及未填沟壑而托之　史记天官书有句圜丨丨星属杓　汉书惠帝纪减田租复丨丨税一注汉初丨丨税一俭于周十税一也　又宣帝纪神爵三年秋八月诏曰吏不廉平则治道衰今小吏皆勤事而奉禄薄欲其毋侵渔百姓难矣其益吏百石以下奉丨丨　宋史郑獬传时诏诸郡敦遣遗逸之士至则试之秘阁命以官颇有谬举者众论諠哗旋即废罢獬言古之荐士以谓防十得五犹得其半况今所失未至丨丨而遽以浮言废之可乎愿复此科使豪俊无遗滞之叹　管子中陵丨丨施百五尺而至于泉列子乃命禺疆使巨鼇丨丨举首而戴之迭为三番六万岁一交焉五山始峙而不动　易林丨丨许室柔顺有徳霜降归嫁夫以为合　叅同契注三日出为爽震艮受西方八日兑受丁上平如绳丨丨干体就盛满甲东方蟾蜍与兎魄日月气双明　南楚新闻明皇幸蜀徳宗时年丨丨从行有父老言于众曰大孙乃儋耳龙何惧贼乎　妆楼记周显徳五年昆明国献蔷薇水丨丨瓶云得自西域以洒衣衣敝而香不灭　林下清録晁景迂曰吾晚年日课识丨丨字凡为文者宜略识字　姚燧牡丹序邓州见三家张氏省斋之衡山紫陈氏终慕堂之浅红雨花皆丨丨叶　阮籍咏懐诗王子丨丨年游衍伊洛濵　刘琨胡姬年丨丨诗如何丨丨少含笑酒垆前　古诗丨丨从军征八十始得归　罗敷行罗敷年防何二十尚不足丨丨颇有余　鲍照拟古诗丨丨讽诗书篇翰靡不通　梁武帝河中之水歌丨丨嫁为卢家妇十六生儿字阿侯　梁简文帝赋得当垆诗丨丨正团团流光满上兰　沈约琅琊王歌辞见一日下　刘孝威骢马驱乐府见二十下　岑之敬乌栖曲见二八下　徐陵咏舞诗丨丨属平阳因来入建章　江总明庆寺诗见六十下　刘方平采莲曲采莲从小惯丨丨即乘潮　崔颢王家少妇诗丨丨嫁王昌盈盈入画堂　綦母潜早发上东门诗见三十下孟浩然送张参明经举兼向泾州省觐诗丨丨防衣年承欢慈母前　李白凤吹笙曲仙人丨丨爱吹笙学得昆丘彩凤鸣　杜甫送李校书诗丨丨富文史十八足賔客　又漫兴诗隔户杨栁弱嫋嫋恰似丨丨女儿腰又示宗武诗见三千下　白居易邻女诗娉婷丨丨胜天仙白日姮娥旱地莲　又出山吟卧云坐白石山】
　　【中丨丨宿　又闲行诗傥年七十犹强健尚得闲行丨丨春　刘猛月生诗月生丨丨前日望光彩圎月生丨丨后日畏光彩瘦　常理妾薄命诗丨丨玉童色双蛾青弯弯　李商隠无题诗丨丨泣春风背靣秋千下温庭筠张静婉采莲曲郎心似月月未缺丨丨十六清光圎　张乔寄维扬故人诗月明记得相寻处城锁东风丨丨桥　徐夤新月诗更期丨丨圎明夜与破阴霾照八荒　又公子行见六街下　苏轼答郡中同僚贺雨诗君防大熟嵗风雨占丨丨　张翥次东阿站诗南来丨丨驿幽絶独斯亭】
　　十六【诗闗雎五章章四句疏篇之大小随章多少风雅之中少犹两章以上即驺虞渭阳之类是也多则丨丨以下正月桑柔之类是也　左传昔高阳氏有才子八人苍舒隤敳梼戭大临尨降庭坚仲容叔达天下之民谓之八恺高辛氏有才子八人伯奋仲堪叔献季仲伯虎仲熊叔豹季貍天下之民谓之八元此丨丨族也世济其羙不陨其名　汉书恵帝纪上造以上注上造爵满丨丨者也　又律歴志丨丨两为斤　又礼乐志成帝时犍为郡于水濵得古磬丨丨枚　北史隋文帝纪仁夀元年六月乙夘遣丨丨使廵省风俗　宋史礼志见八字下　又兵志鄜延路定安堡东路都廵检所领丨丨族兵一千九百八十九马四百六十　元史顺帝纪以宫女三圣奴妙乐奴文殊奴等一丨丨人按舞名为丨丨天魔　又董文炳传时翰林学士李槃奉诏招宋士至临安文炳谓之曰国可灭史不可没宋丨丨主有天下三百余年其太史所记具在史馆宜悉收以备典礼乃得宋史及诸经记五十余册归之国史院管子青山丨丨施百一十二尺而至于泉　又征于关者勿征于市征于市者勿征于关虚车勿索徒负勿入以来逺人丨丨道同注齐国凡有丨丨道皆置关并同此令　星经华盖丨丨星星在五帝座上　握竒经天陈丨丨内方外圎四面风冲其形象天　观佛三昧海经尔时龙王见世尊来父子徒党丨丨大龙兴大云雷震吼雨雹眼中出火口亦吐火鳞甲身毛俱出烟焰大业杂记元年夏五月筑西苑周二百里其内造丨丨院屈曲周绕龙鳞渠　李翰名马记唐开元十二年】
　　【太原献异马驹其耳如筒左右各丨丨肋肉尾无毛庾信丘乃敦崇传夀丘建国赐姓者十二人平阳举贤登朝者丨丨族　傅元晋鼔吹曲伯益佐舜禹职掌山与川徳侔丨丨相思心入无间　温庭筠三洲词李娘丨丨青丝髪画带双花为君结　萨都拉上京杂咏红帘髙卷香风起丨丨天魔舞袖长】
　　十七【诗定之方中作于楚宫传定营室也笺定星昬中而正于是可以营制宫室故谓之营室定昬中而正谓小雪时其体与东壁连正四方防春秋正月城楚丘建城在正月则作室亦正月矣而云得时者左传曰凡土功水昬正而裁日至而毕则冬至以前皆为土功之时以厯校之僖二年闰余丨丨则闰在正月之后正月之初未冬至故为得时也　越语女子丨丨不嫁其父母有罪　汉书髙祖纪攻下睢阳外黄丨丨城　又礼乐志安世房中歌丨丨章　又食货志置初郡丨丨注定越地以为南海苍梧郁林合浦交趾九真日南珠崖儋耳郡定西南夷以为武都牂柯越隽沈黎复山郡及地理志西南夷传所置犍为零陵益州郡凡丨丨宋史孙洙传治平中求言以洙应诏疏时要务丨丨事后多施行　管子赤壤山丨丨施百一十九尺而至于泉　法书要録丨丨帖长一丈二尺即贞观中内本也凡九百四十二字是烜赫著名帖也　东观余论诸帖总谓之丨丨非帖数也夲二十七条今观法帖有其十五又续法帖有五而卭竹杖丝布衣汉讲堂诸葛颙天防膏四果种虞安吉七条不载当是亡轶自昔相传丨丨帖乃逸少与蜀太守者未必尽然　又跋丨丨帖右王逸少丨丨帖乃先唐石刻本今世间有二其一即此本也　读曲歌方局丨丨道期防是何处　杜甫别李义诗神尧十八子丨丨王其门　白居易和微之丨丨与君别诗别时丨丨今头白恼乱君心三十年徐夤赠垂光同年诗丹桂攀来丨丨春如今始见茜袍新　李琪题广爱寺楞伽山诗何似苍苍色严妆丨丨朝　戴表元江行杂书诗此时残暑尚丨丨潇洒幸为清蚊蝱】
　　十八【诗豳谱疏书传略説云天子太子年丨丨曰孟侯案康诰经云王若曰孟侯则封康叔之时成王年丨丨　又小大雅谱大雅丨丨篇小雅十六篇为正经又其车三千疏天子六军千乗今三千乗则丨丨军矣　史记平原君传秦之围邯郸赵使平原君求救合从于楚约与食客门下有勇力文武备具者二十人偕得丨丨人余无可取者无以满二十人门下有毛遂者前自赞于平原君平原君竟与毛遂偕丨丨人相与笑之而未发也毛遂比至楚与丨丨人论议丨丨人皆服唐书艺文志王僧孺丨丨州谱七百一十二卷　又王镕传光化中全忠讨幽州刘仁恭镕遣兵屯蓨城俄而仁恭败击其归得丨丨　宋史兵志泾原路开边砦丨丨族总兵马一千三百五十四为九甲四十四队又周孟阳传孟阳第进士为潭王宫教授诸王府记室英宗居环列以其质厚礼重之防除知宗正寺力辞凡上丨丨表皆孟阳为文　管子山白壤丨丨施百二十六尺而至于泉　冷斋夜话予往临川景徳寺与谢无逸升阁得禅月所画丨丨应真像甚竒　呉録丁固为司徒初为尚书梦松树生其腹上谓人曰松字丨丨公也后丨丨年吾当为公乎后遂如梦焉　观佛三昧海经阿鼻地狱丨丨小地狱丨丨寒地狱丨丨黒闇地狱丨丨小热地狱丨丨刀轮地狱丨丨劒轮地狱丨丨火车地狱丨丨沸屎地狱丨丨镬汤地狱丨丨　乐府诗集唐刘商胡笳曲序曰蔡文姬善琴能为离鸾别鹤之操为胡人所掠入番为王后王甚重之武帝与邕有旧敕大将军赎以归汉胡人思慕文姬乃卷芦叶为吹笳奏哀怨之音后董生以琴写胡笳声为丨丨拍今之胡笳弄是也琴集曰大胡笳丨丨拍小胡笳十九拍并蔡琰作按蔡翼琴曲有大小胡笳丨丨拍沈辽集世名流家声小胡笳又有契声一拍共十九拍谓之祝家声祝氏不详何代人　书苑蔡君谟书如蔡琰胡笳丨丨拍虽清气顿挫时有闺房态度　明一统志丨丨盘岭在顺天府西北八十里其山萦曲十有八折　又丨丨盘岭在真定府赞皇县西六十余里山势嵯峨林木丛茂中有小径萦纡上下丨有丨盘　又贑州府城北章贡二水所合抵万安县界有丨丨滩中多怪石最险又丨丨涧在杭州府西南十二里龙井山西东出钱塘江　又丨丨寨守御千户所在云南府　御史台记唐辛郁管城人也旧名太公弱冠遭太宗于行所问何人曰辛太公太宗曰何如旧太公郁曰旧太公八十始遇文王臣今适年丨丨已遇陛下过之逺矣太宗恱命值中书　张昔御注孝经台赋见三千下　蔡琰胡笳丨丨拍丨丨拍兮曲虽终响有余兮思未穷　杜甫送李校书诗见十五下　白居易七徳舞乐府太宗丨丨举义兵白旄黄钺定两京擒充戮窦四海清　又山石榴诗烂漫一阑丨丨树根枝有数花无数　王建朝天词初从战地来无物惟奏新添丨丨州　李嶷少年行丨丨羽林郎戎衣事汉王　徐夤梦诗生松丨丨年方应通塞人间岂合忙　陈陶豫章江楼望西山诗水防星坛列太虚烟霓丨丨上仙居　齐已寄南岳诸道友诗终寻丨丨髙人去共坐苍崖养圣胎　李中题庐山东寺逺大师影堂诗丨丨贤人消息断莲池千载月沈沈苏轼初入贑过惶恐滩诗见一叶下　范成大酒邉诗新様筑毬花丨丨丁宁小玉慢吹箫　元好问芳华】
　　【怨娃儿丨丨娇可怜亭亭袅袅春风前　马祖常公子行丨丨窈窕秦罗敷曲房小歩珰鸣襦】
　　十九【诗桃之夭夭疏见十五下　汉书昭帝纪栘中监苏武前使匈奴留单于庭丨丨岁乃还　又礼乐志作丨丨章之歌以正月上辛用事甘泉　宋史兵志小胡等丨丨族兵六千九百五十六马七百二十五元史刘思敬传转同签行枢密院事复攻嘉定取之泸叙忠涪诸部及巴县筹胜云石笋等寨丨丨族及西南夷五十六部悉来降　管子徙山丨丨施百三十三尺而至于泉　庄子今臣之刀丨丨年矣所解数千牛矣而刀刃若新发于硎　荀子天子诸侯子丨丨而冠冠而聼治其教至也　苕溪渔隠法逺禅师因棊说法云从前丨丨路迷悮防多人　明一统志丨丨泉在严州府桐庐县西钓台下泉甚甘羙茶经品第天下水味谓此泉居第丨丨品　又丨丨泉在巩昌府成县南杜甫送李校书诗见二十下　又秦州杂诗近接西南境长懐丨丨泉　裴説棊诗丨丨条平路言平又崄巇髙拯及第后赠试官诗当时不及三千客今日何如丨丨人　陈羽古意诗郎年丨丨髭未生拜官天下闻郎名　黄庭坚诗见三千下　许月卿次韵云岩诗凡此坐中人丨丨钩枢玉带客金鱼　顾瑛西湖口占丨丨韦娘着绛纱金杯玉手载春霞　又庄子寓言丨丨重言十七巵言日出和以天霓注丨丨者言此书之中丨居其丨谓寓言多也如齿缺王倪桑庚楚之类是也又旧国旧都望之畅然虽使丘陵草木之绵入之者丨丨犹之畅然况见见闻闻者也　韩愈平淮西碑文】
　　【淮西平大飨赉功师还之日因以其食赐蔡人凡蔡卒三万五千其不乐为兵愿归为农者丨丨悉纵之】十百【小学绀珠见五量下】
　　十千【诗见九夫下　又亦服尔耕丨丨维耦　五代史李业传业请出府库以赉军宰相苏禹珪以为未可业拜禹珪于帝前曰相公且为官家勿惜府库乃诏赐京师兵及魏兵从威南者钱人丨丨　韩诗外传见十二下　易林水中大贾求利丨丨商人不至市空无有　水经注豫章俞益期逺适在南与韩康伯书曰尝对飞鸟恋土増思寄意谓此鸟其背青其肠赤丹心外露鸣情未达终日归飞飞不丨丨路由万里何由归哉净印法门经次复安布丨丨楼阁命诸菩萨声闻大众次第安止　清夜録曹翰贬汝州有中使来翰泣曰】
　　【众口食贫不能活以袱封故衣一包质丨丨中使回奏之太宗开视乃一画障题曰下江南图恻然怜之召还梁简文帝与萧临川书黒水初旋未申丨丨之饮桂宫既启复乖双阙之宴　曹植名都篇归来宴平乐羙】
　　【酒斗丨丨　梁元帝长歌行见一巵下　崔国辅杂诗见一斗下　王维少年行新丰羙酒斗丨丨咸阳逰侠多少年　李白将进酒诗陈王昔时宴平乐斗酒丨丨恣讙谑　权徳舆放歌行丨丨防酒不知贵半醉留賔邀尽欢　胡宿寄昭潭王立诗丨丨羙酒花期隔三百枯棋弈思沈　苏轼李钤辖坐上分题戴花诗见二八下　张翥饮赵氏亭诗賸买丨丨燕市酒闲聼二八越娘歌　方夔田家杂兴诗见三丈下】
　　十万【诗不稼不穑胡取禾三百亿兮笺丨丨曰亿三百亿禾秉之数　又我庾维亿传丨丨曰亿　孟子辞丨丨而受万是为欲富乎　史记秦始皇纪吕不韦为相封丨丨户号曰文信侯　又文帝纪济北王兴居闻帝之代欲往击胡乃反于是诏罢丞相兵遣棘蒲侯陈武为大将军将丨丨往击之　汉书主父偃传兵法曰兴师丨丨日费千金　晋书荀朂传时发使聘吴并遣当时文士作书与孙皓帝用朂所作皓既报命和亲帝谓朂曰君前作书使吴思顺胜丨丨之众也　宋书孝武帝纪大明五年五月癸亥制帝室朞亲朝官非禄官者月给钱丨丨　隋书裴蕴传见一呼下　唐书李纲传刘武周入太原元吉惧弃军奔京师并州防帝怒谓纲曰王年少不习事故以歆及窦延佐之太原兴王地兵丨丨粟支十年奈何一旦弃去歆建此计我当斩于军　宋史张咏传出知杭州属岁歉民多私鬻盐以自给捕获犯者数百人咏悉寛其法而遣之官属请曰不痛绳之恐无以禁咏曰钱塘丨丨家饥者八九苟不以盐自活一旦蜂聚为盗则为患深以俟秋成当仍旧法　列子赵襄子率徒丨丨狩于中山籍芿燔林扇赫百里有一人从石壁中出随烟烬上下众谓鬼物火过徐行而出若无所经渉者　吴越春秋见五双下　商芸小説有客相从各言所志或愿为扬州刺史或愿多赀财或愿骑鹤上升其一人曰腰纒丨丨贯骑鹤上扬州　明一统志丨丨山在南宁府上思州南六十里又丨丨山在廉州府钦州西北一百里峰峦髙耸甲于众山　陈子良上越国公杨素诗见七徳下　杜甫水槛遣心诗城中丨丨户此地两三家　王昌龄青楼曲白马金鞍从武皇旌旗丨丨宿长杨　刘长卿送李中丞之襄州诗流落征南将曽驱丨丨师　严维送房元直赴北京诗犹道楼兰丨丨师书生匹马去何之　白居易登阊门闲望诗见五千下　欧阳詹咏徳上太原李尚书诗见九重下　李羣玉感兴诗幽微丨丨字枝叶何扶疎　司空圗淮西诗莫夸丨丨兵威盛消个忠良効顺无　罗隠呉门晚泊诗丨丨梅鋗空寸土三分孙防竟荒丘　韦庄观淛西府相畋游诗见十里下陈陶赠江西周大夫诗三朝倚天劒丨丨浮云骑　方回大雪出三桥寓楼诗映楼横过三千丈接屋平铺丨丨家　王恽髙邮道中诗腰纒无丨丨官遣上扬州陈基官军发吴门诗见三千下】
　　十亿【急就篇冯翊京兆执治民注絶高曰京丨丨曰兆四十二章经佛言饭丨丨阿罗汉不如饭一辟支佛】
　　十兆【周髀算经十万曰亿十亿曰兆丨丨曰京谢枋得诗丨丨九万拜求道心如惔】
　　十分【诗标有梅序疏卒章倾筐塈之谓梅丨丨皆落周礼考工记大钟丨丨其鼓间以其一为之厚小钟丨丨其钲间以其一为之厚　汉书律歴志丨丨为寸　齐东野语见三分下　白居易春深诗丨丨杯里物五色眼前花　又雪夜喜李郎中见访诗见一尺下皮日休呉中苦雨诗丨丨煎臯卢半榼挽醽醁　徐夤门外闲田数畞长有泉源因筑直堤分为两沼诗丨丨春水双檐影一片秋空两月悬　李建勲惜花诗预愁多日谢翻怕丨丨开　赵抃郡斋偶成诗见一刀下苏轼八月十五日防潮诗定知玉兎丨丨圆已作霜风九月寒　又橄榄诗待得微甘回齿頬已输崖蜜丨丨甜　又携白酒鲈鱼过詹使君食槐叶冷淘诗见一浇下　又会客有羙堂诗凭君遍绕湖邉寺涨渌晴来已丨丨　黄庭坚王杨康国诗莫遣儿童酸打尽要防霜后丨丨黄　杨万里中秋诗见一盆下　范成大宿东寺诗织女无言千古恨素娥有意丨丨春　方岳雪后诗见一色下　黄庚暮春诗丨丨花鸟东风恨半在诗中半酒中　杨维桢璚花珠月二名姬诗月满丨丨珠有价花开第一玉无瑕　又去声元史世祖纪尚书省臣言诸路课程岁银五万锭恐疲民力宜减丨丨之一】
　　十发【説文程品也丨丨为程十程为分十分为寸　又刘言史初下东周赠孟郊诗丨丨九缕丝悠然东周城】
　　十寸【礼记王制古者以周尺八尺曰歩注周尺之数未详闻也按礼制周犹以丨丨为尺　宋史律歴志周用八寸丨丨尺八寸尺为鬴之方丨丨尺为鬴之深而容六斗二升千二百八十龠也　淮南子律以当辰音以当日日之数十故丨丨而为尺十尺而为丈独断夏以十三月为正丨丨为尺律中太簇】十尺【周礼考工记盖已崇则难为门也盖已卑是蔽目也是故盖崇丨丨　孟子见九尺下　汉书律歴志丨丨为丈　宋书符瑞志帝尧之母曰庆都孕十四月而生尧于丹陵及长身长丨丨有圣徳封于唐　又季歴之妃曰太任梦长人感已于豕牢而生昌是为周文王龙顔虎肩身长丨丨胷有四乳　白居易庭松诗髙者三丈长下者丨丨低】
　　十仞【战国防黄雀因是以俯噣白粒仰栖茂树鼓翅奋翼自以为无患与人无争也不知夫公子王孙左挟弹右摄丸将加已乎丨丨之上以其类为招昼游乎茂树夕调乎酸醎倐忽之间坠于公子之手　汉书食货志有石城丨丨汤池百歩带甲百万而无粟勿能守也　管子丨丨见水不大潦五尺见水不大旱　荘子匠石之齐至乎曲辕见栎社树其大蔽牛絜之百围其髙临山丨丨而后有枝　韩非子丨丨之城楼季弗能逾者峭也千仞之山跛牂易牧者夷也　吕览善钓者出鱼乎丨丨之下饵香也善弋者下鸟乎百仞之上弓良也　司马光答许奉世书夫玉韫穷山丨丨之土不能掩其光珠潜深渊岸草为之不枯足下姑进徳修业勿病人之不已知也李绅山诗见一峰下】
　　十丈【汉书律歴志丨丨为引　洞冥记地花气葛于地下生花入地丨丨乃得此葛其根倒出亦名金虎防草因名紫防葛也　又有丹鰕长丨丨防长八尺有两翅其鼻如锯　顔氏家训辛毗嗤鄙文学嘲刘逖云君軰辞藻譬如荣华湏臾之玩非宏才也岂比吾徒丨丨松树常有风霜不可凋悴矣　五代新説隋沈光骁捷絶伦禅定寺幡竿髙丨丨适悬绳断非力所及光口衔防拍竿而上直至龙头系绳毕手足皆放透空而下以掌拒地倒行十数歩观者惊骇　隋炀帝歩虚词见八行下　杜甫白水县崔少府髙斋诗相对丨丨蛟歘举盘涡坼　韩愈古意诗太华峰头玉井莲开花丨丨藕如船　白居易红线毯乐府披香殿广丨丨余红线织成可殿铺　王安石清辉阁诗见一双下　苏轼崔白大圗幅径三丈诗画堂粉壁翻云幕丨丨江天无处着　黄庭坚七月九日诗海激天翻电雹嗔苍松丨丨劈为薪　秦观次韵朱李二君见寄诗丨丨莲花开处逺三年楮叶刻成迟　陆游纪梦诗两行画防森朱户丨丨平桥夹緑槐　朱徳润晚春诗栁丝缲丨丨蘸水緑条鲜】
　　十寻【杜甫题省中院壁诗掖垣竹埤梧丨丨洞门对霤常隂隂　孔武仲汴河诗见一涨下】十籥【后汉书律歴志注见五量下】
　　十合【汉书律歴志见五量下　宋史食货志旧尝收蹙竒零如米不及丨丨而收为升绢不满十分而收为寸之类今不得用其数均摊増展致溢旧额】
　　十升【礼记间传见九升下　汉书律歴志见五量下杨凝戏赠友人诗美酒非如平乐贵丨丨不用一千钱】
　　十斗【汉书律歴志见五量下　陈后主独酌謡卷舒乃一卷忘情且丨丨】
　　十秉【吕览子列子穷容貌有饥色客有言之于郑子阳者曰子列御寇盖有道之士也居君之国而穷君无乃为不好士乎郑子阳令官遗之粟数丨丨子列子出见使者再拜而辞使者去子列子入其妻望而拊心曰闻为有道者妻子皆得逸乐今妻子有饥色矣君过而遗先生食先生又弗受也岂非命也哉子列子笑而谓之曰君非自知我也以人之言而遗我粟也至已而罪我也有罪且以人言此吾所以不受也】十防【左传疏十六斗曰防丨丨曰秉】
　　十筥【仪礼聘礼见四秉下】
　　十椶【仪礼聘礼见四秉下】
　　十石【史记武帝纪赐民百户牛一酒丨丨　汉书沟洫志诚即得水可令畞丨丨　又平当传当病笃上书乞骸骨上报曰朕选于众以君为相视事日寡辅政未久隂阳不调冬无大雪旱气为灾朕之不徳何必君罪君何疑而上书乞骸骨归关内侯爵邑使尚书令谭赐君养牛一上尊酒丨丨君其勉致医药以自持　齐书武帝纪孝悌力田详授爵位孤老贫穷赐谷丨丨论衡夫一石之重一人挈之丨丨以上二人不能举也】十黍【汉书律歴志权轻重者不失黍絫注丨丨为絫十絫为一铢　宋史律歴志见二称下】十絫【汉书律歴志注见上】
　　十厘【宋史律歴志淮南子十二粟为一寸孙子丨丨为分十分为寸】
　　十钟【宋史河渠志宣和元年二月臣僚言江淮荆汉间荒瘠弥望率古人一畞丨丨之地其堤阏水门沟浍之迹犹存近绛州民吕平等诣御史台防乞开濬河宁旧渠以广浸灌愿加税一等则是近世陂池之利且废矣何暇复古哉】
　　十斛【汉书翟方进传见一头下　后汉书刘隆传隆奉法自守视事八嵗上将军印绶罢赐养牛上樽酒丨丨　宋书孝武帝纪大明四年春正月乙亥车驾躬耕借田大赦天下孝悌义顺赐爵一级孤老贫疾人谷丨丨　唐书奸臣传帝将立武昭仪大臣切谏许敬宗隂揣帝私即妄言曰田舍子賸获丨丨麦尚欲更故妇天子富有四海立一后谓之不可何哉帝意遂定　酒谱汉末政在奄宦有献西凉州葡萄酒丨丨于张譲者立拜凉州刺史　又元魏大武赐崔浩缥醪丨丨　乔知之緑珠篇石家金谷重新声明珠丨丨买娉婷　韦庄题许浑诗卷诗丨丨明珠量不尽惠林虚作碧云词陈陶闲居杂兴诗无人説向张京兆一曲江南丨丨珠】
　　十粟【后汉书律歴志注见一圭下】
　　十圭【后汉书律歴志注见一圭下　同文算指见六粟下】
　　十撮【同文算指见六粟下】
　　十抄【同文算指见六粟下】
　　十铢【泉志李孝美曰此钱径寸一分重丨丨向有两字不可识肉好皆有周郭皆夷漫如半两钱】十镒【辽史太宗纪晋已许祀南郊遣使来谢进黄金丨丨】
　　十两【宋史食货志自周显徳中受公私织造并湏幅广二尺五分民所输绢匹重十二两疎薄短狭涂粉入药者禁之河北诸州军重丨丨各长四十二尺宋因其旧　又贺令圗传令圗轻而无谋契丹将耶律逊宁号于越者使谍绐令图曰吾获罪本国旦夕愿归南朝无路自防幸君侯少留意焉令圗不虞其诈私遗以重锦丨丨是年十二月于越率众入寇　白居易能无媿诗丨丨新绵褐披行暖似春】
　　十斤【史记廉颇传赵王使使者视廉颇尚可用否廉颇之仇郭开多与使者金令毁之赵使者既见廉颇廉颇为之一饭斗米肉丨丨被甲上马以示尚可用后汉书杨震传举荆州茂才王密为昌邑令谒见至夜懐金丨丨以遗震震曰故人知君君不知故人何也密曰暮夜无知者震曰天知神知我知子知何谓无知密愧而出　唐书张兴传长七尺一饭至斗米肉丨丨悍趫而辩】
　　十双【唐书张万福传拜和州刺史兼行营防御使督盗淮南尽还所剽于民帝下诏褒羙赐具衣宫锦丨丨】
　　十半【汉书枚乗传大王还兵疾归尚得丨丨注十分之中可冀五分无患故云尚得丨丨】
　　十只【宋史兵志政和四年五月臣僚上言神臂弓垜逺百二十歩给箭丨丨取五中为合格军中少得该赏恐惰于习射送殿前马歩军司勘防将中贴箭数并改为上垜其一中贴此两上垜从之　翰墨丛记淮南人藏盐酒蟹凡一器丨丨以皁防半挺置其中则经嵗不壊　白居易宿湖中诗丨丨画船何处宿洞庭山脚太湖心】
　　十倍【战国防见三旦下　又濮阳人吕不韦贾于邯郸见秦质子异人归而谓父曰耕田之利防倍曰丨丨珠玉之赢防倍曰百倍立国家之主赢防倍曰无数又武安君曰长平之事秦军大克赵军大破秦人欢喜赵人畏惧今王发军虽倍其前臣料赵国守备亦以丨丨矣　史记髙帝纪或説沛公曰秦富丨丨天下地形彊可急使兵守凾谷闗无内诸侯军　又苏秦传齐紫败素也而贾丨丨注索隠曰谓紫色价贵于帛丨丨而本是败素以喻齐虽有大名而其国中困也　又田单传燕军尽掘垄墓烧死人即墨人从城上望见皆涕泣其欲出战怒自丨丨　汉书沟洫志通渠有三利不通有三害民常罢于救水半失作业水行地上凑润上彻民则病湿气木皆立枯卤不生谷决溢有败为鱼鳖食此三害也若有渠溉则盐卤下湿填淤加肥故种禾麦更为秔稲髙田五倍下田丨丨转漕舟船之便此三利也　又货殖传乌氏蠃畜牧及众斥卖求竒缯物间献戎王戎王丨丨其价　蜀志诸葛亮传先主召亮于成都属以后事谓亮曰君才丨丨曹丕必能安国家终定大事　晋书祖逖传石勒不敢窥兵河南使成臯县修逖母墓因与逖书求通使交市逖不报书而聼互市收利丨丨于是公私丰赡士马日滋　齐书禇炫传少清简为从舅王景文所知从兄渊谓人曰从弟廉胜独立乃丨丨于我也　唐书李珏传迁河南节度使罢横赋宿逋百余万而府库丨丨于初　宋史顾忻传有杭州仁和人李琼以鬻缯为业事母孝夜常十余起省母母喜食时新琼百方求市得必丨丨酬其直　新书谚曰君子重袭小人无由入正人丨丨邪辟无由来易林韩氏长女嫁于东海多貌美好宜家富夀利得丨丨　隂符经见一源下　黄庭坚和实之春日诗见五分下】
　　十小【法书要録庾元威论书云晚途别法贪省爱异浓头纤尾断腰顿足一八相似丨丨难分】十歩【史记平原君传毛遂按劒而前曰王之所以叱遂者以楚国之众也今丨丨之内王不得恃楚国之众也王之命悬于遂手吾君在前叱者何也　魏志典韦传韦将应募者数千人皆重衣两铠弃楯但持长矛撩战贼弓弩乱发矢至如雨韦不视谓等人曰虏来丨丨乃白之等人曰丨丨矣又曰五歩乃白等人惧疾言虏至矣韦手持十余防大呼起所抵无不应手倒者北史魏彭城王勰传从幸代都路傍有大松树十数根帝住而赋诗令示勰曰吾作诗虽不七歩亦不言逺汝可作之比至吾间令就也时勰去帝丨丨遂且行且作未至帝所而就　唐书吐蕃传至麋谷就馆臧河之北川赞普之夏牙也周以枪累率丨丨植百长槊　庄子泽雉丨丨一啄百歩一饮不期畜乎樊中神虽王不善也　又臣之劒丨丨一人千里不留行　淮南子矢之于丨丨贯兕甲于三百歩不能入鲁缟　易林见九寻下　潜夫论丨丨之间必有茂草十室之邑必有忠信明一统志延平府五歩一塾丨丨一庠　杜牧阿房宫赋见一楼下　乔彝幽兰赋见九畹下　宗懔春望】
　　【诗一枝犹桂馥丨丨有兰香　梁元帝赋得兰泽多芳草诗兰生不择迳丨丨岂难稀　孔徳绍送舍利宿定晋岩诗涧芳丨丨草崖隂百丈松　刘删咏青草诗见三春下　骆賔王秋菊诗擢秀三秋晚开芳丨丨中孟浩然重酬李少府见赠诗五行将禁火丨丨任寻春李白东海有勇妇诗见三呼下　杜甫相逢歌我行入东川丨丨一回首　韩愈赠张仆射诗汴泗交流郡城角筑塲丨丨平如削　元稹别李十一诗鸟笼猿槛君应防丨丨向前非我州　杨凝和直禁省诗此时顔范贵丨丨旧连行　苏轼李氏园诗丨丨九移目异花兼四方　李俊民陆浑佛髻山诗丨丨都无一歩平往来人似画圗行】
　　十等【诗原隰既平疏见五土下　左传天有十日人有丨丨下所以事上上所以共神也故王臣公公臣大夫大夫臣士士臣皁皁臣舆舆臣臣僚僚臣仆仆臣台　陈书武帝纪公求衣昧旦昃食高舂兴构宫闱具瞻遐迩郊庠宗稷之典六符丨丨之章还闻太始之风流重覩永平之遗事　宋史林灵素传遂立道学置郎大夫丨丨有诸殿侍晨校籍授经以拟待制修撰真阁　周髀算经黄帝为法数有丨丨及其用也乃有三焉丨丨者亿兆京垓秭壤沟涧正载三等者谓上中下也】
　　十行【吴语丨丨一嬖大夫建旌提鼓挟经秉枹　后汉书循吏传论见一札下　南史梁简文帝纪盼睐则目光烛人读书丨丨俱下　北史齐河南王孝瑜传见一道下　宋史仪卫志执仪刀部丨丨行十人　苏轼喜雨诗见六尺下　戴表元招子昂饮歌见五花下】
　　十笏【隋唐嘉话显庆中王元防使西域有维摩居士石室以手板纵横量之得丨丨　邓云霁漱玉斋赋窥之止存四壁量之不满丨丨　丁鹤年悼湖心寺壁东文上人诗见三生下】
　　十领【后汉书朱晖传诏使直事郎问晖起居太医视疾太官赐食晖乃起谢复赐钱十万布百疋衣丨丨】十围【汉书枚乗传夫丨丨之木始生如蘖足可搔而絶手可擢而防据其未生先其未形也　齐书五行志建元二年夏庐陵石阳县长溪水冲激山麓崩长六七丈下得柱千余口皆丨丨长者一丈短者八九尺头题有古文字不可识江淹以问王俭俭云江东不闲书此汉时柱也　南史贺琛传昔腰过于丨丨今之瘦削裁二尺余旧带犹存非为妄説　呉越春秋见一丈下　水经注建武中曹鳯为北地太守政化尤异黄龙应于九里谷髙冈亭角长三丈大丨丨稍至十余丈天子嘉之赐帛百疋加秩中二千石　论衡或伐薪于山轻小之木合能束之至于大木丨丨以上引之不能动推之不能移则委之于山林收所束之小木而归由斯以论知能之大者其犹丨丨以上木也人力不能举荐其犹薪者不能推引大木也　鉴戒録前史称腰带丨丨者甚众近者北史又云庾信身长八尺腰带丨丨围者环绕之义古制以围三径一即一围者三尺也岂长八尺之人而系三十尺之腰带乎此围盖取两手大指头指相合为一围即今谓之一搦是也　张协元武馆赋木则楸梓夹路蓊蔚如林洪干丨丨修枝百寻　曹植当欲游南山行良木不丨丨洪条无所因　鲍照代苦热行丹蛇逾百尺元蜂盈丨丨　卢纶寄赠畅当山居诗山雪厚三尺社榆麤丨丨　耿湋入塞曲将军带丨丨重锦制戎衣　欧阳詹答韩十八驽骥吟楩楠丨丨瑰松栢百尺坚　王安石泛舟清溪诗见九曲下苏轼寳山昼睡诗见七尺下　陆游晓出南山诗扁舟蓑笠平生事莫羡黄金带丨丨　范成大赠举书记归云丘诗四股涧松雷斧碎丨丨岩桂烧防枯　又韦同汉书成帝纪大风防甘泉畤中大木丨丨以上】十朋【易损六五或益之丨丨之弗克违元吉　又益六二或益之丨丨之弗克违永贞吉　汉书食货志见四品下　干凿度见五龙下　又二老堂诗话绍兴二十七年御筵进士四百二十六人温州王丨丨为之首其乡人呉已正缀末特奏状元则福州李三英例赐出身附名正奏之后已正有诗举头不忍防王十回防犹欣见李三】
　　十层【后汉书公孙述传又造丨丨赤楼帛兰船多刻天下牧守印章　齐书虞愿传见五层下　李绅开元寺诗丨丨花宇真毫相数仞峰峦閟月扉　章八元题慈恩寺塔诗丨丨突兀在虚空四十年开面面风】十成【屈原天问璜台丨丨谁所极焉　又李翼龙马图赋见五生下　又许月卿多谢诗园林富贵何千万花栁功勲已丨丨】
　　十朶【李羣玉美人诗裠拖六幅潇湘水鬓耸巫山丨丨云　尹鹗词风切切深秋月丨丨芙蓉繁艳歇】十片【白居易谢李郎中寄新蜀茶诗见一封下】
　　十文【宋史食货志绍兴五年三月诏诸州勘合钱贯收丨丨足勘合钱即所谓钞旁定帖钱也　研北杂志魏文靖云咸平钱丨丨重一两】
　　十处【宋史胡旦传幽州之北皆是山谷通人马者不过丨丨领将士者亦择十人同行则共议兵机分出则各司军事　楞严经十方俱击鼓丨丨一时闻　李栖筠投宋大夫诗见九处下】
　　十端【春秋繁露天有丨丨十端止而已天为一端地为一端隂为一端阳为一端火为一端金为一端木为一端水为一端土为一端人为一端凡丨丨而毕天之数也　又湘山野録见十脡下】
　　十丑【楚语官有丨丨为亿丑】
　　十重【后汉书应劭传阙子曰宋之愚人得燕石梧台之东归而藏之以为大寳周客闻而观之主人父斋七日端冕之衣衅之以特牲革柜丨丨缇巾十袭客见之俛而掩口卢胡而笑曰此燕石也与瓦甓不殊主人父怒曰商贾之言竖匠之心藏之愈固守之弥谨　又汲冡周书生十杀一者物丨丨生一杀十者物顿空丨丨者王顿空者亡】
　　十件【宋史选举志见一道下】
　　十通【唐书选举志凡童子科十岁以下能通一经及孝经论语卷诵文丨丨予官】
　　十条【宋史选举志见一首下　元史何玮传授御史中丞陈当世要务丨丨成宗嘉纳之　又开河记吴越取民间女年十五六嵗者五百人谓之殿脚女至于龙舟御楫即每船用防缆丨丨每条用殿脚女十人嫩羊十口令殿脚女相间而行】
　　十枚【宋书五行志咸和三年六月辛夘临海大雷破郡府内小屋柱丨丨杀人】
　　十疋【匹同汉书平帝纪赐宗师帛各丨丨　宋书孝武帝纪大明七年十二月甲寅大赦天下歴阳郡女子百户牛酒髙年孤疾赐帛丨丨蠲郡租十年　闻谈録许王尹京日因暇奏太宗求缗帛丨丨以为服玩之资上命左右出御衣数箱示之曰此朕之所服皆浣濯者再矣汝不知世务惟奢华况府库之中皆非朕之所有乃四方土贡万姓膏血朕亦与众共之岂可以一身而枉加费用乎终不之赐　元稹隂山道诗越縠缭绫织一端丨丨素缣功未到】
　　十对【王建送裴相公上太原诗千羣白刃兵迎节丨丨红妆妓打毬】
　　十袭【后汉书应劭传见十里下宋史礼志见一架下】
　　十幅【许浑酬郭少府先奉使廵涝见寄诗载诗擕鹤别池龙丨丨轻帆处处通　杜荀鹤赠友人罢举赴辟命诗连天一水浸吴东丨丨帆飞二月风　皮日休李翰林诗醉中草乐府丨丨笔一息　苏轼次韵闗令送鱼诗更烦赤脚长防老来聴西风丨丨蒲　陆游钓台见送客罢还舟熟睡至觉度寺诗安眠簟八尺仰看帆丨丨　周必大送沈世徳抚干还朝诗积雨半篙生别浦清风丨丨送归舟　方岳送胡兄归岳诗风饱横江丨丨蒲秋声正有玉花鲈　僧惠洪送庆长诗秋风云帆丨丨开石城浩荡天水接　萨都拉过嘉兴诗三山云水防千里丨丨蒲帆挂烟水　王逢江边竹枝词茹藘草染榴红纸好翦凌波丨丨裙】
　　十个【礼记杂记纳币一束注见五两下】
　　十贯【宋史瀛国公纪徳祐元年秋七月丙戌令权籴公田今年租毎石以钱丨丨给佃主丨丨给种户又刑法志见六斗下】
　　十张【北史蠕蠕传见二张下　元史礼乐志太常用许政所举大乐令苖兰诣东平指授工人造琴丨丨一三五七九者各二】
　　十催【齐书竟陵王子良传其次绛标寸纸一日数至征邨切里俄刻丨丨四乡所召莫辨枉直孩老士庶具令付狱】
　　十此【汉书贾谊传夫树国固必相疑之势下数被其殃上数爽其忧甚非所以安上而全下也今呉又见吿矣天子春秋鼎盛行义未过徳泽有加焉犹尚如是况莫大诸侯权力且丨丨者乎】
　　十脡【挺同仪礼聘礼元纁束疏脯丨丨亦曰束　南史沈攸之传皇太后使至赐攸之烛丨丨割之得太后手令曰国家之事一以委公明日遂举兵　湘山野録夏英公镇襄阳遇大赦赐酺宴诏中有致仕髙年各赐束帛时胡大监旦瞽废在襄英公依诏防选精缣十疋赠之胡得缣以手扪之笑曰寄语舍人何寡闻至此奉还五疋请检韩诗外传及服防贾谊诸儒所解束帛戋戋贲于丘园之义自可见证英公检之果见三代束帛束脩之制若束脩则丨丨之脯其实一束也若束帛则卷其帛屈为二端五疋遂见十端表王者曲折于隠沦之道也夏亦少沮】
　　十树【宋史礼志亲迎用涂金银装肩舆一行障坐障各一方团掌扇四引障花丨丨】
　　十担【湘山野録秘演引一纳粟牛监簿者以谒曼卿置宫醪丨丨为贽】
　　十许【晋书王忱传见三匝下　宋书五行志晋恭帝之为琅邪王时好竒戏尝闭一马于门内令人射之欲观防箭而死左右有谏者曰马国姓也而今射之不祥甚矣于是乃止而马已被丨丨箭矣】
　　十余【诗一之日觱发二之日栗烈传一之日丨之丨也疏言一之日者乃是丨分之丨谓数从一起而终于十更有余月还以一二纪之也　史记秦本纪淮泗之问小国丨丨　汉书髙祖纪徒中壮士愿从者丨丨人　又文帝纪留游太原丨丨日　齐书礼志渊又据旧义难俭丨丨问俭随事解释　五代史折从阮传晋出帝与契丹败盟从阮以兵攻契丹取其城堡丨丨迁本州团练使】
　　十状【阎随侯西岳望幸赋寻可封丨丨之美尽遥陟七梯之势】
　　十様【唐书地理志越州防稽郡土贡寳花花纹等罗白编交梭丨丨花纹等绫　清异録世有丨丨佛皆秃首者也一僧二尼三老翁四小儿五优伶六角觝七泅鱼汉八打狐人九秃疮十酒秃　延漏録益州出丨丨鸾笺曰深红曰浅红曰杏红曰明黄曰深青曰浅青曰深緑曰浅緑曰铜緑曰淡云又有彩霞金粉】十纯【礼记投壶卒投司射执算曰左右卒投请数二数为纯一纯以取一算为竒注一纯以取实于左手丨丨则缩而委之每委异之有余则横诸纯下一算为竒竒则缩诸纯下兼敛左算实于左手一纯以委十则异之其他如右　又潜虚凡性之序先列丨丨十纯既洽其次降一其次降二其次降三其次降四最后五配而性备矣始于纯终于配天地之道也】
　　十番【宋史食货志凡差乡户衙前视赀产多寡置籍分为五则又第其役轻重放此假有第一等重役十当役十人列第一等户百第二等重役五当役五人列第二等户五十以备丨丨役使】
</div>
    <div class="pagination">
<a href="御定骈字类编_page408.html">上一页</a><span>...</span><a href="御定骈字类编_page404.html">404</a><a href="御定骈字类编_page405.html">405</a><a href="御定骈字类编_page406.html">406</a><a href="御定骈字类编_page407.html">407</a><a href="御定骈字类编_page408.html">408</a><span class="current-page">409</span><a href="御定骈字类编_page410.html">410</a><a href="御定骈字类编_page411.html">411</a><a href="御定骈字类编_page412.html">412</a><a href="御定骈字类编_page413.html">413</a><a href="御定骈字类编_page414.html">414</a><span>...</span><a href="御定骈字类编_page410.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
