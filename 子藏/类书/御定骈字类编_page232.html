<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 232 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 232 页/共 1019 页</h1>
    <div class="content">　　池冰【王绩春日诗今朝下堂来丨丨开已久　白居易歳暮寄微之诗丨丨晓合胶船底楼雪晴销露瓦沟　皇甫曙立春日呈宫傅侍郎诗出问丨丨犹塞岸归寻园栁未生芽　来鹄梅花诗枝枝倚槛照丨丨粉薄香残恨不胜　杨万里登浄逺亭诗丨丨爱日未全开旋旋波防百皱来】
　　池沤【许敬宗奉和咏雨应诏诗飘丝交殿网乱滴起丨丨】
　　池溜【张九龄喜雨诗丨丨因添满林芳为洒开】
　　池云【李颀寄万齐融诗对酒丨丨满向家湖水流】
　　池风【白居易葺旧亭诗池月夜凄凉丨丨晓萧飒】
　　池雪【白居易寄庾侍郎诗庭霜封石棱丨丨印鹤迹】
　　池月【孟浩然夏日南亭诗山光忽西落丨丨渐东上岑参西虢官舍南池诗见溪雨下　白居易集贤池答侍中问诗丨丨幸闲无用处今宵能借客逰无鲍溶过薛舍人旧隐诗墙蒿藏宿鸟丨丨上钩鱼】池阳【汉书地理志左冯翊县丨丨　又匈奴传见渭桥下　宋书州郡志新野太守丨丨令汉旧名属冯翊晋太康地志属京兆侨立亦属京兆孝武大明中土防又属此　唐书地理志京兆府云阳武徳元年析置石门县三年以石门温秀置泉州贞观元年州废省温秀更石门曰云阳云阳曰丨丨八年省云阳更丨丨曰云阳　三辅黄图丨丨宫在丨丨南上原之阪　水经注郑渠水又东迳嶻嶭山南丨丨县故城北　明一统志丨丨废县在西安府三原县东北二十里汉县遗址尚存　又丨丨池州府郡名　酒小史池州丨丨酒庾信周大将军司马裔神道碑丨丨二顷之田常思止足　沈佺期和崔正谏登秋日早朝诗独负丨丨议言从建礼逰　王维同崔兴宗送衡岳瑗公南归诗独向丨丨去白云留故山　杜牧送薛邽诗明年未去丨丨郡更乞春时却重来　罗隐送进士臧濆下第后归池州诗见灞岸下　杜荀鹤献池州牧诗丨丨今日似渔阳大变凶年作小康】
　　池口【唐书李光顔传见沟下下　宋史兵志兴国二砦丨丨磁湖　又郑谷宗人作尉唐昌官署幽胜而又博学精富得以言谈将欲他之留书屋壁诗逺江惊鹭来丨丨絶顶归云过竹边】
　　池头【汉书地理志酒泉郡县丨丨　又王维菩提寺禁裴廸来相看説逆贼宴凝碧池上诗秋槐叶落空宫里凝碧丨丨奏管弦　又和贾至舍人早朝大明宫诗朝罢湏裁五色诏佩声归到鳯丨丨　杨万里晩凉散防诗饭余浴罢趁凉行偶憩丨丨最小亭】
　　池州【元史地理志丨丨路唐于秋浦县置丨丨后废以县宣州未防复置宋仍为丨丨元至元十四年升为路　明一统志丨丨春秋时呉地后属越越灭属楚秦属鄣郡汉改鄣郡为丹阳郡三国呉为石城侯邑晋属宣城及豫章郡梁属南陵郡陈属江北州隋初属宣州后改州为宣城郡唐初始置丨丨治秋浦以地有贵池故名贞观初州废永泰初复置南唐陞康化军宋复为丨丨】
　　池谷【水经注涑水又迳安邑故城南又西流注于盐池山海经谓之盐贩之泽也泽南面层山天岩云秀丨丨泉深左右壁立间不容轨谓之石门】
　　池塞【周礼人徒三百人注徒亦三百人者马融云丨丨苑囿取鱼处多故也　宋书武帝纪州郡县屯田丨丨诸非军国所资利入守宰者令一切除之州郡县吏皆依尚书定制实户置台调】
　　池隍【唐书敬晖传时河北经突厥所骚方秋而城晖曰金汤非粟不守岂有弃农畞事丨丨哉纵民归敛阖部赖安　大业杂记建国门西南十二里有景华宫宫内有含景殿及射堂楼观丨丨十余里　顔延之陶征士诔夫璿玉致美不为丨丨之寳桂椒信芳而非园林之实　李商隐题汉髙祖庙诗乘运应湏宅八荒男儿安在恋丨丨】
　　池土【唐太宗冬日临昆明池诗小序武帝初穿丨得黑丨西域胡人曰劫烧之余灰也】
　　池泥【陆和题达上人药圃诗见山荚下】
　　池田【汉书元帝纪初元二年诏罢黄门乘舆狗马水衡禁囿宜春下苑少府佽飞外池严籞丨丨假与贫民　齐书郁林王纪诸署丨丨邸冶兴废沿事本施一时于今无用者详所罢省】
　　池岸【开元天寳遗事太液丨丨有竹数十丛牙笋未尝相离密密如裁也　钱起登刘賔客髙斋诗蝴蝶晴连丨丨叶黄鹂晓去栁园花　白居易李留守相公见过池上泛舟举酒话及翰林旧事因成四韵以献之诗引掉寻丨丨移尊就菊丛　又日渐长诗墙头半露红蕚枝丨丨新铺緑芽草　贾岛和韩吏部泛南溪诗溪鲤晩从丨丨出石泉秋急夜深闻　晁冲之行武陟田中诗荷叶生丨丨葡萄落井干】
　　池苑【后汉书侯览传督邮张俭举览贪侈奢纵前后请夺人宅三百八十一所田百一十八顷起立第宅十有六区皆有髙楼丨丨堂阁相望饰以绮画丹漆之属制度重深僭类宫省　蜀志谯周传且承事宗庙者非徒求福祐所以率民尊上也至于四时之祀或有不临丨丨之观或有仍出臣之愚滞私不自安　洞冥记种火之山日月所不照有青龙衔烛火以照山之四极亦有园圃丨丨皆植异木异草　文心雕龙暨建安初五言腾踊文帝陈思纵辔以骋节王徐应刘望路而争驱并怜风月狎丨丨述恩荣叙酣宴慷慨以任气磊落以使才造懐指事不求纤密之巧驱辞逐貌唯取昭晰之能此其所同也　水经注渭水之阳即懐徳县界也城在丨丨之北丨丨之南即懐徳县故城也　薛道衡隋髙祖颂栁室氊裘之长皆为臣瀚海蹛林之地尽充丨丨　韦应物奉和圣制重阳日赐宴诗寒菊生丨丨髙树出宫城　白居易长恨歌归来丨丨皆依旧太液芙蓉未央栁】
　　池圃【何晏景福殿赋醴泉涌于丨丨灵芝生于丘园韩琦后园闲歩诗丨丨足髙趣公余事少闲】池籞【汉书宣帝纪本始三年诏丨丨未御幸者假与贫民　又百官表少府有上林十池监注上林中丨上丨五所　后汉书循吏传光武损上林丨丨之官魏志文帝纪注闗津所以通商旅池苑所以御灾荒设禁重税非所以便民其除丨丨之禁轻闗津之税皆复什一　宋史河渠志重和元年六月复命蓝从熙孟揆等增堤岸置桥槽坝牐濬澄水道引水入内庭丨丨既多患水不给又于西南水磨引索河一派架以石渠絶汴南北筑堤导入天源河以防之　萧頴士进芝草表菌蠢丨丨葳防甸服　路乔如鹤赋岂忘赤霄之上忽丨丨而盘桓　宋孝武帝华林园清暑殿赋密盻林梁侧眺丨丨起北阜而置悬湖沿西原而殿清署　沈约水鸟诗飞飞忽云倦相鸣集丨丨　元稹代曲江老人诗丨丨呈朱雁坛场得白麟】
　　池园【韩愈栁州罗池庙碑凡令之期民劝趋之无有后先必以其时于是民业有经公无负租流逋四归乐生兴事宅有新屋歩有新船丨丨洁脩猪牛鸭鸡肥大蕃息　李贺昌谷北园新笋诗更容一夜抽千尺别却丨丨数寸泥】
　　池囿【汲冢周书昔者有洛氏宫室无常丨丨广大工功日进以后更前民不得休农失其时成商伐之有洛以亡　潘炎黄龙再见赋方将逰彼丨丨岂徒止于郊野】
　　池台【司空圗诗品青春鹦鹉杨栁丨丨碧山人来清酒满杯　庾信周上柱国宿国公河州都督辛威神道碑襄城龙种更及丨丨桂阳仙人还归乡里　又哀江南赋于时朝野欢娯丨丨钟鼔里为冠盖门成邹鲁朱桃椎茅茨赋散诞丨丨之上逍遥岩谷之间　富嘉谟明冰篇嗈嗈鸣雁江上来禁苑丨丨冰复开　孟】
　　【浩然姚开府山池诗主人新邸第相国旧丨丨　王昌龄殿前曲仗引笙歌大宛马白莲花发照丨丨　储光羲安宜园林献髙使君诗楚言满邻里雁叫喧丨丨杜甫寄上汉中王诗谢安舟楫风还起梁苑丨丨雪欲飞　刘禹锡酬乐天偶题酒瓮见寄诗何幸相招同醉处洛阳城里好丨丨　又江令宅诗丨丨竹树三畞余至今人道江家宅　白居易题洛中第宅诗试问丨丨主多为将相官　李绅拜宣武军节度使诗星应魏师新鼓角地嫌梁苑旧丨丨　李贺荣华乐谁知花雨夜来过但见丨丨春草长　杜牧贵逰诗斧钺旧威龙塞北丨丨新赐鳯城西　秦韬玉贵公子行乱花织锦栁撚线妆防丨丨画屏展　又陈宫诗莫把新诗题别处谢家临水有丨丨　崔涂和进士张曙闻雁诗见江畔下　郑谷苔钱诗春红秋紫绕丨丨个个圎如济世财李山甫寒食诗天地气和融霁色丨丨日暖烧春光】
　　池亭【唐书张説传丨丨奇巧荡诱上心削峦起观堨流涨海俯贯地脉仰出云路易山川之气夺农桑之土延木石运斧斤山谷连声春夏不辍劝陛下作此者岂正人邪　宋史卢秉传未冠有隽誉尝谒蒋堂坐丨丨堂曰亭沼麤适恨林木未就耳秉曰亭沼如爵位时来或有之林木非培植根株勿成大似士大夫立名节也堂赏味其言曰子必为佳器　欧阳詹秋月赋益丨丨之寂寂増气候之飕飕　赵彦昭奉和幸韦嗣立山庄侍宴应制诗见涧谷下　孟浩然夏日与崔二十一同集衞明府宅诗言避一时暑丨丨五月开　白居易偶吟诗活计纵贫长洁浄丨丨虽小颇幽深　刘禹锡题王郎中宣义里新居诗门前巷陌三条迥墙内丨丨万境闲　姚合题宣义丨丨诗春入丨丨好风光暖更鲜　贾岛送黄知新归安南诗丨丨沈饮徧非独曲江花　赵嘏江亭晩望诗秋馆丨丨荷叶后野人篱落豆花初　方干孙氏林亭诗丨丨才有二三畞风景胜于千万家　黄防和陈先辈陪陆舍人春日逰曲江诗刘超逰召郄诜陪为忆丨丨旧赏来】
　　池阁【储光羲舟中别武金坛诗月光丽丨丨野气浮林园　韦应物郡斋雨中诗海上风雨至逍遥丨丨凉　刘禹锡牛相公林亭诗飞雨过丨丨浮光生草树王建寄汴州令狐相公诗秋日梁王丨丨好新歌散入管弦声　姚合春日同防衞尉崔少卿宅诗诗家防诗客丨丨晓初晴　杜荀鹤和友人见题山居水阁诗丨丨初成眼豁开眼前霁景属微才】
　　池榭【宋史张齐贤传归洛得裴度午桥庄有丨丨松竹之盛日与亲旧咏觞其间意甚旷适　刘禹锡酬乐天晩夏闲居诗丨丨堪临泛翛然散郁陶　元稹生春诗何处生春早春生丨丨中　郑谷池上诗丨丨惬幽独狂吟学觧嘲】
　　池馆【谢朓逰后园赋惠风湛兮帷殿肃清隂起兮丨丨凉　张九龄勅赐寜王池宴诗贤王冇丨丨明主赐春游　杜甫过郭代公故宅诗我行得遗迹丨丨皆疏凿　韦应物贾常侍林亭燕集诗朱轩骛闗右丨丨在东周　又对雨寄韩库部协诗飒至丨丨凉霭然和晓雾　白居易和裴侍中南园杂兴诗丨丨清且幽髙懐亦如此　刘禹锡吟乐天自问怆然有作诗洛阳城里多丨丨防处花开有主人　姚合题梁国公主池亭诗平阳丨丨枕秦川门锁南山一烟　于良史闲居寄薛华诗见山林下　刘驾读史诗万金买园林千金修丨丨　刘得仁哭鲍溶诗秋色丨丨静雨声云木凉来鹄卖花謡无言无语呈顔色知落谁家丨丨中王涣惆怅诗谢家丨丨花笼月萧寺房廊竹飐风　秦韬玉豪家诗四邻丨丨吞将尽尚自堆金为卖花　罗邺牡丹诗买栽丨丨恐无地看到子孙能防家】
　　池府【呉师道池阳纪事诗至元四年十月冬丨丨承命两马骢】
　　池观【唐书张説传古帝王功成则有奢满之失或兴丨丨或尚声色今陛下崇儒向道躬自讲论详延豪俊则丽正乃天子礼乐之司所费细而所益者大又尉迟胜传穿筑丨丨厚賔客士大夫多从之逰】池牖【刘孝绰酬陆长史倕诗竹庭已南映丨丨复东临】
　　池砌【白居易庐山寄元稹札红榴白莲罗生丨丨】
　　池栋【郑愔奉和幸上官昭容院诗见岩窗下】
　　池梁【江淹杂词见石户下】
　　池槛【苏轼李杞寺丞见和前诗复用元韵答之诗兽在薮鱼在湖一入丨丨归期无】
　　池船【博异记见山亭下　白居易戏和微之答窦七行军之作陋巷能无酒贫丨亦有丨】
　　池舟【白居易闲居春尽诗闲泊丨丨静掩扉老身慵出客来稀】
　　池笼【庾信鸳鸯赋况复双心并翼驯狎丨丨　张説虚室赋防营为之桎梏留健羡之丨丨　张九龄在郡秋懐诗鱼鸟好自逸丨丨安所钦　白居易题新涧亭兼寄朝友诗禽鱼出得丨丨后纵有人呼可更回】池镜【任希古伏日苦热诗丨丨分天色云峰减日辉】
　　池茧【米芾余尝硾越竹光滑如金版在油拳上短截作作轴入笈番覆一日数十张学书作诗寄刘薛诗越筠万杵如金版安用杭油与丨丨】
　　池盐【宋史食货志自元昊反聚兵西鄙并边入中刍粟者寡县官急于兵食调发不足因聼入中刍粟予劵趋京师货务受钱若金银入中他货予劵偿以丨丨繇是羽毛筋角胶漆铁炭瓦木之类一切以盐易之猾商贪吏表里为奸】
　　池酌【白居易南池独酌诗依然谢家物丨丨对风琴】
　　池林【江淹青苔赋其在水则镜湖沼锦匝丨丨春塘秀色阳鸟好音】
　　池栁【陈通方春风扇微和诗丨丨晴初拆林莺暖欲飞白居易宿窦使君庄水亭诗使君何在在江东丨丨初黄杏欲红　又庾信歩陆逞神道碑铭铭旌两没丨丨双回】
　　池竹【谢朓奉和随王殿下诗婵娟影丨丨疎芜散风林刘潜诗丨丨徒如在林堂暧已空　韦庄访含山僧不遇留题精舍诗丨丨闭门教鹤守琴书开箧任僧传】
　　池荷【韦应物答王郎中诗丨丨凉已至窗梧落渐频白居易冬初酒熟诗霜繁脆庭栁风利剪丨丨刘禹锡送周使君罢渝州归郢州别墅诗丨丨雨后衣香起庭草春深绶长　又酬杨八庶子喜韩呉兴与余同迁诗台柏烟常起丨丨香暗飘　王建题别遗爱草堂诗砌水亲看决丨丨手自栽　司空图偶书诗自有丨丨作扇揺不闗风动爱芭蕉】
　　池莲【杜甫宿赞公房诗雨荒深院菊霜倒半丨丨　李商隐寓目诗园桂悬心碧丨丨饫眼红　温庭筠题城南杜邠公林亭诗贪为两地分霖雨不见丨丨照水红】
　　池藕【白居易归来二周岁诗丨丨重生叶林鸦再引雏】
　　池菱【物类相感志见江茶下】
　　池草【白居易六十六诗鬓丝千万白丨丨八九绿】
　　池花【朱庆余题任处士幽居诗见山月下　皎然送道琚上人还金陵诗野实充甘膳丨丨当防衣】池卉【顔延之侍宴诗山云备卿蔼丨丨具灵变】
　　池藻【江淹齐太祖诔陵寝起邑丨丨谁县】
　　池离【西京杂记初修上林苑羣臣逺方各献名果异树琉璃树七株丨丨树十株】
　　池果【张説石门墨山禅堂诗丨丨接园畦风烟迩台殿】
　　池鸡【齐民要术菌一名丨丨】
　　池鳯【白居易和令狐相公寄刘郎中诗日月天衢仰面看尚淹丨丨滞台鸾　温庭筠题裴晋公林亭诗见渚禽下】
　　池鹤【王建别鹤曲主人一去池水絶丨丨散飞不相别】
　　池雁【齐书陆厥传见洛神下　郑谷锦诗宫花顔色开时丽丨丨毛衣浴后明】
　　池鸟【沈约天渊水鸟应诏赋天渊丨丨集水涟漪白居易题西亭诗丨丨澹容与桥栁髙扶疎】池禽【杜荀鹤和羊太守山村偶题诗野兽眠低草丨丨浴动荷】
　　池鹜【韦应物送丘员外还山诗灵芝非庭草辽鹤委丨丨　白居易和梦逰春诗枥空无廐马水涸失丨丨】
　　池蛙【黄庭坚次韵时进叔二十六韵诗舍后曲丨丨齐堂风月苦】
　　池鱼【后汉书刘盆子传时掖庭中宫女犹得数百千人自更始败后幽闭殿内掘庭中芦菔根捕丨丨而食之死者因相埋于宫中　吕览公子重耳去齐之曹曹共公视其骈胁使袒而捕丨丨　淮南子畜丨丨者必去猵獭飬禽兽者必去豺狼　盐铁论水有猵獭而丨丨劳国有强御而齐民消　杜弼檄梁文楚国亡猿祸延林木城门失火殃及丨丨　裴子野逰华林园赋譬笼鸟与丨丨本山川而有思　岑参观楚国寺璋上人写一切经院南有曲池深竹诗挥毫散林鹊研墨警丨丨　卢纶酬苖员外郊居遇雨诗田鼠依林上丨丨戏草间　白居易斋居诗褰帘放巢燕投食施丨丨皮日休临顿诗髙风翔砌鸟暴雨失丨丨　寒山诗见山果下　又广韵古有丨仲丨者城门失火仲鱼烧死】
　　池监【宋书百官志汉西京上林中有八丞十二尉十丨丨丞尉属水衡都尉丨丨少府】
　　池精【黄庭外景经赤神之子中池立注喉中之神主丨丨受符复行传付太仓】
　　池东【大业杂记出上春门东十二里有亭子宫宫南临漕渠东临积润池丨丨二十里有华林园备池塘临翫之处　白居易醉题沈子明壁诗不爱君丨丨十丛菊不爱君池南万竿竹爱君帘下唱歌人色似芙蓉声如玉】
　　池西【马戴寄西岳白石僧诗见岳月下】
　　池北【鲍照赠故人马子乔诗丨丨既少露池南又多风谢眺新治北窗和何从事诗丨丨树如浮竹外山犹影　王建宫中三台词丨丨池南草緑殿前殿后花红　沈辽池阳诗池南栁色未全黄丨丨萱芽尚霜　苏轼夀阳岸下诗街东街西翠幄成池南丨丨绿钱生】
　　池南【王建宫中三台词见上　苏轼见王荆公旧诗偶次其韵诗从此归耕劔外何人送我丨丨　又夀阳岸下诗见上】
　　池上【左传晋侯使申公巫臣如呉假道于莒与渠丘公立于丨丨曰城已恶　宋书周朗传见山木下南史陆慧晓传慧晓与张融并宅其间有池丨丨有二株杨栁防叹曰此池便是醴泉此木便是交譲　又庾诜传遇火止出书数篢坐于丨丨有为火来者答云唯恐损竹　宋史礼志淳化三年九月幸潜龙园驻辇池东岸临水谓近臣曰朕不至此已十年昔尹京日无事尝痛饮丨丨今池边之木已成林矣　欧阳脩荷花赋昔闻妃子贵东邻丨丨金花不染尘空留此日田田叶不见当时歩歩人　岑参临洮赵仙舟自北庭罢使还京诗丨丨风回舫桥西雨过城　杜甫和贾至舍人早朝大明宫诗欲知世掌丝纶美丨丨于今有鳯毛　韦应物丨丨诗郡中卧病久丨丨一来賖　卢纶秋夜寄冯著作诗露槿月中落风萤丨丨分　戴叔伦酬别刘九郎评事传经诗忽惊丨丨鹭下咽陇头泉　刘禹锡赏牡丹诗庭前芍药妖无格丨丨芙蕖净出尘　白居易朝课诗丨丨好风来新荷大如扇　杜牧长安杂题诗偷钓侯家丨丨雨醉吟隋寺日沈钟　李咸用红薇诗欲留丨丨景别染草中英　方干题悬溜岩隐者居诗丨丨树隂随浪动窗前月影被巢遮　司空圗扇诗有时丨丨遮残日承得霜林防个蝉　又偶书诗证因丨丨今生愿的的他生作化生　曹唐汉武帝思李夫人诗夜深丨丨兰桡歇防续歌声彻太微　无可题崔驸马林亭诗洞中避暑青苔满丨丨吟诗白鸟过】池中【魏志蒋济传车驾还到精湖水稍尽尽留船付济帝还洛阳谓济曰事不可不晓吾前决谓分卒烧船于山阳丨丨卿于后致之畧与吾俱至谯又每得所陈实入吾意自今讨贼计画善思论之　呉志周瑜传瑜上疏曰刘备以枭雄之姿而有闗羽张飞熊虎之将必非久屈为人用者今猥割土地以资业之聚此三人俱在疆恐蛟龙得云雨终非丨丨物也　齐书祥瑞志元徽三年太祖在清溪宅斋前丨丨忽扬波起浪涌水如山有金石响湏有青龙从丨丨出左右皆见之吕览宋桓司马有寳珠抵罪出亡王使人问珠之所在曰投之丨丨于是竭池而求之无得鱼死焉此言祸福之相及也　庾信春赋丨丨水影悬胜镜屋里衣香不如花　又镜赋临水则丨丨月出照日则壁上菱生杜甫寄髙詹事诗天上多鸿雁丨丨足鲤鱼　又上韦左相二十韵诗岂是丨丨物由来席上珍　韦应物横塘行岸上种莲岂得生丨丨种槿岂得成　卢纶上皇甫大夫诗绶拂丨丨影珂摇竹外声皮日休种鱼诗丨丨得春雨防防活如蚁】
　　池边【宋史礼志见池上下　陈辅之诗话王承之云太祖一夕翫月命学士卢多逊曰可以作诗多逊曰请用何韵太祖曰用儿字韵多逊奏诗曰太液丨丨月上时好风吹动万年枝谁家玉匣新开鉴露出清光些子儿　杜甫羌邨诗忆昔好追凉故绕丨丨树　卢纶慈恩寺石磬歌古廊灯下见行道疎林丨丨闻诵经刘禹锡乐天忆旧逰因作诗报白君以答诗丨丨绿竹桃李花花下舞筵铺彩霞　白居易秋池诗暑退早凉归丨丨好时节　王建宫中三台词鱼藻丨丨射鸭芙蓉园里看花　来鹄病起诗窗下展书难久读丨丨扶杖欲闲吟　杜牧郡斋独酌诗丨丨成独酌拥鼻菊枝香　郑谷菊诗日日丨丨载酒行黄昏犹自绕黄英司空图杨栁枝夀杯词丨丨影动散鸳鸯更引微风乱绣牀　罗隐官池秋夕诗丨丨月影闲婆娑池上醉来成短歌　韦庄三堂早春诗丨丨冰刃暖初落山上雪棱寒未销　无可秋夜寄青龙寺空贞二上人诗精舍丨丨古秋山树下遥　苏轼秋兴诗浴鳯丨丨星斗光宴余香满上书囊】
　　池畔【白居易引泉诗静扫林下地闲疏丨丨泉　王建寄贾岛诗曲江丨丨时时到为爱鸬鷀雨后飞陆防村居初夏诗桥边来淬剥桑斧丨丨行芟防糉菰】
　　池干【西京杂记路乔如为鹤赋白鸟未冠鼓翼丨丨】
　　池面【白居易履道春居诗低风洗丨丨斜日拆花心王建题金家竹溪诗见山头下　章碣观锡宴诗鱼衔嫩草浮丨丨蝶趁飞花到酒边　韩偓残春旅舍诗树头蜂抱花须落丨丨鱼吹栁絮行　杜荀鹤夏日登友人书斋林亭诗蝉噪槛前遮日竹鹭窥丨丨防萍鱼】
　　池心【王勃采莲赋见浦口下　元稹生春诗屋上些些薄丨丨旋旋融　白居易池上即事诗钿砌丨丨緑萍合粉开花面白莲多　薛莹宿仙都观隂王二君脩道处诗洞口风雷异丨丨星汉重　皎然经永安法空寺诗后夜丨丨生素月春天树色起悲风】
　　池内【隋书宇文庆传司马消难反覆之虏亦非丨丨之物　白居易感鹤诗委质小丨丨争食羣鸡前】池里【庾信春赋睂将栁而争绿面共桃而竞红影来丨丨花落衫中　皮日休题支山南峰僧舍诗丨丨羣鱼曽受戒林间孤鹤欲参禅】
　　池底【开城録文宗论徳宗奢靡云闻得禁中老宫人毎引泉先于丨丨铺锦王建宫词曰鱼藻宫中锁翠娥先皇行处不曽过只今丨丨休铺锦菱角鸡头积渐多是也　刘禹锡酬乐天闲卧见寄诗风碎竹间日露明丨丨天】
　　池角【雍陶和河南白尹西池北新葺水斋招赏诗丨丨通泉脉堂心豁地形】
　　池濵【三辅黄图昆明池中有灵沼名神池通白鹿原原人钓鱼纶絶而去梦于武帝去其钩三日戏于池上见大鱼衔索帝曰岂不谷昨所梦耶乃取钩放之间三日帝复逰池丨丨得明珠一双帝曰岂昔鱼之报耶】池侧【歴代名画记太宗与侍臣泛逰春苑池中有奇鸟随波容与上爱翫之不已召立本冩貎閤内传呼画师阎立本立本时已为主爵郎中奔走流汗俯伏丨丨手挥丹素目瞻坐賔不胜愧赧　王维白鹦鹉赋偶白鹇于丨丨对皓鹤于庭隅　陈后主东飞伯劳歌丨丨鸳鸯春日莺緑珠绛树相逢迎】
　　池墨【徐贲菜薖诗见海琼下】
　　池碧【郑谷丞相孟夏祗荐南郊纪献诗丨丨将还鳯原清再问牛】
　　池红【江总山庭春日诗见海榴下】
　　池影【沈佺期奉和圣制幸礼部尚书窦希玠宅诗丨丨揺歌席林香散舞台　豆卢荣赋得春风扇微和诗见山容下】
　　池光【江淹莲花赋见江澹下　储光羲晩霁诗丨丨摇万象倐忽灭复起　韦应物宼季膺古刀歌隂森白日掩云虹错落丨丨动金碧　元稹梦逰春诗丨丨漾霞影晓日初明煦　李商隠当句有对诗丨丨不定花光乱日气初涵露气干　又赠子直花下诗丨丨忽隐墙花气乱侵房】
　　池色【卢纶垂杨诗一穂雨声里千条丨丨前　刘禹锡深春诗丨丨连天汉城形象帝车　白居易早春招张賔客诗丨丨溶溶蓝染水花光焰焰火烧春　又酬梦得早秋夜对月见寄诗庭芜凄白露丨丨澹金波】池声【姚合逰春诗土融凝墅色冰败满丨丨】
　　池文【皮日休宿报恩寺水阁诗丨丨带月铺金簟莲朶含风动玉杯】
　　池防【司空圗归王官谷次年作孤屿丨丨春涨满小阑花韵午晴初】
　　池春【刘禹锡令狐相公俯赠篇章斐然仰谢诗城晓乌频起丨丨雁欲囘　白居易晩归早出诗何处台无月谁家丨不丨】
　　池晚【白居易池窗诗丨丨莲芳谢窗秋竹意深】
　　池曛【源乾曜奉和圣制送张説上集贤学士赐宴诗日霁庭隂出丨丨水气生】
　　池暝【金涓诗种荷丨丨便鸥睡储粟缾空虑鹤饥】
　　池晴【司空曙过寳庆寺诗丨丨出曝松暝鹤飞回】
　　池凉【岑参崔驸马山池重送宇文明府诗见山翠下白居易郡中西园诗树緑晚隂合丨丨朝气清温庭筠秋雨诗云满鸟行灭丨丨龙气腥】
　　池冷【张祜华清宫和杜舍人诗禁清余鳯吹丨丨映龙光】
　　池寒【韦应物三月三日诗风澹意伤春丨丨花敛夕】
　　池满【姚合和裴令公逰南庄诗丨丨红莲湿云收緑野寛　蒋防秋月悬清辉诗见山明下】池深【孟子城非不髙也丨非不丨也兵革非不坚利也米粟非不多也委而去之是地利不如人和也张载庆州大顺城记城髙如山丨丨如泉】
　　池浅【元稹题开善寺诗竹荒新笋细丨丨小鱼跳】
　　池涨【温庭筠洞户诗桥弯双表迥丨丨一篙深】
　　池广【越絶书呉城髙以厚丨丨以深甲坚以新士选以饱重器精弩在其中又使明大夫守此邦易伐也】池阔【李商隐明日诗凭栏明日意丨丨雨萧萧】
　　池浑【姚合夏中苦雨诗见山破下】
　　池飬【王十朋防稽风俗赋鳞虫水族海生丨丨】
　　池活【韩愈送惠师诗江鱼不丨丨野鸟难笼驯】
　　池荒【韦应物过昭国里故第诗丨丨野筠合庭緑幽草积】
　　池坏【宋史食货志初觧梁东有大盐泽绵亘百余里歳得亿万计自元符初霖潦丨丨至是乃议脩复四年池成凡开二千四百余畦百官皆贺】
</div>
    <div class="pagination">
<a href="御定骈字类编_page231.html">上一页</a><span>...</span><a href="御定骈字类编_page227.html">227</a><a href="御定骈字类编_page228.html">228</a><a href="御定骈字类编_page229.html">229</a><a href="御定骈字类编_page230.html">230</a><a href="御定骈字类编_page231.html">231</a><span class="current-page">232</span><a href="御定骈字类编_page233.html">233</a><a href="御定骈字类编_page234.html">234</a><a href="御定骈字类编_page235.html">235</a><a href="御定骈字类编_page236.html">236</a><a href="御定骈字类编_page237.html">237</a><span>...</span><a href="御定骈字类编_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
