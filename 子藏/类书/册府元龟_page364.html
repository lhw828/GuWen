<!DOCTYPE html>
<html>
<head>
    <meta charset="UTF-8">
    <title>册府元龟 - 第 364 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 364 页/共 736 页</h1>
    <div class="content">    刘涛为中书舍人乾二年上言方镇之内土俗不同山泽川原租赋各异任土作贡盖便黎民臣恐天下税赋上供土产各异恐於调度或未便安请敕诸道州府於所部之内贡赋供输有未便特许上书论列以协物宜。
    边归谠初仕晋为给事中开运三年奏臣近以宣达丝纶经过州县切见使臣於券料外别要供侍以紊纪纲乱索人驴自递行李挟命为势凌下作威或副应稍迟即便恣行打棒既遭屈辱宁免怨嗟天听未闻无处披诉伏乞潜令察访兼便明降指挥官吏氐供亦须精细使臣取索严示戒惩庶息烦苛渐期开泰者敕边归谠近曾衔命经历邮亭见使臣逾违以公言上疏事为允当理协规程其诸道州府馆驿宜体所奏施行仍付所司。又至隐帝时为刑部侍郎乾三年上言臣伏见诸处有人抛无名文书及言风闻访闻之事不委根苗即便追扰既非责实多是构虚穷理本之有伤渎化源之无益遂使贪吏狡吏蓄私憾以雠人谗夫佞夫扇狂言而害物请明行条制庶绝罔诬其受纳狱讼直须显有披论具陈名姓即据理详按无纵舞文其无名文书及风闻访闻并望止绝不得施行俾存钦┰之风不失含弘之体从之时史弘肇弄权杀害酷毒不循理体以罗织成风归谠嫉之故有是奏。
    周太祖广顺三年正月兵部尚书言管诸道州府贡物处元敕诸道州府合输土贡每年冬至後到京岁前点简候正伏於殿廷乐悬南排列如不依期限到京者本州录事参军殿罚勾押官典各料断当司每年坐敕文告报催促去年冬诸州府输贡物违敕限者丹绛登曹等四州直至今年正月一日後方送贡物其本官典合行殿责欲移本州勘责从之。
    窦俨为中书舍人显德四年上疏云：伏以历代至理六纲为首一曰明礼礼不明则彝伦不叙二曰崇乐乐不崇则二仪不和三曰熙政政不熙则群务不整四曰正刑刑不正则巨奸不慑五曰劝农农不劝则资泽不流六曰经武武不经则军功不盛故礼有纪。若人之衣冠乐有章。若人之喉舌政有统。若人之情性刑有制。若人之呼吸农为本。若人之饮食武为用。若人之手足斯六者不可斯须而去身也。陛下思服帝猷寤寐献纳亟下方正之诏廓开艺能之路士有一技必得自效学攻百端靡不明至故小臣不揆愚鄙欲有陈导於礼乐刑政之内劝农经武之中相今所宜各具疏列其一曰夫礼者太一之纪品物之崇与天地同其节与阴阳顺其道协於分艺行於国家本之以忠孝文之以伦义君臣父子夫妇之制冠婚丧祭射御之容朝聘享宴之宜军旅田猎之事各有宜称不相侵越所以讲信修睦所以洗心防患上得之尊下得之安定亲疏而别同异明是非而彰贵贱执之则致福缪之则招悔宪物成教崇政明本未有不繇於礼者也。自五帝之後三王以来有益有损或因或革咸有章宪书於册书浩浩千编不可遽悉越在唐室典章颇盛程轨量昭采物酌中古训垂法百代则有开元礼在纪先後明得失次其沿变志其楷式则有通典在录一朝之事包五礼之仪义类相从讨寻不紊则有会要在此三者圣教经制国之大综也，爰自梁朝之後仍世多故典台之官皆差使於公务礼直之吏悉昧昏於捡按至今每有戎祀之事朝会之期多於市厘草议定注前後矛卒多比稗臣窃以保残守缺因狭就寡乃暗主之事非明君所为，岂可以光陛下超世之宏图为大朝千载之盛美也。所宜阐崇令猷以立国典缀叙旧书以为邦纪义在精审理资端要可以范围五帝楷则万古彰陛下之圣明礼不虚道者也。伏请依唐会要所设门类上自五帝迄于圣朝凡所施为悉令编次凡关礼乐无有阙漏开元礼通典之书包综于内名之曰：大《周礼》俾礼院掌之太常博士如得其人宜其职年深则兼官在任勿使旁转如是则助风教以弥隆典制於将替隐前轨声施无穷者也。其二曰夫乐者以德为本以声传御中出所以导志外扬所以审政有天地辰宿有轨数形色有阴阳逆顺有离合隐见天数五地数六六五相合故十一月至生黄钟黄钟者同律之主五音之元宫也。元宫之谐於仲吕母子也。传於林钟夫妇也。回於太簇父子也。聚於南吕子妇也。两阳必争二阴必乖故抗衡者多异前五相追而後五相随盖繇是也。一章之中凡有七闰亥未巳丑酉午寅者七闰之正也。日有盈缩之度月有迟速之期故或进於前或退於後阴阳之理也。六钟六间十二节凡二十有四位声气之大率也。平分为七直而略其馀则子寅卯巳未酉戌谓之羽子寅辰午未酉亥谓之宫子丑卯巳未申戌谓之角子卯辰巳未酉戌谓之商此四者靡靡成章峻而清厉郑卫之音也。与夫推历生律以律命吕九六之偶旋相为宫三正生天地之美七宗固阴阳之序者於其通人神宣岁功生成范宜之德纪协长大之算则精粗异矣。在乎！审治乱察盛衰原性情应形兆则殊涂而同归也。三正者一为天二为地三为人七宗者黄钟为宫太簇为商姑洗为角林钟为徵南吕为羽应钟为变宫变宾为变徵角为木商为金宫为土变徵为日变宫为月徵为火羽为水龙角元龟天豕井侯主乎！角平亢河鼓娄聚舆鬼主乎！商天根须女庖俎鸟啄主乎！宫辰马阴虚旄头天都主乎！变徵大火兵封天高鸟翼主乎！变宫龙尾玄窒四兵天倡主乎！徵天津东壁参伐复车主乎！羽角之数六十有四商之数七十有二宫之数八十有一变徵之数五十有六变宫之数四十有二徵之数五十有四羽之数四十有八极商之数九十阳之数一百二十有八阴之数一百一十有二五音之数毕矣。神无形而有化处乎！声之门故昭之以音合之以算音以定主算以来象触於耳而激於心然後可言其乐也。其音五其声十二其调六十雅部之乐也。其音四其声八其调二十有四胡部之乐也。隋唐已来乐兼夷夏天宝之世雅部大备宝应之後音律渐衰郊庙殿廷旧事失次洎黄巢荡覆京兆钟磬皆毁龙纪返正之岁有司别创乐悬乘风虽存旋宫何在音范浸失至今阙然，岂可以一时偶失之事为百代无穷之制何以训正四方绥和百神轨物垂则示人之极也。昔唐虞历载颂声方作文武相继乐教大同陛下布昭圣武彰信天下宗社灵祗聿监明德所宜宪章成式不失旧物原始以要终体本以正末使乐与天地同和礼与天地同节伏请命博通之士上自五帝迄於圣朝凡乐章氵公革扌次编录凡三弦之通七弦之琴十三弦之筝二十弦之离二十五弦之瑟三漏之六漏之{乔}七漏之笛八漏之篪十三管之和十七管之笙十九管之巢二十三管之箫皆列谱记对而合之类从声等虽异必通编於历代乐录之後永为定式名之曰：大周正乐俾乐寺掌之依文教习务在齐肃如是则可以移风俗和上下和顺之象著则嘉盛之德备则六变至幽深九奏达高明知乐之为大者也。其三曰夫政者正也。以正率下下思尽诚则上无阙政人能持政非政持人。若失人而务政则虽勤而何益故人道敏政政在择人择人之先自相而始登庸廊庙则有经启措置之权入侍帷幄则有将迎承弼之任机事攸综号令攸发平章於百揆维制於四方不可不重也。唐末政出中要轻於爰立才处辅相之任便兼公揆之官卿大夫奔竞公行礼让道息未得之日则以致身富贵为驰骛既得之後则以与国休戚为忧虞乃三缄於统要之司独善於兼济之职但思解密勿之务守崇重之官逍遥林亭保安宗族於身之谋甚利於国之效如何方今宰臣实罄忠力燮和元化则岁以之丰稔攸叙寻伦则时以之雍靖上无阙政下无异议固能明举贤才罗济经略也。伏请今宰臣於南宫三品之中两省给舍已上有能经营国家宁卫社稷者具名以举。若陛下素谙才业上符定制则辅相公揆之授诚亦得宜陛下乡不知名或官品未称则令以本官权知政事。若尚书丞郎权知政事则兼散骑常侍之官陛下岁年之间察其作为如能兴利除害献可替否进贤才退不肖则迁其官加其秩官高者则受平章事末高者但循资而转。且令权知如其非才即便守本官罢知政事让其举主令廷谢知过亦繇子玉败军令尹当责之义也。《书》曰：试可乃已。又曰：历试诸艰今班行之中有员无职者大半可令量才授任临事制宜出则以公务效试入则以旧位登叙任事者有赏不任事者当黜黜陟既明天下自正此则为政之道毕矣。其四曰刑者五行之鞭策五性之权衡下民之是防有国之纪律自古五刑之设期於无刑仲尼曰：民有轻辜必求其善以赦其过民有大罪必原其故以辅其化如有死罪期使之生则其善也。刑肃俗弊礼谓疵国胜残去杀传称善人昔汉文断狱四百殆致刑措唐朝贞观之世岁决死罪二人今陛下恤刑慎狱义权情恕非不至也。而天下冒禁丽法者甚众殊死大辟者颇多盖繇未塞其原而理其著者也。省刑之要厥有二端一者谨吏二者息盗谨吏在乎！责长息盗在乎！类取吴姬群笑孙武加戮於队长此责长之明效也。襄民不道班伯得贼於酋豪此息盗之良术也。夫一县之政总於令长令长正下吏自肃一州之权统於牧守牧守缪僚属必滥滥之与肃上使然也。近代下民之讼多讼令佐敢诉牧守十中或一讼令佐者皆得理察讼牧守者十无一问纵或诘之而归罪陪隶者众矣。斧钺不用刀锯日弊古人耻之典刑不阿贵贱贵犹当罚贱者自戒如是则官吏畏法刑损其半矣。而。又除其寇盗使无逸越除盗之术大概有三一者使贱人徒侣自相纠告纠告不虚则以所告贼产之半赏其告者或一人能告十贼亦以十贼半产与之亲属之间比许容隐在於用权救弊亦可暂更今後有骨肉为非许令首告然所被告者不可令至极刑伤宗族之情失风教之义只令通指同行徒侣则除恶甚多骨肉所首之人特与疏放如是则同恶自相疑阻争先於陈告骨肉欲保其亲竞来於原首此息盗之上策也。二者如郑州新郑一县团结乡社之人名为义营分立将佐一户为贼则累其一村一户被劫则罪其一将大举鼓声之所壮丁集贼徒至多不过一二十数义营所聚动及百人贼人奔逃无有免者见今郑州封内唯新郑独免襄顷岁尉氏强民潜往密县行劫回入新郑疆界杀获苦无漏遗岂止自部之中不留凶慝兼令涉境之寇难出网罗此息盗之中策也。三者有贼之後村人报镇镇将诣村验踪团保限外不能获贼罪罚镇戍此息盗之下策也。如是则奸盗渐息刑。又损其半矣。何虑汉文之年贞观之世不在於今时邪其五曰农者至正之道自然之资为邦大本当今急务欲国家之康济在府库之充盈欲府库之充盈在田畴之修辟人力可以课致地利可以计生。若地利有遗人力不劝欲邦宁本固化洽时雍不可得也。今宰牧怠职百姓怠业旷土不垦履亩是忧但随宜以耕耘惟天时而是赖苟有水旱其将奈何危殆之机在乎！反掌晋朝开运之岁即其验欤夫欲富国强兵爱民利物兴事任力崇德尊道敷至化恢长御革颓风洽丰泽无不繇家给人足而驯致其道也。家给人足始於务农务农之原实有三术一曰广田二曰已债三曰节费广田则所获丰羡已债则储积可保节费则岁计有馀今民不广田良有以也。盖虑无尽地之稼括为税簿则并竭所收输不满要谁不惧也。晋汉二代累发德音使民多种广耕只以旧额供赋既种之後旋以见苗计租以至仓箱匮空乡井愁叹先皇享御之始赦书节文之中亦劝民勤劳不殊前意至今旷隙之地荒莱不开繇於诚信前失民无固志者也。夫为政之先莫。若著信商君移木岂礼也。哉！盖使人信之则无不治也。陛下宜散下明诏使民广田但输旧租永不简案上言宗庙以表至诚令州郡悬法之所刻石示民民必信之而田广矣。田广则多获多获则民足王者藏於天下实一国之富完此广田之上策也。小亩步百周之制也。中亩二百四十汉之制也。大亩三百六十齐鲁之制也。今所用者汉之中亩。若步以大亩之田输其中亩之税或额不敷旧则虚加满之逮於次年而田自多矣。此广田之中策也。前所言已债节费利莫大焉今编户之以债成俗赋税之外罄不偿债收获才毕率无仓官有科折之弊私有醵之纟昏倍称速息半价速卖则利贷一斗而偿四斗矣。欲民不困，岂可得哉！此外乡闾之中常有酒食之耗讠舀僧佞佛相扇成风。且瑞雪甘雨和气所致非为一乡一里委曲而降小民无知竞作斋赛一岁之内数数有之是则债利之劫民也。将倍於公赋斋赛之蠹民也。又等於王租欲民之饶终不可致莫。若已债节费归利於民起於来年不得通债今岁见偿之者但令以本债偿之留其利馀为民不债之僭则民食资半矣。夫阳秋之候豺獭尚祭民祭里社自古而然宜於二社之辰得以祭馀共相饮食其馀祈祷散赛之事严禁罢之则民食。又资其半矣。民食既足则民力普存民力普存则穑事敦业穑事敦业财用益丰因其利而利之则国富刑清天下知礼节矣。其六曰兵者所以成武功遏乱略行天讨顺人心混一区宇昭宣文德三五之代不能去兵故轩战阪泉尧征丹浦西伯戡黎之诰成王践奄之誓即其前躅也。陛下卜世之数莫知其纪五德所正氵位万方之率从未占而孚契人心不戒而谋同时利唯淮南李景负固不宾陛下神略内融大权潜运整军经武倏往忽来戎辂一巡则八州降附灵旗再指则四塞荡平归命者一一皆存来战者万万无免偏师献捷迨有百数仁赡交臂以请命寿春全城而北迁淮上咽喉古来未有今以众击寡以尊伐卑以正破伪以强凌弱鲜不克矣。然兵道贵速速则惠民在敌境者免驱掠俘馘之无期处内地者免资粮供亿之为役荆湖两浙并有舟师闻其水战之利胜於淮寇皆未肯叶心齐力犄角成功者盖虑吞韩并卫灭虞兼虢唇亡齿寒势之惧也。陛下宜分命使臣谕其成策锡之以丹书铁契质之以左宗右社其三方协同大举如秣陵沦舀南服怀柔则元功盛勋当崇赏厚报俾百世传袭保其江山旌旗服章僚属官秩咸用旧制朝廷弗询彼既得信誓之文。又蒙宽大之诏必能禀大君之神算藉清庙之灵祥亲督蒙冲横江长骛李景必分兵御拒首尾支离陛下乃躬御六师方轨南进驻跸江北图惟厥成则濠庐等州可不攻而拔矣。帝览而善之。
    ●卷四百七十七
    ○台省部　谋画
    汉室而下借箸引籍出入禁闼者皆天子从官而居议臣之任也。魏晋而下参掌机要弥缝政典亦乃佐佑大化而总裁众务焉固其济济而富贤材蔼蔼而多吉士乃有深达治本详识国体洞经纶之术练安危之计策虑胸臆智略辐辏或发於占对而曲畅几微或形於疏议而咸有伦脊谈必极於时变诚因彰於忠荩流风嘉论信而有徵斯皆名臣之陈迹立言之不朽者已。
    汉主父偃武帝时为中大夫偃说帝曰：古者诸侯地不过百里强弱之形易制也。今诸侯或连城数十地方千里缓则骄奢易为淫乱急则阻其强而合从以逆京师今以法割削即逆节萌起前日黾错是也。今诸侯子弟或十数而嗣代立馀虽骨肉无尺地之封则仁孝之道不宣愿陛下令诸侯得推恩分子弟以地侯之彼人人喜得所愿上以德施实分其国必稍弱矣，於是帝从其计因令关马及弩不得出绝游说之路重附益诸侯之法急诖误其君之罪诸侯王遂以弱而合从之事绝矣。
    魏荀汉末为侍中守尚书令建安九年或说太祖宜复古置九州则冀州所制者广大天下服矣。太祖将从之言曰：若是则冀州当得河东冯翊扶风西河幽并之地所夺者众前日公破袁尚擒审配海内震骇必人人自恐不得保其土地守其兵众也。今使分属冀州将皆动心。且人多说关右诸将以闭关之计今闻此以为必以次见夺一旦生变虽有善守者转相胁为非则袁尚得宽其死而袁谭怀贰刘表遂保江汉之间天下未易图也。愿公急引兵先定河北然後复旧京南临荆州责贡之不入则天下咸知公意人人自安天下大定乃议古制此社稷长久之利也。太祖报曰：微足下之相难所失多矣。遂寝九州议後太祖将伐刘表问策安出曰：今华夏已平南土知因矣。可显出宛叶而间行轻进以掩其不意太祖遂行会表病死太祖直趋宛叶如计表子琮以州逆降。
    桓阶为尚书时曹仁为关羽所围太祖遣徐晃救之不解太祖欲自南征以问群下群下皆谓王不亟行今败矣。阶独曰：大王以仁等为足以料事势不也。曰：能大王恐二人遗力邪曰：不。然则何为自往曰：吾恐虏众多而晃等势不便耳阶曰：今仁等处重围之中而守死无贰者诚以大王远为之势也。夫居万死之地必有死争之心内怀死争外有强救大王按六军以示馀力何忧於败而欲自往太祖善其言驻军於摩陂贼遂退。
    卫觊为尚书是时关西诸将外虽怀附内未可信司隶校尉锺繇求以三千兵入关外讨张鲁内以胁取质任太祖使荀问觊觊以为西方诸将皆竖夫崛起无雄天下意苟安乐目前而已今国家厚加爵号得其所志非有大故不忧为变也。宜为後图。若以兵入关中当讨张鲁鲁在深山道径不通彼必疑之一相惊动地险众︹殆难为虑，或以觊议呈太祖太祖初善之而以繇自典其任遂从繇议兵始进而关右大叛太祖自亲征仅乃平之死者万计太祖悔不从觊议繇是益重觊。
    刘晔为侍中黄初中孙权遣使求降文帝以问晔晔对曰：权无故求降必内有急权前袭杀蜀将取荆州四郡备怒必大兴师伐之外有强寇众心不安。又恐中国承其[C260]而伐之故委地求降一以却中国之兵二则假中国之援以︹其众而疑敌人权善用兵见策知变其计必出於此今天下三分中国十有其八吴蜀各保一州阻山依水有急相救此小国之利也。今还自相攻天亡之也。宜大兴师径渡江袭其内蜀攻其外我袭其内吴之亡不出旬月矣。吴亡则蜀孤。若割吴半蜀固不能久存况蜀得其外我得其内乎！帝曰：人称臣降而伐之疑天下欲来者心必以为惧其殆不可孤何不。且受吴降而袭蜀之後乎！对曰：蜀远吴近。又闻中国伐之便还军不能止也。今备已怒故兴兵击吴闻我伐吴知吴必亡必喜而进与我争割吴地必不改计抑怒救吴必然之势也。帝不听遂受吴降即拜权为吴王晔。又进曰：不可先帝征伐九分天下兼其八威震海内陛下受禅即真德含天地声暨四远此实然之势非卑臣颂言也。权虽有雄才故汉骠骑将军南昌侯耳官轻势卑士民有畏中国心不可︹迫与成所谋也。不得已受其降可进其将军号封十万户侯不可即以为王也。夫王位去天子一阶耳其礼秩服御相乱也。彼直为侯江南士民未有君臣之义也。我信其伪降就封殖之崇其位号定其君臣是为虎傅翼也。权既受王位却蜀兵之後外尽礼事中国使其国内皆闻之内为无礼以怒陛下陛下赫然发怒兴兵讨之乃徐告其民曰：我委身事中国不爱珍货重宝随时贡献不敢失臣礼也。无故伐我必欲残我国家俘我民人子女以为僮隶仆妾吴民无缘不信其言也。信其言而感怒上下同心战加十倍矣。又不从遂即拜权为吴王权将陆逊大败刘备杀其兵八万人备仅以身免权外礼愈卑而内行不顺果如晔言。
    蒋济文帝时为尚书车驾征吴幸广陵济表水道难通。又上三州论以讽帝帝不从，於是战船千数皆滞不得行议者欲就留兵屯田济以为东近湖北临淮。若水盛时贼易为寇不可安屯帝从之车驾即发还到精湖水稍尽尽留船付济船本历数百里中济更凿地作四五道蹴船令聚豫作土豚遏断湖水皆引後船一时开遏入淮中帝还雒阳谓蒋济曰：事不可不晓吾前决谓分卒烧船於山阳池中卿於後致之略与吾俱至谯。又每得所陈实入吾意自今讨贼计画善思论之明帝即位大司马曹休帅军向皖济表以为深入虏地与孙权精兵对而朱然等在上流乘休後臣未见其利也。军至皖吴出兵安陆济。又上疏曰：今贼示形於西必欲并兵图东宜急诏诸军往救之会休军已败尽弃器仗辎重退还吴欲塞夹口遇救兵至是以官军得不没焉。
    刘放为中书监青龙初孙权与诸葛亮连和欲俱出为寇边候得权书放乃改易其辞往往换其本文而傅合之与征东将军满宠。若欲归化封以示亮亮讠誊与吴大将步骘等以见权权惧亮自疑深自解说。
    孙资为中书令明帝太和末吴遣将周贺浮海诣辽东招诱公孙渊帝欲邀讨之朝议多以为不可惟资决行策果大破之。又乌丸校尉田豫帅西部鲜卑泄归尼等出塞讨轲比能智郁筑破之还至马邑故城比能帅三万骑围豫帝闻之计未有所出如中书省以问监令资对曰：上谷太守阎志柔弟也。为比能素所归信令驰诏使说比能可不劳师而自解矣。帝从之比能果释豫而还。
    刘邵为散骑常侍青龙中吴围合肥时东方吏士皆分休征东将军满宠表请中军兵并召休将士须集击之邵议以为贼众新至心专气锐宠以少人自战其地。若便进击不必能制宠求待兵未有所失也。以为可先遣步兵五千精骑三千军前发扬声进道震曜形势骑到合肥疏其行队多其旌鼓曜兵城下引出贼後拟其归路要其粮道贼闻大军来骑断其後必震怖遁走不战自破贼矣。帝从之兵比至合肥贼果退还。
    晋安平王孚魏文帝时为度支尚书孚以为擒敌制胜宜有备预每诸葛亮入寇关中军兵不能制敌中军奔赴辄不及事机宜预选步骑二万以为二部为讨贼之备。
    张华为中书令加散骑常侍武帝潜与羊祜谋伐吴而群臣多以为不可唯华赞成其计其後祜疾笃帝遣华诣祜问以伐吴之策及将大举以华为度支尚书乃量计运漕决定庙算众军既进而未有克获贾充等奏诛华以谢天下帝曰：此是吾意华但与吾同耳时大臣皆以为未可轻进华独坚执以为必克。
    郄鉴明帝时为尚书令与帝谋灭王敦既而钱凤攻逼京都时议者以王含钱凤众力百倍苑城小而不固宜及军势未成大驾自出距战鉴曰：群逆纵逸其势不可当可以算屈难以力竞。且含等号令不一抄盗相寻百姓惩往年之暴皆人自为守乘逆顺之势何往不克。且贼无经略远图惟恃豕突一战旷日持久必启义士之心令谋猷得展今以此弱力敌彼︹寇决胜负於一朝定成败於呼吸虽有申胥之徒义存投袂何补於既往哉！帝从之。
    孔坦成帝时为尚书左丞属苏峻反坦与司徒司马陶回谓王导曰：及峻未至宜急断阜陵之界守江西当利诸口彼少我众一战决矣。若峻未来可往逼其城今不先往峻必先至先人有夺人之功时不可失导然之庾亮以为峻脱迳来是袭朝廷虚也。故计不行峻遂破姑熟取盐米亮方悔之。
    王彪之为吏部尚书时简文帝为抚军执政太尉桓温欲北伐屡诏不许温辄下武昌人情震惧或劝殷浩引身告退彪之言於简文曰：此非保社稷为殿下计皆自为计尔。若殷浩去职人情惊骇天子独坐既尔当有任其责者非殿下而谁。又谓浩曰：彼抗表问罪卿为其首事任如此猜[C260]已构欲作匹夫，岂有全地邪。且当静以待之令相王与手书示以款诚陈以成败当必旋旆。若不顺命即遣中诏如复不奉乃当以正义相裁无故先自猖獗浩曰：决大事正自难顷日来欲使人闷闻卿此谋意始得了温亦奉帝旨果不进。
    宋谢灵运文帝时为侍中陈疾东归将行上书劝伐河北曰：自中原丧乱百有馀年流离寇戎湮没殊类先帝聪明神武哀济群生将欲荡定赵魏大同文轨运谢事乖理违愿绝仰德抱悲恨存生尽况陵茔未几凶虏伺隙预在有识谁不愤叹而景平执事并非其才。且遘纷京师岂虑付遂使孤城穷陷莫肯拯赴绵河千里翻为寇有晚遣镇戍皆先朝之所开拓一旦沦亡此国耻宜雪被於近事者也。又北境自染逆虏穷苦备罹徵调赋敛靡有止已所求不获辄致诛殒身祸家破阖门比屋此亦仁者所为伤心者也。咸云：西虏舍末远师陇外东虏乘虚呼可掩袭西军既反得据关中长围咸阳还路已绝虽遣救援停住河东遂乃远讨天城欲为首尾而西寇深山重阻根本自固徒弃巢窟未足相拯师老於外国虚於内时来之会莫复过此观兵耀威实在兹日。若相持未已或生事变忽值新起之众则异於今苟乖其时难为经略虽兵食倍多则万全无必矣。又历观前代类以兼弱为本古今圣德未之或殊，岂不以天时人事理数相得兴亡之度定期俱然故古人云：既见天殃。又见人灾乃可以谋昔魏氏之强平定荆冀乃乘袁刘之弱晋氏之盛拓开吴蜀亦因葛陆之衰此皆前世成事著於史策者也。自羌平之後天下亦谓虏当俱灭长驱滑台席卷下城夺气丧魄指日就尽但长安违律潼关失守用缓天诛假延岁月尔来至今十有二载是谓一纪曩有前言况五胡代数齐世虏期馀命尽於来年自相攻伐两取其困卞庄之形验之今役仰望圣泽有。若渴饥注心南为日已久来苏之冀实归圣明此而弗乘後则未兆即曰：府藏诚无兼储然凡造大事待国富兵强不必乘会於我为易贵在得时器械既充众力粗足方於前後乃当有优尝议损益久可以证冀州口数百万有馀田赋之沃著自贡典先才经创基趾犹存澄流引源桑麻蔽野强富之实昭然可知为国长久之计孰。若一往之费耶或惩关西之败而谓河北难守二境形势表里不同关西杂居种类不一昔在前汉屯军霸上通火甘泉况乃远戍之军值新故交代之际者乎！河北悉是旧户差无杂人连岭判阻三关作隘。若游骑长驱则沙漠风靡。若严兵守塞则冀方山固昔陇西伤破变错兴言モ奴慢侮贾谊愤叹方於今日皆为赊矣。晋武中主耳值孙皓虐乱天祚其德亦繇钜平奉策荀贾折谋故能业崇当年区宇一统况今陛下聪明圣哲天下归仁文德与武功并震霜威共素风俱举协以宰辅贤明诸王美令岳牧宣烈虎臣盈朝而天威远命亦何敌不灭矧伊顽虏假日而已哉！伏惟深机志务久定神谟臣卑贱侧陋窜景岩{宀几}实仰希太平之道倾睹岱宗之封虽乏相如之笔庶免史谈之愤以此谢病京师万无恨矣。久欲上陈惧在触冒蒙恩赐假暂违禁省消渴十年尝虑朝露抱此愚志昧死以闻。
    蔡兴宗为吏部尚书时太宗初立诸方并举兵反国家所保唯丹阳淮南数郡其间诸县或已应贼东兵已至永世宫省危惧帝集群臣以谋成败兴宗曰：今普天图逆人有异志宜镇之以静以至信待人比者逆徒亲戚布在宫省。若绳之以法则土崩立至宜明罪不相及之义物情既定人有战心六军精勇器甲犀利以待不习之兵其势相万尔愿陛下勿忧帝从之。
    後魏张衮为给事中时道武在代衮尝参谋慕容宝之复来寇也。衮言於道武曰：宝乘滑台之功因长子之捷倾资竭力难与争锋愚以为宜羸师卷甲以侈其心太祖从之果破之後迁黄门侍郎道武南伐师次中山衮言於道武曰：慕容宝凭三世之资城池之固虽皇威震赫势必擒殄然穷兵极武非王者所宜昔郦生一说田横委质鲁连飞书聊将授首臣诚德非古人略无奇策仰凭灵威庶必有感帝从之衮遗宝书喻以成败宝见书大惧遂奔和龙既克中山听入八议拜衮奋武将军幽州刺史赐爵临渭侯。
    崔浩为左光禄大夫南藩诸将表宋文帝戒严欲犯河南请兵三万先其未发逆击之因诛河北流民在界上者绝其乡导足以挫其锐气使不敢深入诏公卿议之咸言宜许浩曰：此不可从也。往年国家大破蠕蠕马力有馀南贼震惧常恐轻兵奄至卧不安席故扬声动众以备不虞非敢先发。又南土下湿夏月蒸暑水潦方多草木深遂疾病必起非行师之时。且彼先严有备必坚城固守屯军攻之则粮食不给分兵肆讨则无以应敌未见其利就使能来待其劳倦秋凉马肥因敌取食徐往击之万全之计胜必可克在朝群臣及西北守将从陛下征讨西灭赫连北破蠕蠕多获美女珍宝马畜成群南镇诸将闻而生羡亦欲南抄以取资财是以披毛求瑕妄张贼势冀得肆心既不获听故数称贼动以恐朝廷背公存私为国生事非忠臣也。太武从浩议南镇诸将复表贼至而自陈兵少简幽州以南戍兵佐守就漳水造公严以为备公卿议者佥然欲遣骑五千并假署司马楚之鲁轨韩延之等令诱引边民浩曰：非上策也。彼闻幽州已南精兵悉发大造舟船轻骑在後欲存立司马诛除刘族必举国骇扰惧於灭亡当悉发精锐来备北境後审知官军有声无实恃其先聚必喜而前行径来至河肆其侵暴则我守将无以御之。若彼有见机之人善设权谲乘间深入虞我国虚生变不难非制敌之良计今公卿欲以威力攘贼乃所以招令速至也。夫张虚声而召实害此之谓矣。不可不思後悔无及我使在彼期四月前还可待使至审而後发犹未晚也。楚之之徒是彼所忌将夺其国彼安得端坐视之故楚之往则彼来楚之止则彼息其势然也。且楚之等才能招合轻薄无赖而不能成就大功为国生事使兵连祸结必此之群矣。臣尝闻鲁轨说姚兴求入荆州至则散败乃不免蛮贼掠卖为奴使祸及姚泓已然之效浩复陈天时不利於彼曰：今兹害气在扬州不宜先举兵一也。午岁自刑先发者伤二也。日蚀灭光昼昏星见飞鸟堕落宿值斗牛忧在死亡三也。荧惑伏匿於翼轸戒乱及丧四也。太白未出进兵者败五也。夫兴国之君先人事次尽地利後观天时万举而万全国安而身盛今宋新国是人事未周也。灾变屡见是天时不协也。舟行水涸是地利不尽也。三事无一成自守犹，或不安何得先发而攻人哉！彼必听我虚声而严我亦承彼严而动两推其咎皆自以为应敌兵法当分灾迎受害气未可举动也。太武不能违众乃从公卿议浩复固争不从遂遣阳平王杜超镇邺琅琊王司马楚之等屯颍川，於是贼来遂疾到彦之自清水入河溯流西行分兵列守南岸西至潼关太武闻赫连定与宋悬分河北乃治兵欲先讨赫连群臣皆曰：宋犹在河中舍之西行前寇未可必克而宋乘虚则失东州矣。太武疑焉问计於浩浩曰：宋与赫连定同恶相招连结冯跋牵引蠕蠕规肆逆心虚相唱和宋望定进定待宋前皆莫敢先入以臣观之有似连鸡不得俱飞无能为害也。臣始谓宋军来当屯在河中两道北上东道向冀州西道冲邺如此则陛下当自致讨不能徐行今则不然东西列兵径二千里一处不过数千形分势弱以此观之亻宁儿情见止望固河自守免死为幸无北度意也。赫连定残根易摧拟之必仆克定之後东出潼关席卷而前则威震南极江淮以北无立草矣。圣策独发非愚近所及愿陛下必行勿疑平凉既平其日宴会太武执浩手以示蒙逊使曰：所云：崔公此是也。才略之美当今无比朕行止必问成败决焉。若合符契万无失矣。後冠军将军安颉军还献南俘囚说南贼之言云：宋敕其诸将。若北国兵动先其未至径前入河。若其不动住彭城勿进如浩所量太武谓公卿曰：卿辈前谓我用浩计为谬惊怖固谏常胜之家始皆自谓逾人远矣。至於归终乃不能及。
    张白泽为给事中时蠕蠕犯塞献文引见群臣议之尚书仆射元目辰进曰：若车驾亲行恐京师危惧不如持重固守自安虏悬军深入粮无继运以臣量之自退不久遣将追击破之必矣。白泽曰：陛下钦明则天比踪前圣而蠢尔荒愚轻犯王略寇乃颠沛於远图我将宴安於近毒仰惟神略则不然矣。今。若銮舆亲动贼必望麾奔散宁容抑挫神兵坐而纵敌万乘之尊婴城自守进失可乘之机退非无前之义惟陛下留神帝从之遂大破虏众。
    程骏为秘书令文明太后临朝骏上。表曰：春秋有云：见有礼於其君者。若孝子之养父母见无礼於其君者。若鹰之逐鸟雀所以劝诫将来垂范万代昔陈恒弑君宣尼请讨虽欲宴逸其得已乎！今庙算天回七州动将水荡鲸鲵陆扫凶逆然战贵不阵兵家所美宜先遣刘昶招谕淮南。若应声响悦同心齐举则长江之险可朝服而济道成之首可崇朝而悬苟江南之轻薄背刘氏之恩义则曲在彼矣。何负神明哉！直义檄江南振旅回旆亦足以示救患之大仁扬义风於四海。且攻难守易则力悬百倍不可不深思不可不熟虑今天下虽谧方外犹虞拾夤侥亻幸於西南劲敌伺[C260]於漠北脱攻不称心恐兵不卒解兵不卒解则忧虑逾深夫为社稷之计者莫不先於守本臣愚以为观兵江浒振曜皇威宜特加抚慰秋毫无犯秋毫无犯则民知德信民知德信则襁负而来襁负而来则淮北可定淮北可定则吴寇异图吴寇异图则祸[C260]出然後观[C260]而动则不晚矣。请停诸州之兵。且待後举所谓守本者也。伏惟陛下太皇太后英算神规弥纶百胜之後应机体变独悟方寸之中臣影颓虞渊昏耄将及虽思忧国终无云：补不从。
    崔衡孝文时为给事中车驾巡狩以衡为大都督长史衡涉猎书史颇为文笔蠕蠕时犯边塞衡上书陈备御之方便国利民之策凡五十馀条。
    郭祚宣武时为尚书左仆射先是梁帝尝遣将康绚遏淮将灌扬徐祚表曰：萧衍狂狡擅断川渎役苦民劳危亡已兆然古谚有之敌不可纵夫以一勺之水或为不测之渊如不时灭恐同原草宜命一重将率统军三千人领羽林一万五千人并料京东七州虎旅九万长驱电迈遄令扑讨擒斩之勋一如常制贼资杂物悉入军人如此则鲸鲵之首可不日而悬诚知农桑之时非发众之日苟事理宜然亦不得不尔昔韦顾跋扈殷后起昆吾之师犭严狁孔炽周王兴六月之伐臣职忝枢衡献纳是主心之所怀宁敢自嘿并宜敕扬州选一猛将遣当州之兵令赴浮山表里夹攻朝议从之。
    李苗为员外散骑常侍孝明正光末二秦反叛侵及三辅时承平已久民不习战苗以陇兵强悍。且群聚无资乃上《书》曰：臣闻食少兵精利於速战粮多卒众事宜持久今陇贼猖狂非有素蓄虽据两城本无德义其势在於疾攻日有降纳迟则人情离阻坐受崩溃夫飚至风起逆者求万一之功高壁深垒王师有全制之策但天下久泰人不晓兵奔利不相待逃难不相顾将无法令士非教习以╂将御惰卒不思长久之计务奇正之道必有莫敖轻敌之志恐无充国持重之规如令陇东不守军败散则两秦遂强三辅危弱国之右臂於斯废矣。今宜敕大将深沟高垒坚守勿战别命偏师精兵数千出麦积崖以袭其後则岐之下群妖自散，於是诏苗为统军与别将淳于诞俱出梁益隶行台魏子建子建以苗为郎中仍领统军深见知待。
    高恭之字道穆为中书舍人元颢逼虎牢城或劝庄帝赴关西者帝以问道穆对曰：关中今日残荒何繇可往臣谓元颢兵众不多乘虚深入者繇国家将帅征捍不得其人尔陛下。若亲率宿卫高募重赏背城一战臣等竭其股肱之力破颢孤军必不疑矣。如恐成败难测非万乘所履便宜车驾北渡循河东下徵大将军天穆合於荥阳向虎牢别徵尔朱荣军令赴河内以犄角之旬月之间何往不克也。臣窃谓万全俄除给事黄门侍郎，於是尔朱荣欲回师待秋道穆谓荣曰：元颢以蕞尔轻兵奄据京雒使乘舆飘露人神恨愤主忧臣辱良在於今大王拥百万之众辅天子而令诸侯自可分兵河畔缚篾造船处处遣渡径擒群贼复主宫阙此桓文之举也。且一日纵敌数世之患今。若还师令颢重完守具徵兵天下所谓养虺成蛇悔无及矣。荣深然之曰：杨黄门亻品已陈此计当更议决耳及庄帝反政因宴次谓尔朱荣曰：前。若不用高黄门计则社稷不安可为朕劝其酒令醉荣对曰：臣本北征蠕蠕高黄门与臣作监军临事能决实可任用迁御史中尉兼黄门侍郎及尔朱世隆等率其部类战於大夏门北道穆受诏督战。又赞成太府卿李苗断桥之计世隆等，於是北遁。
    北齐孙搴高祖时为散骑常侍时。又大括燕恒朔显蔚二夏州高平平凉之民以为军士逃隐者身及主人三长守令罪以大辟没入其家，於是所获甚众搴之计也。
    颜之推为黄门侍郎武成清河末周兵陷晋阳帝轻骑还邺窘急计无所从之推因宦者侍中邓长进奔陈之策仍劝募吴士千馀人以为左右取青徐路共投陈国帝甚纳之以告丞相高阿那肱等阿那肱不愿入陈乃云：吴士难信不须募之劝帝送珍宝累重向青州。且守三齐之地。若不可保徐浮海南渡虽不从之推计策然犹以为平原太守令守河津。
    源文宗後主时为秘书监陈将吴明彻寇江南历阳瓜步相寻失守赵彦深於起居省密访文宗曰：吴贼张遂至於此仆妨贤既久忧惧交深今者之势计将安出弟往在泾州甚悉江淮间情事今将何以御之对曰：荷国厚恩无繇报效有所闻见敢不尽言但朝廷精兵必不肯多付诸将数千已下复不得与吴楚争锋命将出军反为彼饵尉破胡人品王之所知进既不得退。又未可败绩之事匪朝伊夕王而能入朝野倾心脱一日参差悔无所及以今日之计不可再三国家待遇淮南失之同於蒿箭如文宗计者不过专委王琳淮南招募三四万人风俗相通能得死力兼令旧将淮北捉兵足堪固守。且琳之於昙顼不肯北面事之明矣。窃谓计之上者。若不推赤心於琳别遣馀人掣肘复成速祸弥不可为彦深叹曰：弟此良图足为制胜千里但口舌争来十日已足终不见从时事至此安可尽言相顾流涕。
    隋赵贤通仕周为民部中大夫武帝出兵巩雒欲收齐河南之地贤通谏曰：河南雒阳四面受敌纵得之不可以守请从江北直指太原倾其巢穴一举以定帝不纳师竟无功。
    宇文张仕周为内史都上士武帝将出兵河阳以伐齐谋及臣下张进策曰：齐氏建国于今累叶虽曰：无道藩屏之寄尚有其人今之用兵须择其地河阳冲要精兵所聚尽力攻围恐难得志如臣所见彼汾之曲戍小山平攻之易拔用武之地莫过於此愿陛下详之帝不纳师竟无功唐高为左拾遗天宝末天下兵起潼关失守上策曰：竭库藏召募以御贼犹未失计事虽不行闻者壮之。
    李绛为左仆射宝历元年泽潞节度使刘悟死子从谏求为留後绛上疏曰：臣伏以兵机尚速久即计生威断贵定疑即变起人情未一乃可伐谋事势已分则难命中据刘悟八月十日得病计是日便死逗留掩匿奏报已迟朝廷既知。又数十日都未有处分中外人意共惜事机今昭义兵众必不尽同从谏之乱纵有同者不过所厚一二千人直使一半协同尚有一半守顺况从谏不曾久主兵马威惠未加於人。又此道素亦贫穷非时必无优赏今朝廷但速除近泽潞四面一将帅充昭义节度令倍程赴镇从谏未及铺置新使已到潞州所谓先人有夺人之心疾雷不及掩耳真从天上落也。新使既到潞州军心自有所系从谏无位何名主张。又设使未到已前谋挠朝命臣亦料得必无能为。若欲多分兵马守境则事须给付器械将校等既得器械。又已有正节度使岂肯更为从谏腹心。若欲少分兵马则不足抗拒新使之人事宜物理昭然可知臣前月十七日已面陈论并具状闻奏讫至今。又二十馀日未有处分恐潞州三军会朝廷意旨将欲效顺即虑忽与从谏将欲同恶。又却恐除别人傥更被奸人为画狡计虚张赏设钱数兵士觊望尤难指挥今则已似太迟失於制置。若更稽缓事恐转生伏望速赐裁断仍先下明敕符赐新节度使五十万匹物令宣示三军以其从来忠节故有此赐便节级赏设续除刘从谏一军郡刺史从谏既粗有得必。且择利而行万万之中无一二违拒必。若不从指挥臣亦以为不假攻讨盖山东三州难自存立。若欲旁连魏镇即须厚赂交通。若拟自保封疆即须终日备御四面受敌必不支持数月之间定见覆败况。又闻山东官健已不许自畜刀兵足明军心殊未得一帐下之事亦在不疑长短此方义无便授从谏之理今更於意外料度傥从谏事急将所亲厚三二千人散投魏镇必亦虏缚送归阙廷上取忠义之名下快雠怨之志此必然之理也。在魏博镇州留一从谏亦何所利其将士三二千既是从逆得散却亦是国家一事纵横揣度股掌无逃。又以为直使山东之人未得其便亻黾亻免受制依违俟时朝廷亦只要明敕四面诸军严兵保境勿令公私来往勿使商旅通流迟不一年枭首必至。若或舍此数计事或後时即非愚臣所知亦必他日追悔臣不胜忧愤激切之至帝虽多绛之忠诚其时李逢吉王守澄中外议已定朝臣徒沥丹恳竟不胜苟。且之谋。
    王起穆宗时为礼部侍郎长庆初大梁帅李叛与兄播密上疏请以徐州王智兴讨之遣自赎其过帝纳之果复汴州深谓其有将略焉。
    汉龙敏初仕後唐为吏部侍郎敏学术不甚长然外柔而内刚爱决断大计清泰末从末帝在怀州时赵德济父子有异图晋安砦旦夕忧陷末帝计无从出问於从臣敏奏曰：臣有一计请以兵援送东丹王李赞华取幽州路趋西楼契丹必有北顾之患末帝然之而不能用敏。又谓末帝亲将李懿曰：君连姻帝戚社稷之危不俟翘足安得默默苟全耶懿因筹德济必破蕃军之状敏曰：仆燕人也。谙赵德钧之为人胆小谋拙所长者守城砦婴壕堑笃励健儿尔。若见大敌奋不顾身推坚陷阵必不能矣。况名位震主奸以谋身乎！仆有狂策不知济否苟能必行亦救砦之一术也。请言之曰：如闻驾前马仅五千匹请於其间选壮马精甲健夫千人仆愿与郎万金二人繇介休路出山夜冒契丹循山入大砦千骑之内得其半济则砦无虞矣。张敬达等幽闭不知朝廷援兵近远。若知大军在围柏谷中有铁障亦可为陷况敌众乎！末帝闻之曰：龙敏之心极壮用之晚矣。人亦以为大言然其慷慨感激皆此类也。
    ●卷四百七十八
    ○台省部　简傲废职父恶漏泄简傲
    直而不倨盖存乎！格言傲不可长亦载诸往诫矧夫居台阁之任忘谦虚之美安肆自处鄙悖成风失庸行之规亏好让之道虽曰：君子其犹病诸况在中人胡足多者斯亦不仁者足以取祸深识者可以自戒矣。
    晋卫为尚书令以法御下视尚书。若参佐尚书郎。若掾属和峤为中书令旧制监令共车入朝时荀勖为监峤鄙勖为人以意气加之每同乘高抗专车而坐乃使监令异车自峤始也。
    何绥字伯蔚曾之孙劭之子也。官至侍中尚书自以继世名贵性既轻物翰札简傲城阳王尼见绥书疏谓人曰：伯蔚居乱而矜豪乃尔岂其免乎！後为东海王越所诛。
    宋何承天为尚书左丞承天性刚愎不能屈意朝右颇以所长侮同列。
    刘湛为给事中与殷景仁并被任遇湛常云：今世宰相何难此正可当我南阳郡汉世功曹尔。
    张敷为秘书郎尝在省直中书令傅亮贵宿权要闻其好学过候之敷卧不即起亮怪而去後敷为正员外郎中书舍人狄当周赳并管要务以敷同省名家欲诣之赳曰：彼。若不相容便不如勿往讵可轻行耶当曰：吾等并已员外郎矣。何忧不得共坐敷先设二床去壁三四尺二客就席酬接甚欢既而呼左右移我远客赳等失色而去其自标遇如此。
    王僧达孝武时为中书令黄门郎路琼之太后兄庆之孙也。宅与僧达门并尝盛车服诣僧达僧达将猎已改服琼之就坐僧达了不与语谓曰：身昔门下驺人路庆之者是君何亲遂焚琼之所坐床太后怒泣涕於帝曰：我尚在而人凌之我死後乞食矣。帝曰：琼之年少无事诣王僧达门见辱乃其宜耳僧达贵公子，岂可以此加罪乎！太后。又谓帝曰：我终不与王僧达俱生後竟坐死。
    梁张稷初出吴兴郡以仆射徵还道繇吴乡人候稷者满水陆稷单装径还京师人莫之识其率素如此也。
    谢几卿为左丞仆射省尝议集公卿几卿外还宿醉未醒取枕高卧傍。若无人。又尝於阁省裸袒酣饮小遗下г令史为南司所弹几卿亦不介意。
    任孝恭为中书通事舍人而性颇自伐以才能尚人於流辈中多有忽略世以此少之。
    萧子显为吏部尚书性凝简颇负其才气及掌选见九流宾客不与交言但举扇一而已衣冠窃恨之陈蔡凝为吏部侍郎年位未高而才地为时所重尝端坐西斋自非素贵名流罕所交接趣时者多议焉後魏穆绍庄帝时为侍中时河南尹李奖往诣绍奖以绍郡民谓必加敬绍。又恃封邑是奖国主待之不为动膝奖惮其位望致拜而还议者两议焉。
    北齐封孝琰为尚书左丞性颇简傲不谐时俗意任遇渐高弥自矜诞举动舒迟无所降屈识者鄙之。
    崔陵为光禄大夫仍领黄门郎陵预义旗颇自矜纵崔瞻为银青光禄大夫性简傲以才地自矜所与周旋皆一时名望在御史台尝为宅中送食备尽珍羞别室独冫食处之自。若。
    後周王悦文帝初为散骑常侍迁授大行台尚书後以仪同领兵还乡里悦久居显职及此之还私怀怏怏犹陵驾乡里失宗党之情。
    隋柳述高祖仁寿中判吏部尚书事述虽职务修理为当时所称然不达大体暴於驭下。又怙宠骄豪无所降屈杨素时方贵亻幸朝臣莫不惮述每凌侮之数於帝前面折素短判事有不合素意素或令述改述辄谓将命者曰：语仆射道尚书不肯。
    王胄为散骑常侍性疏率不伦恃才自伐郁郁於薄宦每负气陵傲忽略时人为诸葛[A13C]所嫉屡讠替之於炀帝。
    崔亻キ为员外散骑侍郎越国公杨素时方贵亻幸重亻キ门地为子玄纵娶其女为妻聘礼甚厚亲迎之始公卿满座素令骑迎亻キ亻キ故敝其衣冠骑驴而至素推令上座亻キ有轻素之色礼甚倨言。又不逊素忿然拂衣而起竟罢坐。
    唐颜师古为中书侍郎性简峭罕所推接视同侪蔑如也。人亦以是少之。
    韦陟中书令安石之子玄宗天宝初为吏部侍郎自以门地才业坐取三公尝以简贵自处当时朝贵视之蔑如也。
    崔元翰为职方员外郎知制诰性刚偏简傲不能取容於时尝颇忤执政故掌制诰二年而官不迁罢职王仲舒为中书舍人初仲舒与杨凭穆质许孟容李为友故时人称杨穆许李之友仲舒以後进慕贤而入性尚简傲不能接下以此人多怨之。
    郑仁表文宗朝宰相肃孙也。为起居郎文笔尤称俊拔然恃才傲物人士薄之。
    後唐陈为中书舍人微有才术尝自恃其能及居西掖而姿态愈倨位竟不至公卿盖器度促狭者也。
    ○台省部　废职
    诗有素冫食之刺书垂沉湎之戒斯皆弃命废职之谓也。乃有居绅绂之列践台省之任或性识庸昧或材用迂阔或雅有嗜好或素多疾疹繇是忘在公之节忽尽瘁之义宴安自得弛慢无鬼遂使曹事旷阙官方沸腾冒有司之纠弹罹邦家之典宪则知龟玉之毁咎将谁执当涂而下咸用论次者焉。
    魏李丰为侍中仆射在台阁多疾制满百日当解禄丰未满百日起已而复卧如是数岁。
    山弼为尚书郎在台既浅事功亦雅非所长益不留意焉。
    晋牵秀为尚书秀少在京辇见司隶刘毅奏事而扼腕慷慨自谓居司直之任当能激浊扬清处鼓な之间必建将帅之勋及在常伯纳言亦未曾有规献弼违之奇也。
    宋王敬弘为尚书仆射关署文案初不省读尝豫听讼文帝问以疑狱敬弘不对帝变色问左右何故不以讯牒副仆射敬弘曰：臣乃得讯牒读之正自不解帝甚不悦。
    王球为尚书仆射素有脚疾录尚书江夏王义恭谓尚书何尚之曰：当今乏才群下宜加戮力而王球放恣如此恐宜以法纠之尚之曰：球有素尚加。又多疾应以淡退求之未可以文案责也。犹坐白衣领职何承天为御史中丞承天素好奕棋颇用废事文帝赐以局子承天奉表陈谢帝答曰：局子之赐何必非张武之金耶。
    殷恒为度支尚书属父道矜疾积久为有司所奏明帝诏曰：殷道矜生便有病更无横疾恒因愚习惰久妨清序左迁散骑常侍。
    何尚之为尚书令时徐湛之转尚书仆射尚之以湛之国戚任遇隆重欲以朝政推之凡诸辞诉一不科省湛之亦以职官记及令文尚书令敷奏出纳事无不总令缺仆射任总。又以事归尚之互相推委御史中丞袁淑奏并免官诏曰：令仆治务所寄不轻将求体当而互相推委纠之是也。然故事残舛所以致兹疑执特无所问时详正之乃使湛之与尚之并受辞诉尚之虽为令而以朝事悉归湛之。
    南齐王纶之为侍中世祖幸琅琊城纶之与光禄大夫全景文等二十一人坐不参承为有司所奏诏纶之亲为陪侍之职而同外惰慢免官景文等赎论。
    张绪为尚书仓部郎都令史谘详郡县米事绪萧然直视不以经怀。
    梁谢几卿为尚书三公侍郎寻为治书侍御史旧郎官转为此职者世谓之南奔几卿颇失志多陈疾台事略不复理徙为散骑侍郎。
    陈到仲举为左仆射参掌选事仲举既无学术朝章非其所长选举引用出自袁枢性疏简不干时务与朝市无所亲狎但聚财酣饮而已。
    後魏陆昶为光禄大夫昶无他才能唯饮酒为事。
    张普惠为谏议大夫初任城王澄嘉赏普惠临死启为尚书右丞灵太后既深悼澄览启从之诏行之後尚书诸郎以普惠地寒不应便居管辖相与为约并欲不复上省纷纭多日乃息。
    北齐崔瞻为给事黄门侍郎瞻患气兼性迟重虽居二省竟不堪敷奏。
    杜台卿为中书黄门侍郎兼尚书左丞省中以其耳聋多戏弄之下辞不得理者乃至大骂台卿见其口动谓为自陈令史。又故不晓喻训对往往乖越听者以为嗤笑。
    王普明为尚书右仆射百馀日便谢病而退告人曰：废人饮酒安能作刀笔吏披故纸乎！。
    隋柳机高祖开皇初自华州刺史徵为纳言机性宽简有雅望然当近侍无所损益。又好饮酒不亲细务柳誓为内史侍郎以无吏去职。
    唐韦巨源则天时历文昌左右丞迁纳言为政委碎不达大体。
    王昂代宗时为刑部尚书专事奢靡广修第宅多畜妓妾以逞其志在刑部虽公务有程昂耽犭旬私宴连日不视曹事。
    李藩宪宗元和初为吏部郎中掌曹事为吏所蔽滥用官阙黜为著作郎。
    李元素为御史大夫居位一无修举大失人情周杨昭俭太祖广顺初为中书舍人多在假告少亲职司敕令解官俾遂私便。
    萧愿为兵部郎中性嗜酒无节职事弛慢既掌告身即覃恩之次颇怠职司父顷为吏部尚书代愿视印篆其散率如此。
    ○台省部　交恶
    台省之职古今所重莫不妙选英俊以居其任。若乃官联相接出处攸同至有怙宠恃权专断任气相裁抑互构短长繇是至於讠宣讠华盈於纠奏或逊免以避祸或诛杀以逞憾斯乃轩冕之鬼行简册之所讥至有比周之徒引绳连根怀背公死党之信造罔上附下之愆是故并牒比名连曹分置者得不疾其邪伪指其愆罪虽谓之交恶诚可惩也。史称忠臣不和和臣不忠良有以焉。
    汉袁盎为中大夫素不好御史大夫龟错错所居坐盎辄避盎所居坐错亦避两人未尝同堂语孝景即位错使吏案盎受吴王财物抵罪诏赦以为庶人。
    晋任恺为侍中时贾充为尚书令恺恶充之为人也。不欲令久执朝政每裁抑焉充病之不知所为後承间言恺忠贞局正宜在东宫使护太子武帝从之以为太子少傅而侍中如故充计画不行会秦雍寇扰天子以为忧恺因曰：秦凉覆败关右骚动此诚国家之所深虑宜速镇抚使人心有庇自非威望重臣有计略者无以康西土也。帝曰：谁可任者恺曰：贾充其人也。中书令庾纯亦言之，於是诏充西镇长安。
    傅玄为侍中进皇甫陶及入而抵玄以事与陶争言讠宣讠华为有司所奏二人竟坐免官。
    谢石为散骑常侍以公事与吏部郎王恭互相短长恭甚忿恨自陈褊厄不允。且疾源深固乞还私门石亦上疏逊位有司奏石辄去职免官武帝诏喻令还岁馀不起表十馀上帝不许。
    宋何承天文帝时为御史中丞与尚书左丞谢元素不相善二人竞伺二台之违累相纟奏太尉江夏王义恭岁给资费钱三千万布五万匹米七万斛义恭素奢侈用尝不充元嘉二十一年逆就尚书换明年资费而旧制出钱二十万布五百匹以上并应奏闻元辄命议以钱二百万给太尉事发觉元乃使令史取仆射孟ダ命元时新除太尉谘议参军未拜为承天所纠帝大怒遣元长归田里禁锢终身元时。又举承天卖茭四百七十束与官属求贵价承天坐白衣领职。
    萧惠开孝武初为黄门侍郎与侍中何偃争事偃任遇甚隆惠开不为之屈偃怒使门下推弹之惠开乃上表解职曰：陛下未臣愚故引参近侍臣以职事非长故委能何偃凡诸当否不敢参议窃见积射将军徐冲之为偃命所黜臣愚怀谓有可申故聊设微异偃恃恩使贵欲使人靡二情便呵胁主者手定文案割落臣议专载已辞虽天广临竟未见察臣理违颜咫尺致兹壅滥则臣之受劾盖何足悲但不顺侍中臣有其咎当而行之不知何过。且议之不允未有弹科省心揆天了知在宥臣不能谢愆右职改意重臣刺骨铄金将在朝夕乞解所忝保拙私庭时偃宠方隆繇此忤旨别敕免惠开官。
    南齐张岱字景山宋末为吏部时王俭为吏部侍郎专断曹事岱每相违执及俭为宰相以此颇不相善虞玩之为黄门郎以年老致政玩之於人物好臧否宋末王俭举员外郎孔使魏玩之言论不相饶俭并恨之及玩之东归俭不出送朝廷无祖饯者其後员外郎孔就俭求会稽五官俭方盥投皂荚於地曰：卿乡俗恶虞玩之至死烦人。
    梁张缵武帝时为尚书仆射初与参掌何敬容意趣不协敬容居权轴宾客辐辏有过诣缵缵辄拒不前曰：吾不能对何敬容残客及是迁为让。表曰：自守股肱入尸衡尺可以仰首伸眉论列是非者矣。而寸衿所滞近蔽耳目深浅清浊，岂有能预加以矫心饰貌酷非所闲不喜俗人与之共事此言以指敬容也。
    後魏李顺为中书侍郎太武始光初顺从征蠕蠕以筹略之功为後军将军太武将讨赫连昌谓侍中崔浩曰：朕前北征李顺献策数事实合经略大谋今欲使总摄前驱之事卿以为何如浩对曰：顺智足周务实如圣旨但臣与之婚姻深知其行然性果於去就不可专委太武乃止初浩弟娶顺妹。又以弟子娶顺女虽二门婚媾而浩颇轻顺顺。又弗之伏也。繇是潜相猜忌故浩毁之顺。又从击赫连定於平凉三秦平迁顺为四部尚书甚见宠待时沮渠蒙逊以河西内附太武欲简行人崔浩先与顺有隙浩曰：蒙逊称藩款著河右俾遐域流通殊荒毕至宜令清德重臣奉诏褒慰尚书顺即其人也。太武曰：顺纳言大臣不宜方为此使。若蒙逊身执玉帛而朝於朕复何以加之浩曰：邢贞使吴亦魏之太常苟事是宜无嫌於重尔日之行岂吴王入觐也。太武从之以顺为太常策拜蒙逊为太傅凉王後顺使於凉州而沮渠蒙逊数与顺游宴颇有悖慢之言恐顺东还泄之以金宝纳顺怀中故蒙逊罪不闻崔浩知之密言於太武太武畜怒後以事杀之及浩之诛太武怒甚谓孝伯曰：卿从兄往虽误国朕意亦未便至此繇浩讠替毁朕忿遂盛杀卿从兄者浩也。
    李冲孝文时为尚书仆射李彪之入京也。孤微寡援而自立不群以冲好士倾心宗附冲亦重其器学礼而纳焉每言之於帝公私共相援益及彪为中尉兼尚书为帝知待便谓非复藉冲而更相轻背唯公坐敛袂而已无复宗敬之意也。冲颇衔之後帝南征冲与吏部尚书任城王澄并以彪倨傲无礼遂禁止之奏其罪状冲手目作家人不知辞甚激切因以自劾帝览其表叹怅者久之既而曰：道固可谓溢也。（李彪字道固）仆射亦为满矣。冲时震怒数数责彪前後愆悖目大呼投折几案尽收御史皆泥首面缚詈辱肆口冲素性温柔而一旦暴恚遂发病荒悸言语乱错犹扼腕叫骂称李彪小人医药所不能疗，或谓肝脏伤裂旬有馀日而卒。
    宋弁为黄门侍郎始孝文北都之选也。尚书李冲多所参预颇抑弁弁有恨於冲而与仆射李彪交结雅相知重及彪之抗冲冲谓彪曰：尔如狗尔为人所嗾及冲劾彪不至大罪者弁之力也。彪除名为民。
</div>
    <div class="pagination">
<a href="册府元龟_page363.html">上一页</a><span>...</span><a href="册府元龟_page359.html">359</a><a href="册府元龟_page360.html">360</a><a href="册府元龟_page361.html">361</a><a href="册府元龟_page362.html">362</a><a href="册府元龟_page363.html">363</a><span class="current-page">364</span><a href="册府元龟_page365.html">365</a><a href="册府元龟_page366.html">366</a><a href="册府元龟_page367.html">367</a><a href="册府元龟_page368.html">368</a><a href="册府元龟_page369.html">369</a><span>...</span><a href="册府元龟_page365.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
