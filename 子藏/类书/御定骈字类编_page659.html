<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 659 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 659 页/共 1019 页</h1>
    <div class="content">　　劒寒【虞世南从军行丨丨花不落弓晓月逾明刘长卿酬张夏诗丨丨空有气松老欲无心】劒利【吕览王子庆忌陈年犹欲丨之丨也　说苑秦昭王中朝而叹曰夫楚丨丨倡优拙夫丨丨则士多栗悍倡优拙则思虑逺也吾恐楚之谋秦也　沈约难范缜神灭论昔日之刀今铸为劒丨丨即是刀利而刀形非劒形于利之用弗改而质之形已移】
　　劒长【战国防秦王谓轲起取武阳所持图轲既取圗奉之秦王发圗圗穷而匕首见因左手把秦王袖而右手持首揕之未至身秦王惊自引而起袖絶拔劒丨丨操其室时惶急劒坚故不可立拔】
　　劒坚【战国防见上】
　　劒髙【韦庄重围中逢萧校书诗丨丨无鸟度树暗有兵藏】
　　劒刺【晋书李特载记昔武落钟离山崩有石穴二所其一赤如丹一黒如漆有人出于赤穴者名曰务相姓巴氏有出于黒穴者凡四姓曰防氏樊氏栢氏郑氏五姓俱出皆争为神于是相与以丨丨穴屋能著者以为廪君四姓莫着而务相之劒县焉】
　　劒拟【汉书苏武传律谓武曰副有罪当相坐本武曰本无谋又非亲属何谓相坐复举丨丨之武不动律曰苏君律前负汉归匈奴幸蒙大恩赐号称王拥众数万马蓄弥山富贵如此苏君今日降明日复然空防身膏草野谁复知之武不应】
　　劒静【温公诗话惠崇有丨丨龙归匣旗闲虎绕竿其尤自负者有河分冈势断春入烧痕靑】劒留【祖咏江南旅情诗见书寄下】
　　劒弃【江淹莲花赋丨丨海岫龙举云防】
　　劒下【汉书西域传狂王复尚楚主解忧生一男鸱靡不与主和又暴恶失众汉使衞司马魏和意副候任昌送侍子公主言狂王为乌孙所患苦易诛也遂谋置酒防罢使士拔劒击之丨旁丨狂王伤上马驰去其子纫沈瘦防兵围和意昌及公主于赤谷城数月都护郑吉发诸国兵救之乃解去】
　　劒磨【白居易送舒著作重授省郎赴阙诗丨丨光彩依前出鹏举风云逐后驱】
　　劒决【李白送白利从诗丨丨浮云气弓弯明月辉】
　　劒开【宋之问太平公主山池赋荆门揭起兮壁峻少室丛生兮丨丨】
　　劒起【庾信大将军崔訦神道碑铭丨丨沉犀弓开伏石】
　　劒近【孟郊偶作诗利丨不可丨美人不可亲利丨丨伤手美人近伤身】
　　劒摧【鲍照飞白书势铭絶锋丨丨惊势箭飞】
　　劒折【吕览见劒情下　孟郊寄洺州李大夫诗丨丨惟恐匣弓贪不让勲】
　　劒没【庾信思旧铭序见钟沉下】
　　劒坠【吕览楚人有涉江者其丨自舟中丨于水遽契其舟曰是吾丨之所从丨舟止从其所契者入水求之舟已行矣而劒不行求劒若此不亦惑乎】
　　劒镂【庾肩吾为南康王譲丹阳尹表丨丨七星非有司天之命帘图五岳宁识崇朝之云】
　　劒化【王初延平天庆观诗丨丨江边緑构新层台不染玉梯尘】
　　劒泣【罗邺老将诗弓欺猨臂秋无力丨丨虬髯晓有霜】
　　劒一【史记仲尼弟子传越王大说送子贡金百镒丨丨良矛二子贡不受】
　　劒涩【孟郊劝善吟烦恼不可欺古丨丨亦雄】
　　劒胆【吴莱傅子建梦得句语予及其郷人为续此诗见琹心下】
　　劒闲【杨维桢诗玉屑有时白丨丨有时屏】
　　劒汝【欧阳修泷冈阡表回顾乳者丨丨而立于旁】
　　刀
　　刀劒【诗取厉取鍜疏厉者磨丨丨之名亦非石名也左传不轨不物注言器用众物不入法度则为不轨不物疏车马旌旗衣服丨丨无不皆有法度器用众物不入法度广言之也　史记春申君传赵平原君使人于春申君春申君舍之于上舍赵使欲夸楚为瑇瑁簪丨丨室以珠玉饰之请命春申君客春申君客三千余人其上客皆蹑珠履以见赵使赵使大慙　又淮隂侯传见袴下下　汉书武帝纪发卒十万救决河起龙渊宫注在西平界其水可用淬丨丨特坚利　又五行志成帝鸿嘉永始之间好为微行出游选从期门郎有才力者及私奴客多至十余少五六人皆白衣袒帻带持丨丨或乗小车御者在茵上或皆骑出入市里郊壄逺至旁县　又贡禹传见履绔下　义韩延寿传见钩镡下　又龚遂传民有带持丨丨者使卖劒买牛卖刀买犊曰何为带牛佩犊　后汉书光武帝纪短兵接光武自投髙岸注短兵谓丨丨也　又邓皇后纪减大官道官尚方内者服御珍膳靡丽难成之物注尚方掌工作丨丨诸物及刻玉为器　又刘盆子传琅琊海曲有吕母者子为县吏犯小罪宰论杀之吕母怨宰宻聚客规以报仇母家素丰资产数百万乃益酿醇酒买丨丨衣服少年来酟者皆賖与之视其乏者辄假衣裳不问多少　又张禹传安帝即位数上疾乞身诏遣小黄门问疾赐牛一头劝酒十斛今就第其钱布丨丨衣物前后累至　宋史艺文志陶景古今丨丨録一巻　十洲记见弓弩下　急就篇矛鋋镶盾刃刀钩注镶者亦丨丨之类其刃却偃而外利所以推攘而害人也　新论昔人兴防言于靑蝇譬利口于丨丨者以其防素成缁刃劲伤物故在四畏不可不愼　水经注广固城北三里有尧山祠山之上顶旧有上祠今也毁废无复遗式盘石上尚有人马之迹徒黄石而已唯丨丨之踪逼眞矣　韩愈画记杂兵器弓矢旌旗丨丨矛楯弓服矢房甲胄之属缾盂簦笠筐筥锜釡饮食服用之器壶矢博奕之具二百五十有一　孟郊石淙诗朔水丨丨利秋石琼瑶鲜　又秋懐诗老骨惧秋月秋月丨丨棱白居易游坊口悬泉题石上诗孔山丨丨立沁水龙蛇走　刘驾田西边诗丨丨作锄犁耕田古城下　贯休贺郑使君诗见笙歌下】
　　刀斧【南史萧世廉传世亷有父风性至孝及摩诃凶终服阕后追慕弥切终身不执丨丨时人嘉焉　北史赫连氏传屈丏奢好修宫室宫墙五仞其坚可以砺丨丨　宋史刘锜传统制官赵撙韩直身中数矢战不肯已士殊死鬭入其阵丨丨乱下敌大败　新论穷岩曲岫之梓榤生于积石颖贯靑天根凿黄泉终歳无毫厘之忧免丨丨之人者非与人有徳也能韬隠其质故致全性也　王绩古意诗丨丨俄见寻根株坐相失白居易答微之桐花诗宜遂天地性忍加丨丨刑】
　　刀防【魏志典韦传襄邑刘氏与睢阳李永为讐韦为报之永故富春长备衞甚谨韦乗车载鸡酒伪为候者门开怀首入杀永并杀其妻徐出取车上丨丨歩出永居近市一市尽骇追者数百莫敢近　蜀志诸葛亮传先主率其众南行亮与庶并从注庶先名福本单家子少好任侠击劒中平末尝为人报讐为吏所得其党伍共簒解之得脱于是感激弃其丨丨更疎巾单衣折节学问　晋书杜曾传曾白亢取帐下丨丨付工摩之因潜引王冲之兵　齐书王敬则传年二十余善拍张补丨丨左右　南史豫章王嶷传苍梧王夜中微行欲掩袭宅内嶷令左右儛丨丨于中庭苍梧从墙间窥见已有备乃去　公私画史丨丨戏图毛惠逺画】刀枪【白居易送髙仆射赴鎭诗离筵歌舞花丛散候骑丨丨雪队迎　王建赠王屋道士赴诏诗法成不怕丨丨利体实常欺石榻寒】
　　刀箭【齐书髙帝纪贼皆衣犀甲丨丨不能伤皇考命军中断槊长数尺以大斧槌其后贼不能当乃焚营退　王昌龄代扶风主人答诗不信沙塲苦君看丨丨瘢】
　　刀弩【宋史兵志宣和四年靖州通道县有边警诏添置丨丨手二千人　元史世祖纪行枢宻院臣刘国杰讨辰州贼诏选州民丨丨手助其军他不为例张祜游天台山诗却瞰赤城顚势来如丨丨】刀矛【后汉书夫余传其人粗大彊勇而谨厚不为寇钞以弓矢丨丨为兵】
　　刀楯【吴志贺齐传建安十三年迁威武中郎将讨丹阳黟歙黟帅陈仆祖山等二万户屯林歴山四面壁立髙数十丈径路危狭不容丨丨贼临髙下石不可得攻齐身出周行观视形便隂募轻防士为作铁戈宻于隠险贼所不备处以戈拓斩山为缘道夜令潜上大破仆等　又诸葛恪传见铠甲下　晋书天文志或气如人持丨丨云如人色赤所临城邑有卒兵至　宋书宋越传家贫无以市马常丨丨歩出单身挺战众莫能当南史刘懐敬传武陵内史孙登子亮少工丨丨以军功封顺阳县侯　北史张奫传奫好读兵书长于骑射】
　　【尤便丨丨　宋史杨偕传在并州日尝论八阵图及进神楯劈阵刀其法外环以车内比以楯至是帝命以步卒五百如其法布阵于庭善之乃下其法于诸路其后王吉果用偕丨丨败元昊于兔毛州】
　　刀环【汉书李陵传昭帝立大将军霍光左将军上官桀辅政素与陵善遣陵故人陇西任立政等三人俱至匈奴招陵立政等至单于置酒赐汉使者李陵衞律皆侍坐立政等见陵未得私语即目视陵而数数自循其丨丨握其足隂谕之言可还归汉也　南史王敬则传敬则驰谒髙帝乃戎服入宫至永明门门郎疑非苍梧还敬则虑人觇见以丨丨塞窐孔呼开门甚急衞尉丞顔灵宝窥见髙帝乗马在外窃谓亲人今若不开内领军天下防是乱尔门开敬则随帝入殿　杜顔从军行夜闻汉使归独向丨丨泣　髙适入昌松东界山行诗王程应未尽且莫顾丨丨　又水经注陆水又迳蒲山北入大江谓之丨丨口　益州记葭萌县十里有丨丨山赤铜水出焉】
　　刀削【北史司马恱传恱字庆宗歴位豫州刺史时有汝南上蔡董毛奴者赍钱五千死于道路郡县人疑张堤为刼又于堤家得钱五千堤惧掠自诬言杀至州恱观色疑其不实引见毛奴兄灵之谓曰杀人取钱当时狼狈应有所遗得何物灵之曰唯得一丨丨恱取视之曰此非里巷所为也乃召州内刀匠示之有郭门前曰此丨丨门手所作去歳卖与郭人董及祖恱收及祖诘之及祖欵引灵之乂于及祖身上得毛奴所衣皂襦及祖伏法按削魏书作鞘】
　　刀锯【鲁语见甲兵下　晋语鄢陵之役晋伐郑荆救之大夫欲战范文子不欲曰吾闻君人者刑其民成而后振武于外是以内龢而外威今吾司寇之丨丨日而斧钺不行内犹有不行而况外乎　史记袁盎传见车前下　又货殖传吏士舞文弄法刻章伪书不避丨丨之诛者没于赂遗也　后汉书孔融传忠如鬻权信如卞和智如孙膑寃如巷伯才如史迁达如子政一离丨丨没世不齿　唐书刘蕡传逺丨丨之残亲骨鲠之直辅相得以颛其任庶寮得以守其官　武帝内传夫人谓帝曰汝胎性胎性淫胎性奢胎性酷胎性贼此五事者皆是截身之丨丨刳命之斧斤矣　文心雕龙申商丨丨以制理鬼谷唇吻以防勲　刑书释名黄帝刑三曰丨丨刀割鼻也锯刖刑断足也　司马迁报任安书夫中才之人事有闗于宦竖莫不伤气而况于慷慨之士乎如今朝廷虽乏人奈何令丨丨之余荐天下豪俊哉　韩愈送李愿归盘谷序车服不维丨丨不加理乱不知黜陟不闻柳宗元梓人传见斧斤下】
　　刀铠【宋书百官志见后劒下】
　　刀矟【魏书邢峦传庸蜀之卒唯便丨丨弓箭至少假有遥射弗至伤人　北史权武传父袭庆仕周为开府时武元皇帝之为周将也与齐师战于并州袭庆时从被围百余重力战矢尽短兵接战杀伤甚众丨丨皆折　唐书髙开道传初开道募壮士数百为养子衞閤下及刘黒闼将张君立亡归开道命与爱将张金树分督之金树潜令左右数人伪与诸养子戏至夕入閤絶其弓又取丨丨聚牀下既暝金树以其徒噪攻之数人者抱丨丨出閤诸义子将抟战亡弓矟君立举火城外应之帐下大扰养子穷争归金树　法书要録夫纸者阵也笔者丨丨也】
　　刀槊【晋书符生载记生无一目为儿童时洪戏之问侍者曰吾闻瞎儿一泪信乎侍者曰然生怒引佩刀自刺出血曰此亦一泪也洪大惊鞭之生曰性耐丨丨不堪鞭捶　元史郭徳海传睿宗军由洛阳来防于三峰山金人沟地立军围之睿宗令军中祈雪又烧羊胛骨卜得吉兆夜大雪深三尺沟中军僵立丨丨冻不能举我军冲围而出】
　　刀兵【史记豫譲传豫让乃变名姓为刑人入宫涂厠中挟首欲以刺襄子襄子如厠心动执问涂厠之刑人则豫让内持丨丨曰欲为智伯报讐　汉书尹翁归传大将军霍光秉政诸霍在平阳奴客持丨丨入市鬭变吏不能禁及翁归为市吏莫敢犯者　又萧望之传大将军霍光秉政长史丙吉荐儒生王仲翁与望之等数人皆召见先是左将军上官桀与盖主谋杀光光既诛杰等后出入自备吏民当见者露索去丨丨两吏挟特望之独不肯听自引出閤曰不愿见吏牵持匈匈光闻之告吏勿持丨丨　后汉书厐涓母传父为同县人所杀娥隂懐感愤乃潜备丨丨常帷车以候讐家十余年不能得后遇于都亭刺杀之　晋书戴洋传咸池为丨丨大杀为死丧　大方便佛报恩经我等发大悲心利养众生随有佛法所流布处若城邑聚落山林树下宝殿舍宅有读诵书写解说其义流布处称意供给令无乏少若有丨丨疾疫饥馑我等应当昼夜拥防】刀杖【蜀志许慈传先主定蜀承丧乱歴纪学业衰废乃鸠合典籍沙汰众学慈潜并为博士与孟光来敏等典掌旧文值庶事草创动多疑议慈潜更相克伐谤讟忿争形于声色书籍有无不相通借时寻楚挞以相震攇其矜已妬彼乃至于此先主愍其若斯羣僚大防使倡家假为二子之容效其讼防之状酒酣乐作以为嬉戏初以辞义相难终以丨丨相屈用感切之　魏书李平传灵太后见于宣光殿赐以金装丨丨一口　神仙传刘根者字君安京兆长安人也府君使至请根根曰张府君欲请我何为耶间当至耳若不去恐诸君招咎谓卿等不敢来呼我也根是日至府时賔客满座使君使五十余人持丨丨绳索而立根顔色不怍】刀鋋【史记匈奴传其长兵则弓矢短兵则丨丨利则进不利则退】
　　刀鞘【诗鞞琫容刀传上曰鞞下曰琫疏鞞者丨丨之名琫者鞘之上饰下不言其饰指鞞之体故云下曰鞞上则有饰可名故云上曰琫　卢照邻刘生诗翠羽装丨丨黄金饰马钤】
　　刀尺【晋书李含传中正厐腾便割含品臣虽无祁大夫之徳见含为腾所侮谨表以闻乞朝廷以时博议无令腾得妄弄丨丨　顔氏家训见鍼镂下　郭泰机答傅咸诗衣工秉丨丨弃我忽若遗　沈佺期剪防诗寒依丨丨尽春向绮罗生　杜甫秋兴诗寒衣处处催丨丨白帝城髙急暮砧　白居易醉后狂言诗丨丨钝拙制未毕出亦不独裹一身　张籍白纻歌裁缝长短不能定自持丨丨向姑前　杜牧正初奉酬歙州刺史邢羣诗明时丨丨君须用幽处田园我有涯　又自贻诗自嫌如疋素丨丨不由身　黄滔赠旌徳吕明府诗花作城池入官处锦随丨丨少年时】
　　刀器【晋书卢钦传武帝受禅以为都督沔北诸军事平南将军假节给追锋轺卧车各一乗第二驸马二乗骑具丨丨御府人马铠等及钱三十万】
　　刀刃【周礼掌戮掌斩杀贼谍而抟之注斩以鈇钺若今要斩也杀以丨丨若今弃市也　素问见色下庄子今臣之刀十九年矣所解数千牛矣而丨丨若新发于硎彼节者有间而丨丨者无厚以无厚入有间】
　　【恢恢乎其于游刃必有余地矣是以十九年而丨丨若新发于硎　四十二章经佛言财色于人人之不舍譬如丨丨有蜜不足一飱之美小儿舐之有割舌之患又明一统志丨丨山在扬州府东一名劒迹山相传秦始皇尝于此山磨劒有劒迹存】
　　刀室【宋史萧服传知髙安县尉获凶盗狱具矣服审其辞疑之且视其丨丨不与刃合顷之而杀人者得囚盖平民也】
　　刀砧【江行杂録见盂勺下】
　　刀鑚【宋史王子韶传刘世安言熙宁初士大夫有十鑚之目子韶为衙内鑚指其交结要人子弟如丨丨之利】
　　刀金【战国防攻城之费百姓理襜蔽举冲橹家杂总身窟穴中罢于丨丨而士困于土功将不释甲朞数而能拔城者为亟耳上倦于敎士断于兵故三下城而能胜敌者寡矣】
　　刀璧【宋书臧盾传使盾伐汝南西境丨丨等山蛮大破之获万余口】
　　刀圭【金丹学医书言方寸匕又言丨丨者刀头圭角些子而已或以刀为金圭为土圭交合此廻汞音之说非至论也　金丹周易参同契粉提以一丸丨丨最为神　云笈七籖第三十八神仙经曰道士链水银消涉液珠玉八石以作神丹服一丨丨飞升天宫身常食气乃得长生　又第四十一神仙白兔捣药蟾蜍在傍太一和剂彭祖先尝服一丨丨面目生光身出毛羽上谒玉皇　蒲绍简登瀛洲赋愿丨丨之我分期凡骨之早脱　元稹春月诗锡杖虽独振丨丨期共尝　白居易赠郭链师诗万寿觊丨丨千功失毫厘　李羣玉送房处士闲游诗丨丨藏妙用岩洞契冥搜　皮日休怀华阳润卿博士诗环堵养龟看气诀丨丨饵犬试仙方　又名香谱丨丨第一香唐昭宗赐崔一粒终日旖旎　又清异録髙丽博学记云酥名大丨丨醍醐名小丨丨酪名水丨丨乳腐名草创丨丨】
　　刀钱【汉书王莽传夫刘之为字卯金刀也正月刚卯金刀之利皆不得行博谋卿士佥曰天人同应昭然着明其去刚卯莫以为佩除丨丨勿以为利承顺天心快百姓意】
　　刀笔【战国防司空马曰臣少为秦丨丨以官长而守小吏未尝为兵臣请为大王悉赵兵以遇　史记萧相国世家赞萧相国何于秦时为丨丨吏録録未有竒节及汉兴依日月之末光何谨守管防因民之疾奉法顺流与之更始　又周昌传见符玺下　又汲黯传黯时与汤论议汤辩尝在文深小苛黯伉厉守髙不能屈忿发骂曰天下谓丨丨吏不可以为公卿果然必汤也令天下重足而立侧目而视矣　又李广传大将军使长史急责广之幕府对簿广至幕府谓其麾下曰广结发与匈奴大小七十余战今幸从大将军出接单于兵而大将军又徙广部行回逺而又迷失道岂非天哉且广年六十余矣终不能复对丨丨之吏遂引刀自刭又郅都传临江王征诣中尉府对簿临江王欲得丨丨为书谢上而都禁吏不子魏其侯使人以问与临江王临江王既为书谢上因自杀窦太后闻之怒以危法中都都免归家　汉书张释之传秦防任丨丨之吏吏争防亟疾苛察相髙然其敝徒文具耳亡恻隠之实防故不闻其过　又贾谊传见筐箧下　又张汤传上使赵禹责汤汤乃为书谢曰汤无尺寸之功起丨丨吏陛下幸致位三公无防塞责然谋陷汤者三长史也遂自杀又陈汤传刘向上疏曰延寿汤既未获受祉之报反屈捐命之功久挫于丨丨之前非所以劝有功厉戎士】
　　【也　又王尊传御史丞扬辅故为尊书佐素行隂贼恶口不信好以丨丨陷人于法　后汉书刘盆子传见书谒下　又注古者记事书于简册谬误者以刀削而除之故曰丨丨　又周磐传命终之日编二尺四寸简写尧兴一篇并丨丨各一以置棺前示不忘圣道　晋书会稽王道子传庐江太守会稽张法顺以丨丨之才为元显谋主交结朋援多树亲党自谦桓以下诸贵游皆敛袵请交　又贾充传充有丨丨才能观察上防　又戴若思传敦参军吕猗昔为台郎有丨丨才性尤奸滔若思为尚书恶其为人猗亦深憾焉　齐书江谧传谧才长丨丨所在事办　南史王球传时大将军彭城王义庆专以政事为本丨丨干练者多被意遇　又虞玩之传玩之少闲丨丨泛涉书吏　又循吏传序眀帝自在布衣达于吏事及居宸扆专务丨丨未尝枉法申恩守宰由斯而震　魏书赵穆传善书记有丨丨之用又甄琛传颇学经史称有丨丨　北史魏任城王云传元顺奉辞于西游园徽纥侍侧顺指谓灵太后曰此人魏之宰嚭魏国不灭终不死亡纥胁肩而出顺因抗声叱之曰一介丨丨小人止堪为机案之吏宁应忝兹执防亏我彛伦遂振衣而起　淮南子商鞅以法亡秦察于丨丨之迹而不知治乱之本也　盐铁论夫不治其本而事其末古之所谓愚今之所谓知以棰楚正乱以丨丨正文古之所谓贼今之所谓贤也　文心雕龙夫山木为良匠所度经书为文士所择木美而定于斧斤事美而制于丨丨研思之士无慙匠石矣　摭言顾蒙为文慕燕许丨丨　后山诗话国初士大夫例能四六然用散语与故事尔杨文公丨丨豪赡体亦多变而不脱唐末与五代之气　王粲儒吏论执法之吏不闚先王之典缙绅之儒不通律令之要彼丨丨之吏岂生而察刻哉起于　案之下长于官曹之间无温裕文雅以自润虽欲无察刻弗能得矣　挚虞文章流别论见鼎铭下　鲍照谢秣陵令表用谢丨丨猥承宰职　任昉齐竟陵文宣王行状丨丨不足宣功风体所以益陈后主答姚察诏省表具懐卿行业淳深声誉素显理徇情礼未膺丨丨但参务承华良所期寄允兹抑夺不得致辞也　倪寛栢梁诗丨丨之吏臣执之　杨炯酬虢州李司法诗风霜下丨丨轩盖拥门闾　储光羲赴冯翊诗耻从侠烈游甘为丨丨吏　刘长卿送元八游汝南诗丨丨素推髙锋铓久无敌　罗隐大梁见乔翊诗丨丨依三事篇章奏珥貂　又春日忆湖南旧游诗旅榜前年过洞庭曽提丨丨事甘宁　又魏博罗令公附巻有回诗深荷吾宗有知己好将丨丨为英雄】刀钩【淮南子孔子辞廪丘终不盗丨丨许由让天子终不利封侯】
　　刀竿【南方草木状石林竹似桂竹劲而利削为切割象皮如丨丨出九眞交趾】
　　刀锥【陈子昻感遇诗务光让天下商贾竞丨丨】
　　刀俎【史记项羽纪沛公起如厠因招樊哙出沛公已出项王使都尉陈平召沛公沛公曰今者出未辞也为之奈何樊哙曰大行不顾细谨大礼不辞小让如今人方为丨丨我为鱼肉何辞为于是遂去　徐陵司空徐州刺史侯安都徳政碑铭流矢为暴欃枪斯举喋喋苍黎危危丨丨】
　　刀子【晋书荀羡传年七歳遇苏峻难随父在石头峻甚爱之恒置膝上羡隂白其母曰得一利丨丨足以杀贼母掩其口曰无妄言　齐书戴僧静传僧静于都载锦出为欧阳戍所得系兖州狱太祖遣薛渊饷僧静酒食以丨丨置鱼腹中僧静与狱吏饮酒既醉以刀刻械手自折鏁发屋而出归太祖匿之斋内　又袁彖传彖性刚尝以微言忤世祖又与王晏不协世祖在便殿用金柄丨丨治晏在侧曰外间有金刀之言恐不宜用此物世祖愕然穷问所以晏曰袁彖为臣说之上衔怒　唐书车服志至睿宗时罢佩刀砺石而武官五品以上佩防韘七事佩刀丨丨砺石契苾眞哕厥针筒火石是也　元史百官志丨丨局提控二员掌造御用及宫邸宝贝佩刀之工中统四年置　物类相感志丨丨锈用木贼草擦之则锈自落】
　　刀头【宋书胡藩传从征司马休之徐逵之败没髙祖怒甚即日于马头岸渡江而江津岸峭壁立数丈休之临岸置阵无由可登髙祖呼藩令上藩有疑色髙祖奋怒命左右录来欲斩之藩不受命顾曰藩宁前死耳以丨丨穿岸少容脚指于是径上随之者稍多既得登岸殊死战贼不能当引退因而乗之一时奔散　刀劒録吴王孙权以黄武五年采武昌铜铁作千古劒万口刀各长三尺九寸丨丨方皆是南铜越炭作之文曰大吴　图绘宝鉴赵光辅工画佛道人物兼精蕃马笔锋劲利名丨丨燕尾　沈佺期和洛州康士曹庭芝望月有懐诗佳期应借问为报在丨丨　杜甫后出塞诗千金买马鞭百金装丨丨　施肩吾送裵秀才归淮南诗怪来频起咏丨丨枫叶枝边一夕秋　赵嘏洞庭寄所思诗书中自报丨丨约天上三看破镜飞　李羣玉初月诗破镜徒相问丨丨恐隔年】
　　刀背【南史梁邵陵王纶传纶至钟山战败奔还京口军主霍俊见获贼送于城下逼云已禽邵陵王俊伪许之乃曰王小失利政为粮尽还京口俊为托逻所获非败军也贼以丨丨殴其髀俊色不变贼义而舍之】刀股【本草剪丨丨主治小儿惊风有剪丨丨丸】
　　刀机【几同图绘宝鉴徐易暨弟白海州人善画思极得其形似论者谓其皆作出水鳞不过丨丨间物耳羣居解颐见针缕下　白居易放鱼诗岂惟丨丨忧坐见蝼蚁图　温庭筠过孔北海墓诗轮辕无匠石丨】
　　【丨有庖丁】
　　刀墨【周语犹有散迁解慢而箸在刑辟流在裔土于是乎有夷蛮之国有斧钺丨丨之民　中论夫圣人之敎乃为明允君子岂徒为愚惑之民哉愚惑之民威以斧钺之戮惩以丨丨之刑迁之他邑而流于裔土犹或不悛况以言乎】
　　刀布【汉书文翁传为蜀郡守选郡县小吏开敏有材者张叔等十余人亲自饬厉遣诣京师受业博士或学律令减省少府用度买丨丨蜀物赍计吏以遗博士盐铁论夏后以元贝周人以紫石后世或金钱丨丨物极而衰终始之运也】
　　刀币【盐铁论山泽无征则君臣同利丨丨无禁则奸贞并行】
　　刀山【宋史刘鋹传见劒树下　云笈七籖上妙之道不传下仙轻泄宝音七祖充责身负丨丨三徒五苦万刼不原】
　　刀摆【明一统志丨丨山在东安县东五十里峭壁倚空昔有樵夫见仙女在下转盼之刀柄摆堕石罅间故名】
　　刀州【王维送崔五太守诗雾中逺树丨丨出天际澄江巴字回　岑参送严黄门拜御史大夫再鎭蜀川兼觐省诗见劒阁下　姚合送任畹及第归蜀中觐亲诗见劒阁下　雍陶宿嘉陵驿诗今宵难作丨丨梦月色江声共一楼】
　　刀林【王僧孺懴悔礼佛文丨丨掇刀劒树揺劒】
　　刀树【齐书褚伯玉等传论见劒山下】
　　刀烟【本草铁爇释名丨丨刀油注时珍曰以竹木爇火于刀釜刃上烧之津出如漆者是也】刀油【本草释名见上】
　　刀主【晋书孙恩传恩叔父泰字敬逺师事钱唐杜子防而子恭有袐术尝就人借刀其主求之子恭曰当即相还耳既而丨丨行至嘉兴有鱼跃入船中破鱼得刀】
　　刀神【猗觉寮杂记丨丨名脱光】
　　刀匠【北史司马恱传见刀削下】
　　刀部【北史髙句丽国传内官有前内部谷内部内掠部外掠部马部丨丨功徳部药部木部法部后宫部】刀星【宋书天文志大明三年春正月夜通天薄云四方生赤气长三四尺乍没乍见寻皆消灭占名隧星一曰丨丨天下有兵战鬭流血】
　　刀鱼【尔雅鮤鱴刀注今之鮆鱼也疏鮤名鱴刀郭氏云今之鮆鱼也说文云鮆饮而不食丨丨也　宋史职官志又有丨丨船战棹巡检江河淮海置捉贼巡检及巡马逓铺巡河巡捉私茶盐等各视其名以修举职业】
　　刀勅【南史茹法珍传自江祐始安王遥光等诛后左右应勅捉刀之徒并专国命人间谓之丨丨权夺人主都下为之语曰欲求贵职依丨丨须得富豪事御刀】
　　刀铭【南史陆琰传陈文帝听览余暇颇留心史籍以琰博学善占诵引置左右尝使制丨丨琰援笔即成无所防窜帝嗟赏久之赐衣一袭　梁元帝忠臣传谏诤篇序富贵宠荣人所不能忘也刑戮流放人所不能甘也而士有冒雷霆犯顔色吐一言终知自投鼎镬取离丨丨而曾不避者其故何也盖复茫茫禹迹毁于一朝赫赫宗周灭成禾黍】
　　刀光【崔国辅从军行丨丨照塞月阵色明如画张蠙钱唐夜宴留刘郡守诗见幕外下】
　　刀痕【宋史韩世忠传常中毒矢入骨以彊弩括取之十指仅全四不能动丨丨箭瘢如刻画然　蔡琰胡笳十八拍塞上黄蒿兮枝枯叶干沙场白骨兮丨丨箭瘢】
　　刀格【齐书舆服志舆车形如轺车漆画金校饰锦衣两厢后戸隠膝牙兰皆瑇瑁帖丨丨镂面花钉幰竿戍校栋梁下施八防金涂沓兆牀副人举之】
　　刀形【琴笺图式李延甫作于额下制丨丨两腰停有大声　沈约难范缜神灭论见劒利下】刀锋【黄庭内景经注见劒锷下　法书要録述书赋善草则鹰搏隼击工正则劒锷丨丨】
　　刀刑【云笈七籖先戮谋议后伐妖精敢有干正斩以丨丨】
　　刀价【晋书郭翻传尝坠刀于水路人有为取者因与之路人不取固辞翻曰尔向不取我岂能得路人曰我若取此将为天地鬼神所责矣翻知其终不受复沈刀于水路人怅马乃复沈没取之翻于是不逆其意乃以十倍丨丨与之】
　　刀钝【晋书王育传太守杜宣命为主簿俄而宣左迁万年令杜令王攸诣宣宣不迎之攸怒曰卿徃为二千石吾所敬也今吾侪耳何故不见迎欲以小雀遇我使我畏死鹞乎育执刀叱攸曰君辱臣死自昔而然我府君以非罪黜降如日月之蚀耳小县令敢轻辱吾君汝谓吾丨丨耶敢如是乎】
　　刀利【法言或曰丨不丨笔不铦而独加诸砥不亦可乎曰人砥则秦尚矣】
　　刀重【宋书兵志孝宗乾道二年幸候潮门外次幸白石阅兵三衙率将佐道驾射生官兵就御辇下献所获是日有数将独手运大刀上曰丨丨几何李舜举奏刀皆重数十斤有旨卿等敎阅精明又谕陈敏曰军马衣装整肃如此特锡赉鞭马金带士卒推赏有差】
　　刀匕【礼记檀弓尔饮何也曰蒉也宰夫也非丨丨是共又敢与知防是以饮之也】
　　刀折【后汉书段颎传春余羌复与烧何大毫寇张掖攻没钜鹿坞杀属国吏民又招同种千余落并兵晨奔颎军颎下马大战至日中丨丨矢尽虏亦引退　北史卢景裕传景裕之败也系晋阳狱至心诵经枷锁自脱是时又有人负罪当死梦沙门敎讲经觉时如所梦谓诵千遍临刑丨丨主者以闻赦之此经遂行号曰髙王观世音　李华吊古战场文白刃交兮宝丨丨】
　　刀没【范缜神灭论神之于质犹利之于刀形之于用犹刀之于利利之名非刀也刀之名非利也然而舍利无刀舍刀无利未闻丨丨而利存岂容形亡而神在】
　　刀败【神仙传李阿者蜀人传世见之不老有古强者疑阿异人常亲事之试随阿还所宿乃在靑城山中强后复欲随阿去然身未知道恐有虎狼私持其父大刀阿见而怒强曰汝随我行那畏虎也取强刀以击石刀折壊强忧丨丨至旦随出阿问强曰汝愁丨丨也强言实恐父怪怒阿则取刀左手击地刀复如故】刀好【杜牧郡斋独酌诗江郡雨初霁丨丨截秋光】
　　刀斫【西京杂记广川王去疾掘魏襄王冢初至一户无扃冢石牀方四尺牀上有石几左右各三石人立侍皆武冠带劒复入一戸石扉有闗钥叩开见棺柩黒光照人丨丨不入烧锯截之乃漆杂兕革为棺厚数寸累积十余重力不能开乃止】
　　刀决【史记袁盎传袁盎使吴见守从史适为守盎校尉司马乃悉以其装斋置二石醇醪防天寒士卒饥渴饮酒醉西南陬卒皆卧司马夜引袁盎起曰君可以去矣吴王期旦日斩君盎弗信曰公何为者司马曰臣故为从史盗君侍儿者乃以丨丨张道从醉卒直隧出司马与分背袁盎解节毛懐之杖歩行七八里明见梁骑骑驰去遂归报】
　　刀鸣【宋书乐志丨丨箾中倚牀无施父寃不报欲活何为　杜甫陪王汉州留杜绵州泛房公西湖诗豉化莼丝熟丨丨鲙缕飞】
　　刀耕【唐书严震传梁汉间丨丨火耨民耒耜为食虽领十五郡而赋入才比东方数大县　宋史苏绅传臣观蛮情所恃者地形险阨据髙临下大军难以并进然其壤土硗确资蓄虚乏丨丨火种以为馔粮其势可以缓图不可以速取可以计覆不可以力争　方干山中寄吴磻诗见盘餐下　罗隠别池阳所居诗黄尘初起此留连火耨丨丨六七年】
　　鈇
　　鈇钺【礼记王制诸侯赐弓矢然后征赐丨丨然后杀又乐记夫乐者先王之所以饰喜也军旅丨丨者先王之所以饰怒也故先王喜怒皆得其侪焉　又中庸君子不赏而民劝不怒而民威于丨丨　公羊王使荣叔来锡桓公命注礼有九锡八曰丨丨疏其亢扬威武志在宿衞赐以丨丨使得专杀　韩愈画记甲胄手弓矢丨丨植者七人　又送温处士赴河阳军序见幕下下】
　　鈇质【锧同史记项羽纪陈余遗章邯书曰将军居外久多内郤有功亦诛无功亦诛且天之亡秦无愚智皆知之将军何不还兵与诸侯为从约共攻秦分王其地南面称孤此孰与身伏丨丨妻子为僇乎　唐书贵妃杨氏传天宝九载妃复得谴还外第国忠谋于吉温温因见帝曰妇人过忤当死然何惜宫中一席广为丨丨地更使外辱乎帝感动辍食　储光羲贻王侍御出台掾丹阳诗逆星孛皇极丨丨静天步】
　　钺
</div>
    <div class="pagination">
<a href="御定骈字类编_page658.html">上一页</a><span>...</span><a href="御定骈字类编_page654.html">654</a><a href="御定骈字类编_page655.html">655</a><a href="御定骈字类编_page656.html">656</a><a href="御定骈字类编_page657.html">657</a><a href="御定骈字类编_page658.html">658</a><span class="current-page">659</span><a href="御定骈字类编_page660.html">660</a><a href="御定骈字类编_page661.html">661</a><a href="御定骈字类编_page662.html">662</a><a href="御定骈字类编_page663.html">663</a><a href="御定骈字类编_page664.html">664</a><span>...</span><a href="御定骈字类编_page660.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
