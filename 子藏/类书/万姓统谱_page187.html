<!DOCTYPE html>
<html>
<head>
    <meta charset="UTF-8">
    <title>万姓统谱 - 第 187 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 187 页/共 403 页</h1>
    <div class="content">　　刘永一【夏县人孝友廉谨熈宁初巫咸水溢民多溺死永一持竿立门前见他人物流入者辄为擿出之乡人负债不肯偿立焚其劵兄太为医助教居亲丧不饮酒食肉终三年司马光传之以为今士大夫所难】
　　刘庭式【齐州人举进士通判宻州后监太平观以寿终初庭式约娶乡人之女及举进士女以疾盲且贫甚其家不敢复言庭式卒娶及妇死哭之甚哀程頥蘓轼皆叹以为不可及】
　　刘衍【字成之龙溪人治平间及第授英州推官应材识兼茂科槩言时务讽及新法报罢后知潮阳县歳大歉衍发县帑倾家资运广米民得不饥改知新州御妖贼功特授朝奉郎秩满诣京师防知杭州赵抃同日引见议青苗不合安石叱之曰汝等不读书故耳抃未能对衍曰三皇五帝所读者何书安石嘿然力乞致仕累辟不起】
　　刘【字子明渤海人耻为词赋不举进士习茂才异等又不欲白售后举遗逸试第一擢知潮阳县
　　不肯行免役法而条上其害即投劾去及卒门人诔之曰正思先生】
　　刘潜【定陶人少卓逸有大志好为古文举进士歴知蓬莱县代还过郓州闻母疾亟归母死一恸遂
　　絶其妻哭潜亦死时人伤之曰子死于孝妻死于义】
　　刘述【字孝叔归安人举进士累官为侍御史熙宁初论新法谪知江州曾孙岑倜傥有大志官至戸
　　部侍郎】
　　刘谊【字宜翁长兴人为江西提举熙宁中上疏极论新法不便坐废黜后隠于茅山子焘元祐间进士文章典丽尤善书黄庭坚尝称之谓羊欣复生被命修阁帖十巻有遗文五十巻号见南山集】
　　刘安节【字元承永嘉人天资近道敏于为学师事程伊川以文行推重登元符进士第官至太常
　　少卿弟安上亦从程氏学登绍兴中进士官至中书舍人给事中有文集】
　　刘愿【天水人天资耿介时王安石新书盛行学者靡然向风愿独不喜穿凿附防之说潜心伊洛之
　　学后以八行举】
　　刘仲武【成纪人资貌雄伟累官东上阁门使知河州吐蕃叛命仲武击败之累迁泸川军节度使
　　再帅熙河卒赠少保諡威肃子锡为阁门秪】
　　刘羲叟【字仲更晋城人欧阳修使河东荐其学术试大理评事累迁著作佐郎终崇文院检讨羲叟强记多识尤长于星歴术数修唐史时専令修律厯天文五行志着十三代史并刘氏韩厯春秋灾异诸书】
　　刘绍能【保安军人以父懐忠与夏寇战死録为右班殿直累迁鄜延路兵马都监后统军进讨夏人设疑以间之神宗手诏曰绍能忠勇第一此必夏人畏忌间之耳绍能捧诏感泣守邉四十七年大小五十战终简州团练使】
　　刘民先【字圣任其先崇安人五世祖干当五季之乱避地入闽遂居崇安之五夫里熈寜初累与计偕至礼部辄不合慨然曰吾亲老矣不可阙于是屏居潭溪作一枝堂朝夕奉养唯谨后以特奏释褐公谓人曰吾岂贪一命者哉顾因是可荣亲耳及母暨夫人年九十果以恩封崇安县太君时以为荣里】
　　刘恕【涣子读书过目成诵未冠举进士歴官至秘书丞博学强记笃好史学司马光修资治通鉴奏请同编修王安石与有旧欲引寘三司条例恕不肯附新法固辞且言其失卒年四十七所着有十国纪年通鉴外纪等书】
　　刘康夫【官人少从周希孟学熙宁中进士述二十七篇其文皆羽翼诗书根柢仁义】刘苪【永州司礼鞠狱为法家疏驳苪谓今观疏驳者之设意大与古人用心不同从古惟闻死中求
　　生不闻生中求死托疾而归】
　　刘弇【安福人儿时警颖日诵万余言元丰初举进士继中词科官知峨眉县改太学博士元符中进南郊大礼赋徽宗时改著作佐郎弇为文辞铲剔瑕类卓诡不凡所着有龙云集二】
　　刘鹏【瑞金人元丰间进士为谏议大夫值蔡京用事连疏论之子举夔靖康初陥于敌死之】刘攽【字贡父敞弟博极羣书与兄偕登进士熙宁初知太常礼院初与王安石甚相得安石执政屹不肯附后出知曹州政尚寛平召为国史编修与司马光同修资治通鉴官至中书舍人有公非集行世】
　　刘奉世【敞子天资简重有法度嘉祐间举进士元丰中累官佥书枢宻院事出知成都府以中丞邢恕劾再贬隰州团练副使后以端明殿学士知定州寻落职知徐州以旧职致仕】
　　刘彛【字执中懐安人幼介特从胡瑗学善治水第进士为朐山令防孤寡平赋役抑姧猾凡所以恵民者无不至邑人纪其事目曰治范官终都水丞着七经中义百七十卷明善集居阳集各三十卷】
　　刘挚【东光人嘉祐中进士为监察御史神宗精励求治挚请辨君子小人之分又论常平免役法陈十害司农难诘之挚曰臣待罪言责今与之争口舌是辱耳目之任矣官至仆射兼中书侍郎出知郓州卒諡忠肃】
　　刘崧【字伯髙岑字仲髙防字季髙吴兴人东坡先生所赋吴兴文人之诗刘孝叔诸孙也三公才学官位士夫例能称之汪彦章尝铭仲髙之墓仲髙任福建提刑日书武夷山三大字甚竒今石刻尚存】
　　刘季孙【字景文世家开封以防典得官少笃学能诗文东坡先生守钱塘喜其人上章荐其练达
　　武经讲习邉政知隰州】
　　刘顗【为御史以言事贬坡诗云乌府先生铁作肝风霜卷地不知寒世因目为铁肝御史】刘凝之【与陈舜俞养犊为骑牛兪作骑牛歌李伯时画骑牛图山谷拜其像赋诗云去官清颖尾买田落受湾身仕菰蒲中名满天地间谁能四十年保此清静退性来间谷中神光射牛背年八十余卒官至屯田员外郎】
　　刘焘【字无言宋刘谊次子未冠游太学与陈伯亨称为八俊元祐三年蘓轼知贡举称其文章典丽必岩谷间苦学者遂中甲科尤善书笔势遒劲黄庭坚曰江左又生一羊欣矣在馆中召修阁帖十卷有遗文五十巻号见南山集】
　　刘绚【常山人力学不倦明于春秋元祐初韩维荐为京兆府教授王岩叟又荐为太学博士皆不就
　　程颢每为人言他人之学敏则有矣未易保也若绚我无及焉】
　　刘安世【字器之航子登进士第不就选从司马光学问尽心行已之要光教之以诚且令自不妄语始调洺州法司歴台谏论事刚直一时敬慑目之曰殿上虎哲宗末坐党安置英梅等州徽宗即位移内郡安世仪状魁硕音吐如钟忠孝正直居家未尝有惰容尝曰吾欲为元祐全人见司马光于地下也】
　　刘安上【字元礼生有淑质端重嗜学与从兄安节俱以学行为乡里所推聨荐于乡同游太学一时贤士大夫慕与之交号二刘并登绍圣四年进士第除太学博士大观元年提举两浙学事陛辞进对上顾近臣称其醖借有大臣体即日除监察御史朝廷有推鞠多以属安上持法尤审而根于诚恕多所平反十一月迁殿中侍御史属蔡京擅政安上抗章极言其罪数十条未报三年六月又与中丞石公弼率同列廷劾之京以太一宫使罢相遂致仕八月安上迁右谏议大夫知婺州奏减六尚衣造花罗数仍乞不为后例市田以给浮桥民刻石纪之宣和元年致仕官至朝请大夫赠通议大夫文安县开国男】
　　刘毅【字刚中元祐初进士调吉水尉再调丰城县政声籍甚知南丰县县有税官恣横隂养无赖以为爪牙商旅阻不行市民胥怨毅白于郡税官怒因集恶少三十余人尅期刼甲伏库欲逞宿愤或泄其谋毅遂宻伏弯徒于利舍至期果大噪斩闗而入遇伏兵皆惊愕束手就擒邑人大骇毅即抚慰然后列其事于郡转承议郎知龙泉县未赴而卒】
　　刘勃【眉山人元符初诏求直言九上书言宣仁太后之诬虐司马光之枉乞用范纯仁蘓辙之贤斥
　　章惇蔡卞吕恵卿蔡京之姧改提举湖北路常平寻坐元祐党籍】
　　刘棠【字君美龙溪人元祐中进士歴枢宻院编修出为利州路提举学事后提举两浙常平以朝请郎致仕同邑有陈补者与棠俱有词贼声时称之曰刘棠陈补漳岩赋虎棠既登第补遂隠居不仕】
　　刘位【招信人知滁州节制徐泗二州军事金人入寇位屡败之金遣使诱之后出战中流矢没于阵
　　赠建宁军节度使建庙滁阳号刚烈】
　　刘宁止【字无虞归安人举宣和进士知秀州论疏多剀切所着有忠堂教类槀】
　　刘鞾【字仲文一字潜文崇安人民先之子冇智谋善兵从兄韐平睦寇有功补承信郎再从守真定适敌围城鞈命鞾以强弩射之敌知不可犯退去转修武郎又随鞈宣抚河北胆气兼人无少怯以疾卒于家】
　　刘珏【长兴人崇宁间登第累官中书舍人陈十开端之戒迁吏部尚书建炎中同知三省枢宻院事奉行追复元祐党人故官及录用子孙未尽者所着有吴兴集及集议若干巻】
　　刘绍先【靖康初京城失守绍先以兵数千屯光州故是时郡多破而光得独全】
　　刘沪【渭州瓦亭寨监押权静邉寨击破党留等族时任福败邉城昼闭居民畜产多被掠沪独开门
　　纳之邉人呼为刘开门】
　　刘延庆【保安军人雄豪有勇尝从西伐屡立战功累迁泰寜军留后徽宗时破夏人有功拜信都
　　军节度使】
　　刘正夫【字徳初西安人未冠入太学有声与范致虚吴材江屿号四俊仕为左司谏徽宗方究蔡邸狱正夫入对徐引淮南斗粟尺帛之謡上意遂解谓正夫曰兄弟之间人所难言卿能及此必为公辅后果致位两府封康国公】
　　刘晏【严州人入辽举进士为尚书郎宣和中率众数百来归授通直郎金人犯京师以晏总辽东兵号赤心队建炎初从刘正彦击淮西贼及金人犯建康杜充兵溃羣寇犯常山晏出竒破之后追击贼戚方于宣城为贼所害赠龙圗阁侍制官其四子立庙死所】
　　刘达夫【字宣子涣之子也元丰中入太学以父年老毎歳一归省因留侍焉父卒遂无仕进意隠居北山凡数十年崇宁中诏举遗逸州县以达夫应诏授松江簿大观中添差温州教授后毛友荐于朝召见将任以中都官辞曰仕非志也遂迁越州教授卒】
　　刘宥【知天水县后致仕而金骑犯天水木门掠宥行槖视其诰命曰随我去官北朝宥骂曰我为南
　　朝鬼不为北朝官随遇害】
　　刘羲仲【字壮舆恕子长于史学平居厉节操有祖父遗风后以蔡京荐召为修史检讨至京师时宰以下并不造谒忤京不复仕卒于庐山所着有大初厯弟和仲有超轶材作诗清奥刻厉欲自成家为文慕石介有傸气亦蚤死】
　　刘思尹【字尧咨一字元衡新昌人少力学诣阙献书陈古今理乱得失足国裕民养才取士选将练兵制胜之策不报初授长沙司户叅军授江陵府察推防洁无取自号戒得翁直忤上司弃官归诗酒自娱几二十年称玉坡老人官至朝奉郎】
　　刘显【吉水人举进士为光禄主簿时曾布当国显于布为甥壻未尝间见布贬显得免后为防路提举常平子琮登第任诸王宫翊善靖康中京城受围敌议立张邦昌琮不预有文集数十巻】
　　刘安世【字平叔安福人举进士尝知雩都县有郡官讽以献羡余者安世曰上瘠赋重安得有羡余遂不仕归而设教逺近愿受业者踵至杨万里从而师之安世没万里为制服及塟门人私諡清纯先生】
　　刘逵【字公蕴随县人举进士髙第累官至中书侍郎蔡京以彗星见去相逵首劝徽宗碎元祐党碑寛上书邪籍之禁梢正京悖正害民之政及京复相谪镇江军节度副使安州居住后京再罢稍起知杭州加资政殿学士】
　　刘诜【福清人举进士崇宁中歴官宗正鸿胪卫尉太常少卿纂续因革礼诜通音律居母之丧尽礼
　　有芝产墓侧】
　　刘防【字道元崇安人第进士歴知陜广潭州所着有防名累官枢宻直学士知郓州发廪赈饥民赖
　　全活盗贼屏息后知建州以戸部侍郎致仕】
　　刘韐【字仲偃崇安人其先自京兆徙闽子孙仕宋得諡忠者五人世号五忠刘氏韐第进士歴知建福州累官延康殿学士宣和中再知真定金人犯京师遣韐使金营金人欲留用韐曰偷生以事二姓死不为也又闻军中欲立异姓乃仰天大呼曰有是乎遂更衣酌巵酒自缢建炎初赠资政殿大学士后諡曰忠显】
　　刘士英【字冲发武康人以上舍擢第为温州教授方腊寇扰士大夫皆遁去士英独留推郡诸生石砺为谋主聚兵御守民赖以全后通判太原金人大入与将官王禀坚守城中食尽士英死之时年四十五门人諡为安节先生】
　　刘寜【字无虞归安人举宣和进士知秀州论疏多剀切所着有教忠堂类槀】
　　刘滂【字徳霖武义人大观进士蔡京与滂祖为布衣交滂至京师京欲挽滂为党滂曰此胡为及我
　　哉京闻之不恱滂亦拂衣而去】
　　刘竧【靖康初为真定路都钤辖金人来攻竧率众昼夜抟战城陥犹巷战知不敌顾其弟曰我大将
　　也可受其戮乎挺身之孙氏山亭中自缢死】
　　刘韫【字仲固忠显公韐弟也以门防入仕歴倅三州典二郡皆有政声后以朝散大夫致仕筑室于县南有亭台花木之胜日夕讽咏自号秀岑与屏山晦庵诸名贤多酬唱尝以杜少陵喜无多屋宇幸不碍云山之句分韵赋诗人尤传诵】
　　刘正【字道醇侯官人建炎间知尤溪县防明不阿绍与初建剑寇起正训练民兵以卫县境弓手余招酗酒跃马入队扰其众队长不能止正斩以徇部下肃然末发乡民林悌郑侑招集亡命欲为乱正兼得其情执而戮之民頼以安】
　　刘汝舟【字元造毅子政和中第进士调兴化军司法郡有富民王氏死而无嗣人以户絶告委验实得资二十万其妻以遗腹自防守欲籍其业汝舟执不可既而生男又为辨折守怒汝舟纳告命乞归守怒虽稍霁尚籍其半王氏子名济绍兴中登第先是汝舟与张浚有故建元初献浚平戎十策浚辟为参谋官】
　　刘学裘【字传之珙之仲子初珙没无子以学雅学裘为后学裘用父防补承奉郎多歴州县一以循良为治吏民皆化之尝守抚州修复学校刻防约于堂以示学者时一至为解说义理之学移守邕州秩满召还后以疾累得郡不赴终中散大夫】
　　刘侯【字硕翁象山人总角日诵千言为文操笔立成登绍兴三十年进士倅绍兴府帅使朱熹雅敬之委以诸暨萧山荒政活民十万改知岳州东宫引见言事光宗见其仪容整肃音吐明畅注目首肯悉为报可至郡覈四邑常赋外免其板帐凿空者其目凡八歳减一万一千有竒奏定为今除直秘阁召直尚书礼部郎中卒所至有遗爱民立生祠祀之】
　　刘允升【名阶以字行允升建州布衣也闻岳武穆被逮诣阙上书讼其寃秦桧大怒下棘寺论死】刘霖【昌州永川人后居泸州宋泸州安抚使海应春杀判官李丁孙推官唐奎瑞以城叛降元霖诣合州张珏计复泸珏初未许霖愿以身质珏乃决军行至城下夜四鼔先遣人梯城斩闗举入城巷战杀应春遂复泸州珏以霖知南平军卒死于兵】
　　刘长孺【耀州人为签书博州判官防公事刘豫僭号长孺以书谕以祸福豫怒囚之百日终不屈】刘一止【字行甫述族孙宣和间登第为秘书郎迁给事中封驳不避权贵绍兴中以敷文阁直学士致仕有类槀五十卷从弟宁止亦中第官至吏部侍郎进徽猷阁学士知秀州论疏多剀切有教忠堂类槀十卷】
　　刘岑【吴兴人迁居溧阳博学爱士有古君子风登进士第累官户部侍郎以徽猷阁侍制致仕】刘寳【岳飞将尝从破杨么有功及飞遇害寳遂散其部曲隠居华容山卒】
　　刘惟辅【泾州人为熙河马歩军副总管金人陥秦州惟辅迎战杀伤大当又刺杀其将黑锋敌为夺气金人略熙河惟辅出焚积粟匿山寺中为金人所执诱之不言遇害张浚承制赠昭化军节度使官其子孙十二人】
　　刘锜【字信叔仲武第九子也徙顺徳军美仪状善射声如洪钟宣和间授阁门祗髙宗即位差知岷州绍兴中召还为江东路副总管金人围顺昌锜大败之以计令终夜自战积尸盈野后乌珠自来锜又大败之死者数万累官至太尉帅荆南府卒諡武穆】
　　刘之望【合江人绍兴中进士宰相沈该荐以无尘埃气召除学官迁秘书省正字所着有观堂集】刘光世【字平叔延庆子以讨河北贼有功拜镇海军节度使后从髙宗南渡累立战功封杨国公
　　卒諡武僖后追封鄜王】
　　刘章【字文孺龙游人少警异日诵数千言绍兴中廷试第一居馆职秦桧恶其不附已讽言者劾出之桧死召还累官礼部尚书兼给事中章容貌魁硕以周宻自守出入两朝被顾遇未尝泄禁中一语以资政殿学士致仕卒諡靖文】
　　刘颖【字公实西安人绍兴末进士调溧阳主簿张浚知其贤遣子栻与游讲明理学頴尝言士以不辱身为重在从班日韩侂胄旧与欢好及侂胄用事颖谢絶之累迁刑部侍郎以寳谟阁直学士致仕】
　　刘元瑜【知潭州猺人数为冦元瑜使州人杨谓入海山説酋长四百余人出聴命因厚犒之籍以
　　为民凡千二百戸】
　　刘徳秀【丰城人举进士歴官谏议大夫吏部尚书进龙圗阁学士四川制置使改知潭州召签枢
　　宻院进爵郡公为政严而不苛帅蜀尤有去思自号退轩有遗槀数十巻】
　　刘安雅【绍兴间知梅州防防贼陈荣等围城安雅命取钩吻草研汁投酒中散于民居贼遣人赍
　　牒索金银遂磔之盗入民居纵饮死者百数贼疑惧遁去围遂解】
　　刘才邵【字美中庐陵人鹗之后绍兴中累官中书舍人兼权直学士院髙宗称其文出知漳州开渠溉田民甚徳之召拜工部侍郎权吏部尚书才邵气和貌防方权臣用事日雍和逊避以保名节所着有檆溪居士集】
　　刘克逊【字无兢克庄弟也以父任补官调古田令以救荒捕盗着劳绩辟江西帅干秤提令行奴有告主窖镪者克逊曰不可以训累迁知邵武军威爱并行除剧盗兴教化改潮州初银价平毎丁赋钱五百后银贵加至四倍下教蠲之曰纵得罪无恨移泉州以疾奉祠克逊一生清贫尤工于诗叶适赵汝谈称之弟克刚为泉州録叅真徳秀荐知沙县后知恵州清俭治办修起废卒于官】
　　刘弥邵【字寿翁夙之子夙方盛年殁家贫有书数厨弥邵慨念先泽卧起其间不为举子业惟以学古为心自六经以下莫不抄纂考论古今断制义理一以洙泗闗洛之语为法事必求通理欲实践自童至耄确然不移少以贫食于学后弃去郡博士俞来致学俸郤不受郡守杨栋创尊徳堂于学宫以处之亦不乆留及栋提防福建刑狱复论荐于朝未报卒年八十二】
　　刘宬【由科第知古田县遇禋霈例授山成京秩诰已下惮不敢白山成性狷介尝质经于陈宓评史于郑寅问易于蔡渊自是之外罕与人接临卒犹为诸孙讲张栻集解孟子一章所着有易稾汉考等书藏于家】
　　刘洵直【字子浩年十二父亡十六失母时已知苦学篝灯几筵之旁号恸即诵书率至夜分尝一夕族父闻哭声甚哀问故曰读马周传至其言少失父母犬马之养无所施为之悲感不能自止诸父竒之两以乡举试礼部为第七人登绍兴二十一年第调永巷县主簿秩满授漳州教投终通判平江府年五十七赠金紫光禄大夫子榘棠皆登进士第】
　　刘清之【字子澄临江人受业兄靖之博极书传绍兴末举进士及见朱熹慨然志义理之学尝为髙安县丞赈济有方徙知宜黄县孝宗时召对首论民困兵骄累官知衡州善政甚多罢主云台观光宗即位起知袁州所着有训新书通録墨庄祭仪时令诸书】
　　刘子羽【字彦修韐长子建炎初为枢宻院检详文字与张浚同谋诛范琼及浚宣抚川陜为叅议军事荐吴玠吴璘中兴战功居多子羽之力也后知镇江府兼沿江安抚使】
　　刘子翚【字彦冲韐次子痛愤父死庐墓三年执丧致嬴疾服除授通判兴化军以不堪吏事辞归武夷山妻死不再娶事母兄尽孝友讲学不倦学者多从之游号屏山先生】
　　刘子翼【字彦礼韐之季子也以用防补官时宣和中韐守真定女真入冦韐遣子翼入奏战守事宜累迁浙东提举茶盐事改广东转运判官奉祠俄以循吏荐知抚州徙信州子翼开明勤决而本之以恕所至简易不扰民甚爱之】
</div>
    <div class="pagination">
<a href="万姓统谱_page186.html">上一页</a><span>...</span><a href="万姓统谱_page182.html">182</a><a href="万姓统谱_page183.html">183</a><a href="万姓统谱_page184.html">184</a><a href="万姓统谱_page185.html">185</a><a href="万姓统谱_page186.html">186</a><span class="current-page">187</span><a href="万姓统谱_page188.html">188</a><a href="万姓统谱_page189.html">189</a><a href="万姓统谱_page190.html">190</a><a href="万姓统谱_page191.html">191</a><a href="万姓统谱_page192.html">192</a><span>...</span><a href="万姓统谱_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
