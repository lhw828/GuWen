<!DOCTYPE html>
<html>
<head>
    <meta charset="UTF-8">
    <title>册府元龟 - 第 573 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 573 页/共 736 页</h1>
    <div class="content">    马实字伯骞所欲友接负笈荷担不远万里王畅未仕时实慕其高名往荐之。
    郭泰。《字林》宗太原介休人也。林宗有母忧徐犀往吊之置生刍一束於庐前而去众怪不知其故林宗曰：此必南州高士徐孺子也。诗不云：乎！生刍一束其人如玉。又尝於陈梁间行役雨巾一角折时人乃故折巾一角以为林宗巾其见慕皆如此（泰别。《传》曰：泰名显士争归之载刺尝盈车）林宗卒四方之士千馀人皆来会葬同志者乃共刻石立碑蔡邕为其文既而谓涿郡卢植曰：吾为碑铭多矣。皆有惭德惟郭有道无愧色耳。
    黄宪字叔度汝南慎阳人也。同郡戴良才高倨傲而见宪未尝不正容及归惘然。若有失也。其母问曰：汝复从牛医儿来邪对曰：良久不见叔度自以为不及既睹其人则瞻之在前忽然在後固难得而测矣。同郡陈蕃周举尝相谓曰：时月之间不见黄生则鄙吝之萌复存乎！心宪初举孝廉。又辟公府竟无所就天下号曰：徵君。
    陈实为太丘长遭党锢隐居荆山远近宗师之何进辅政引用天下名士徵实欲以为参军以老病遂不屈节实之亡也。司空荀爽太仆令韩融并制缌麻执子孙礼四方至者车数千乘自太原郭泰等无不造门（实亡天下致吊会其葬者三万人制麻者以百
    锺皓字季明颍川长社人也。少以笃行称皓及荀淑并为士大夫所归慕九辟公府徵为廷尉正博士林虑长皆不就及终於家诸儒颂之曰：林虑懿德非礼不处悦此诗书弦琴乐古五就州招膺台辅逡巡王命卒岁容与。
    袁绍字太初汝南汝阳人时何与陈蕃李膺善蕃膺之败遂为宦官所舀乃改名姓亡匿汝南间所至皆亲豪杰有声荆豫之域绍慕之私与往来及党锢解辟司空府。
    魏邴原北海人黄巾起将家属至辽东原在辽东一年中往归原居者数百家游学之士授教之声不绝後得归太祖辟为司空掾原至谒讫而出军中士大夫诣原者数百人。
    苏则字文师扶风武功人也。性刚直疾恶尝慕汲黯之为人卒於东平相。
    管宁字幼安北海朱虚人累以安车蒲轮束帛加璧聘不起卒初宁妻先卒故知劝更娶宁曰：每省曾子王骏之言意尝嘉之岂自遭之而违本心哉！
    田豫渔阳人为卫尉逊位拜大中大夫罢官归居魏县病亡戒其妻子曰：葬我必於西门豹墓边妻子难之言西门豹古之神人那可葬於其边乎！豫言豹所履行与我敌等耳使死而有灵必与我善妻子从之吴曹敦煌人为荥阳令东海相赵咨之官道经荥阳慕咨之故孝廉也。路迎谒候咨不为留送至亭次望尘不及谓主簿曰：赵君名重今过界不见必为天下笑即弃印绶追至东海谒咨毕辞归家。
    晋傅咸字长虞刚简有大节推贤乐善尝慕季。《文子》仲山甫之为人至元庸中为司隶校尉卒。
    和峤字长舆汝南西平人也。少有风格以雅重称尝慕其舅夏侯玄之为人厚自崇重有盛名於世起家为太子舍人。
    刘畴字王乔位至司徒左长史寻为阎鼎所杀司空蔡谟每叹曰：若使刘王乔得南渡司徒公之美选也。又王导初拜司徒谓人曰：刘王乔。若过江我不独拜公也。其为名流之所推服如此。
    王尼字孝孙本兵家子寓居雒阳卓荦不羁初为参军府军士胡母辅之与琅邪王澄北地傅畅中山刘舆颍川荀遂河东裴遐迭属河南功曹甄述及雒阳令曹摅请解之摅等以制旨所及不敢辅之等赍羊酒诣参军门门吏疏名呈参军叹曰：诸名士持羊酒来将有以也。尼时以给府养马辅之等入遂坐马厩下与尼炙羊饮酒醉饱而去竟不见参军参军大惊即与长假因免为兵。
    嵇绍为侍中及遇害门人故吏思慕遗爱行服墓次毕三年者三十馀人。
    王机字令明长沙人也。尝慕王澄为人澄亦雅知之以为已亚遂为友善内总心膂外为爪牙寻用为成都内史。
    王导为司徒以帑藏空竭库中惟有练布数千端鬻之不售而国用不给导患之乃与朝贤俱制练布单衣，於是士人翕然竞服之练遂踊贵乃令主者出卖端至一金其为时所慕如此。
    阮修字宣子尝居贫年四十馀未有室王敦等敛钱为婚皆名士也。时慕之者求入钱而不得後为太傅行参军太子洗马。
    谢安字安石少有盛名时多爱慕过江为太保专朝政乡人有罢中宿县者还诣安问其归资答曰：只有蒲葵扇五万安乃取其中者捉之京师士庶竞市价增数倍安本能为雒下书生咏有鼻疾故其音浊名流爱其咏而弗能及或手掩鼻以之。
    孙晷字文度吴国富春人恭孝清约学识有理义济阳江少有高操闻晷学行过人自东阳往候之始面便终日谭宴结欢而别司空何充为杨州辟晷为主簿。
    郄超为司徒左长史死之日贵贱操笔而为诔者四十馀人其为众所宗贵如此。
    尹纬字景亮天水人也。仕後秦姚苌为左仆射纬性刚简清亮慕张子布之为人。
    宋王弘为太保凡动止施为及书翰义体後人皆依放之谓为王太保家法。
    刘湛字弘仁南阳平阳人也。少负其志气尝慕汲黯崔琰为人故名长子曰：黯字长孺第二子曰：琰字季湛後为丹阳尹光禄大夫。
    谢灵运为琅邪王大司马行参军袭封康乐公性奢豪车服鲜丽衣裳器物多改旧制世共宗之咸称谢康乐也。
    刘凝之字志安南郡支江人少慕老莱严子陵为人立屋野外州里重其德三礼辟不就。
    王宏之字方平琅邪临沂人也。有高尚之操谢{巫}运颜延之并相钦重宏之初为卫军参军後解职家会稽上虞及卒颜延之欲为作诔书与宏之子生曰：家君高世之节有识归重豫染毫翰所应载述况仆慕末风窃以叙德为事但恨短笔不足书美诔竟不就。
    袁粲陈郡夏阳人为司徒中书监初名愍孙幼慕荀奉倩之为人白孝武求改名为粲不许至後言於明帝乃改为粲字景倩。
    南齐何戢字慧景庐江孛人美容仪动止与褚渊相慕时人呼为小褚公为左将军吴兴太守卒。
    柳世隆河东解人少有风器当时名士张绪王延之沈淡之徒雅相钦慕以为君子之交为左光禄大夫侍中卒。
    徐伯珍东阳太末人也。於蒙山立精舍讲授宋明帝除奉朝请固乞不受早丧妻晚不复重娶自比曾参王寂僧虔子也。性迅动好文章读范滂传未尝不叹挹为秘书郎卒。
    周字彦伦汝南安成人每宾友会同虚席晤语辞韵如流转国子博士故太学诸生慕其风争事华辨宗测隐居庐山侍中王秀之弥所钦慕乃令陆探微画其形与己相对。又贻。《书》曰：昔人有图画侨札轻以自方耳王俭亦雅重之赠以蒲褥┺席顷之测送弟丧还西仍留旧宅永业寺绝宾友惟与同志庾易刘虬宗人尚之等往来讲说荆州刺史随王子隆至遣别驾宗沂口致劳问测关曰：贵贱理隔何以及此竟不答。
    刘为武陵王毕参军行至吴谓人曰：吾闻张融与陆慧晓并宅其间有水此水必有异味遂往酌而饮之曰：饮此水则鄙[A092]之萌尽矣。
    梁韦为参军居家无事慕万石陆贾之为人因书之於壁以自况。
    王骞字思寂性凝简慕乐广为人未尝言人之短不事产业有田墅在锺山八十馀顷与诸宅及故旧共佃之尝为人曰：我不如郑公业有田四百顷而食尝不周以此为愧後为度支尚书卒。
    王筠初除尚书殿中郎王氏过江以来未有居郎署者或劝之逡巡不就筠曰：陆平原东南之秀（陆机曾为殿中郎後为平原内史）王文度（王坦之字文度）独江东吾得比踪昔人何所多恨乃欣然就职。
    陶弘景字通明丹阳秣陵人在齐为诸王侍读奉朝请後辞禄止於句容之句曲山深慕张良之为人云：古贤莫比。
    沈ダ字处默吴兴武康人也。ダ幼清静有志行慕黄叔度徐孺子之为人屡徵南阳王左常侍太子舍人皆不起。
    冯道根字臣基湘阳人也。微时不学既贵初读书自谓少文尝慕周勃之器量累迁左右上将军。
    後魏傅永为平东将军尝登北邙於平坦处奋槊跃马盘旋瞻望有终焉之志远慕杜预近好李冲王肃欲葬附其墓遂买左右地数顷遗敕子叔伟曰：此吾之永宅也。
    崔承宗齐州人其父仕汉中母丧因殡彼後青徐归国遂为隔绝承宗性至孝万里投险偷路负丧还京师黄门侍郎孙惠尉闻之曰：吾於斯人见廉范之情矣，於是吊赠尽礼如旧相识。
    北齐司马膺之字仲庆好读太玄经。
    注杨雄蜀都赋每云：我欲与扬子周旋河清末为光禄大夫卢叔武范阳涿人也。少机悟豪率轻侠好奇策慕诸葛亮之为人徵太子中庶子不起。
    後周裴宽字长宽河东闻喜人也。银青光禄大夫静虑子也。亲没抚诸弟以笃孝闻荥阳郑穆尝谓其从弟文直曰：裴长宽兄弟天伦笃睦人之师表吾爱之重之汝可与之游处宽後官至涉州刺史。
    于谨封燕公时骠骑大将军开府仪同三司唐璞赐姓宇文氏谨勋高望重朝野所属白文帝言璞学行兼修愿与之同姓结为兄弟庶子孙承其馀论有益义方文帝叹异者久之更赐谨姓万纽于氏谨乃深相结纳敦长幼之序璞亦庭罗子孙行弟侄之敬谨为朝望所宗如此。
    杨敷字文衍华山公宽之子也。少有志操重然诺每览书传见忠臣烈士之事尝慨然思慕之官至汾州刺史。
    韦高尚不仕陈遣其尚书周弘正来聘素闻名请与相见朝廷许之弘正乃造谈谑尽日恨相遇之晚後请至宾馆不时赴弘正仍赠。《诗》曰：德星犹未动真车讵肯来其为时所钦挹如此。
    隋虞庆则京兆栎阳人初以弋猎为事中便折节读书尝慕傅介子班仲叔为人大业中桂州道行军总管。
    唐崔敦礼雍州咸阳人少涉文史重节义尝慕苏子卿之为人显庆初为太子少师同中书门下三品。
    李纲观州人也。初名瑗字子玉读。《後汉书》张纲传慕而改之字文纪卒为太子少师。
    杨师道为侍中性周慎谨密未尝漏泄内事尝曰：吾少窥汉史至孔光不言温室之树每钦馀风。
    潘好礼初为鹿城县主簿则天朝徐有功为地官员外郎好礼深慕其为人因著论焉。
    陆象先为工部尚书象先即礼部侍郎集贤院学士充皇太子侍读贺知章族姑子也。知章性放旷善谐谑当时贤达皆仰慕之象先与知章特相友善象先尝谓人曰：贺兄言论情态真可谓风流之士吾与子弟离阔都不思之一日不见贺兄则鄙[A092]生矣。
    李进太仆少卿晕子乐善爱才慕当时名士与之交结。
    裴冕为左仆射自创巾子其状新奇市肆因窃其货谓曰：仆射样也。
    後唐宰相李愚少慕晏婴之为人故初名晏平。
    ○总录部　思贤
    诗有彼留之嗟语有则亡之感故知贤者既往遗思是深乃有服其嘉言念其婉画失师律以追增叹以至经旧游而恸哭瞻高垅而尽哀乃知擅其风流必加钦慕虽年祀寝远而声猷益彰。故曰：高山仰止景行行止。
    赵简子晋大夫刘文公会诸侯大夫伐楚反自召陵郑子太叔未至而卒简子为之临丧甚哀曰：黄父之会（在鲁昭二十五年）夫子语我九曰无始乱无怙富无恃宠无违同无傲礼无骄能（以能骄人）无衤复怒（复也。）无谋非德（谋也。）无犯非义（。《传》曰：简子能用善言所以遂兴）。又简子有臣曰：周舍立於门下三日三夜简子使问之曰：子欲见寡人何事周舍对曰：愿为愕愕之臣墨笔操牍从君之过而日有记也。月有成也。岁有效也。简子居则与之居出则与之出居无几何而周舍死简子复与诸大夫饮於洪陂之台酒酣简子涕泣诸大夫皆出曰：臣有罪而不自知巳简子曰：大夫无罪昔者吾友周舍有言曰：千羊之皮不如一狐之腋众人唯诺不如一士之愕愕昔者纣王默默而亡武王愕愕而昌今自周舍之死吾未尝闻过吾亡无日矣。是以寡人泣也。
    孔子哭颜渊恸（恸哀过也。）从者曰：子恸矣。曰：有恸乎！（不自知己之悲哀过噫痛伤之声人之为恸而谁为。又曰：噫（天丧予者。若丧已也。重言之者痛惜之甚）天丧予天丧予叔向晋大夫也。见司马侯之子抚而泣之曰：自此其父之死吾蔑之与比而事君矣。昔者其父始之我终之我始之夫子终之无不可（无不可言皆从）。
    後汉梁鸿友人高恢字伯达少好。《老子》隐华阴及鸿东游思恢作诗。
    田丰字元皓为袁绍别驾天姿壤杰权略多奇绍军之败也。土崩奔北徒众略尽军将皆抚膺而泣曰：向使田丰在此不至，於是。
    蜀诸葛亮为丞相先主将东征吴以复关羽之耻群臣多谏一切不从章武二年大军败绩还住白帝亮叹曰：法孝直（法正字孝直）。若在则能制主上令不东行就复东行必不倾危矣。
    赖尤荆州人为丞相西曹令史随诸葛亮於汉中早夭亮甚惜之与留府长史参军张允蒋琬。《书》曰：令史失赖尤掾属丧杨为朝中损益多矣。（杨为诸葛亮东普属典选死亮垂泣三日）。
    蒋琬为大将军问张休曰：汉嘉前辈有王元泰今谁继者休对曰：至於元泰州里无继况鄙郡乎！其见重如此（王谋字元泰汉嘉人也。有容止操行先主以谋为少府）。
    晋羊昙太山人知名士也。为谢安所爱重安薨後辍乐弥年行不繇西州路尝因石头大醉扶路唱作乐不觉至州门左右白曰：此西州门昙悲不己以马策扣扉诵曹子建。《诗》曰：生存华屋处零落归山丘因恸哭而去。
    孙惠为大将军参军陆机及弟弟耽为成都王所害惠与淮南内史朱诞。《书》曰：不意三陆相携ウ朝一旦湮灭道业沦丧痛酷之深荼毒难言国丧隽望悲岂一人。
    谢鲲为王敦长史时卫卒葬於南昌鲲哭之恸人问曰：子有何恤而致斯哀答曰：栋梁折矣。不觉哀耳王衍为领军阮柯为长史性纯笃闲雅好礼无违存心经诰博学浩闻及卒衍哭之甚恸。
    何充为吏部尚书咸康六年司空庾亮薨及葬充会之叹曰：埋玉树於土中使人情何能已。
    刘忄炎为丹阳尹雅善言理简文初作相与王并为谈客卒临殡忄炎以犀把麈尾置棺中因恸久之。
    孙绰字兴公善属文有高尚之志丹阳尹刘忄炎卒（忄炎字真长）绰为之诔云：居官无官之事处事无事之心时人以为名言後绰尝诣褚裒言及忄炎流涕曰：可谓人之云：亡邦国殄瘁裒大怒曰：真长生平何尝相比数而卿今日作此面向人邪其为名流所敬重如此。
    桓玄闻王卒与会稽王道子。《书》曰：神情爽悟经史明彻同流之美公私所寄虽逼嫌谤用才不尽然君子在朝弘益自多时事艰难忽尔丧失叹惧之深但风流相悼而已其崎岖之九折风霜备经虽赖明公神鉴亦识居之故也。弃以寿终殆无所哀但情发去来之未易耳。
    宋颜竣为湘东王师时会稽太守张畅卒於官颜竣表世祖曰：张畅遂不救疾东南之秀早树风范闻之凄怆深切常怀。
    梁殷芸陈郡人也。累迁秘书监任好奖进士友延誉者率多外擢时人慕之号曰：任君言如汉之三君也。及卒芸与建安太守到溉。《书》曰：哲人云：亡仪表长谢元龟何寄指南谁其为士友所推如此。
    刘之遴为南郡太守刘显为郡陵王长史及卒之遴启皇太子曰：尝闻夷叔柳下惠不逢仲尼一言则西山饿夫东国黜士不朽之事寄之题目怀珠抱玉殁世而名不称者可谓长太息孰过於斯窃痛沛国刘显耽读艺文聪明特达合棺郢都魂归上国下宅有日须镌墓板略撰其事今辄上呈伏愿鸿慈降兹眷藻其枯以慰幽魂乃命志铭。
    後魏苏湛中书侍郎姜俭从母兄也。俭为萧宝夤雍州从事宝夤反败俭为城人所杀湛每谓人曰：以姜俭才志堪致富贵惜其不遇命也。如何。
    李神隽为仪同路法尝幼而修立为郡功曹早卒神隽与之有旧每云：诸路前辈中有路法尝足为名士谓必远至而竟无年天下事诚难知也。
    隋杨素字处道高祖时为御史大夫时御史大夫柳弘卒於官廨杨素诔之曰：山阳王弼风流长逝颍川荀粲零落无时修竹夹池永绝梁园之赋长杨映沼无复雒川之文其为士友所痛惜如此。
    唐房玄龄魏徵俱为相并美戴胄才用俱与之亲善及胄卒後尝见其游处之地数为之流涕。
    宋为相魏知古为工部尚书卒闻而叹曰：叔向古之遗直子产古之遗爱能兼者其在魏公乎！
    周冯道为相初汉刘审交为汝州刺史卒道闻之曰：予尝为刘汝州僚佐知其为人廉平慈善无害之长也。判辽磁治陈襄青皆称平允不显殊尤理汝也。又安有异哉！民之租赋不能减也。馁役不能息也。寒者不能衣也。馁者不能食也。百姓自汲汲然而使君何有於我哉！然身死之日致黎民怀感如此者诚以不行鞭扑不行刻剥不因公以犭旬私不害物以利己确然行长利之事薄罚宥过谨身节用安俸禄守礼分而已凡从事於斯者孰不能乎！但前之守土者不能如是是以汝民咨嗟爱慕之今天下戎马之後四方凶盗之馀杼轴空而赋敛繁人民稀而仓廪匮谓之康恭未易轻言侯伯牧宰。若能哀矜之不至聚敛不杀无辜知民是邦本政为民命和平宽易即刘君之政安足称耶复何患不至於令名哉！道仍为著哭词六章镌於墓碑之阴焉。
    ●卷七百九十三
    ○总录部　长者
    仲尼有言曰：己所不欲勿施於人。又曰：君子成人之美不成人之恶皆长者之谓欤。然则讷言敏行宽柔温豫笃诚心以待物守不欺而无贰致美於它人处众之所恶斯盖急病让夷薰心濡首先民之攸重礼经之为贵也。至有临难无苟免观过以知仁御下以至宽诲盗以归善州里率德而咸服政教不严而自治使民无争而怨益亡信为天地之纪有道之极致乎！
    汉田叔为汉中守十馀年文帝召叔问曰：公知天下长者乎！对曰：臣何足以知之帝曰：公长者宜知之叔顿首曰：故中守孟舒长者也。
    直不疑为郎事文帝其同舍有告归误持其同舍郎金去已而同舍郎觉亡意不疑（其疑盗取）不疑谢有之（告云：实取）买疑其盗取金偿後告归者至而归金亡金郎大惭不疑学。《老子》言其所临为官如故惟恐人知之其为吏迹也。不好立名称为长者。
    张欧为御史大夫欧为吏未尝言案人以诚长者处官官亦以为长者亦不敢大欺。
    後汉赵孝以父任为郎其父普王莽时为田禾将军孝每告归尝白衣步担尝从长安还欲止邮亭亭长先时闻孝当过以有长者客扫洒待之孝既至不自名亭长不肯内因问曰：闻田禾将军子当从长安来何时至乎！孝曰：寻到矣，於是遂去。
    卓茂初辟丞相府吏事孔光光称为长者时尝出行有人认其马茂问曰：子亡马几何时对曰：月馀日矣。茂有马数年心知其谬嘿解与之挽车而去顾曰：若非公马幸至丞相府归我他日马主别得亡者乃诣府送马叩头谢之茂惟不好争如此。
    甄宇建武中为博士每腊诏书赐博士一羊羊有大小肥瘦时博士祭酒议欲杀羊分肉。又欲投钩宇甚耻之宇因先自取其最瘦者由是不复有争讼後召会问瘦羊博士所在京师因以号之。
    冠恂经明行修名重朝廷时称其长者有宰相器位执金吾。
    梁鸿扶风平陵人也。牧豕於上林苑中曾误遗火延及它舍鸿乃寻访烧者问所去失悉以豕偿之其主犹以为少鸿曰：无它财欲以身居作主人许之因为执勤不懈朝夕邻家耆老见鸿非常人乃共责让主人而称鸿长者，於是始敬异焉悉还其豕鸿不受而去。
    周嘉汝南人仕郡主簿太守何敞讨贼为贼所围嘉号泣请以死赎後太守冠恂举为孝廉拜尚书侍郎光武引见问以遭难之事嘉对曰：太守被伤命悬冠手臣实驽怯不能死难帝曰：此长者也。
    陈重举孝廉为郎有同署郎负息钱数十万责主日至诡求无已重乃密以钱代还郎後觉知厚辞谢之重曰：非我之为将有同姓名者终不言惠。又同舍郎有告归宁丧者误持邻舍郎绔以去主疑重所取重不自申说而市绔以偿之後宁丧者归以绔还主其事乃显。
    刘宠为太尉以日食策免归乡里常出京师欲息旅舍亭吏止之曰：整顿洒扫以待刘公不可得也。宠无言而去时人称其长者。
    刘宽常坐客遣苍头市酒迟久大醉而还客不堪之骂曰：畜产宽须臾遣视奴疑必自杀顾左右曰：此人也。骂言畜产辱孰甚焉故言惧其死宽尝行有人失牛者乃就宽车中认之宽无所言下驾步归有顷认者得牛而送还叩首谢曰：惭负长者随所刑罪宽曰：物有相类事容脱误幸劳见归何为谢之州里服其不校（校报也。《论语》曰：子曰：犯而不校）。
    陈实颍川人也。为郡功曹时中常侍侯览太守高伦用教署为文学掾实知非其人怀檄请见言曰：此人不宜用而侯常侍不可违实乞从外署不足以尘明德伦从之，於是乡论怪其非举实终无所言伦後被徵为尚书郡中士大夫送至伦氏傅舍伦谓众人言曰：吾前为侯常侍用吏陈君密持教还而於外自署比闻议者以此少之此咎由故人畏惮强御陈君可谓善则称君过则称已者也。实固自引愆闻者方叹息由是天下服其德建宁中岁荒民俭有盗夜入其室止於梁实阴见乃起自整拂呼命子孙正色训之曰：夫人不可不自勉不善之人未必本恶习以性成遂至於此梁上君子者是矣。盗大惊自投於地稽首归罪实徐譬之曰：视君状貌不似恶人宜深克巳反善然此当由贫困令遗绢二疋自是一县无复盗。
    淳于恭家有山田果树人或侵盗取助为牧采。又见偷刈禾者恭念其愧因伏草中盗去乃起里落化之位侍中骑都尉。
    刘虞在乡里时尝有失牛者骨体毛色与虞牛相似因以为是虞便推与之後主自得本牛乃还谢罪位太尉。
    姜肱彭城广戚人也。常遇盗但掠夺衣资而已既至郡中见肱无衣服怪问其故肱以他辞终不言盗盗闻而感悔後乃就精庐求见徵君肱与相见皆叩头谢罪而还所掠物肱不受劳以酒食而遣之。
</div>
    <div class="pagination">
<a href="册府元龟_page572.html">上一页</a><span>...</span><a href="册府元龟_page568.html">568</a><a href="册府元龟_page569.html">569</a><a href="册府元龟_page570.html">570</a><a href="册府元龟_page571.html">571</a><a href="册府元龟_page572.html">572</a><span class="current-page">573</span><a href="册府元龟_page574.html">574</a><a href="册府元龟_page575.html">575</a><a href="册府元龟_page576.html">576</a><a href="册府元龟_page577.html">577</a><a href="册府元龟_page578.html">578</a><span>...</span><a href="册府元龟_page574.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
