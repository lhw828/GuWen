<!DOCTYPE html>
<html>
<head>
    <meta charset="UTF-8">
    <title>玉海 - 第 54 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 54 页/共 284 页</h1>
    <div class="content">　　建隆应天厯序　太平兴国乾元厯序
　　干德元年四月作建隆应天厯序　兴国七年十月作乾元厯序
　　开宝本草序
　　开宝六年四月制重定神农本草序
　　太平兴国平晋记
　　四年五月壬午刘继元降己丑上作平晋赋及诗令从臣和丁酉以行宫为平晋寺上作平晋记刻石寺中皇祐五年三月甲子诏奉安太宗圣容于并州资圣院统平殿七月戊申谓辅臣曰并州四月二十二日奉安圣容仍以平晋记来上与车驾至太原城下之日同何其异也
　　景德乾坤宝典序
　　景德二年五月司天少监史序上四百一十七卷上作序
　　景徳御制三记
　　景德四年正月己未车驾进发丁卯至安昌熙三陵朝拜二月己巳次西京癸酉诏艺祖挺生之地建神御殿如啓圣院制度庚寅召辅臣于内东门观太祖弹元壁初开宝九年太祖幸西都因行郊礼尝戯弹于门之北壁其迹三存焉上覩之兴感命有司设龛防之至是啓而观焉辛卯发西京三月己亥至自西京三月乙巳召辅臣登太清楼观书出御制太清楼新写御览书籍西京内东门太祖皇帝弹元壁二记王旦等请以副墨为赐许之甲子内出圣制太清楼新写御览书籍西京内东门弹元壁【二月作】朝拜诸陵因幸西京记赐辅臣人一本四月戊辰以御制御书三记赐待制尚书侍郎等从所请也八月丁巳遣使以御制三记赐两制馆阁羣臣从其请也十月乙巳御史中丞王嗣宗等表求三记副本王旦曰陛下性与天道发为圣文中丞掌兰台石室书愿可其奏从之　尧沈璧于河为握河记今尚书中是也【帝王世纪】
　　祥符封禅记序
　　祥符元年十二月制封禅记序
　　祥符泰山铭记【泰山铭賛】
　　二年五月戊午出泰山谢天书述二圣功德铭玉女像记示辅臣十月丙午以御制泰山铭賛赐丁谓等九轴因请以御制泰山铭及九天司命天齐王周文宪王文宣武成王賛于朝堂宣示百官召近臣就三司观之帝曰此但记一时事何足宣示宰臣王旦等固请从之寻分赐近臣翌日称谢十一月壬子朔泰山太平顶磨崖刋圣制毕三年正月戊寅【二十八日】作观新制泰山铭记周备书懐五言诗赐旦等属和
　　祥符宸章集序　册府元序　御制游艺集后序【见前】　宝文统録序　法宝録序
　　祥符三年四月丁巳待制陈彭年上凖诏纂歴代帝王集正位十五卷闰位十卷帝作序赐名宸章集　六年八月壬申作新修册府元序丁亥又出御制法寳録序　八年十月乙巳制先天纪序　九年三月己酉作宝文统録序【王钦若定道藏经总为目録赐名寳文统録】　易象既备文王作乎繇辞典诰既删宣圣制其书序
　　祥符诸王唱酬诗集序
　　五年三月庚寅作【共四首】
　　祥符圣祖降临记
　　五年十月戊午圣祖降临于延恩殿己未札示中外庚申羣臣诣崇政殿贺晁迥等请改殿名及御制铭颂以章降格之庆诏曰可乃改延恩殿曰眞游十一月庚子御制圣祖降临记及眞游颂以示辅臣焉明年二月丙寅召宗室观眞游圣祖降临之迹　九年十月乙酉出圣祖篇翰等及降临内记眞纪于龙图阁示辅臣　天禧三年六月戊申召宗室近臣等诣眞游殿观像设仍赐御制圣祖降临记人一匣云　实録天禧三年三月戊午内出圣祖降临内记四十卷示辅臣
　　祥符资善堂记
　　祥符八年十二月辛卯制授皇子庆国公忠正军节度使寿春郡王九年二月十八日甲午诏元符观太子就学新堂宜以资善为名因制记是年四月戊戌张士逊请以圣制资善堂记刻石堂壁从之【皇子寿春郡王仁宗也】　天禧三年正月乙未朔上诣元符观宴宗室于资善堂辛亥宴从臣召寿春郡王府官属预焉出圣制资善堂记
　　祥符玉宸殿记
　　祥符九年二月癸卯召近臣于翔鸾阁示圣制圣文神笔颂玉宸殿记五臣论乐府辞遂宴于玉宸殿刋石翔鸾阁又作诗命从臣和　玉宸殿葢上宴息之所中施御榻帷帐皆黄缯为之无文饰殿东西聚书八千余卷上曰此惟正经史校定者小説他书不预【见景德四年三月乙巳】御集有序八卷记六卷
　　庆厯观文监古图记
　　庆厯元年七月戊申朔上命图画前代帝王美恶之事可为监戒者号观文监古图上自为记召辅臣至迎阳门观之　元祐五年五月范祖禹乞览此图
　　皇祐三朝训鉴图序
　　皇祐元年二月内翰李淑知制诰杨亿编纂成十卷御制序
　　皇祐大飨明堂记序
　　皇祐三年二月九日制明堂记序　御集有钦崇禋祀记三卷
　　治平资治通鉴序
　　四年十月甲寅翰林学士司马光初读资治通鉴神宗亲制序面赐光令书成日写入又赐颍邸旧书二千四百二卷【赐旧书不在此时今从帝学并书之】　详见编年类
　　崇寜辟雍记
　　三年十一月御制
　　绍兴损斋记
　　二十八年八日晦复古殿书御制损斋记荡心侈目惑心害性者罔不扫除清心寡欲省縁薄费者奉以周旋挥毫弄墨眞草自如浓淡斜行茂宻如意未能忘情似贤乎已朝夕清燕视以自儆以汉武明皇为戒凡二百五十八字吏书贺允中请布之中外十月庚寅上谓宰执曰朕宫中尝辟一室名为损斋屏去声色玩好置古书经史其中朝夕燕坐亦尝作记以自儆沈该等请降御札以启廸在位于是内出碑刻【一云亲札石刻百本】赐百官皆表谢又赐诸路监司帅臣及诸州学各一本上曰允中尝于经筵问朕好道之意朕谓之曰朕之所好非世俗之所谓道也治道贵清静故恬淡寡欲清心省事所谓为道日损期与一世之民同跻仁寿如斯而已当降出碑本赐卿等又惟比年侈靡成风如昏祭之类至有用金玉器者不可不戒于是降诏谕中外如上防羣臣言太宗评经史章圣思政论仁宗三十五条皆着国史请宣付史馆【一本云十月庚寅出是记示宰执因请颁于中外又以亲札付史馆防要作十一月非也】高宗发为宸章云汉昭囘裁诗乐以侑禋祀则十二篇涵风雅之妙记损斋以明鉴戒则数百言皆道德之辞
　　高宗御制翰墨志
　　【阙】
　　乾道御制圣政序
　　乾道二年九月御书御制光尧圣政序【一云二年十月三日制序仍书赐防政蒋芾芾等请勒之秘府与河图大训并传】　绍熙三年十二月四日进孝宗圣政先二日亲制序仍书赐宰臣留正　庆元六年二月二十二日进光宗圣政翌日制序书赐叅政臣深甫并刻石秘府
　　绍定缉熙殿记
　　见殿类
　　寳祐资善堂记
　　寳祐二年制资善堂记祖宗以仁厚为心法以问学为家法践阼以来钦若往则谨刑有铭仁厚有论曷尝一念不本乎仁敬天有图缉熙有记曷尝一息不敏乎学矧予元子颖悟夙成甫佩防觽良心纯一善端之萌如泉始达迎之而充此其机也继自今毋侗好逸毋迩宵人思闾阎之隐而毋为富贵所移念稼穑之难而毋为纷华所惑孝弟以为仁之本恻隐以充仁之端焉诵焉学之以声礼焉书焉学之以事则德修而罔觉习贯而自然资善之益岂浅浅哉
　　御制谕述
　　唐金鉴述
　　贞观二年正月庚午帝着金鉴述以示侍臣其略曰至治未尝任不肖至乱未尝任贤任贤则享天下之福任不肖则罹天下之祸宣宗大中初令狐绹为翰林学士他夜召与论人间疾苦帝出金鉴书曰太宗所着也卿为我举其目绹摘句举此帝曰善朕读此凡三复乃已绹再拜曰陛下欲兴王业舍此孰先诗曰惟其有之是以似之【本传】　张蕴古大寳箴云爰述金镜穷神尽圣使人以心应言以行包括治体抑扬词令　政要太宗曰朕当保此三镜以防己过　又曰金镜书御览载此篇云金镜述
　　祥符奉天庇民述
　　祥符三年上将祀汾阴王旦曰汉唐因巡幸行礼未有特祭陛下为民祈福不惮栉沐上曰但兾民获休祥于朕无惮谓近臣曰自十二月朔当食蔬食宰相再三请上曰太祖太宗每奉郊禋皆屏荤茹朕三祀圆丘悉奉行之顾外庭不知耳东封亦自戒涂蔬食十二月己巳遂作奉天庇民述以谕之脽坛行宫旧路在后土庙前上曰朕未谒庙廷而舆辇仪仗先过其前非夤恭之意遂令有司凿路由庙后而出【防要三年十二月己巳作示羣臣王旦等】　实録祥符三年十二月己巳上作奉天庇民述曰王者上承天下佑民在罄诚明而勿贰守典训而靡忘况邦之大事在乎接神茍或接神而不恭何以为民而祈福
　　祥符奉神述
　　祥符四年五月乙未诏加上五岳帝号遣官奉册六月乙巳上作奉神述曰况惟此举本用庇民在乎眇躬且絶私祷尚虞率土未照此诚乃牵课成文庶几言志云耳七月丁亥资政殿大学士向敏中等请以圣制奉神述刻石遂亲书刻石于奉神观九年三月庚申丁谓请刻石于防灵观从之【书目一卷祀汾阴还述以谕中外】　皇祐五年正月观火更名集禧六月观成旧止西偏建一殿祠五岳名奉神殿命知制诰蔡襄重模故本【仁宗拱立命襄追读】立石东庑名神藻殿【仁宗实録】
　　天禧钦承寳训述
　　天禧元年正月辛丑朔改元谒玉清昭应宫荐献玉皇上册宝壬寅上圣祖帝号己酉上太庙谥册庚戌飨宗室辛亥恭谢天地于南郊御天安殿上册尊号乙夘命宰相宣读天书于天安殿遂谒玉清昭应宫二月甲戌上作宣读天书钦承寳训述示羣臣
　　天禧元良述
　　天禧三年九月二十三日丙子召宗室近臣对于清景殿内出御制赐皇太子元良述六艺箴各一卷承华要略十卷授时要略十二卷又以御览国史两朝实録太宗御集等赐皇太子命从臣徧阅之十二月辛卯赐辅臣元良述六艺箴各一卷承华要略各十卷　帝范训戒冠屦相絶　又有元良箴　禹典贻子孙文谟佑后人　元者善之长
　　庆厯观文鉴古图述
　　见图类　书目仁宗御集有观文鉴古图述十卷　仁宗康定二年【即庆厯之元】采摭前代君臣故实可为鉴戒者分列为图随事亲述并序　上始黄序梦帝赉弼下迄李唐褒忠赏直　绍兴五年闰二月丙寅上曰朕昨日见毛刚中所进鉴古图乃仁宗即位之初采古人行事之迹绘而成图便于省阅因以为鉴
　　庆厯危竿谕
　　见前
　　皇祐欹器论后述
　　见欹器类　四年四月庚辰御迩英阁示讲读官先是眞宗作论上为后述以申进退存亡亏成之监丁度等请宣布于外上不许
　　虞舜勅天之歌大禹临民之训成汤官刑之制炳燿千古若大风之安不忘危金镜之任贤去不肖抑其次也仰观俯察而日月之代明星辰之罗布山川之流峙
　　草木之生息凡物之相错而粲然不可紊者皆文也尧之荡荡不可得而名而仅可名者文章也夫子之言性与天道不可得而闻而所可闻者文章也然则尧之文章乃荡荡之所发见而夫子之文章亦性与天道之流行谓文云者必如此而后为至　自伏羲所画黄帝所名箕子所陈仲尼所繙微辞奥义意防心彻　仰圣人而知众説之小　天临日镜　鼓元气而雷域中腾百川而雨天下　仁覆徳载　继明嗣睿　运陶钓于寳思　英华沨沨　驰仁圣之极挚蹈帝王之登闳　徳高假乐声继猗那　以武功定海内刮疵剔瑕乾清坤宁以文徳化天下惊潜烛幽雷动日润　戛切韶濩尧醲舜薰　寳跗运思步障申戒细札之颁皇览之作焕乎之文大哉之言　天清地明日烛月霁　赫赫
　　我宋崇雅右文藩饰万物如歳之春　干健离文雷动渊黙　日晖川镜乃武乃文　乐华曾举礼叶旁垂重雍袭熙玩心神明　襟道佩徳轨尧矩舜　防武衣言汉倬星煇　天文昭囘八表皆烛睿藻稽古六经不刋　庆霄分晖温洛开奥










　　玉海卷三十二
<子部,类书类,玉海>
　　钦定四库全书
　　玉海卷三十三
　　宋　王应麟　撰
　　圣文
　　御书
　　伏羲龙书　神农穗书　少昊鸾鳯书　尧书
　　韦续字源云包牺氏获景龙之瑞始作龙书炎帝神农氏因上党嘉禾八穗乃作穗书用颁时令黄帝因卿云见作云书尧因灵负图作书少昊作金天鸾凤书髙阳氏制科斗书【亦见墨薮书断】
　　夏禹螺书【禹碑緑字】
　　文粹崔融碑曰于铄大禹显允天徳龙画旁分螺书徧刻　韩愈诗嵝山尖神禹碑科斗拳身薤叶披鸾飘鳯泊拏虎螭　刘禹锡诗尝闻祝融峰上有神禹铭晋志禹受緑字　墨薮夏后氏作钟鼎书【又书断】　书注神负文列于背禹第之成九类　淳化法帖有禹书真诰三皇之世演八防之文为龙凤之章云篆之迹文房四谱黄帝得玉一纽治为墨海上篆文曰帝鸿
　　氏之砚　衡山记甘泉东有石壁禹所刻文在此
　　汉髙祖手勅
　　隋志总集梁有汉髙祖手诏一卷【亡】　古文苑汉髙祖手勅太子　韩王信上赐信书责之
　　汉武帝赐淮南书
　　见诏策
　　汉寳跗
　　见器物类　墨薮鹤头偃波书诏板所用汉尺一之简是也蚊脚书上诏板也
　　汉光武赐方国手迹
　　循吏以手迹赐方国者皆一札十行细书成文勤约之风行于上下　隗嚣传帝报以手书　公孙述帝与述书又下诏谕述曰诏书手记不可数得
　　唐真草书屏风
　　防要贞观十四年四月二十二日太宗自为真草书屏风以示羣臣笔力遒劲为一时之絶初募求人间书凡真行二百九十纸装为七十卷草二千纸装为八十卷每聴政之暇则临看之尝谓朝臣曰书学小道初非急务时或留心犹胜弃日凡诸艺业未有学而不得者也病在心力懈怠不能専精耳今吾临古人书殊不学其形势惟在求其骨法及得骨力而形势自生耳吾之所为皆先作意是以果能成也【又见张懐瓘叙书法】王羲之制曰烟霏露结状若断而还连凤翥龙蟠势如斜而反直心慕手追此人而已
　　唐太宗飞白诏
　　权徳舆记曰太宗文皇帝飞白书十二句五十五字者贞观十六年答左散骑常侍刘洎之诏也缥缈鸿翥之势轻浓蝉翼之状子敬白而不飞子云飞而不白稽合众美裁成絶艺书圃之逸品也　通鉴贞观十八年四月洎上书上飞白答之曰今闻谠言虚懐以改　梁武谓萧子云曰蔡邕飞而不白羲之白而不飞　　顔师古圣徳颂磥硌新势奋发竒锋　　李嗣真曰飞白犹烟空炤灼雾縠卷舒　　鲍照飞白书势铭超工八法尽奇六文鸟企龙跃珠解泉分珪角星芒明丽烂逸丝萦发垂平理端宻君子品之是最神笔　唐李约飞白赞曰萧子云始变蔡张二王飞白古法又作小篆飞白惟建业古壁余此萧字【崔备有子云飞白萧字记】张王继作子云精极翻飞露白乍轻乍浓浮云委地游雾萦空烟雾交霏虬鸾飞动　李峤贺见御书表究黄轩鸟迹之巧殚紫府结空之势偃波垂露防寳意而成新半全曦象天形而得妙　苏轼作文同飞白赞曰霏霏若轻云之蔽月翻翻若长风之卷斾猗猗若游丝之萦袅袅若流水之舞　天圣四年钱惟演为飞白书序録一卷　刘邵飞白书势
　　唐贞观飞白书　飞白扇
　　防要太宗攻羲之书尤善飞白【帝工书又好飞白于王卫之间别更立意精妙絶伦】贞观十八年二月十七日辛酉召三品以上赐宴于武门太宗操笔作飞白书羣臣乘酒就太宗手中相竞散骑常侍刘洎登牀引手然后得之其不得者咸称洎登牀罪当死请付法太宗笑曰昔闻媫妤辞辇今见常侍登牀是年五月五日太宗为飞白书作鸾鳯蝶龙等字笔埶惊絶谓司徒长孙无忌吏部尚书杨师道曰五日旧俗必用服翫相贺今朕各赐君飞白扇二庶动清风以増美徳　刘洎上书曰纡寳思于天文则长河韬映摛玉笔于仙札则流霞成采固已锱铢万代冠冕百王　岑文本述飞白书势诗有飞毫拂素凤举鸾惊之句　端拱元年出古墨迹藏秘阁有唐太宗宗墨迹
</div>
    <div class="pagination">
<a href="玉海_page53.html">上一页</a><span>...</span><a href="玉海_page49.html">49</a><a href="玉海_page50.html">50</a><a href="玉海_page51.html">51</a><a href="玉海_page52.html">52</a><a href="玉海_page53.html">53</a><span class="current-page">54</span><a href="玉海_page55.html">55</a><a href="玉海_page56.html">56</a><a href="玉海_page57.html">57</a><a href="玉海_page58.html">58</a><a href="玉海_page59.html">59</a><span>...</span><a href="玉海_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
