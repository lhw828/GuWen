<!DOCTYPE html>
<html>
<head>
    <meta charset="UTF-8">
    <title>册府元龟 - 第 115 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 115 页/共 736 页</h1>
    <div class="content">八年十二月江南西道观察使路嗣恭上言信州弋阳人张球父殁五年庐於墓侧哀毁过礼墓门专土生芝草七茎有鹊巢於墓之丛竹请旌表门闾许之九年二月庚辰追赠故河西陇右副元帅都知兵马使秦州刺史郝廷玉为工部尚书录勋也。
四月追赠故平卢节度使柳城郡太守刘正臣为工部尚书正臣本名客奴初禄山叛逆正臣越海遣使奉顺帝录其诚节故宠之。
德宗建中元年十一月诏故侍中平阳郡公赠秦州刺史敬晖重赠太尉故吏部尚书汉阳郡公赠中书令越州刺史张柬之赠司徒故侍中扶阳郡公赠兖州刺史桓彦范赠司徒故中书令博陵郡公赠幽州刺史崔玄赠太子太师故中书令南阳郡公赠洪州刺史袁恕已赠太子太傅故中书令赠荆州大都督张九龄赠司徒故中书令越国公锺绍宗赠太子太傅时以国朝将相虽尝赠而未称者再赠之故有是命。
二年三月代州刺史赠太子太师贾循重赠太尉并妻子皆备礼改葬故蕲州刺史赠华州刺史姚り重赠潞州大都督与其子一人官皆以死王事也。
五月以泽州人雍先五代共居表其门闾。
七月赠故伊州刺史袁光庭工部尚书初光庭守伊州虏围之连岁不能拔及力竭将舀先刃其孥而自焚死焉。
三年二月赠故成德军节度判官检校司封郎中兼御史中丞邵真户部尚书与一子五品正员官真尝为李宝臣掌文翰深所信任宝臣死其子惟岳伪领父众李正已田悦欲其同反各通使於惟岳真泣谏曰：先公位兼将相受国厚恩大夫之中遽欲违命同邻道之恶背先公之志不可田悦与我密迩绝之恐速祸正已稍远绝之易耳但令悦使还报请徐思其宜执正已使於京师因请致讨朝廷必嘉大夫忠而旌节可得。若受节於正已即当臣之为之奈何惟岳许之令真草奏将发孔目吏胡震颇任事言於惟岳曰：此事非细请与诸将吏议之至会议其镇州刺史毕华曰：先公与二道亲好二十年一朝背之不可今执其使送京师大善脱未为朝廷所信正已兵强忽来袭我孤军无援何以敌之不。若仍旧勿绝徐观其变惟岳。又从之真。又劝惟岳遣其弟惟简入朝仍遣军吏薛广嗣诣河东节度马燧军请从顺屯兵东鹿田悦闻其谋使使谓惟岳曰：邵真惑乱军政必速杀之不然吾。且自讨其罪矣。惟岳惧遂杀之故有褒赠。
四月赠故右仆射褚遂良太尉。
五月诏曰：故河西兼伊西北庭节度观察使检校工部尚书兼御史大夫赠太子太保杨休明故度观察使检校工部尚书兼侍御史大夫周鼎故西州刺史兼御史中丞李秀璋故瓜州刺史兼御史中丞知河西节度留後张铣或寄崇方镇或摄扌留务时属殷忧并抗贞节率励将吏誓一其心固守西陲以俟朝命羌戎乘间骤逼城池国家方有内虞未遑外救河陇之右化为虏场俾我忠良殁身异域弥历年纪以逮於兹旅柩方旋诚深悯悼故递加宠赠俾极朝荣式彰茂烈永贲幽垅休明可赠司空鼎可赠太保秀璋可赠户部尚书铣可赠兵部侍郎休明等自至德後舀没於吐蕃至是其族各以其柩至故加褒赠休明男覃并将校等追赠者十馀人仍官为殡葬。
八月太子宾客第五琦卒琦之子峰峰妇郑氏女皆以孝著旌表其门。
四年二月将作监田昂亡母亡姨亡妻汾州刺史李再春亡妻其子瑶亡妻等并追赠国夫人昂瑶亡子亡女皆赠官封初昂再春瑶弃其族来降田悦尽灭其家少长无类瑶至京师授左监门卫将军再春为汾州刺史兼宠赠其家。
三月赠故淮宁军都虞侯兼御史大夫实封一百户周曾太尉益实封二百户故许州镇遏兵马使兼御史中丞实封五十户王玢司徒益实封一百五十户故淮宁军兵马使兼御史中丞实封五十户吕从贲左仆射益实封一百户故十将试太常卿康秀琳右仆射益封一百户故节度押衙监察御史里行姚忄詹兵部尚书赐实封二百户故十将试太子宾客梁兴朝户部尚书赐实封一百户故十将试太常卿贾栎卿刑部尚书赐实封一百户故试太常卿侯仙钦工部尚书实封一百户命散骑常侍萧昕往汝州境上以礼致祭并委李勉哥舒曜访其家以名闻有子者得世父官爵子孙三代过犯者减一等论以淮宁军节度押衙试殿中监韦清为太子宾客兼御史中丞封安定郡王赐实封一百户其周曾等所赐实封可载於典册传其子孙初希烈怒哥舒曜收汝州令周曾等以兵三万来击曜曾玢忄詹清等自号四公子因希烈之亲吏梁锐动静辄驰告勉至是曾乃谋於周志欲回军据蔡州王玢应於许州姚忄詹韦清居中杀希烈议定密令奏之。且请毒药以其食得陈药一丸无效曾等以故久不发初希烈令养子十人从曾曾次襄城欲行其志养子等知其谋亡告希烈乃使其将李克诚率骡军千人攻杀曾等而收其兵复杀玢忄詹等始韦清约事泄无得相引清以故幸免然终惧不得脱乃说希烈曰：今兵寡势弱不足以集事请与朱滔使宋少直诣滔乞师希烈信然遣之夜次襄邑境乃奔归刘洽希烈闻曾等有变兵乱乃闭壁数日郑州尉氏贼亦惶骇奔去希烈乃上疏归罪曾等率兵还保蔡州。
是月。又赠故卫尉卿兼御史中丞颜杲卿司徒故常山郡太守袁履谦左散骑常侍故许州长史庞坚右散骑尝侍故巩县主簿蒋清礼部侍郎并录其子孙履谦妻封氏封申国夫人（臣钦。若等曰：自颜杲卿已下并为安禄山乱死王事也。）。
又赠故右骁卫将军代国公安金藏兵部尚书授其子承恩银青光禄大夫试殿中监兼庐州长史。
四月赠故礼部尚书李之芳亡女陇西郡夫人初李克诚既舀汝州杀掠居人士女贼至李氏家李氏恐逼辱遂投井死。
八月赠曹孝昌左仆射实封二百户孝昌李希烈之将孝昌以随州降寻为其将康叔夜所杀复叛故有是赠。
十月赠左龙武大将军吕希倩太尉赐实封三百户子孙不绝官爵。又赠将军高仲杰司空实封三百户子孙不绝官爵初帝避难於奉天朱Г之贼於城东西南三面逾城浑率招召突将三百人分道连战翼日辰时杀伤太甚贼力屈而退希倩死之俄贼复攻城仲杰力战而死故有是赠仍官给棺榇衣服遣宰臣宣旨致祭。
兴元元年二月帝在奉天诏曰：见危致命之谓忠临义有勇之谓烈惟尔克励臣节不惮杀身惟朕式嘉乃勋懋昭大典曰：台不德罔克。若天遘兹殷忧变起都邑惟尔卿士嗷然靡依逼畏所加淄渑共混故开府仪同三司检校礼部尚书司农卿上柱国张掖郡王秀实操行岳立忠厚精至义形於色勇必有仁顷者尝镇泾原克著威惠叛卒知训咨尔以诚贼Г藏奸欺尔以诈守人臣之大节洞元恶之深情端委国门挺身白刃誓碎凶渠之首以敌君父之雠视死如归履虎致噫天未悔祸事乖垂成雄风壮图振骇群盗昔王守死以全节周ダ正色而抗词惟我信臣无愧前哲声闻寰宇义冠古今足以激励人伦光昭史册不有殊等之赏孰表非常之功爰议畴庸特超简限著之甲令树此风声可赠太尉谥曰：忠烈宣行史官仍赐实封五百户庄宅各一区长子与三品正员官诸子并与五品正员官仍废朝三日收京城之後以礼葬祭旌表门闾朕承天子人临驭亿兆一夫不获则予之辜况诚信不达屡致寇戎使抱义之臣传於凶逆有临危致命殁而愈彰有因事成功权以合道苟利社稷存亡一致酬报之典岂限常员并委所司访其事迹续具条奏当加褒异锡其井赋图形阁书功鼎彝以彰我有服节死谊之臣传於不朽是月。又赠故商州刺史谢良辅左散骑常侍初泾原兵乱京师後数日商州团练兵亦作乱害良辅焉及此追赠。
四月赠故吏部郎中郭雄同州刺史诏曰：朕越自邦畿至於梁汉而庶尹卿士各勤其职雄以锋刃之下仓卒遇害亲戚阻绝孤魂何依，岂不以予一人不德而使子大夫罹其祸也。永言悯恻增轸於怀爰申宠赠俾如常典。
六月故神策京西兵马使检校工部尚书兼御史大夫杨惠元赠右仆射仍赐绢百疋惠元男故尚食奉御晟赠殿中监故左卫兵曹参军赠州刺史褒死难也。惠元以兵属李怀光建中四年冬自河朔同赴国难解奉天之围明年四月怀光既图叛逆惠元义不受污脱身奔窜至奉天会乘舆南幸李怀光怒惠元之逸令其将冉宗以百馀骑追及於好县惠元计穷父子三人并投人家井中冉宗并出而害之及是各加追赠焉。
是月给事中孔巢父往河中宣慰李怀光遇害帝闻而惊悼久之赠尚书左仆射赐其家布帛粟米甚厚仍授一子正员官收复河中日所司备礼葬祭之。
七月诏曰：赠太尉秀实天授贞烈激其颓风苍黄之中密蕴雄断将舒国难诡收寇兵挠其凶谋果集吾事挺身径进奋击渠魁英名凛然振迈千古宜差官致祭并旌表门闾缘葬所要一切官给仍於墓所官为立碑以扬徽烈诸军将士有身死王事委本使具名衔闻奏即与褒赠。
又赠故左骁卫大将军乐平郡王刘海宾太子太保追赠实封一百户（臣钦。若等曰：海宾事具
八月诏赠太尉秀实宜令所司即与置庙立碑。
九月赠故泾原都知兵马使试太常卿何明礼兵部尚书故推官试晋州别驾岐灵岳赠同州刺史旌死节也。初秀实与刘海宾及明礼灵岳潜与约克期诛朱Г事泄皆遇害故有斯赠。
十月以前太常卿萧定为太子少师前大理卿蒋氵允为右常侍前秘书监程镇之为太子宾客并以舀贼不仕褒之也。
十二月以前祠部郎中王楚为比部郎中前起居舍人郑南史为司封员外郎前工部员外郎史官撰荀尚为驾部员外郎前左庶子张{艹既}为彭州刺史楚等并朱Г时潜不仕也。
贞元元年正月诏曰：君臣之义生录其功没厚其礼况才优任国忠至灭身朕每兴叹劳於寤寐大夫守太子太师上柱国鲁郡公颜真卿器质自天公忠杰出出入四朝坚贞一志属贼臣扰乱委以存谕拘胁累岁死而不挠稽其盛节实谓犹生朕致移斯祸惭悼靡及式崇嘉命兼延尔嗣可赠司徒仍赙绢帛五百端米三百石男κ硕等至丧制终後所司闻奏超授官秩时李希烈舀汝州宰相卢杞奏颜真卿使谕之既为所迫不从遂缢杀之。
四月加朔方将石崇宪检校工部尚书来重随检校太子詹事兼御史中丞初马燧浑统兵讨李怀光怀光俾部将徐光将数千众保长春宫复俾石崇宪将骁兵援徐光崇宪以数千骑来降怀光遂屠其家故加官。
九月赠朔方节度都虞侯吕鸣岳工部尚书鸣岳前欲图李怀光以从顺事泄为怀光所杀故追赠焉。
十一月赠朔方宁节度兵马使兼御史大夫石演芬兵部尚书仍赐钱三百千演芬本西域胡人以武勇为朔方节度李怀光养子以至右武锋都将时怀光军屯三桥将与朱Г通谋演芬乃使食客郜成义密疏具言怀光反状请即罢其总统成义至奉天乃反以其言告怀光子璀璀密报其父怀光乃召演芬责之曰：我以尔为子奈何欲破我家耶今死可乎！演芬对曰：天子以公为腹心公以演芬为腹心公上负天子安可下责演芬。且演芬胡人不解异心欲守死以事一人幸得免呼为贼死当分也。怀光初使左右脔食之皆曰：此忠烈之士也。可令快死乃以刀断其颈至是上念其义烈故加追赠。
二年十月以前淮西行军司马检校左庶子兼御史中丞吕仲容为刑部郎中前氵殷州刺史张应为吉州刺史仲容应皆舀李希烈受其伪署官数有章表陈贼中事宜帝每嘉叹及希烈平徵至特加赐赉而命官焉。
三年四月赠故淮西节度使检校工部尚书兼御史大夫陈仙奇太子太保赙布帛粟米有差丧事官给仙奇起於行间性特忠果自李希烈死颇竭诚节而吴少诚辈十数大将素凶悖鬼正遂结党害仙奇焉闰五月朔方河中副元帅浑与蕃相尚结赞会盟於平凉与副使兵部尚书崔汉衡监军特进宋奉朝等皆入幕次结赞伐鼓三声其众呼讠而至遽出自幕後偶得他马奔归奉朝为乱兵所杀六月赠奉朝开府仪同三司右卫大将军以死王事也。
十一月彭城李子尹务荣丧亲庐於墓侧六年有芝草之祥诏旌其门闾五月建州奏邵武县人黄天丧母庐於墓侧有紫芝生诏旌其门闾。
五年二月润州奏句容人张尝洧居父丧孝行著闻诏旌表其门闾。
八年闰正月赠故御史中丞张巡妻陇西郡夫人李氏申国夫人帛百疋追旧勋也。（臣钦。若等曰：巡事具前）。
十二年七月宣武军节度李万荣病疾署其子乃为兵马使乃杀大将伊娄氵兑张亻丕仓官刘叔向等大将邓惟恭等执乃送京师诏氵兑等三人委中书门下即与追赠仍各与一子八品正员官。
顺宗以贞元二十一年正月即位六月诏曰：前昭义军泗州营衙前兵马使大中大夫试太子宾客兼监察御史张重政门有勋力性推毅勇夙闻克家之美尝称抚众之才近者其父初亡群小扇惑诱以奇计俾执军麾而重政与其母兄号泣固拒遂全恳愿奔告元戎不为利回成其先志於家为孝子在国为忠臣军郡安行义昭著念兹名节感叹良深宜洽恩荣俾弘激劝礼无辟於金革理当申於权夺戎章宪府式宗兼学可起复麾将军守左金吾卫大将军员外置同正员检校太子詹事兼御史中丞仍委淮南节度使与要职事任使重政泗州刺史亻丕之子亻丕在州十馀年拜金吾诏未至病卒军令欲令重政代为将重政与其母徐氏拒不从获免故宠之。
七月赠故忠州别驾陆贽兵部尚书故道州刺史阳城左散骑常侍仍赐其家钱二百千令所在州县给递以。
●卷一百四十
○帝王部　旌表第四
唐宪宗元和元年十二月赠故嘉州刺史崔佐时大理卿佐时为西川留後刘辟所杀故也。
二年七月诏曰：王者旌表通乎！异代况音徽未远名迹可寻风流所传弊俗兴起举其遗直足劝事君故朝议大夫守给事中袭南阳郡公袁高茂功之後清德冠时贞元初职在论尝执谠议封还诏书居平蹈常则然而无忤会节有立皆卓尔而难逾故能望重朝端行满天下未逾大任遽殁中身德之不忘久而弥著朕方弘景化寤寐前良用旌尚德之怀俾申加等之赠哀荣所被劝奖斯存可赠礼部尚书高贞元初抗论卢杞中外相贺数正直者以高为第一李吉甫为相备陈其事始下诏赠。
十月润州李平制曰：王澹赵琦等仗节死义杀身成仁无罪无辜受兹残酷所宜褒表以劝忠贞即加追赠仍令州府致祭收葬其王澹如有子弟服满日与一子八品正员官如更无辜受戮及脱身效顺者亦委李元素具事迹闻奏当有褒赠及加甄录如受戮之中有长行官彳建勿停粮赐优给其家初澹为判官及言归阙署为留後既无行意寻托疾屡改发期澹与中使频谕之不悦澹既总留务或有制置益不能平潜讽亲兵令杀澹者数矣。因散冬衣澹入谒兵士数百人持刃拽於阶下脔食之监军闻乱遣衙官赵琦慰谕。又脔食之及败故有诏赠。
三年二月赠故布衣崔善贞睦州司马旌忠谏也。初李镇浙西恃恩骄恣善贞诣阙上封言罪状德宗械送坑杀之败赠官。
五年正月赠故左神策军大将军阳山郡王郦定进兵部尚书赙布米粟有差定进时号勇将尝征蜀有功及讨王承宗力战阵败驰归马倒贼识曰：郦王也。遂为所害官军为之丧气繇是褒赠。
四月睦州上言州人方良琨六代同居请表其门闾从之。
五月赠故昭义军将曹公左金吾卫大将军公母郑氏封武威郡太夫人仍赐钱三十万先是谋擒卢从史公参之仓卒为乱兵所害故加赠而。又褒封其母焉。
六月丁亥赠故礼部尚书郑叔矩太常卿赠故朔方河中副元帅判官检校户部郎中兼侍御史路泌绛州刺史仍各赐其家绢二百疋至葬日委所在州府量给肋丧事泌为浑从事贞元三年随与吐蕃肝盟而舀既在绝域栖心於释氏之教为赞普所重待以宾礼贞元十九年吐蕃遗边将书求和少子随哀泣疏陈愿允其请表三上德宗命中使谕旨以朝廷惩其宿诈使更要於後信迄数岁不报及帝即位前年蕃使复款塞随五献章上陈。又投书哀诉於宰相裴李藩皆协力为奏言帝允之命徐复等报聘乃特於答诏疏名氏令以归中国吐蕃因复等还遣使来朝遂以泌及叔矩之丧与铭及遗录至朝野伤叹帝悯之命赠赙焉。
六年二月浙江西道观察使以前集贤殿校书郎丁公著孝行闻诏曰：丁公著辞官侍亲不顾荣利高行至性人伦所称今执丧致毁。又闻过礼其所请旌表门闾宜依仍委本州刺史亲自慰问并量给粟帛。
三月甲子赠故金吾卫张克让尚书右仆射克让茂昭长男也。前为易定将木力沟之捷克让有功焉。
十年十二月赠故州刺史陈孝阳洪州大都督旌善状也。
八年四月赠故左神策军兵马使严奉刑部尚书追平蜀之功也。
七月以蜀将郝同美为黎州刺史褒其节也。同美元和初以刘辟之众归而辟屠其家故旌宠之。
十二月敕张茂昭立功河朔举族归朝义烈之风史册攸载或闻身殁之後家无馀财追怀旧勋特越常典宜每年赐其家绢二千疋春秋二时给付。
元年闰八月诏曰：存树风节谓之立名殁加褒饣希所以劝善故朝散大夫试秘书省著作郎兼侍御史甄济昔以文雅见称当时尝因辟召亦佐戎府而能保坚贞之正性以履危机睹逆乱之潜萌不从胁义声可传於竹帛显赠未贲於松楸藩方上陈允叶彝典追加命秩尚服殊荣可赠秘书少监济初为安禄山范阳掌书记天宝十三年济察禄山有异图谋以智免以卫县令齐诚信可托乃求使至卫县具以诚告令弟澄密求羊血以为备至夜伪呕血疾不能支遂舁归及禄山反使伪节度使蔡希德令行戮者李等二人封刀来召察诈不起即就戮之济以左手书云：不得李持刀而前济引首以待希德欷嗟叹李等退以实病报後庆绪继逆。又使郡县强舁至东都安国观经月馀代宗统师收东都济起诣军门表送上都肃宗馆於三司使臣於贼者瞻望以愧其心寻授秘书郎转太子舍人宝应初拜刑部员外郎因蕃寇逃难客於襄州大历中江西观察使魏少游奏授著作郎兼侍御史充莫亻副使终於襄州至是山南东道节度使袁滋奏其节操与权皋同科合载国史敕甄济顷逢屯难不受染风尘之内名迹独全宜付史馆旋。又下制褒赠焉。
是月。又诏曰：孝子刘敦儒生於儒门禀此至性王祥笃行起孝敬而不移曾参养志积岁年而冈怠用弘劝奖宜服官常分曹雒司俾遂私志可守右龙武军兵曹参军分司东都敦儒子玄之曾孙母终居丧致毁雒中谓之刘孝子权德舆留守东都表其志行故授以官。
十月虢州湖城县百姓阎五代同居命旌表之。
十年四月赠工部尚书致仕高彦昭陕府都督如有子孙委中书门下服阕後量材叙用彦昭不知何许人初事李正已及李纳叛彦昭以濮州降於河南都统刘玄佐纳怒杀其妻子有女九岁初见其母几将就害拜天而祝女问其故答曰：以天之神明将有祈也。女曰：天如神明岂使吾效顺而族戮也。如其无知即。又何拜独不拜而死帝闻诏下太常谥曰：愍女当时文士属词以诔之。
十一月赠故寿州死难之将张抱剑刘荣周和等刺史仍以米粟给其家（臣钦。若等曰：时讨淮济抱剑等死王事也。）。
十一年正月赠故成德军节度掌书记殿中侍御史李序工部郎中序安平人百药五代孙举进士尝谒王士贞署为掌书记士贞死序後以他事忤承宗被杀故加赠。
四月山南东道故大将军李仲吕中庸石黄士荣等以死难皆赠刺史（时诸道之师讨镇宗故也。）。
五月山南东道故将南珍哗等十六人忠武军故将乔等三人河东故将徐宙等二人并以死史（亦以镇州用师故也。）。
十二年三月赠故冀州刺史王怡尚书左仆射仍令存访亲族授以封爵怡武俊从子以战功历深冀赵三州刺史承宗之叛怡守南宫县以当王师及王士则为邢州刺史怡诚款通之及士则去邢州怡情颇泄於贼遂遇害并屠其家怡男元伯先潜来京师过定州张茂昭知而留之，於是授监察御史委茂昭军中任使。
七月昭义故将卫重兴等三十二人以死难并赠刺史（镇州用师也。）。
十一月以杨元卿为左金吾将军元卿以淮西从事归朝其妻及男五人皆为贼所害及贼平朝其事命中使至宅为发哀故有此授。
十四年四月诏曰：图难忘死为臣之峻节显忠旌善有国之令猷日者妖竖反覆侮我朝章而濮州刺史高沐劫在凶威潜输忠款讽其不庭之咎将冀革心数其煮海之饶聿求利国伏奏必陈其逆节漏师尝破其阴谋竟以盗憎遂死王事殁而不朽风声凛然式表漏泉之镇州用师也。泽。且彰劲草之节可赠吏部尚书仍委马扌访其遗骸以礼收葬优恤其家如有子孙具名闻奏沐为李师古判官师道擅袭每谋不顺沐广引古今成败谕之前後说师道为善者数千言判官李文会等构於师道沐遂遇害。
九月赠淄州刺史张左散骑常侍登州刺史高曙右散骑常侍莱州刺史李廷远洪州都督莱长史蔡成郸州左司马尚振兖州长史沈皆并赠刺史皆以常谋杀李师道归国为师道所害故也。
李湍妻湍吴元济之军人也。元和中淮西未平湍心怀向顺乃忽渡氵殷河来降乌重裔其妻遽为贼束纟专在树脔而食之至死呼其夫曰：善事乌仆射观者义之至是乌以其事请列於史策十三年宪宗下诏从之。
董昌龄母杨氏昌龄尝为泗州长史世居於蔡少孤受训於母累事吴少诚少阳至元济时为吴房令杨氏潜诫曰：逆顺之礼成败可知汝宜图之昌龄志未果元济。又署为郾城令杨氏复诫曰：逆党欺天天所不福汝当速降无以前败为虑无以老母为念汝为忠臣吾虽殁无恨矣。及王师逼郾城昌龄乃以城降。且说贼将邓怀令归款於李光颜宪宗闻之喜急召昌龄至阙真授郾城令兼监察御史仍赐绯鱼昌龄泣谢曰：皆老母之训宪宗嗟叹良久元济囚杨氏欲杀之而止者数矣。蔡平杨氏幸无恙元和十五年陈许节度使李逊疏杨氏之强明节义以闻乃封北平郡太君。
孝女王和子者徐州人其父及兄为防秋卒戍泾州元和中吐蕃寇边父兄战死无子母先亡和子时年方十七闻父兄殁於边上被徒跣裳独往泾州乞取父兄之殁归徐营葬手植松柏剪坏形庐於墓所节度使王智兴以状闻诏旌表之。
穆宗长庆元年正月以前坊州刺史班肃为司封员外郎时宰臣上言曰：将欲清风俗必在厚人伦窃见皇甫钅专权位盛时班行之中多所亲附及得罪後议论立变憎嫉如雠俗之衰薄一至於此唯班肃以曾为郎官判度支案终始如一独送出城周行之间多美其事今郎秩已罢望授一省官以表其行故有是拜。
是月河阳奏百姓刘士约母疾割股肉以奉母请表门闾从之（议者以神农记辩药物凡陆行伏木栖金石之夥荒裔之产可攻於疾者无不悉载未尝言人之肌肤可以愈疾及开元末有明州域山里人陈藏器著本草拾遗云：人肌主羸疾自後闾阎相亻效自残往往而有）。
二年正月诏曰：故魏博等州节度观察处置等使起复宁远将军检校工部尚书兼魏州大都督府长史御史大夫赐紫金鱼袋田布朕以寡昧临御万邦威刑不能弭干纪之变道化不能驯多僻之俗致使上公罹祸田氏积冤爰整旅以徂征每终食而三叹自兹吊伐骤涉寒暄虽良将锐师皆云：协力而俟时观[C260]未即齐驱嗟我诚臣结其哀愤引迁延之咎以自刻责奋决烈之志以谢君亲白刃贯於肝心鸿毛喻其生死忠臣孝子一举两全晋称卞氏之门汉表尸卿之节比方於布今古为邻况其临命须臾处之不挠载形章表益见深衷间使发函悼心疾首从先臣於厚载尔则无愧睹遗像於麟阁予何可堪端揆崇名职丧彝典匪以为报聊摅永怀可尚书右仆射赙布三百米粟二百石。
六月乙酉诏曰：田布顷因戎旅发愤自裁言念忠诚岂忘赡┰宜赐钱一千贯绢一千疋以充葬用。
九月赠汴州故将郭昌晏礼部尚书昌晏前欲密谋诛留後李以其谋通於韩充（臣钦。若等曰：李卞将逐其帅李厚自为留後韩充弘之弟也。）事泄被害故加宠赠。
三年十月以潞州左司马贾直言为谏议大夫直言以孝闻人称其代父饮救得不死而手足枯阳於郓州累有忠言激李师道不听亦不忍杀。
敬宗宝历元年六月虢州刺史陆亘上言玉城县百姓阎丰阝五代同居请旌其门闾兼追赠丰阝五代祖庭训一官从之。
文宗以宝历二年即位赐刘克明母钱一千贯绢五百疋婢二人以其不从克明为乱赏之也。
太和二年九月诏曰：见危致命之死不颂处其义则白刃可蹈得其所则鸿毛犹轻此忠臣烈士所以垂名不朽者也。故棣州刺史充本州镇遏兵马使栾禀受正气发挥壮猷属逆竖乱常反形潜具於此时密献成朕。且欲谕以文告革其非心重难兴师因寝其奏而沉谋中泄遘兹深冤眷言此心伤恨何已可赠工部尚书仍许归葬上都令所在路次州县供熟食兼芜夫等应缘葬事所须并令官给贼平之後仍访其子孙亲属。
三年六月录诸道战殁大将并赠以官。
四年正月故东州将李载等九人并加褒赠殁於蛮寇故也。
六年九月赐故幽州观察判官摄监察御史韦雍妻萧氏兰陵县君雍故太子宾客张弘靖在幽州日所署判官当是时属朝廷制置未备幽州俗本凶悍尤不乐文儒为主帅宾佐习於常态忘其变通议论不密卒然起乱雍时家亦从劫暴萧氏闻难号呼专执夫袂左右格去以死不从及雍临刃萧氏涕而告曰：妾不幸年少义不苟活今日之事愿先就死执刃者断其臂词气不挠虽凶悍圜视无不伤叹其夕萧氏亦卒幽州节度使杨志诚表明其事故追封焉。
十月山南东道观察使奏郢州长寿县竟陵乡村山孝子史博年齿尚纟刀母亡庐墓被泣血誓志终身诏表其门闾。
十二月宣州观察使沈传师奏泾县游道乡百姓万晏自高祖κ至仲芳五代同居诏表其门闾
七年三月壬子浙江东道奏越州萧山县百姓李渭纟刀失父母与兄二人同居兄病渭割股疗後两兄俱死奉寡嫂孤侄二十馀年衣食无偏庄田租税渭自主办资财钥寡嫂掌之孤侄妇孙共三十三人其家生芝草请旌表从之。
开成元年赠太尉秀实子太仆卿伯伦卒宰臣李石奏曰：伯伦秀实之子自古没身以利社稷者无如秀实之贤帝悯然曰：伯伦宜加赙赐仍辍朝一日以礼忠臣之嗣。
二月丙戌诏曰：故邕州都督府录事参军卫方厚妻程氏乃者吏为不道虐杀尔夫诣阙申冤徒步万里崎岖Τ畏滨於危亡血诚既昭幽愤果雪虽古之烈妇何以加焉如闻孤孀无依昼哭待尽俾荣禄养仍锡疏封可武昌县君仍赐一子九品正员官方厚为董昌龄所杀程氏知其夫为昌龄所害力不能克遂抑其哀如非冤者昌龄雅不疑听其归丧故得以徒行诣阙帝因谏官论昌龄不宜为郡再谴昌龄遂有此命。
是月以盐铁宣歙院官检校膳部员外郎颜从览为主客员外郎赠太师颜真卿曾孙弘式为同诏曰：朕每览国史见忠烈之臣未尝不嗟叹久之思有以报如闻从览弘式实杲卿真卿之孙永惟九原既不可作旌其嗣续谅叶典彝考绩已深於宦途者命列於中台官次未齿於缙绅者俾佐於左辅庶使天下再新义风。
三年十一月甲戌户部侍郎李珏奏庐州舒城县太平乡百姓徐行周叔伯兄弟五代同居请免其同籍户税从之。
十二月宣歙观察使崔郸奏溧阳县百姓陈五代同爨请蠲除赋税旌表门闾从之。
四年十二月赠故易定观察判官兼侍御史李士季给事中其家委韩威安存丧事官给仍赐一子官待服阕日具名闻奏士季为易定节度张从事卒之初士季知留务三军欲立之子元益士季不从遂为乱兵所害至是举褒赠之典。
武宗会昌元年三月赠裴度太师制曰：尧之旧臣伯益显庸於舜禹周之元老召公流美於成康永惟其人是属良相裴度始以谋策除害佐烈祖之中兴终以忠贞立朝毗累圣之鸿业经纬之志华皓不衰功勋烂然图史辉焕奸邪所忌О於时暨氛雾既开鱼水将协条风孰见其喜愠零雨皆美其来归未践明庭遽婴沉痼威凤莫翔於旧沼虚舟长往於夜川殂谢之初朋党异议赠典不称人情郁然属告类上玄涣流大号载怀先正宜有褒称宠既及於雒师恩有加於在昔岂必望ガ侯之垄方念茂功过冯道之祠乃思遗美以兹为劝可不务乎！。
宣宗太中六年六月兖海节度使萧ㄈ奏臣当道先差赴庆州行营阵殁押官郑神佐在室女年二十四先亡父未行营已前许嫁与右骁雄将官健李会庆并未受财礼阿郑知父神佐阵殁遂与李玄庆休亲截坏形自往庆州北淮安镇收亡父遗骸到兖州瑕丘县与亡母合葬讫便於茔内庐墓手植松柏誓不人伏以闾里之中罕知礼教女子之性尤昧义方阿郑痛结穷泉哀深陟岵投身砂碛收父遗骸远自边陲得还闾里感蓼莪以起恨侍丘墓以誓心此皆陛下孝理弘深德风煦被遂变犭广野之性潜知礼义之方求之古人斯为烈女臣ㄈ忝廉察敢不上闻伏望天恩宣下有司特赐旌表仍放本户两税以彰至敕旨宜依。
懿宗咸通三年正月寿州奏礻卑将何武讨贼死於盛唐县诏赠检校左散骑常侍制曰：地连山薮境有逋逃武能首率郡兵身殁王事既嘉忠荩宜示褒赠不惟慰彼漏泉将亦激其群校。
郑畋为凤翔节度使检校司空同中书门下平章事卒昭宗册赠司徒谥曰：文昭初李茂贞。表曰：勋不废前代格言无美不称先王令典是垂休於国牒将衍示於孙谋其有汉阁元勋岐山茂政霜露於大树蓬蒿将没於丰碑叹泉扃而缛礼未加顾藩翰而清风尽在是敢敷陈往事启迪前功庶雅颂而重兴冀徽猷而复举臣伏见故凤翔尹同中书门下平章事郑畋瑞应星精祥开日角建洪炉於圣代成庶类於明时凤毛方浴於春池龙节忽移於右辅旋於群鸱聚噪方猬攒锋苍黄而玉辇省方次第而金门撤锁九州相望初犹豫以从风百辟无归半狐疑而委质郑畋峨冠竖褒袖运筹罗将校於帐前列貔貅於麾下乃言曰：封豕肆凶长鲸喷毒生灵於涂烬委神器於腥膻我国家时运虽艰天历方远，岂可以大朝簪绂当屈节於豺狼近甸藩篱欲输诚於虺蜥繇是埋牲誓众[C260]鼓出师飞羽檄於四方会诸侯於万里擎回地轴决惊波而尽入东溟抽转天关驱列宿而咸尊北帝雷喧鼙鼓山轰旌旗五兵才入犬牙一阵尽涂龙尾值大憝建瓴之势在元臣反掌之间不意天柱朝摧将星夜殒竹帛徒悬於皎日衣冠已隔於佳城始举义师爰从指顾禀三令五申之训职囊沙减灶之谋今则谬以微功叨居重镇仰高踪而如在念遗烈而未书伏乞皇帝陛下显举旧勋荣加盛礼俯尽褒酬之典遐追范之功俾四海有闻致九泉无恨时朝廷览表方有是赠。
哀帝天元年十月琅州节度使雷彦恭奏楚大夫屈原庙在当道请赐封崇敕曰：楚三闾大夫屈原正直事君文章饣希已当椒兰之是佞俾蕙ぇ之不香显比干之赤心蹑彭咸於绿水虽楚烟荆雨随强魄於故乡而福善祸氵播明灵於巨屏名早流於竹素功有益於州闾爰表厥封用旌良美宜封为昭灵侯。
後唐庄宗同光二年四月即位於魏州下制曰：应有奉使危邦罹殃殊域既遭陷害深可悯伤如伊镡盖寓戴汉超李承勋之徒仰所司具名录奏朝廷必议褒赠。
十月平汴州诏有交锋战阵殁於王事未经追赠各与赠官。
二年三月安义李存霸奏屯留县坊市百姓韩德兄弟累世同居母死割乳以祭庐於墓侧累年种瓜合欢同蒂旌表之。
</div>
    <div class="pagination">
<a href="册府元龟_page114.html">上一页</a><span>...</span><a href="册府元龟_page110.html">110</a><a href="册府元龟_page111.html">111</a><a href="册府元龟_page112.html">112</a><a href="册府元龟_page113.html">113</a><a href="册府元龟_page114.html">114</a><span class="current-page">115</span><a href="册府元龟_page116.html">116</a><a href="册府元龟_page117.html">117</a><a href="册府元龟_page118.html">118</a><a href="册府元龟_page119.html">119</a><a href="册府元龟_page120.html">120</a><span>...</span><a href="册府元龟_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
