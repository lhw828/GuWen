<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 7 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 7 页/共 736 页
  </h1>
  <div class="content">
   晋少帝高祖从子天福元年为北京留守二年授开封尹三年封郑王俄加同平章事六年高祖幸邺十二月以帝为广晋尹封齐王七年六月即皇帝位。
汉隐帝高祖第二子天福十二年高祖践祚以帝为左卫将军检校司徒寻为大内都检校太保乾佑元年二月辛巳授帝特进检校太尉同平章事封周王宣制毕有顷召文武百寮赴万岁殿宣制即皇帝位周世宗太祖养子广顺元年太祖践祚授澶州节度使检校太保二年加同平章事三年三月除开封尹晋王显德元年正月加侍中判内外兵马事是月丙申宣制即皇帝位。
恭帝世宗之子显德六年六月癸未制授左卫上将军封梁王甲午宣制即皇帝位。
●卷十二
○帝王部　中兴
夫帝运之兴业厚者其绪远圣德所被泽广者其民怀虽复嗣世间衰稗政相继而继瓞遐裔奋其馀烈兆庶欣戴复主厥祀故夏氏微弱少康起於庖正周道中绝宣王专其北伐汉光识真人之讠晋元应渡江之谣虽灵命之有归亦众诚之攸赞非夫推亡攻昧劳来安集牢笼如天地慈育如父母其孰能抑扬前轨恢续旧服者哉！。
夏少康帝相子也。帝相立后羿自Θ迁于穷石因夏民以代夏政恃其射也。（羿善射）。不修民事而氵于原兽（氵放原野）弃武罗伯因熊髡ζ圉（四子皆羿之贤臣）而用寒浞寒浞伯明氏之谗子弟也。（寒国北海平寿县东有寒亭伯明其君名）。伯明后寒弃之夷羿收之（夷氏）信而使之以为己相浞行媚于内（内宫人）而施赂于外愚弄其民（欺罔之）而虞羿于田（乐之以游田）树之诈慝以取其国家（树立也。）外内咸服（信浞诈）羿犹不悛（悛改也。）将归自田（羿猎还）家众杀而烹之以食其子（食羿子）其子不忍食诸死于穷门（杀之于国门）靡奔有鬲氏（靡夏遗臣事羿者有鬲国名今平原鬲县）浞因羿室（就其妃妾）生浇及恃其谗慝诈伪而不德于民使浇用师灭斟灌及斟寻氏（二国夏同姓诸侯仲康之子后相所依乐安寿光县东南有灌亭北海平寿县东南有斟亭）处浇于过处于戈（过戈皆国名东莱掖县北有过乡戈在宋郑之间）靡自有鬲氏收二国之烬（烬遗民）以灭浞而立少康（少康夏后相之子）少康灭浇于过后杼灭于戈（后杼少康子）有穷繇是遂亡失人故也。又伍员谏吴王曰：昔有过浇杀斟灌以伐斟寻（浇寒浞子封於过者二斟夏同姓诸侯襄四年《传》曰：浇用师灭斟灌）灭夏后相（夏后相启孙也。后相失国依于二斟复为浇所灭）后纟昏方娠逃出自窦（后纟昏相妻娠怀身也。）归于有仍（后缗有仍氏女）生少康焉为仍牧正（牧官之长）浇能戒之（毒也。戒备也。）浇使椒求之（椒浇臣）逃奔有虞为之庖正以除其害（虞舜後诸侯也。梁国有虞县庖正掌膳羞之官赖此以得除巳害）虞思，於是妻之以二姚（思有虞君也。虞思自以二女妻少康姚虞姓）有田一成有众一旅（方十里为成五百人为旅）能布其德而兆其谋（兆始）以收夏众抚其官职（襄四年《传》曰：靡自有鬲氏收二国之烬以灭浞而立少康）使女艾谍浇（女艾少康臣谍侯也。）使季杼诱（浇弟也。季杼少康子后杼也。）遂灭过戈复禹之绩（过浇国戈国）祀夏配天不失旧物。
周宣王静厉王子也。初为太子时厉王为国人所袭出奔於彘（彘晋地汉为县属河东）太子静匿召公之家国人闻之乃围之召公曰：昔吾骤谏王王不从以及此难也。今杀王太子王其以我为雠而怼怒乎！夫事君者险而不雠（在危险之中）怨而不怒况事王乎！乃以其子代王太子太子竟得脱召公周公二相行政号曰：共和共和十四年厉王死于彘太子静长於召公家二相乃共立之为王是为宣王宣王即位二相辅之修政法文武成康之遗风诸侯复宗周。又云：宣王承厉王衰乱之敝万民离散不安其居而能劳来还定安集之至于矜寡无不得其所故诗人作鸿雁之篇以美之。又云：宣王任贤使能周室中兴故尹吉甫作民之篇後汉光武王莽末南阳荒饥因卖於宛宛人李通等以图讠说光武光武初不敢当然独念兄伯升素结宾客必举大事。且王莽败亡已兆天下方乱遂与定谋，於是乃市兵弩与李通从弟轶等起於宛时年二十八遂将宾客还舂陵时光武兄伯升已会众起兵初诸家子弟恐惧皆亡逃自匿曰：伯升杀我及见光武纟衣大冠（舆郡志曰：大冠谓武官冠东观记曰：上时纟衣大冠将军服也。）皆惊曰：谨厚者乃复为之乃稍自安伯升，於是招新市平林兵（新市县属江夏郡故城在今郢州富水县东北平林地名今在随州随县东北）与其帅王凤陈收西击长聚（聚居也。小於乡曰：聚）光武初骑牛杀新野尉乃得马（尉秦官秩四百石至二百石也。）进屠唐子乡（多所诛杀曰：屠唐子乡有唐子山在今唐州湘阳县西南）。又杀湖阳尉（湖阳属南阳郡今唐州县也。）军中分财不均众恚恨欲反攻诸刘光武敛宗人所得物悉以与之众乃悦进扌┧棘阳与王莽前队大夫甄阜属正梁丘赐战於小长安（续《汉书》曰：氵育阳县有小长安聚故城在今邓州南阳县南）汉军大败更始元年正月甲子朔汉军复与甄阜梁丘赐战於氵比水西大破之斩阜赐（氵比水在今唐州氵比阳县南庐江县亦有此水与此有别也。）伯升。又破王莽纳言将军严尤秩宗将军陈茂于氵育阳（氵育阳县属南郡故城在今邓州南阳县南氵育水之阳）进围宛城二月辛巳立刘圣公为天子以伯升为大司徒光武为太常偏将军三月光武与诸将犭旬昆阳定陵郾皆下之（犭旬略也。昆阳定陵郾皆县名并属颍川郡）多得牛马财物数十万斛转以馈宛王莽闻阜赐死汉帝立大惧遣大司徒王寻大司空王邑将兵百万其甲士四十二万人五月到颍川复与严尤陈茂合光武将数千兵徼王莽兵于阳关聚（聚名也。郦道元《水经注》曰：颍水东南经阳关聚聚夹颍水相对在今雒州阳翟县西北）诸将见寻邑兵盛反走驰入昆阳皆惶怖忧念妻孥（孥子也。）欲散归诸城光武议曰：今兵既少而外寇强大并力御之功庶可立如欲分散势无俱全。且宛城未扌┧（谓伯升图之未扌┧也。）不能相救昆阳郡破一日之间诸部亦灭矣。今不同心胆共举功名反欲守妻子财物邪诸将怒曰：刘将军何敢如是光武笑而起会候骑还言大兵。且至城北军陈数百里不见其後诸将遽相谓曰：更请刘将军计之光武复为图画成败诸将忧迫皆曰：诺时城中唯有八九千人光武乃使成国上公王凤廷尉大将军王常留守夜自与骠骑大将军宗佻五威将军李轶等十三骑（王莽置五威将军其衣服依五方之色以威天下李轶初起犹假以为号）出城南门於外收兵时莽军到城下者。且十万光武几不得出既至郾定陵悉发诸营兵而诸将贪惜财货欲分留守之光武曰：今。若破敌珍宝万倍大功可成如为所败首领无馀何财物之有众乃从严尤说王邑曰：昆阳城小而坚今假号者在宛亟进大兵（亟急也。）彼必奔走宛败昆阳自服邑曰：吾昔以虎牙将军围翟义坐不生得以见责让（翟义方进少子为东郡太守王莽居摄义心恶之乃立东平王子信为天子义自号天柱大将军以诛莽莽乃使孙建王寻将兵击义破之义亡自杀故坐不生得）今将百万之众遇城而不能下何谓邪（遇或为过）遂围之数十重列营百数车十馀丈（车即楼车称言其高也。升之以望敌犹《墨子》云：公输般为梯之械）瞰临城中（俯视曰：瞰）旗帜蔽野（《广雅》曰：帜幡也。）埃尘连天钲鼓之声闻数百里或为地道冲朋撞城（冲撞车也。《诗》曰：临冲闲闲朋楼车也。）积弩乱发矢下如雨城中负户而汲王凤等乞降不许寻邑自以为功在漏刻意气甚逸夜有流星坠营中昼有如坏山当营而陨不及地尺而散吏士皆厌伏（续汉志曰：如坏山谓营头之星也。古曰：营头之所坠其下覆军杀将血流千里）六月己卯光武遂与营部俱进自将步骑千馀前去大军四五里而陈寻邑亦遣兵数千合战光武自斩首数千级（秦法斩首一赐爵一级故因谓斩首为级）诸部喜曰：刘将军平生见小敌怯今见大敌勇甚可怪也。且复居前请助将军光武复进寻邑兵却诸部共乘之斩首数百千级连胜遂前时伯升扌┧宛已三日而光武尚未知乃伪使持书报城中云：宛下兵到而阳堕其书寻邑得之不喜诸将既经累捷胆气益壮无不一当百光武乃与敢死者三千人从城西水上冲其中坚（死谓果敢而死者凡军中事军将最尊居中以坚锐自辅。故曰：中坚也。）寻邑陈乱乘锐崩之杀王寻城中亦鼓讠而出中外合势震呼动天地莽兵大溃走者相腾践奔殪百馀里间（殪仆也。）会大雷风屋瓦皆飞雨下如注氵蚩川盛溢（水出南阳鲁阳县西尧山东南经昆阳城北东入）虎豹皆股战士卒争赴溺水者以万数水为不流王邑严尤陈茂轻骑乘死人渡水逃去尽获其军实辎重车甲氵蚩宝不可胜举之连月不尽或燔烧其馀光武因复犭旬下颍阳颖伯升为更始所害更始拜光武为破虏大将军封武信侯九月三辅豪杰共诛王莽传首诣宛更始将北都雒阳以光武行司隶校尉使前整修宫府，於是置寮属作文移从事司察一如旧章时三辅吏士东迎更始见诸将过皆冠帻（汝汉官仪曰：帻者古之卑贱不冠者之所服也。）服妇人衣诸于绣屈（诸于大掖衣也。如妇人之衣屈亦作衤屈今之半臂也。）莫不笑之或有畏而走者（续汉志曰：时知者见之以为服之不衷身之灾也。乃奔入边郡避之是服妖也。其後更始遂为赤眉所杀）及见司隶僚属皆欢喜不自胜老吏或垂涕曰：不图今日复见汉官威仪由是识者皆属心焉及更始至雒阳乃遣光武以破虏将军行大司马事十月持节北渡河镇慰州郡所到郡县辄见二千石长吏三老官属下至佐吏考察黜陟如州牧行部事辄平遣囚徒除王莽苛政复汉官名吏人喜悦争持牛酒迎劳进至邯郸二年正月光武以王郎新盛乃北犭旬蓟王郎移檄购光武十万户而故广阳王子刘接起兵蓟中以应郎城内扰乱转相惊恐言邯郸使者方到二千石以下皆出迎，於是光武趣驾南辕晨夜不敢入城邑舍食道旁至饶阳县官属皆乏食光武乃自称邯郸使者入傅舍傅吏方进食从者饥争夺之傅吏疑其伪乃椎鼓数十通绐言邯郸将军至官属皆失色光武升车欲驰既而惧不免徐还坐曰：请邯郸将军入久乃驾去传中人遥语门者闭之门长曰：天下讵可知而闭长者乎！遂得南出晨夜兼行蒙犯霜雪天时寒面皆破裂至滹沱河无船遇冰合得过既入信都因发旁县得四千人先击堂阳贲县皆降之王莽和戎卒正邳彤亦举郡降。又昌城人刘植宋子人耿纯各率宗亲子弟据其县邑以奉光武，於是北降下曲阳众稍合乐附者至有数万人复北击中山扌┧卢奴所过发奔命兵移檄边部共击邯郸郡县还复响应南击新市真定元氏房子皆下之因入赵界时王郎大将李育屯柏人汉兵不知而进前部偏将朱浮邓禹为育所败亡失辎重光武在後闻之收浮禹散卒与育战於郭门大破之尽得其所获育还保城攻之不下，於是引兵拔广阿会上谷太守耿况渔阳太守彭宠各遣其将吴汉寇恂等将突骑来助击王郎更始亦遣尚书仆射谢躬讨郎光武因大飨士卒遂东围钜鹿王郎守将王饶坚守月馀不下郎遣将倪宏刘奉率数万人救钜鹿光武逆战于南栾（县名属钜鹿郡《左传》齐国夏伐晋耿栾即其地也。其後南徙故加南俗谓之伦声之转也。）斩首数千级四月进围邯郸连破之五月拔其城更始遣侍御史持节立光武为萧王悉罢兵诣行在所光武辞以河北未平不就徵自是始贰於更始是时长安政乱四方皆叛梁王刘永擅命睢阳公孙述称王巴蜀李宪自立为淮南王秦丰自号楚黎王张步起琅琊董宪起东海延岑起汉中田戎起夷陵并置将帅侵略郡县。又别号诸贼铜马大彤高湖重连铁胫大枪尤来上江青犊五较檀乡五幡五楼富平获索等各领部曲众合数百万人所在寇掠光武将击之先遣吴汉北发十部兵幽州牧苗曾不从汉遂斩曾而发其众秋光武击铜马于邬（县名属钜鹿郡故城在今冀州鹿城县东）吴汉将突骑来会青阳贼数挑战光武坚营自守有出卤掠者辄击取之绝其粮道月馀日贼食尽夜遁去追至馆陶大破之赤眉别帅与大枪青犊十馀万众在射犬光武进击大破之众皆散走使吴汉岑彭袭杀谢躬于邺青犊赤眉贼入函谷关攻更始光武乃遣邓禹率六裨将引兵而西以乘更始赤眉之乱时更始使大司马朱有舞阴王李轶等屯雒阳光武亦令冯异守孟津以拒之建武元年春正月平陵人方望立前孺子刘婴为天子更始遣丞相李松击斩之光武北击尤来大枪五幡於元氏追至右北平连破之。又战于顺水北乘胜轻进反为所败贼追急短兵接（短兵刀剑也。）光武自投高岸遇突骑王丰下马授光武抚其肩而上顾笑谓耿曰：几为虏嗤频射却贼得免士卒死者数千人散兵归保范阳军中不见光武或云：已殁诸将不知所为吴汉曰：卿曹努力王兄子在南阳何忧无主众恐惧数日乃定贼虽战胜而素慑大威客主不相知夜遂引去大军复进至安次与战破之斩首三千馀级入渔阳乃遣吴汉率耿陈俊马武等十二将军追战於潞东及平谷大破灭之朱有追讨难将军苏茂攻温冯异寇恂与战大破之斩其将贾︹，於是诸将议上尊号光武惊曰：何将军出是言可斩也。乃引军还蓟及行至高阝（县名今赵州高邑县也。）︹华自关中奉赤伏符至（续《汉书》曰：︹华颍川人）群臣因复奏曰：受命之符人应为大万里合信不议同情周之白鱼曷足比焉今上无天子海内淆乱符瑞之应昭然著闻宜答天神以塞群望光武，於是命有司设坛场於高阝南千秋亭五成陌六月己未即皇帝位燔燎告天于六宗望於群神其祝文曰：皇天上帝后土神祗卷顾降命属秀黎元为民父母秀不敢当群下百僚不谋同辞咸曰：王莽篡弑窃位秀发愤兴义兵破王寻王邑百万众於昆阳诛王郎铜马赤眉青犊贼平定天下海内蒙恩上当天心下为元元所归谶记曰：刘秀发兵捕不道卯金德为天子秀犹固辞至于再至于三群下佥曰：皇天大命不可稽留敢不敬承，於是改元为建武晋元帝宣帝曾孙累加安东将军都督扬州诸军事永嘉初用王导计始镇建邺加镇东大将军及怀帝蒙尘於平阳司空荀藩等移檄天下推帝为盟主江州刺史华轶不从使豫章内史周广前江州刺史卫展讨擒之愍帝即位加左丞相岁馀进位丞相大都督中外诸军事遣诸将分定江东斩叛者孙弼於宣城平杜於湘州承制赦荆扬及西都不守帝出师露次躬擐甲胄移檄四方徵天下之兵克日进讨明年二月辛巳平东将军朱哲至宣愍帝诏曰：遭运屯否皇纲不振朕以寡德奉承洪绪不能祈天永命绍隆中兴至使外夷敢帅其众逼迫京辇朕今幽塞穷域忧虑万端恐一旦无卿指诣丞相具宣朕意使摄万机时据旧都复陵庙以雪大耻三月帝素服出次举哀三日西阳王及群僚参佐州正牧守等上尊号帝不许等以死固请至于再三帝慨然流涕曰：孤罪人也。惟有蹈节死义以雪天下之耻庶赎钺之诛吾本琅琊王诸贤见逼不已乃呼私奴命驾将反国群臣乃不敢逼请依魏晋故事为晋王许之辛卯即王位改元建武元年诸参军拜奉车都尉掾属驸马都尉辟掾属百馀人时人谓之百六掾乃备百官立宗庙社稷于建康二年三月癸丑愍帝讣至帝斩居庐丙辰百僚上尊号令曰：孤以不德当厄运之极臣节未立营救未举夙夜所以忘寝食也。今宗庙废绝亿兆无系群臣庶尹咸勉之以大政亦何以辞辄敬从百执是日即皇帝位改元大兴大赦天下四年春鲜卑末波奉皇帝信玺庚戌告於太庙乃受之。
○帝王部　告功
夫王者之师所以征不庭而遏乱略震皇灵而昭文德者焉当其戎狄凭陵侵轶边境蛇豕┧扈背违文告则恭行天讨吊彼民患及夫戡难而振旅也。乃命有司择吉日布六师备凯乐献于九庙陈于大社上以修荐告之典下以行饮至之礼归功於祖考让德于穹昊以至行过之地下诏而锡嘉名受降之壤刊石以载丕绪皆所以示休烈於兆庶扬天声於华夷俾赫赫之盛播于风雅故颂曰：维天之命於穆不已此周人以太平告文王也。信乎！盛德之事哉！。
周武王克商之明日除道修社及商纣宫及期百夫荷罕旗以先驱（九旒罕皆旗名）武王弟叔振铎奉陈常车周公旦把大钺毕公把小钺以夹武王散宜生太颠闳夭皆执剑以卫武王王既入立于社南大卒左右毕从毛叔郑奉明水（司ピ氏以鉴取明水於月以为玄酒）卫康叔封布兹（兹者藉席之名诸侯病曰：负兹）召公赞采师尚父牵牲尹佚祝曰：殷之末孙季纣殄废先王明德侮蔑神祗不祀昏暴商邑百姓其章显闻于天皇上帝，於是武王再拜稽首曰：膺更大命革殷受天明命武王。又再拜稽首乃出。
汉武帝元鼎六年冬将幸缑氏（上侯反）至左邑桐乡闻南越吕嘉破以为闻喜县春至汲新中乡得吕嘉始为获嘉县。
元帝建昭四年正月以诛郅支单于告祠郊庙赦天下群臣上寿置酒以其图书示後宫贵人（讨郅支之图书也。）。
後汉光武建武三年闰正月赤眉君臣面缚奉高皇帝玺绶诏曰：群盗纵横贼害元元盆子窃尊号乱惑天下朕奋兵讨击应时奔解十馀万众束手降伏先帝玺绶归之王府斯皆祖宗之灵士人之力朕曷足以飨斯哉！其择吉日祀高庙。
和帝永元元年六月车骑将军窦宪大破匈奴闰七月诏曰：匈奴背叛为害久远赖祖宗之灵师克有捷鬼虏破碎遂扫厥庭（庭谓单于所尝居也。）役不再籍（犹言籍不再举）万里清荡非朕小子眇身所能克堪有司其案旧典告类荐功以彰休烈。
魏太祖建安二十一年二月平张鲁还邺有司以太牢告至策勋于庙。
高贵乡公甘露三年二月大将军司马文王陷寿春城斩诸葛诞三月诏曰：古先克敌收其尸以为京观所以惩昏逆而彰武功也。汉孝武元鼎中改桐乡为闻喜新乡为获嘉以著南越之亡大将军亲扌六戎营据丘头内夷群凶外殄寇虏功济兆民声振四海克敌之地宜有令名其改丘头为武丘以武平乱後世不忘亦京观二邑之义也。
後魏太武正平元年三月至自南伐饮至策勋告于宗庙。
孝文延兴二年三月太上皇至自北讨饮至策勋告于宗庙。
太和十九年五月至自南伐齐告于太庙。
二十三年正月帝伐齐至自邺告于庙社行饮至策勋之礼。
後周武帝建德六年四月平齐自邺还京列齐主於前其王公等并从车辇旗帜及器物以次陈於其後大驾布六军备凯乐献俘於太庙京邑观者称万岁隋高祖开皇九年四月晋王平陈还帝幸骊山亲劳之三军凯入献俘於太庙。
唐高祖武德元年十一月秦王平薛仁杲凯旋献俘於太庙。
四年六月秦王平王世充窦建德凯旋亲披黄金甲陈铁马万馀骑甲士十三万人前後部鼓吹俘二伪主及隋器物辇辂献于太庙帝大悦行饮至礼以享焉。
太宗贞观四年三月大同道行军副总管张宝相生擒颉利可汗献於京师帝以颉利可汗告於太庙。
十九年六月帝亲征高丽次安市城高丽别将高延寿等帅兵十五万以拒王师大扌管李世率兵奋击帝自高峰引军临之杀获不可胜纪延寿等以其众因名所幸为驻跸山刻石纪功焉。
二十年三月至自辽东献俘授馘备法驾具凯旋之礼蛮夷君长及京邑士女夹道陈设观者填噎咸称万岁。
八月帝幸灵州。又幸汉故甘泉宫诏曰：朕劳形育物尽敬承天蠢动不安节风而罔倦荒隅未静救焚而靡息独运方寸贯彻上玄凝想冕旒化行戎狄是知惟天为大合其德者弗违谓地盖厚体其仁者光被故能弥纶八极舆盖两仪上帝福谦斯其效矣。彼匈奴者与开阖以俱生奄有龙庭共上皇而并列僭称骄子分天街于紫宸仰应旄头抗大礼于皇极流殃构祸连年压境射雕驰骑亟饮溧川枉矢腾氛频惊渭贻先皇之动色俾黎庶之涂原社稷为虞轸情何巳自朕御天下二纪于兹曩者聊命偏师遂擒颉利今兹始弘庙略已灭延ヌ虽则麾驾出征未逾郊甸前驱所蔺才掩塞垣长策风行已振金微之表扬威电发远沙场之外遂使雁山之北无复单于龙烛之南大开封域其契车必俟斤及铁勒诸姓回纥胡禄俟利发等总统百馀万户散出北溟远遣使人委身内属请同编列并为州郡引领翘足暴十日而行油延首求哀沉九泉而请营魄朕当暂幸灵州亲抚归附弘兹肆赦加以施生颁惠天隅曜威灵朔收其瀚海尽入提封解其辫并垂冠带混元以殊未前闻无疆之业永贻来裔古人所不能致今既吞之前王所不能屈今咸灭之斯实书契所未有古今之壮观岂朕一人独能宣力盖繇上灵储祉锡以太康宗庙威灵成兹克定即备礼告於清庙仍以大庆颁示普天俾与黎元同兹有赖。
二十二年五月右卫率长史王玄策俘帝那伏王阿罗那顺以诣阙太宗大悦谓群臣曰：夫人耳目玩於声色口鼻耽於臭味此乃败德之源。若波罗门不劫掠我使人岂致俘虏耶缅寻惟昔中山以贪宝取毙蜀侯以金牛致灭莫不繇之乃诏所司以一太牢处告宗庙。
闰十二月昆山道扌管阿史那社尔破龟兹执其王诃利布失毕及其相郡利以归明年正月辛亥献于社稷壬子献于紫微殿。
高宗永徽元年九月庚子右骁卫郎将高侃执车鼻可汗至京师癸卯献于社庙。又献于昭陵甲寅献于武德殿。
显庆三年十一月伊丽道行军副总管萧嗣业擒阿史那贺鲁至京师甲午献于昭陵丙申告于太社初贺鲁等俘虏将至帝谓侍臣曰：贺鲁蒙先朝恩礼割二千馀帐令其统摄背恩忘义自取灭亡今欲先献俘于昭陵可乎！许敬宗对曰：古者出师凯旋则饮至策勋于庙。若诸侯以王命讨不庭亦献俘馘于天子近代军将征伐克捷亦用斯礼未闻献于陵所也。伏以园寝严敬义同清庙陛下孝思所发在礼无违亦可行也。
总章元年十月司空李破高丽虏高藏男建男产等以归京师帝令领高藏等俘囚便道献于昭陵仍备军容奏凯歌入京城献于太庙十二月帝亲祠南郊以高丽平昭告上帝。
玄宗开元二十年三月信安王衤韦及幽州长史赵含章大破叛奚及契丹於幽州之北敕曰：诛有罪讨不庭去其毒螫登于仁寿固以俯安庶类仰叶灵心顷以两蕃背恩爰命龚伐精意处告顺天行诛干旄所指不战而溃山谷遗类尽为俘馘疾如震霆动。若神助，岂非昊穹垂福陵庙降灵故得万旅安全一隅澄晏永惟昭感之著先洽顾怀之福处奉明灵载深寅畏宜令所司择日发使告享诸陵庙。又命王浚亲统奚契丹俘虏告庙。
二十二年六月幽州节度副大使张守大破林胡遣使献捷敕曰：边境为患莫甚於林胡朝廷是虞几烦於将帅而车徒屡出刍粟载劳使燕赵黎萌略无宁岁而山戎种落尝为匪人近者辄变枭声敢为兽搏幽州节度副大使张守等乘间电发表里齐攻积年逋诛一朝翦灭则东北之便以廓清河朔之人顿宽征伐此皆上凭九庙之略下仗群帅之功今既凯旋敢不以献宜择日告九庙所司准式。
二十八年八月幽州节度使奏破奚契丹敕曰：蕞尔狂胡尚有馀孽近令讨袭应时摧败岂朕菲德能茂厥功此繇宗庙之灵所以然也。宜择日告庙。
天宝五载正月己巳献陇右所获吐蕃突厥俘于太清宫庚午献于太庙。
肃宗至德二年九月元帅广平王收西京甲辰捷书至行在百僚称贺即日告捷於蜀太上皇遣宰相裴冕入京告郊庙社稷。
上元元年十月元帅广平王奏收怀州城生擒七千馀众是月献俘於太庙。
二年二月河南逆贼刘展反斩伪署大将军汲子澄杨子英等九人并传首至京告于太庙枭诸街市代宗宝应二年四月命有司飨太庙兼告献逆贼史朝义首。
大历二年正月华州逆贼周智光平枭首于皇城之南街以示众命有司具仪奏告太清宫及太庙七陵德宗贞元元年八月河中平传李怀光首至告于太庙。
宪宗元和元年八月西川节度使高崇文平成都擒刘辟十月戊子诏左右神策兵领刘辟等自临皋驿至阙下帝御兴安楼命中使楼诘其反状辟曰：臣不敢反五院子弟为恶臣不能制帝。又令诘之曰：朕遣中使送旌节告身何不受辟引罪无辞命献太清宫太庙太社即日并戮于子城之西南隅。
十二年十月淮西平十一月丙戌朔帝御兴安门文武百官分序街之左右六军备卫逆贼吴元济见于楼下命献于太庙太社毕犭旬东西市乃斩于子城西南隅。
十四年二月魏博节度使田弘正遣使献逆贼李师道之首命左右军兵卫之先献于太庙郊社帝御兴安门百寮於楼下列位称贺。
穆宗长庆元年四月河北诸道平中书门下奏伏以太宗平突厥高宗平高丽皆告陵庙盖以高祖尝畜愤於北虏太宗亦锐意於东夷武功未终列圣继立亦既平荡所宜启告伏以镇冀一道吊罚再加幽蓟八州兵戎数起陛下仁圣临御皆使自效忠诚不劳干戈尽复区宇祖宗宿愤雾廓烟消兵力所致功实相万岂必献俘函首方告清庙《诗》曰：维天之命太平告文王也。考之经典义亦相符望下礼官撰仪择日荐告太庙以彰陛下缵服之业上慰圣灵从之五月己酉告于太庙。
二年八月汴州平逆贼李枭首及其男四人至京师分命摄太尉三人告社稷太庙太清宫诏曰：汴州逆贼李窃据城池坐邀符节率其凶党敢拒王师今既枭首於阙下宜令所司准式其男道源道枢道伦道安等叛逆之子固不可原理须正刑宜集众处斩以左右神策兵各三百人防押即日行刑於京城之西市。
武宗会昌四年八月辛巳朔平泽潞刘稹传首京师帝御兴安门献于宗庙社稷百官楼前称贺。
僖宗中和四年六月徐州节度使时溥进表行在献黄巢首级帝献贼首於行庙受百僚贺。
昭宗龙纪元年二月汴州行军司马李槛送蔡贼秦宗权并妻赵以献帝御延喜门受俘百僚称贺以之犭旬市告庙社宗权斩於独柳树下赵笞死。
乾宁元年十一月庆州奏州节度使王行瑜将家族五百人到州界为部下所杀传首阙下帝御延喜门献行瑜首于太庙初行瑜弟行纥行实谋挟帝入州事觉讨之至是传首到阙。
後唐庄宗初为晋王天十一年正月平幽蓟还以刘守光告南宫七庙是日与其党李小喜郑藏斐皆伏法。
同光四年二月有司奏伪蜀主王衍到阙日准礼差官告太微宫太庙太稷武成王庙从之。
明宗天成四年二月王晏球平定州王都献俘馘帝御咸安楼受之刑部侍郎张文宝奏曰：逆贼王都首级请付所司大理卿萧希甫受之以出献于郊社毕於街市号令王都男四人弟一人秃馁父子二人并磔於开封桥文武百官称贺于楼前周太祖广顺二年五月以平定兖州枭夷逆党差官告社稷郊庙。
●卷十三
○帝王部　都邑
《周礼》曰：惟王建国辨方正位体国经野以为民极春秋《传》曰：有宗庙先君之主曰：都巢穴已往栋宇未备顺民迁徙不常厥居伏羲而下可得而纪或基乎！始兴就为之制或测景地中用安九鼎或相其形胜以从便利故王畿千里法日月之经天府四塞保河山之固提封万井旁流百川内则阙庭神丽宫室飞仿太紫之圜方顺阴阳而开辟于以乡明布政悬法示人访道栖神登有序繇是景灵翔集佳气郁葱善哉！ガ侯之言天子以四海为家非令壮丽无以重威者也。乃至通门十二经涂九轨顺流为沼造舟为梁厥初经营咸存轨制诗不云：乎！京邑翼翼四方是则于以见化民成俗里仁处义维桑维梓鸡犬相闻熙熙之众咸跻寿域者矣。且夫端拱清穆王者之大德乐生怀土庶物之常情故商民屡迁民用胥怨自耿至亳弗堪其劳班固所以赋两都者盖明安土重迁之深旨也。
伏羲氏居太昊之墟（今陈州是）。
神农氏初都陈後徙于鲁。
黄帝受国号有熊居轩辕之丘（在穷山之际西射之南）邑于涿鹿之阿迁徙往来无常处以师兵为营卫（又曰：上谷涿鹿黄帝所都）。
少昊邑于穷桑（在鲁城北）後徙曲阜（今鲁城中）。
颛顼都帝丘（今东都濮阳是）。
帝喾高辛氏都亳（今河南偃师是）。
尧为唐侯都中山後徙河东平阳（在平河之阳）。
舜都蒲坂或言平阳或言潘（潘上谷也。）或言居汉中郡西城西北妫墟。
夏禹初受封阳翟（今许州县）後都平阳或在安邑或在晋阳。
殷始祖契兴於唐虞大禹之际功业著于百姓其孙相土封于商（今上谷商邑）自契至汤八迁始居南亳（梁国谷熟即梁都也。）从先王居（契父帝喾都亳汤自商丘迁焉。故曰：从先王居）。
太甲尝居邺（今相州县）。
仲丁迁嚣（太戊子去亳嚣音敖地名）作仲丁（陈迁都之义）。
甲居相（仲丁弟相地名在河北）作河甲。
祖乙圯于耿（甲子乙自相迁於耿河水所毁曰：圯）作祖乙（仲丁河甲祖乙三篇皆亡书）。
盘庚时殷巳都河北盘庚渡河南复居成汤之故居乃五迁无定处民咨胥怨（胥相也。民不欲徙乃咨嗟忧愁相与怨上）作盘庚三篇。
武乙立殷复去亳徙河北。
纣都河内朝歌。
周始祖后稷尧时封於邰（音台地名在扶风）子不失其官而[B12H]戎狄之间至不孙公刘之子庆节始归於豳（新平漆县之东北有豳县）後十世古公父避狄人之攻遂去豳渡漆沮逾梁山止於岐山（山在扶风美阳西北其南有周原邑於周地故始改国曰：周）豳人随之古公乃营筑城郭室屋而邑别居之文王自岐山徙都丰（一曰文王居陈徙都丰。又曰：美阳中水乡文王所居）作灵台灵囿灵沼（神之精明者曰：灵四方而高者曰：台言文王化行似神之精明故以名焉）。
武王迁镐（长安丰亭有镐池《诗》曰：考卜维王宅是镐京维龟正之武王成之）既伐商至于周自夜不寐周公旦即王所曰：曷为不寐王曰：告女维天不飨殷自发未生於今六十年麋鹿在牧（又云：夷羊在牧夷羊怪物也。）蜚鸿满野天不享殷乃今有成维天建殷其登名民三百六十夫不显亦不宾灭（一云：不顾夫亦不宾夫灭。又一云：不顾亦不恤也。）以至今我未定天保何暇寐王曰：定天保依天室悉求夫恶贬从殷王受日夜劳来定我西土我惟显服及德方明自雒延于伊居易毋固其有夏之居（夏居河南初在阳城後居阳翟）我南望三途北望岳鄙顾詹有河（《周书》度邑曰：武王问太公曰：吾将因有夏之居也。南望过于三途北詹望於清河）粤詹雒伊毋远天室营周居于雒邑而後去。
成王使召公相宅作召诰（召公以成王新即政因相宅以作诰）曰：惟二月既望（周公摄政七年二月十五日日月相望因纪之）越六日乙未王朝步自周则至于丰（於已後望六月二十一日成王朝行从镐京则至于丰以迁都之事告文王庙告文王则告武王可知以祖见考）惟太保先周公相宅（太保召公也。召公於周公前相视雒居周公後往）越。若来三月惟丙午フ越三日戊申太保朝至于雒卜宅（フ明也。月三日明生之名於顺来三月丙午フ于フ三日三月五日召公早朝至于雒邑相上所居）厥既得卜则经营（其已得吉卜则经营规度城郭郊庙朝市之位）越三日庚戌太保乃以庶殷攻位于雒越五日甲寅位成（于戊申三日庚戌以众殷之民治都邑之位於雒水北今河南城也。於庚戌以五日所治之位皆成言众殷本其所繇来）。若翼日乙卯周公朝至于雒（周公顺位成之明日而朝至於雒）则达观于新邑营（周公通达观新邑所营言周遍）越三日丁巳用牲于郊牛二（于乙卯三日用牲告立郊位於天以后稷配故二牛后稷贬于天有羊豕不见可知）越翼日戊午乃社于新邑牛一羊一豕一（告以社稷之位用太牢共工氏子曰：勾龙能平水土祀以为社周祖后稷能殖百祀以为稷社稷共牢）初周公营成周使来告卜作雒诰曰：周公拜手稽首曰：予惟乙卯朝至于雒师（致政在冬本其春来至雒众说始卜定都之意）我卜河朔黎水我乃卜涧水东水西惟雒食（我使人卜河北黎水不吉。又卜涧之间南近雒吉河南也。卜必先墨画龟然後灼之兆顺食墨）我。又卜水东亦惟雒食来以图及献卜（今雒阳也。将定下都迁殷顽民故并卜之遣使以所卜地图及献所卜吉兆来告成王）王拜手稽首曰：公不敢不敬天之休来相宅其作周匹休（成王尊敬周公答其拜手稽首而受其言述而美之言公不敢不敬天之美来相宅其作周以配天之美）公既定宅来来视予卜休恒吉我二人共贞（言公前以定宅遣使来来视我以所卜之美常居之吉我与公共正其美）公其以予万亿年敬天之休。
宣王嗣位国富人殷，於是筑宫庙群寝既成而[A290]之歌斯干之诗以落之。
平王都河南郡南故郏辱阝地先是武王迁九鼎周公致太平营以为都是为王城至平王居之（或称周伐纣居雒邑综其实不然武王营之成王使召公卜居九鼎焉而周复都丰高阝至犬戎败幽王周乃东徙于雒邑春秋时谓之王城方七百二十丈郛方七十里南望雒水北当陕山去今雒阳城四十里）。
汉高祖二年都栎阳。
五年十二月既平项羽二月甲午汉王即皇帝位于汜水之阳乃西都雒阳五月兵皆罢归家六月戍卒刘敬（敬本姓娄赐姓刘）说曰：陛下都雒阳岂欲与周室比隆哉！帝曰：然敬曰：陛下取天下与周异周之先自后稷尧封之邰积德善十馀世（古累字）公刘避桀居豳太王以狄伐故去豳杖马去居岐（马策也。杖谓拄之也。云：杖马者以示无所携持也。）国人争归之及文王为西伯断虞芮讼（二国争田化文王之德而自和也。）始受命吕望伯夷自海滨来归之武王伐纣不期而会孟津上者八百诸侯遂灭殷成王即位周公之属傅相焉乃营成周都雒以此为天下中（中音竹仲反）诸侯四方纳贡职道里均矣。有德则易以王无德则易以亡凡居此者欲令务以德致人不欲阻险令後世骄奢以虐民也。及周之衰分而为二（谓东周君西周君）天下莫朝周周不能制非德薄形势弱也。今陛下起丰沛收卒三千人以之径往卷蜀汉定三秦与项籍战荥阳大战七十小战四十使天下之民肝脑涂地父子暴骸中野不可胜数哭泣之声不绝伤夷者未起而欲比隆成康之时臣窃以为不侔矣。且夫秦地披山带河四塞以为固卒然有急百万之众可具因秦之固资甚美膏腴之地此所谓天府陛下入关而都之山东虽乱秦故地可全而有也。与人斗不扌益其亢扌府其背未能全胜（亢喉咙也。扌益与抗同谓捉持之也。）今陛下入关而都案秦之故此亦扌益天下之亢而拊其背也。帝以问群臣群臣皆山东人争言周数百年秦二世则亡不如都周东有成皋西有ゾ黾（ゾ山也。黾地名）背河乡雒其固亦足恃（乡读曰乡）张良曰：雒阳虽有此固其中小不过数百里地薄四面受敌此非用武之国夫关中左ゾ函右陇蜀沃野千里南有巴蜀之饶北有胡苑之利阻三面而固守独以一面东制诸侯诸侯安定河渭漕免天下西给京师（免音晚）诸侯有变顺流而下足以委输此所谓金城千里天府之国刘敬说是也，於是即日车驾西都长安後九月徙诸侯於关中治长乐宫。
七年二月高帝自将击韩王信还至长安萧何治未央宫立东阙北阙前殿武库太仓帝见其壮丽甚怒谓何曰：天下匈匈劳苦数岁成败未可知是何治宫室过度也。何曰：天下方未定固可因以就宫室。且夫天子以四海为家非令壮丽亡以重威。且亡令後世有以加也。帝说遂自栎阳徙都长安亡音无。
惠帝元年正月城长安（长安城方六十三里经纬合长十五里十二城门九百七十三顷城中皆属长安今长安北黑壤城中土其赤如火其坚如石父老所传尽凿龙首山为城）。
二年起黄山宫。
三年春发长安六百里内男女十四万六千人城长安三十日罢。
六月发诸侯王列侯徒隶二万人城长安。
五年正月复发长安六百里内男女十四万五千人城长安三十日罢九月长安城成。
六年六月起长安西市修敖仓。
武帝建元三年春作便门桥（去长安四十四里在长安西北茂陵东便门即平门也。）。又起集灵宫于华阴起兰池宫于右扶风渭城元狩三年秋发讠吏穿昆明池（以旧吏弄法故讠使穿更发有赀者为吏也。西南夷昆明国有滇池方三百里汉使求身毒国而为昆明所闭今欲伐之故作昆明池象之以习水战在长安西南周回四十里食货志。又载时越欲与汉用船战遂乃大昆明池也。讠吏吏有罪者罚而役之滇立颠）。
元鼎元年春起柏梁台（，或曰：用百头梁作台也。三辅旧事云：以香柏为之今书皆作柏字）。
元封二年夏作甘泉通天台长安飞廉馆（飞廉神禽能致风气也。飞廉身似鹿头如雀有角而蛇尾文如豹文通天台者言此台高上通于天也。汉官仪云：高三十丈望见长安城）。
太初元年二月起建章宫（越匠名勇谓帝曰：越国有火灾即复大起宫室以压胜之故帝作建章宫在未央宫西今长安故城西俗所呼贞女楼者即建章宫之阙也。）。
四年秋起明光宫（《三辅黄图》云：在城中）。
宣帝神爵三年春起乐游苑（《三辅黄图》云：杜陵西北。又关中记云：帝立庙於曲池之北号乐游按其处则今之所呼乐游庙者是也。其馀基尚可识焉盖本为苑後因立庙乐音耒各反）。
元帝时翼奉以宫室苑囿奢泰难供以故民困国虚亡累年之蓄所繇来久不改其本难以正末乃上疏曰：臣闻昔者盘庚改邑以兴殷道圣人美之窃闻汉德隆盛在於孝文皇帝躬行节俭外省繇役其时未有泉建章及上林中诸离宫馆也。未央宫。又无高门武台麒麟凤凰白虎玉堂金华之殿独有前殿曲台渐台宣室温室承明耳孝文欲作一台度用百金（度计也。大各反）重民之财废而不为其积土基至今犹存（今在新丰县南骊山顶上也。）。又下遗诏不起山坟故其时天下太和百姓洽足德流後嗣如令处於当今因此制度必不能成功名天道有常王道亡常亡常者所以应有常也。必有非常之主然後能立非常之功臣愿陛下徙都於成周左据成皋右阻黾池前乡嵩高後介大河建荥阳扶河东南北千里以为关而入敖仓地方百里者八九足以自娱东厌诸侯之权西远羌胡之难（厌抑也。一叶反远千万反）陛下恭已无为案成周之居兼盘庚之德万岁之後长为高宗汉家郊兆寝庙祭祀之礼多不应古臣奉诚难居而改作（居犹虚居也。欲徙都乃可更制度也。读曰但但居谓依旧都也。）故愿陛下迁都正本众制皆定亡复缮治宫馆不急之费岁可馀一年之蓄臣闻三代之祖积德以王然皆不过数百年而绝周至成王有上贤之材因文武之业以周召为辅有司各敬其事在位莫非其人（所用皆贤材也。）天下甫二世耳（甫始也。）然周公犹作诗书深戒成王以恐失天下书则曰：王毋。若殷王纣（《周书》亡逸篇也。其《书》曰：周公曰：呜呼毋。若殷王纣之迷乱酗于酒德哉！是也。）其诗则曰：殷之未丧师克配上帝宜监于殷峻命不易（诗大雅文王之诗也。师众也。峻大也。言殷家自帝乙以上未丧天下之时皆能配天而行至纣荒怠自取败灭今宜以殷王贤愚为镜知天之大命甚难也。）今汉初取天下起於丰沛以兵征伐德化未洽後世奢侈国家之费当数代之用非直费财。又乃费士孝武之世暴骨四夷不可胜数有天下虽未久至於陛下八世九主矣。（吕后为主不得为世故八世九主矣。）虽有成王之明然无周召之佐今东方连年饥馑加之以疾疫百姓菜色或至相食（人专食菜故肌肤青黄为菜色也。）地比震动天气溷浊日光侵夺（比类也。溷也。下顿反）繇此言之执国政者，岂不可以怀怵惕而戒万分之一乎！故臣愿陛下因天变而徙都所谓与天下更始者也。天道终而复始穷则反本故能延长而亡穷也。今汉道未终陛下本而始之於以永世延祚不亦优乎！如因丙子之孟夏顺太阳以东行（如今因丙子之四月也。太阳是时在甲戌当转在乙亥丙子左旋之也。）到後七年之明岁必有五年馀之蓄然後大行考室之礼（凡宫新成杀牲以[B290]祭致其日祀之神谓之考室考成其礼也。诗小雅斯干之《诗》曰：秩秩斯干宣王考室也。故奉引之）虽周之隆盛亡以加此唯陛下留神详察万世之策书奏天子异其意答曰：问奉今园庙有七云：东徙状何如奉对曰：昔成王徙雒盘庚迁殷其所避就皆陛下所明知也。非有圣明不能一变天下之道臣奉愚{赣心}狂惑唯陛下裁赦帝不从。
平帝元始元年六月罢明光宫及三辅驰道。
後汉光武建武元年六月即位于高阝（今赵州高阝邑县）十月车驾入雒阳幸南宫却非殿遂定都焉雒阳城有十二门其正南一门曰：平风门（平风门为官门不置候置屯司马秩千石）北宫属卫尉其馀上西门雍门广阳津门小苑门开阳门耗门中东门上东门门夏门几十一门（雒阳二十四街街一亭十二城门门一亭也。）。
十四年正月起南宫前殿。
十九年西京宫室。
明帝永平五年自长安迎取飞廉并铜马置上西门外名平乐馆。
章帝建初中杜陵人杜笃以关中表衤里山河先帝旧京不宜改营雒邑乃上奏论都赋欲令车驾迁还长安耆老闻者皆动怀土之心莫不眷然伫立西望徐州刺史王景以宫庙已立恐人情疑惑会时有神雀诸瑞乃作金人论颂雒邑之美天人之符帝乃止。
  </div>
  <div class="pagination">
   <a href="册府元龟_page6.html">
    上一页
   </a>
   <span>
    ...
   </span>
   <a href="册府元龟_page2.html">
    2
   </a>
   <a href="册府元龟_page3.html">
    3
   </a>
   <a href="册府元龟_page4.html">
    4
   </a>
   <a href="册府元龟_page5.html">
    5
   </a>
   <a href="册府元龟_page6.html">
    6
   </a>
   <span class="current-page">
    7
   </span>
   <a href="册府元龟_page8.html">
    8
   </a>
   <a href="册府元龟_page9.html">
    9
   </a>
   <a href="册府元龟_page10.html">
    10
   </a>
   <a href="册府元龟_page11.html">
    11
   </a>
   <a href="册府元龟_page12.html">
    12
   </a>
   <span>
    ...
   </span>
   <a href="册府元龟_page8.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
