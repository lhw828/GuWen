<!DOCTYPE html>
<html>
<head>
    <meta charset="UTF-8">
    <title>万姓统谱 - 第 208 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 208 页/共 403 页</h1>
    <div class="content">　　郯开【陕西徽州人治中抚寜县主簿】
　　儋
　　【周】儋翩【周大夫】
　　三【见姓苑】
　　【元】三寳柱【字廷珪辉和尔人知瑞安州锄剔强梗抚安羸弱兴学校均役赋辨析词讼咸得其情除
　　兵部员外郎出为浙东副使】
　　【明】三庸道【应州人正统中任祁门县丞】
　　三成志【桃源人正统中江隂利港巡检】
　　防
　　【宋】防徐【南城人绍兴进士】
　　岚【一作蜀音携】
　　【五代】岚闯【闯去声】
　　澹【水名见姓苑】
　　【明】澹文升【潮阳人宣徳间长阳县知县】
　　淡
　　【明】淡成【郧人洪武三十四年革除时海盐知县】
　　淡源【海康人永乐举人】
　　淡防【广西人宣徳间汀州府推官】
　　淡钦【和顺人宣徳中青州府照磨】
　　淡恭【泾阳人景泰举人任山东莘县教谕】
　　淡广【栁州人成化间镇海衞千户】
　　瞫【狼瞫之后汉书武落钟离山黒穴有楚氏瞫氏相氏】
　　堪【见姓苑八元仲堪之后】
　　男【夏后有男氏】
　　【音覃见直音】
　　【音覃见直音】
　　含【见姓苑】
　　蓝【音蓝见直音】
　　骖【见姓苑】
　　万姓统谱卷六十六
<子部,类书类,万姓统谱>
　　钦定四库全书
　　万姓统谱卷六十七　　　明　凌迪知　撰下平声
　　十四盐
　　严【天水宫音姓楚荘王支孙以諡为氏荘周楚人荘忠汉人后避汉明帝讳汉书改为严又望出冯翊华隂】
　　【汉】严安【临淄人武帝朝以故丞相史上书言周失之弱秦失之强上召见谓曰公安在何相见之晩也
　　拜郎中后为骑马令】
　　严尊【闽中人为长安令治政严明迁扬州刺史后当迁吏民遮道止之凡三迁辄不得行】严延年【字次卿下邳人少学法律为郡吏举侍御史宣帝初即位劾奏霍光擅废立亡人臣礼朝廷肃然惮之后为涿郡太守务摧折豪强扶助贫弱令行禁止迁河南太守威震傍郡】
　　严彭祖【字公子延年少弟以春秋公羊名家宣帝时为博士歴河南东郡太守入为左冯翊拜太子太傅防直不事权贵人或劝其少自勉强彭祖曰凡通经术固当修行可委曲従俗苟求富贵乎】
　　严望【传朱云之学宣帝时为博士后至泰山太守】
　　严举【巴郡人延熹中为父行丧逾礼过恩旌表门闾】
　　严遵【临卭人即严君平善易卜筮于成都市日阅数人每依卦辞教人以忠孝日得百钱足以养则闭肆下帘读老子扬雄少従之学曰其风声足以激贪励俗亦近古之逸民也益州牧李强召为従事不就卒年九十余】
　　严青【防稽人居贫常于山中作炭忽遇神人授书一卷曰汝骨可长生并教服石髄法青授之即见左右常有数十人侍之尝夜行都巡呵问何人青亦呵问都巡怒叱従兵收之青亦叱従神録之青径去而都巡等人马不能动明旦乡人曰必严公也报其家往谢青乃放去青后防谷一年仙去】
　　严象【字文则京兆人少聪博有胆智为扬州刺史】
　　严诩【哀帝时为颍川太守诩以孝行为官谓掾史为师友有过辄闭阁自责终不大言郡中乱王莽遣使征诩官属数百人为设祖道诩据地哭掾史曰明府吉徴不宜若此诩曰吾哀颍川士身岂有忧哉我以柔弱征必选刚猛代代到将有僵仆者故相吊耳诩至拜为美俗使者】
　　严光【字子陵余姚人少有髙名与光武同游学及光武即位乃变名姓隠身不见帝思其贤乃令以物色访之后齐国上言有一男子披羊裘钓泽中帝疑其光乃备安车纁遣使聘之三反而后至车驾即日幸其馆光卧不起帝即其卧所抚光腹曰咄咄子陵不可相助为理邪后引入内论道因共偃卧光以足加帝腹明日太史奏客星犯帝座叹曰朕与故人严子陵共卧耳除谏议大夫不屈耕于富春山】
　　严忌【姓荘后避明帝讳称严由拳人忌与司马相如俱好辞赋哀屈原受性忠贞不遇明主而遭暗世乃作辞叹而述之曰哀时命遭景帝不好辞赋无所得志闻梁孝王右文通賔客乃徒步入梁受知孝王与邹阳枚乗俱见尊重而忌名尤着世称严夫子】
　　严助【会稽吴人忌子以中大夫谕意南越还上问所欲拜为防稽太守数年不闻问赐书曰制诏防稽太守君厌承明之庐劳侍从之事懐故土出为郡吏防稽东接于海南近诸越北枕大江间者濶焉久不闻问具以春秋对母以蘓秦从横助恐上书谢愿奏三年计最诏许因留侍中】
　　严麟【庐江掾肃宗崩麟奉章吊国马死不能进防范命从骑与之不告而去】
　　【三国】严顔【刘璋使守巴郡为张飞所擒顔曰有断头将军无降将军飞怒命斩之顔色不变曰斫头便斫
　　头何怒耶飞壮而释之】
　　严畯【字曼才彭城人少耽学性尤纯直避乱江东张昭荐之孙权以为骑都尉及鲁肃卒权令代镇
　　陆口畯固辞后为卫尉使蜀蜀相诸葛亮善之着孝经传潮水论】
　　严卿【晋人善卜筮】
　　【晋】严髙【太康中为晋安太守以寛惠得人心】
　　【南北】严植之【字孝源秭归人少善荘老精觧丧服孝经论语及长徧习郑氏礼周易毛诗左氏春秋性惇谨不以所长髙人梁天监中兼五经博士生徒常数百讲说有区段次第析理分明后迁中抚记室防军】
　　严世期【有司奏榜其门义行严氏之门】
　　【唐】严譔【朝邑人髙宗时举销声幽薮科及第武后时为详审使平活八百余人又尝按囚罢疑不实者百人酷吏来俊臣等疾之诬以罪谪交趾五嵗得还拜右散骑常侍子向乾元中为凤翔尹】
　　严挺之【名浚以字行华隂人资质轩秀重交游许与生死不易张九龄雅知之毎曰严大劲苦举
　　进士并制科为洺州刺史以为治吏皆惮之开元中为尚书左丞】
　　严武【字季英华阳人父挺之少好学举进士制科歴官刑部侍郎迁左丞武幼豪爽房琯荐为给事中宗擢为成都尹迁黄门侍郎后节度剑南破吐蕃有功从孙绶擢进士第官至尚书右仆射荆南节度封郑国公】
　　严郢【字叔敖华隂人父正诲以才吏更七郡郢第进士大厯末为京兆尹严明持法疾恶抚穷敢诛
　　杀盗贼衰号称职尹】
　　严维【字休复唐语林云白公除杭州替严员外休复休复有时名公喜为之代白公清辉楼诗序云
　　严十八郎中在郡日改制东南楼因名清辉未立榜召归郎曹】
　　严隆【闗中人节度使武孙也父广逺仕马氏为评事因以女适周行逢至隆遂迁华容死葬石首
　　鹿湖山今其家分为八族】
　　严震【梓州人兄侁举进士累官行军司马震为兴凤两州团练使韦桢状其治行为山南第一后迁山南西道节度使累进同平章事卒赠太保諡忠穆従弟砺为兴州刺史累官尚书左仆射节度东川卒赠司空】
　　严绶【挺之孙擢进士第以侍御史召为刑部员外郎擢河东司马工部尚书左仆射封扶风郡公进
　　司空在镇九年施政尚寛惠治声流闻士马孳息进少傅赠太保】
　　严砺【兴州刺史后为节度使寛明简惠尝疏嘉陵江通漕以馈成州】
　　严维【字文正越州人武徳进士授校书郎为诸暨及河南尉又充河南严中丞幕府终于校书郎所
　　着有诗一卷】
　　严羽【字丹丘邵武人有才名议论深到自号沧浪逋客】
　　【五代】严可求【徐温幕命僚张颢使人刺之可求不动神色自若盗竟舍去】
　　【宋】严颢【字威卿吉水人皇祐进士为河源令持身以亷邑人惜其去饯以海错舟行十余里家人发缶
　　得金告颢亟命停舟召餽者还之】
　　严肃【字成之大中祥符间由大理丞知南安军以通敏之才正直之气劝善惩恶词讼止息辇运无
　　滞物产盈美】
　　严希孟【沿海人博文通史尤长于诗父文式蚤卒家颇寒约母李氏御众有法持家极严希孟惟母命是従家日嬴裕母自奉愈约希孟一如母心元祐三年母感疟症希孟忧药弗效祷亦无验宻割股肉炊以啖母其疾遂痊郷人称曰严家孝子母终丧哀毁如礼与人相接未尝有笑容】
　　严有翼【绍兴间教授南剑州学精理明动以师道自任搜剔经髓讲授诸生意融而言随闻者争
　　聴户外之屦常满】
　　严抗【字汝抑绍兴进士厯官谏议大夫累击豪幸有奏议通篇】
　　严大猷【苍溪人吴曦僣蜀大猷诗云笏未到手难击泚兵如入手易擒吴后以特奏名授隆庆府
　　司理防军着补阙蜀都赋方山集四卷】
　　严续【有歌姬唐镐有通犀带唐有慕姬之意严有欲带之心各出姬觧带赌之唐采大胜乃酌酒姬
　　歌一曲而别续怅然遣之】
　　严思义【字仲和临川人乾道初进士诲人以践履为先朱熹荐之仕至寜国府倅全活淮民流徙
　　者甚众老归故里卒年九十四】
　　严珽【字玉甫性嗜学才识髙迈襟懐逺言论侃侃为剑南节度使剖析无滞寮宷服其能兵民懐
　　其惠文章事业咸足人聴卒于官】
　　严昌裔【字庆曽零陵人紫岩先生张浚谪永州昌裔登其门而受学焉南轩实与之为友云】严九龄【字徳延新喻人质敏嗜学教授里塾髙蹈不仕绍兴间膺荐不出年九十四终】严世父【新喻人隠居不仕师事朱子有疑义问荅往复书帖乡人祀之于学】
　　严粲【字明卿邵武人精毛氏诗所辑诗名严氏诗辑】
　　严滋【字泰伯临川人端重明敏象山曰始吾闻泰伯贤今观气象聴谈论可与适道郡博士礼为前序新学舍核学计知无不为举进士不第着十论扣阍晩主郴阳簿而卒有寄牕松藁守轩草録东征杂著藏于家】
　　严仁【字次山邵武人好古博雅吴曦叛杨巨源诛曦安丙碁而杀之仁尝作长愤歌为时所传诵又
　　有清江欵乃歌行于世】
　　严参【字少鲁羽之族志则崖岸外无亷棱或劝广交延誉则掩耳不荅髙卧中林瞪视一世自号三
　　休居士与丹丘次山齐名世号三严云】
　　严嘉谋【字造逺九龄之子世业儒教授里中两预计偕郡守尝以其经术孝亷荐于朝三邑士大
　　夫又列其行谊乞加旌表上可其请】
</div>
    <div class="pagination">
<a href="万姓统谱_page207.html">上一页</a><span>...</span><a href="万姓统谱_page203.html">203</a><a href="万姓统谱_page204.html">204</a><a href="万姓统谱_page205.html">205</a><a href="万姓统谱_page206.html">206</a><a href="万姓统谱_page207.html">207</a><span class="current-page">208</span><a href="万姓统谱_page209.html">209</a><a href="万姓统谱_page210.html">210</a><a href="万姓统谱_page211.html">211</a><a href="万姓统谱_page212.html">212</a><a href="万姓统谱_page213.html">213</a><span>...</span><a href="万姓统谱_page209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
