<!DOCTYPE html>
<html>
<head>
    <meta charset="UTF-8">
    <title>天中记 - 第 54 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 54 页/共 201 页</h1>
    <div class="content">　　升仙蜀城北十里有升仙桥送客观司马相如初入长安题其柱曰大丈夫不乘赤车驷马不过汝下也【华阳国志】竹桥诸葛亮表云臣遣虎歩监孟琰据武功水东司马懿因渭水涨攻琰营臣作竹桥越水射之桥成遂驰去【水经注】
　　万里万里桥在成都县南八十里蜀使费袆使呉诸葛亮送之于此叹曰万里之路始于此桥因名万里桥【华阳国志】
　　河桥杜预啓建河桥于富平津众论以为殷周所都经圣贤而不作者必不可作故也预曰昔造舟为梁则河桥之谓也遂作桥成上从百官临防举杯劝预曰非君此桥不立也预曰非陛下之明臣亦不获奉承圣制也众咸称善
　　旅人洛阳七里涧有石梁即旅人桥也昔孙登不欲乆居洛阳知荣氏荣不保终思遁遁迹林乡隐沦妄死杨骏埋之于此桥之东骏后寻亾矣　朱超石与兄书云桥去洛阳宫六七里悉用大石下员以通水可受大舫过也制作竒状【水经】
　　猪兰猪兰桥其本名荻兰桥桥之左右丰蒿荻于桥东刘季和大养猪襄阳太守曰此中作猪屎臭可易名猪兰桥初如戯言而百姓遂以为名矣【襄阳耆旧传】
　　浮桥赵建武中造浮桥于水津上采石为中济石无大小下辄流去用功百万经年不就石虎亲阅工作沈璧于河明日璧流渚上波荡上岸遂斩将而还【水经】
　　朱雀明帝太宁二年六月丁夘以应詹为护军将军假节督朱雀桥南诸军事【晋纪】呉时南津桥桥又名朱雀桁五丈慕容垂与刘牢之战于五丈桥泽因大败车骑慕容德等引兵逼之五丈桥牢之驰马跳五丈涧防符丕救至而免【崔鸿十六国春秋后燕録】
　　河厉吐谷浑于河上作桥谓之河厉长一百五十歩两岸累石作基陛节节相次犬木从横更镇压两边俱来相去三丈并大村以板横次之施勾栏甚严饰【段国沙州记】长分阊阖门城外七里长分桥中朝时以谷水浚急注于城下多壊民家立石桥以限之长则分流入洛故名曰长分桥或云晋河间王在长安遣张方征长沙王营军于此因为张方桥也今民间讹语号为张夫人桥朝士送迎多在此处【伽蓝记】
　　崔公崔亮为雍州刺史城北渭水浅不通舡行人艰阻防天大雨山水暴至浮出长木数百根借此桥用桥遂成立百姓利之至今犹名崔公桥【后周书】
　　天津天津桥在河南县北四里隋大业元年初造用大舡维舟以鐡鏁钩连南北夹路对起四楼其楼为日月表胜之象正观十四年更令石工累方石为脚尔雅斗牛之间为天汉之津故取名【元和志】
　　石桥赵州石桥甚工磨栊蜜致如削焉望之如初月出云长虹饮涧上有勾栏皆石也勾栏并有石狮子龙朔年中髙丽谋者盗三狮子去后后募匠修之莫能相类者至天后大足年黙啜破赵之定州贼欲南过至石桥马跪地不进但见一青龙卧桥上奋迅而怒贼乃遁去【朝野佥载】野郡洨河石桥隋匠李春之迹也制造奇特张嘉正栁涣张彧为铭【文粹】
　　大阳大阳桥长七十六丈广二丈架黄河为之左陜县东北三里正观十一年太宗东廵遣武候将军邱行防营造【元和志】
　　肥乡神龙中韦景骏为肥乡令县北濒漳水连年泛滥旧坊廹漕渠虽峭岸随即壊决景骏相其地势益南千歩因髙筑漳水至隄距輙去其北燥为田虽漕以梁其上而废长桥功少费约人立石着功数年后刺赵州道出肥乡民曰学庐舘舎桥彰皆公所治【夲传】
　　利渉初都城洛水天津之东立徳坊西南隅有中桥及利渉桥以通行李上元中司农卿韦机始移中桥置于安众坊之左街当是夏门都人甚以为便因废利渉桥所省万计然嵗为洛水冲注常劳治葺李昭徳创意积石为脚鋭其前以分水势自是竟无漂损【旧唐】
　　河桥蒲津河桥天下之要津也唐明皇诏铸鉄牛八头絷防柱二十四条连鎻一十二条山架八所牧人八枚于中潭分立亭亭有虹蜺之状实万伐之竒絶也又诏中书令张说制河桥賛置于中潬之上【纪异记】
　　销魂长安东防陵有桥来迎去送皆在此桥为离别之地故人呼之销魂桥也【天寳遗事】
　　拆栁陶雍典阳安送客至情尽桥问其左右曰送迎之地止此故桥名情尽陶命笔题其柱曰折栁桥自后送别必吟其诗曰从来只有情难尽何事名为情尽桥自此改名为折栁任他离恨一条条【唐诗纪事】
　　鬼桥方舆县鬼桥忽一夜闻人呼唤声车行雷骇晓而石桥自成家家牛皆喘息未定【述征记】呉兴骆驼桥在霅溪上唐初建又名迎春桥以其直迎春门也旧传此桥梁或摧圯将坠夜逺处闻桥上若有千余人工作呼声及旦桥梁之将坠者焕然一新皆啇舶上桅樯木也居处近桥者一无所闻觉或云此鲁班仙也
　　百花元彻栁实二人泛海底孤岛上见玉壶尊师南冥夫人拜揭求归路夫人曰有百花桥可行俄有长桥上有异花二人登岸囬视已无桥矣【传竒】
　　掷巾崔生入山遇仙女为妻还家得隐形符潜防宫禁为术士所知追捕甚急生逃还山中隔洞见其妻告之妻掷其领巾成五色虹桥度崔追者遂不及矣【逸史】鱼鼈髙丽国王有侍婢自云有气如鸡子来下我故有身后生子名东明东明善射王恐其害国欲杀之东明走至淹水以弓击水鱼鼈浮为桥既渡鱼鼈觧散【论衡】夫余王得河伯女而生一卵一男子破卵而出名曰朱夫余之臣将杀之朱东南走遇一大水曰我河伯外孙于是鱼鼈积而成桥遂渡【隋书】






　　天中记卷十六
<子部,类书类,天中记>
　　钦定四库全书
　　天中记卷十七
　　明　陈耀文　撰
　　宗族
　　宗汉书顔注祖始也始受命也宗尊也有徳可尊也古者大宗小宗大宗百世不迁小宗五世则迁又流派所出为宗【韵防】
　　三族章帝诏云一人犯罪禁至三属注即三族也谓父族母族及妻族【后纪】三族父母兄弟妻子也说者或谓父族母族妻族者非也汉诛英布而不及吴芮则可知矣布芮婿【海録】
　　九族书以亲九族孔注高祖元孙之亲释文上自高祖下至元孙为九族夏侯欧阳等以为九族者父族四母族三妻族二皆縁异姓有服【注防】随季梁曰亲其九族以致其禋祀注九族谓外祖父外祖母从母子及妻父妻母姑之子姊妹之子女子之子并己之同族皆外亲有服而异族者也【左桓六】
　　数代昔周时尹氏贵族数代不共别食口数千尝遭饥荒罗鼎镬作糜之声闻数十里中临食失三十人入镬中垦取镬防糜镬深大故人不见也【録异传】
　　娱族防广归乡里日令家共具设酒食请族人故旧賔客与相娱乐居嵗余广子孙窃谓其昆弟老人广所爱信爱者请立产业基阯老人即以闲暇为广言广曰吾岂老誖不念子孙哉贒而多财则损其志愚而多财则益其过且富者众之忌此金者圣主所以惠养老臣也故乐与乡党宗族共享其赐以尽吾余日不亦可矣【前传】三世共财樊重字君云世善农稼好货殖性温厚有法度三世共财货至钜万而赈赡宗族恩加乡闾外孙何氏兄弟争财重耻之以田二顷解其忿讼【后传】
　　髙义蔡邕字伯喈性笃孝母滞病三年自非寒暑节变未尝解襟不寝寐者七旬与叔父从弟同居三世不分财乡党高其义【后汉】
　　不过宗门许卲宗人许相沉没荣利致位司徒举宗莫不匐匍相门承风而趋官以贿成惟劭不过其门【先贤傅】振族顾和字君孝緫角便有清操族叔荣雅重之曰此吾家麒麟也必振衰族时宗人球亦有令闻为州别驾荣谓之曰卿速歩君孝超卿矣【晋书别傅】
　　南阮北阮阮咸与叔父借为竹林之游咸与借居道南诸阮居道北北阮富而南阮贫咸与从子脩相善也每以得意为欢诸阮皆饮酒咸至宗人间共集不复用杯觞斟酌以大盆盛酒圎坐相向大酌更饮羣从昆弟莫不以放达为行【晋书】
　　人伦之盛初王导渡淮使郭璞筮之卦成璞曰吉无不利淮水絶王氏防其后子孙繁衍竟如璞言【晋傅】晋自中原沸腾介居江左以一隅之地抗衡上国年移三百葢有凭焉其初谚云王与马共天下葢王氏人伦之盛寔始是矣及夫休元【】弟兄竝举栋梁之任下逮世嗣无亏文雅之风其所以簮缨不替岂徒然也【南史王传论】及于陈王之年淮流实竭曩时人物扫地尽矣斯乃兴亡之兆已有前定【上王裕之傅论】
　　敦族汜毓字稚春济北卢人奕世儒素敦睦九族时人号其家児无常父衣无常主【晋书】
　　北舍谢宻字洪防继从叔峻义熈初袭爵建昌县侯防家素贫俭而所继丰泰惟受数千卷书国吏数人而已遗财禄秩一不関预混闻而惊叹谓国郎中令漆凯之曰建昌国禄本应与北舍共之国侯既不厝意今可依常分送防重混言乃少有所受北舍防本家也谢混特敬贵防号曰防子【南史】
　　乌衣游谢混风格高峻少所纳交唯与族子灵运瞻晦曜以文义赏防常共宴处居在乌衣巷故谓之乌衣之游混诗所言昔为乌衣游戚戚皆亲姓者也其外虽复高流时誉莫敢造门【上】
　　奬劝谢混尝因酣宴之余为韵语以奨劝灵运瞻等曰康乐诞通度实有名家韵若加防染功剖莹乃琼瑾宣明体逺识頴逹且沉隽若能去方执穆穆三才顺阿多标独解弱冠纂华质胜诫无文其尚又能峻通逺懐清悟采采摽兰讯直辔鲜不踬抑用解偏吝防子基防尚无倦由慕蔺勿轻一篑少进徃必千仞数子勉之哉风流由尔振如不犯所知此外无所慎灵运瞻等并有诫厉之言唯防独尽褒美曜防兄多其小字通逺即瞻字客児灵运小名也
　　素退谢瞻字宣逺一曰名担字通逺晦次子也后为宋武帝相国从事中郎晦时为宋台右卫权位已重于彭城还都迎家賔客辐凑时瞻在家惊骇谓晦曰吾家以退为业汝遂势倾朝野此岂门户福邪乃篱隔门庭曰吾不忍见此
　　德门谢氏自晋以降雅道相传防【澹】景仁【裕】以徳素传美景懋【纯】景先【述】以节义流誉方明行已之度元晖藻绩之竒各擅一时可谓徳门者矣灵运才名江左独振而猖獗不已自致覆亡
　　甲族王僧防为御史中丞甲族由来多不居宪台王氏分枝居乌衣者位宦防减僧防为此官乃曰此是乌衣诸郎坐处我亦可试为耳
　　诫子王僧防宋世尝有书戒子曰于时王氏门中优者龙鳯劣犹虎豹失防之后岂龙虎之议况吾不能为女防政应各自努力耳
　　长者王志字次道家居建康禁中里马粪巷父僧防门风寛恕志尤敦厚兄弟子侄皆笃实谦和时人号马粪诸王为长者
　　七叶王筠字元礼与児軰书论家门集云史传称安平崔氏及汝南应氏并累叶有文才所以范蔚宗云崔氏雕龙然不过父子两三世耳非有七叶之中名徳重光爵位相继人人有集如吾门者也沈少傅约常语人云吾少好百家之言身为四代之史自开辟以来未有爵位蝉聫文才相继如王氏之盛也汝等仰观堂构思各努力
　　鄙宗王惠字令明诞从祖弟也恬静不交游未尝有杂事陈郡谢瞻才辩有风气尝与兄弟羣从造惠谈论锋起文史间发惠时相训应言清理逺瞻等惭而退宋武帝闻其名以问其从兄诞诞曰惠后来秀令鄙宗之羙也
　　知名张氏知名前有敷演镜畅后有克融卷稷【南齐】不近宗人何之元宗人敬容者势位隆重频相顾访之元终不造焉或问其故曰昔楚人得宠于观起有马者皆亡夫徳薄任隆必近覆败吾恐不获其利而招其祸识者以是称之【陈书】
　　百口同防杨播一家之内男女百口缌服同防庭无间言魏世以来惟有卢渊兄弟及播昆弟椿津当世莫逮焉【魏书】
　　七世同居博陵安平李几七世同居共财家有二十二房一百九十八口长防济济风礼着闻至于作役卑防竞进乡里嗟叹【上】
　　义门李知本事亲至孝与弟知隐甚称雍睦子孙百余口财物僮仆纤毫无间隋末盗贼过其闾而不入因相谓曰无犯义门同时避难者五百余家因而皆获免【旧唐】九世同居张公艺九世同居北齐时东安王高永乐诣宅抚慰旌表焉隋开皇大使卲阳公梁子防亦亲抚慰重表其门贞观初特勅吏加旌表高宗有事太山路过郸州临幸其宅问其义由其人请纸茟但书百余忍字髙宗为之流涕赐以缣帛【上】
　　散禄唐太府卿李袭誉性严整所在以威肃闻凡获俸禄必散之宗亲其余资多冩书而已及从扬州罢职经史遂盈数车尝谓子孙曰吾近京城有赐田十顷耕之可以充食河内有赐桑千树蚕之可以充衣江东所冩之书读之可以求官吾没之后女等但能谨此三事亦何羡于人【上】
　　异母共乳开元中崔隠甫奏青州北海人吕元膺四代同居至所畜牛马羊狗皆异母共乳请加旌表制许之假防李懐逺少孤宗人欲以高防相假者懐逺竟拒之退而叹曰因人之势高士不为假防求官岂吾本志士族师愽陵崔倕缌麻亲三世同防正元以来言家法者以倕为首生六子一登辅相五任大僚太常卿邠太尉卿鄷外台尚书郾廷尉卿郇执金吾鄯左仆射平章事郓又邠及郾五知贡举得一百四十八人邠昆仲自始仕至贵逹亦同车光徳里一宅宣宗闻之叹曰崔郓家门孝友可士族师矣【贾氏谈録】
　　名族裴皥字司东河东人也裴氏自晋魏以来世为名族居燕者号东眷居凉者号西眷居河东者号中眷皥出于名家而容止端秀后唐为礼部侍郎【五代史】初裴王二族盛于晋魏之世时人以为八裴方八王徽比王祥楷比王衍康比王绥绰比王澄瓉比王敦遐比王导頠比王戎邈比王元云【晋传】裴为顕姓入唐尤盛支分族离各为大家【韩文】
　　冐族金陵李氏始以唐号国钱文穆王问之曰金陵冐氏族于巨唐不亦骇人乎沈韬文曰此可取譬也且如乡校间有姓孔者人则谓之孔夫子复何足怪哉王大笑赏巵酒
　　百犬共牢江州陈氏元和给事中京之后宗族七百口每日设广席长防以次坐而共食有畜犬百余共一牢食一犬不至诸犬爲之不食建书楼于别墅以延四方之士肄业者多依焉乡里率化狱讼希少逺近叹异之【南唐】
　　四族晋韩宣子起如楚送女叔向为介庄王欲以辱晋防启疆曰箕襄邢叔禽叔椒子羽皆大家也羊舌四族皆强家也【左昭五】注四族铜鞮伯华叔向叔鱼叔虎兄弟四人
　　东京名族杨震至彪四世太尉徳业相继与袁氏俱为东京名族云【后傅】东京杨氏袁氏累世宰相为汉名族然袁氏车马衣服极为奢僣能守家风为世所贵不及杨氏也【华峤书】
　　旧族吴诸顾陆旧族常有高位当报汉德顕祖扬名【陈孔璋檄吴文】陆逊本名议世江东大族【吴志】
　　宗衮谢元晖和王著作八公山诗云阽危赖宗衮防管寄明牧注宗衮谢安也明牧谢元也【选十二】
　　李周翰注宗衮谓王导大误事文谓康乐称大傅为宗衮又误
　　百口桥宋太原太守顾训之五代同居子孙富盛闺门雍睦家有百口时人重之名其所居桥曰百口桥【唐刘绮庄集类引蘓州志】吴地记云东汉顾训所居乡人共议近宅造百口桥以彰孝义
　　门高侯景归梁请娶于王谢武帝曰王谢门高非偶可于朱张以下求之景恚曰防将吴児女以配奴
　　世望唐太宗初山东士人矜尚阀虽累叶陵迟犹恃其世望嫁娶必多取赀故人谓之卖昏太宗恶之乃诏高士亷等刋正姓氏撰为士族志士亷等类其等第以进而崔干仍居第一太宗曰我与山东崔卢李郑旧既无嫌为其世代衰防全无冠葢犹自云士大夫只縁齐家惟据河北梁陈僻在江南当日虽有人物偏僻小国不足可贵至今犹以崔卢王谢为重我今特定族姓者欲崇重今朝冠冕遂以崔干为第三等【新唐书】
　　七姓十家髙宗诏后魏陇西李寳太原王琼荥阳郑温范阳卢子迁卢泽卢辅清河崔宗伯崔元孙前燕博陵崔懿晋赵郡李楷凡七姓十家不得自为昏先是后魏太和中定四海望族以寳等为冠其后矜尚门第故士族志一切降之【新唐】
　　冈头泽防四姓郑氏不离荥阳岗头卢泽防李土门崔皆为鼎甲太原王亦四姓之匹而呼为钑镂王家喻银质而金鉓【国史补】
　　八萧梁萧氏兴江左实有功在民厥终无大恶以寖防而亡故余禄及其后裔自瑀逮遘凡八叶宰相名德相望与唐盛衰世家之盛古未有也【唐賛】
　　二门穆宁居家严事寡姊甚防尝着家令训诸子一通通先是韩休家训子侄至严贞元间言家法者尚韩穆二门云
　　家训栁郢甞著书诫其子孙曰夫门地髙者立身行已一事有坠先训则罪大于他人门高则自骄族盛则人之所嫉实艺懿行人未必信纎瑕防累十手争指摘矣故世族逺长不假问龟蓍星数在处心行事而已昭国里崔山南琯子孙之盛士族罕比仁和里裴尚书寛子孙众盛实为名阀夫名门右族莫不由祖考忠孝勤俭以成立之莫不由子孙顽率奢傲以覆坠之成立之难如升天覆坠之易如燎毛余家本以学识礼法称于士林防乱以来门祚衰落基构之重属于后生孝慈友悌忠信笃行乃食之醯医可一日无哉【唐书】
　　门族相高唐为国久传世多而诸臣亦各脩其家法务以门族相髙其材子贤孙不殒其世德【宰相世系表】
　　宗盛孙皓问丞相陆凯曰卿一宗在朝有防人陆曰二相五侯将军十余人皓曰盛哉陆曰君贤臣忠国之盛也父慈子孝家之盛也今政荒民覆亾是惧臣何敢言盛【世说】
　　荀陈正始中人士比论以五荀方五陈荀淑方陈寔荀靖方陈谌荀爽方陈纪荀彧方陈羣荀顗方陈泰南祖赵郡李氏出自赵将武安君牧当楚汉之际广武君左车则其先也左车十四世孙恢字仲兴汉桓灵间髙尚不仕号有道大夫恢生定字文义仕魏位渔阳太守有子四人并仕晋平字伯括为乐平太守机字仲括位国子愽士隐字叔括保字季括位并尚书郎兄弟皆以儒素著名时谓之四括机子楷字雄方位治书侍御史家于平棘南有男子五人辑晃防劲叡辑字防宗晃字仲黄防字秀黄劲字少黄叡字防黄并以友悌着羙为当世所宗时所谓四黄者也辑位高宻郡守二子慎敦晃位镇南府长史一子义劲位【治书】侍御史四子盛敏隆喜叡位髙平太守二子朂充其后慎敦居栢仁子孙甚防义南徙故垒世谓之南祖朂兄弟居巷东盛兄弟居巷西世人指其所居因以为目葢自此也【北史】
　　豪盛李氏宗党豪盛每春秋二社必高防极宴无不沉醉諠乱甞集士谦所盛馔盈前而先为设黍谓羣从曰孔子称黍为五谷之长荀卿亦曰食先黍稷古人所尚宁可违乎少长肃然无敢弛惰退而相谓曰既见君子方知吾徒之不德也士谦闻而自责曰何乃为人悚顿至于此【上】
　　贒哲一门郭祚字季祐魏郭淮弟亮后也从髙祖幸长安行经渭桥过郭淮庙问祚曰是卿祖宗所承耶祚曰是臣七世伯祖高祖曰先贤后哲顿在一门祚曰昔臣先人以通儒英愽惟事魏文防臣虚薄遭逢明圣自惟幸甚因勅以太牢祭淮庙令祚自撰祭文【魏书五十二】南郑北郑大傅郑絪第在南出自南祖司徒郑真公第在北出自北祖时谓南郑相北郑相司徒堂兄文宪公前后相德宗谓之大郑相小郑相【因话録】
　　本出黄帝李绘字敬文为聘梁使与梁人泛言世族袁狎曰未若我本出自黄帝姓在十四之限绘曰兄所出虽逺当共车千秋分一字也一坐皆笑【北史二十一】
　　甲门袁朗雍州长安人陈尚书左仆射枢之子其先自陈郡仕江左世为望族陈亡徙関中朗勤学好属文在陈释褐秘书郎甚为尚书令江总所重陈亡仕隋为尚书仪曹郎武德时为给事中郎十三代祖汉司徒滂滂生魏国郎中御史大夫涣涣生晋尚书准准生东晋右将军豫章太守冲冲生司徒从事中郎躭躭生琅瑘内史质质生丹阳尹宋公长史豹豹生宋吴郡太守洵累代有髙名重位前史有传五代叔祖宋太尉淑髙祖父左仆射雍州刺史顗髙祖司空察皆死国难曽祖梁中书监司空穆公昂仕齐为吴兴太守及梁髙祖禅齐久辞朝命父枢叔公宪仕陈皆为陈仆射叔祖敬中书令及陈亡宪冐难扶防后主朗自以中外人物为海内冠族虽琅瑘王氏继有台鼎而厯朝首为佐命鄙之不以为伍朗孙谊又虞世南外孙神功中为蘓州刺史甞因视事司马清河张沛通谒沛即侍中文瓘之子谊揖之曰司马何事沛曰此州得一长史是陇西李亶天下甲门谊曰司马何言之失门户湏累代人贤名节风教为衣冠顾瞩始可称举此老夫是也夫山东人尚于婚媾求于禄利作石柱石见危受命则旷代无人何可説之以为门户沛懐慙而退时人以为口实【旧唐】
　　晋书南史及袁氏家传俱云袁氏陈郡阳夏人名人不能悉书新云朗其先雍州人岂误读旧书耶
　　华胄梁何昌防为吏部尚书有姓闵求官者昌防问君是谁后对曰子骞后昌防掩口笑曰遥遥华胄【南史】诸杜杜正伦与城南诸杜昭穆素逺求同谱不许防之诸杜所居号杜固世传其地有壮气故世衣冠正伦既执政建言凿杜固通水以利人既凿川流如血阅十日止自是南杜稍不振【新唐】
　　诸李李义府已贵乃言系出赵郡与诸李序昭穆嗜进者徃徃尊为父兄给事中李崇德引与同谱既谪普州亟削去义府衘之及复当国传致其罪使自杀于狱【上】同族摭义杜正伦已通贵李义府官尚防及同执政不能下中书侍郎李友益义府族也晩附正伦同摭义府衅缺义府使人告正伦友益交通防上有异计高宗恶之出正伦为横州刺史流友益峰州正伦卒于贬【上】通谱相方唐有士人姓方好矜门地但姓方贵人必认为亲戚或戱之曰豊邑方相何亲遽曰再从伯氏戱者笑曰既是方相侄只堪吓鬼豊邑坊盖造凶器出卖之地
　　认郭汾阳郭崇韬为枢宻使用事自宰相豆卢革等皆附之以其姓郭因问崇韬曰汾阳王本太原人徙华隂公世家雁门岂其枝耶崇荅曰因遭乱亡失谱牒甞闻先人言上距汾阳四世耳革曰然则固从祖也其伐蜀也过子仪墓下马号恸而去闻者颇以为笑【五代唐臣传】妄认逺祖有一故相逺在姑蘓因嬉游书其壁曰大丞相再从侄某甞游有士人李璋素好仙谑题其傍曰混元皇帝三十七代孙李璋继至【谈笔】
　　不忍言族夏侯亶辨给能专对宗人夏侯溢为衡阳内史辞日亶侍御座高祖谓亶曰夏侯溢于卿疎近亶荅曰是臣从弟高祖知溢于亶已疎乃曰卿伧人如何不辨族从亶对曰臣闻服属易踈所以不忍言族时以为能对【梁书】
　　渤海栁宗元与刘禹锡同年及第题名于慈防寺塔谈元茂秉笔题名皆以姓望而辛南容人莫知之谈元茂阁笔曰请辛先軰言其族望辛君适在他处栁曰东海人元茂曰争得知栁曰东海之大何所不容俄而辛至人问其望曰渤海众大笑【嘉话録】
　　竿头吉州士子赴省书先牌云庐陵魁选欧阳伯乐或诮之曰有客遥来自吉州姓名挑在担竿头虽知汝是欧阳后毕竟从来不识修【夷坚支志】
　　祖孙
　　鼻祖祖祚也祚先也【释名】鼻祖始祖也兽之初生谓之鼻人之初生谓之首梁益谓鼻为祖或谓之鼻祖【方言】王父父之考为王父父之妣为王妣【尔雅】
　　善及秦景伯问士鞅曰大夫谁先亡对曰其栾氏乎黡汰虐已甚犹可以免其在盈乎栾黡死盈之善未能以及人武之所施没矣而黡之怨实彰将于是乎在晋果防栾氏【左襄十四】应劭曰晋大夫栾书书子黡黡子盈书贤而覆黡黡恶而害盈曹大家曰天命祐善灾恶非有差也然其道广大虽父子百叶犹若一体也
　　克昌夫子闲居喟然而叹子思再拜请曰意子孙不脩将沗祖乎羡尧舜之道恨不及乎夫子曰尔孺子安知吾志子思曰伋于进膳亟闻夫子之教其父析薪其子弗克负荷是谓不肖伋毎思之所以大恐而不懈也夫子忻然笑曰然乎吾无忧矣世不废业其克昌乎【孔丛子】大父郑当时字庄年少官薄然其知友皆大父行天下有名之士也【汉书】
　　不名石奋归老于家子孙为小吏来归谒必朝服见之不名子孙有过失不诮让为便坐对案不食诸子相责肉袒谢罪廼食子孙胜冠者在侧虽燕必冠申申如也【汉书】
　　字孙虞诩陈国人祖父为郡县狱吏务在寛恕常称曰东海于公髙其里门定国卒至丞相吾治狱六十年虽不及于公子孙何得不为九卿故字诩曰升卿后迁仆射尚书令【后汉】
　　清白杨震性亷子孙常蔬食歩行或欲令开产业震曰使后世称为清白吏子孙以此遗之不亦厚乎灵帝谓震孙奇曰卿强项真杨震子孙【上】
　　纯孙原糓者不知何许人祖年老于父母厌患之意欲弃之糓年十五涕泣苦谏父母不从乃作舆舁弃之糓乃随収舆归父谓之曰尔焉用此凶具曰糓乃后父母不能更作得是以収之耳父感悟愧惧乃载祖归侍养克己自责更成纯孝谷为纯孙【孝子传】
　　家公侯覇之子孙称其祖父曰家公潘尼称其祖曰家祖班固书集亦云家孙【顔氏家训】
　　兴宗陈群字长文祖寔尝谓宗人曰此儿必兴吾宗及长有识度所善皆父党【魏书】
　　异众衞玠有虚令之秀清胜之气在群伍之中有异人之望祖太保瓘见玠五嵗曰此儿神爽聦令与众大异恐吾年老不及见耳【别传】
　　殆圣何曽侍武帝宴退告其子遵曰国家应天受命创业垂统吾每侍宴未甞闻经国逺圗惟説平生常事非贻厥孙谋之兆也后嗣其殆乎此吾诸孙之忧汝等犹可获没指诸孙曰此軰必遇乱亡及遵之子绥死兄嵩哭之曰吾祖其殆圣乎【晋书】
</div>
    <div class="pagination">
<a href="天中记_page53.html">上一页</a><span>...</span><a href="天中记_page49.html">49</a><a href="天中记_page50.html">50</a><a href="天中记_page51.html">51</a><a href="天中记_page52.html">52</a><a href="天中记_page53.html">53</a><span class="current-page">54</span><a href="天中记_page55.html">55</a><a href="天中记_page56.html">56</a><a href="天中记_page57.html">57</a><a href="天中记_page58.html">58</a><a href="天中记_page59.html">59</a><span>...</span><a href="天中记_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
