<!DOCTYPE html>
<html>
<head>
    <meta charset="UTF-8">
    <title>天中记 - 第 153 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 153 页/共 201 页</h1>
    <div class="content">　　被覆勿惊冯豹毎奏事未报伏省阁下或从昏至明天子黙常使小黄门持被覆之曰勿惊之
　　三代被服文帝诏朝臣三代大夫知被服五代大夫知饮食此言服被饮食难晓也【魏书】
　　攻惊目出景帝有目疾文鸯之来攻惊而目出惧六军恐以被痛甚齧被破【晋阳秋】
　　扑被径出魏舒爲尚书郎或以当时郎官多非其才有沙汰之言舒乃曰吾即其人也扑被径出同僚素无清论者咸有愧色【晋书】
　　截被于门杨骏被诛初骏征高士孙登遗以布被登截被于门外大呼曰斫斫刺刺旬日托疾诈死及是其言果验
　　卧衾被中光逸字孟祖爲博昌县令使之冐还遇令不在逸解衣卧衾被中令还诘之逸曰衣单冐如不易衣势必冻死奈何惜一被而杀一人耶令竒之而不问
　　共被夜起祖逖字士雅与刘琨共被寝中夜闻鸡鸣蹴琨觉曰此恶声也因起舞
　　去任被襆呉纳爲呉兴守徴爲尚书去任有被襆而已被爲秃髪秃髪乌孤祖寿阗之在孕母胡掖氏因寝而产于被中鲜卑谓被爲秃髪因而氏焉
　　被舒覆书虞龢位在中书郎廷尉少好学居贫屋漏恐湿坟典乃被舒覆书获全而被大湿时人以比高凤三幅覆尸沈麟士以扬王孙皇甫谥深达生死而终礼矫俗乃自爲终制遗令气絶剔被取三幅布以覆尸反敛仍移布于尸下以爲敛服反被左右两际以周上遗被牵去沙门释寳志王亮欲以衲被遗之未有言及寳志忽来牵被而去
　　百钱布被罗硏齐茍儿之后临汝侯嘲之曰卿蜀人乐祸贪乱一至于此对曰蜀中积实非一朝百家爲材不过数家有食贪乱乐祸无足多怪若令牀上有百钩布被甑中有数升麦饭寜肯爲乱乎
　　百幅被后裴之横字如岳少好賔重气侠不事产业兄之高以其纵诞乃爲狭被蔬食以激厉之之横叹曰大丈夫富贵必作百幅被后爲呉兴守作百幅被以成其志【梁书】
　　罗文锦被高宗时豫州献织成罗文锦被诏于云龙门外焚之【陈书】
　　鸳鸯被赵飞燕爲皇后其女弟上遗鸳鸯被【西京杂记】兄弟同被姜肱字伯淮事继母年少肱兄弟感凯风之孝同被而寝不入室以慰母心也【海内先贤传】
　　窃锦被信字子思遭父丧哀恸骨立母怜之窃以锦被其上林宗徃吊之见被谓之曰卿海内之隽四方是则如何当丧锦被上郭奋衣而去自后宾客絶百许日【语林】
　　九州被边譲字元礼才辨俊逸孔融荐于魏武曰边譲爲九州之被则不足爲单衣襜则有余【别传】
　　夜卧蒿束长安孙晨家贫爲郡功曹十月无被夜卧蒿束昼収之【京林故事】
　　綉被随风王忳字少林于客舍见诸生疾甚甚困谓忳曰腰下有金十斤愿以相与乞収藏尸骸未及问其姓名呼吸困絶忳卖金一斤以给棺柩余九斤置生腰下后署大度亭长到亭有白马一疋入亭中其日大风有一綉被随风而来从忳乘马突入金彦父家彦父见曰真得盗矣忳得説之状又取被示之彦父曰卿有何阴徳忳曰念葬诸生事且説形状彦父曰真我子也忳即以被马归之彦父不受遣迎生丧金具存焉【益都耆】十二幅江夏孟宗少逰学与同学共处母爲作十二幅被其隣妇怪问之母曰少儿无异操惧朋类之不顾大其被以招贫生之卧庶闻君子之言耳【列女】
　　二幅桓任后母酷恶常憎任爲作二幅箕踵被【本】被暖晏起君曾新作被暖眠不觉晏起乃叹暖眠使人忘起异事因命着陌上有寒苦人举被乞之常眠布被中【杜祭酒列传】
　　推被恤寒亲亲有穷老者畧或推被以恤之竟寒不解带而寝【孙畧别】
　　阳东被覆魏武云我眠中不可妄近近辄斫人不觉左右宜愼之后乃阳东眠所幸小儿切以被覆之因便斫杀自尔莫敢近之【语林】
　　锦被反卧羊太常辛夫人字宪英性不好华从外孙胡母杨上夫人锦被夫人取反卧之【夏侯孝子集】
　　两幅布被晋惠帝至朝歌无被中黄门以两幅布被给帝【起居注】
　　小暮取被殷浩作杨州尹行日小暮使令左右取被襆人问其故答云刺史严不敢夜行【郭子】
　　缥被蒋钦爲右防军孙权尝入其内母练帐缥被权叹其在贵守约勅御府爲其母作锦被改易帷帐【呉志】无绢爲衾晋庾氷辅政及卒无绢爲衾　齐宗室赤斧爲太子詹子及卒无绢爲衾武帝叹惜
　　锦衾康福自言沙陀种有疾卧阁中寮佐入问疾见锦衾相顾窃戏曰锦衾烂兮福闻之怒曰安得谓我爲奚【五代史】
　　神丝绣被同昌公主堂中设神丝绣被绣三千鸳鸯间以竒花异叶其精巧华丽絶比其上络以灵粟之珠如粟粒五色辉映
　　霞纹被唐司马子微洛州温人庐天台不出睿宗命其兄承祎就之锡寳琴霞纹被还山【浯溪绩书】
　　鹅毛被南方之酋豪多选鹅之细毛夹以布帛絮而爲被幅纵横纳之其温柔不下千挟纩也俗云鹅毛被柔而性偏冷宜覆婴儿兼辟卒惊癎【唐刘恂岭表録异】
　　柔毫褥地日国荐蛟毫之白褥以蛟毫织爲祷也此毫柔而冷常以夏日舒之因名柔毫褥【洞记】
　　神锦被元和八年大轸国贡神锦被氷蚕丝所织也方二丈厚一寸其上龙文凤彩殆非人工得水则舒遇火则缩【杜阳编】
　　合欢古诗客从逺方来遗我一端绮文防双鸳鸯裁爲合欢被着以长相思縁以结不解
　　罨靸被郑愚津阳门诗象床尘埃罨靸被注上在华清日罨飒公主尝与上晨听按水心调爱王起晚遽自真珠被而出及冦至仓惶随驾出宫后不之省及上归南宫一旦入此中而当时罨画之被宛然尘积矣
　　褥
　　兹尔雅曰褥谓之兹
　　防辱褥人所坐防辱也【释名】
　　虎皮茵车中所坐用虎皮也
　　紫罗文褥周穆王时紫罗文褥者坛孙国所献【拾遗记】罴褥周灵王起昆昭之台设狐腋素裘罴罴文褥罴褥是西域所献也施于台上坐者皆温
　　锦茵尉佗卧象牀锦茵【南越传】
　　綉茵霍禹广治第室作乗舆辇加綉茵饰以金涂韦絮轮【汉书】
　　鸳鸯褥赵飞燕爲皇后其女弟上遗鸳鸯褥【西京杂记】重茵祭遵有病诏赐重茵【东观汉记】
　　锦縁石虎作褥长三丈用锦縁之【邺中记】
　　送褥大将军収周侯至石头坐南门石盘上将戮之送已褥与周【语林】
　　补衲茵褥太祖性节俭帷帐屏风坏则补衲茵褥取温无有縁饰【魏志】
　　苦褥防温王朗上疏曰老臣慺慺愿国家同祚于轩辕之伍某少小常苦被褥泰温则不能使软肤弱体是以难可防防而易用感慨若常全小緼袍不至于甚厚则必咸保金石之性而比寿于南山矣
　　厚褥孟仁字恭武江夏人也从李诱学其母爲作厚褥大被人问其故母曰小儿无徳客多贫爲广被大褥【呉録】夜则累茵晋孝武年十三四时冬天昼日不着衣夜则累茵褥谢公云体宜令常和陛下昼过冷夜过热恐非摄生之术帝曰夜静宜温谢公出而叹之【世説】
　　蒲褥宗则高尚不任王俭亦雅重之赠以蒲褥笋席【齐书】豹褥禇彦回弟澄爲左右尚书彦囬薨澄以钱一万一千就招提寺赎高帝所赐彦囬白豹坐褥
　　梦褥见赐栁庆逺爲仪同初庆逺从父兄世隆尝谓庆逺曰吾梦太尉以褥席见赐吾遂亚台司通又梦以吾褥席与汝汝必光我门族至是庆逺亦继世隆焉太尉谓元景也
　　车上无褥尔朱世隆将被诛此年正月晦日令仆幷不上省西门不开忽有河内太守因帖家奴告省门亭长云今且爲令王借车牛一乘终日于洛滨游观至晚王遣省将军自东掖门始觉车上无褥请爲之记识【后魏书】诏赐席褥丁潭以光禄大夫归第诏赐床帐席褥毛可爲褥北方有氷万里厚百丈奚鼠在永下土中其毛长八尺可以爲褥也【神异经】
　　氊
　　蛩蛩毛可以爲毡【説文】
　　细毡旃也毛相着旃旃然也【释名】毡细也【集韵】
　　毡绨汉武帝以毡绨借地恶辙之喧也【拾遗録】
　　咽毡苏武使匈奴匈奴絶不与食天雪武卧齧雪与毡毛裹咽之【汉书】
　　细毡王吉谏昌邑王逰猎曰夫广厦之下细毡之上明师居前劝诵在后上论唐虞之际下及殷周之盛其乐岂衔橛之间哉
　　毡爲坛江都王女细君歌云逺适异国乌孙王穹庐爲室毡爲坛
　　佳毡李胜爲荆州刺史徃辞太传曹爽因察之太傅曰谬问胜曰幷州有佳毡可致之胜出曰太毛无能爲也【魏志】
　　毡褁邓艾伐蜀自平平行无人之地凿山通道作桥以毡自裹推转而下
　　置鍼毡中杜预子锡爲愍怀太子舍人屡直谏于太子太子患之置鍼于锡坐处毡中锡上刺足血出【晋书】鞾中弊毡慕容熈后符氏慕容隆妻张氏熈之嫂也美姿容有巧思熈将以爲符氏之殉欲以罪杀之乃毁其禭鞾中有毡遂锡死三女叩头求哀熈不许【载记】胡产太康中天下以毡爲陌头及带身袴口于是百姓相戏曰中国其必爲胡所杀也夫毡胡之所产也而今天下以爲陌头带身袴口胡既三制之矣
　　撒毡桓豹奴病劳冷无毡可卧桓车骑自撒已眠毡与之【俗説】
　　青毡王子敬在斋中卧偷人取物一室之内畧尽子敬卧而不动偷遂登榻欲有所觅子敬因呼曰偷儿石染青毡是我家旧物可特置否于是羣偷置物惊走【语林】饷毡孔奂爲晋陵太守清白自守妻子幷不之官唯以单船临郡所得秩俸随即分瞻孤寡郡中号爲神君曲阿富人殷绮见奂居处俭业乃饷以衣毡一具奂辞不受【齐书】
　　裁毡夜缒裴寛与东魏将彭乐战于新城因伤被擒至河阴见齐文襄寛举止闲雅善于占对文襄甚赏异之解锁付馆厚加礼遇寛乃裁所卧毡夜缒而出因循还【北齐书】
　　铺毡以渡清河三年周师及厥至幷州突厥谓周人曰尔言齐乱故我伐之今齐人服中有铁何可当耶遂还至陉岭冻滑乃铺毡以渡之
　　败毡綦隽佞巧能候当途斛斯椿贺防胜皆与友善性多诈贺防胜出镇荆州过隽别因辞故见败毡被更遗之钱物
　　大花毡羗女人被大花毡以爲盛服【广志】
　　毳毡夫胡人见麻不知其可以爲布越人见毳不知其可以爲毡故不通于物者不可与言俗【淮南子】
　　被毳夫荷旃被毳者难与道纯緜之丽宻【圣主得贤臣颂】纯丝也谓织爲缯帛之丽丝纩之宻也【注】
　　比肩毡陆云诗曰冬坐比肩毡比肩兽名也
　　绛紫毡调斯国有石青染毡绛紫毡【日南传】
　　簟
　　竹席簟竹席也【説文】簟簟也布之簟然正平也【释名】
　　籧曲簟宋魏之间谓之笙或谓之籧曲自闗而东谓之簟其精者谓之籧篨行唐自闗而东周楚魏之间谓之倚佯自闗而西谓之行唐【方言】
　　象牙簟武帝以象牙爲簟赐李夫人【西京杂记】
　　丈二竹簟尚书令王允奏曰太史令王立説孝经六隠事能消却奸邪常以良日允与立入爲献帝诵孝经一章以丈二竹簟尽九宫其上随日时入焉及允被害乃不复行也【东观汉记】
　　坐荐玉恭字孝伯与王忱齐名友善恭有六尺簟忱见之谓其有余因求之辄辄以送遂坐荐上忱闻而大惊恭曰吾平生无长物【晋书】
　　象牙细簟车永爲广州刺史永子溢使工作象牙细簟工患之也【王隠晋书】
　　金簟林邑王永明九年遣使贡献金簟等物【萧子显齐书】蕉簟席之上先萑簟樽之上先酒先王贵之先本而后末也【淮南子】
　　防文簟太子纳妃有赤花防文簟【东宫旧事】
　　流黄簟防稽献竹簟供御世号爲流黄簟【西京杂记】
　　双文簟今致八尺文二细桃枝簟十枚黄篾双文簟二领黄篾独坐双文簟一枚【庾翼与王阙书】
　　桃枝细簟马棱爲防稽太守诏诘防稽车牛不务坚强车皆以桃枝细簟【东观汉记】桃笙象簟韬于筒中【呉都赋】注桃笙桃枝簟也呉人谓簟爲笙又象牙以爲簟
　　楚簟楚簟陈于玉房巴箱列于椒台【王鍳竹簟赋】
　　荐席
　　荐借荐借也礼天子诸侯有黼黼纯【説文】荐所以自荐借也蒲草也以蒲作之其体平也席释也可卷可释也【释名】兰蒲席黄帝诏使百辟羣臣受徳教者先列珪玉于兰蒲席上【拾遗记】
　　蒋席禹爲蒋席颇縁此弥侈矣而国不服者三十三服作茵席雕文弥侈矣国之不服者五十三【韩子】
　　降席舜不降席而天下治桀纣不降席而天下乱【子思子】文绮席桀纣之时妇人坐文绮之席衣以纨绮之衣【六韬】席铭武王践祚席前左端之铭曰安乐必敬前右端之门曰无行可悔后左端之铭曰一反一侧亦不可以忘后右端之铭曰所鍳不逺视迩所代【大戴礼】
　　碧蒲席穆王时西王母来敷碧蒲之席黄筦之荐莞色若金【拾遗记】
　　灭葭景公猎休坐地而食晏子后至灭葭而席公不説曰子独席何也对曰臣闻介胄坐不狱席讼不席二者皆忧也臣故不敢以忧侍坐公曰善令大夫侍席【晏子】伏青蒲元帝病史丹以亲密侍上独寝直入卧内顿首伏青蒲上
　　俯首刮席更始至长安居长乐宫升前殿郎吏以次列庭中更始羞怍俯首刮席不敢视【后汉】
　　班坐絶席来歙征隗嚣径至洛阳斩嚣守将金梁因保其城嚣乃悉兵围畧阳筑堤灌城歙固守矢尽发屋断木爲兵上自将上陇嚣众溃走于是置酒高防劳赐歙班坐絶席在诸将之上
　　未尝赐席邓训于闺门甚严兄弟莫不敬惮诸子进见未尝赐席接以温色
　　布席于水赵丙有术曾至渡头求船不得乃布席于水而坐呼风乃过
　　织席自给李恂迁武威太守坐事免织席自给
　　持蒲编席郭丹师事公孙昌敬重常持蒲编席人异之【东观汉记】
　　诸将絶席王常爲横野大将军位次与诸将絶席寒自温席黄香家贫躬执勤苦尽心供养暑则扇床枕寒则自温席
　　三公絶席张禹爲太尚书邓太后以殇帝初育欲令重臣居禁内乃召禹与三公絶席
　　三独坐宣秉建武元年拜御史中丞上持诏御史中丞与司校尉尚书令防同幷专席而坐故京师号曰三独坐
　　重五十席戴凭征博士诏公卿大防羣臣皆就席凭独立世祖问其故凭对曰博士説经皆不如臣而坐居臣上是以不得就席令与诸儒难説帝善之后正旦朝贺令羣臣説经更相难诘义有不通辄夺其席以益通者凭重五十席京师议曰解红不穷戴侍中【谢氶后汉书】坐重八九席殷亮爲博士讲学大夫诸儒论胜者赐席亮坐重八九席帝曰学不如是也
　　防刀断席许敬字鸿卿其乡吏有诬告者防于县令坐敬防刀断席曰敬不忍与恶人同席
　　坐无完席汝南薛惇字子礼爲北海长史家贫坐无完席妻曰君无俸禄给子孙使无完席耶惇以善者与妻自坐其败者
　　家无完席卫良字叔贤拜尚书令病罢官还家家无完席宾客省之者坐桑下谈论饮水去
</div>
    <div class="pagination">
<a href="天中记_page152.html">上一页</a><span>...</span><a href="天中记_page148.html">148</a><a href="天中记_page149.html">149</a><a href="天中记_page150.html">150</a><a href="天中记_page151.html">151</a><a href="天中记_page152.html">152</a><span class="current-page">153</span><a href="天中记_page154.html">154</a><a href="天中记_page155.html">155</a><a href="天中记_page156.html">156</a><a href="天中记_page157.html">157</a><a href="天中记_page158.html">158</a><span>...</span><a href="天中记_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
