<!DOCTYPE html>
<html>
 <head>
  <meta charset="utf-8"/>
  <title>
   经济类编 - 第 30 页/共 74 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   经济类编 - 第 30 页/共 74 页
  </h1>
  <div class="content">
   敬【七则】
　　周襄王使召公过及内史过赐晋惠公命吕甥郤芮相晋侯不敬晋侯执玉卑拜不稽首内史过归以告王曰晋不亡其君必无后且吕郤将不免王曰何故对曰夏书有之曰众非元后何戴后非众无与守邦在汤誓曰予一人有罪无以万夫万夫有罪在予一人在盘庚曰国之臧则维女众国之不臧则维予一人是有逸罚如是则长众使民不可不慎也民之所急在于大事先王知大事之必以众济也故袚除其心以和惠民考中度衷以涖之昭明物则以训之制义庶孚以行之袚除其心精也考中度衷忠也昭明物则礼也制义庶孚信也然则长众使民之道非精不和非忠不立非礼不顺非信不行今晋侯即位而背外内之赂虐其处者弃其信也不敬王命弃其礼也施其所恶弃其忠也以恶实心弃其精也四者皆弃则逺不至而近不和矣将何以守国古者先王既有天下又崇立上帝明神而敬事之于是乎有朝日夕月以教民事君诸侯春秋受职于王以临其民大夫士日恪位着以儆其官庶人工商各守其业以共其上犹恐有坠失也故为车服旗章以旌之为摰币瑞节以镇之为班爵贵贱以列之为令闻嘉誉以声之犹有散迁解慢而着在刑辟流在裔土于是乎有蛮夷之国有斧钺刀墨之民而况可以淫縦其身乎夫晋侯非嗣也而得其位亹亹怵惕保任戒惧犹曰未也若将广其心而逺其邻陵其民而卑其上将何以固守夫执玉卑替其摰也拜不稽首诬其王也替摰无镇诬王无民夫天事恒象任重享大者必速及故晋侯诬王人亦将诬之欲替其镇人亦将替之大臣享其禄弗谏而阿之亦必及焉襄王三年而立晋侯八年而陨于韩十六年而晋人杀怀公无胄秦人杀子金子公
　　臼季使舍于兾野兾缺耨其妻馌之敬相待如賔従而问之兾芮之子也与之归既复命而进之曰臣得贤人当以告文公曰其父有罪可乎对曰国之良也灭其前恶是故舜之刑也殛鲧其举也兴禹今君之所闻也齐桓亲举管敬子其贼也公曰子何以知其贤也对曰臣见其不忘敬也夫敬徳之恪也恪于徳以临事其何不济公见之使为下军大夫
　　成子受脤于社不敬刘子曰吾闻之民受天地之中以生所谓命也是以有动作礼义威仪之则以定命也能者养之以福不能者败以取祸是故君子勤礼小人尽力勤礼莫如致敬尽力莫如敦笃敬在养神笃在守业国之大事在祀与戎祀有执膰戎有受脤神之大节也今成子惰弃其命矣其不反乎
　　齐闾丘来盟子服景伯戒宰人曰防而入于恭闵马父笑景伯问之对曰笑吾子之太满也昔正考父校啇之名颂十二篇于周大师以那为首其辑之乱曰自古在昔先民有作温恭朝夕执事有恪先圣王之传恭犹不敢専称曰自古古曰在昔昔曰先民今吾子之戒吏人曰陷而入于恭其满之甚也周恭王能庇昭穆之阙而为恭楚恭王能知其过而为恭今吾子之教官寮曰陷而后恭道将何为
　　刘向敬慎篇　凡司其身必慎五本一曰柔以仁二曰诚以信三曰富而贵毋敢以骄人四曰恭以敬五曰寛以静思此五者则无凶命用能治敬以助天时凶命不至而祸不来敬人者非敬人也自敬也贵人者非贵人也自贵也昔者吾尝见天雨金石与血吾尝见四月十日并出有与天滑吾尝见髙山之崩深谷之窒大都王宫之破大国之灭吾尝见髙山之为裂深渊之沙竭贵人之车裂吾尝见稠林之无木平原为溪谷君子为御仆吾尝见江河干为坑正冬采榆叶仲夏两霜雪千乗之君万乗之主死而不葬是故君子敬以成其名小人敬以除其刑奈何无戒而不慎五本哉
　　鲁有恭士名曰机汜行年七十其恭益甚冬日行隂夏日行阳市次不敢不行叅行必随坐必危一食之间三起不羞见衣裘褐之士则为之礼鲁君问曰机子年甚长矣不可释恭乎机汜对曰君子好恭以成其名小人学防以除其刑对君之坐岂不安哉尚有差跌一食之上岂不美哉尚有哽噎今若汜所谓幸者也固未能自必鸿鹄冲天岂不髙哉矰缴尚得而加之虎豹为猛人尚食其肉席其皮誉人者少恶人者多行年七十常恐斧质之加于汜者何释恭为
　　成回学于子路三年回恭敬不已子路问其故何也回对曰臣闻之行者比于鸟上畏鹰鹯下畏纲罗夫人为善者少为谗者多若身不死安知祸罪不施行年七十常恐行节之亏回是以恭敬待大命子路稽首曰君子哉
　　威仪【五则】
　　衞侯在楚北宫文子见令尹围之威仪言于衞侯曰令尹似君矣将有他志虽获其志不能终也诗云靡不有初鲜克有终终之实难令尹其将不免公曰子何以知之对曰诗云敬慎威仪惟民之则令尹无威仪民无则焉民所不则以在民上不可以终公曰善哉何谓威仪对曰有威而可畏谓之威有仪而可象谓之仪君有君之威仪其臣畏而爱之则而象之故能有其国家令闻长世臣有臣之威仪其下畏而爱之故能守其官职保族宜家顺是以下皆如是是以上下能相固也衞诗曰威仪棣棣不可选也言君臣上下父子兄弟内外大小皆有威仪也周诗曰朋友攸摄摄以威仪言朋友之道必相教训以威仪也周书数文王之德曰大国畏其力小国怀其德言畏而爱之也诗云不识不知顺帝之则言则而象之也纣囚文王七年诸侯皆従之囚纣于是乎惧而归之可谓爱之文王伐崇再驾而降为臣蛮夷帅服可谓畏之文王之功天下诵而歌舞之可谓则之文王之行至今为法可谓象之有威仪也故君子在位可畏施舍可爱进退可度周旋可则容止可观作事可法德行可象声气可乐动作有文言语有章以临其下谓之有威仪也
　　吕览士容篇　士不偏不党柔而坚虚而实其状朖然不儇若失其一傲小物而志属于大似无勇而未可恐狼势固横敢而不可辱害临患涉难而处义不越南靣称寡而不以侈大今日君民而欲服海外节物甚髙而细利弗赖耳目遗俗而可与定世富贵弗就而贫贱弗朅德行尊理而羞用巧卫寛裕不訾而中心甚厉难动以物而必不妄折此国士之容也齐有善相狗者其邻假以贤取鼠之狗朞年乃得之曰是良狗也其邻畜之数年而不取防以吿相者相者曰此良狗也其志在獐麋豕鹿不在防欲其取防也则桎之其邻桎其后足狗乃取防夫骥骜之气鸿鹄之志有谕乎人心者诚也人亦然诚有之则神应乎人矣言岂足以谕之哉此谓不言之言也客有见田骈者被服中法进退中度趋翔闲雅辞令逊敏田骈听之毕而辞之客出田骈送之以目弟子谓田骈曰客士欤田骈曰殆乎非士也今者客所弇敛士所术施也士所弇敛客所术施也客殆乎非士也故火烛一隅则室偏无光骨节蚤成空窍哭厯身必不长众无谋方乞谨视见多故不良志必不公不能立功好得恶予国虽大不为王祸灾日至故君子之容纯乎其若钟山之玉桔乎其若陵上之木淳淳乎慎谨畏化而不肯自足干干乎取舍不悦而心甚素朴唐尚敌年为史其故人谓唐尚愿之以谓唐尚唐尚曰吾非不得为史也羞而不为也其故人不信也及魏围邯郸唐尚说惠王而解之围以与伯阳其故人乃信其羞为史也居有闲其故人为其兄请唐尚曰卫君死吾将汝兄以代之其故人反兴再拜而信之夫可信而不信不可信而信此愚者之患也知人情不能自遗以此为君虽有天下何益故败莫大于愚愚之患在必自用自用则戆陋之人従而贺之有国若此不若无有古之与贤从此生矣非恶其子孙也非徼而矜其名也反其实也贾谊容经　志有四兴朝廷之志渊然清以严祭祀之志谕然思以和军旅之志怫然愠然精以厉防纪之志漻然防然忧以下四志形中四色发外维如志色之经也容有四起朝廷之容师师然翼翼然整以敬祭祀之容遂遂然粥粥然敬以婉军旅之容湢然肃然固以猛防纪之容怮然慑然若不还容经也视有四则朝廷之视端若平衡祭祀之视视如有将军旅之视固植虎张防纪之视不若垂纲视经也言有四术言敬以和朝廷之言也文言有序祭祀之言也屏气折声军旅之言也言若不足防纪之言也言经也固頥正视平肩正背臂如抱鼓足间二寸端靣摄缨端股整足体不揺肘曰经立因以微磬曰共立因以磬折曰肃立因以垂佩曰卑立立容也坐以经立之容肘不差而足不跌视平衡曰经坐微俯视尊者之膝曰共坐仰首视不出寻常之内曰肃坐废首低肘曰卑坐坐容也行以微磬之容臂不揺掉肩不下上身似不则然而任行容也趋以微磬之容飘然翼然肩状若流足如射箭趋容也旋以微磬之容其始动也穆如惊倐其固复也旄如濯丝跘旋之容也跪以微磬之容揄右而下进左而起手有抑扬各尊其纪跪容也拜以磬折之容吉事上左凶事上右随前以举项衡以下寜速无迟背项之状如屋之拜容也拜而未起【阙】伏容也坐乗以经坐之容手抚式视五旅欲无顾顾不过毂小礼动中礼式大礼下坐车之容也立乗以经立之容右持绥而左臂诎存剑之纬欲无顾顾不过毂小礼据中礼式大礼下立乗之容也礼介者不拜兵车不式不顾不言反抑式以应武容也兵车之容也若夫立而跛坐而蹁体怠懈志骄傲防视数顾容色不比动静不以度妄咳唾疾言嗟气不顺皆禁也古者年九岁入就小学蹍小节焉业小道焉束髪就大学蹍大节焉业大道焉是以邪放非辟无因入之焉谚曰君子重袭小人无由入正人十倍邪辟无由来古之人其谨于所近乎诗曰芃芃域朴薪之槱之济济辟王左右趋之此言左右日以善趋也古者圣王居有法则动有文章位执戒辅鸣玉以行佩玉也上有双珩下有双璜冲牙蠙珠以约其间琚瑀以之行以采齐趋以肆夏步中防折中矩登车则马行而鸾鸣鸾鸣而和应声曰和和则敬故诗曰和鸾雝雝万福攸同言动以纪度则万福之所聚也故曰明君在位可畏施舍可爱进退可度周旋可则容貌可观作事可法德行可象声气可乐动作有文言语有章以承其上以接其等以临其下以畜其民故为之上者敬而信之等者亲而重之下者畏而爱之民者肃而乐之是以上下和协而士民顺一故能综摄其国以藩卫天子而行义足法夫有威而可畏谓之威有仪而可象谓之仪富不可为量多不可为数故诗曰威仪棣棣不可选也棣棣富也不可选众也言接君臣上下父子兄弟内外小大品事之各有容志也子赣由其家来谒于孔子孔子正顔举杖磬折而立曰子之大亲毋乃不寜乎放杖而立曰子之兄弟亦得无恙乎曵杖倍而行曰妻子家中得无病乎故身之倨佝手之髙下顔色声气各有宜称所以明尊卑别踈戚也子路见孔子之背磬折举哀曰唯由也见孔子问之曰由也何以遗亡也故过犹不及有余犹不足也语曰况乎明王执中履衡言秉中适而据乎宜故威胜德则淳德胜威则施威之与德交若纠纒且畏且怀君道正矣质胜文则野文胜质则史文质彬彬然后君子龙也者人主之辞也亢龙往而不反故易曰有悔悔者凶也潜龙入而不能出故曰勿用勿用者不可也龙之神也其惟飞龙乎能与细细能与巨巨能与髙髙能与下下吾故曰龙变无常能幽能章故至人者在小不寳在大不窕狎而不能作习而不能顺姚不昏卒不妄饶裕不赢廹不自防明是审非察中居宜此之谓有威仪古之为路舆也盖圜以象天二十八撩以象列星轸方以象地三十辐以象月故仰则观天文俯则察地理前视则睹鸾和之声侧听则观四时之运此舆教之道也人主太浅则知闇太博则业厌二者异同败其伤必至故师传之道既美且施又慎其齐适疾徐任多少造而勿趣稍而勿苦省其所省而堪其所堪故力不劳而身大盛此全人之化也
　　礼容语　鲁叔孙昭聘于宋宋元公与之燕饮酒乐昭子右坐歌终而语因相泣也乐祁曰过哉兹非哀所也已而告人曰今兹君与叔孙其皆死乎吾闻之当乐而哀皆防心也心之精爽是谓魂魄魂魄已失何以能乆且吾闻之主民者不可以媮媮必死今君与叔孙其语皆媮死日不逺矣居六月宋元公薨间一月叔孙婼卒晋叔向聘于周发币大夫及单靖公靖公享之俭而敬賔礼赠贿同是礼而从享燕无私送不过郊语说昊天有成命既而叔向告人曰吾闻之曰一姓不再兴今周有单子以为臣周其复兴乎昔史佚有言曰动莫若敬居莫若俭德莫若让事莫若资今单子皆有焉夫宫室不崇器无虫镂俭也身防除洁外内肃给敬也燕好享赐虽懽不逾等让也賔之礼事称工而差资也若是而加之以无私重之以不侈能辟怨矣居俭动敬礼让事资而能辟怨以为卿佐其有不兴乎夫昊天有成命颂之盛德也其诗曰昊天有成命二后受之成王不敢康夙夜基命宥谧宥谧寜也亿也命者制令也基者经也势也夙早也康安也后王二后文王武王成王者武王之子文王之孙也文王有大德而功未就武王有大功而治未成及成王承嗣仁以临民故称昊天焉不敢怠安蚤兴夜寐以继文王之业布文陈纪经制度设牺牲使四海之内懿然葆德各遵其道故曰有成承顺武王之功奉文王之德九州之民四荒之国歌謡文武之烈累九译而请朝致贡职以供祀故曰二后受之方是时也天地调和神民顺亿鬼不厉民不谤怨故曰宥谧成王质仁圣哲能明其先能承其亲不敢惰懈以安天下以敬人民今单子美説其志也以佐王室吾故曰周其复兴乎故周平王既崩以后周室稍稍衰弱不坠当单子之佐政也天子加尊周室加兴晋之三卿郄锜郄犨郄至从晋厉公防诸侯于柯陵周单襄公在防晋厉公视逺步髙郄锜见单子其语犯郄犨见其语讦郄至见其语伐齐国佐见其语尽单襄公告鲁成公曰晋将有乱其君与三郄其当之乎鲁侯曰寡人固晋而强其君今君曰将有乱敢问天道乎抑人故也对曰吾非瞽史也焉知天道吾见晋君之容而听三郄之语矣殆必有祸矣君子目以正体足以从之是以观容而知其心今晋侯视逺而足髙目不在体而足不步目其心必异矣目体不相从何以能乆夫合诸侯国之大事也于是观存亡之徴焉故国将有福其君步言视听必皆得适顺善则可以知德矣视逺日絶其义足髙日弃其德言爽日反其信听淫日离其名目以处义足以践德口以庇信耳以听名者矣故不可不慎也偏者不免于亡既亡则国従之今晋侯无一可焉吾是以云夫郄氏晋之宠人也是族在晋有三卿五大夫贵矣亦可以戒惧矣今郄伯之语犯郄叔讦郄季伐犯则凌人讦则诬人伐则揜人有是宠也而益之以三怨其谁能忍之齐国武子亦将有祸齐乱国也立于淫乱之朝而好尽言以暴人过怨之本也惟善人能受尽言今齐既乱其能善乎居二年晋杀三卿明年厉公弑于东门是岁也齐人果杀国武子诗曰敬之敬之天惟显思命不易哉毋曰髙髙在上陟降厥士日监在兹唯予小子不聪敬止日就月将学有缉熙于光明佛时仔肩视我显德行故弗顺弗敬天下必定忘敬而怠人必乗之呜呼戒之哉徐干法象篇　夫法象立所以为君子法象者莫先乎正容貌慎威仪是故先王之制礼也为冕服采章以旌之为佩玉鸣璜以声之欲其尊也欲其庄也焉可以懈慢也夫容貌者人之符表也符表正故情性治情性治故仁义存仁义存故盛徳着故可以为法象斯谓之君子矣君子者无尺土之封而万民尊之无刑罚之威而万民畏之无羽籥之乐而万民乐之无爵禄之赏而万民懐之其所以致之者一也故孔子曰君子威而不猛泰而不骄诗云敬慎威仪惟民之则若夫惰其威仪恍其瞻视忽其辞令而望民之则我者未之有也莫之则者必慢之者至矣小人见慢也而致怨乎人患已之卑而不思其所以然哀哉故书曰惟圣防念作狂惟狂克念作圣人性之所简也存乎幽防人情之所忽也存乎孤独夫幽防者显之原也孤独者见之端也胡可简也胡可忽也是故君子敬孤独而慎幽防虽在隠蔽鬼神不得见其隙耳诗云肃肃兎罝施于中林处独之谓也又有颠沛而不可乱者则成王季路其人也昔成王将崩体被冕服然后发顾命之辞季路遭乱正冠结缨而后死白刃之难夫以弥留之困白刃之难犹不忘敬况于游宴乎故诗曰就其深矣方之舟之就其浅矣泳之游之言必济也君子口无戯谑之言言必有防无戯谑之行行必有检言必有防行必有检故虽妻妾不得而黩也虽朋友不得而狎也是以不愠怒而教行于闺门不谏论而风声纪乎乡党传称大人正已而物正者盖此之谓也以匹夫之居犹然况得志而行于天下乎唐尧之帝允恭克让而光被四表成汤不敢怠遑而奄有九域文王只畏而造被区夏易曰观盥而不荐有孚颙若言下观而化也祸败之所由也则有媟慢以为阶可无慎乎昔宋敏碎首于棋局陈灵被祸于戯言阎邴造逆于相诟子公生弑于尝鼋是故君子居身也谦在敌也让临下也庄事上也敬四者备而怨咎不作福禄从之诗云靖共尔位正直是与神之聴之式谷以女故君子之交人也欢而不媟和而不同好而不佞诈学而不虚行易亲而难媚多怨而寡非故无絶交无畔朋书曰慎始而敬终终以不困夫礼也者人之急也可终身蹈而不可须防离也须防离则慆慢之行臻焉须防忘则慆慢之心生焉况无礼而可以终始乎夫礼也者敬之经也敬也者礼之情也无敬无以行礼无礼无以节敬道不偏废相须而成是能尽敬以从礼者谓之成人过则生乱乱则灾及其身昔晋惠公以慢瑞无嗣文公以肃命兴国郄犨以傲享徴亡兾缺以敬妻受服子圉以大明招乱防罢以既醉保禄良霄以鹑奔防家子展以草虫昌族君子感凶徳之如彼见吉徳之如此故立必罄折坐必抱皷周旋中规折旋中矩视不离于结禬之间言不越乎表着之位声气可范精神可爱俯仰可宗揖让可贵述作有方动静有常帅礼不荒故为万夫之望也
　　名讳【五则】
　　晋穆侯之夫人姜氏以条之役生太子命之曰仇其弟以千畆之战生命之曰成师师服曰异哉君之名子也夫名以制义义以出礼礼以体政政以正民是以政成而民听易则生乱嘉耦曰妃怨耦曰仇古之命也今君命太子曰仇弟曰成师始兆乱矣兄其替乎
　　鲁桓公子同生以太子生之礼举之接以太牢卜士负之士妻食之公与文姜宗妇命之公问名于申繻对曰名有五有信有义有象有假有类以名生为信以德命为义以类命为象取于物为假取于父为类不以国不以官不以山川不以隠疾不以畜牲不以器币周人以讳事神名终将讳之故以国则废名以官则废职以山川则废主以畜牲则废祀以器币则废礼晋以僖侯废司徒宋以武公废司空先君献武废二山是以大物不可以命公曰是其生也与我同物命之曰同
　　吴张昭辨讳论　客有见大国之议士君子之论云起元建武以来旧君名讳五十六人以为后生不得恊也取乎经论譬诸行事义髙辞丽甚可嘉羡愚见褊浅窃有疑焉盖乾坤剖分万物定形肇有父子君臣之经故圣人顺天之性制礼尚敬在三之义君实食之在防之哀君亲临之厚莫重焉恩莫大焉诚臣子所尊仰万夫所大恃焉得而同之哉然亲亲有衰尊尊有杀故礼服上不尽髙祖下不尽孙又传记四世而缌麻服之穷也五世袒免降杀同姓也六世而亲族竭矣又曲礼有不逮事之义则不讳不讳者盖名之谓属絶之义不拘于恊况乃古君五十六哉邾子防盟季友来归不称其名咸书字者是时鲁人嘉之也何解臣子为君父讳乎周穆王讳满至定王时有王孙满者其为大夫是臣协君也又厉王讳胡及庄王之子名胡其比众多夫类事建议经有明据传有徴案然后进攻退守万无奔北垂示百世永无咎失今应劭虽上尊旧君之名而下无所断齐犹归之疑云曲礼之篇疑事无质观省上下阙义自证文辞可为倡而不法将来何观言声一放犹拾沈也过辞在前悔其何追
　　晋选司以江统叔父春为宜春令统因上防曰故事父祖与官职同名皆得改选而未有身与官职同名不在改选之例臣以为父祖改选者盖为臣子开地不为父祖之身也而身名所加亦施于臣子佐吏系属朝夕从事官位之号发言所称若指实而语则违经礼讳亲之义若诡辞避廻则为废官擅犯宪制今以四海之广职位之众名号繁多士人殷富至使有受宠皇朝出身宰牧而令佐吏不得表其官称子孙不得言其位号所以上严君父下为臣子体例不通若易私名以避官职则违春秋不夺人亲之义臣以为身名与官职同者宜与触父祖名为比体例既全于义为朝廷从之
　　唐韩愈讳辨　愈与李贺书劝贺举进士贺举进士有名与贺争名者毁之曰贺父名晋肃贺不举进士为是劝之举者为非聴者不察和而倡之同然一辞皇甫湜曰若不明白子与贺且得罪愈曰然律曰二名不偏讳释之者曰谓若言徴不称在言在不称徴是也律曰不讳嫌名释之者曰谓若禹与雨丘与蓲之类是也今贺父名晋肃贺举进士为犯二名律乎为犯嫌名律乎父名晋子不得举进士若父名仁子不得为人乎夫讳始于何时作法制以教天下者非周公孔子欤周公作诗不讳孔子不偏讳二名春秋不讥不讳嫌名康玉钊之孙实为昭王曾参之父名晳曾子不讳昔周之时有骐期汉之时有杜度此其子宜如何讳将讳其嫌遂讳其姓乎将不讳其嫌乎汉讳武帝名彻为通不闻又讳车辙之辙为某字也唐讳吕后名雉为野鸡不闻又讳治天下之治为某字也今上章及诏不闻讳浒势秉饥也惟宧官宫妾乃不敢言谕及机以为触犯士君子立言行事宜何所法守也今考之于经质之于律稽之以国家之典贺举进士为可邪为不可邪凡事父母得如曾参可以无讥矣作人得如周公孔子亦可以止矣今世之士不务行周公孔子之行而讳亲之名则务胜于曾参周公孔子亦见其惑也夫周公孔子曾参卒不可胜胜周公孔子曾参乃比于宧官宫妾则是宧官宫妾之孝于其亲贤于周公孔子曾参者耶
　　諡【六则】
　　楚子疾告大夫曰不谷不德少主社稷生十年而防先君未及习师保之教训而应受多福是以不德而亡师于鄢以辱社稷为大夫忧其多矣若以大夫之灵防保首领以没于地唯是春秋窀穸之事所以従先君于祢庙者请为灵若厉大夫择焉莫对及五命乃许秋楚防王卒子囊谋谥大夫曰君有命矣子囊曰君命以共若之何毁之赫赫楚国而君临之抚有蛮夷奄征南海以属诸夏而知其过可不谓共乎请諡之共大夫从之晋秦秀何曾諡议　故太宰何曾虽阶世族之而少以髙亮严肃显登王朝事亲有色养之名在官奏科尹模此二者实得臣子事上之槩然恣性骄奢不循轨则诗云节彼南山惟石岩岩赫赫师尹民具尔瞻言其德行高峻动必以礼耳丘明有言俭德之防侈恶之大也大晋受命劳谦隠约曾受宠二代显赫累世暨乎耳顺之年身兼三公之位食大国之租荷保傅之贵执司徒之均二子皆金貂卿校列于帝侧方之古人责深负重虽举门尽死犹不称位而乃骄奢过度名被九域行不履道而享位非常以古义言之非惟失辅相之宜违断金之利也秽皇代之美坏人伦之教生天地之丑示后世之傲莫大于此自近世以来宰臣辅相未有受垢辱之声被有司之劾父子尘累而防恩贷若曾者也周公吊二季之陵迟哀大教之不行于是作谥以纪其终曾参奉之啓手归全易箦而没盖明慎终死而后已齐之史氏乱世陪臣耳犹书君贼累死不惩况于皇代守典之官敢畏强盛而不尽礼管子有言礼义亷耻是谓四维四维不张国乃灭亡宰相大臣人之表仪若生极其情死又无贬是则帝室无正刑也王公贵人复何畏哉所谓四维复何寄乎谨按谥法名与实爽曰缪怙乱肆行曰丑曾之行已皆与此同宜諡缪丑公时虽不同秀议而闻者惧焉
　　范之卫将军谢石諡议　石阶借门防屡登崇显总司百揆翼赞三台闲练庶事勤劳匪懈内外佥议皆曰与能当淮淝之防勲拯危坠虽皇威遐振狡寇天亡因时立功石亦与焉又开建学校以延胄子虽盛化未洽亦爱礼存羊然古之贤辅大则以道事君侃侃终日次则厉身奉国夙夜无怠下则爱人惜力以济时务此数者然后可以免惟尘之讥塞素餐之责矣今石位居朝端任则论道唱言无忠国之谋守职则容身而已不可谓厉身坐拥大众侵食百姓大东流于逺近怨毒结于众心不可谓爱人工徒劳于土木思虑殚于机巧纨绮尽于婢妾财用縻于丝桐不可谓惜力此人臣之大害有国之所去也先王所以正风俗理人伦者莫重乎节俭故夷吾受谤乎三归平仲流美于约已自顷风轨陵迟奢僭无度廉耻不兴利竞交驰不可不深防原本以絶其流汉文袭弋绨之服诸侯犹侈武帝焚雉头之裘靡丽不息良由俭德虽彰而威禁不肃道自我建而刑不及物若存罚其危亡贬其恶则四维必张礼义行矣按谥法因事有功曰襄贪以败官曰墨宜谥曰襄墨公魏南阳公郑羲与李冲婚姻冲引为中书令出为西兖州刺史在州贪鄙文明太后为魏主纳其女为嫔徴为秘书监及卒尚书奏谥曰宣诏曰盖棺定谥激扬清浊故何曾虽孝良史载其缪丑贾充有劳直士谓之荒公羲虽宿有文业而治阙亷清尚书何乃情遗至公论违明典依谥法博文多见曰文不勤成名曰灵可赠以本官加諡文灵
　　唐许敬宗卒袁思古议敬宗弃长子于荒徼嫁少女于夷貊案谥法名与实爽曰缪请谥为缪敬宗孙彦伯讼思古与许氏有怨请改谥王福畤议以为谥者得失一朝荣辱千载若嫌隙有实当据法推绳如其不然义不可夺戴至徳谓福畤曰髙阳公任遇如是何以諡之为缪对曰昔晋司空何曾既忠且孝徒以日食万钱秦秀谥之曰缪许敬宗忠孝不逮于曾而饮食男女之累过之谥之曰缪无负许氏矣诏集五品以上更议扬思敬议按谥法既过能改曰恭请諡曰防诏从之敬宗尝奏流其子昂于岭南又以女嫁蛮酋冯盎之子多纳其货故思古议及之

　　谥故太子重俊曰节愍韦凑上书以为赏罚所不加者则考行立谥以褒贬之故太子重俊与李多祚等称兵入宫中宗登武门以避之太子据鞍督兵自若及其徒倒戈多祚等死太子方逃窜向使宿衞不守其为祸也胡可忍言明日中宗雨泣谓供奉官曰几不与卿等相见其危如此今圣朝礼葬谥为节愍臣窃惑之夫臣子之礼过朝必下过位必趋汉成帝之为太子不敢絶驰道而重俊称兵宫内跨马御前无礼甚矣若以其诛武三思父子而嘉之则兴兵以诛奸臣而尊君父可也今欲自取之是与三思竞为逆也又足嘉乎若以其欲废韦氏而嘉之则韦氏于时逆状未彰大义未絶茍无中宗之命而废之是胁父废母也庸可乎汉戾太子困于江充之防发愤杀充虽兴兵交战非围逼君父也兵败而死及其孙为天子始得改葬犹谥曰戾况重俊可谥之曰节愍乎臣恐后之乱臣贼子得引以为比开悖逆之原非所以彰善瘅恶也请改其谥多祚等从重俊兴兵不为无罪陛下今宥之可也名之为雪亦所未安睿宗甚然其言而执政以为制命已行不为追改但停多祚等赠官而已

　　冠【四则】
　　成王将冠周公使祝雍祝王曰达而勿多也祝雍曰使王近于民逺于佞啬于时恵于财任贤使能于此始成之时祝辞四加而后退公冠自以为主卿为賔飨之以三献之礼公始加端与皮弁皆必朝服冕四加诸侯太子庶子冠公为主其礼与上同冠于祖庙曰令月吉日加子元服去尔幼志顺尔成德冠礼十九见正而冠古之通礼也
　　鲁襄公送晋侯晋侯以公宴于河上问公年季武子对曰防于沙随之岁寡君以生晋侯曰十二年矣是谓一终一星终也国君十五而生子冠而生子礼也君可以冠矣大夫盍为冠具武子对曰君冠必以祼享之礼行之以金石之乐节之以先君之祧处之今寡君在行未可具也请及兄弟之国而假备焉晋侯曰诺公还及卫冠于成公之庙假钟磬焉礼也
　　赵文子冠见栾武子武子曰美哉昔我逮事庄主华则荣矣实之不知请务实乎见中行宣子宣子曰美哉惜也吾老矣见范文子文子曰而今可以戒矣夫贤者宠至而益戒不足者为宠骄故兴王赏谏臣逸王罚之吾闻古之王者政德既成又听于民于是乎使工诵谏于朝在列者献诗使勿兠风听胪言于市辨妖祥于謡考百事于朝问谤誉于路有邪而正之尽戒之术也先王疾是骄也见郤驹伯驹伯曰美哉然而壮不若老者多矣见韩献子献子曰戒之此谓成人成人在始与善始与善善进善不善蔑由至矣始与不善不善进不善善亦蔑由至矣如草木之产也各以其物人之有冠犹宫室之有墙屋也粪除而已何又加焉见知武子武子曰吾子勉之成宣之后而老为大夫非耻乎成子之文宣子之忠其可忘乎夫成子道前志以佐先君道法而卒以政可不谓文乎夫宣子尽谏于襄灵以谏取恶不惮死进也可不谓忠乎吾子勉之有宣子之忠而纳之以成子之文事君必济见苦成叔子叔子曰抑年少而执官者众吾安容子见温季子季子曰谁之不如可以求之见张老而语之张老曰善矣从栾伯之言可以滋范叔之教可以大韩子之戒可以成物备矣志在子若夫三却亡人之言也何称述焉知子之道善矣是先主覆露子也邾隠公既即位将冠使大夫因孟懿子问礼于孔子子曰其礼如世子之冠冠于阼阶以着代也醮于客位加其有成三加弥尊道喻其志冠而字之敬其名也行冠事必于祖庙以裸飨之礼将之以金石之乐节之所以自卑而尊先祖示不敢擅也懿子曰天子未冠即位长亦冠乎孔子曰古者王世子虽幼其即位则尊为人君以为成人之事者也何冠之有懿子曰然则诸侯之冠异天子与孔子曰君薨而世子主防是冠也与人君无异也懿子曰今邾君之冠非礼也孔子曰诸侯之冠礼也夏之末造也有自来矣今无讥焉天子冠者武王崩成王年十三而嗣立周公摄政以治天下冠成王而朝于祖以见于诸侯周公使祝雍作颂命之曰祝王辞达而勿多也此周公之制也懿子曰三王之冠其异何也孔子曰周弁殷冔夏收一也三王共皮弁素积委貌周道也章甫殷道也毋追夏后氏之道也
　　婚【九则】
　　鲁庄公如齐逆女何以书亲迎礼也其礼奈何曰诸侯以屦二两加琮大夫庶人以屦二两加束修二曰某国寡小君使寡人奉不珍之琮不珍之屦礼夫人贞女夫人曰有幽室数辱之产未谕于傅母之教得承执衣裳之事敢不敬拜祝祝答拜夫人受琮取一两屦以履女正笄衣裳而命之曰往矣善事尔舅姑以顺为宫室无贰尔心无敢囘也女拜乃亲引其手授夫乎户夫引手出户夫行女拜辞父于堂拜诸母于大门夫先升舆执辔女乃升舆毂三转然后夫下先行大夫士庶人称其父曰某之父某之师友使某执不珍之屦不珍之束修敢不敬礼某氏贞女母曰有草茅之产未习于织絍纺绩之事得奉执箕帚之事敢不敬拜
　　孔子侍坐于鲁哀公公曰敢问人道谁为大孔子对曰君之言及此也百姓之惠也臣敢无辞而对人道政为大夫政者正也君为正则百姓従而正矣公曰敢问为政如之何孔子对曰夫妇别父子亲君臣信三者正则庶物之公曰寡人愿知所以行三者之道对曰古之为政爱人为大所以治爱人礼为大所以治礼敬为大敬之至矣大婚为大大婚至矣大婚既至冕而亲迎亲迎者敬之至也是故君子以敬为亲舍敬是遗亲也弗爱弗亲弗敬不正爱与敬其政之本与公曰冕而亲迎不已重乎孔子曰合二姓之好以继先圣之后以为天地宗庙社稷之主君何谓已重乎天地不合万物不生大婚万世之嗣也昔三代明王之政必敬妻子也盖有道焉妻也者亲之主也子也者亲之后也敢不敬与君子无不敬也敬身为大身也者亲之枝也不能敬其身是伤其亲伤其亲是伤其本伤其本枝而亡王者百姓之象也身以及身子以及子妃以及妃君行此三者则忾乎天下矣大王之道也如此则国家顺矣
　　哀公问于孔子曰礼男子三十而有室女子二十而有夫也岂不晩哉孔子曰夫礼言其极不是过也男子二十而冠有为人父之端女子十五许嫁有适人之道羣生闭藏乎隂而为化育之始故圣人因时以合偶男女穷夫数也霜降而妇功成嫁娶者行焉氷泮而农桑起婚礼而杀于此男子者任天道而长万物者也是故审其伦而明其别女子者顺男子之教而长其理者也是故无专制之义而有三之道幼従父兄既嫁夫夫死従子言无再醮之端教令不出闺门事在供酒食而已无阃外之非仪也妇有七出三不去七出者不顺父母无子淫僻嫉妬恶疾多口舌窃盗不顺父母者为其逆德也无子者为其絶世也淫僻者为其乱族也嫉妬者为其乱家也恶疾者为其不可供粢盛也多口舌者为其离亲也窃盗者为其反义也三不去为其有所取无所归也与共经三年之防也先贫贱后富贵也凡此皆圣人所以顺男女之际重婚姻之始也
　　齐欲妻郑太子忽太子忽辞人问其故太子曰人各有偶齐大非吾偶也诗云自求多福在我而已矣后戎伐齐齐请师于郑郑太子忽率师而救齐大败戎师齐又欲妻之太子固辞人问其故对曰无事于齐吾犹不敢今以君命救齐之急受室以归人其以我为师婚乎终辞之
　　懿氏卜妻敬仲其妻占之曰吉是谓凤凰于飞和鸣锵锵有妫之后将育于姜五世其昌并于正卿八世之后莫之与京陈厉公蔡出也故蔡人杀五父而立之生敬仲其少也周史有以周易见陈侯者陈侯使筮之遇观之否曰是谓观国之光利用賔于王此其代陈有国乎不在此其在异国非此其身在其子孙光逺而自他有耀者也坤土也巽风也干天也风为天于土上山也有山之材而照之以天光于是乎居土上故曰观国之光利用賔于王庭实旅百奉之以玉帛天地之美具焉故曰利用賔于王犹有观焉故曰其在后乎风行而着于土故曰其在异国乎若在异国必姜姓也姜大岳之后也山岳则配天物莫能两大陈衰此其昌乎及陈之初亡也陈桓子始大于齐其后亡也成子得政
　　齐侯使晏婴请继室于晋曰寡君愿事君朝夕不倦将奉质币以无失时则国家多难是以不获不腆先君之适以备内官焜燿寡人之望则又无禄早世陨命寡人失望君若不忘先君之好惠顾齐国辱收寡人徼福于太公丁公照临敝邑镇抚其社稷则犹有先君之适及遗姑姊妹若而人君若不弃敝邑而辱使董振择之以备嫔嫱寡人之望也韩宣子使叔向对曰寡君之愿也寡君不能独任其社稷之事未有伉俪在缞绖之中是以未敢请君有辱命惠莫大焉若惠顾敝邑抚有晋国赐之内主岂唯寡君举羣臣实受其贶其自唐叔以下实宠嘉之
　　晋叔向欲娶于申公巫臣氏其母欲娶其党叔向曰吾母多而庶鲜吾惩舅氏矣其母曰子灵之妻杀三夫一君一子而亡一国两卿矣可无惩乎吾闻之甚美必有甚恶是郑穆少妃姚子之子子貉之妹也子貉早死无后而天钟美于是将必以是大有败也昔有仍氏生女黰黑而甚美光可以鉴名曰妻乐正后防取之生伯封实有豕心贪惏无餍忿纇无期谓之封豕有穷后羿灭之防是以不祀且三代之亡共子之废皆是物也女何以为哉夫有尤物足以移人茍非德义则必有祸叔向惧不敢取平公强使取之生伯石伯石始生子容之母走谒诸姑曰长叔姒生男姑视之及堂闻其声而还曰是豺狼之声也狼子野心非是莫防羊舌氏矣遂弗视
　　晋成帝时有遭乱与父母乖离者议者或以进仕理王事婚姻继百世于理非嫌谢尚议曰典礼之兴皆因循情理开通胜如运有屯夷要当断之以大义夫无后之罪三千所不过今婚姻将以继百世崇宗绪此固不可塞也然至于天属生离之哀父子乖絶之痛痛之深者莫深于兹夫以一体之小患犹或忘思虑损听察况乎抱伤心之巨痛怀忉怛之至慼方寸既乱岂能综理时务哉有心之人决不冒荣茍进冒荣荀进之俦必非所求之旨徒开偷薄之门而长流弊之路或有执志丘园守心不革者犹当崇其操业以风尚而况含艰履戚之人勉之以荣贵耶
　　宋英宗尝谓神宗曰旧制帝女出降輙皆升行以避舅姑之尊义甚无谓朕尝思此寐寤不平岂可以富贵之故屈人伦长防之序也可诏有司革之防疾不果至是始诏令公主行见姑舅礼着为令







　　经济类编卷四十四
&lt;子部,类书类,经济类编&gt;
　　钦定四库全书
　　经济类编卷四十五
　　明　冯琦冯瑗　撰
　　礼仪类七
　　丧【二十一则】
　　檀弓丧礼　事亲有隠而无犯左右就养无方服勤至死致丧三年事君有犯而无隠左右就养有方服勤至死方丧三年事师无犯无隠左右就养无方服勤至死心丧三年　子上之母死而不丧门人问诸子思曰昔者子之先君子丧出母乎曰然子之不使白也丧之何也子思曰昔者吾先君子无所失道道隆则从而隆道汚则从而汚伋则安能为伋也妻者是为白也母不为伋也妻者是不为白也母故孔氏之不丧出母自子思始也　孔子曰拜而后稽颡頽乎其顺也稽颡而后拜颀乎其至也三年之丧吾从其至者　子思曰丧三日而殡凡附于身者必诚必信勿之有悔焉耳矣三月而葬凡附于棺者必诚必信勿之有悔焉耳矣　穆公之母卒使人问于曽子曰如之何对曰申也闻诸申之父曰哭泣之哀齐斩之情饘粥之食自天子达布幕卫也縿幕鲁也　鲁人有朝祥而暮歌者子路笑之夫子曰由尔责于人终无已夫三年之丧亦已乆矣夫子路出夫子曰又多乎哉逾月则其善也　始死充充如有穷既殡瞿瞿如有求而弗得既皇皇如有望而弗至练而慨然祥而廓然　子路有姊之丧可以除之矣而弗除也孔子曰何弗除也子路曰吾寡兄弟而弗忍也孔子曰先王制礼行道之人皆弗忍也子路闻之遂除之伯鱼之母死期而犹哭夫子闻之曰谁与哭者门人
　　曰鲤也夫子曰嘻其甚也伯鱼闻之遂除之　曽子谓子思曰伋吾执亲之丧也水浆不入于口者七日子思曰先王之制礼也过之者俯而就之不至焉者跂而及之故君子之执亲之丧也水浆不入于口者三日杖而后能起　衰与其不当物也宁无衰齐衰不以边坐大功不以服勤　孔子在卫有送者而夫子观之曰善哉为丧乎足以为法矣小子识之子贡曰夫子何善尔也曰其往也如慕其反也如疑子贡曰岂若速反而虞乎子曰小子识之我未之能行也　子路曰吾闻诸夫子丧礼与其哀不足而礼有余也不若礼不足而敬有余也　曽子吊于负夏主人既祖填地推柩而反之降妇人而后行礼从者曰礼与曽子曰夫祖者且也且胡为其不可以反宿也从者又问诸子游曰礼与子游曰饭于牖下小敛于户内大敛于阼殡于客位祖于庭葬于墓所以即逺也故丧事有进而无退曽子闻之曰多矣乎予出祖者　子夏既除丧而见予之琴和之而不和弹之而不成声作而曰哀未忘也先王制礼而弗敢过也子张既除丧而见予之琴和之而和弹之而成声作而曰先王制礼不敢不至焉　子栁之母死子硕请具子栁曰何以哉子硕曰请粥庶弟之母子栁曰如之何其粥人之母以葬其母也不可既葬子硕欲以赙布之余具祭器子栁曰不可吾闻之也君子不家于丧请班诸兄弟之贫者　弁人有其母死而孺子泣者孔子曰哀则哀矣而难为继也夫礼为可传也为可继也故哭踊有节　丧服兄弟之子犹子也葢引而进之也嫂叔之无服也葢推而逺之也姑姊妹之薄也葢有受我而厚之者也　子思之母死于卫栁若谓子思曰子圣人之后也四方于子乎观礼子葢慎诸子思曰吾何慎哉吾闻之有其礼无其财君子弗行也有其礼有其财无其时君子弗行也吾何慎哉　子游问丧具夫子曰称家之有无子游曰有无恶乎齐夫子曰有毋过礼茍亡矣敛手足形还葬县棺而封人岂有非之者哉　有子与子游立见孺子慕者有子谓子游曰予壹不知夫丧之踊也予欲去之乆矣情在于斯其是也夫子游曰礼有防情者有以故兴物者有直情而径行者戎狄之道也礼道则不然人喜则斯陶陶斯咏咏斯犹犹斯舞舞斯愠愠斯戚戚斯叹叹斯辟辟斯踊矣品节斯斯之谓礼人死斯恶之矣无能也斯倍之矣是故制绞衾设蒌翣为使人勿恶也始死脯醢之奠将行遣而行之既葬而食之未有见其飨之者也自上世以来未之有舍也为使人勿倍也故子之所刺于礼者亦非礼之訾也顔丁善居丧始死皇皇焉如有求而弗得及殡望望
　　焉如有从而弗及既葬慨焉如不及其反而息丧不虑居毁不危身丧不虑居为无庙也毁不危身为无后也子思之母死于卫赴于子思子思哭于庙门人至曰
　　庶氏之母死何为哭于孔氏之庙乎子思曰吾过矣吾过矣遂哭于他室　乐正子春之母死五日而不食曰吾悔之自吾母而不得吾情吾恶乎用其情
　　齐宣王谓田过曰吾闻儒者丧亲三年丧君三年君与父孰重田过对曰殆不如父重王忿然怒曰然则何为去亲而事君田过对曰非君之土地无以处吾亲非君之禄无以养吾亲非君之爵位无以尊显吾亲受之君致之亲凡事君所以为亲也宣王邑邑而无以应汉宣帝有丧者勿繇事诏　道民以孝则天下顺今百姓或遭衰绖凶灾而吏繇事使不得葬伤孝子之心朕甚怜之自今诸有大父母父母丧者勿繇事使得收敛送终尽其子道
　　刘恺行丧礼议　诏书所以为制服之科者葢崇化厉俗以孝道也今刺史一州之表二千防千里之师軄在平章百姓宣美风俗尤宜尊重典礼以身先之而议者不寻其端至于牧守则云不宜是犹浊其源而望流清曲其形而欲影直不可得也
　　陈忠大臣行三年丧防　臣闻之孝经始于爱亲终于哀戚上自天子下至庶人尊卑贵贱其义一也夫父母于子同气异息一体而分三年乃免于怀抱先圣縁人情而着其节制服二十五月是以春秋臣有大丧君三年不呼其门闵子虽要绖服事以赴公难退而致位以究私恩故称君使之非也臣行之礼也周室陵迟礼制不序蓼莪之人作诗自伤曰缾之罄矣惟罍之耻言已不得终竟子道亦上之耻也髙祖受命萧何创制大臣有宁告之科合于致忧之义建武之初新承大乱凡诸国政多趣简易大臣既不得告宁而羣司营禄念私鲜循三年之丧以报顾复之恩者礼义之方实为雕损大汉之兴虽承衰敝而先王之制稍以施行故籍田之耕起于孝文孝亷之贡发于孝武郊祀之礼定于元成三雍之序备于显宗大臣终丧成乎陛下圣功美业靡以尚兹孟子有言老吾老以及人之老幼吾幼以及人之幼天下可运于掌臣愿陛下登髙北望以甘陵之思揆度臣子之心则海内咸得其所
　　晋愍帝正旦将作乐熊逺諌曰谨按尚书尧崩四海遏宻八音礼云凶年天子彻乐减膳孝怀皇帝梓宫未反豺狼当涂人神同忿公明徳茂亲社稷是赖今杜弢蚁聚湘川比嵗征行百姓疲弊故使义众奉迎未举履端元日正始之初贡士鳞萃南北云集有识之士于是观礼公与国同軆忧容未歇昔齐桓贯泽之防有忧中国之心不召而至者数国及葵丘自矜叛者九国人心所归惟道与义将绍皇纲于既往恢霸业于来今表道徳之轨阐忠孝之仪明仁义之统礼乐之本使四方之士退怀嘉则今荣耳目之观崇戏弄之好惧违云韶雅颂之美非纳轨物有尘大教谓宜设馔以赐羣下而已帝纳之
　　琅琊王裒始受封帝欲引朝贤为其国上卿将用丁潭以问中书令贺循循曰郎中令职望清重实宜审授潭清淳贞粹雅有隠正圣明所简才实宜之遂为琅琊王郎中令防裒薨潭上书求行终丧礼曰在三之义礼有达制近代已来或随时降杀宜一匡革以敦于后輙案令文王侯之丧官僚服斩既葬而除今国无继统丧庭无主臣实陋贱不足当重谬荷首任礼宜终丧诏下博议国子祭酒杜夷议古者谅闇三年不言下及周世税衰效命春秋之时天子诸侯既葬而除此所谓三代损益礼有不同故三年之丧由此而废然则汉文之诏合于随时凡有国者皆宜同也非唯施于帝皇而已按礼殇与无后降于成人有后既葬而除今不得以无后之故而独不除也愚以丁郎中应除衰麻自宜主祭以终三年太常贺循议礼天子诸侯俱以至尊临人上下之义君臣之礼自古以来其例一也故礼盛则并全其重礼杀则从其降春秋之事天子诸侯不行三年至于臣为君服亦宜以君为节未有君除而臣服君服而臣除者今法令诸侯卿相官属为君斩衰既葬而除以令文言之明诸侯不以三年之丧与天子同可知也君若遂服则臣子轻重无应除者也若当皆除无一人独重之文礼有摄主而无摄重故大功之亲主人丧者必为之再祭练祥以大功之服主人三年丧者也茍为诸侯与天子同制国有嗣王自不全服而人主居丧素服主祭三年不摄吉事以尊令制若当逺迹三代令复旧典不依法令者则侯之服贵贱一例亦不得唯一人论于是诏使除服心丧三年
　　汝南王统江夏公卫崇并为庶母制服三年顾和乃奏曰礼所以轨物成教故有国家者莫不崇正明本以一其本斯人伦之纪不二之道也为人后者降其所出夺天属之性显至公之义降杀节文着于周典按汝南王统为庶母居庐服重江夏公卫崇本由踈属开国之绪近丧所生复行重制违冐礼度肆其私情闾阎许其过厚谈者莫以为非则政道陵迟由乎礼废宪章颓替始于容违若弗紏正无以齐物皆可下太常夺服若不祗王命应加贬黜诏从之和居任所献纳虽权臣不茍阿挠
　　顾和拜银青光禄大夫领国子祭酒顷之母忧去职居丧以孝闻既练卫将军禇裒上疏荐和起为尚书令遣散骑郎喻防和每见逼促輙号咷恸谓所亲曰古人或有释其忧服以祗王命盖以才足干时故不得不体国殉义吾在常日犹不如人况今中心荒乱将何以补于万分祗足以示轻忘孝道贻素冠之议耳帝下诏曰百揆务殷端右总要而旷职经乆甚以悒然昔先朝政道休明中夏隆盛山贾诸公皆释服从时不获遂其情礼况今日艰难百王之弊尚书令礼已过祥练岂得聴不赴急疾而遂罔极之情乎和表疏十余上遂不起服阕然后视职
　　姚兴母虵氏死兴哀毁过礼不亲庶政羣臣请依汉魏故事既即吉兴尚书郎李嵩上疏曰三王异制五帝殊礼孝治天下先王之髙事也宜遵圣性以光道训既葬之后应素服临朝率先天下仁孝之举也尹纬駮曰帝王丧制汉魏为准嵩矫常越礼愆于轨度请付有司以専擅论既葬即吉乞依前议兴曰嵩忠臣孝子有何咎乎尹仆射弃先王之典而欲遵汉魏之权制岂所望于朝贤哉其一依嵩议
　　任昉上萧太傅夺礼启　近启归诉庶谅穷款奉被还防未垂哀察悼心失图泣血待旦昉于品庶示均镕造干禄祈荣更为自抜亏教废礼岂闗视聴所不忍言具陈兹启昉往从末宦禄不代耕饥寒无甘防之资限役废晨昏之半膝下之欢已同过隙几筵之慕几何可凭且奠酹不亲如在安寄晨暮寂寥閴若无主所守既无别理穷咽岂及多喻明公功格区宇感通有涂若霈然降临赐寝严命是知孝治所被爰至无心锡类所及匪徒教义不任崩迫之情谨以启事陈闻
　　唐魏徴定服制议　臣闻礼所以决嫌疑别同异明是非者也非从天降非从地出人情而已矣夫亲族有九服术有六随恩以薄厚称情以立文然舅之与姨虽为同气论情度义先后实殊何则舅为母之本族姨乃外成他族求之母族姨不在焉考之经文舅诚为重故周王念齐每称甥舅之国秦伯怀晋实切渭阳之诗在舅服止一时为姨居丧五月循名丧实逐末弃本葢古人之情或有未达所宜损益寔在兹乎记曰兄弟之子犹子葢引而进之也嫂叔不服葢推而逺之也礼继父同居则为之朞未尝同居则不服为从母之夫舅之妻二夫人相为服或曰同防缌然则继父之徒并非骨肉服重由乎同爨恩轻在乎异居故知制服虽继于名亦縁恩之厚薄者也或有长年之嫂遇孩童之叔劬劳鞠养情若所生分饥共寒契濶偕老譬同居之继父方他人之同爨情义之深浅宁可同日而言哉在其生也爱之同于骨肉及其死则曰推而逺之求之本源深所未喻若推而逺之为是则不可生而共居生而共居为是则不可死同行路重其生而轻其死厚其始而薄其终称情立文其义安在且事嫂见称载籍非一郑仲虞则恩礼甚笃顔都则端肃致感马援则其见必冠孔伋则哭之为位此并躬践教义仁深孝友察其所行之防岂非先觉者欤但于时上无哲王礼非下之所议遂使深情郁乎千载至理藏于万古其来乆矣岂不惜哉今属钦明在辰圣人有作五礼详洽一物无遗犹且永念慎终凝神遐想以为尊卑之叙虽焕乎大备丧纪之制或情礼未周爰命秩宗更详考正臣等奉遵明防触类旁求采摭羣经讨论记变薄俗于既往垂笃义于将来信六籍所不能超百王而独得者也诸儒所守互有异同详求厥中申明圣防谨按曽祖父母旧服斋衰三月请加为斋衰五月适子妇旧服大功请加为周年众子妇旧服小功今请与兄弟子妇同为大功九月嫂叔旧无服今请服小功五月服其弟妻及夫兄亦小功五月舅服缌麻请与从母同服小功
　　朝臣被推劾朞以上亲不宜停侍卫入内议　窃以刑辟之説世轻世重防奸虑祸异代同归传曰舜之诛也殛鲧其举也禹兴书曰父子兄弟罪不相及此乃哲王盛徳称之自逺爰逮近古渐为深防刑人不在君侧虽着礼经子孙縁于父祖犹无定式故张汤伏辜安世为汉朝名相稽康就戮延祖为晋室忠臣是知君有刑臣之道下无讐天之义至于子孙方之昆弟爱敬不同非无等级考之刑宪叅详古今科条既殊节文又异量轻重以原情因亲疎以定制疎而不漏简而易从示无私之心坦至公之路论徳则可大为法则可久理不失不害意因循弗革窃为未允至若被推劾者期以上亲不许入内此由罪状初发君怒未怠父子兄弟义不自安上展睿圣之心下申恐惧之意且不听入未为失理依旧不改亦非乖谬顔师古嫂叔舅服议　原夫服纪之制异统同归或本恩情或申教义所以慎终追逺敦风厉俗轻重各顺其适名实不可相违丧过乎哀易象之明训其易宁戚圣道之遗防所议两条寔为舛駮特降丝綍禆革遗谬歴代之所不寤儒者于是未详超然览独照深致窃以旧馆脱骖尚云出涕邻里有殡且辍巷歌况乎昆弟之妻严亲是奉夫之昆弟赀业本同遂乃均诸百姓絶于五服当其丧没阖门缟素已独晏然黄莫改静言至理殊非通无益闗防实开沦薄相为制服孰谓非宜在昔子思仲尼之胄为位哭嫂事着礼文哭既施位明其惨怛茍避凶服岂曰称情又外氏之亲俱縁于母母舅一列等属齐尊姨既小功舅乃缌麻曲生异议兹亦未安秦康孝思见舅如母语其崇重宁非宻戚三月轻服靡副本心愚情谓昆弟之妻服当五月夫之昆弟咸亦如之为舅小功同于姨服则亲疎中节名数有伦帷薄之制更严内外之序増睦至于舅姑为妇其服太轻妇止于大功众妇小功而已但着代之重事义特隆馈奠之重诚爱兼极略其恩礼有亏慈惠犹子之妇并服大功已子之妻飜其减降又是厚薄乖衷义理相刑以类而言未为允协今请冡妇朞服众服大功既表授室之亲又答执笄之养叔仲之后诸妇齐同则周洽平均更无窒碍矣
　　元行中父在为母及舅姨嫂叔服议　夫天地之性惟人最灵者葢以智周万物惟睿作圣明贵贱辨尊卑逺嫌疑分情理也是以古之圣人徴性识本縁情制服则有申有压天父天夫故斩衰三年情礼俱尽者因心立极也生则齐体死则同穴比隂阳而配合同两仪之化成而妻丧杖周情理俱杀者葢逺嫌疑尊乾道也父为嫡子三年斩衰而不去軄者葢尊祖重嫡崇礼杀情也资于事父以事君孝莫大于严父故父在为母罢軄齐周而心丧三年谓之尊压者则情申而礼杀也斯制也异于飞走别于华夷羲农尧舜莫之异也文武周孔所同遵也今若舍尊压之重亏严父之义略纯素之嫌贻非圣之责则事不师古有伤名教矣姨兼从母之名又即母之女党加于舅服有理存焉嫂叔不服逺嫌疑也若引同防之缌以忘推逺之迹既乖前圣亦为难从谨详三者之疑并请依古为当
　　高郢子游麻衰议　卫司冦惠子之丧也其子虎见废不得为嗣子游为之麻衰以讥之将军文子既悟而虎得复位载在礼典先儒是非之説礼【阙】
　　戏人书曰盛徳不狎侮使弥牟能知礼也是君子也当书直以救失为不知礼耶是小人也当矜其不能提耳喻之何狎侮之为乎观文子未正虎位非不知也重违惠子之志将告者而行之偃奈何以广自许以狎待人重其语言轻其重服乗人之失伐已之明又非美之位不可谓无辱且多识前言以匡其失而回适若此设使立人之朝谋人之政至于讲大礼临大节献可替否任贤去邪言可得闻乎无乃以裂冠毁冕行怪而已矣逺观望之未见其可直人不以其直也不敢以道狥物而忘其身赴井救人伤教害义殆非所谓习礼者矣崔祐甫广丧朋友议　殿中侍御史安定皇甫政字公理故尚书左丞之子文行兼茂不忝前烈雅度精诚其俦葢寡祐甫昔年尝为左丞使介而公理又余之族甥故狎焉大厯七年余寓滁而公理寓楚适有来讯示余以所着丧朋友议余美其重礼义有古之遗范瞻望徳门轨躅无替亦感恩者之所慰幸也公理又念余曰政自从事于文舅氏未尝以一言见诲岂所望哉盍示今议之利病猗欤公理年未四十班在赤墀簮笔持简为王近臣顷又佐亷问董淮海之部名遂矣权厚矣固当缓步濶视光车美服为贵为达而已矣乃不遗我謏狭不略我衰惫念噬肤之戚收门吏之旧周爰谘询以师道见待吾亦何有但美子之求益不倦虽一勺而进可以浸天壤一拳之多可以镇方域况其渺弥既广崭崒已峻増之廓之于成名乎必矣皇甫氏有子哉因览斯议忽忆永泰中于穆鄂州宁防客席与故湖南观察韦大夫之晋同宴适值有发逺书者知郑彬州炅知庞歙州濬或以疾而殁或遇戕于盗韦氏出涕沱若而言曰二刺史之晋之交友也于是敛匕箸离筵席因归于所次而哭三日人来吊之者韦则尽哀长号不徒慼容而已又间嵗祐甫佐江南西道连帅魏尚书时属幕中之叅佐有加官者聚合药饵卜日为宴宴前行人至知练副使考功邢郎中宇捐舘于荆南邢与魏乡国接近且邢郎中则诸魏之出于尚书为内外昆弟适受朝命为尚书倅仆感杜篑防平公之事将入言于府主请罢宴若不可则请彻乐卒事而同列之士恶我者嗤鄙之词充牣于聴谓我樵夫农叟之智也好我者频慼而相诲曰慎无以方枘施圆凿自取辱焉谆谆如不能已仆懦夫也因是而自诲及其宴也太庖具酒车倾郑卫之女列于賔席之末俳优侏儒设于公堂之下昼日不足继之以烛使夫膳夫歘来酌曰旷饮斯必当见舆曳之无筭又焉得终其词哉使我不言适其宜也今者追想韦湖南犹孔门之训其他则吾不知因纵言之以报公理示之议当矣又何以防议既成客或谓祐甫曰韦湖南魏江西二观察颇尝知其风味公直简谅则魏先之饰情强仁韦之志也今吾子之论无乃剥魏而附韦乎且子魏之上介也论议不隠恐非春秋内鲁故宋之义盍辩焉祐甫应之曰噫宁以他防我是论也吾复之熟之有日矣韦湖南之晋饰情强仁诚如来议礼不云乎先王制礼贤者俯而就之不肖者企而及之子张曰先王制礼不敢不至焉韦氏之丧朋友纵不由亦与夫二者之义合矣吾虽欲不与其可得哉至于故府公魏尚书公直简谅清身敬职郡人戴于下朝聴满于上狼籍甚盛岂造次之所尽哉但于邢副使之丧若衔悲而就宴可谓哀乐失其节乃左氏传所载乐祁告人曰君与叔孙其皆死乎及子招乐忧谓也若情不至焉率而为宴则礼经所谓直情而径行者戎狄之道也吾虽欲勿议又不可得也且吾之所论者因皇甫公理所着丧朋友议故纵言及之非敢定二观察之襃贬湖南吾取节焉而已矣来议又以吾尝为魏公使介今兹著论异于春秋隠鲁故宋者兹又近而非中也仆射虽不腆中台之剧曹郎且兼柱下史有名于着定矣受命为尚书介弥缝润色之职事安可见贵以敬故君之祀呜呼晋悼公魏绛之君也绛戮悼公之弟韩厥赵宣之所任也厥戮宣子之仆及其终也悼公谢魏绛曰无重寡人之过宣子曰可贺我矣而绛厥无罪焉岂当不怀重公平世论议之与刑罚当岂异哉子何见过深也呜呼天下有至公有至当知贤而举用之至公也临事而平处之至当也各守其分复何尤哉自汉徐孺子于故举主之丧徒步千里而行一祭厚则厚矣其于传继非可也歴代莫之非也近日张荆州九龄又刻石而美之于是后来之受举为参佐者报恩之分往往过当或挠我王宪舍其亲戚之罪负举其不令子孙以窃名位背公死党兹或近之时论从而与之通人又不救遂往而不返徐生徐生得非失中之履霜也常积愤懑因而书之韦縚奏丧服舅缌麻三月从母外祖父母皆小功五月外祖至尊同于从母之服姨舅一等服则轻重有殊堂姨舅亲即未疎恩絶不相为服舅母来承外族不如同爨之礼窃以古意犹有所未畅者也请加外祖父母为大功九月姨舅皆小功五月堂舅堂姨舅母并加至袒免韦述议曰圣人究天道而厚于祖祢系族姓而亲其子孙母党比于本族不可同贯明矣今若外祖及舅加服一等堂舅及姨列于服纪则中外之制相去几何先王之制谓之彛伦奉以周旋犹恐失坠一紊其叙庸可止乎请依仪礼丧服为定杨仲昌议曰郑文贞公魏徴始加舅服至小功五月虽文贞贤也而周孔圣也以贤改圣后学何从窃恐内外乖序亲疎夺伦情之所防何所不至记曰无轻议礼明其蟠于天地并彼日月贤者由之安敢损益也敕姨舅既服小功舅母不得全降宜服缌麻堂姨舅宜服袒免
　　周叱奴太后殂周主居倚庐朝夕进一溢米卫王直譛齐王宪言其饮酒食肉周主曰吾与齐王异姓俱非正嫡特以吾故同袒括发汝当愧之汝亲太后子特承慈爱但当自勉无论他人及周主跣行至陵所诏曰三年之丧达于天子但军国务重须自聴朝衰麻之节居庐之礼率遵前典以申防极百僚宜依遗令既葬而除公卿固请依权制周主不许卒申三年之制亦令依行
　　宋孝宗诏起刘珙为宣抚使珙凡六疏辞之引经据礼词甚切至最后言曰三年通丧先王因人情而节文之三代以来未之有改至于汉儒乃有金革无避之説此固已为先王之罪人矣然尚有可诿者曰鲁公伯禽有为为之也今以陛下威灵边陲幸无犬吠之警臣乃冐金革之名以私利禄之实不亦又为汉儒之罪人乎抑陛下之诏臣则有曰义当体国其敢噤无一言以塞明诏乃手疏别奏略曰天下之事有其实而不露其形者无所为而不成无其实而先示其形者无所为而不败今徳未加修贤不得用赋敛日重民不聊生将帅方割削士卒以事包苴士卒方饥寒穷苦而生怨谤凡吾所以自治而为恢复之实者大抵濶略如此而乃外招归正之人内移禁卫之卒防筭未立手足先露其势适足以速祸而致冦且荆襄四支也朝廷元气也诚使朝廷设施得宜元气充实则犂庭扫穴在反掌间耳何荆襄之足虑如其不然则荆襄虽得臣辈百人悉心经理亦何足恃哉臣恐恢复之功未易可图而意外立至之忧将有不可胜言者惟陛下图之帝纳其言为寝前诏理宗时徐元杰上疏曰陛下为四海纲常之主大臣身任道揆扶翊纲常自闻史嵩之有起复之命凡有父母之心者莫不失声涕零是果何为而然人心天理谁实无之兴言及此非可使闻于邻国也臣恳恳纳忠何敢诋讦特为陛下爱惜民彛而已疏出史憾之帝亦不聴于是太学生黄恺伯等百四十四人上书曰嵩之心术回邪踪迹诡秘曩者开督府以和议堕将士心以厚赀窃宰相位罗天下之小人为私党夺天下之利权归私室蓄谋积虑险不可测在朝廷一日则贻一日之祸一嵗则贻一嵗之忧万口一辞惟恐其去之不速今嵩之不天徘徊牵引弥缝贵戚买嘱貂珰转移上心衷私御笔必得起复之礼然后从容就道初不见其忧戚之容大臣佐天子以孝治天下孝不行于大臣是率天下而为无父之国矣以法绳之虽置之鈇钺犹不足谢天下况复置之具臣之位乎武学生翁日善等六十七人京学生刘时举等九十四人宗学生与寰等三十四人皆上书切谏亦不报时范钟刘伯正领相事恶京学生言事谓皆游士鼓倡之讽京尹赵与筹尽削游士之籍
　　遗诏【二则】
　　汉文帝遗诏　朕闻之葢天下万物之萌生靡有不死死者天地之理物之自然奚可甚哀当今之世咸嘉生而恶死厚以破业重服以伤生吾甚不取且朕既不徳无以佐百姓今崩又使重服乆临以罹寒暑之数哀人父子伤长老之志损其饮食絶鬼神之祭祀以重吾不徳谓天下何朕获保宗庙以之身托于天下君王之上二十有余年矣赖天之灵社稷之福海内安宁靡有兵革朕既不敏常畏过行以羞先帝之遗徳惟年之乆长惧于不终今乃幸以天年得复供养于髙庙朕之不明与嘉之其奚哀念之有其令天下吏民令到出临三日皆释服无禁取妇嫁女祠祀饮酒食肉者自当给丧事服临者皆无践绖带无过三寸毋布车及兵器毋发人男女哭临宫殿宫殿中当临者皆以旦夕各十五举声礼毕罢非旦夕临时禁毋得擅哭临已下服大红十五日小红十四日纎七日释服他不在令者皆以此令比率从事布告天下使明知朕意霸陵山川如其故毋有所改
　　霍光为奉车都尉光禄大夫出则奉车入侍左右出入禁闼二十余年小心谨慎未尝有过甚见亲信征和二年卫太子为江充所败而燕王旦广陵王胥皆多过失是时武帝年老宠姬钩弋赵偼伃有男上心欲以为嗣命大臣辅之察羣臣唯光任大重可属社稷上乃使黄门画者画周公负成王朝诸侯以赐光后元二年春上游五柞宫病笃光涕泣问曰如有不讳谁当嗣者上曰君未谕前画意邪立少子君行周公之事光顿首让曰臣不如金日防日防亦曰臣外国人不如光上以光为大司马大将军日防为车骑将军及太仆上官桀为左将军捜粟都尉桑羊为御史大夫皆拜卧内牀下受遗诏辅少主明日武帝崩太子袭尊号是为孝昭皇帝帝年八嵗政事一决于光
　　遗令【七则】
　　晋侯先归鲁襄公享晋六卿于蒲圃赐之三命之服军尉司马司空舆尉奄皆受一命之服贿荀偃束锦加璧乗马先吴夀梦之鼎荀偃瘅疽生疡于头济河及着雍病目出大夫先归者皆反士匃请见弗内请后曰郑甥可二月甲寅卒而视不可含宣子盥而抚之曰事吴敢不如事主犹视栾怀子曰其为未卒事于齐故也乎乃复抚之曰主茍终所不嗣事于齐者有如河乃暝受含宣子出曰吾浅之为丈夫也
　　郑公孙黒肱有疾归邑于公召室老宗人立段而使黜官薄祭祭以特羊殷以少牢足以共祀尽归其余邑曰吾闻之生于乱世贵而能贫民无求焉可以后亡敬共事君与二三子生在敬戒不在富也已已伯张卒君子曰善戒诗曰慎尔侯度用戒不虞郑子张其有焉楚屈到嗜芰有疾召其宗老而属之曰祭我必以芰其祥宗老将荐芰屈建命去之宗老曰夫子属之子木曰不然夫子承楚国之政其法刑在民心而藏在王府上之可以比先王下之可以训后世虽防楚国诸侯莫不誉其祭典有之曰国君有牛享大夫有羊馈士有豚犬之奠庶人有鱼炙之荐笾豆脯醢则上下共之不羞珍异不陈庶侈夫子不以其私欲干国之典遂不用晏子病将死断楹而书焉谓其妻曰楹也语子壮而视之及壮发书书之言曰布帛不穷穷不可饰牛马不穷穷不可服士不可穷穷不可任穷乎穷乎穷也
　　曽子有疾曽元抱首曽华抱足曽子曰吾无顔氏之才何以告汝虽无能君子务益夫华多实少者天也言多行少者人也夫飞鸟以山为卑而层巢其巅鱼鳖以渊为浅而穿穴其中然所以得者饵也君子茍能无以利害身则辱安从至乎官怠于宦成病加于少愈祸生于懈惰孝衰于妻子察此四者慎终如始诗曰靡不有初鲜克有终
　　晋成帝召南阳乐谟为郡中正颍川庾怡为廷尉评谟怡各称父命不就卞壸奏曰人无非父而生职无非事而立有父必有命居职必有悔有家各私其子此为王者无人职不轨物官不立政如此则先圣之言废五教之训塞君臣之道散上下之化替矣乐广以平夷称庾珉以忠笃显受宠圣世身非已有况及后嗣而可専哉所居之职若顺夫羣心则战戍者之父母皆当以命子不以处也若顺谟父之意则人皆不为郡中正人伦废矣顺怡父之意人皆不为狱官则刑辟息矣凡如是者其可聴欤若不可聴何以许谟怡之得称父命乎此为谟以名父子可以亏法怡是亲戚可以自専以此二涂服人示世臣所未悟也宜一切班下不得以私废公絶其表疏以为永制朝议以为然谟怡不得已各居所职
　　宋髙祖疾甚召太子诫之曰檀道济虽有干略而无逺志非如兄韶有难御之气也徐羡之亮当无异图谢晦数从征伐颇识机变若有同异必此人也又为手诏曰后世若有幼主朝事一委宰相母后不烦临朝司空徐羡之中书令傅亮领军将军谢晦镇北将军檀道济同被顾命
　　遗表【四则】
　　汉来歙上遗表　臣夜人定后为何人所贼伤中臣要害臣不敢自惜诚恨奉职不称以为朝廷羞夫理国以得贤为本太中大夫段襄骨鲠可任愿陛下裁察又臣兄弟不肖终恐被罪陛下哀怜数赐教督
　　黄琼疾笃上书　臣闻天者务刚其气君者务彊其政是以王者处髙自持不可不安履危任力不可不据夫自持不安则颠任力不据则危故圣人升髙据上则以徳义为首陟危蹈倾则以贤者为力唐尧以徳化为冠冕以稷契为筋力髙而益崇动而愈据此先圣所以长守万国保其社稷者也昔髙皇帝应天顺民奋劔而王埽除秦项革命创制降徳流祚至于哀平而帝道不纲秕政日乱遂使奸佞擅朝外戚専恣所冠不以仁义为冕所蹈不以贤佐为力终至颠蹶灭絶汉祚天维陵弛民鬼惨怆赖皇干眷命炎徳复辉光武以圣武天挺继统兴业创基冰泮之上立足枳棘之林擢贤于众愚之中画功于无形之世崇礼义于交争循道化于乱离自是歴髙而不倾任力而不跌兴复洪祚开建中兴光被八极垂名无穷至于中叶盛业渐衰陛下初从藩国爰升帝位天下拭目谓见太平而即位以来未有胜政诸梁秉权竖宧充朝重封累职倾动朝廷卿校牧守之选皆出其门羽毛齿革明珠南金之寳殷满其室富拟王府埶回天地言之者必族附之者必荣忠臣惧死而杜口万夫怖祸而木舌塞陛下耳目之明更为聋瞽之主故太尉李固杜乔忠以直言徳以辅政念国亡身殒殁为报而坐陈国议遂见残灭贤愚切痛外内伤惧又前白马令李云指言宧官罪秽宜诛皆因众人之心以救积薪之敝农杜众知云所言宜行惧云以忠获罪上书陈理之乞同日而死所以感悟国家庶云获免而云既不辜众又并坐天下尤痛益以怨结故朝野之人以忠为讳昔赵杀鸣犊孔子临河而反夫覆巢破卵则鳯凰不翔刳牲夭胎则麒麟不臻诚物类相感理使其然呉张纮还吴迎家道病卒临困授子靖留牋　自古有国有家者咸欲修徳政以比隆盛世至于其治多不馨香非无忠臣贤佐也由主不胜其情弗能用耳夫人情惮难而趋易好同而恶异与治道相反传曰从善如登从恶如崩言善之难也人君承奕世之基据自然之埶操八柄之威甘易同之欢无假取于人而忠臣挟难进之术吐逆耳之言其不合也不亦宜乎离则有衅巧辩縁间于小忠恋于恩爱贤愚杂错黜陟失叙其所由来情乱之也故明君寤之求贤如饥渴受谏而不厌抑情损欲以义割恩则上无偏谬之授下无希冀之望矣呉主省书为之流涕
　　宋范纯仁疾革口占遗表劝帝清心寡欲约己便民絶朋党之论察邪正之归毋轻议边事易逐言官辨明宣仁诬谤且云葢尝先天下而忧期不负圣人之学此先臣所以教子而防臣资以事君者也卒赠开府仪同三司諡忠宣纯仁性夷易寛简不以声色加人谊之所在则挺然不少屈尝曰吾平生所学得之忠恕二字一生用不尽以至立朝事君接待僚友亲睦宗族未尝须防离此也每戒子弟曰人虽至愚责人则明虽有聪明恕己则昏茍能以责人之心责已恕已之心恕人不患不至圣贤地位也
　　葬【三十则】
　　秦伯任好卒以子车氏之三子奄息仲行鍼虎为殉皆秦之良也国人哀之为之赋黄鸟君子曰秦穆之不为盟主也宜哉死而弃民先王违世犹诒之法而况夺之善人乎诗曰人之云亡邦国殄瘁无善人之谓若之何夺之古之王者知命之不长是以并建圣哲树之风声分之采物着之话言为之律度陈之艺极引之表仪予之法制告之训典教之防利委之常秩道之以礼则使毋失其土宜众赖之而后即命圣王同之今纵无法以遗后嗣而又収其良以死难以在上矣君子是以知秦之不复东征也
　　鲁昭公使杜泄叔孙竖牛赂叔仲昭子与南遗使恶杜泄于季孙而去之杜泄将以路且尽卿礼南遗谓季孙曰叔孙未乘路焉用之且冡卿无路介卿以不亦左乎季孙曰然使杜泄舍路不可曰夫子受命于朝而聘于王王思旧勲而赐之路复命而致之君君不敢逆王命而复赐之使三官书之吾子为司徒实书名夫子为司马与工正书服孟孙为司空以书勲今死而弗以是弃君命也书在公府而弗以是废三官也若命服生弗敢服死又不以将焉用之乃使以
　　昭公之丧至自干侯戊辰定公即位季孙使役如阚公氏将沟焉荣驾鹅曰生不能事死又离之以自旌也纵子忍之后必或耻之乃止季孙问于荣驾鹅曰吾欲为君諡使子孙知之对曰生弗能事死又恶之以自信也将焉用之乃止秋七月癸巳昭公于墓道南孔子之为司寇也沟而合诸墓
　　墨子节篇　古圣王制为埋之法曰棺三寸足以朽体衣衾三领足以覆恶以及其也下毋及泉上母通臭垄若参耕之畆则止矣死者既以矣生者必无乆哭而疾而从事人为其所能以交相利也此圣王之法也今执厚乆丧者之言曰厚乆丧虽使不可以富贫众寡定危治乱然此圣王也以道也子墨子曰不然昔者尧北教乎八狄道死葬蛩山之隂衣衾三领谷木之棺葛以缄之既而后哭满塪无封已葬而牛马乗之舜西教乎七戎道死南已之市衣衾三领谷木之棺葛以缄之已葬而市人乗之禹东教乎九夷道死防稽之山衣衾三领桐棺三寸葛以缄之绞之不合道之不塪土地之深下毋及泉上毋通臭既收余壤其上垄若参耕之畒则止矣若以此若三圣王者观之则厚葬乆丧果非圣王之道故三王者皆贵于天子富有天下岂忧财用之不足哉以为如此埋之法今王公大人之为埋则异于此必大棺中棺革阓三操璧玉即具戈劒鼎鼓壸滥文绣素练大鞅万领舆马女乐皆具曰必捶差通垄虽凡山陵此为辍民之事靡民之财不可胜计也其为毋用若此矣是故子墨子曰乡者本吾言曰意亦使其言用其谋计厚乆丧请可以富贫众寡定危治乱乎则仁也义也孝子之事也为人谋者不可不劝也意亦使法其言用其谋若人厚乆丧实不可以富贫众寡定危治乱乎则非仁也非义也非孝子之事也为人谋者不可不沮也是故求以富国家甚得贫焉欲以众人民甚得寡焉欲以治刑政甚得乱焉求以禁止大国之政小国也而既已不可矣欲以干上帝鬼神之福又得祸焉上稽之舜尧禹汤文武之道而政逆之下稽之桀纣幽厉之事犹合节也若以此观则厚乆丧其非圣王之道也今执厚乆丧者言曰厚乆丧果非圣王之道夫胡説中国之君子为而不已操而不择哉子墨子曰此所谓便其习而义其俗者也昔者越之东有轸沐之国者其长子生则解而食之谓之宜弟其大父死负其大母而弃之曰鬼妻不可与居处此上以为政下以为俗为而不已操而不择则此岂实仁义之道哉此所谓便其习而义其俗者也楚之南有炎人国者其亲戚死朽其肉而弃之然后埋其骨乃成为孝子秦之西有仪秉之国者其亲戚死聚柴薪而焚之熏上谓上登遐然后成为孝子此上以为政下以为俗为而不已操而不择则此岂实仁义之道哉此所谓便其习而义其俗者也若以此若三国者观之则亦犹薄矣若中国之君子观之则亦犹厚矣如彼则大厚如此则大薄然则埋之有节矣故衣食者人之生利也然且犹尚有节埋者人之死利也夫何独无节于此乎子墨子制为埋之法曰棺三寸足以朽骨衣三领足以朽肉掘地之深下无菹漏气无发泄于上垄足以期其所则止矣哭往哭来反从事乎衣食之财佴乎祭祀以致孝于亲故曰子墨子之法不失死生之利者此也故子墨子言曰今天下之士君子中谓将欲为仁义求为上士上欲中圣王之道下欲中国家百姓之利故当若节丧之为政而不可察者此也
　　吕览节丧篇　审知生圣人之要也审知死圣人之极也知生也者不以害生养生之谓也知死也者不以害死安死之谓也此二者圣人之所独决也凡生于天地之间其必有死所不免也孝子之重其亲也慈亲之爱其子也痛于肌骨性也所重所爱死而弃之沟壑人之情不忍为也故有死之义也者藏也慈亲孝子之所慎也慎之者以生人之心虑以生人之心为死者虑也莫如无动莫如无发无发无动莫如无有可利则此之谓重闭古之人有藏于广野深山而安者矣非珠玉国寳之谓也不可不藏也浅则狐貍抇之深则及于水泉故凡必于高陵之上以避狐貍之患水泉之湿此则善矣而忘奸邪盗贼冦乱之难岂不惑哉避之若瞽师之避柱也避柱而疾触杙也狐貍水泉奸邪盗贼冦乱之患此杙之大者也慈亲孝子避之者得之情矣善棺椁所以避蝼蚁蛇虫也今世俗大乱之主愈侈其则心非为乎死者虑也生者以相矜尚也侈靡者以为荣俭节者以为陋不以便死为故而徒以生者之诽誉为务此非慈亲孝子之心也父虽死孝子之重之不怠子虽死慈亲之爱之不懈夫所爱所重而以生者之所甚欲其以安之也若之何哉民之于利也犯流矢蹈白刅涉血肝以来之野人之无闻者忍亲戚兄弟知交以求利今无此之危无此之丑其为利甚厚乗车食肉泽及子孙虽圣人犹不能禁而况于乱国弥大家弥富弥厚含珠鳞施夫玩好货寳钟鼎壶滥轝马衣被戈劒不可胜其数诸养生之具无不从者题凑之室棺椁数袭积石积炭以环其外奸人闻之传以相告上虽以严威重罪禁之犹不可止且死者弥乆生者弥防生者弥防则守者弥怠守者弥怠而器如故其势固不安矣世俗之行丧载之以大輴羽旄旌旗如云偻翣以督之珠玉以备之黼黻文章以饬之引绋者左右万人以行之以军制立之然后可以此观世则美矣侈矣以此为死则不可也茍便于死则虽贫国劳民若慈亲孝子者之所不辞为也
　　安死篇　世之为丘垄也其高大若山其树之若林其设阙庭为宫室造賔阼也若都邑以此观世示富则可矣以此为死则不可也夫死其视万嵗犹一瞚也人之夀乆之不过百中夀不过六十以百与六十为无穷者之虑其情必不相当矣以无穷为死者之虑则得之矣今有人于此为石铭置之垄上曰此其中之物具珠玉玩好财物寳器甚多不可不抇抇之必大富世世乗车食肉人必相与笑之以为大惑世之厚也有似于此自古及今未有不亡之国也无不亡之国者是无不抇之墓也以耳目所闻见齐荆燕尝亡矣宋中山已亡矣赵魏韩皆亡矣其皆故国矣自此以上者亡国不可胜数是故大墓无不抇也而世皆争为之岂不悲哉君之不令民父之不孝子兄之不悌弟皆乡里之所釡者而逐之惮耕稼采薪之劳不肯官人事而祈美衣侈食之乐智巧穷屈无以为之于是乎聚羣多之徒以深山广泽林薮扑击遏夺又视名丘大墓之厚者求舍便居以防抇之日夜不休必得所利相与分之夫有所爱所重而令奸邪盗贼冦乱之人卒必辱之此孝子忠臣亲父交友之大事尧于谷林通树之舜于纪市不变其肆禹于防稽不变人徒是故先王以俭节死也非爱其费也非恶其劳也以为死者虑也先王之所恶惟死者之辱也发则必辱俭则不发故先王之必俭必合必同何谓合何谓同于山林则合乎山林于阪隰则同乎阪隰此之谓爱人夫爱人者众知爱人者寡故宋未亡而东冢抇齐未亡而庄公冡抇国安宁而犹若此又况百世之后而国已亡乎故孝子忠臣亲父交友不可不察于此也夫爱之而反危之其此之谓乎诗曰不敢暴虎不敢冯河人知其一莫知其他此言不知邻类也故反以相非反以相是其所非方其所是也其所是方其所非也是非未定而喜怒鬭争反为用矣吾不非鬭不非争而非所以鬭非所以争故凡鬭争者是非已定之用也今多不先定其是非而先疾鬭争此惑之大者也鲁季孙有丧孔子往吊之入门而左从客也主人以璵璠收孔子径庭而趋歴级而上曰以寳玉收譬之犹暴骸中原也径庭歴级非礼也虽然以救过也
　　汉刘向諌起昌陵疏　臣闻易曰安不忘危存不忘亡是以身安而国家可保也故圣贤之君博观终始穷极事情而是非分明王者必通三统明天命所授者博非独一姓也孔子论诗至于殷士肤敏祼将于京喟然叹曰大哉天命善不可不传于子孙是以富贵无常不如是则王公其何以戒慎民萌何以劝勉葢伤防子之事周而痛殷之亡也虽有尧舜之圣不能化丹朱之子虽有禹汤之徳不能训末孙之桀纣自古及今未有不亡之国也昔高皇帝既灭秦将都雒阳感悟刘敬之言自以徳不及周而贤于秦遂徙都闗中依周之徳因秦之阻世之长短以徳为效故常战栗不敢讳亡孔子所谓富贵无常葢谓此也孝文皇帝居霸陵北临厠意凄怆悲怀顾谓羣臣曰嗟乎以北山石为椁用纻絮斮陈漆其间岂可动哉张释之进曰使其中有可欲虽锢南山犹有隙使其中无可欲虽无石椁又何慼焉夫死者无终极而国家有废兴故释之之言为无穷计也孝文悟焉遂薄不起山坟易曰古之者厚衣之以薪藏之中野不封不树后世圣人易之以棺椁棺椁之作自黄帝始黄帝于桥山尧济隂丘垅皆小具甚防舜苍梧二妃不从禹防稽不改其列殷汤无处文武周公于毕秦穆公于雍橐泉宫祈年馆下樗里子于武库皆无丘垅之处此圣帝明王贤君智士逺览独虑无穷之计也其贤臣孝子亦承命顺意而薄之此诚奉安君父忠孝之至也夫周公武王弟也兄甚防孔子母于防称古墓而不坟曰丘东西南北之人也不可不识也为四尺坟遇雨而崩弟子修之以告孔子孔子流涕曰吾闻之古者不修墓盖非之也延陵季子适齐而反其子死于嬴博之间穿不及泉敛以时服封坟掩坎其高可隠而号曰骨肉归复于土命也魂气则无不之也夫嬴博去呉千有余里季子不归孔子往观曰延陵季子于礼合矣故仲尼孝子而延陵慈父舜禹忠臣周公弟弟其君亲骨肉皆微薄矣非茍为俭诚便于体也宋桓司马为石椁仲尼曰不如速朽秦相吕不韦集知略之士而造春秋亦言薄之义皆明于事情者也逮至吴王阖闾违礼厚十有余年越人发之及秦惠文武昭严襄五王皆大作丘垅多其瘗藏咸尽发掘暴露甚足悲也秦始皇帝于骊山之阿下锢三泉上崇山坟其高五十余丈周回五里有余石椁为游馆人膏为灯烛水银为江海黄金为凫鴈珍寳之藏机械之变棺椁之丽宫馆之盛不可胜原又多杀宫人生薶工匠计以万数天下苦其役而反之骊山之作未成而周章百万之师至其下矣项籍燔其宫室营宇在者咸见发掘其后牧儿亡羊羊入其凿牧者持火照求羊失火烧其藏椁自古及今未有盛如始皇者也数年之间外被项籍之灾内罹牧竪之祸岂不哀哉是故徳弥厚者弥薄知愈深者愈微无徳寡知其愈厚丘垅弥髙宫庙甚丽发掘必速由是观之明暗之效之吉凶昭然可见矣周徳既衰而奢侈宣王贤而中兴更为俭宫室小寝庙诗人美之斯干之诗是也上章道宫室之如制下章言子孙之众多也及鲁严公刻饰宗庙多筑台囿后嗣再絶春秋刺焉周宣如彼而昌鲁秦如此而絶是则奢俭之得失也陛下即位躬亲节俭始营初陵其制絶小天下莫不称贤明及徙昌陵増埤为髙积土为山发民坟墓积以万数营起邑居期日迫卒功费大万百余死者恨于下生者愁于上怨气感动隂阳因之以饥馑物故流离以千万数臣甚惽焉以死者为有知发人之墓其害多矣若其无知又安用大谋之贤知则不説以示众庶则苦之若茍以説愚夫淫侈之人又何为哉陛下慈仁笃美甚厚聪明疏达葢世宜汉家之徳崇刘氏之美光昭五帝三王而顾与暴秦乱君竞为奢侈比方丘陇説愚夫之目隆一时之观违贤知之心亡万世之安臣窃为陛下羞之唯陛下上览明圣黄帝尧舜禹汤文武周公仲尼之制下观贤知穆公延陵樗里张释之之意孝文皇帝去坟薄以俭安神可以为则秦昭始皇増山厚藏以侈生害足以为戒初陵之橅宜从公卿大臣之议以息众庶
　　成帝罢昌陵诏　朕执徳不固谋不尽下过聴将作大匠万年言昌陵三年可成作治五年中陵司马殿门内尚未加功天下虚耗百姓罢劳客土疏恶终不可成朕惟其难怛然伤心夫过而不改是谓过矣其罢昌陵及故陵勿徙吏民令天下毋有动揺之心
　　光武帝作夀陵诏　古者帝王之皆陶人瓦器木车茅马使后世之人不知其处太宗识终始之义景帝能述遵孝道遭天下反覆而霸陵独完受其福岂不美哉今所制地不过二三顷无为山陵陂池裁令流水而已
　　章帝欲为原陵显节陵起县邑东平王苍闻之上疏伏闻当为二陵起立郭邑臣前颇谓道路之言疑不审实近令从官古霸问湼阳主疾使还乃知诏书已下窃见光武皇帝躬履俭约之行深覩始终之分勤勤恳恳以制为言故营建陵地且称古典诏曰无为山陵陂池裁令流水而已孝明皇帝大孝无违奉承贯行至于自所营创尤为俭省谦徳之美于斯为盛臣愚以园邑之兴始自彊秦古者丘陇且不欲其着明岂况筑郭邑建都郛哉上违先帝圣心下造无益之功虚费国用动揺百姓非所以致和气祈丰年也又以吉凶俗数言之亦不欲无故缮修丘墓有所兴起考之古法则不合稽之时宜则违人求之吉凶复未见其福陛下履有虞之至性追祖祢之深恩然惧左右过议以累圣心臣苍诚伤二帝纯徳之美不畅于无穷也惟哀览帝从而止
　　杨王孙病且死令其子曰吾死欲倮以反吾真必无易吾意祁侯闻之往諌曰窃闻王孙令必倮而入地必若所闻愚以为不可令死人无知则已矣若死有知也是戮尸于地下也将何以见先人愚以为不可王孙曰吾将以矫世也夫厚诚无益于死者而世竞以相高靡财殚币而腐之于地下或乃今日入而明日出此真与暴骸于中野何异且夫死者终生之化而物之归者归者得至而化者得变是物各反其真其真防防视之无形聴之无声乃合道之情夫饰外以夸众厚以矫真使归者不得至化者不得变是使物各失其然也且吾闻之精神者天之有也形骸者地之有也精神离形而各归其真故谓之鬼鬼之为言归也其尸块然独处岂有知哉厚裹之以币帛多送之以财货以夺生者财用古圣人縁人情不忍其亲故为之制礼今则越之吾是以欲倮以矫之也昔尧之者空木为椟葛藟为缄其穿地也下不乱泉上不泄臭故圣人生易尚死易不加于无用不损于无益谓今费财而厚死者不知生者不得用缪哉可谓重惑矣祁侯曰善遂倮也
　　赵咨将终告其故吏朱祗萧建等使薄敛素棺借以黄壤欲令速朽早归后土不聴子孙改之乃遗书勑子记曰丧虽有礼哀为主矣又曰丧与其易也宁戚今
　　则不然并棺合椁以为孝恺丰赀重襚以昭恻隠吾所不取也昔舜苍梧二妃不从岂有匹配之防守常之所乎圣主明皇其犹若斯况于品庻礼所不及古人时同即防时乖则别动静应礼临事合宜王孙祼墨夷露骸皆达于性理贵于速变梁伯鸾父没卷席而身亡不反其尸彼数子岂薄至亲之恩亡忠孝之道耶况我鄙闇不徳不敏薄意内昭志有所慕上同古人下不为咎果必行之勿生疑异恐尔等目厌所见耳讳所议必欲改殡以乖吾志故逺采古圣近揆行事以悟尔心但欲制坎令容棺椁棺归即平地无坟勿卜时日无设奠勿留墓侧无起封树于戏小子其勉之哉吾蔑复有言矣朱祗萧建送丧到家子不忍父体与土并合欲更改殡祗建譬以顾命于是奉行时称咨明达张奂卒年七十八遗命　吾前后仕进十要银艾不能和光同尘为谗邪所忌通塞命也始终常也但地底防防长无晓期而复纒以纩緜牢以钉宻为不喜耳幸有前窀朝殒夕下措尸灵牀幅巾而已奢非晋文俭非王孙推情从意庻无咎吝诸子从之
  </div>
  <div class="pagination">
   <a href="经济类编_page29.html">
    上一页
   </a>
   <span>
    ...
   </span>
   <a href="经济类编_page25.html">
    25
   </a>
   <a href="经济类编_page26.html">
    26
   </a>
   <a href="经济类编_page27.html">
    27
   </a>
   <a href="经济类编_page28.html">
    28
   </a>
   <a href="经济类编_page29.html">
    29
   </a>
   <span class="current-page">
    30
   </span>
   <a href="经济类编_page31.html">
    31
   </a>
   <a href="经济类编_page32.html">
    32
   </a>
   <a href="经济类编_page33.html">
    33
   </a>
   <a href="经济类编_page34.html">
    34
   </a>
   <a href="经济类编_page35.html">
    35
   </a>
   <span>
    ...
   </span>
   <a href="经济类编_page31.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
