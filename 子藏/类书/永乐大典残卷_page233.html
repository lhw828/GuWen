<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 233 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 233 页/共 331 页</h1>
    <div class="content">　　道宗长子六岁善射矢。三发三中。上曰：联祖宗以来骑射绝人，威震天下。
　　【金史?太祖纪】
　　甫成童即喜射。一日辽使坐府中，顾见太祖持弓矢使射群鸟，连三发皆中。辽使矍然曰：奇男子也。
　　【元程雪楼集】
　　《袁府君神道碑云》：公出督江上兵，城中大骇。君密捕斩首乱数人，乃安诸将，益桀骜日以语侵君且请较射，君先发三矢三中，众惊服。
　　驰射无不中
　　【唐书】
　　沙陀李国昌，为振武节度，以其子克用杀云州防御使段文楚，得罪于朝，举宗奔达靼。其酋长欲图之，克用得其计。因豪杰大会，驰射百步外针芒木叶无不中哉，部人大惊，即倡言今黄巢为中原患。一日，天子赦我，愿与公等南向定天下，庸能终老沙碛哉！达靼知不留乃止。
　　谓一事中
　　【朝野类要】
　　三场内只第一场合格，及补试内只大经合格。盖恐黜下之可惜，故以此勉其学者，惟武举只弓马合格者，待补谓之一事中。
　　射命中
　　【汉书】
　　李陵，字少卿，将勇敢，屯张掖。天汉二年，贰师将军出酒泉击匈奴于天台，召陵欲使为二师将辎重。陵叩头曰：臣所将屯边者，皆荆楚勇士奇材剑客也。力扼虎射命中，愿得自当一队。
　　挽强命中
　　【元史】
　　《张圭传》：少能挽强命中，尝从其父出林中，有虎，圭抽矢直前，虎人立，洞其喉。一军尽欢。
　　激箭旁中
　　【史记】
　　北齐时谣曰：本欲寻山射虎，激箭旁中赵老。
　　精射知中
　　【尚意譬喻论策】
　　《见事之精章》：精于射者，知中于未发。
　　应口而中
　　【酉阳杂俎】
　　隋末有督君谟善射，闭目而射，应口而中。云：志在目则中目，志在口则中口。
　　前期而中
　　【经子法语】
　　庄子前期而中善射者。
　　刃射不中
　　【太平广记】
　　汉淮南王刘安折节下士，有八公诣门，须眉皓白，曰：闻王好射，故来相从，未审王意有何所欲，吾一人能入火不灼，入水不濡，刃射不中。
　　投壶而中
　　【左传】
　　昭公十二年，晋侯以剂侯宴，中行穆子相投壶。晋侯先穆子，曰：有酒如淮，有肉如坻，寡君中此，为诸侯师中之。剂侯举矢，曰：有酒如渑，有肉如陵，寡人中此，与君并兴亦中之。伯瑕谓穆子曰：予失辞吾固辞诸侯矣。壶何为也？以其中隽也。齐君弱，吾君归弗来矣。
　　言必有中
　　【论语】
　　《先进篇》：子曰：夫人不言，
　　言必有中。
　　【吴志】
　　顾雍，字元欢，领尚书令，为人不饮酒，寡言语。孙权尝叹曰：顾君不言，言必有中。至饮宴欢乐之际，左右恐有酒失，不敢肆情。权亦曰：顾公在坐，使人不乐，其见惮如此。出《群书类对?事苑》。
　　亿则屡中
　　【论语】
　　《先进篇》：子曰：回也，其庶乎？屡空赐不受命，而货殖焉，亿则屡中。
　　祸不能中
　　【冠子】
　　云：圣王者有听决疑之道，能屏谗、擢贤、逆淫辞，绝流语，去无用、绝朋党之门。嫉妒之人，不得著明。非君子术数之士，莫能当前。故邪不能好，祸不能中。
　　巧发奇中
　　【史记】
　　《封禅书》：李少君亦以祠龟穴谷道却老方见上，上尊之。少君善为巧发奇中，常从武安侯饮，坐中有年九十余老人，少君乃言与其大父游射处。老人为儿时，从其大父行，识其处。一坐尽惊，少君见上。上有古铜器问少君，少君曰：此器齐桓公十年陈于寝已而。案其刻果然，一宫尽骇，以少君为神，数百岁人也。
　　奇中
　　【清波杂志】
　　政宣间除擢侍从以上，皆先命日者，推步其五行休咎，然后出命。故一时术者，谓士大夫穷达在我可否之间，朝士例许于通自衢下，马从医卜，因是此辇，益得以凭依。今谈天者，既出入贵人门第，揣摩时事，以售其话，偶尔符合，遂名奇中。卜以决疑卦影乃验，于日后反致。人疑死生祸福贵贱各有定分，彼焉能测造化之妙。
　　不幸言中
　　【筌翁贵耳】
　　《左传》：定公十五年，邾子来朝。子贡曰：以礼观之，二君者皆有死亡焉。高仰骄也，卑俯替也。骄近乱，替近疾，君为主其先亡乎？夏公薨，仲尼曰：赐不幸言而中。
　　计幸时中
　　【史记】
　　张良谓高帝曰：陛下用臣计，幸而进中，臣愿封留足矣。详户字
　　占无不中
　　【吴志】
　　刘遭乱避地，客游庐陵，事孙辅以明天官达，占数显于南土。每有水旱寇贼，皆先时定，期无不中者，辅异焉。以为军师，军中咸事之，号曰神明。
　　掷剑独中
　　【东汉书】
　　《南蛮传》：巴郡南，郡蛮初末有君长，俱事鬼神，乃共掷剑于石穴，约能中者奉以为君。巴氏子务相乃独中之，众皆叹焉。
　　朋赞奇中
　　【唐书】
　　武三思雅为帝宠，桓彦范虑其朋赞奇中，后果罢彦范等政事。
　　万选万中
　　【唐史】
　　张鸟族为文辞，犹青铜钱万选万中。
　　言无不中
　　【五代史】
　　马重绩少学术数，明太乙五纪八象三统大历，居于太原。唐庄宗镇太原，每用兵征伐，必以问之，重绩所言，无不中者。谋画多中《五代史?后梁敬翔传》：翔，字子振，同州人也。少好学，举进士不中，乃客大梁。太祖与蔡人战汴郊，翔时时为太祖谋画多中，太祖欣然，以谓得翔之晚，动静辄以问之。太祖奉昭宗自岐还长安，昭宗召翔与李振，升延喜楼劳之，拜翔太府卿。
　　四发四中
　　【罗泌路史发挥】
　　《青阳遗姝篇》：昔者孔子用于鲁。齐景公以犁锄计，归女乐于季氏。而孔子行。舟之侨用于虢，晋献以荀息计，归女乐于虢公，而之侨去。由余用于戎，内史瘳为穆公策，遗以女乐二八，而由余奔。子胥用于吴，陶朱公为勾践策，遗以西施。郑已而子胥死，是非神秘之略也，非有骇异之谋也。然而四发四中，如出一轨。良以人之好嗜，不大相远，而德色之心不能两重，故虽大有为之君，一蔽于是，则纵圣如孔子，贤若侨余，有去而已，忠若子胥有死而已。尚何道之能行，而何谋之能济哉！
　　期于必中
　　【许鲁斋心法】
　　先王设学校以育人材，以济天下之用。及其弊也，科目之法愈严密，而士之进于此者愈巧，以至编摩字样期于必中。
　　百掷百中
　　【南史】
　　朱龄石少好武，不事崖检。舅淮南蒋氏才劣，龄石使舅卧听事，剪纸方寸贴着舅枕，以刀子悬掷之，相去八九尺，百掷百中，舅畏龄石，终不敢动。
　　中兴
　　【宋景文公笔录】
　　中兴之中，去声凡读者多随俗呼，不从本音，为中兴中平声。或终身不悟者，若此甚众。
　　安能以中
　　【礼记】
　　云不肖之人，则彼将安能以中！
　　治中
　　【周礼】
　　凡官府都鄂之治中，受而藏之。中要也谓其治职簿书之要也。
　　酒中
　　【文苑英华】
　　《上林赋》：酒中乐酣。谓饮酒半醉半醒。
　　种总叙
　　【周礼】
　　地官大司徒之职曰：辨十有二壤之物，而知其种以教稼穑树艺。
　　【礼记】
　　月令仲秋曰：是月也，劝人种麦无或失时。又礼运曰：为礼不本于义，犹耕而弗种也。嘉谷无由生也。
</div>
    <div class="pagination">
<a href="永乐大典残卷_page232.html">上一页</a><span>...</span><a href="永乐大典残卷_page228.html">228</a><a href="永乐大典残卷_page229.html">229</a><a href="永乐大典残卷_page230.html">230</a><a href="永乐大典残卷_page231.html">231</a><a href="永乐大典残卷_page232.html">232</a><span class="current-page">233</span><a href="永乐大典残卷_page234.html">234</a><a href="永乐大典残卷_page235.html">235</a><a href="永乐大典残卷_page236.html">236</a><a href="永乐大典残卷_page237.html">237</a><a href="永乐大典残卷_page238.html">238</a><span>...</span><a href="永乐大典残卷_page234.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
