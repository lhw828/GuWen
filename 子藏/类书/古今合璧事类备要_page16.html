<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 16 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 16 页/共 111 页
  </h1>
  <div class="content">
   古今合璧事类备要前集卷四十五
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷四十六
　　宋　谢维新　撰
　　文房门
　　笔【释名笔述也谓述事言之也】
　　事类緑沉【王羲之笔经曰有人以丨丨漆竹管及镂管见遗斯亦可玩讵必金玉哉初学】青镂【纪少瑜尝梦陆倕以一束丨丨管笔授之曰卿自释其善者其文因此大进青箱杂记】笔札【谷永与楼烦俱为五侯上客长安号曰谷子云丨丨本传】笔品【梁元帝为湘东王尝记録忠臣义士文章之美者笔有三品忠孝全者用金管书之徳行精粹者用银管书之文章赡丽者用班竹管书之】笔床【南朝呼丨管为丨梁简文帝荅徐摛书特设书幌下置笔床四管为一床树萱録】笔冢【僧智永学书有旧笔头数石瘗之号退丨丨文房四寳】笔阵【夫纸者阵也笔者弓弰也墨者鍪甲也水砚城池也王羲之笔阵图】笔谏【唐穆宗问栁公权书何由尽善对曰心正则笔正穆宗改容知其为笔谏也本传】润笔【蔡君谟为永叔写集古目録序欧以防须粟尾笔铜緑笔格等为丨丨正櫋宗以为太清而不俗归田録】假笔【闽人黄碣有丨其丨者碣曰是笔他日当防大事不可假五代史】君子避【丨丨宜丨三端文士笔端武士锋端辩士舌端】【韩诗外传】文子化【有书生谒李林甫云管丨丨后丨为笔开元遗事】中书君【毛颖者中山人也始皇时蒙恬伐楚围毛氏之族防其毛载颖而归封诸管城号管城子累拜中书令呼为丨丨丨韩愈作毛颖传】管城侯【宣城毛元锐字文锋封为丨丨丨文嵩作管城侯传】尖头奴【元魏时有臣古弼头尖魏太武帝名之曰笔头又曰丨丨丨时人呼为笔公北史】毛锥子【洪肇曰安朝廷定祸乱直湏长枪大剑若丨丨丨安足用哉五代史】笔生花【李白少梦丨头丨丨自是才思赡逸天寳遗事】笔五色【江淹梦人与五色笔由是文藻日新后又梦郭璞取去自后为诗絶无美者典略及本传】和墨濡笔【起居舍人秉管随宰相入殿夹香案分立殿下丨丨丨丨时号螭头唐志】持橐簮笔【张安世丨丨丨丨注云近臣负橐簮笔备顾问或有所纪负橐者所以盛书也簮笔者谓挿笔于首前赵充国传】班超投笔【后汉丨丨尝丨丨叹曰大丈夫当立功异域取封侯安能乆事笔砚乎本传】乐天应制【白丨丨与元徽之丨丨各有纎锋细毫之笔携以就试相顾而笑目为毫锥故赠元诗策目穿如札毫锋利似锥本集】诗集吐虹【男儿生世间笔端丨白丨何事与秋萤争光蒲苇丛山谷】飞鸾【霜蹄千里骏风翮九霄鹏笔丨丨耸立草罢凤骞腾杜甫】如椽【青镂墨淋漓瑚架最宜静援花影转孤卓漏声迟题柱吾无取丨丨彼一时林和靖诗晋王珣梦笔大丨丨本传】挿架【苏过叔党赋防须笔云太仓失陈红狡兔得余腐既兴丞相叹又发廷尉怒磔肉餧饿猫粉髯杂霜兎挿架刀矟健落纸龙蛇骛穿墉何卑微托此得佳誉苕溪诗话】题竹【粘粉为题栖凤丨带香因洗落花泉僧贯休】写经【尚书因用裁天诏内史新将丨道丨栁子厚】五兄弟【钱次公以墨四丸笔五枚赐杨时可杨戯曰安得砚乎次权曰不难湏一诗杨乃作一絶云尖头奴有丨丨丨十八公生四客卿过我书斋无一事似应终日待陶本朝百家诗】千人军【词源倒流三峡水笔阵独扫丨丨丨杜诗】
　　墨【释名墨晦墨也】
　　事类墨卿【扬雄上长杨赋聊因笔墨以成文章故借翰林以为主人子丨为客丨以风汉本传】墨公【薛稷封丨为丨加九钖详见下】使者【陶家瓶余事曰宗御按墨曰龙香剂一日见墨上有小道士如蝇而行上叱之即呼万嵗曰臣墨之精黒松丨丨也凡世人有文者其墨上皆有龙賔十二上神之乃以墨分赐掌文官记闻】太守【薛稷为墨封九钖拜香丨丨兼毫州楮郡平章事是日墨吐异气结成楼防状隣里来观良乆乃灭纂异记】陈【毛頴与绛人丨丨农陶防稽楮先生友善其出处必偕上召頴三人者不待诏辄俱往上未尝恠焉退之毛颖传】松滋【燕人易光字处晦封为丨丨侯盖墨也松滋侯传】墨丸【山谷几间取小囊有墨以示潘谷谷隔囊手之即置几上曰天下之寳也出之乃李廷珪墨又别取小锦囊有丨一丨谷手之如前则叹曰今老矣不能为之出之乃谷少所作墨其艺之精如此邵氏后録】墨漆【太祖下南唐得李廷珪父子墨同俘获付主藏籍入不为贵也后有司更造相国寺门诏用丨丨取墨于主藏车载以给皆廷珪父子墨至宣和间黄金可得而李墨不可得也邵氏后録】削木【蔡君谟言李廷珪墨能丨丨坠沟中经月不坏百家诗】磨人【石昌言蓄李廷珪墨不许人磨或戏之曰子不磨墨墨将磨子今昌言墓木拱矣墨固无恙可为好事者之戒坡集】石墨【陆云与兄书曰一日上三台曹公藏丨丨数十斤令送三螺文房四寳怀化郡掘堑得丨丨精好可冩书显微广州记筑阳县有墨山山丨悉如丨盛之荆州记】瑜麋【汉尚书令仆丞郎月给丨丨墨大小二枚西京记】狻猊【徐峯善棊段成式欲尽穷其术峯曰子若以墨丨丨与我当使子过我十倍龙随记】豹嚢【养墨以丨皮丨贵乎逺湿文房四寳】九子墨【陆士龙与兄书云有丨丨丨祝婚者多子之义也祝曰九丨之丨藏于松烟本姓长生子孙无边文房四寳】防龙様【李超易水人唐末与其子廷珪亡至歙州以其地多松因留居以墨名家本姓奚江南赐姓李其墨有剑脊圎饼面多为龙纹嘉祐中仁宗宴近臣于羣玉殿尝以其墨赐之曰新安香墨其后翰林承防赐者皆丨脊丨丨尤为佳品文房四寳】王勃梦墨【丨丨丨人遗以圗丨盈防自是文章日进酉阳杂俎】伯英学书【后张丨丨临池丨丨染水尽墨本传】
　　诗集龙麝【此墨足支三十年但恐氷霜侵髪齿非人磨墨墨磨人瓶应未罄罍先耻逝将振衣归故国数畎芳园自锄理作书寄君君莫笑但覔来禽与青李一螺防漆便有余万灶松烟何处使君不见永寜第中捣丨丨列屋闲居清且美倒晕连眉秀岭浮防鸦畵鬂香云委时闻五斛赐蛾緑不惜千金求獭髓闻君此诗当大笑寒窓冷砚氷生水东坡】蛾緑【丨丨攅晓门季贺　炀帝宫女争畵长蛾司宫吏日给螺子黛五斛号丨丨子大业拾遗记】寸玉【书窻拾轻煤佛帐拂余馥辛勤破午夜收此一丨丨痴人畏老死腐朽同此木欲将东山松湼入南山竹墨坚人苦脆未用叹不足且留注虫鱼莫草三千牍坡诗】万杵【徂徕无老松易水无良工珍材取乐浪妙手惟潘翁鱼胞熟丨丨犀角盘防龙墨成不敢用进入蓬莱宫蓬莱春昼永玉殿明房笼金笺洒飞帛瑞雾萦长虹遥怜醉常侍一笑开天容同上】乌玉玦【我贫如饥防长夜空齩齧瓦池研灶煤苇管书柿叶近者唐夫子逺致丨丨丨同上】畵墨仙【潘郎晓踏河阳春明珠四壁惊市人那知望拜马蹄下胷中一斛泥与尘何似墨潘穿破褐琅琅翠饼敲笏布衫漆墨手如未害氷壶贮秋月世人重耳轻目前区区张李争媸妍一朝入海寻李白空着人间丨丨丨东坡与潘谷】给上方【溪石琢马肝剡藤开玉板嘘嘘云霭出奕奕龙蛇绾此中有何好秀色纷满眼故人归天禄古漆窥蠧简瑜麋丨丨丨老手擅编刬分余幸见及流落一枝赧坡诗】妙一世【子墨客卿丨丨丨懐玉山中五丈夫峨眉老仙与推毂谷量牛马斗量珠洪驹父上墨工】
　　纸【释名纸砥也谓平滑如砥石也】
　　事类蔡侯纸【自古书契多编以竹简其用缣帛者谓之纸缣贵而简重并不便于人蔡伦字敬仲为尚方令乃造意用树肤麻头敝布鱼网以为纸奏上安帝善其能自是莫不用焉故天下称丨丨丨本传】左伯纸【丨丨能为丨时蔡伦亦为之伯尤为精妙邺都宫观成诏韦诞仲将题署奏曰若用张芝笔丨丨丨及臣墨兼此三具又得臣手然后可以成径丈之势书断】楮国公【薛稷为纸封九钖拜丨丨丨白州刺史统领万字军畧道中郎将事略又毛颖传颖与防稽楮先生友善注谓纸也韩昌黎文】好畤侯【谓纸为华隂楮知白字守亦曰丨丨丨文馆书史好畤侯传】侧理纸【南越献丨丨丨南人以海苔为纸其理倒侧因以为名晋武以赐张华写博物志拾遗记】陟厘纸【本草注云水中苔取以为纸名苔纸青黄色本草乂张华撰博物志晋武颇嫌繁命削之赐侧理万张子年云丨丨丨也此纸以水苔为之汉人语讹谓之侧理也王子年记】衍波牋【萧贯梦至宫庭有妇人授贯纸曰此所谓丨丨丨烦赋宫中晓寒歌直方诗话】薛涛牋【唐元和初蜀妓薛涛好制小诗惜其幅大乃狭小之人以为便号丨丨丨】赫蹏书【成帝以箧里药二又丨丨丨与狱中妇人曹宫饮赫蹏薄小纸也曹宫宫婢有皇子赵飞燕传】生熟纸【唐人有丨纸丨丨热纸妍妙辉光生纸非有丧不用退之与陈素书云送孟郊序用生纸写言急于自觧不暇择耳邵氏后録】藤角纸【范寗教曰士絶不可以作文书皆令用丨丨丨诗话】桃花纸【杨炎在中书后阁用丨丨丨糊窻凤池】绣花纸【萧颖士少梦人授纸百畨开之皆绣花文笔秩】金花牋【帝与贵妃赏牡丹李延年持丨丨丨赐李白杨妃外传】乌丝栏【宋亳间纸有织成界道谓之丨丨丨又异闻集霍小玉传取朱丝繨囊中取越姫丨丨丨素叚三尺以授李生生多才思援笔成章李肇国史补】布头牋【取布头机余经不受纬者治之作纸名丨丨丨此纸名冠天下志林】吊剡溪【唐舒元舆作丨丨丨藤文剡溪藤可作纸言今之错为文者皆夭阏剡藤者也本传】贵洛阳【左太冲造齐都赋一年乃成复赋三都遂缔思十稔豪贵竞相传写洛阳为之纸贵晋史】杜暹百番【唐丨丨为婺州参军秩满归吏以纸万番赆之暹受丨丨时人谓之百纸参军本传】右军九万【王丨丨为防稽谢公就求牋纸库中有丨丨板悉与之语林】诗集云蓝【予在九江造丨丨纸輙送五十板诗云三十六鳞充使时数番犹得寄相思段成式与温庭筠诗序】鹄白【学似贫家老破除古今迷忘失三余极知丨丨非新得谩染鸦青袭旧书山谷】阳山藤【丨丨老丨截玉昉乌丝翠竹避寒光罗侯包赠室生白明于机上之流黄愧无征西虿尾手为写黄门急就草山谷】蛮溪藤【丨丨卯丨卷盈百侧理羞滑蠒羞白想当鸣杵砧面平桄榔叶风溪水碧千里鹅毛意不轻瘴烟腥腻北归客】
　　砚【释文砚研也可研墨使和濡】
　　事类砚名【唐李卫公丨丨结隣言与结为隣也开元録】砚封【薛稷为丨丨九钖拜离石乡侯鐡面尚书使持节即墨军事凤翔退耕録】砚谱【端溪丨水中石色青山半石色紫山顶石尤润如猪肝色者佳苏易简墨谱】砚传【文嵩石虚中传字居黙噐宇方圎中心坦然拜即墨侯与宣城毛元锐燕人楮光华隂楮知白同出处文房四寳】砚讃【黛防文字耀明典章施而不德吐惠无疆浸清甘液吸受流光繁钦砚讃】砚铭【运量藻榦荣辱是若王粲砚铭东坡有凤朱石丨丨见后诗余家有歙丨底有欵识云吴顺义元年处士汪少微铭松操凝烟楮因铺雪毫頴如飞人间四絶文集】四絶【李后主澄心堂纸李廷珪墨龙尾石砚毛元锐笔谓之丨丨砚话】三种【魏泰曰端溪有丨丨曰岩山曰西坑曰后磨石色深紫衬手而润叩之清逺有深緑圆小鸜鹆眼乃岩石也其次色亦赤呵之乃润鸜鹆色紫綅慢而大此乃西坑石也其下青紫色向明侧视有碎星光防如沙中云母干而小润谓之后磨石西坑砚三当岩石之一后磨三当西坑之一其品可知东轩笔録】龙壁【壁曰丨丨其下多秀石可砚栁宗元栁州山水记】渔潭【徐之夜读书见人物如粟米数百皆具甲胄拥一紫衣者行案上传呼曰蚍蜉王欲观丨于紫石潭渔具数十人入砚中皆获小鱼异闻实録】金星【歙石出于龙尾溪以丨丨为贵余少时得金坑圹石坚而发墨端溪以北岩为上龙尾以深为上龙尾逺于端溪上而端石以后出见贵尔】玉砚【许汉阳笔以白玉为管砚碧玉以玻璃为匣】马肝【汉武帝时郅支进丨丨石以和丹砂食之则弥年不饥以拭白髪尽黒此石亦可作砚有光起东坡诗注】鸲眼【黄黒相间黡睛在内晶莹可爱谓之活眼四傍浸渍不甚睛明谓之泪眼形体畧具内外皆白殊无光彩谓之死眼活胜泪泪胜死死胜无东坡笔録】金线文【端溪石有白赤黄防者谓之鸜鸲眼脉理黄者谓之丨丨丨其山号斧柯昔人采石者先以中牢祭之不尔则雷电失石所在文房四寳】红丝石【青州有丨丨丨红黄相参理黄者其丝红理红者其丝黄皆可为砚】端歙石【丨石如德人毎过于厚或廉于财不能底滞丨丨如俊人輙颠倒失之轻而遇事风生无不厌足人意邵氏后録】黯淡石【坡作凤咮石砚铭云出比苑凤城山余至建州求之无有盖南剑丨丨滩石也此石有二种其一出卤水去黯淡四十里细润而不甚发墨丨丨滩丨宜墨而肤理不逮唯兼二者真过龙尾也叶少蕴诗】君苖焚砚【见前文章类】维翰铸砚【见前习学类】诗集云气【雕琢山骨秀磨礲发光炯体润丨丨生寒泉冽幽井平生心腹交陈与毛頴德重不倾侧中虚且明静置之棐几上吾方日三省谢无逸】电光【巨璞禹凿余异状君独见其滑乃波涛其光乃丨丨杜子美】紫潭【丨丨出云翳我潭中星独有潭上月倒挂紫翠屏我老不看书黙坐飬此昏花睛时时一开眼见此云月眼自明乆知世界一泡影大小真伪何足评笑彼三子欧苏梅无事自作雪羽争故将屏砚送两范要使珠璧栖窻棂牀头复一虚灵堂窻下尔雅笺鱼虾二物与人初不异飘落高下随风花坡集】眉子石砚【君不见李成畵手开十眉横云九月争新竒防人指防小颦处中有渔阳戎马嘶又不见王孙青横窻碧肠断浮云逺山色书生性命何足论坐费千金买消渇迩来防乱愁天公谪向君家书砚中小窻书幌相妩媚令君晓梦生春红东坡眉子石砚诗】郭君大砚【丨丨丨丨如南溟化我霜毫作鹏翼安得剡藤三千尺挥九万字不渴墨山谷】
　　古今合璧事类备要前集卷四十六
　　钦定四库全书
　　古今合壁事类备要前集卷四十七
　　宋　谢维新　撰
　　释教门
　　浮屠名义
　　事类三縁【第一为了自己轮廻生死二为绍隆三寳三为六道四生皆令觧脱古禅师语録】八风【寳积经及太毗婆娑论以利衰毁誉称讥苦乐为丨丨又得可意事名利失可意事名衰不见前排拨名毁不见前讃美为誉现前讃美为称见前排拨名讥逼迫声心名苦悦适心意为乐要览】四谛【苦集灭道是也苦谓一切生老病死之类集谓一切聚集骨肉财帛之类灭谓壊灭道谓脩行类比名丨丨谓其理审谛非徒説也经云见苦断集因灭修道龙舒心经注】五浊【刼浊见浊烦恼浊众生浊命浊弥陀经】五盖【贪欲瞠恚睡眠调戏疑侮文选注】十身【自身众生身国土身业报身声闻圆觉菩萨智法虚空等身古禅师语録】三昧【道家云贞一儒者云致一释氏云丨丨其义通也言一即有二遂至于三言三即昩在其间反覆存之而已佛言】三有【欲有色有无色有有者何谓一切有漏法是佛言若业能令后生相续是有又云生灭故名有堕苦集谛中是有婆沙论】三藏【谓经律论三者防名六帖】七众【谓比丘比丘尼式又摩那沙弥室罗未尼此出家五众优婆塞优婆夷此在家二众此丨丨也】三衣【一僧伽梨即大衣也二鬱多罗僧即七条也三安陀防即五条也此是丨丨若呼七条褊衫裙为三丨误也】四大【我今此身丨丨和合所谓毛髪爪齿皮肉筋骨脑膸垢色皆归于地唾涕脓血津沫津液痰泪精气大小便利皆归于水暖气归火动转归风丨丨各离今者妄身当在何处圎觉经】六通【华严经一天眼二天耳三他心四宿命五神足六漏尽晁迥道院集】五禅【禅有五有凡夫禅有外道禅有小乗禅有大乗禅有最上乗禅同上】四恩【恩有四种一父母二师教三国主四施主大乗本生经】五戒【凡出家师已评之经旬月令其觧息师乃为受丨丨名邬波索迦此是创入佛法之基丨丨谓一不杀二不偷盗三不邪滛四不妄语五不饮酒大众所摄也师次为辨漫条方请阿梨为剃头授十戒此名室罗未尼又云有善男子欲求出家未得衣鉢欲依寺中住者名畔头陀波罗沙此方行者也】五蕴【谓色受想行识也色谓色身有形或黄或白是也受谓一切受苦受乐受用是也想谓一切思念是也行谓所行之事识谓晓觧世间事丨丨即五隂】六尘【色声香味触法谓之丨丨眼入色耳入声鼻入香舌入味身入触意入法谓之六入文选头陀寺碑】色隂【如人以目观晴空权一瞔空逈无所有其人无故目瞪发劳则虚空别见狂华非从空来非从目出若空来者还从空入若有出入即非虚空自不容其华相起灭若从目出还从目入既従目出当合有见若有见者既云空华旋合见眼若无见者出既翳空旋当翳眼是故当知丨丨虚妄楞严经】受隂【如人以手于空相摩妄生澁滑冷热诸相是诸幻出不从空来不从掌出若从空来既能触掌何不触身若从掌出应非待合要名为触称当知丨丨虚妄】想隂【如人谈酸梅口中水出思蹋悬崖足心酸澁如是假説不从梅生非从口入若梅生者梅合自谈何待人説若从口入自合知闻何湏待耳若独耳闻此水何不耳中而出想蹋悬崖与説想类是故知丨丨虚妄同上】行隂【譬如暴流波浪相续前际后际不相逾越如是流性不因空生不因水有若因空生则无尽虚空成无尽流若因水有则此暴流性即非水是故当知丨丨虚妄同上】识隂【如人取频伽瓶塞其两孔满中擎空千里逺行用饷他国知是虚空非彼方来非彼方入若彼方来则彼瓶中取去水地应是少虚空若此方入则开孔倒瓶应是空出是故当知丨丨虚妄同上】眼入【如人目睛瞪发劳相因明暗二种妄尘发见当知是见非明暗来非于根出不于空生若从明来暗即随灭应非见暗若从暗来明即随灭应无觉明若无根生必无明暗若于空出前瞩尘象归当见根是故当知眼入虚妄同上】耳入【如人两手争塞其耳头中作声动静两种妄尘发闻是闻非动静来非于根出不出空生若从静来动即随灭应非闻动若从动来静即随灭应无觉静若从根生必无动静若从空出有闻成性即非空出是故当知耳入虚妄同上】鼻入【如人急搐其鼻耳中闻其冷气触目触分别通塞通塞二种妄尘发闻毕竟无体是闻非通塞来非于根出不于根出不于空生若从通来塞闻即灭如因塞有通则无闻若从根生必无通塞若从空出自当囬齅汝鼻是故当知丨丨虚妄同上】舌入【如人以舌防物熟防令劳其人苦病则有苦味无病之人防有甜味舌根不动之时淡性常在甜苦二尘毕竟无体非因淡有非因根出不于空生若从苦来淡则知灭若从淡来甜则知亡若从舌生必无甜淡若从虚空自味非汝口知是故当知丨丨虚妄同上】身入【若人以冷手触于热手若冷势多于热者从冷若热势胜于冷者成热离合二种妄尘发见离合二尘毕竟无体非离合来非违顺有不于根出又非空生若合时来离当已灭若从根出必无离合必于空出空自觉知何关汝入是故当知丨丨虚妄同上】意入【如人倦劳则眠睡熟则悟覧尘斯忆失忆为妄是其颠倒生任异灭生灭二尘毕竟无体非寤寐来非生灭有不于根出亦非空生若从寤来寐即随灭必生时有灭灭即同生若从灭有生生即无灭若从根出寤寐二相随身开合同于空化若从空生自是空知何关汝入是故当知丨丨虚妄并同上】无为【袁宏汉记佛者汉言觉也其精为沙门沙门者汉言息也息欲去欲而归于丨丨后汉楚王暎传】非想【释迦于檀山中学非丨丨觉道成传灯録】止观【定有出定入定意非若土无所不定慧者见防而已不若止观无所不见故定慧为菩萨丨丨为佛王介甫金陵语録】小舍【若广修众善有所希望闻法即空道乃不着是谓丨丨如火烛在后不见坑穽黄蘖示要论】忘心【一念离真皆为妄想一念计生死即落诸魔一念起诸见即落外道凡人皆逐境生心若欲无境当丨其丨心忘则境空境空则妄灭若见善相诸物来迎亦无心随去若见恶相种种现前亦无畏心但自丨丨同于法界便得自在示要论】着相【心即是佛佛即是心更无别佛亦无别心今人不悟此心向外造恶枉受轮廻丨丨修善枉受劳苦不如认取即心若不直下无心累刼修行终不成道供飬十方诸佛不如供养一无心人无心者一切无心也亦无别心之体内外有如木石不动不转内外如空虚不动妄念便证菩提黄蘖示要论】声闻【因声得教谓之丨丨但不了自心于声教上起解或因神通或因瑞相语言运动闻有菩提湼槃三阿僧只刼修成佛者皆属丨丨因丨丨道谓之丨丨传灯録又诸佛圣教丨丨为上首从师友所闻展转修证小行小果故名丨丨祖师不立文字直指人心本来是佛若也闻声悟道故号丨丨注声是言教也假饶厯刼修行只成报化佛终不成道报化佛非真佛亦非説法者】縁觉【因声教而悟者名声闻因縁而悟者名丨丨】名相【诸人被丨丨二字所惑圣凡名号三世诸佛八万法门百千三昧有佛有众生摠谓之丨丨只为诸人起心动念妄有生灭妄有菩提湼槃便有出世间法不出世间法妄起许多异见却同在鬼窟里作活计诸人皆防自己便是佛悟即是佛迷即是凡夫不假修行古禅师语録】因果【果者谓丨丨之果非有非无非真非妄无生无死无迷无悟不曽出世不入湼槃不曽生诸恶道亦不曽为人亦不曽成佛亦不曽为诸天常自无为湛然常寂又曰从息心而成佛传灯録】空觉【观为觉为动止为空为静丨丨未尝相离有动无静有觉无空即成人见是凡夫法有静无动有空无觉即成我见是三乗法王介甫金陵语録】如来【晁迥云本觉为如今觉为来故曰丨丨道院集】正因【起信论云离言説法佛説三乘十二分教了无交渉所以佛祖不立文字以心传心有僧辞上坐云某甲亲附上座三年丨丨中也未曽闻一字曰若是丨丨一字也无传灯録】正位【呼为丨丨犹如至尊指斥乘舆者尚有罪何况丨丨而欲拟议论辨同上】苍天【王介甫云哀莫哀于心死禅家所谓丨丨苍天佛家语録】慈云【谓如来丨心如彼大丨防注世界鸡跖集】招提【梵语云丨闻丨奢唐言四方僧物讹柘为招去閗奢留提故称丨丨即今十方持住守也】浮图【梵云丨丨此云聚相】伽蓝【梵语题云僧丨丨摩或云僧伽罗摩此云众园园者生植之所佛弟子居之取生檀道本圣果之义也或云毗阿罗此云逰止处释氏要览】檀那【梵语陀那鉢底唐言世主称檀那者即讹陀为檀去鉢底故曰丨丨也又称檀越者谓此人行檀施能越贫穷海故】僧伽【梵语云丨丨唐言众僧史略云凡四人以上名僧今一人亦称僧盖从众之名也亦如万二千五百人为军一人亦称军也善觉要览】沙门【梵云沙迦懑曩又丨丨那或云桑门唐言勤息秦译云勤行又云善觉要览】沙弥【落髪后称丨丨也华言为息慈谓安息在慈悲之地又谓息恶行慈也同上】比丘【梵语云丨丨秦言乞士谓上于诸佛乞法资益恵命下于施主乞食资益色身同觉要览】上人【有过能自改名丨丨内有德知外有胜行在人之上名丨丨同上】阇梨【梵语云阿丨丨耶唐云轨范今称丨丨盖梵音讹畧也又云阿遮梨夜隋云正行能紏正弟子行故同上】头陀【梵语云杜多汉言抖擞谓三毒如尘坌真心此人能振掸除去故也　今讹称丨丨又抖擞贪欲嗔痴三界内外不敢不舍名杜多同上】净土【如来説从是西方过十万亿佛上有世界号极乐以无八苦十恶道故也其国名丨丨以无三毒五浊业故也其佛号阿弥陀以寿无量愿无量功德相好光明无量故也文粹白公文经言西方丨丨以七寳装严无地狱饿鬼禽畜以至蝡动之类常清净自然无一切杂秽故名丨丨其人生莲花中长生不老衣食宅宇随意化成其景序常春无复寒暑大受快乐无一切苦恼故名极乐世界佛书】梵刹【梵云利瑟故此名竽今略名刹即幡柱也沙门得一法者便当建幡告四逺要览】丛林【梵语贫婆此云丨丨譬如大树丛丛故僧聚此得名丨丨祖庭事苑】柰苑【昔西域国有奈树生果果生有一女子王収为妃女乃以苑地施佛为伽蓝故曰丨丨出鸡跖集】寳坊【给孤长者布黄金地为伽蓝故寺宇号为丨丨同上】金田【或云金地即舍卫国给孤长者侧布黄金买祗陀太子园建精舎诸佛居之处也】鹿苑【在罗柰国佛成道初转法轮处也】鸡园【在摩竭陀国无忧园造小乗大众出家寺也佛灭后众多名比比丘皆住丨丨】鴈塔【昔有比丘见羣鴈飞翔忽有一鴈投下自陨众曰此鴈垂戒宜旌彼德于是瘗鴈建塔西域记】鴈堂【比舍离于大林为佛作堂形如鴈子一切具足要览】鹫岭【耆阇窟山中山形如鹫佛常居此中故号丨丨法华经】犍椎【犍音防梵云丨丨此云钟磬又曰凡有一个铜鐡名者皆名丨丨又云但是金石板木砧锤有声可以集众者皆名丨丨要览】寒林【即西域叶尸处谓多死尸入者可畏毛寒故云丨丨今名尸陀林】南无【佛言丨丨者此决定诸佛世尊名号音声又梵语丨丨此翻为名即是归趍之义或云那摩曩谟梵音讹也悲花经】泥梨【立世论梵音丨丨耶此云无喜乐又云丨丨迦此言无去处皆云地狱也释氏要览】伽陀【梵言丨丨此言讽诵祖廷事苑】毗尼【梵语丨丨藏此云律也要览】般若【梵语丨丨此云云智忠也同上】湼槃【梵语丨丨此云无为楞伽经云乃不生不死之地一切修行之所依归佛説施灯文云愿一切修行皆得丨丨防妙光明至丨丨者乃有微妙光明世人误认以为死大非也出多心经注】阿毗昙【梵语云丨丨丨此云论摠言经律论释氏要览】修多罗【梵语丨丨丨　此言经也同上】　吃栗多【梵云丨丨丨唐言贱人同上】底栗车【梵语丨丨丨此云畜生谓其形傍故云世论】羯麽陁【梵云丨丨丨此云知事要览】窣堵波【梵云丨丨丨此云坟同上】优婆塞【梵语也又云邬波索迦奉言善宿男唐言近事男亦云清信士同上】优婆夷【梵语云夷即女声字也又云邬婆斯迦名义同前同上】摩诃萨【梵语丨丨丨者此云大有情即能救度人也地时论】波演那【梵语云罗摩唐言院西域记云丨丨丨此云周围廊舍院也】须菩提【西域人凡称人道髙腊长呼为丨丨丨如中国凡具道眼有可尊之德者号曰长老也禅门防式】舍利弗【舎利子亦云丨丨丨乃佛弟子名以其母眼似丨丨丨鸟之眼故因其母而立名或云舍利鸟则此间所谓鹙鸟其眼圎因以舍利称其母此言舍利子若曰妇人舍利者之子也龙舒心经注】优昙华【是人甚希有过于丨丨丨防云丨丨丨鉢名瑞应三千年一现现则金轮王出法华经】殻漏子【洞山良价和尚将员寂谓众曰离此丨丨丨向什麽处与众相见众不对师俨然坐化出传灯録】般若航【清凉禅师云夫丨丨者苦海之慈航昏衢之巨烛也杜诗注】妙喜国【佛言有国名丨丨维摩诘于彼国寂没而来此生也】阿兰若【兰若梵言丨丨丨唐言无净四分律云空浄处菩萨名论云闲静处知度论云逺离处小异大同释氏要览】只树园【只洹林树名梵云只陁洹此云战胜即太子名须达长者施园祗陁太子施树为佛説法之处故后人曰只园金刚经注】白骨观【优婆尼沙陀语也白骨防尘归于空虚谓之丨丨丨楞严经】大愿船【菩萨乗丨丨丨住生死海就此世界呼引众生上丨丨丨如是送至西方如有往者无不得生净土文】白牛车【法达念法华经三千部礼祖不投地六祖曰心迷法华转心悟转法华诵乆不明已与人作讐家无念念即正有念念成邪有无俱不计长御丨丨丨法达问经説三车大牛车与丨丨丨如何区别祖曰汝自迷背不如坐却丨丨丨更于门外覔三车传灯録】鹦鹉车【设有人道得言语尖新语中防趣都摠不知必无实行只谓之丨丨丨可也出古禅师语録】田相衣【佛住王舎城经行见稻田畦畔语阿难云诸佛衣相如是从今依此作衣相记云田畦贮水生长嘉苗法衣之田润以四利之水増其三善之苖以养法身自惠命也要览】尼师坛【坐具也梵语云丨丨丨又云尼师但那此云随坐衣唐言坐具也安览】伊蒲馔【后汉楚王英诣阙以缣赎罪诏报曰王好黄老之言尚浮屠之教其还赎以助伊蒲塞桑门之馔注伊蒲塞优蒲塞也本傅】盂兰盆【梵云盂兰此云救倒悬盆则此方噐也华梵防举自目连救母始也要览】戒定慧【法要有三曰丨丨丨戒生定定生慧慧八万四千法门是三者迭为用若次第言之则定为慧因戒为定根根植则苗茂因为果树树培则果满无因求满犹梦果也无根求茂犹揠苗也虽佛以一切种智摄三界必先用戒菩萨以六波罗蜜化四方不能舍律律之用不可思量文粹白居易文又唐宣宗问辩禅师何名丨丨丨师曰防非止恶谓之戒六根渉境心不随縁谓之定心境俱空照覧无碍谓之慧传灯】律法禅【白居易问惟寛禅师既为禅师法何以説法师曰无上菩提被于身为丨説于口为丨行于心为丨应用者三其致一也譬如江湖淮汉在处立名名虽不一水则无二】七圣财【人生世间祸福从口生当防于口甚于猛火猛火能烧一世恶口能烧无数世猛火烧世间财恶口烧丨丨丨口舌皆凿身之斧也丨丨丨谓一信二精进三戒四惭愧五闻舍六忍辱七定慧七者能资用成佛故名财报恩经】七支业【谓三身四口业】三法门【体中句中中】三摩提【一切禅定摄心皆云丨丨丨秦言正心行处谓是心从无始以来萦曲百端得是正心行处心则端直如蛇入竹筒内】十二处【色与见二处聼与身二处嗅与香二处尝与味二处身与触二处意与法二处丨丨丨俱虚妄有相因縁非自然】十八界【眼所见处耳所闻处鼻所嗅处舌所味处身所触处意所思处谓之六根界色声香味触法所在谓之六尘界眼识色处谓之眼识界耳闻声处谓之耳识界并鼻识界舌识界身识界意识界谓之六识界摠谓之丨丨丨龙舒心经】十二类【因动有声因声有色因色有香因香有触因触有味因味有法六乱妄想成业性故十二区分由此轮转是故十二变为一旋复乘此轮转故有卵生湿生胎生化生有色无色有想无想若非有色若非无色若非有想若非无想楞严经】十六观门【唐宣宗问辩禅师今人念佛如何对曰如来出世为天人师随根噐而説法为上根者闻最上乗顿悟至理中下者未能顿晓是以佛为韦提希权开丨丨丨丨令念佛生于极乐传灯録】十六观禅【圭峯禅源序曰念佛求生净土亦须修丨丨丨丨金陵语録】四欢喜法【一俭素欢喜能引少欲乐二积集梵行欢喜能引逺离乐三无悔欢喜能引三摩地乐四乐断乐修欢喜能引三菩提乐要览】四无量心【慈悲喜舍是无量心授与饶益是慈相除去衰损是悲相庆慰得舍是喜相忌壊平等是舍相】六波罗蜜【一布施二持戒三忍辱四精进五禅定六智慧布施以广义持戒以守信忍辱以为谦精进以思敬禅定以守静智慧以通理又谓之六度文选头陀碑】三身四智【六祖谓智通曰三身者清浄法身汝之性也圆满报身汝之智也千百亿化身汝之行也若悟三身即名丨丨大圆镜智平等性智妙观察智所作智】三业四仪【如来以身口意丨丨难调伏也浄尸罗以息其内行住坐卧丨威丨摄善心也明布萨以照其外故曰波罗提木义是汝之师文粹顔鲁公文】五分法身【丨丨丨丨所谓戒定慧觧脱觧脱知见此五者皆以超出五隂故戒超色隂定超受隂慧超想隂觧脱超行隂觧脱知见超识隂王介甫金陵语録】三句正见【一函盖乾坤句二随波逐浪句三截断众流句体中即函盖乾坤句句中即随波逐浪句中即截断众流句三法门是佛祖正见学人但入得一已具正见若不达此三别有悟觧皆是邪见语録】菩提萨埵【梵语丨丨此云觉梵语丨丨此云有情言菩萨者本云丨丨丨丨欲简于称呼故省文言菩萨此云觉有情也凡有生皆有情菩萨乃有情之中觉者耳佛有觉性而无情菩萨亦未免有情故谓之觉有情心经】阿耨多罗【梵云阿此云无梵语丨丨丨此云梵语三此云正梵语藐此云等梵语菩提此云觉是丨丨丨丨三藐三菩提者乃无上正等正觉谓无上真性也心经注】波罗蜜多【梵经云丨丨丨丨此云到彼岸彼岸者西土俗以设喻诸佛地谓之彼岸众生轮廻作业之地如在海中谓之此岸则佛地所以谓之彼岸心经注】毗卢遮那【梵经云丨丨丨丨华言是种种光明遍照道院集】浄名毗耶【维摩经毗耶离城中有长老维摩诘云维摩诘华是净名也华言注】浄名体用【浄者本体也名者迹用也从本体起迹用从迹用归本体体用不二本迹非殊也此维摩诘所以立名也诸方语】正法眼藏【五祖忍夜召六祖惠能告曰佛以无上防妙秘宻圆明真实丨丨丨丨付迦叶展转至达麽以至于吾今以法寳及所传袈裟付与汝传灯録】湼盘妙心【空刼以来自己本名字方便呼为正法眼藏丨丨丨丨又呼为正国又呼为正位又呼为沙门果古禅师自论】律师法师【有人问惠海禅师云丨丨丨丨禅师何者最胜师曰律师者启毘尼之法藏传受命之遗风秉威仪行轨范三番羯麽作四界初因若非宿德白眉焉敢造次法师者防狮子座泻悬河辩启凿关开般若妙门若非龙象蹴蹋安敢当斯禅师者防其枢要直了心源出没卷舒纵横应物顿见如来防生死深根获现前三昩三学虽殊得意忘言一乘何异诸方广语】狂慧干慧【佛祖是觧悟人无正见只是学觧谓之丨丨亦非丨丨干慧者悟得正见为无定水浸润既非悟觧只认得生死垢心却成邪古禅师语録】欲界无禅【有法师问鵞湖丨丨丨丨禅居色界此上凴何而立师云法师只知丨丨丨丨不知禅界无欲传灯録】真妄如火【世间诸相无所从来亦无所从去如钻木火出可以遍世界烧尽有形还归于无若知妄为妄即妄是真认妄为真虽真亦妄荆公】无位真人【临济义禅师上堂云汝等诸人肉团上有一丨丨丨丨汝若不识但问老僧有僧问师便打云丨丨丨丨是什麽干屎撅后雪峰闻乃曰临济大师白拈贼传灯録】金粟如来【发迹经云浄名大士是往古丨丨丨丨又祖廷事苑维摩诘是丨丨丨丨梵言维摩诘华言浄名也李善文选注】鉢塞数珠【梵语丨丨莫梁云丨丨此是引接下根牵果脩业之具也佛言】军持浄瓶【梵语云军持此云瓶常贮水随身用以浄手也又云军持有二若甆瓦者浄用若铜鐡者是触用寄归传】法中龙象【达麽传曰波罗提丨丨丨丨按智度论曰龙象言其大大水行中龙力大陆行中象力大故负荷大法者比之象龙传灯録】海水鱼鼈【维摩经云佛以四大丨丨入一毛孔不挠丨丨性彼大海本相如故又云取三千大千世界如陶家轮着掌中掷过恒河沙国界之外其中人不觉不知不使人有往来相后汉楚王相】貍奴白牯【池州甘防行者将钱三贯入僧堂云请上堂施财上座云财施无尽法施无穷甘云恁麽道争得某钱却将去与南泉和尚设粥云请和尚念诵南泉云甘贽行者设粥请大众为丨丨丨丨念摩诃般若波罗蜜甘乃礼拜又僧问南泉丨丨丨丨却知有师三世诸佛不知有师曰未入鹿苑时犹较些子传灯録】象迹蜂歌【下压丨丨欢喜之地上接丨丨庄严之境段成式塑像记】在家出家【有问佛丨丨白衣能修福德善根胜出家否佛言我于此则不定若出家不修善根不如在家若出家能善根根则胜在家要览】飞钖挂钖【释子云逰行僧为丨丨安住僧为丨丨释氏要览】浮屠佛陀【梵语佛陀或云浮屠或云部多或云毋防或云没陀皆是五天竺语楚夏并译为觉今畧称佛也】波罗木义【华言则别觧脱即戒所谓感果也诸善之本以戒为根也】不住色布施【所谓丨丨丨丨丨不住声香味触法布施如是布施不住于相其福德不可思量金刚经】不住法布施【若菩萨心住于法而行布施如人入暗则无所见若菩萨心丨丨于丨而行布施如人有目光明照见种种色同上】








　　古今合璧事类备要前集卷四十七
　　钦定四库全书
　　古今合璧事类备要前集卷四十八
　　宋　谢维新　撰
　　释敎门
　　禅法
　　事类见性【禅者定慧之通称明心达理之趋也达麽观此上机缘繁紊乃曰不立文字者恐其执文滞相也直指人心乃丨丨成佛者明其顿了无生也要覧】因心【无有可舍是达本原无空可住是知空本在百法而无得周万物而不殆则知法本不生丨丨起见见无可取法则常如有证于此得无漏不尽漏度有为非无为者其曹溪乎文粹】清浄【自白马东来而人知象敎佛衣始传而人知心法味真实即丨丨以观空存想好者怖感神而迁善厚于求者植因以觊福罹于苦者证业以消寃隂助敎化摠持人天所谓生成之外别有陶冶刑政不及曲为调柔其方可言其防不可得而言也刘禹钖记】神妙【以五蕴九识十八界皆空犹镜之明也虽万物毕呈而光性无累心之虚也虽三际不住而觉观湛然得此者即凢成圣不然则一尘瞥起六入胶固循环回伏于生死之中风涛火轮迷妄不息心本清浄而无境也非遣境以防心非去垢以取浄丨丨独立而与物俱能悟斯者不为习气生死幻蕴之所累也文粹权徳舆文】解脱【以寂照妙用摄羣品流注生灭观四维上下不见法不见身不见心乃至心离名字身等空界法同梦幻无得无证然后谓之丨丨文粹独孤及文】真如【马师云丨丨有变易岂不闻善知识者能囘三毒为三聚浄戒囘六贼为六神通囘烦恼作菩提囘无明作大智若丨丨无变易是外道也传灯录】宗敎【宗镜録融会丨丨之言曰不离筌蹄而求解脱不执文字而迷本空依敎则华严即示一心广大之文依宗则达麽直显众生心性之防则知与禅体一而名二圭峯曰经是佛语禅是佛意诸佛心口必不相违陈了翁记】心法【古禅师云三界惟心万法惟识又云世间所冇法一切惟心造一切因果世界微尘因心成体又云法不孤起伏竟方生乂云心従境起境逐心生又云心生则种种法生心灭则种种法灭又云心如攻画佛能画诸世界本语録】声尘【佛语阿难声销无响汝説无闻若实无闻闻性已灭同于枯大钟声更击汝云何知知有知无自是丨丨或无或有岂彼闻性为汝有无闻实云无谁知无者楞严经】法喜【慧海日迷徇六根者号为六师心外求佛名为外道有物可施不名福田生心不受供养堕三恶道汝若能谤于佛者是不着佛求毁于法者是不着法求不入众数者是不着僧求终不得灭度者智用现前着有如是解者便得丨丨禅悦之食诸方广语】三句法门【益州无住禅师尝务宴寂杜鸿渐问无忆无念莫妄丨丨丨丨是一是三曰无忆名戒无念名定无妄名慧一心不生具戒定慧非一非三也自心澄停识浪水清影见悟无全体寂灭传灯録】一味禅学【有僧辞归宗云往诸方学五味禅归宗云我这里有丨丨丨为甚不丨僧云如何是一味禅宗便打广语】常定大定【智隍禅师庵居二十年元防禅师知其所得未真往问曰汝在此作麽隍日入定策曰汝入定有心邪无心邪若有心一切蠢动皆应得走若无心一切草木亦皆得定隍曰我入定时不见有无之心防曰既不见有无之心即是丨丨何有出入若有出入则非丨丨传灯録】大乗小乗【禅有浅深阶级殊等谓带异计欣上厌下而脩者是外道禅正信因果亦以欣厌而脩者是凢夫禅悟我空偏真之理而脩者是小乗禅悟我法二空所显真理而脩者是大乗禅若顿悟自心本来清浄元无烦恼无漏智性本自具足此心即佛依此而脩者是最上乗禅亦名如来清浄禅宗宻禅传灯録】无住无生【智隍问六祖以何为禅定防曰我师云妙湛贠寂体用如如五隂本空六尘非有不出不入不定不乱禅性丨丨离住禅寂禅性丨丨离生禅想心如空虚亦无空虚之量出传灯録】不生不灭【杜鸿渐问无住禅师云何丨丨云何丨丨如何得解脱师曰见境心不起名丨丨不生即丨丨既无生防即不被前尘所缚当处解脱也同上】大乗见解【唐中宗遣内侍薛简迎六祖能师简问曰人不以智慧照破烦恼凭何出离祖曰若以智慧照破烦恼便为二乗小儿羊鹿等机上智大根悉不如是简曰如何是丨丨丨丨曰明与无明其性无二无二之性即是实性处凢愚而不减在圣贤而不増住喧烦而不乱居禅定而不寂不防不常不来不去性相如如常住不迁名之曰道传灯録】如来如见【大通和尚谓智常曰汝之本性犹如虚空返观自性了无一物可知是名真知无有青黄长短但见本源清浄觉体贠明即名见性成佛亦名极乐世界亦名丨丨丨丨同上】究竟浄名【讲维摩经问曰菩萨各入不二法门维摩黙然是究竟否师曰诸菩萨各説入不二法门以言显于无言文殊以无言显于无言维摩不以言不以无言黙然但会浄名两字便得浄者本体也名者迹用也従本体起迹用従迹用归本体体用不二本迹非殊若识浄名两字假号更説什麽竟究与不竟究传灯録】悟解邪见【有一种人得少省悟只认得昭昭灵灵以为极则既无正见人我转高不复决择邪正一向事笔砚广学多知答对则机锋迅捷语句尖新説禅则义理聮环文词绮美行捧下喝祖佛不存横谈竖抺谁敢当锋説教则五性三乗敎果行果论理则人天天趣凢圣超然论空则法本不有空亦非存説渐则作四谛缘生之观成四果缘觉之乗或发心于十信之前或成佛于三只刼后论顿则悟而成佛不劳修证説圎则众生本来是佛神通智用皆齐芥纳湏弥毛吞巨海若论大用则无边刹境摄在一毫之端十世古今不出刹那之际展无为之化开方便之门谓之海印三昧亦名普现色身此人所説如此若无道眼争知不实昭昭灵灵徒自劳耳古禅师语録】无漏智果【天竺婆修盘头陀一食坐禅不卧六时礼佛清浄无欲二十祖阇夜多欲度之问其徒曰此头陀能脩梵行可得成佛耶曰我师精进何不可夜多曰汝师与道逺矣设若苦行厯于尘刼皆虚妄之本也其徒作色曰尊者蕴何徳行而讥我师夜多曰我不求道亦不颠倒我不礼佛亦不轻慢我不长坐亦不懈怠我不一食亦不杂食心无所希名之曰道婆修便于言下知归发丨丨丨丨传灯録】不防续相【僧那禅师谓门人曰祖师心印非専苦行若唯务苦行不明本心则如黒月夜履崄如欲明本心当审谛推测遇声遇色未起觉观时心何所之是无邪是有邪既不堕有无处所则心珠独明常照世间而无一尘间隔丨见丨丨之丨传灯録】无情説法【洞山良价禅师初问沩山曰顷闻忠国师有丨丨丨丨良价未究其防沩山曰这里亦有只是难得其人此去有云岩道人若能拨草瞻风必为子之所重洞山到云岩问丨丨丨丨什麽人得闻曰无情説法无情得闻传灯録】住心观静【志诚禅师自神秀处徃曹溪六祖曰汝师若何示众对曰常丨丨丨丨长坐不卧六祖曰是病非禅于理何益聴吾偈曰生来坐不卧死去卧不坐元是臭骨头何为立功过同上】即心是佛【马祖既住上蓝毎示众云丨丨丨丨僧问为甚麽即心是佛祖云止小儿啼僧云啼止后如何祖云非心非佛同上】非心非佛【有僧问大挴和尚见马祖得个甚麽便住此山大梅曰马祖向我道即心是佛僧曰马祖近日佛法大别大梅曰作麽生别僧云近日又道丨丨丨丨大梅曰这老汉惑乱人未有了日任汝丨丨丨丨我只管即心是佛其僧回举似马祖马祖谓大众曰梅子熟也传灯録】即心即佛【伏牛山自在禅师至长安谒忠国师国师问自何来曰自江西来国师曰马大师以何示众对曰丨丨丨丨国师曰是什麽语话此外有甚麽言语对曰非心非佛或云不是心不是佛不是物国师曰此犹较些子传灯録】心不是佛【马祖初示众曰即心即佛祖既寂灭束寺如防禅师患门人以即心即佛之语诵忆不已且谓佛于何住而云即心心如画师而云即佛遂示众曰丨丨丨丨智不是道劒去逺矣尔方刻舟时号东寺为禅窟传灯録】自心佛法【北宗神秀禅师有偈曰一切佛法自心本有若去外求舍父逃走传灯録】自心三宝【慧海禅师观察丨丨一体丨丨僧问云是何一体三宝师曰心是佛佛是法佛法无二和合为僧即是一体三宝诸方广语】身与空等【嵩山元圭禅师习毗尼无解一日岳神谒师曰我能生死人师曰吾本不生汝焉能死吾视丨丨丨丨视吾与汝等汝能壊空与汝乎神遂稽首受戒传灯録】身如云影【北齐惠思禅师摄心坐夏寻有瘴起四肢缓弱不能行步自念曰病従业生业由心起心源无起外境何来病业与丨都丨丨丨如是观已颠倒想灭病安如故即便起行传灯録】真实道场【惠忠禅师有安心偈曰人法双浄善恶相忘直心丨丨菩提丨丨】菩提日月【卧轮禅师偈云卧轮有伎俩能防百思想对境心不起丨丨丨丨长六祖曰此偈未明心地因作偈曰慧能没伎俩不防百思想对境心数起菩提作麽长】唱谁家曲【首山省念禅师有僧问师丨丨丨丨宗风嗣阿谁师曰少室岩前亲掌视僧曰更请洪音和一声师曰如今要得大家知】往选佛【丹霞天然禅师初习儒将应举道遇一禅客问仁者何往日选官去禅客曰选官何如选佛曰选佛当往何所曰江西马太师出世此选佛场也师往见马祖乃令参南岳石头传灯録】翠竹黄花【迷人不知此身无象应物现形遂唤青青翠竹摠是法身鬰郁黄花无非般若黄花若是般若般若即同无情翠竹若是法身法身即同草木如此之言寕堪齿録传灯録】寒灰死火【古禅师曰无心即是道若得无心轮回未防但学休心如痴如愚似胞胎中出来第一莫记一个字在心一向如丨丨丨丨枯木石头又似一个无孔铁椎始得莫学佛法但自休心利根者画时解脱钝根者三五年防十年得一悟古师语録】禅版蒲团【龙牙禅师问翠微如何是祖师意翠微曰与我过丨丨来师遂过禅版翠微接得便打又问临济如何是祖师意临济曰与我过丨丨来师过蒲团临济接得蒲团便打传灯録】合盘埦子【石室善道和尚见杏山僧众相随善道潜往碓米杏山曰贫道难消曰无心埦子盛将来无缝合盘合将去説什麽难消同上】吃百顿棒【洛浦在夹山做典座三年丨丨丨丨洛浦后来大悟云斩新日月特地乾坤传灯録】雕两行字【百丈恒和尚有时上堂众才集云吃茶去便下座有时上堂众才集云珍重便下坐有时上堂众才集云歇便下座众人罔测百丈作一颂颂此下转语云百丈有三诀吃茶珍重歇直下便承当敢保君未彻古禅师云据他三度上堂恰似个好人后作此颂恰如面上丨丨丨丨老僧与汝注出百丈有三诀贼身已露吃茶珍重歇賍物出来直下便承当敢保君未彻抱賍防事也住荐福寺古禅师语録】好个佛殿【古灵行脚回受业师遣执役一日澡浴命灵去垢灵乃抚背曰丨丨丨丨而佛不灵其师回视之灵曰佛虽不灵且能放光师曰汝行脚遇何人发言异常灵曰蒙百丈和尚指个歇处今欲报慈徳尔乃举唱门风曰灵光独耀迥脱尘根体露真常不拘文字心惟无染本自圎成但离妄缘即如如佛其师于言下顿悟传灯録】有个斧子【石头和尚希迁初参青原行思大师师令持书与南岳让和尚曰汝达书速回吾丨丨丨丨与汝住山希迁至彼未呈书便回见青原云信亦不通书亦不达发时蒙和尚许斧子今便请师垂一足迁礼拜往住石头同上】来见大圣【文殊问无着离甚处无着云南方殊云南方佛法如何多少无着云或三百或五百无着问此间住持如何文殊云凢圣同居龙蛇混杂无着云多少文殊曰前三三后三三传灯録无着童子云适来大圣道前三三后三三是多少师代曰九九八十一佛印语録】去礼文殊【杜顺问一僧汝云什麽处僧云去五台山又问去五台山作什麽僧云丨丨丨丨顺曰文殊不在五台山僧罔测再问在什麽处顺以颂答曰游子漫波波寻山礼上坡文殊只这是何用覔弥陀传灯録】日影透【有老宿见丨丨丨丨因问百丈惟政师曰为复就日耶日就耶师曰长老房内冇客归去好古禅师语録】寺风扬幡【六祖初寓法性丨丨丨丨有二僧对论一云幡动一云风动六祖曰风幡非动动自心耳传灯録】蜂子投【古灵禅师行脚丨参受业师问曰汝离吾在外得何事业曰并无事业其师一日下看经有丨丨丨丨求出灵曰世间如此濶不肯出钻他故纸云云出传灯録】泥牛入海【洞山问龙山和尚见什麽道理便住此山师云我见两个丨丨鬬丨丨直至如今无消息传灯録】沩山牛牯【大安和尚曰安在丨丨三十年防一头水牯牛若落路入草便牵出若犯人苗稼即鞭鞑调服既久受人言语如今变作个露地白牛常在面前终日露回回地赶亦不去也传灯録】屋狝猴【仰山问洪恩禅师如何得见性师曰譬如丨有六丨内有一丨丨东边呼山山应如是六俱呼俱应传灯録】蚊眼蟭窠【洪恩又曰譬如蟭螟虫在蚊子眼睫上作窠出传灯録】毛兔角【僧问义中禅师曰如何是西来意师曰丨丨拂子丨丨柱杖大徳将藏在什麽处僧曰丨丨丨丨盖有是】作野狐精【六祖云汝但善恶都莫思量自然得入赵州云汝若不语十年后佛也不奈你何若记一个元字脚在心永刼作丨丨丨古禅师语録】是狮子儿【马祖问一讲僧莫丨丨丨丨否僧云不敢作嘘嘘声僧云此是佛法师云是什麽法僧云狮子出窟法师乃黙然僧云此亦是法师云是什麽法僧云狮子在窟法师云不出不入是什麽法僧无对师云遮钝根何师传灯録】骑驴不下【参禅有二病一是骑驴覔驴二是丨丨丨肯丨识得驴了却不肯下此一病更是难医若解下方唤作无事道人广语】牧牛无縦【牧牛序云昔吾佛垂灭命弟子曰善守汝心譬若丨丨丨令丨逸犯人苗稼予尝画为五牛其一体纯白喻真性无染其二首渐黒喻迷真起妄其三体纯黑喻业垢婴纒其四首渐白喻背妄归真其五又纯白喻复本还源其理直而简异乎旧人十二年牛之説又佛印了充作牧牛圗序云教中以正位乎白牛为极宗门则不然未复黒牛而无系绊超然独往乃大乗菩萨反本还源乃作四牛一调伏二囘头三变白四还源又归宗牧牛圗序最后云岭上人牛俱不见空留篛笠与蓑衣】无住闻鸦【益州丨丨禅师尝务晏寂于时庭树鸦鸣杜鸿渐问师闻否曰丨丨去又问师闻否曰闻公曰鸦去无声何公言闻曰闻无有闻非闗闻性本来不生何曽有灭有声之时是声尘自生无声尘自灭而此闻性不随声生不随声灭悟此闻性即免声尘之所缚传灯録】药山弄狮【丨丨问云岩闻汝解丨丨乎是否曰是防得防出岩曰防得六出药山曰我亦防得一出岩后到沩山沩山问长老在丨丨丨丨乎是否云岩曰是长防麽还有置时云岩曰要防即防要置即置同上】雪峯趯毬【丨丨和尚丨三个木丨有时见僧来趯出一个有时趯出两个见沙来三个一时趯出沙撒开两手作仰倒势雪峯曰汝在彼用一个用三个曰三即一一即三当时以此雪峯便休古禅师曰此是雪峯不立名题觌体受用古禅师语録】石巩架箭【丨丨和尚常张弓丨丨以待学者义忠禅师诣之石巩曰看箭师乃披襟当之石巩曰三十年张弓架箭只射得半个汉传灯録】居士吸江【襄阳庞丨丨参马祖云不可与万法为侣是什麽人祖云待汝一口尽西江水即向汝道有女灵照不嫁亦悟传灯録】禅师磨镜【祖姓马名道一得法于南岳让禅师让禅师得法于六祖让一日在马祖庵前磨砖祖问要作甚麽让云欲得成镜祖云磨砖岂得成镜让曰磨砖既不成镜坐禅岂得作佛耶如牛驾车不行打车是打牛即是若学坐禅禅非坐悟若学作佛佛无定相于无住法不应取舍马祖闻之如饮醍醐因此大悟同上】石头防眼【长髭禅师往曹溪礼祖塔回参石头云岭南一尊功徳成就也未师曰成就久矣只欠防眼丨丨曰莫要丨丨磨师曰便请石头乃翘一足师礼拜石头曰汝见什麽便礼拜师曰某甲所见如洪炉上一防雪传灯録】迦叶微笑【释迦佛手拈起一花丨丨见之丨丨世尊遂付以正法眼藏梵音迦叶此云饮光】天龙一指【有僧过丨丨竖丨丨示之僧大悟后示寂曰吾得丨丨丨丨头禅一生用不尽传灯録】药山一笑【丨丨和尚参石头得法住药山尝一夜登山径行忽云开见月大笑一声应沣阳九十里居民闻之尽谓在东家也出传灯録】水源一踏【丨丨和尚问马祖大师如何是祖师西来意马大师拦胷丨丨倒水源従地起来忽然大省云万象森罗百千妙义只向一毫端上便识根源体性同上】徳山一拄【丨丨宣鉴禅师寻常遇僧到多以竹杖打临济闻之遣使者来参敎令若打汝但接取拄杖当心丨丨侍者如言接得拄杖与一拄徳山便归方丈临济曰従来疑这汉同上】马祖一喝【百丈恒禅师参马祖祖指拂子百丈云即此用离此用祖曰若有不问汝汝作麽道百丈取拂子竖起祖曰只这个别有百丈挂拂子退身立祖便喝百丈忽然大省后常云我被马大师一喝直得三日耳聋传灯録】曹溪一句【法达念法华经已及三千部礼祖不投地六祖曰心迷法华转心悟转法华诵久不明已与义作仇家无念念即正无念念成邪有无俱不计长御白牛车如所有珍财尽属于汝由汝受用更不作父想亦不作子想亦无用想是名持法华经法达喜作偈赞曰经诵三千部丨丨丨丨亡未明出世防寜歇累生狂传灯録】徐州麦饭【古禅师曰近来行脚人皆説丨丨丨丨镇州大萝卜头以为千足万足殊不知止是止啼之义此衲僧分上谓之杂毒药若得真趣快须吐却古禅师语録】赵州布衫【赵州东院亦曰观音院従谂禅师住云言满天下时谓丨丨门风皆悚然信向有僧问万法归一归何所师曰老僧在青州作得一领丨丨重七斤半古禅临语録】老婆心切【临济义禅师初在黄蘖随众参侍时第一坐勉令问话师乃问如祖师西来的的意黄蘖便打如是三问三遭打遂吿辞第一坐云早承激劝问话惟蒙和尚赐棒所恨愚鲁且往诸方行脚去上座遂吿黄蘖云义虽是后生却甚奇特来辞时愿和尚更垂提诱来日师辞黄蘖黄蘖指往大愚大愚曰什麽处来曰黄蘖来愚曰黄蘖有何言敎曰义问西来的的意和尚便打三问三被打但不知过在什麽处愚曰黄蘖恁麽老婆为汝得微困犹不见过在师于是大悟云佛法也无多子愚乃搊师衣领云适来向我道不会而今又道无多予是多少来师向愚胁下打一拳愚托开曰汝师黄蘖非干我事师却返黄蘖黄蘖问曰汝回大速生师云只为丨丨丨丨黄蘖云这大愚老汉待儿见与打一顿师曰説什麽待见即今便打遂披黄蘖一掌黄蘖吟吟大笑传灯録】赵州眼明【凌行婆问浮杯和尚云尽力道不得底句还分付阿谁和尚云浮杯无剰语婆云某甲不恁麽道师问婆婆敛手哭云苍天中间更有寃苦师无语婆云语不知偏正理不识倒斜为人即祸生也后有僧举似与南泉南泉云善哉浮杯被老婆摧折婆后闻南泉恁麽语笑云王老师犹少机闗在有禅客问婆怎生南泉犹少机闗婆乃哭云可悲可痛僧罔测婆云伎死禅和如麻如粟后禅客举似与赵州赵州云我若见这臭老婆问敎口哑却僧云未审和尚怎生问他赵州以捧打云似这伎死汉不打待防时连打数下婆闻云赵州自合吃婆手里棒后僧又举似与赵州赵州哭云可悲可痛婆闻赵州此语合掌叹云丨丨丨放光丨明照天下后赵州敎僧问婆怎生是赵州眼婆乃竖起拳头赵州闻乃作一颂送婆云当机直面提直面当机疾报你凌行婆哭声何得失婆以颂答云哭声师已晓已晓复谁知当时甚麽喝防丧目前机传灯録】布毛侍者【道林禅师有侍者辞去师曰何往曰往诸方学佛去师曰若是佛法此中亦有少许于身上拈起布吹之其人遂悟时谓丨丨丨丨传灯録】纸衣道者【丨丨丨丨到曹山曹山便问作麽生是纸衣下事对云一毬挂体万法皆如曹山云作麽生是纸衣下用纸衣进前唱一声喏便立脱去良久纸衣却回来问曹山云如何灵觉不托胎时如何曹山云不得妙纸衣云如何是妙曹山云不徣借纸衣礼谢毕便归僧堂坐脱去出传灯録】在家菩萨【鸟窠禅师谓会通禅师曰汝若了浄智妙圎体自虚寂即真出家何假外相若为丨丨丨丨则当戒施俱修如谢灵运之流可也坡诗注】广颡屠儿【丨丨丨丨在湼槃会上放下屠刀立便成佛果径山书】
　　佛
　　事类浮屠【丨丨佛也佛者汉言觉也将以觉悟羣生也袁宏汉书】妙相【青莲丨丨释氏六帖】白毫【紫金之象丨丨之光六帖】金兽【青莲承趺丨丨捧持藻井花鬟葱笼四垂刘禹锡记】佛身【十住论云丨丨七处平满谓以两手两肩两足及额又佛地经曰佛表里八处平满三峯满齐如等色好初学记】佛心【唐宣宗问辨禅师何为丨丨对曰佛者西方之语华言觉谓人有智慧觉照为心心者佛之别名有万千异号其体惟一心外无佛佛外无心同上】经法【如来灭后后五百嵗而摩腾竺法兰以丨来而华人始闻其言后五百嵗而达麽以法来而华人始传其心文粹刘禹钖曺溪碑】佛化【丨之心以空丨执智化也以福利化欲仁化也以缘业化妄术化也以地狱化愚刼化也故中下之人闻其説利而畏之所谓救溺以手救火以水其于生人亦幸矣文粹】佛无诸相【唐则天建佛寺监　察御史张廷珪上疏】【曰佛者以觉知为义因心而成不可以诸相见故经云若以色见我以声音求我是人行邪道不能见如来以明如来之果不可外求也盖有住于相而行布施非最上第二之法何以言之经云若人满三千大千世界七宝以用布施其法甚多若人于此经中读诵四句偈等为人演説其福胜彼如佛所説陛下穷四海之财以为塔像所获福不愈于匹夫末学切为陛下小之经云菩萨作福不应贪着盖有为之法不足高也唯陛下思菩萨之行为利益一切众生应如是布施则所谓不住色布施与不住声香味触法布施故其福徳经行般若波罗上下虚空不可思量何为动于外相则天従之职官分纪】佛有七能【嵩神谓元珪曰我神通亚佛师曰汝神通十句五能五不能佛则十句七能三不能神悚然曰可得闻乎师曰汝能捩上帝东天行而西七耀乎曰不能曰汝能夺地只融五岳而结四海乎曰不能曰是谓五不能佛能空一切相成万法智而不能即灭空业佛能度无量有情而不能尽众生界佛能知羣有性而穷亿刼事而不能化导无缘是为三不能也空业亦不牢久无缘亦谓无期众生界本无增减传灯録】三十二相【佛九十日在忉利天为世説法时优填王思佛请目连大神通摄匠人俾雕佛像只雕得丨丨丨丨为什麽梵音相雕不得南泉王老师云传灯録】八十种好【佛者有大神力身紫金色三十二相丨丨丨丨六通清彻前知无穷却睹无极菩萨本纪】西方圣人【太宰嚭问孔子曰夫子圣人欤对曰丘愽识强记非圣人也又问三王圣人欤对曰三王善用智勇圣非丘所知又问五帝圣人欤对曰五帝善用仁信圣非丘所知又问三皇圣人欤对曰三皇善用时圣非丘所知太宰大骇曰然则孰为圣人乎夫子动容有问曰丘闻西方有大圣人者不治而不乱不言而自信不化而自化荡荡乎人无能名焉列子】浄梵太子【佛小名天中天初为丨丨王丨丨一日抱出谒天神庙石为神神像即礼太子是王曰我子于天神中更为尊胜宜名天中天要覧】释迦生世【周昭王二十四年丨丨佛丨刹利王家放大智光明照十方丨界涌金莲花自然捧掇足分手指天地作狮子吼声年十九欲出家号天人师住世四十九年将金缕僧迦黎衣传衣与一祖摩诃迦叶自一祖迦叶传至三十二祖忍景徳传灯録晋宋周隋等十余家书并云佛生周庄王七年鲁庄公七年癸巳嵗四月八日常星不见至匡王五年七十九嵗死于枸尸那城双林木下于囘鹿山阿舍经】阿育造塔【钱镠曰释迦真身舍利塔见于明州鄞县阿育王所造八万四千印此震旦得十九之印也太宗命取舍利禁中度问宝寺地造浮屠十一级以藏舍利上谓近臣曰我曩世尝亲佛坐但未通宿命不能了了见之矣谈苑】佛初出家【佛初为太子年十四出游柬城门天帝化为病儿乃囘车又出南门天帝化为老人复愍生壮不久又出西门天帝化为死人复念人有三苦又出北门天帝化为沙门太子曰善哉唯是为快乃念道清浄不欲在家居】佛入中国【汉骠骑将军霍去病出陇西过焉耆山得休屠王祭天金人顔师古曰今佛像是其遗法也初帝闻西城有神其名曰佛因遣蔡愔等之天竺求其道得其书及沙门以来其书以虚无为宗贵慈悲不杀以为人死不灭复受形生时所行善恶皆有报应故所贵修链精神以至为佛善为濶胜大之言以劝诱愚俗精于其道号曰沙门于是中国始传其术图其形像而王公贵　人独楚王英最先好之通鉴】汉迎佛像【后汉孝明帝永平二年偶梦金人巍巍丈六飞至殿】【庭光明炳耀问群臣通事舍人传毅对曰臣闻西域有得道者其名曰佛陛下所见得无是乎帝遣愽士王遵等十八人同往西域求迎佛法至月支国遇迦叶摩腾竺法兰一梵僧带白防书释迦像四十二章经白马防之邀至洛阳此中土有三寳之始也大藏一覧】魏作佛像【魏作永寜寺有金像高丈八尺者一如中人者十玉像二为九层浮屠掘地筑基下及黄泉浮屠高九十丈上刹复高十丈毎夜静铃铎声十里梁纪】募造佛像【唐武后欲造大像使天下僧尼日出一钱以助其功通监】諌迎佛骨【唐韩愈迁刑部侍郎宪宗遣使者往凤翔迎佛骨上迎入禁中三日乃送佛祠王公大人奔走讽呗至为夷法灼体肤委珍贝腾踏于路愈闻恶之乃上表谏唐史】梁武溺佛【丨丨帝晩丨信丨道凡三舍身日止一食膳无鲜腴唯豆羮粝饭而已身衣布衣侯景之乱以所求不供忧愤寝疾崩干浄居殿本纪】后主信佛【李丨丨酷丨浮屠朝退与后顶僧伽帽衣袈裟诵丨书拜跪顿颡至为瘤赘亲为桑门削作厠简子试之腮颊少有澁滞者再为治之其手不扠学佛握印而行僧犯奸有司具牍还俗后主令礼佛三百拜免刑王师尅池州令僧俗兵十念救苦观世音菩萨江南野録】晩事浮屠【白居易暮节惑浮屠尤甚至经月不食荤及致仕与香山僧如满结香火社每肩舆往来白衣鸠杖自称香山居士本传】演绎佛敎【宣宗尝曰裴林真儒者然嗜浮屠法居常不御酒肉讲求其説演绎数万言当世嘲薄之而所好不衰唐本传】斧碎佛牙【五代时有僧游西域得佛牙以献明宗以示大臣赵凤言世传佛水火不能伤请验其真伪因以斧斫之应手而碎方是时宫中施物已及数千因凤碎之乃止赵凤传】诏毁佛像【后魏太后七年丨诸州县沙门丨丨丨至文帝兴安元年始复佛法后周武帝建徳三年毁经像沙门道士并令还俗至静帝大像二年始复佛道二敎唐武宗会昌三年大毁佛寺令僧尼为民至宣宗太中元年始复佛寺学林五代周世宗即位之明年中国乏钱乃悉丨丨二寺铜丨丨以铸钱尝曰吾闻佛説身世为妄以利人为急使其真身尚在犹欲割截况此铜像岂其所惜哉由是羣臣皆不敢言五代史】论佛骨表【佛者夷狄之一法耳上古天下太平百姓安乐夀考此时中国未有佛也汉明帝时始有佛法明帝在位才十八年耳其后乱亡相继运祚不长宋齐梁陈元魏以下事佛渐谨年代尤促惟梁武帝在位四十九年前后三度舍身施佛宗庙之祭不用牲牢尽日一食止于菜果其后竟为侯景所逼饿死台城国亦寻灭事佛求福反更得祸由此观之佛不足信事亦可知矣夫佛本夷狄之人与中国言语不通衣服殊制口不言先王之法言身不服先王之法服不知君臣之义父子之情假如其身至今尚在奉其国命来朝京师陛下容而接之不过宣政一见礼賔一设赐衣一袭卫而出境不令惑众也况其身死已久枯朽之骨凶秽之余岂宜令入宫禁孔子曰敬鬼神而逺之古之诸侯行吊于其国尚令巫祝先以桃栵袚除不祥然后进吊今无故取朽秽之物亲临观之巫祝不先桃栵不用羣臣不言其非御史不举其失臣实耻之乞以此骨付有司投诸水火永絶根本防天下之疑絶后代之惑使天下之人知大圣人之所作为出于寻常万万也岂不盛哉岂不快哉佛如有灵能作祸福凡有殃咎宜加臣身上天监临臣不怨悔昌黎文】记大悲阁【大悲者观世音之变也观世音由闻而觉始于闻而能无所闻始于无所闻而能无所不闻能无所闻虽无身可也能无所不能虽千万亿身可也而况于手与目乎虽然非无身无以举千万亿身之众非千万亿身无以示无身之至故散而为千万亿身聚而为八万四千母陀罗臂八万四千清浄宝目其道一尔昔吾尝劝于此吾头发不可胜数而身毛孔亦不可胜数牵一发而头为之动拔一毛而身为之变然则发皆吾头而毛皆吾身也彼皆吾头而不能为吾头之用彼皆吾身而不能具身之智则物有以乱之矣吾将使世人左手运斤而右手执削目数飞鸿而耳节鸣鼓首肯旁人而足识梯级虽有智者有所不暇矣而况千手异执而千目各视乎及吾宴坐寂然心念凝黙湛然如大明镜人鬼鸟兽杂陈乎吾前色声香味交搆乎吾体心虽不起而物无不接必有道邪千手之出千目之运虽未可得见而理则具矣彼佛菩萨亦然虽一身不成二佛而一佛能遍河沙诸国非有他也触而不乱至而能应理有必至而何独疑于大悲乎颂之曰吾观世间人两目两手臂物至不能应狂惑失其措其有欲应者颠倒作思虑思虑作真实无异无手目菩萨千手目与一手目同物至心亦至曽不作思虑随其所当应无不得其当引弓挟白羽剑盾诸械器经卷及香花盂水青杨枝瑚大宝炬白拂朱藤杖所遇无不执所执无有疑缘何得无疑以我无心故若犹有心者千手当千心一人而千心内自相攫攘何暇能应物千手无一心手之得其处稽首大悲尊愿度一切众皆证无心法皆具千手目东坡文】
　　诗集画像【西方真人谁所见衣被七宝従双狻当时修道颇辛苦柏生两肘乌巢肩初如蒙蒙隠山玉渐如濯濯出水莲道成一旦就空灭奔会四海悲人天翔禽哀响动林谷兽鬼踯躅泪迸泉厐眉深目彼谁子绕林弹指性自圎隠如寒月堕清昼空有孤光留故躔春游古寺拂尘壁遗象久此霾香烟画师不复骂名姓皆云道子口所传縦横固已蔑孙邓有如巨鳄吞小鲜来诗所夸孰与此安得携挂其傍观东坡】感兴【西方论缘业卑卑喻羣愚流传世代久梯接凌空虚顾盼指心性名言超有无捷径一以开靡然世争趍号空不践实踬彼榛棘途谁哉继三圣为我焚其书晦庵】释迦舍利铭【如来法身无有边化为丈六示人天伟哉有形斯有年紫金光聚飞为烟惟有坚固百亿千轮王阿育愿力坚役使空界鬼与仙分置众刹奠山川棺椁十袭閟精圜神光昼夜发层巅谁其取此智且权佛身普现众目前昏者坐受逺近迁冥行黒月堕坎泉分身来化会有缘流转至此谁使然并包齐鲁穷海壖犷悍柔淑冥愚贤愿持此福逮我先生生世世离垢纒东坡】天堂地狱偈【释迦生中国设敎如周孔周孔生西方设敎如释迦丨丨无则已有则君子登丨丨无则已有则小人入李丹】
　　祖师
　　事类初祖达麽【达麽南天竺国人得般若多罗传正法眼藏曰当往震旦设大法乐师遂泛重溟凡三周寒暑达于南海实梁普通八年也梁武帝诏至今陵问曰朕造寺冩经不可胜纪有何功徳师曰并无功徳此但小果有漏之因如影随形虽有非实师知不契潜回江北止于嵩山少林寺面壁九年人莫之测时魏氏律师流支三藏每与师议论是非蜂起竞有害心数加毒药至第六度以缘化既毕传法得人遂不复究端坐而逝传灯録】传汝心印【达麽至少林寺面壁九年不立文字以袈裟授慧可曰昔如来以正法眼藏付迦叶展转至我我今付汝内传心印以契澄心外传袈裟以定宗防汝受此衣用以表明其法无碍至吾灭后二百年衣止不传聴吾偈口吾本来兹土传法救迷情一花开五叶结果自然成慧可即二祖同上】得吾骨髓【达麽将防命门人各言所得道副曰如我所见不执文字不离文字而为道用师曰汝得吾皮尼摠持曰我今一见更不再见师曰汝得吾肉道育曰四大本空五隂非有而我所见无一法可得师曰汝得吾骨最后慧可礼拜依位而立师曰汝得吾髓同上】二祖慧可【慧可初名神光既事达麽即与改名尝夜大雪侍立不动念曰昔人求道敲骨取髓刺血济饥布发掩泥投崖饲虎古尚如此我又何人迟明积雪过膝曰愿和尚开甘露门广度羣品遂濳取利刀防左臂于前师知是法器告之曰昔如来以正法眼藏付迦叶以至我我今付汝慧可初宴坐香山八载有神人曰将欲受果何滞此耶翊日头痛如刺其师欲治之空中曰此乃换骨非常痛也其师视顶其骨如五峯秀出同上】外息诸缘【二祖初时将平生所悟举似达麽麽皆云是知见不是道汝但丨丨丨丨内心无喘心如墙壁可以入道注云八万法门百千三昧十方世界万象森罗皆是外缘内心无喘谓念不起也二祖従此皆息万缘心如枯木忽然大省同上】往酬宿累【二祖既传衣法博求法嗣至北齐得僧璨宻付衣法云吾亦有宿累今将酬之即往邺都及筦城县随宜説法有辨和法师兴谤于邑宰翟仲侃仲侃加师以非法师怡然委顺同上】三祖璨师【璨北齐人年逾四十设礼而问二祖曰弟子身纒风恙请和尚懴罪师曰将罪来与汝懴璨曰不见罪了不可得师曰我与汝无罪竟谓曰是心是佛是心是法佛法无二僧宝亦然璨曰今日始知罪性不在内不在外不在中间如其心然二祖即为剃头发告曰达麽以正法藏眼宻付于吾吾今付汝璨既受度隠于舒州皖公山后得道信乃付衣法合掌而终同上】四祖道信【道信蕲州广济县人年十四礼三祖曰愿和尚慈悲乞与解脱法门师曰谁缚汝曰无人缚师曰何更求解脱乎信于言下大悟后于吉州受戒师乃付衣法信既嗣祖风脇不至席者六十年却返蕲州住破头山唐太宗赴赴京师前后三返以疾辞第四度命使曰如不赴即受首来使至山谕师乃引头就刃使异之以状闻师先已付法传衣与忍至高宗时坐逝初四祖一日告众曰吾游庐山登絶顶望破头山见紫气如盖下有白气横分六道汝等会否忍曰莫是和尚化后横出一枝传法否祖曰善果得法嗣化于破头山同上】五祖忍【忍蕲州黄梅人四祖一日往黄梅路逢一小儿骨相奇秀祖曰子何姓答曰姓即有不是常姓祖曰何姓答曰佛姓师曰汝无姓耶答曰姓空祖黙识其法器至其家乞令出家以至付法传衣后得卢能嗣法复经四载坐逝建塔于黄梅之东山同上】六祖惠能【丨丨丨丨姓卢广南人初寻师至韶州尼无尽藏读涅槃经偈即为解説尼因问字师曰字即不识义即请问尼曰字尚不识安能会义师曰诸佛妙理非闗文字同上】菩提心镜【能闻五祖在黄梅乃入黄梅任役五祖欲求法嗣令寺僧各述偈上坐神秀偈曰身是丨丨树丨如明丨台时时勤拂拭莫遣有尘埃能时为行者在碓坊杵臼之间闻之乃曰美则美矣了则未了夜请同侣书一偈于秀偈傍曰丨丨本非树丨丨亦非台本来无一物何假拂尘埃五祖闻之来观心契法嗣遂定同上】衣鉢法宝【能既题颂五祖乃夜召卢行者告曰佛以无上微妙秘宻圎明真实正法眼藏付迦叶尊者辗转至达麽以至于吾今以法宝及所传袈裟付于汝有偈曰有情来下种因地果还生无情既无种无性亦无生遂与丨丨丨丨地州使君问五祖曰会中有五百僧不付衣鉢为甚却付与行者五祖曰会中虽有五百人四百九十九人会佛法唯有卢行者一人不会佛法他则悟道谓之过量人方传得衣鉢古禅师语録】举衣不动【能晓得衣鉢即夜走南奔岭外有明上座即率十人蹑迹追至大庾岭能见明上座奔至乃掷衣鉢于石上曰此衣信可争耶任君将去明举之不动踟蹰悚栗乃曰我乃来求法非为衣也愿行者开示于我六祖曰不思善不思恶正恁麽时那个是明上座本来面目明大悟遍体流汗泣礼而去传灯録】濳刃无伤【六祖得法住曹溪神秀亦袭五祖居荆州有南北宗之号徒侣竞起爱憎忌能师传衣为天下所闻有张行昌受嘱濳懐刃入六祖室将欲加害六祖预知其事置金十两于方丈行昌挥刀者三都无所损祖曰正剑不邪邪剑不正只负汝金不负汝命行昌惊仆久乃蘓求哀祖遂与金令去同上】七祖行思【行思禅师姓刘本安城人往参曹溪六祖欲传与法谓曰従上衣法双行衣以表信法乃印心吾受衣以来遭此多难况乎后代争趍必多衣即留镇山门汝当以法分化一方无令防絶思既得法乃住青原同上】伏防宻多【九祖丨丨丨丨有长者携一子来曰此子处胎六十嵗因号难生传灯録】马鸣大士【十二祖丨丨丨丨忽见女子説偈曰稽首长老尊当受如来记今于此地上宣通第一义师曰将有魔来即一金龙震动山岳师俨然于坐魔事随灭遂复本形曰我名迦毗魔罗化巨海极为小事师曰汝化性海得否曰吾未尝知师云山河大地俱来剃度师乃付法同上】迦毗摩罗【十三祖丨丨丨丨入山逢大蟒盘绕师身师授三归依蟒化为素服老人曰我昔为比丘有初学数来请益我烦于应答起嗔恨想命终堕为蟒身住是石窟千载适闻戒法故来谢耳又曰北有大树防覆五百大龙树王名龙树为龙众施法尊者即与度脱同上】婆脩盘头【二十一祖丨丨丨丨其母初梦吞明暗二珠而孕有一罗汉曰汝当生二子一即祖师二即刍尼昔如来在雪山脩道刍尼巢于顶上佛既成道刍尼受报为那提国王佛记云汝后与圣同脱今无爽矣刍尼野鹊子】师子比丘【二十四祖丨丨丨丨有长者引一子见师曰此子当生便拳左手今既长矣终未能舒愿闻宿因师即以手接曰还我珠来童子遽开手奉珠师曰吾前为僧有童子婆舍吾付西海斋受衬珠付之今见还矣遂为去嗣传灯录】


　　古今合璧事类备要前集卷四十八
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷四十九
　　宋　谢维新　撰
　　释敎门
　　僧
　　事类三禅【沙门有丨坐丨为上辈诵经为中辈助众为下辈无为集】五戒【元珪禅师有异人峩冠而至曰我岳神也稽首乞戒师曰付汝丨丨能不滛乎能不盗乎能不杀乎能不妄乎能不遭酒败乎曰能师曰如上是为佛戒出传灯録】徳士【男曰优婆塞又曰僧又曰丨丨大藏一覧】上人【行阿耨菩提心是名丨丨出摩诃般若经】苾蒭【僧曰丨丨本是草名有五义一生不背二冬夏常青三性体柔软四香气逺腾五引蔓布条尊胜经又丨丨是西天草名体性柔软引蔓旁布馨香逺闻能疗疼不背日光喻出家人出善觉要覧】袈裟【梵音迦罗沙曳云不正色令略梵语也本作迦沙至梁葛洪撰字苑字方添衣一名丨丨文名无垢衣又名忍辱铠又名消瘦衣又名离尘衣字苑】释姓【晋道安受业于佛图澄姓帛氏以师莫过于佛遂以丨为丨中夏沙门称释自道安始又道安见习凿齿自称弥天释道安史本传】禅学【后汉明帝时佛始入中国当时楚王英最好之然都不晓其説直至晋宋间其敎渐盛然其广大自胜之説幻妄寂灭之论自斋戒变为义学如逺法师支道林皆义学当时文字亦只是将庄老之説来铺张如逺法师诸论皆成片尽是老庄意思梁防通间达麽入来武帝不晓其説只従事于因果遂去面壁九年只説人心至善即此便是不用辛苦修行达麽一切扫荡不立文字直指人心又翻了许多窠臼説出丨来又高妙于义丨以为可以直指径悟而其始者祸福报应之説又足以钳制愚俗以为资足衣食之计也宋氏语録】不二门【文殊谓维摩诘曰何等是丨丨法丨维摩诘黙然不应文殊曰善哉乃至无有文字言语是真入丨丨法丨也文选头陀寺碑注】总持门【秦少游长老疏语云往开大丨丨丨以继铄迦罗眼秦少防集】达麽衣印【初丨丨与佛丨俱来得道传付以为真丨至大鉴置而不传传灯録】金刚眼精【抚州黄山良匡禅师谓众曰高山顶头空蔬饭无可只待诸道者惟有丨丨丨丨凭助汝发明真心传灯録】破灶和尚【嵩山有丨丨丨丨居岳山山有庙甚灵惟安一灶逺近祭祠烹杀物命一日师入庙以杖敲灶三下咄云此灶只是泥瓦合成圣従何来又打三下灶乃堕落须防有一人青衣忽然设拜师曰是什麽人云我是灶神久受业报今蒙师説无生法得脱此处生天特来致谢因此号丨丨堕丨丨传灯録】打地和尚【忻州丨丨丨丨凡学者致问惟以棒打地而示之一日被僧藏却捧而问师但张其口传灯録】赤髭毗耶【佛陀耶舍为人赤髭善解毗婆沙时人号曰丨丨丨丨沙同上】白足禅师【释昙如足白于面虽跣涉泥水未尝沾湿天下咸称白足和尚魏武帝时有一僧足白名思始号丨丨丨丨鸡跖集故刘禹锡送僧云备将迎者皆赤髭白足之侣见本集】虎溪法师【逺法师居庐阜三十余年影不出山迹不入俗送客过虎溪辄鸣号昔陶元亮居栗里山南陆修静亦有道之士逺师尝送此二人与语道合不觉过之因相与大笑今世传三笑图】鹊巢和尚【杭州道林禅师初至秦望山见长松枝叶蟠屈如盖遂栖止其上复有鹊巢其侧人目为丨丨丨丨太守白居易入山曰师住处甚危险师曰太守危险尤甚曰弟子位镇山河何险之有曰心火相交性识不停得非险乎又问佛法大意师曰诸恶莫作众善奉行白曰三嵗孩儿也解恁麽道师曰三嵗孩儿虽道得八十老人行不得传灯録】布袋和尚【丨丨丨丨形材腲腇蹙额皤腹以杖荷一布囊供身之具尽贮囊中入市见物辄乞或醯醢鱼葅才接入口分少许投囊中白鹿和尚问如何是布袋师便放下布袋又问如何是布袋下事师负之而去传灯録】万回禅师【丨丨师姓张氏初母祈于观音像而妊回廻生而愚八九嵗乃能语虽父母亦以豚犬畜之其凡戊役于安西音问隔絶父母遣其问讯一日朝赍所备而往夕返其家父母异之农扺安西万余里以其万里而回因号万回唐武后尝赐之锦袍玉带同上】文殊普贤【丰干禅师居天台国清寺尝乗虎入松门众僧惊骇后于天台寺示灭初闾丘公出牧丹阳忽头痛医不能止丰干造之曰贫道自天台来谒使君闾丘且吿之病师乃呪水喷之病立瘥闾丘异之乞一言示此去安危曰到任谒丨丨丨丨曰二菩萨安在师曰国清寺执爨洗器者寒山拾得是也闾丘寻至寺问寒山拾得是何人有僧对曰二人见在防下执役闾丘访之见二人围炉语笑闾丘不觉致拜二人连声咄叱寒山执闾丘手笑曰丰干饶舌传灯録】寒山拾得【初丰干经行山中道侧见一儿可数嵗丰干携至国清寺付典座曰或人来认可还之名曰拾得后沙门灵熠令去内防涤器常日斋毕澄溢食滓寒山即来负之而去寒山者始丰县西有寒暗二谷以其居寒岩中遂名寒山子以桦皮为冠时来国清寺従拾得取僧残食菜滓食之闾丘既入礼拜二人自此相携出松门入寒岩闾丘又随之二士入岩其石忽然缝合传灯録】慧海修道【大珠丨丨禅师或问和尚丨丨如何用功师曰饥来吃饭困来即眠曰一切人总如是同师用功否曰不同他吃饭时不肯吃饭百种须索睡时不肯睡千般计较所以不同也传灯録】药山论禅【道吾山圎智禅师药山问何处来曰游山来药曰速道将来曰山上乌儿白如雪涧底游鱼忙不彻药山曰智不到处切忌道着师见云岩不安曰离此殻漏子向什麽处相见岩曰不生不灭处相见师曰何不道非不生不灭处亦不求相见传灯録】懒瓒垂涕【唐高僧丨丨居衡山残岩石窟中徳宗遣人诏之寒涕垂膺使者笑之且劝拭涕瓒曰我岂能有工夫为俗人拭涕耶竟不能致传灯録】临济只眼【镇州普化和尚云丨丨小厮儿只具一丨丨传灯録】吉祥召鱼【东川解魔寺僧吉祥魁梧多力受饭五鉢日夜诵经九函池中鱼知其数以名召之皆出水面使去皆没蜀普録】善觉唤虎【潭州华林丨丨禅师观察使裴休访之问有侍者否师曰有一两个乃丨大空小空二丨自庵后出师曰有客且去二虎咆哮而去休问作何行业感得如斯师曰山僧常念观音同上】木杯渡河【杯渡者不知其名姓常乗丨丨丨丨因名焉不修细行不甚精持饮酒食肉与俗人不殊髙僧传】舡子泛江【华亭船子和尚于华亭吴江泛小舟时号舡子和尚传灯録】天龙围绕【崔法雄碑登法堂居讲坐缁素观聴丨丨丨丨摇尘尾而折理风生防象鼻而吐辞河注震雷霆之法鼔聋俗知惊整日月之慈烟幽途识晓同上】鬼神服役【佛图澄天竺人妙通术善诵神呪能役使鬼神腹旁有一孔夜光照室石勒闻其名召试其术澄取鉢盛水烧香呪之须防鉢中生青莲花勒爱子斌暴病死澄取杨枝沾水洒而呪之遂苏同上】聚石为徒【异僧生公讲经于虎丘寺人无信者乃丨丨丨丨与谈至理石皆防头坡诗注】大雪不动【达麽止嵩山少林寺面壁冇僧神光事之夜大雪坚立不动达麽契之与易名惠可即二祖也见传灯録】运水般柴【襄州庞居士名蕴字道与石头希迁为友尝有颂曰朱紫谁为号丘山絶防埃神通并妙用丨丨及丨丨石头希迁师然之人参马祖于言下悟传灯録】掷杖飞空【昔髙僧隠峯逰五台山淮西丨丨丨丨径西天释氏要覧孙绰天台赋云王乔控鹤以冲天应真飞锡以蹑空文选】看经遮眼【僧问药山为什麽丨丨师曰我只图丨丨传灯録】有茅盖头【徳山宣鉴禅师辞龙潭潭谓众曰有一个汉眼如剑口似盘一棒打不回头他时向孤峯顶上立吾道在沩山曰是伊将来丨把丨丨丨骂佛骂祖去在同上】晨鸡暮钟【守清禅师有僧问未后一句师曰尘中人白老天际月常明问如何是和尚家风曰一瓶兼一鉢到处是生涯问佛法大意曰扰扰怱怱丨丨丨丨出传灯録】茒茨石室【无业禅师曰看他古得道人得意之后丨丨丨丨向折脚铛子煑饭吃过三二十年传灯録】三间茅屋【广严院咸泽禅师僧问如何是广严家风曰一坞白云丨丨丨丨同上】百丈竿头【招贤大师偈曰丨丨丨丨不动人虽然得入未为真丨丨丨丨须进步十方世界是全身同上】土上加泥【古禅师升堂无语安国长老乃白众云当观去王法如是众犹不退古曰安国和尚已是郎当老僧不可丨丨丨丨遂下坐同上】篮里盛梅【耽原为惠忠国师侍者云须要覔个防身符子异日携篮入方丈国师曰篮里冇甚麽物曰青梅曰何用曰供养传灯録】招入莲社【逺师结白莲社以书招渊明陶曰弟子性嗜酒若许饮即往矣逺许之遂造焉因勉令入社陶攒眉而去卢阜杂记】不入莲社【谢灵运求入浄社逺师以心杂止之范王豫章逺师请入社范不能従逺师传】隠峯参禅【邓丨丨丨马祖一日辞谒南岳石头和尚马祖云石头路滑对曰竿木随身逢场作戏才到石头绕床三匝振锡一声问是何宗防石头云苍天苍天隠峯无语却回举似于师师云汝更去见他道苍天苍天汝便嘘嘘隠峯又去一如前问石头乃先嘘嘘隠峯又无语归来师云向汝道石头路滑传灯録】南泉卖身【丨丨示众云老师要丨丨阿谁要买一僧云某甲买师云他不作贵价不作贱价作麽生买僧无对赵州代云明年来与和尚缝个布衫同上】狐女观心【唐则天时有女人自称圣菩萨人心所在女必知之则天请入宫中所言皆验宫中谓圣菩萨后有大安和尚入宫太后令见之大安曰汝善观心试观我心安在答曰师心在塔顶头相轮边复问之答曰在兠率天弥勒宫中聴去第三问云在非非想天皆如其言大安因置心于四果阿罗地乃不能知女辞屈变作狐下阶走不知所适太平广记】大耳慧眼【唐代宗时有西天丨丨三藏到京云得他心丨丨帝令与惠忠国师试验三藏见师礼拜师问曰汝得他心通邪汝道老僧即今在什麽处曰和尚是一国之师何得却去西川看竞渡师再问汝道老僧即今在什麽处曰和尚是一国之师何得却在天津桥上看防猢狲第三问语亦同前三藏罔知去处师叱曰这狐精他心通在什麽处后有僧问赵州大耳三藏第三度不见国师心未审在什麽处云在三藏鼻孔上为什麽三藏不见云只为太近见传灯録】鬼神送食【云居觉禅师参见洞山悟本大师后住山庵每月十五日须回问讯洞山一日洞山问庵中饭食如何曰俱无洞山云每日吃个甚麽庵主云毎日常有圣贤送食来洞山喝云将谓汝是个人作麽生却感圣贤送食庵主従此归庵自备茶食于是圣贤又送食来即不见庵主古禅师云但有一毫佛法异念鬼神便见得你古禅师语録】鬼神觑见【南泉普愿禅师拟取明日游庄其夜上地神先报庄王庄王乃预为备师到问庄主争知老僧来庄主云昨夜上地神报师师云王老行无力却被丨丨丨丨丨见传灯録】女子寄宿【高僧嵬戒行严洁尝有一丨丨丨丨自称天女以上人有徳天遣我来劝勉其意嵬执意贞确一心无扰曰吾心若死灰无以革囊见试女乃凌云而逝顾曰海水可生须弥可倾彼上人者秉心坚贞同上】妓女逼受【鸠摩罗什姚王以丨丨丨令丨之乃自讲説譬如臭泥中生莲花但取莲花勿取臭泥同上】浮屠还俗【贾岛字泿仙初为浮屠愈因教其为文遂去浮屠举进士本传】浮屠奉亲【张防少落髪为僧黄巢犯长安乃返初服奉父母以避乱阙】李公问禅【药山惟俨禅师朗州刺史李翺问如何是道师曰云在天水在瓶翺作偈曰练得身形似鹤形千株松下两函经我来问道无余话云在青天水在瓶又问如何是戒定慧师曰太守欲保任此事真须向高高山顶坐深深海底行闺门中物舍不得便为渗漏阙】东坡问禅【佛印禅师法名了元饶州人东坡与之游时住润州金山寺公赴杭过润为留数日一日值师挂牌与弟子入室公便服入方丈见之师曰内翰何来此间无坐处公戯借和尚四大用作禅床师曰山僧有一转语内翰言下即答当従所请愿留所系玉带以镇山门公许之便解玉带置几上师云山僧四大本空五蕴非有内翰欲于何处坐公拟议未即答师急呼侍者云收此玉带永镇山门公笑而与之师遂取衲裙相报阙】送简师序【凤羽而鳞毛鸟与兽也经传以比圣人岂非以其心不以其形者耶师虽佛氏而儒其行虽夷狄其衣服而仁义其心虽未齿于士与凤麟类矣不犹愈于冠服朝服惑溺于淫恠之説以斁彛伦者耶呜呼师吾独贤也皇甫湜】送文畅序【人固有儒名而墨行者问其名则是校其行则非可以与之游乎如有墨名而儒行者问其名则非校其行则是可以与之游乎杨子云称在门墙则挥之在夷狄则进之吾取以为法焉文畅喜为文章其周游天下凡有行必请于缙绅先生以求咏歌其所志贞元十九年春将行东南栁君宗元为之请解其装得所叙诗累百余篇非至笃好其何能致多如是耶惜其无以圣人之道告之者而徒举浮屠之説赠焉夫文畅浮屠也如欲闻浮屠之説当自就其师而问之何故谒吾徒而来请也彼见吾君臣父子之懿文物礼乐之盛其心必有慕焉拘其法而未能入故乐闻其説而请之如吾徒者宜当告之以二帝三王之道日月星辰之所以行天地之所以着鬼神之所以幽人物之所以蕃江河之所以流而语之不当又为浮屠之説而渎告之也韩昌黎集】判僧饮酒【陆长源郎中判僧常满智真等于娼家饮烹宰等事云只説如来之敎在处贪财身着无价之衣终朝食肉苦行未同迦叶自谓头陁神通何有浄名入诸浮舍犯尔严戒黩我明刑仍逺近僧徒痛杖三十处死云溪友议】判僧赌钱【淅西韩滉相公防僧灵晏】【等赌钱喧争云正法何曽执具空门不积余财白日既能赌愽通宵必醉尊罍强説天堂难到又言地狱常开并付江神収管波中便是泉台同上】衣食之费【五代汉李钦明为司勲员外郎上言古语云一夫不耕一妇不织必有受饥寒者矣圣化之内且约十万僧尼每日人食二升十万人日费二千石以日系月其数可知每一僧嵗中须绢五匹绵五两十万僧计绢五千万匹绵五千万两此辈不耕不蚕实斁大伦臣谓聚僧不如聚兵僧富不如民富经曰圣人在上国无幸民民之多幸国之不幸职官分纪】土木之侈【今也毁中民百家之产而成一屋集农夫十口之食而饭一僧不亦泰乎不耕者燕居而玉食所在常居千百数是以耆会昌之借没穷土木之好龙蛇虎豹之区化为金碧是以有广明之除荡可不忌耶然会昌之语其説不过人其人火其书庐其居若天毗卢遮那宫救充满十方书入三世于诸境界无所分别彼又安能庐吾庐有大经卷量等三千大千世界藏在一微尘中彼又安能火吾书无我无人无众生彼又安能人吾人黄庭坚曰此上人者如来藏中之説客菩萨藏中之游侠耶阙】
　　事类胡僧【太白中峯絶顶有丨丨不知防百嵗眉已长数寸身不制缯帛衣以草叶常持楞严经路僻逈絶人迹罕到尝东峯冇鬬虎弱者将死而僧以杖解之西湫有毒龙久而为患而僧以器贮之商山赵叟前年采茯苓深入太白偶值此僧宿余独有独往之意闻而悦之乃为歌曰闻有胡僧在太白兰若去天三百尺一持楞伽入中峯世人难见但闻钟边锡杖解两虎床下鉢盂盛一龙草衣不针亦不线两耳垂肩眉覆面此僧年纪那得知手种青松今十围心将流水目清浄身与浮云无是非商山老人已曽识愿一见之何由得山中有僧人不知城里看山空黛色太白胡僧歌】维摩【时丨丨诘室有一天女见诸天人所説法便见其身即以天花散诸菩萨大弟子上花至诸菩萨即皆堕落至大弟子便着不堕天女曰是花无所分别仁者自生分别想汝结习未尽故花着身结习尽者花不着身皎然有诗曰天女来相説将花欲染衣禅心定不起还捧旧花归维摩经】旻公【不见丨丨三十年封书寄与泪潺湲旧时好事今能否老去新诗谁与传棊局动随秋涧水袈裟忆上泛湖船闻君话我为官在头白昏昏只醉眠老杜】洪师【丨丨抖擞蔬笋气白昼宂我夫子墙粥鱼斋鼓了无破坐禅不废谈文章谢无逸诗】身闲【松根满苔石尽日闭禅闗有伴年年月无家处处山烟波五湖逺瓶屦一丨丨岳寺蕙兰晓防时幽鸟还温廷筠诗】心了【利门名路两何凭百嵗风前短焰灯只恐为僧丨不丨为僧丨丨总输僧杜茍鹤诗】清浄【溪声便是广长舌山色岂非清浄身夜来八万四千偈他日如何举似人东坡】风流【骑驴覔驴真可笑以马喻马亦成痴一天月色为谁好二老清浄各自知东坡】问禅【丨丨不似前畨语施佛空留丈六身老去山林犹梦想雨余钟鼓更清新东坡】入定【瓶残秦地水锡入晋山云秋月离喧见寒泉丨丨闻贾岛】禅床【尽日行方到何年独此林客归唯伴鹤人少似师心坐石落松子丨丨摇竹隂山灵怕惊定不遣夜猿吟薛能】法供【碧玉盌盛红玛瑙井花水养石菖蒲也知丨丨无穷尽试问禅师得饱无东坡】旧隠【尘机息尽一真僧唯有林泉舍未能莲社故人今暂别稽山丨丨与谁登时清岂觉前游改道胜宁辞白发增遥羡髙斋吟望处孤云野鹤是亲朋徐骑省诗】胜游【优鉢昙华岂有花问师此曲唱谁家已従子美识桃竹更向安期覔枣宴坐林间时有虎髙眠粥后不闻鸦丨丨自古兼支许为采松枝寄一车东坡】鸣钟【巫山不见庐山逺松林兰若秋风晚一老犹鸣日暮钟诸僧尚乞斋时饭同上】飞锡【香炉峰色隠晴湖种杏仙家近白榆丨丨去年帝邑子献花何日许门徒杜甫】持经【去扫东林下闲丨未遍丨为山低凿牖容月广开庭旧业云千里生涯水一瓶还应覔新句看雪倚禅扄薛能】闻磬【去路余千里行行雪洒衣诸峰何日别一锡犯寒归老宿谁丨丨农斋自采薇遥知到禅宇猿鸟共开扉孙汉公】薰香【不践纷华域来丨知见丨三衣嗣僧粲五字法韦郎善权】悬瓠【清瘦形容八十余匏悬篱落似村居劝师英羡人间有幸是元无免破除薛能】跏趺【室空无侍者巾屦惟挂壁一饭不愿余丨丨便终夕栁子厚诗】高座【黄金师子承丨丨白玉麈尾谈重太白】竺僊【夜雨山草湿爽籁杂枯木间吟丨丨偈清絶过于玉贯休】瞿昙【坐令鲁叟作丨丨注谓佛也东坡诗】禅伯【诸宫丨丨唐齐已淮甸诗豪宋惠崇僧善权诗】老宿【山中丨丨依然在案上楞严已不看东坡】梵禅【瘦靠栏干搭丨丨緑荷阶面雨花深出谢无逸诗】宗衲【未于莲社添丨丨已向兰亭识道林同上】洗鉢【鲸吹丨丨水犀触防灯舡李洞】榰笻【倦衲晨钟防丨丨山雨寒钱诗】云衲【坐石丨生丨添泉月入铛恵崇】雪笠【笠载吴天雪鞋香楚地花惟演诗】体自香【阎浮檀水心无染优鉢罗花丨丨丨谢无逸诗】色不染【花将丨丨丨水与心俱闻李白】渡迷川【金绳开觉路宝筏丨丨丨李白】烧真宅【刼风火起丨丨丨苦海波生荡破舡乐天】野狐涎【蠒足相従南极边眞机不落丨丨丨卢防】痴虎头【道人眈眈丨丨丨了然电转开双眸枯木已死寒岩秋空中霹雳推四牛林和靖】
　　尼
　　事类邬婆斯迦【梵语云女声字也又云优婆夷又云尼要覧】式义摩那【梵语也此云学法女似今之尼长发也同上】阿潘出家【汉明帝既聴刘峻出家又聴洛阳妇女丨丨等丨丨此中国为尼之始也事物纪原】武氏为尼【太宗崩丨丨随众感业寺丨丨髙宗纪】为尼立碑【大明和尚卒弟子尼无染命僧灵屿为行状凡大浮图未尝有比丘尼立碑事今无染实涕泪以求栁文】为妾造寺【王缙为相为妾起感应寺宏丽无比当时颇为识者所笑南部新书】爱姬为尼【郭代公丨丨薛氏幼尝为尼乐天尝赠以诗阙】妖尼言事【于尼者尝适人生子后为二鬼所凭言事或有验遂为尼名惠普士庶逺近辐凑以佛事之王乐道命李氏甥为其母首传习妖敎收下狱诏京东差官按之得诸公书自韩曽以下皆有之文公独无上问其故公曰臣但不知知之当亦有书温公白録】舍安尼寺【东晋何充始丨宅丨丨此尼丨之始也事物纪原】题尼寺壁【杨凝式滑稽精舍老尼即王令公家乳母公至苦不为礼乃书壁云暇日游老比丘院延待甚厚尼甚感之后悟老比之言立圬镘之纪异録】佛寺【六帖云精舍梵宫宝地绀园化成浄土鹫峰布金之地皆佛寺也】
　　事类招提【丨丨菩萨皆古佛号故寺谓之丨丨或名伽蓝或名道场其实一也释书】道场【尚书御史所止皆曰寺故后代丨丨及祠宇皆取其称焉应邵风俗通】精舍【汉明帝于东都之阳立丨丨以处摄摩腾竺法兰即白马寺也腾始自西域以白马防经来初止鸿胪寺遂取寺名创置白马寺即僧寺之始也事物纪原晋武帝初奉佛法立丨丨于内殿引沙门居丨丨故今人皆以佛寺为丨丨殊不知丨丨乃儒者敎授生徒之所后汉包咸刘淑传皆有立丨丨敎授生徒之文谢灵运有石壁丨丨诗曰披拂趍南径愉悦偃东扉非佛寺也李善注云精舎者今读书斋是也文选注】只园【佛大檀越须达多长者居舍卫长者居舍卫国常施孤独故曰给孤独因往王舍城防弥长者家为男求聘因见其家请佛説法须达本事外道忽闻佛法生欢喜心接足作礼而白佛言我舍卫国人多信邪弟子欲营精舍请佛住化佛黙受请即遣舍利弗指受规则徧处求踏唯有丨陁太子一丨广八十顷林木鬰茂幽静可居既得胜地往白太子太子戏白满以金布便当相与须达出金布八十顷精舍告成凡千二百处白王遣使请佛安居经律异相】萧斋【梁武帝造佛寺令萧子云飞白大书萧寺至今一字存焉李约之买归建以小室以玩之号丨丨今人呼萧寺亦因此也事见国史补】佛室【崇丨丨为学者居会其徒而委之食使击磬鼓钟以严其道桞子厚大云寺记】上方【常琮侍炀帝游宝山帝曰防时到丨丨琮曰昏暗应须到上头左右失笑帝曰淳古君子也本传】方丈【唐显庆中王防使西域至毗耶离城音舍黧国有维摩居士石室以手板縦横量之得十笏故名丨丨室阙】鴈塔【昔有比丘见羣鴈飞翔忽有一鴈投下自陨众曰此鴈垂戒宜旌彼徳于是瘗丨建丨西域记】鴈堂【毗舍利于大林为佛作堂形如鴈字一切具足要覧】牛洞【舒州皖公山三祖璨大师道即山谷寺有石丨丨其石状牛因以为名钱绅云初李伯时画鲁直坐于石牛上鲁直因自号山谷老人同安志】龙井【国一大师因猎者导自径山重冈之西至于危峰之北有顷素衣老人前而致拜请师登一絶顶入五峯之间愿舍北地为师立锡之所有大湫指谓师曰吾家若去此湫当涸留一水穴幸勿墟之我将时至而卫师言讫云雾晦冥风雨骤作及明既霁湫水尽涸惟一穴尚存谓之丨丨今庵基见在诸草不生事状】翻经台【谢灵运一见逺公肃然心服乃即寺观丨涅槃丨因凿为丨植白莲池中名其台曰丨丨丨因号白莲社庐山记】般若台【晋沙门惠逺于庐山集一时名士髙僧会于丨丨丨精舍立誓同修浄土俱为佛国之游同上】尝水卜地【梁天监元年有天竺国僧智药自西土来泛舶至汉上寻流上至韶州曹溪水口闻其香掬丨其味曰此丨丄流有胜地寻之遂开山立石宝林乃云此去百七十年当冇无上法宝在此演法今六祖南华是也传灯録】卓锡开山【舒州潜山最奇絶而山麓尤胜志公与白鹤道人欲之同谋于梁武帝帝以二人俱具灵通俾各以物志其地得者居之道人云某以鹤止处为记志公云某以卓锡处为记已而鹤先飞去至麓将止忽闻空中锡飞声志公之锡遂卓于山麓道人不怿然以前言不可食遂各以所识筑室焉同安志】舍宅为寺【晋司徒王恂及第珉丨丨丨虎丘丨○白居易东都履道第卒后为佛寺阙　王荆公居金陵自东门往蒋山至其故宅方半道乃凿渠决水以通城河后请以宅为寺因号半山本传】作寺如殿【魏世宗作瑶光寺胡太后又作永寜寺皆在官侧又作石窟寺于伊阙口皆极土木之美而永宁尤盛佛殿如太极殿南门如端门僧房千间珠玉锦綉骇人心目自佛法入中国塔庙之盛未之有也通鉴梁纪】白马绕塔【天竺国有伽蓝名招提其处大富有恶国王利于财将毁之有一丨丨丨丨悲鸣即停毁自后改招提为白马诸处多取此名焉同上】天花雨地【大同坊云花寺大厯初僧俨讲经天雨花至地咫尺而灭夜有光烛室勑改为云华西阳杂俎】广殿长廊【唐辛替否传】珍楼宝屋【唐高力士于来廷坊建佛祠丨丨丨丨国赀不逮本传】妆涂金瓦【王缙剏五台山佛祠铸铜为瓦以金涂之本传】构结宝座【唐懿宗成安国祠赐宝座二度高二丈构以沈檀珍丽精絶李蔚传】寺如王居【南蛮婆贿伽庐国喜佛法琉璃为甓错以金银丹彩紫纩涂地覆以锦王居亦如之阙】寺为窟室【宋元嘉二十三年魏崔浩不喜佛法毎言于魏主宜除之及魏主讨盖吴至长安入佛寺沙门饮従官酒従官入其室见冇大兵器出以白帝帝怒曰此非沙门所用必与盖吴通谋欲为乱耳命有司按治阖寺沙门阅其财产大得酿具及州郡牧守富人所寄藏物以万计又为窟室以处妇女浩因説帝悉诛天下沙门毁诸经像帝従之语白今以后有事胡神及造形像泥人铜人者诛太子晃素好佛法乃缓宣诏书使逺近豫闻之得各为计沙门多亡匿获免或收藏经像唯塔庙在魏境者无复孑遗阙】諌起佛寺【宋虞愿为散骑常侍明帝起湘宫寺费极奢侈又起庄严刹十层不可立分为两刹各五层帝曰卿至湘宫寺未我起此寺是大功徳愿曰陛下起此寺皆是百姓卖儿贩妇佛若有知当悲哭哀愍罪高浮屠何有功徳帝怒使人驰曳下殿阙】劝毁佛寺【唐武宗朝祠部奏括天下寺四万六百兰若四万僧尼二十六万上恶僧尼耗蠧天下欲去之道士赵归真等复劝之乃毁山野兰若所毁寺四千六百余区归俗僧尼二十六万五百人本纪】
　　事类慈云寺【城东宝坊金碧重道人脩惠剪蒿蓬一缾一鉢三十年琼榱碧瓦上秋空稻田摩衲拥黄发更筑书阁诸天中三后在天遗圣墨百神受职扶琳宫文思帝泽余温润雨露下国常年丰贡川章川结襟带梅岭桂岭来朝宗参旗斗柄略栏楯清坐耳闻河汉风道人饱参口挂壁颇喜作诗如已公家风秀句刻琬琰邀我落笔何能工安得雄文压圣境九原唤起杜陵翁黄山谷诗】甘露寺【寺有石如羊相传谓之狼石云诸葛孔明坐其上与孙仲谋论曹公也大镬二按铭梁武帝所铸画师子一菩萨二陆探防笔卫公所留祠堂在寺手植柏合抱矣近寺僧发古殿基得舍利七粒并石记乃卫公为穆公追福所也○古郡山为城层梯转朱栏栖台防崖上地窄天水寛一览吞数州山长江漫漫却望大明寺惟见烟中竿狼石卧庭下穹窿如伏羱缅懐卧龙公挟防事雕鑚一谈收猘子再説走老暪名高有余想事往无留观萧公古铁镬相对空团团坡陁受百斛积雨生微澜泗水逸周鼎渭城辞汉盘山川失故态怪此独能完僧繇六合人霓衣挂氷纨隠见十二叠观者疑夸谩破版陆空画青猊戏盘跚上有二天人挥手如翔鸾墨笔虽欲尽典刑垂不刋赫赫赞皇公英姿凛以寒古柏手亲种挺然谁敢干枝撑云峯裂根入石窟蟠薙草得防碑斩崖出金棺瘗藏岂不牢见伏理可叹四雄皆龙虎遗迹俨未刋方其盛壮时争夺肯少安废兴属造物迁逝谁控抟况彼妄庸子而欲事所难古今共一轨后世徒辛酸聊兴广武叹不待雍门弹出古诗盘山上防层峭壁半垂藤殿锁南朝像龛禅外国僧海涛摏砌槛山雨洒灯日暮疎钟起声声彻广陵周繇登寺丞相高斋半草莱旧时风月满亭台地従日月生时见天到江山尽处回三国是非春梦防六朝城阙野花开心随流水漫漫去流徧烟村半日来沈存中诗】云栖寺【步步相携不觉难九层云外倚阑干忽然语笑半天上无限游人举眼看刘禹锡登寺塔】天竺寺【一山门作两山门两寺元従一寺分西涧水流东涧水南山云引北山云前台花发后台见上界钟清下界闻遥想吾师行道处仙花桂子落纷纷白居易诗】天台寺【一到天台寺高低景旋生共僧岩上坐见客海边行野色人耕破山根浪打惊忙时向闲处不觉有闲情杜荀鹤诗】枫桥寺【月落乌啼霜满天江枫渔火对愁眠姑蘓城外寒山寺半夜钟声到客船张继】东山寺【旧宅何人在空门客自过泉声到池尽山色上楼多小洞穿斜竹重阶夹瘦莎殷勤入城市云水暮钟和张祜诗】西丘寺【不厌丨丨丨闲来即一过州船转云岛楼阁出烟萝路入青松影门临白月波鱼跳惊秉烛猿觑怪鸣珂摇曳双红斾娉婷十翠娥香花助罗绮钟梵杂笙歌领郡时将久游山数防何一年十二度非少亦非多白居易夜游】虎丘寺【入门无平田石路细穿岭隂风生涧壑古木翳潭井湛卢谁复见秋水光耿耿铁花秀岩壁杀气噤蛙黾幽幽生公堂左右立顽犷当年或未信异类服精猛胡为百嵗后仙鬼互驰骋窈然留清诗读者为悲哽东轩有佳致云水丽千顷熙熙览生物春意颇凄冷我来属无事暖日相与永喜鹊翻初旦愁鸢蹲落景坐见渔樵还新月溪上影悟彼良自嗤归田行可请东坡寺墙围着碧孱顔曽是当年海涌山尽把好风藏院里不敎幽景落人间剑池章色经冬在石座苔花自古斑珍重晋朝吾祖宅一回来此便忘还王元之游虎丘香刹看非逺只园入始深龙蟠松矫矫玉立竹森森怪石千僧坐灵池一剑沈海当亭两面山在寺中心酒熟凭花劝诗成倩鸟吟寄言轩冕客従此好抽簪白居易题虎丘东寺吴王冠剑作尘埃地翻为七宝台石砌百寻光似镜井轮千转响成雷昔年棣萼聮枝发今日莲宫并蒂开更有女郎坟在此时时云雨试僧来刘禹锡题虎丘西寺】鹤林寺【终日昬昬醉梦间忽闻春尽强登山因过竹院逢僧话又得浮生半日闲李陟题僧室诗】金山寺【金山杳在沧溟中雪崖氷柱浮仙宫乾坤扶持自今古日月髣髴躔西东我泛灵槎出尘世捜索异境窥神工一朝登临重太息四时想像何其雄卷帘夜阁挂北斗大鲸惊浪吹长空舟摧岸防岂足数往往霹雳锤蛟龙寒蟾八月荡瑶海秋光上下磨青铜鸟飞不尽暮天碧鱼歌忽防芦花风蓬莱久闻未成往壮观絶致遥应同潮生潮落夜还晓物与数会谁能穷百年形影浪自苦便欲此地安防躬白云南来入我望又起归兴随征鸿郭功父一宿金山顶微茫水国分僧归夜船月龙出晓堂云树影中流见钟声两岸闻因悲在朝市终日醉醺醺张祜万古波心寺金山名日新天多剰得月地少不生尘橹过妨僧梦涛惊溅佛身谁言张处士题后更无人孙鲂天末海云横北固烟中莎岸似西兴已无船舫犹闻笛逺有楼台只见灯山月入松金破碎江风吹水雪崩腾飘然欲作乗桴计一到扶桑恨未能王介甫世上蓬莱第防洲长云漠漠鸟飞愁海山乱防当轩出江水中分绕槛流天逺楼台横北固夜深灯火见扬州回船却望金陵月独倚牙旗坐浪头杨公济游金山回作】宝庆寺【黄叶前朝寺无僧寒殿开池晴龟出曝松莫鹊飞回古井碑横草隂廊画杂苔禅宫亦销歇尘世转堪悲司空诗】庐山寺【白茅为屋宇编荆数处阶墀石叠成东谷笑言西谷响下方云雨上方晴防惊樵客縁青壁猿戏山僧撼紫柽别有一条投涧水竹筒斜引入茶铛马戴】道林寺【石门迥接苍梧野愁色隂深二妃寡广殿崔嵬万壑间长廊诘曲千岩下静聴林飞念佛鸟细看壁画防经马暖日斜明防蝀梁湿烟散羃鸳鸯瓦北方部落檀香塑西国文书贝叶写壊栏迸竹醉好题窄路垂藤困堪把沈裴笔力鬬雄壮宋杜词源两风雅他方居士来施斋彼岸上人投结夏悲我未离扰扰徒劝我休学悠悠者何时得与刘遗民同入东林白莲社韦蟾王山之南麓山殊道林二壑争盘纡寺门髙开洞庭野殿脚挿入赤沙湖五月寒风冷佛骨六时天乐朝香炉地灵步步雪山草僧宝人人沧海珠塔刼宫墙壮丽敌香防松道清凉俱莲花交响共命鸟金榜双回三足乌方丈涉海费时节圃寻河知有无老杜题岳麓道林二寺】灵岩寺【十万人家天堑东管台榭满东风功归范蠡五湖上国破西施一笑中香径自开兰叶细屧廊犹响月华空尊前有暇但懐占欲饮一杯谁与同刘禹锡诗】破山寺【清晨入古寺初日照髙林竹径通幽处禅房花木深山光悦鸟性潭影空人心万籁此都寂但余钟磬音常建题禅院诗】孤山寺【楼台聚碧岑一径入湖心不雨山常润无云水自隂防桥荒藓合空院落花深犹忆西月钟声在北林张祜诗】落星寺【岩岩康俗先生庐其下宫庭水所都北辰九闗隔云雨南极一星在江湖○北风卷沙过夜枕底鲸波撼蓬岛个中即是地上仙但使心闲自难老○星宫游空何时落着地亦化为宝坊诗人昼吟出入坐醉客夜愕江撼床蜜房各自开户牖蚁宂或梦为侯王不知青云梯防级更借瘐藤寻上方○落星开士深结屋龙阁老翁来赋诗小雨藏山客坐久长江接天防到迟宴寝清香与世隔画图妙絶无人知蜂房各自开户牖处处煑茶藤一枝并黄鲁直诗】梵王家【海边楼阁丨丨丨一水横桥一路斜宻竹防风敲璧玉怪松摩日起龙蛇岩猿绕槛偷秋果石鼎当煮露芽中有髙僧倦迎送白头无事老烟霞城山】给孤园【树宻当山径江深隔寺门霏霏云气重闪闪浪花翻不复知天大空余见佛尊时应清盥罢随喜丨丨丨老杜望兠率寺】寒塘路【松竹闲僧老云烟晓日和丨丨归丨转清磬隔微波唐李嘉祜诗】野僧家【涧竹欲萌烟蕨菜不妨括饼丨丨丨従今相遇防日事更试南谷雨茶江西】竹林西【身寂心成道花闲鸟自啼细泉松径里返照丨丨丨皇甫曽诗】苔迳里【隔栖白鸟似与镜湖隣月照何年树花逢防世人岸莎青有路丨丨净无尘愿得依容止僧中老此身卢纶】下堂钟【寒雨初收草木浓群鸦飞散丨丨丨长廊无事僧归院尽日门前独看松李渉】寒殿磬【薄暮缘西峡停桡一访僧鹭巢横卧栁猿饮倒垂藤水曲岩千叠云重树百层山风丨丨丨溪雨夜船灯许浑】立香台【五度金莲出世来法堂重向石堂开水边猿鸟寻前侣石上松杉认旧栽黄印使君精晓供紫云禅客丨丨丨人传朱顶千年鹤昨夜辽东柱上回城山石泉寺】垂讲磬【红檐青瓦院西隅隔防尘寰一事无兎弄半光来佛案月收斜脚入茶炉帘丨丨丨秋声逺门掩吟灯夜影孤见説虎溪流水急不劳禅侣酒重沽城山】动金珰【夜深殿突兀风丨丨琅丨天黑扪春院地晴栖暗芳老杜】鸣夕磬【鸣磬夕阳尽卷帘秋气来名香连竹径清甃出花台韩雄】扪幽径【不到峯前寺空来渭上村此亭聊可喜幽径岂辞扪谷映朱阑秀山含古木尊路穷惊石防林缺见河奔马困嘶青草僧留荐晩飡东坡】卧明【古寺长廊院院行云房处处称幽情明浄榻无人到卧聴春禽百舌声仝上】沧海日【宋之问游灵隠夜吟云鹫岭鬰苕荛龙宫隠寂寥久不能续有老僧坐禅曰何不道楼观丨丨丨门对浙江潮桂子月中落天杳云外飘扪萝登塔逺刳木引泉遥云云迟明僧不见人以为骆賔王也诗注】阇梨钟【王播少孤贫客扬州木兰院随僧斋粥僧厌苦之饭后击钟其后播镇扬州访旧题诗处有曰上堂已了各西东慙愧丨丨饭后丨后二纪播出镇是邦向所题已碧纱笼之矣乃续云三十年来尘扑面如今始得碧纱笼小説】
　　披剃
　　事类落发【金陵牛头山法融禅师少通经史叹曰儒道世典非究竟法般若正观出世舟航遂投师丨丨入牛头山有白鸟防花之异传灯録覆以惭愧之衣落其烦恼之髪类要】投簪【丨丨落髪妄命受业云云出庐山记】刘浄翁舍俗【人劝丨丨丨丨丨出家山谷云浄翁在家出家无俗可舍戏作颂云浄名厐老总垂须君幸元无免破除心若出家身若住何须防覔剃头书又云掉却甜桃摘酸梨山谷】金色女出家【丨丨丨白文殊聴我出家非以自剃髪为丨丨若能发大精进为除众生一切烦恼是名出家非以阿兰若处独坐思惟名出家能于汶生死流转中以定惠方便化令解脱是名出家】邬波三鉢那【比丘既落发披衣梵云室罗末尼唐言末寂减度受戒已名丨丨丨丨丨唐言近要覧】
　　恩命
　　事类乗雕辇【赵石勒以天竺僧图澄预言成败颇有验敬事之石虎即位事之尤谨衣以绫锦丨以丨丨通鉴】赐紫衣【则天朝僧法朗等赐紫袈裟僧之赐紫自天后始事物纪原】黒衣宰相【宋文帝以惠琳善谈论与议朝廷大事遂参权要賔客辐凑孔顗曰遂有丨丨丨丨可谓冠屦失所矣通鉴宋文纪】翻经学士【隋文帝以沙门彦崇为丨丨馆丨丨命僧以官自此始事物纪原】赠官赐諡【唐代宗大厯十年兴善寺胡僧不空卒赠开府仪同三司司空諡曰大辨正广智不空三藏和尚碑文】
　　圎寂
　　事类茶毗【或云耶维或云阇毗又云阇维正梵云阇臯多此言焚烧要覧】阇维【天竺第九祖入灭众以香油楫檀丨丨直体丨丨即茶毗同上】逝川【寂寂灵塔滔滔丨丨恒沙刼壊智月常贠李华禆】灭火【薪尽火灭归真息假梁简文帝云】无声三昧【古灵临迁化告众曰汝等诸人还识丨丨丨丨否众曰不识师曰汝等静聴师俨然而寂】不可久留【南齐善惠大师降于婺州传宣慈家纳刘氏女名妙志生子普建普成二人梁武帝时会天竺僧达麽号嵩头陀谓大士曰我与汝毗婆尸佛所发誓今兜率宫衣鉢见在何日当还因命临水观其影见大士圆光宝盖大士笑时有法师闻法悟解言我师弥勒应身耳大士呵之后于松山顶双林寺行感七佛相随释迦引前维摩接后及嵩头陀入灭大士悬知曰嵩公兜率待我决丨丨丨丨也谓子弟曰我従第四天来为度汝等故大品经云有菩萨従兜率天来诸根猛利疾与般若相应即吾日也吾去焚户上建浮屠以弥勒佛像处其下传灯録】达麽携履【二十八祖丨丨自天竺国泛海见梁帝不契潜上嵩山少林寺面壁九年端居而逝熊耳山魏宋云奉使西域回过师子葱岭见手丨只丨翩翩而逝云问师曰西天去又谓云曰汝王已厌世间闻之茫然别师东迈暨复命即明帝已登遐矣迨孝庄即位宋云具奏其事帝令起圹惟空棺一只革履存焉出传灯录】世尊现足【第一祖迦叶丨丨入般涅槃迦叶至双林树间悲恋号泣佛于金棺内丨双丨景徳传灯録】释迦説偈【释迦佛于二月八日明星出时成佛号天人师住世四十九年将金缕僧迦黎衣博法与摩诃迦叶説无常偈曰诸行无常是生灭法生灭灭已寂灭为乐诸弟子以香薪茶毗之烬后金棺如故高七多罗树往反空中化火三昧得舍利八斛四斗世尊灭后一千十七年未平中敎至中夏传灯録】阿难説法【第二祖丨丨将入灭雪山五百仙人飞空而至阿难为丨丨传灯録】道居士【又居士名蕴字道与石头希迁为友偈曰有男不昏有女不嫁大家团栾头共説无生诂女灵照常制竹俪篱卖以供朝夕居士将入灭使灵照视日及午以报灵照遽报曰日蚀居士出户观次灵照即登父座合掌坐亡居士笑更延七日而化同上】锁骨菩萨【僧问风宂如何是佛宂曰金沙滩头马郎妇世言观音化身续延语録延州有妇人甚有姿色少年子悉与狎数嵗而没之道左大厯中有胡僧敬礼其墓曰斯乃大慈悲喜俗舍之欲无不徇焉此即丨丨丨丨顺缘已尽众人开墓视其骨钩结皆如锁状遂与起塔马郎妇事大率类此传灯录】
　　诗集锁尘【冩留行道影焚却坐禅身塔院闗松雪经房丨隙丨贾岛诗】埋玉【霜颅隠白毫锁骨丨青丨皆云似达麽只履还天竺东坡诗】


　　古今合璧事类备要前集卷四十九
　　钦定四库全书
　　古今合璧事类备要前集卷五十
　　宋　谢维新　撰
　　道教门
　　神仙名义
　　事类真人【仙道有十二试皆意之所不悟皆太极真人临见之也试皆过授以真经青鸟公积四百七十二嵗十二试之有三不过太极道君以为仙人不得为丨丨真诰】元君【男之髙仙曰真人女曰丨丨】真宅【夫欲修道惟灭动心不灭照心但疑空心不凝住心有事无事常若无心处静处諠其志惟一制而不着放而不动处諠无恶涉事元恼者皆是真定以无事为丨丨有事为应迹不求惠而惠自生此名真惠定观经】仙馆【易迁童初二宫是男女丨之堂丨也其中间静东海青童君一年再游校此有赵素台者乃汉赵熈女在易迁宫已四百年化形炼景不肯徙自谓天下无复此乐也真诰】积功【丨丨满千虽有过得仙功满三百而过不足相补者子仙功满二百者孙仙子无功德有过便得仙其子孙若无志多过者只得冨贵仙不可冀也真诰】修道【丨丨功深已成者自然享六甲行防有所须举意即至若素有北梦琐言】五性【上元夫人谓帝曰汝好道乎数招方士登山祠神亦为勤矣然汝胎性暴胎性滛胎性奢胎性酷胎性贼五者常舍于荣卫之中五藏之内若从今舍尔丨丨反诸柔善常为隂德救济死厄不泄精液斋戒勤俭鸣天鼔饮玉浆荡华池叩金梁按而行之当有冀尔今阿母迂大道之重下降蟪蛅之窟屈霄虗之灵诣孤鸟之俎子厉之哉汉武帝内传】九患【学道者有丨丨有志无时有时元友有友无志有志不遇其师遇师不觉觉师不勤勤不守道或志不固固不能乆皆人之九患也】七变【大洞者神仙也别有三山三山有七宫七宫有七变朝化为金日中化为银暮化为铜夜化为光或化为山为水为石谓之七变七变有七经有二十一童子随之故曰大洞真经读万过即得真仙诰真诰】三等【地下主者有丨丨第一散在外舍闲亭不受九宫考制不闻练化之业一百四十年许一进耳二等便得仙阶丨丨便得出入易迁童初二府入宴东华台受学化形濯景易气三十年棺中骨还附神四十年复如生人五十年位补仙阶为上仙矣真诰】餐霞【九华真妃曰日者霞之实霞者日之精惟闻服日实之法未见知丨丨之精丨丨之经甚秘致霞之道甚易此谓体生玉光霞映上清之法又曰眼者身之镜耳者体之牖视多则镜昏聴众则牖闭妾有磨镜之石决牖之术面者神之庭发者脑之华心悲则面焦脑减则髪素所以精元内丧丹津损竭妾有童面之经还白之法精者体之神明者身之寳劳多则精散营竟则明消妾有益精之道延明之经】服日【东华真人丨丨月之象男服日象女服月象一日不废使人聪明五藏生华太虚真人曰以月五日夜半存日象在心中日从口入使照一心之内】去尸【欲长生先丨三丨三尸常以月望晦朔上天白人间罪过使人不夀盖人身中神欲得人生三尸欲人死人死则散而为鬼歆享祭祀故欲人死也凡人梦与恶人鬬乃尸与人神相战也太平广记】食气【楚词丨六丨而饮沆瀣注云陵阳子明经云春食朝霞者日始出赤气也秋食沦汉者日没后赤黄气也冬食沆瀣者北方夜半气也夏食正阳者南方日中气也司马相如传注】胎息【丨丨者能不以鼻口嘘吸如在胞胎中初学行气鼻中引气而闭之以心数至一百二十乃以口吐气出之及引气皆不欲令自耳闻其气出入之声常令入多出少以鸿毛着鼻口之上吐气而鸿毛不动为度渐习渐增其心数乆乆可至千则老者更少日还一日矣夫行气必当以生气勿以死气从半夜至日中为生气从日中至半夜为死气行死气无益故行气或可以入瘟疫或可以禁蛇虎或可以居水中或可以行水上或可以辟饥渇或可以延年嘘水水为之逆流嘘火火为之灭但行气不欲多食及食生菜肥鲜之物令人气彊难闭且禁平居恚怒恚怒则气乱令人发欬葛仙翁毎盛暑辄入深渊之底一日许乃出者正以能闭气胎息故耳抱朴子习闭气而吞之名曰胎息习漱舌下泉咽之名曰胎食抱朴子曰胎息者能不以鼻口嘘吸如在胎中也内传】脉望【何讽尝于书中得一髪卷规四寸许如环之无端用力絶之两端滴水投于火作髪气莫知其何物也后与方士言叹曰君不见仙命也此名丨丨蠧鱼三食神仙字则化为此夜持向天从规中望星星便立降可求丹度世也酉阳杂俎】伐毛【东方朔生三日而父母俱亡后游泽中有一黄眉翁指朔曰此吾儿也吾却食服气三千年一反骨洗髓二千年一剥皮丨丨吾生已三洗髓三伐毛矣武帝故事】易髓【汉武中王母求度世之术母曰子但爱精握固闭息吞液气化为血血化为精精化为液液化为骨行之不倦一年易气二年易血三年易脉四年易肉五年丨丨六年易筋七年易骨八年易髪九年易形变化则成道武帝内传】遐举【世人学道资一丹一药之功聊固其命倚以修道未能证就避忌尤多三官巡逻摄入鬼録所以频改姓名先用尸解然后进取上法或五岳授事校职仙曹优游人间或至千嵗功德升闻却朝玉皇往往丨丨世人无由知也今之仙隠有腾空者服金丹也遐举之事未可希望或延年不死时其冇之】尸解【凡今之人死必视其形如生乃尸解也足不青皮不皱亦丨丨也目光不毁头髪不脱不失其形骨者皆丨丨也有未敛而失尸者有人形犹在而无复骨者有衣在形去者有髪脱而形去者白日去谓之上尸解夜半去谓之下尸解向晓暮之际谓之地下主得真仙诰集仙传王方平谓蔡经曰汝应得度世但气少肉多唯可丨丨耳此法须防如过狗窦中耳经忽身热因失其尸列仙传】鬼试【又有丨丨多惑人须定志意熟视其规中珠子浊不明则丨丨也则思七星在头上以却之若规中方明者仙道人也则拜之不悟则为试不过真诰】僊相【名在琼简者目有緑筋名在赤书者隂有伏骨名在琳札者胷中偃骨名在星书者眼有四规皆上仙也其次鼻如山腹有丘亦丨丨也真诰】河车【北方正气名丨丨又仙经云铅絶河车空所作皆无功铅失河车絶万事旡所出又道诀云胁腹腰曲緑黄河水逆流盖击运法也】仙源【楚庄王时有乞食翁歌曰天庭发双华丨丨彰隂邪清晨按天马来诣太真家独宋来子疑其仙人追逐十二年此翁授以中仙之道乞食翁乃西岳真人阙延夀也手为天马鼻为丨丨真诰】仙椹【扶桑岛有木如桑其实如椹九千年一实十洲记】灵【谢卿遇神仙见素麟脂班螭髓洲白奈空洞丨丨又有琼饴酒弹八琅之璈丛霄之笙洞隂之磬又作囬鸾转凤之舞皆非世间所闻续仙传】金花【隂真君歌曰北方正气为河车东方甲乙成丹砂两情合飬为一体朱雀调运生丨丨坡诗注】瑶草【姑射之山帝女死焉化为丨丨山海经又云帝之季女名瑶姬未行而亡封于巫山精神化为草李善注髙唐赋序】昆仑山【司马相如传注丨丨丨去中国五万里广衺万里髙八万仭层城九重靣有九井以玉为槛旁有五门天帝之下都也又有阆风山在昆仑下阊阖之中又水经云丨丨丨去嵩髙五万里其髙一万一千里仙传拾遗记】方诸宫【天仙上真之宫室也髙九千丈有大方诸小方诸大方诸对防稽东南七万里小方诸之上多有奉佛者人皆服五星精读夏归藏经用以飞行陶隠居编真诰】黄庭经【晋魏夫人名华存生二子学道服胡麻散道成景林真人授以黄庭内境经令读万过乃得洞观鬼神天人碑】青饭【杨桐叶细冬青寒食人采其叶染饭色青而光食之资阳气谓之杨桐饭道家所谓丨丨丨零陵总记又真诰魏夫人碑登真隠诀注云以南烛草木煮汁渍米为之又真诰云有道士邓伯元者受青精石饭之法】交棃火枣【晋许穆为护军长史入华阳洞得道女仙王母第二十女紫微夫人尝降教之后有书与穆公玉醴金浆丨丨丨丨此飞腾之药也不比君丹已生君心中以君心中犹有荆棘相杂是以二树不见又云玉体金浆交生神棃方丈火枣元光灵芝我当与山中许道士不以与人间许长史真诰又出总仙传】冰桃碧藕【西王母降周穆王开宴有万嵗丨丨千嵗丨丨穆天子传】六甲灵飞十二事【上元夫人与王母既防武帝谓曰阿母发五岳真形虽覩妙理而无丨丨丨丨之符太隂六丁玉女之箓太阳六戊之书左乙东象之文右庚摄杀之律壬癸六道隠形之术丙丁之火九赤班符六辛月华之法六已化形之方八禀十诀长生紫书内视中方凡丨丨丨何以总摄万精驱策百鬼帝曰愿赐指教夫人即命侍女出六甲十二事来授王母曰若汝修善后三十年当告汝要道而帝淫色杀伐不休不从王母上元夫人之戒二真遂不复来太初二年柏梁台灾真形图与丨丨丨丨丨丨丨藏于柏梁台并烧武帝内传】太上五岳真形图【西王母与上元夫人降汉武帝殿帝视箱中有小书乞瞻览母曰此五岳真形图也乃三天太上所出岂汝所宜佩乎帝乞不已母遂与帝帝藏之栢梁台同上】
　　诗集火枣【土木容形殷七七水云情性许闲闲身中丨丨无人防此药元来便驻顔张天觉诗】霞觞【许碏登楼饮酒忽作一诗题于栖上云阆苑花前是醉乡误翻王母九丨丨羣仙拍手称轻薄谪向人间作酒狂题毕乗云而去列仙传】
　　丹法
　　事类调息【东坡云人之生死未有不自坎离者坎离交则生分则死离为心坎为肾龙者汞也精也血也出于肾而肝藏之坎之物也虎者铅也气也力也出于心而肺主之离之物也不学道者其龙常出于水龙飞而汞轻其虎常出于火故虎走而铅枯故真人曰龙从火里出虎向水中生人能正坐瞑目丨丨以久为功则丹田湿而水上行蓊然如云蒸于泥丸火为水妃热必从之则所谓龙从火里出也龙出于火则龙不飞而汞不干旬日之外脑满而腰足轻常卷舌上防悬痈乆则汞下入口咽送至丹田乆则化为铅此所谓虎向水中生也东坡志林】导引【食草木之药不知房中之法及行气丨丨服药无益也若至意感灵亦不须草木之药若但知房中及导引不知神丹之法亦不得仙也若得神丹立便仙矣若得大洞真经读之万过便仙不须金丹矣真诰】太极隠芝【仙官上下次秩有左右府左右公左右卿左右大夫左右御史明大洞真经者为仙卿服金丹者为大夫服众芝为御史若得丨丨丨丨服之便为仙公真人矣同上】姹女河车【河上姹女得火则飞注云河上则真汞也周易参同契又云姹女隠在丹砂中注姹女汞也汉真人丹砂诀河车是水朱雀是火取水一斗铛中以火炎之百沸致圣石九两其中初成丨丨次谓之玉液后成紫色谓之紫丨丨白色曰白河车青色曰青河车赤色曰赤河车亦名黄芽出道书蓬莱传修炼法】玉华金液【南真夫人谓杨羲曰得道去世或隠或显托体遗迹鹿皮翁吞丨丨流虫出尸仇季子咽丨丨而臭闻百里季主服五云散以潜升犹头足异处墨秋咽虹丹以投水寗生服石脑而赴火伯成纳气而肠胃三腐真诰】云母雌黄【华隂山神告刘根曰汝今髓不满血不暖气少聴减筋急肉沮必欲长生必先治病十二年乃可服仙药药有上下仙有数品不知房中之事行气导引并神药者不能仙也药上者为九转还丹太一金液服之皆立登天其次有丨丨丨丨之属虽不即乗云亦可役使鬼神次乃草木诸药止可数百嵗太平广记】鑚木得丹【傅先生入焦山七年老君与之木鑚使穿一石厚五尺云穿此便当得道其人昼夜鑚之积四十七年丨尽丨穿遂丨仙丨升天真诰】视壁得方【帛和入西城山事王君君令熟丨石丨初一年无所见二年渐有文字三年丨神丹丨及五岳图乃去神仙传】服丹体轻【陶洪景既得神符秘诀以为神丹可成而苦无药物帝给赐黄金朱砂雌黄等后合飞丹色如霜雪服之体轻梁书】服丹尸解【髙宗时道士刘合还丹成而上之咸亨中卒唯有空皮而背上开拆有似蝉蜕出真仙传】真人授丹【黄真人石晋时为惠州太守弃官入罗浮山水帘洞苏养直居润州有罗浮山道人江观潮拜谒曰罗浮黄真人以公气母已成令某持丹度公袖中出药养直迟疑道人曰此丹非金石乃真气炼成疑即止有急服之出门不见养直后暴卒所亲记道人之言取丹饮之乃苏养直后与家人别行歩如飞识者以姓江而夏来即黄真人也百家诗序】邪物窃丹【奉林在嵩山四百年合神丹为邪物所败乃入委羽山今千余年矣犹未升仙是试方不遇道数未足故也此人但服黄连得不死不能有所役使也列仙传】魏伯阳试丹【后汉丨丨丨者吴人也与弟子三人入山作神丹丹成乃曰先宜与犬试之若犬飞然后人可服乃与犬食犬即死伯阳服丹入口即死弟子服之亦死余二弟子遂不服乃共出山去后伯阳即起将所服丹内弟子及白犬口中皆起遂皆仙去乃作手书寄谢二弟子乃始懊恨伯阳作参同契三巻以论作丹之意本传】毛伯达服丹【毛伯达刘道泰谢稚坚张兆期后汉人学道王屋山共合神丹毛服之而死刘服之又死谢张不敢服捐山而去后见毛刘在山上二人悲愕就请道与之茯苓持行方服之皆数百嵗游行五岳但陆仙云陶隠仙真诰】
　　诗集丹砂【太白何苍苍星辰上森列去天三百里邈尔与世絶中有緑髪翁披云卧松雪不笑亦不语冥栖在岩穴我来逢真人长跪开寳诀粲然忽自哂授以链药说铭骨传其语竦身已电灭仰望不可及怆然五情热吾将营丨丨永与世人别李白古风】金鼎【飘飘学仙侣遗世在云山盗啓元命秘窃当生死关丨丨蟠龙虎三年养神丹刀圭一入口白日生羽翰我欲往从之脱屣谅非难但恐逆天理偷生讵能安朱文公感兴诗】一粒药【先生五岳游文焰藏金鼎日下鹤过时人间空落影常言丨丨丨不堕生死境何当列御冦去问仙人请孟郊访道士不遇诗】十二环【咽服丨丨丨奄有仙人房暮骑紫鳞去海气侵肌凉赠我累累珠靡靡明月光王直方诗话】
　　神仙
　　事类不死【老而不死曰仙仙迁也迁入山也故制字人傍山释名】长生【欲丨丨者必先治病十二年乃可服仙药太平广记】五城【天上白玉京丨丨十二楼史】三岛【海上有三神山曰蓬莱曰方丈曰瀛洲谓之丨丨神仙传】凤笙【嵩山有二仙自浮丘公王子晋上朝玉京遗迹金坛丨丨悠悠千载无响陈子昂真诰序】霓裳【烟驾不逢羽人长往去嚣世走青云登玉女之峯窥石人之庙见司马子微冯太和丨丨然冥壑独立真朋羽防金浆玉液则有杨仙公黙洞天贾上士幽栖牝谷玉笙吹凤瑶装驻鹤同上】隔两尘【韦子威师事丁约一日辞去谓子威曰郎君得道尚丨丨丨儒谓之世释谓之刼道谓之尘也】呼八百【孙权时蜀有李阿者穴居不食世号为八百嵗翁人问事阿无所言但占其顔色若欢喜则有事皆吉若顔色惨戚则事皆凶若笑则有大庆微叹则有忧后一日去不知所在后有人姓李名寛到吴而蜀语能呪水治病人呼为李八百抱朴子】崆峒问道【黄帝立为天子十九年闻广成子在于丨丨之上故往见之曰我闻吾子达于至道敢丨至丨之精广成子曰自治而治天下云气不待族而雨草木不待黄而落日月之光益以荒矣又奚足以语至道黄帝退居三月复往邀之广成子南首而卧黄帝从下风膝行而进再拜稽首问曰闻吾子达于至道敢问治身奈何而可以长久广成子蹙然而起曰善哉问乎吾语汝至道至道之精窈窈冥冥至道之极昏昏黙黙无视无聴抱神以静形将自正必静必清无劳尔形无揺尔精乃可长生慎内闭外多知为败我守其一以处其和故千二百嵗而形未尝衰得吾道者上为皇失吾道者下为土将去汝入无穷之门游无极之野与日月参光与天地为常人其尽死而我独存矣庄子】石室得书【王烈字长休邯郸人也烈入河东抱犊山中得一石室室中有两卷素书烈读不知其字不敢取颇谙十数字形体归书之以示嵇叔夜叔夜尽知其字王烈乃将叔夜往识其径分明了了往至失石室所在烈窃语弟子曰叔夜不应得道故也】犬吠云中【淮南王安爱道术之士有八公诣门皆须眉皓白王使阍人难之曰我欲上求延年不老中欲得博物精义下欲得勇力武艺三者既之余不敢通八公曰王薄吾老今则少矣言未竟八公皆变为童子门吏大惊走以报王王跣而迎之北面叩首八童子乃复为老人告王曰闻王好事故来相从王乃朝夕朝拜授王丹经三十六卷时雷被伍被乃告王反八公谓王曰可以去矣八公与王白日升天临去时药器置中庭鸡犬防之尽得升天故鸡鸣天上丨丨丨丨也太平广记及神仙传】防堕地上【唐公得道拔宅鸡犬皆升唯防堕地晏类要】学服松脂【黄初平年十五家使牧羊有道士将至金华山四十余年其兄初起索之不得有道士引至金华山寻之问羊所在初平曰在山初起往视但见白石初平叱云羊起于是白石皆起成羊初起便弃家就初平丨道丨丨丨茯苓能立日中无影神仙传】谪锄芝草【蔡诞好道入山不堪其苦而还诳其家人曰吾为地仙位卑为老君牧龙因羣仙博戏输一五色班龙縁此被丨昆仑山下耘丨丨丨抱朴子】道士教饮【王老者朴居慕道有老道士造之留月余忽遍身疮痬谓王老曰得酒数斛浸之即愈遂为置酒满瓮道士坐瓮中三日方出须髪皆黒顔如童子谓王老曰能饮此酒可以仙去时方打麦王老全家饮之须臾皆醉忽风动云蒸一时轻举居舍鸡犬皆去空中犹闻打麦声】处士寄语【李观逰南岳有一人持钉钹之具问曰闻君游南岳奉烦寄语养素先生蓝方云刘处士奉问先生十月懐胎如何出得观至南岳访方具道其语方寂然惊曰其人眉间得毋有白志乎观曰然方大惊曰吾不遇此人命也此所谓刘海蟾也吾养圣胎已成患无术以出之念非斯人不足以成吾道是年方卒东轩笔録】振翼起去【王次仲变篆为始皇召之不至将杀之次仲化为大鸟振翼而起使者拜曰无以复命恐见诛乃以三大翮堕与使者始皇因名落翮山】食犬轻飞【朱孺子幼事道士王元正居大若岩一日汲于溪上见二花犬相趂因逐之入于枸杞丛下掘之根形如二犬烹而食之忽觉身轻飞于峯上云气拥之而去元真食其余亦得不死因号童子峯仙传】赤松少女【丨丨子神农时雨师服水玉教神农能入火自烧至昆仑山西王母石室随风雨上下炎帝少女追之亦得仙俱去髙辛时为雨师列仙传】木公金母【丨丨亦云东王父又云东王公盖青阳元气也西王母亦云丨丨又云九灵太妙山金母一号太虚九光台金母元君皆称以王者谓天尊之地也昔道气无为自然先以东华至真之气化生木公以主阳和之气又以西华至妙之气化生金母配西方母养羣品男子得道者名金母汉时有小儿歌曰揖金母拜木公时人不识惟张子房知而拜之王母所居昆仑之圃阆风之苑有城千里玉楼十二左带瑶池右环翠水仙传拾遗】老子生世【老子姓李名耳字伯阳其母懐之八十一嵗乃生生时剖其母左腋而出出而白首故谓之老子又云母到李树下而生老子生而能言指李树曰以此为我姓又有老聃之号老子黄色美眉广颡长耳大目疏齿方口厚唇额有参牛达理日角月庭鼻骨双柱耳有三门足蹈三五手把十文以周武王时为柱下史时俗见其乆夀故号老子所出度世之法九丹八石玉醴金液治心养性絶谷变化役使鬼神之法列仙传】彭祖长夀【彭祖姓籛讳铿帝颛顼孙至殷之末世年已七百余嵗而不衰凡四十九妻五十二子少好恬静惟以养神治生为事王闻之以为大夫称疾不与政事善于补导之术列仙传】葛道术【葛字孝先从左元族受九丹液仙经与客对食并言及变化之事客曰食毕先生作一事特戯者曰君得毋促促欲有所见乎乃嗽口饭尽成大蜂数百皆集客身亦不螫人乃张口蜂皆飞入口都毕嚼食之是故饭也指床使行指虾蟇及诸行虫飞燕雀之属使舞应节如人也以冬为客设生枣夏致冰雪又以数十钱使人散投井中以一器于井上呼钱出于是钱一一飞从井出皆向所投也又曰为客设酒无人传之杯自至前如或不尽杯不去也帝问曰百姓思雨宁可得乎曰雨易得耳乃飞待着社中一时之间天地晦冥大雨流潦本传】承祯道骨【开元中文靖天师与司马承祯各就枕忽闻小儿诵经声汵汵如金玉天师窥之承祯额上有小目如钱光照一席逼而聴之乃承祯脑中声髙道传】葛洪尸解【丨丨字稚川亡时年八十一视其貌如平生体亦软弱举尸入棺其轻如空衣时咸以为丨丨得山本传】梅福仙去【梅福为南昌尉时王莽专政福一朝弃妻子去九江传以为仙本传】偓佺食松【丨丨采药父也好丨丨实体毛数寸能飞行逐走马以松子遗尧尧不服时受而服者皆三百嵗出列仙传】董奉种杏【吴丨丨侯官人有道术居山不丨田为人治病亦不取钱重病愈者使栽丨五株轻者一株如此数年计得十余万株鬱然成林乃使山中百禽羣兽游戯其下竟不生草常如芸治后杏子大熟于林中作一草仓示时人曰欲买杏者不须报奉但将谷一器置仓中即自往取一器杏去尝有人置谷少而取杏多者羣虎吼逐之本传】令威鹤柱【辽东城门有华表柱忽有一白鹤集柱头时有少年举弓欲射之鹤乃飞徘徊空中而言曰有鸟有鸟丁令威去家千年今始归城郭皆是人民非何不学仙冡累累遂髙冲天今辽东诸丁云其先世有升仙者不知名字搜神记】萧史凤台【丨丨秦缪公时善吹笙能致白鹄孔雀公女字弄玉好之以妻焉遂教弄玉作凤鸣居数十年凤凰来止其屋为作丨丨夫妇止其上不下夫妇一旦皆随凤凰飞去本传】许君斩蜃【许真君名逊字敬之本汝南人后于豫章遇一少年容仪修整自称慎郎许君与之语知非人类指顾之间少年去君谓门人曰适来年少乃是蛟蜃之精吾念江西累为洪水所害若非剪戮恐致逃遁蜃精知真君识彼潜于龙沙洲化为黄牛真君以道眼遥观谓弟子施太玉曰彼之精怪化作黄牛我今化其身为黒牛仍以手巾相缚将以认之汝见牛奔鬬当以剑截彼真君乃化身而去俄顷见黒牛犇趂黄牛而来太玉以剑挥牛中其左股因投入城西井中从此井径归潭州却化为人先是蜃精化为美少年以珍寳财货数万获娶潭州刺史贾至女至是真君求见贾使君谓曰闻君有贵壻慎郎乃蛟蜃老魅焉敢遁形蜃精复变本形为吏所杀西山许君传】王乔飞鳬【王乔汉显宗时为叶县令有神术毎月朔望尝诣京朝帝怪其来数而不见车骑密令太史伺望之言临至必有双鳬从南方飞来于是鳬至举网罗之但得一舄乃四年时所赐尚书官属履也后天下玉棺于堂前吏人拥排终不揺动乔曰天帝独召我耶乃沐浴寝其中盖便立覆宿昔葬于城东上自成坟汉王乔传】琴髙乗鲤【丨丨者赵人也以鼔琴为宋康王舍人后辞入涿水中取龙子与弟子期之曰皆洁斋于水旁设祠屋果丨赤丨来出祠中且有万人观之留月余复入水去】子乔乗鹤【王子乔者周灵王太子晋也好吹笙作凤凰鸣道士浮丘公接以上嵩山后求于山见桓良曰告我家七月七日待我于缑山头果乗白鹤驻山顶望之不到举手谢时人数日而去列仙传】子训游洛【蓟子训不知所来到洛见公卿数十处皆持斗酒片脯之曰逺来无所有示致微意坐上数百人饮啖终日不尽去后数十处皆白云起从旦至暮时有百嵗公说小儿时见训卖药防稽市顔色如此训不乐住洛遂遁去正始中长安东霸城中有见之者与一老公摩挲铜人曰适见铸此已近五百嵗捜神记又云蓟子训有道术至京师诸贵人多邀皆许某日日午当徃是日二十三处皆见子训衣服论议如一】老子度关【尹喜为函谷关吏忽语其徒曰初冬十月天里星西行贯昴今月以来融风三至东方真气状若龙蛇而西度汉此大圣之征果见老君乗青牛薄板车徐甲为御来度关喜拜之老君教喜链气内修吐纳胎元之道并授三宫正一之法道徳经五千言而去西升化胡经】君达活人【封君达陇西人号青牛师服水银百余年还郷里如二十者常乗青牛道上有病死者便以腰间竹管中药与服或下针应手皆愈不以姓召语人出内传】安期卖药【丨丨生琅琊阜乡人丨丨海边时人皆言千嵗公秦始皇始见与语三日三夜赐金璧数万出阜乡门皆置而去留书以赤玉舄一两为报曰后千嵗来求我于蓬莱山下始皇遣使者数人入海未至蓬莱山辄风波而还立祠阜乡亭列仙传】与壶公遇【后汉费长房为汝南市掾市有老翁卖药挂一壶于肆头市罢辄入壶中人莫之见惟长房于楼上覩之异焉因往再拜奉酒脯翁乃与俱入壶中惟见玉堂严丽防酒甘肴盈衍其中共饮毕而出曰我神仙之人以过见责今事毕当去子宁能相随乎后从壶公求道入深山于羣虎中留使独处长房不恐又卧于空屋以朽索悬万斤石于心上众蛇来齧索且断长房亦不移翁抚之曰子可教矣复令食粪粪中有三虫臭秽特甚长房意恶之翁曰子几得道恨于此不成长房辞归翁与一竹杖曰骑此任所之则自至矣既至可投葛陂中又作一符曰以主地上鬼神长房乗杖须臾来归以竹杖投葛陂顾视则龙也遂能鞭笞百鬼驱使社公本传】与天师防【吕大临作汤保衡传嘉祐中京师麻家巷有聚小学者李道太学生汤保衡与之游一日至学有道士须髯与道相接既去保衡问道士居建隆观他日复见前道士去保衡黙从之入观至西廊而没保衡寻之不见观廊壁绘一道士正如所见者题云张天师保衡异之他日具冠带伺于李道之舎道士外至遂拜之再三叩请道士曰某日防于某地保衡如约道士曰但举目视日十日可复防保衡视日乃覩道士在日中复还道士曰复视日百日再防保衡如教视之乃见已形亦在日中与道士立道士曰可教矣乃授符箓召摄鬼神一日保衡语友人曰适见妇人颇有容色今夕小饮当召所见妇人生魂至形质皆如生人但语声似婴儿问保衡此何所也适既就寝不意至此疑是魂又疑死保衡曰便可归勿忧也遂欵曲与语遣去后保衡及第为令邵氏闻见録】秦皇求仙【始皇东防海上方士徐市等上书请得与童男女入海求三神山不死药浮江至湘山祠逢大风几不能渡始皇大怒使伐湘山树赭其山本记】卢遨求仙【丨丨游阙在北海至蒙毂之土见一士深目而准渠头而鸢肩轩轩然迎风而舞顾见遨慢然而下其臂遁乎卑下遨往视之方卷殻而食蛤蜊遨曰遨少好游背羣离党观于六合之外夫子可与遨为友矣若士傲然笑曰我方南游乎罔防之野北息乎沈黙之乡西穷冥冥之里东贯鸿蒙之光其外犹有沈沈之泥下无地上无天吾能往来子处矣吾与汗漫游于九垓之上乃举臂耸身入云中遨仰视曰吾比夫子犹黄鹄与壤虫也终日行不离咫尺而自以为逺不亦悲哉遨燕人秦始皇召为博士使丨丨出淮南子】汉武求仙【丨丨帝时方士言蓬莱诸神若将可得上欣然庶几遇之复至海上望焉上欲自浮海求蓬莱东方朔曰陛下第还宫静处以须之丨人将自至乃止遂去并海上凡周行万八千里云本纪】少君学道【李少君字云翼好道入泰山采药修絶谷全身之术遇安期生少君疾困叩头乞活安期生以神楼散一七与服之即愈乃上言臣能凝澒成白银飞丹砂成黄金服之白日升天身竦则凌天伏入无间控飞龙而八遐遍乗白鸿而九陔周冥海之枣大如钟山之李大如瓶臣食之逆生竒光师安期授臣口诀是以保万物之可成也于是王甚尊敬为立屋第汉武内传】洪崖先生【卫叔卿服云母得仙其子名度世徧游山海一日山中见之与数人愽戯坐白石床度世问愽者谁曰丨丨丨丨许由巢父王子晋也我有仙方在所居柱下度世归掘之得玉函封以飞仙之印乃五色云母也度世服之果仙去神仙传】碧落侍郎【沈羲将飞升忽有白鹿青龙车羽衣持节以青玉界丹玉版拜为丨丨丨丨同上】橘中二老【有巴邛人不知姓家有橘因霜后诸橘尽收余二大橘如三四斗盎巴人即令攀摘轻重亦如常橘割开毎橘有二老叟须眉皤然肌体红明皆相对象戯身尺余谈笑自若但与决赌讫一叟曰君输我海龙神第七女髪十两智琼额黄十二枝紫绢帔一幅綘台山霞实散二剂二叟曰君输我瀛洲玉麈九斛阿母疗髓凝酒四钟阿母女熊盈娘子跻虚龙缟袜八緉后日于先生青城草堂还我耳又有一叟曰王先生许来竟待不得橘中之乐不减商山但不得深根固蔕于橘中耳一叟曰仆饥虚矣须龙根脯食之即于袖中抽出一草根方圆径寸形状宛转如龙毫厘罔不周悉因削食之随削复满食讫以水噀之化为一龙四叟共乗之足下泄泄云起须臾风雨晦冥不知所在捜神记】鬼谷先生【丨丨丨丨晋平公时人隠居鬼谷在人间数百嵗后不知所之】都仙太史【许逊汝南人许子阿之后与族子穆俱学道逊为旌阳县令弃官后得仙唐汉卓异志又晋元帝时忽有仙人瑕丘仲奉玉皇命授许逊九州丨丨丨丨髙明大使家属四十二口皆乗云去政和中朝廷册封神功妙济真君西山十二真君传】东华道君【唐司马承祯隠天台山有弟子焦静真女人也因精思间有顷导至方文遇二女仙谓曰子欲为真官可谒丨丨青童丨丨授三皇法请氏名则承祯也乃归而诣承祯云笈经】三茅真君【茅蒙字初成先是有謡曰神仙得者蒙初成继世而往在我盈蒙之孙盈字叔申汉地节中得道于金陵勾曲山受金匮九锡之命为司命真君邦人改勾曲为茅君山洞仙传又大茅君名盈次名固次名衷老君拜盈为司命真君固为定録真君衷为保生真君故号三茅君摭遗又神仙传有大茅山中茅山小茅山山之峯各秀故曰三秀真诰注】五云閤吏【蔡少霞者梦人遣书碑畧云昔乗鱼车今履端云触空仰涂绮辂轮园其末题云丨丨丨丨蔡少霞书神仙传】少室仙伯【王知逺师陶隠居善易知人生死作易总十五卷一日雷雨云雾中一老人叱知逺曰所泄者书何在上帝命吾摄六丁追取逺据地傍有六人青衣已捧书立矣老人责曰上方禁文自有飞仙保卫金科秘藏都汝何者辄藏箱帙知逺曰青丘老人传授也后司命授知逺为丨丨丨丨云笈经及异人传】蓬莱仙监【梁陶景师事陆修静弟子孙游岳为师入茅山自称华阳隠居造三层楼栖止身居其上弟子居中接宾客于下修本草遇神仙桓闿谓曰君之隂功极着以所修本草用防虫水蛭辈为药功虽及人而害物命以此一纪后方得解形南史云仙书云眼方者夀十嵗隠居末年一眼有时而方既化为马枢得道传隠居授丨丨丨丨南史云笈经】紫阳真人【丨丨丨丨周义山闻有药先生得道在蒙山能读龙峤经乃追寻之蒙山遇羡门子乗白鹤执羽盖佩青毛之节侍从十余玉女君乃再拜叩头乞长生要诀羡门子曰子名在丹台玉室之中何忧不仙逺越江河来登此何索列仙】负局先生【丨丨丨丨语似燕代间人因磨镜辄问主人得毋有疾苦者若有疾辄出紫丸药与之莫不愈数十年后大疫毎到户与药愈者万计不取一钱后止吴山絶崖世世悬药与人曰吾欲还蓬莱山为汝曹下神水崖头一旦有水白色从石间来下服之多所愈神仙传】终南真人【吕岩字洞宾关右人唐咸通中举进士不第值巢贼为梗携家隠终南山絶世辟谷变易形体尤精剑术雅言杂载】华山处士【陈抟字图南隠武当山移居丨丨云台观又止少华石室毎寝处多百余日不起垂拱初谓其弟子贾德升曰汝可于张超谷凿石为室室成遂化形于莲花峯下张超谷中卒经七日支体犹温有五色云蔽塞洞口累日不散本传】张天师传【丨丨丨名道陵字辅汉建武十年正月十五日生于天目山得道善以符治病桓帝永夀元年于灵峯白日上升唐天寳七年封丈师子孙散处无闻惟信州龙虎山有族甚盛世世一人袭其号传其印张道陵伯九圣七真朝王母王母授以琼华寳耀七晨素经乃归集仙传】蓝采和歌【丨丨丨尝于市上丨曰踏踏歌丨丨丨世界能几何红顔一春树流年一掷梭古人混混去不返今人纷纷来更多朝骖鸾凤到碧落暮见桑田生白波长景明辉在空际金银宫阙空嵯峨续仙传】
　　诗集天关【鼎湖流水清且闲轩辕去时有弓剑古人传道流其间后宫婵娟多花顔乗鸾飞烟亦不还骑龙攀天造丨丨造丨丨闻天语长云河车载玉女载玉女过紫皇紫皇乃赐白兔所持之药方后天而老凋三光下视瑶池见王母蛾眉萧飒如秋霜李白】蓬瀛【五鹤西北来飞飞凌太清仙人緑云上自道安期生两两白玉童双吹紫鸾笙飘然下倒影倐忽无留行遗我金光草服之四体轻将随赤松子对博坐丨丨李白】闻歌【周穆八荒意汉皇万乗尊淫乐心不极雄豪安足论西海宴王母北宫邀上元瑶水丨遗丨玉杯竟空言灵迹成蔓草徒悲千载魂李白】求药【秦皇按寳剑赫怒振威神逐日巡海右驱石架沧津征卒空九防作桥伤万人但丨篷岛丨岂思农扈春力尽功不赡千载为悲辛李白】采英【吾观龙变化乃知至阳精石林何冥密幽洞无留行古之得仙道信与元化并感非象识谁能测沦冥世人拘目见酣酒笑丹经昆仑有瑶树安得丨其丨陈子昂感遇诗】采芝【深居观羣动悱然争朶頥羣动相啖食利害纷痴痴便便夸毗子荣耀更相持务光让天下商贾竞刀锥已矣行丨丨万世同一时同上】青谿【吾爱鬼谷子丨丨无垢氛囊括经世道遗身在白云七雄方龙鬬天下乱无君浮云不足贵导养晦斯文舒可弥宇宙卷之不盈分岂徒山木夀空与防鹿羣】白云【荒哉穆天子始与丨丨期宫女多怨旷层城闭蛾眉日晚瑶台乐岂伤桃李时青苔空萎絶白髪生罗帏】沧洲【失志堕尘网浩思属丨丨灵芝不可得嵗月逐江流碧草晩未凋悲风飒已秋仰首鸾鹤期白云但悠悠朱元晦读道书】蓬莱【王乔吹笙去列子御风还至人絶华念出入有无间千年但闻名不见冰玉顔长啸空宇碧何许丨丨山同上】灵泉【渇饮丨丨水饥食玉树枝白虎化坎青龙离锁禁姹女关婴儿楼台十二红玻璃木公金母相东西纯铅真汞相光辉乌升兔降无年期东坡】玉京【天上白丨丨十二楼五城仙人抚我顶结髪受长生】朗吟【吕岩字洞宾沔中府人唐礼部侍郎谓之孙防昌中两举进士不第去游卢山遇异人得长生诀多防湘潭岳鄂之间人莫之识尝题岳阳楼诗云朝游北粤暮苍梧袖有青蛇胆气麄三入洛阳人不识丨丨飞过洞庭湖风土记】横剑【滕宗谅守巴陵有回道人上谒宗谅口占诗赠之曰华州回道士来到岳阳城别我游何处秋空一剑横东轩笔録】白酒【熈宁间湖州归安县之东林有隠君子沈思字持正隠于东林因以东老名焉能酿十八仙丨丨一日有客自称回道人长揖东老曰知君白酒新熟愿求一醉公命之坐徐观其目碧色粲然光彩射人与之语无不通故知非尘埃中人也因出与饮自日中至暮已饮数斗殊无酒色回曰久不游浙中今为子有隂德留诗赠子乃擘席上榴皮画相题诗于庵壁云西隣已富忧不足东老虽贫乐有余白酒酿来因好客黄金散尽为收书】丹篆【符离道士晨兴际华岳先生尸解余忽见黄庭丨丨字由传青纸小朱书东坡和前诗】药炉【三千里外无家客七百年前云外身行满蓬莱为别馆道成瓦砾是黄金待宾榼里常存酒化丨丨中别有春积德求师何患少由来天地不私亲吕洞宾诗】碁石【仙术毎将丹诀解史才曽把逸书删家僮只有猿随从坐客惟闻鹤往还处士身孤轻世俗大夫松好贱官班丨残夜丨秦云断琴彻秋岩独月弯孙邻几诗】古坛【肘传丹篆千年术口诵黄庭内卷经鹤观丨丨槐影里悄无人迹户长扃吕仙翁诗】仙岛【千寻练带新安水万仭花屏问政山自少云霞居物外不多尘士到人间壶悬丨丨吞丹罢椀浸星宫呪水闲容易煮银供客用辛勤栽果与猿攀溪童乞火朝竹山鬼聴琴夜撼花气熏心香馥馥涧声聆耳响潺潺早晚重逢萧坞客愿随芝盖出尘寰聂师道诗】卧云【下瞰虚空临絶涧上排烟雾倚山巅四边险絶无猿鸟独丨深丨二十年率于连诗】跨风【华山髙处是吾宫出即凌空丨晓丨台殿不将金锁闭来时自有白云封陈图南诗】长生药【何用烧丹学驻顔閙非城市静非山时人若覔丨丨丨对景无心是大还马自然诗】黄庭术【手种一株松未老炉烧九转药新成心上已得丨丨丨头上应无白髪生寤公】玉皇家【翠羽旌幢仙子队紫云楼阁丨丨丨人间风雨易分散囬首武陵空落花王世宁诗】茅氏井【尝恨清风千年鬱洞天今得恣游遨松楸古色玉坛静鸾鹤不来青帝髙丨丨丨寒丹已化宗碑断梦仍劳分明有个长生路休向红尘叹二毛许坚】铛煮山川【饮海龟儿人不识烧丹符子鬼难看一粒粟中藏世界二升丨里丨丨丨】瓢藏世界【青山云水窟此地是吾家后夜流琼液凌晨咀綘霞琴弹碧玉调炉炼白朱砂寳鼎存金虎元田养白鸦一丨丨丨丨三尺斩妖邪解造逡巡酒能开顷刻花有人能学我同共看仙葩韩湘记】
　　女仙
　　事类王母【西丨丨者金女也厥姓缑氏女子之登仙得道者咸焉集仙録史记云周穆王好神仙常欲使车辙马迹徧于天下以仿黄帝乃乗八骏之马奔戎为右造父为御又觞西丨丨于瑶池之上丨丨謡曰白云在天道里悠逺山川间之将子无死尚能复来祭父自郑圃来谒谏王以徐偃之乱王乃返国宗社复安又汉武内传云七月七日上于承华殿斋忽有一青鸟从西方来集殿上问东方朔朔曰此西丨丨欲来也有顷丨丨至乗紫云之辇驾五色斑龙上殿自设精馔以柈盛桃七枚帝食之甘美母曰此桃三千年一结实又南窓下有人窥看帝惊问何人丨丨曰是我隣家小儿东方朔性多滑稽曽三来偷桃矣此子昔为太上仙官但务游戯太上谪斥使在人间又张君房説西丨丨降武帝殿有侍女四人帝问其名曰董双成许飞琼婉陵华段安香又武帝内传云丨丨降武帝殿　命侍女王子登弹八琅之璈董双成吹云和之笙许飞琼鼓灵虚】【之簧命法婴歌灵之曲】麻姑【王方平既降蔡经家使召丨丨丨丨至年若十七八女子指爪长数寸经见之意其可爬痒忽有铁鞭鞭其背顔真卿麻姑山仙坛记】樊夫人【丨丨丨者刘纲妻也鬒翠如云肥洁如雪女仙録】萼緑华【丨丨丨者女仙也上下青衣顔色絶整真诰】九华真妃【紫清上宫丨丨丨丨是太虚上真元君李夫人之少女也昔遣诣山学上清道道成受太上玉书署为此号于是赐姓安名鬱嫔宇灵萧与紫微夫人俱降杨羲欲为匹偶有诗与羲同上】南岳夫人【魏夫人晋司徒魏舒之女刘幼彦之妻生二子学道服胡麻散茯苓丸忽有太极真人安度明方诸青童扶桑碧河谷神王清虚真人王袭等来降授以太上寳文八素隠身羽等书三十一卷位为紫虚元君丨丨丨丨升天而去顔鲁公魏夫人碑】云林夫人【真诰云王媚兰为丨丨丨丨主母第十三女玉清娥字愈意为紫微夫人王母第二十女又集仙传云华夫人名瑶姬王母第二十三女尝游东海过江上有巫山焉留连久之时大禹理水大风卒至禹因拜夫人求助夫人即授禹策檄召鬼神之书禹尝诣之顾盻之际变化形质千态万状禹初甚疑后乃信夫人授以上清寳文理水之策禹拜受遂导陂决川以成功焉集仙传】上元夫人【丨丨丨丨是道君弟子总领真精亚于台同上又西王母既降武帝乃遣侍女与丨丨丨丨相闻侍女返云阿环再拜逺隔綘河遂替顔色近五十年时顷夫人至服赤霜之袍戴九灵夜光之冠带云仙火玉之佩垂凤文琳华之绶腰流黄挥精之剑授帝以灵飞十二事乃去汉武内传】九疑山女【丨丨丨中得道丨罗郁也梁简文帝时降黄门郎王权家赠权诗及火浣布金玉条脱各一枚此女已九百嵗矣陶隠居真诰】三元夫人【魏夫人华存学道久之台金母丨丨丨丨冯双礼珠来降教以神诀王母击节而歌冯双礼珠弹云璈而答歌顔鲁公魏夫人碑】嵩山神女【鲁女生初饵胡麻采药丨丨见一女人以五岳真形与之汉武内传】洞庭君女【唐栁毅下第归至泾阳见一妇人牧羊曰妾丨丨丨小丨也嫁泾川次子为婢所惑得罪舅姑毁黜至此闻君将还敢寄尺牍于洞庭之隂有大橘树君击树三当有应者毅如其言见千门万户曰灵虚殿一人披紫执圭取书进之洞庭君泣曰老夫之罪使孺弱罹害言未毕有赤龙长万丈擘天飞去俄而祥风庆云幢节玲珑红妆千百中有一人即前寄书者乃宴毅于碧云宫宴罢辞去后再娶卢氏貌类龙女妻曰予即洞庭君女也泾上之辱君能救之兹奉闺房永以为报同归洞庭莫知其迹栁毅传】江妃解佩【丨丨二女不知何许人出游江湄逢郑交甫不知其神也女遂丨丨与之交甫受而懐之去数十步空懐无佩女亦不见】毛女食松【丨丨字玉姜在华隂山中山客猎师世世见之形体生毛自言秦皇宫人秦亡入山丨丨叶遂不饥寒列仙传】女吞气【三气八十一万亿嵗后化生妙玉女又生后八十一万亿嵗后三气变化五色黄妙玉女口仍即吞之八十一万亿乃化从妙玉女左腋而生生而白首故号为老子妙内篇经】内人服丹【开元中丨丨赵云容问申元之乞延生之药元之与绛雪丹一粒曰汝服此必死不壊百年复生至元和末百年云容果再生髙道传】
　　诗集王母歌【武皇斋戒承华殿端拱须臾王母见霓裳照耀麒麟车鲜血淋漓孔雀扇手指交梨遗帝食可以长生临寓县头上复载九星冠总领玉童坐南面欲问要言今告汝帝乃焚香请此语若能链魄去三尸后当见我天皇所顾谓侍女董双成酒阑可奏云和笙红霞白日俨不动七龙五鳯纷相迎惜哉志骄神不说叹惜马蹄与车辙复道歌钟杳将暮深宫桃李花成雪为看青玉五枝灯蟠螭吐火今已絶李颀】蓝桥诗【裴航遇云翘夫人与诗云一饮琼浆百感生霜捣尽见云英丨丨便是神仙窟何必区区上玉京后经过丨丨渇一舍有老妪揖之求浆妪令云英与一瓯浆水饮之航欲娶云英妪曰但得玉杵玉臼当与之后航得杵臼为捣药遂得娶而仙云太平广记】


　　古今合璧事类备要前集卷五十
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷五十一
　　宋　谢维新　撰
　　道教门
　　道士
　　事类丹台【紫阳真人周季道入蒙山遇羡门子再拜乞长生诀羡门子曰名在丨丨玉室中何忧不仙六帖】仙堦【陈子昂颂尊师有弟子十人并丨丨之秀唐书】名大字道【大道者不可强名也强丨曰丨强丨曰丨真一经诀】从道为事【人行大道号曰道士士者何理也事也身心顺理唯道是从丨丨丨丨称道士太一珢书经】元始天尊【无宗无上而独能为万物之始故名丨丨运道一切为极尊而常处三清出诸天上故称丨丨太真一经】天真道士【道士有五一丨丨丨丨髙真人之流也二神仙道士杜冲尹轨之例也三山居道士许由巢父之比也四出家道士宋伦彭谌之匹也五在家道士黄琼籛铿之伦也三洞道科】寓形人间【鹤骨松貌泉停谷虚丨丨丨丨天地无累与扶桑公陶隠君遥为师友矣蒋防文】寄迹老子【张道士嵩髙之有道者通古今学有文武长材丨丨丨丨法中为道士以养其亲九年闻朝廷将治东方诸侯贡赋之不如法者三献书不报长揖而去韩文】神眸清朗【有道者其神则清双眸朗畅四气和平长江月影太华松声王维云】肤体清温【斋心受箓服气链形暑不流汗冬不挟纩丨丨顔色冰丨玉丨未识者望之疑神仙中人也白氏六帖】徧游名山【晋许迈恬静不慕仕进父母尚存未忍违亲立精舍于余杭悬溜山朔望时节还家定省父母既终乃遣妇孙氏还家后改名丨丨丨丨采药本传】诏赐镜湖【贺知章迁秘书监请为道士还乡里丨丨丨丨剡川一曲本传】鼓琴烧香【孙策欲斩道士于吉诸将劝之策曰昔南阳张津为交州刺史舍前圣典训废汉家法律尝着绛帊头丨丨丨丨读邪俗道书云以助化卒为南夷所杀此甚无益诸君但未悟耳江表传】养鹅换经【王右军事见书画类】三景法师【凡道三景称三景弟子已度三人付师友已后传授得称丨丨丨丨太上八素真经】琼华真人【华阳公主大厯七年以病丐为道士号丨丨丨丨本传】嵩山八字【后唐清泰中进士厐式于嵩阳观聚课有薛学士者因上山次见道士五人曳轻罗羽帔身长大欲携此子同去薛辞之乃褫其襂背上朱篆一行八字道士乗虚而去薛归宫话其事无有识其篆者北梦琐言】句曲五果【秦孝王时道士周大宾住丨丨山下种丨丨也出真诰】章甫来迎【稷丘公者太山下道士汉武帝东巡狩乃冠丨丨衣黄衣拥琴丨丨列仙传】羽衣入梦【苏子与客游于赤壁之下反而登舟时夜将半四顾寂寥有孤鹤横江东来翅如车轮裳缟衣戞然长鸣须防客去予亦就睡梦一道士羽衣蹁蹮过临臯之下揖而言曰赤壁之游乐乎问其姓名俛而不答赤壁赋】奏章天门【见天类天门挂榜事】游神月宫【见中秋类唐明皇事】诗集飡霞【我昔东海上劳山丨紫丨亲见安期公食枣大如中年谒汉主不惬安归家朱顔谢春晖白髪见生涯所期就金液飞步登云车愿随夫子杏坛上闲与仙人扫落花李白送孟士融】煮石【今朝郡斋冷忽忆山中客涧底束荆薪归来丨白丨遥持一尊酒逺慰风雨夕落叶满空山何处寻行迹韦应物寄道士】携琴【夕阳度西岭羣壑倐已暝松月生夜凉石泉满清聴樵人归欲尽烟鸟栖初定之子期宿来丨丨萝径孟浩然宿山房】叠帔【古木无人也来寻羽客家道书堆玉案仙帔叠青霞鹤老难知嵗松寒未作花山中不可见何处化丹砂刘长卿访道士时】药裹【仙翁无定数时入一壶藏夜夜桂露湿村村桃水香醉中抛浩刼宿处有神光丨丨丹山凤棊函白玉郎弄河移砥柱吞日傍扶桑龙竹裁轻防鲛丝熨短裳树栽嗤汉帝桥板笑秦皇径欲随关冷龙沙万里强李义山赠微先生诗】丹房【闭劔瑠璃匣錬丨紫翠丨身佩溪洛图腰垂虎盘囊李白】醮坛【头戴鹿胎皮身披鹤氅衣月寒丹井立霜白丨丨归陈元老诗】丹灶【防云不散烧丨丨白鹿时藏种玉田钱起】霞裳【朝弄紫泥诏夕披丹丨丨挥手折若木拂此西日光李白】月帔【嵗计芝田熟晨装丨丨寒李义山诗】风餐【丨丨委松栢云卧恣天行选升天行】霞起【道士无白髪语音常泉清青松多夀色白石夜常明放步霁丨丨振衣华风生孟郊】行气【道士写将丨丨法家童授与步虚词王建】轻身【茹芝链玉学丨丨元次山诗】
　　女道士
　　事类金仙【唐景云元年睿宗第八女西成公主出家为女冠二年改封为丨丨本传】玉真【唐睿宗第九女昌隆公主与西成并出家为女冠二年改封为丨丨长安辅兴坊西南有丨丨女冠观今云有修道之迹后人为之立堂同上】飡花绝粒【女道士黎琼仙年八十而容色益少曽妙行梦琼仙而丨丨丨丨麻姑记】泛舟求师【蜀女真谢自然泛海将诣蓬莱求师舟为风飘至一处山见道人指言天台山司马子微名在丹台身居赤城真良师也蓬莱隔弱水三万里非舟楫可行非飞仙无以到自然乃回求子微受度后白日上升续神仙传】
　　诗集学仙【果州南充县寒女谢自然童騃无所识但闻有神仙轻生学其术乃在金泉山繁华荣慕絶父母慈爱捐凝心感魑魅慌惚难共言一朝坐宫室云雾生其间如聆笙竽韵来自冥冥天白日变幽晦萧萧风景寒檐楹气明灭五色光属聨观者徒倾骸踯躅讵能前须防自轻举飘若风中烟茫茫八纮大影响无由縁里胥上其事郡守惊且观驱车领官吏甿俗争相先入门无所见冠屦同蜕蝉皆云神仙事灼灼信可传韩愈】步虚【愿随仙女董双成王母前头作伴行初戴玉冠多误拜欲辞金殿别称名将敲碧落新斋磬却进昭阳旧赐筝旦暮焚香绕坛上丨丨犹作按歌声项斯送宫人入道诗】着帔【街东街西讲佛经撞钟吹螺閙宫庭广张罪福资诱胁聴众狎恰排浮萍黄衣道士亦讲说座下寥落如明星华山女儿家奉道欲驱异教归仙灵洗妆拭面丨冠丨白咽红颊长眉青遂来陞坐演真诀观门不许人开扃不知谁人暗相报訇然震动如雷霆埽除众寺人迹絶骅骝塞路连辎軿观中人满坐观外后至无地无由聴抽钗脱钏解环佩堆金积玉光精荧天门贵人传语召六宫愿识师颇形玉皇颔首许归去乗龙驾鹤来青冥豪家少年岂知道来绕百市脚不停云牕雾阁事慌惚重重翠幔深金屏仙梯难攀俗縁重浪凭青鸟通丁宁】戴巾【吴江女道士头丨莲花丨霓衣不湿雨特异阳台神足下逺游履凌波生素尘倦寻向南岳应见魏夫人李白送女士游南岳】乗龙驾鹤【见上华山女着帔事】骑凤驾蟾【不惭弄玉丨丹丨应逐嫦娥丨老丨东坡题延真观唐玉真公主修道处】
　　道观
　　事类福区【王璵建言唐家宜崇表丨丨招致神灵唐史】灵境【不死之福乡养真之丨丨崔尚桐柏观颂】太微宫【丨丨之丨列真之宇文选】仙游馆【列丨丨丨祖所居六帖】璇台玉树【唐辛替否传】银宫金阙【丨丨丨丨列仙攸馆元租所居决疑经】灵宫秘宇【丨丨丨丨将尊道德之风宜广神仙之宅出文选】丹台碧洞【出道经又六帖】珠庭琳馆【欧阳文集】金榜瑶坛【出唐文粹】瑞云灵迹【唐显德中世宗营道宫于城西二人发得石一片上有字题丨丨丨丨镇梁东他日多应与古同】天华上宫【唐广德初王璵建言请度昭应南山作丨丨丨丨】京师都观【刘禹锡由和州刺史入为主客郎中复作游都观诗且言始谪十年还京师道士植桃其盛若霞又十四年过之无复一存唯兔葵燕麦动摇春风耳本传】长安玉真堂【东坡延生观诗自注云观后上小山有堂玉真宫主修道之遗迹则此云小堂者玉真之堂也本朝端拱元年十月奉勑赐名玉真观玻诗注】南京鸿庆宫【四圣神御在焉故朱文公谢表云旧邦香火有严四圣之真游文集】嵩山崇福宫【司马公居洛尝同范景仁过韩城抵登封憇峻极下院登髙顶入崇福宫会善寺】华州云台观【陈抟隠武当山后居丨丨丨丨丨神仙传】临安洞霄宫【汉武帝元封间开创祥符改洞霄宫山有五洞交扃九峯回挹千岩万壑秀聚其中在余杭县西真镜録】绍兴鸿禧观【鉴湖在丨丨府城南东西二十里南北数里萦带郊郭连属峯岫白水翠岩互相映发若鉴若图贺知章入道赐鉴湖一曲后以所居宅为观始曰千秋今赐名千秋丨丨丨在湖上郡志】隆兴万夀宫【晋太康间许旌阳于洪州西山举家四十二口拔宅上升初旌阳学道于丹阳黄堂尝以五色锦帷施于黄堂及旌阳上升锦帷飞还故宅乡人为立游帷观祥符改赐玉隆万寿官额本记】江州兴国宫【任庐山之隂唐九天使者祠明皇自言亲见使者降于殿庭因立此祠今为太平兴国宫郡志】武夷冲佑观【丨丨山第十六升真元化洞天昔有神仙降此曰武夷君统録地仙授馆于此两岸絶壁人迹罕到清溪九曲流出其间俗传玉帝与太姥魏真人武夷君建幔亭防屋数百间施云裀紫霞褥宴乡人男女千余人于其上皆呼为曽孙酒行命奏宾云之曲石壁上有室曰升真洞洞上有神仙蜕骨莫计其数室前有黄心木栈又有四木船两两相覆亦盛仙骸半枕室栈不坠不壊其下曰丨丨丨游仙者多自此买舟泝流而上观之郡志】成都玉局观【后汉永夀元年李老君与张道陵至此有局脚玉床自地而出老君升坐为道陵说南北斗经既去而座隠洞中因成洞穴故以玉局名之彭乗记】台州崇道观【此山代谓之天台真谓之桐柏髙万八千丈周旋八百里其山八重四面如一中有洞天号金庭宫即王子晋之所处唐有司马链师承祯居焉连山峩峩四野皆碧茂树鬱鬱四时常青大岩之前瀑布百丈故初搆天尊之堂昼日有云五色微我錬师孰能兴之唐崔尚碑今赐名崇道观】建昌仙都观【麻姑山去城十五里髙九里至山麓石磴盘旋山腰而上乍平乍峻至山之半有瀑布淙下三十余丈又登髙巘旁有石池又百余步入山门榜曰丹霞小有洞天其下有水帘岩有龙居之夹两山间东望逺峯秀出如画自是而入地势寛平膏腴数百亩路之东南隅则碧莲池坦途一望间即仙都观乃蔡经宅麻姑王方平所防之处郡志】
　　诗集紫极宫【何处闻秋声萧萧北牕竹回薄万古心揽之不盈掬静坐观众妙浩然媚幽独白云南山来就我檐下宿人从唐生诀羞向季主卜四十九年非一往不可复野情日萧散世道有翻覆陶令归去来田家酒应熟李白】云台观【华岳独灵异草木常新鲜山尽五色石水无一色泉仙酒不醉人仙芝皆延年夜闻明星馆时咏女萝敬兹不能寐焚柏吟道篇孟郊】桐柏观【深山丨丨丨残雪路犹分数里踏红叶全家穿碧云月寒岩障晓风逺蕙兰芬明日出林去吹笙不可闻同上山深地忽平缥缈见殊庭瀑近春风湿松多晓日青石坛遗鹤羽粉壁剥龙形道士王灵寳轻强满百龄赵师秀诗】玉台观【中天积翠玉壶遥上帝髙居绛节朝遂有冯夷来击鼓始知嬴女善吹箫江光隠见鼋鼍窟石势参差乌鹊桥更有红顔生羽翼便应黄髪老渔樵杜甫】洞霄宫【上帝髙居愍世顽故留琼馆在凡间青山九锁不可到作者七人相对闲亭下泉流翠蛟舞洞霄飞鼠白鸦翻长松恠石宜霜鬓不用金丹苦驻顔东坡又诗便欲洞霄为隠吏一庵闲地且相留】仙都观【道士白髪尊面黒岚气染自言王方平学道古有验道成白画飞人世不留窆后有隂长生此地亦所占并骑双翔龙霞绶紫云防扬扬玉堂上与世作丰歉苏子由诗空山楼观何峥嵘真人王逺隂长生飞符御气朝万灵悟道不复诵黄庭龙车虎驾来不迎去如旋风抟紫清真人厌世不回顾世间生死如朝暮学仙度世岂无人飡霞絶粒长苦辛安得独从逍遥君泠然乗风驾浮云苏东坡诗】玉局观【拾遗被酒行歌处野梅官栁西郊路闻道华阳版籍中至今尚有城南社我欲归寻万里桥水花风叶暮萧萧芋魁径尺谁能尽桤木三年已足烧百嵗风狂定何有羡君今作峨眉叟纵未家生执防郎也应世出埋轮手莫欺老病未归身玉局他年第几人会待子猷清兴发还须雪夜去寻君东坡送戴蒙赴成都】玉局歌【玉局祠官殊不恶衔如清冰俸如鹤酒壶钓具常自随五尺新蓬织青蒻倚楼看镜待功名半世儿痴晚方觉何如醉里泛桐江长笛一声吹月落蒋公新冡石马髙谢公飞　　旐临秋涛微霜莫遣侵髸緑如今二十四考书玉局陆务观诗】鸿庆宫【旧宫原庙久烟尘白髪祠官感慨新北望千门空引籍不知何日去朝真朱文公有感】神仙居【山行似觉鸟声殊渐近神仙简寂居门外长溪容浄足山腰苦笋助槃蔬乔崧定有藏丹处大石仍存拜斗余弟子苍髯年八十养生世世授遗书东坡】澹泊境【独宿丨丨丨杳然心事空爱兹清溪月复有三松风内虑茍不息外縁乃无穷能知静黙理可与论幽通张少遇诗】石殿雨【龙首耸江上上峩曽城宫仙源暗雾雨石殿鸣松风天际白云起人间神鼎空飘飘见遗像还欲驾防鸿同上】斋坛月【参差楼閤半天中六月清风百尺松隠约丨丨低晓丨五云深处一声钟尹介叔诗】烟霞逺【石壁髙千尺微踪逺欲无飞檐如劔寺古柏似仙都洞府丨丨丨人间爪髪枯飘飘乗到景谁复顾遗躯东坡】笙箫下【道人幽梦晓初还已觉笙箫下月坛风伯前驱清宿雾祝融参乗破朝寒英姿连璧从多士妙向锵金和八鸾已向禁臣得颇牧路人莫作老儒看东坡】紫台髙【丨丨丨不极清溪千仭余坛边逢药铫洞里阅仙书庭舞经乗鹤池游被控鱼梢昏薤叶敛欲暝槿花疎陈隂铿】防云驻【浩刼因王造平台访古游丨丨萧史丨文字鲁恭留宫阙通羣帝乾坤到十洲人传有笙鹤时过北山头老杜】山顶稻田【浮云有意藏丨丨流水无声入丨丨古木微风时起籁诸峯落日尽藏烟东坡】泉声树色【朝莫丨丨落寒暄丨丨同凊猿不可聴偏在九秋中皇甫冉诗】蘂珠金字【闲开丨丨殿暗阅丨丨经唐元祯诗】郁蓝琼室【上有丨丨天垂光抱丨丨杜甫】
　　恩命
  </div>
  <div class="pagination">
   <a href="古今合璧事类备要_page15.html">
    上一页
   </a>
   <span>
    ...
   </span>
   <a href="古今合璧事类备要_page11.html">
    11
   </a>
   <a href="古今合璧事类备要_page12.html">
    12
   </a>
   <a href="古今合璧事类备要_page13.html">
    13
   </a>
   <a href="古今合璧事类备要_page14.html">
    14
   </a>
   <a href="古今合璧事类备要_page15.html">
    15
   </a>
   <span class="current-page">
    16
   </span>
   <a href="古今合璧事类备要_page17.html">
    17
   </a>
   <a href="古今合璧事类备要_page18.html">
    18
   </a>
   <a href="古今合璧事类备要_page19.html">
    19
   </a>
   <a href="古今合璧事类备要_page20.html">
    20
   </a>
   <a href="古今合璧事类备要_page21.html">
    21
   </a>
   <span>
    ...
   </span>
   <a href="古今合璧事类备要_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
