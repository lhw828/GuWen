<!DOCTYPE html>
<html>
<head>
    <meta charset="UTF-8">
    <title>玉海 - 第 202 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 202 页/共 284 页</h1>
    <div class="content">　　熙宁元年十二月庚申【二十二日】大内副都知张若水进所造神臂弓初民李宏献此弓其实弩也以檿为身檀为弰铁蹬鎗头铜为马面牙发麻索札丝为弩身通长三尺二寸两弭各长九寸二分两闪各长一尺一寸七分弝长四寸通长四尺五寸八分长二尺五寸箭木羽长数寸时于玉津园校验射二百四十余步穿榆木没半簳有司并箭奏御诏依式制造至是进焉御延和殿临阅置铁甲七十步俾卫士射未有中者若水自请引弓连中七年九月二十一日军器监与三衙定造狼牙箭鸭觜箭请依式制之八年二月癸酉诏私有及私造神臂弓者如私造弩法十一月十六日军器监再造神臂弓蝎尾牙发及筝柱弩牙发等式　元丰六年八月十五日以神臂弓千箭十万给环庆元符二年二月八日王岘请増造嵗约増一千七十五张大观元年十二月十六日吴择仁奏神臂弓实天授神考以甚利之器所向摧圯夷狄莫能当二年三月十四日御笔谓射逺攻坚所向无前可谓利器使敌人习而能之非中国利令民间不得习制出师教射缄于匣贮之别库　神臂弓铭云防严羽卫兰锜设张佽飞共服洞札穿杨防肃戎容材官效技电激星流敌胆摧褫大黄夸汉伏逺耀唐岂若兹弓制作之良
　　熙宁弓式　军器制度
　　熙宁元年十二月二十二日以内臣张若水閤门使李评提举编择増修弓弩若水造神臂弓六年六月二十七日己亥初置军器监以三司胄案为监命吕惠卿曾孝寛判之制度皆着为式凡一百十卷杂材一军器七十四件物二十一杂物四添修及制造弓弩式十卷七月甲寅置内弓箭南库储御前所制七年正月十二日庚戌惠卿等上裁定中外所献枪刀様又上编成弓式初京师及诸路戎器杂恶河朔尤甚至是所制兵械皆精利其后诏以新造军器付诸路为式遣官分谕之【一云六年十一月遣着佐朱伯虎等付诸州为式】　元丰四年七月二十一日泾原经畧言按武经总要有三弓八牛床子弩射及二百余步用一枪三剑箭最为利器攻守皆可用戎监言弩重千余斤难致乃图其様颁之旧止有大小合蝉床子弩六年八月二十一日参定城隍守具制度十二月命编修军器什物法制蔡硕为军器少监
　　元丰赐乌弰弓
　　元丰六年九月丁巳【十五日】上批付刘昌祚所进器械具悉今赐卿金线乌弰弓一神臂弓二七年三月庚戌手诏又赐昌祚金线乌弰弓
　　元丰床子弓　挿弰弓
　　六年七月辛夘【十九日】工部郎中范子竒言军器监创床子大弓二强于神臂弓独辕弩较之九牛弩尤轻便用人少射逺而深可御敌诏比试以闻【旧床子弩射止七百步魏丕増造至千步】　二年四月十九日上闻尹抃能为弓能辨六材命乗驿赴阙五年八月抃造挿弰弓
　　熙宁八年十二月二十三日命湖南北制木弓弩七千给广右七年五月二十七日诏造入阵弓箭依上中下军分三等上等弓四尺八寸五分箭二尺八寸五分中下弓第减一寸五分箭第减一寸
　　宋朝制胜强逺弓
　　和诜徽宗时知雄州上制胜强逺弓式施行之弓能破坚于三百步外边人号为鳯凰弓
　　绍兴克敌弓　破胡弓
　　先是绍兴三年十月上谓辅臣曰造弓必用良工今御前所造弓其直八千可以为式宜令军器所及张俊军中分造十一年六月乙亥诏有司造克敌弓弓乃韩世忠所献也【五月献之】上谓辅臣曰世忠宣抚淮东日与虏战常以此弓胜金人朕取观之诚工巧然犹未尽善朕筹累日乃少更之遂増二石之力而减数斤之重今方尽善后有作者无以加矣乃命殿前司阅习七月丁巳诏能贯甲逾三石弓施三十矢者进秩一等三石五斗者倍之十九年正月己酉宰执言春教踏射克敌弓乞依格推赏上曰山弓最为强劲虽被重甲亦须洞彻若得万人习熟何可当也【一本十九年正月己酉诏教阅克敌弓】杨存中以克敌弓虽劲而士病蹶张之难乃増损旧制造马黄弩制度精宻彼一矢未竟而此三发矣二十六年闰十月十八日诏克敌弓射逺彻札非弩可比降様令建康都统王权军制造以习射克敌弓斗力雄劲可洞犀象贯七札十一月五日内军器库降克敌弓一千箭十万付权军　韩世忠之制兵器凡今跳涧以习骑洞贯以习射狻猊之鍪连锁之甲斧之有掠阵弓之有克敌皆世忠之遗法【汉之大黄莫喻其强鲁之仆姑莫俾其良】　刘锜传绍兴十年五月虏兵逼顺昌城以破胡弓射之翼以神臂弓强弩射之虏稍稍引去　十五年三月二十一日甲子上曰顷在京师见内库所藏弓箭皆太宗真宗所制经歴百年记识如新盖造作精善也　建炎二年三月丁酉初立大小使臣试弓马出官格凡五等　三年三月张浚请于沿江置强弩营
　　绍兴赐北使弓矢
　　十三年十二月癸夘有司进呈赐北使弓矢上以其不精工命出内库所造者赐之翼日谕大臣曰此朕自指教虽军中人亦未必能之赐予使人不惟观美兼器械之良亦使逺人畏服
　　隆兴木羽弩箭　乾道木鹤弩
　　隆兴元年六月十四日御宝封木羽弩箭百四只下枢宻院江浙荆闽诸路制百万　乾道九年闰正月二日衢州张子顔造木鹤弩二千箭十万　绍兴十年六月丁夘上曰昨造大镞箭用以破敌始服其精又造鋭首小枪刘锜顺昌破敌用之
　　淳熙神劲弓　神劲军【见兵制】
　　先是绍兴五年五月八日督府言军器所造神劲弓六千箭百万　淳熙三年九月十八日庚申诏以神劲弓様一箭様十令依様造充弩手用令先造神劲弓七箭七十降付浙西守臣令依様随斗力髙下制造付军士踏拽　乾道中创木羽弩箭不用羽
　　乾道铁帘【附】　淳熙铁帘
　　古射侯之法　乾道七年九年【见射类及讲武类　一云淳熙十三年春制颁于天营施之校射命官视阅以中莫赏】　圣政淳熙十三年二月乙卯歩军都虞侯梁师雄奏射铁帘合格官兵人数上曰闻射铁帘诸军鼔跃奋励诚是作成士气周必大等奏以此法激劝人人皆胜兵矣上曰然
　　弓有縁者谓之弭以金者谓之铣以蜃者谓之班以玉者谓之珪　弓未曰箫箫梢也又谓之弭中央曰弣箫弣之间曰渊　弴画弓也弰角弓弧木弓弓曲便利彏急张弸彊貎防满有所向也　弩柄曰臂钩者曰牙牙外曰郭下曰悬刀合名之曰机　矢谓之箭又谓之镝　关西曰箭江淮谓之镞　六材七干之妙参钧九和之美绣质良材乌径理晋平七札顔髙六钧麟胶棘竹燕角楚筋【呉淑弓赋】　句越之簳防稽之羙寳东房之垂竹藏陈庭之楛矢夏服忘归三防八法舎之如东之其捜鲁庄仆姑鸿超綦卫飞鳬电影毒铁焦铜【箭赋】饮石梁【宋景公为弓公张弓东面而射矢逾西霜之山集彭城之东其余力逸劲犹饮羽于石梁】
　　定天山【薛仁贵破铁勒军中歌曰将军三箭定天山】　手提威弧雄入九军贲育絶髌挽不能寸　控鸣镝日规为小犇星激
　　电氛祲一扫　左落搀枪右射天狼声如摧山万众莫当　汉箭有神震叠荤粥　劲孰似之大屈在楚寳孰并之繁弱镇鲁　柝干液角漆测丝沉筋胶参均冠古穷今　材官蹶张佽飞省括力劲埶倍六均难埒　天弧煌煌九星炳着　决拾既佽射必中鹄　巧穿七札力倍六钧繁弱武库有掩前闻鸣雁落虎发石裂星九为弧干度炳辉宪天惟圣观象取暌　禹师既班繁弱奠名周矢　櫜乃立弓人　月满星流　中石饮羽　赤羽蜻蚨之箭绿沈白象之弭　圜穹宣精弧星曜武河图画卦剡矢取暌　董蒲白羽之箭燕角緑沉之弓　养叔之复一　顔髙之持六钧　左乌右青茎　麟胶鹫羽　箭起六麋锋摧九虎　麋兴丽箭雁落惊　举长矢兮射天狼　象弧雕服　金弧鸣镝弓翻满月














　　玉海卷一百五十
<子部,类书类,玉海>
　　钦定四库全书
　　玉海卷一百五十一
　　宋　王应麟　撰
　　兵制
　　劒防　刀
　　释名劒捡也所以防捡非常【口谓之镡鼻谓之卫鞘谓之室韬谓之衣】防格也旁有枝格刀到也以斩伐到其所乃击之也【其末曰锋其本曰环】
　　黄帝鸣鸿刀
　　拾遗记【一云洞冥记】帝解鸣鸿刀赐东方朔方朔曰此刀黄帝时采首阳之金铸爲此刀雄者已飞雌者独在【洞冥记黄帝采首山之金始铸爲刀颛顼有画影劒腾空劒】　管子葛卢之山出金蚩尤制爲劒铠矛防雍狐之山出金蚩尤以爲雍狐之防芮戈
　　舜吴刀
　　吕氏春秋帝舜殛鲧于羽山副之以吴刀　归蔵曰大副之吴刀是用出焉
　　禹劒
　　刀劒录【陶景撰】夏禹子帝啓以庚戌八年铸一劒长三尺九寸后藏之防稽秦望山腰上刻二十八宿文有背面面记星辰背记山水日月少康卒卯三年春铸一铜劒上有八方面长三尺二寸头方
　　殷宝劒　【伊尹佩刀】
　　列子卫孔周其祖得殷帝之寳劒曰含光承影霄练此三寳之十三世矣　刀劔录太甲以甲子嵗铸一劔文曰定光武丁以戊子嵗铸一劔铭曰照胆周昭王瑕铸五劔以投五岳　文选王褒颂注鲁连子曰伊尹负鼎佩刀以干汤文子曰吕望皷刀而入周　骚经吕望皷刀遭周文而得举【皷鸣也】
　　周文王录劒　古良劒
　　荀子性恶篇繁弱钜古之良弓也【弱封父之弓钜史记曰距来】桓公之葱太公之阙文王之录庄君之曶阖闾之干将莫邪钜阙辟闾此皆古之良劒也【注葱阙录曶齐桓公齐太公周文王楚庄王之劒名皆未详所出葱青色也录与绿同三劒以色爲名曹植七啓说劒云雕以翠绿亦其类也曶劒光采慌忽难视以形爲名也阙未详或曰劒至利则喜阙因以爲名钜阙亦是也干将莫邪钜阙皆吴王阖闾劒名新序云辟闾巨阙天下之良劒也或曰辟闾即湛卢也言湛然如水而黒色】骅骝騹【读为骐】骥纎离绿耳此皆古之良马也【注皆周穆王八骏名】　大戴记武王劔铭曰带之以为服动必行徳
　　周桃氏劒
　　考工记桃氏爲劒【劒以止暴桃以辟不祥类相似也故以桃氏爲劒】腊广二寸有半寸两从半之以其腊广爲之茎围长倍之身长五其茎长重九锊谓之上制【长三尺】上士服之【士国勇力之士乐记所谓虎贲之士说劒】身长四其茎长重七锊谓之中制【长二尺五寸】中士服之身长三其茎长重五锊谓之下制【此今之匕首也长二尺】下士服之【因人之材力强弱列爲三等人各以形貌大小带之】　弓人亦有上制【弓长六尺六寸】中制【弓长六尺三寸】下制【弓长六尺】上中下士服之【以长者爲上士次者爲中士短者爲下士】　盐铁论以道徳为轴以仁义为劔莫之敢当汤武是也
　　周锟铻劒
　　孔丛子陈士义第十五秦王得西戎利刀割玉如割木以示东方诸国魏王问子顺曰古有之乎对曰周穆王征西戎西戎献锟铻之劒长尺有咫链【列子一作练】钢赤刄用之切玉如切泥焉是则古亦有也【注十洲记作西胡献昆吾刀切王如切土　又见列子汤问篇一云昆吾之劒释文云昆吾龙劒也河图曰瀛洲多积石名昆吾可爲劒尸子云昆吾之劒可切玉　龙鱼河图曰流洲在西海中上有昆吾石其石爲铁作劒光明四照】
　　周雕戈　戈防
　　汉书美阳鼎铭赐尔旂鸾黼黻雕戈张敞谓周所以褒赐大臣　冬官冶氏爲戈防注防今三锋防也　左传昭十五年王曰襄之二路鏚钺秬鬯文公【晋】受之【鏚斧也钺金钺也】　相如赋楚王建干将之雄防
　　周鸾刀　汉鸾刀
　　诗信南山执其鸾刀以啓其毛取其血膋注刀有鸾者言割中节也防鸾即铃也刀环有铃其声中节　礼器割刀之用鸾刀之贵反本修古不忘其初也正义割刀今之刀鸾刀古之刀也今刀便利可以割物之用古刀迟缓用之爲难宗庙不用今刀而用古刀修古也【公羊注宗庙割切之刀环有和锋有鸾】　郊特牲鸾刀之贵贵其义也声和而后防也正义取其鸾铃之声宫商调和而后防割其肉　祭綂君执鸾刀羞哜夫人荐豆　祭义祭之日君牵牲既入庙门丽于碑卿大夫袒而毛牛尚耳鸾刀以刲取膟膋乃退　张衡东京赋执鸾刀以袒割奉觞豆于国叟　庄子庖丁奏刀騞然合于桑林之舞　文选注引六韬书刀铭曰刀利硙硙
　　周赤刀　容刀
　　书顾命赤刀大训在西序注宝刀赤刄削也防吴录有白削然赤刄爲赤削白刄爲白削郑氏注武王诛纣刀赤爲饰周正色考工记筑氏爲削【郑之刀】　诗瞻彼洛矣鞞琫有珌注容刀鞞也琫上饰珌下饰天子玉琫而珧珌诸侯璗琫而璆珌大夫镣琫而镠珌士珕琫而珕珌【出三朝礼说文注同】笺既受爵命赏赐而加赐容刀有饰显其能制断也　公刘何以舟之维玉及瑶鞞琫容刀注下曰鞞上曰琫容刀言有武事也正义容饰之刀鞞刀鞘琫鞘之上饰　卫风容兮遂兮垂带悸兮笺容容刀也左传藻率鞞鞛昭其数也注鞞佩刀削上饰鞛下饰
　　鲁宝刀
　　谷梁传僖元年冬十月壬午公子友帅师败莒师于丽获莒拏公子友谓莒拏曰吾二人不相说士卒何罪屏左右而相搏左右曰孟劳孟劳者鲁之宝刀也公子友以杀之　典论曰周鲁寳赤刀孟劳又曰周有雍狐之防屈卢之矛狐父之戈【管子雍狐之山发而出水金从之蚩尤受而制之以为雍狐之防芮戈博物志谿子之弩狐父之戈】　　栁宗元晋问大卤之金棠谿之工火化水淬器备以充出太白招蓐收召招摇伏蚩尤若雪山氷谷之积观者胆掉目出寒液天气尽白日规为小铄云破霄跕坠飞鸟
　　吴湛卢劒
　　吴越春秋楚昭王得吴王湛卢之劒于牀召风湖【或作胡】子而问曰是何劒也曰臣闻吴王得越所献宝劒三枚一曰鱼肠二曰盘郢三曰湛卢今湛卢入楚也越王元【左传史记作允】常使欧冶子造劒五枚以示薛烛烛曰湛卢五金之英太阳之精服之有威可以折冲拒敌去无道以就有道故入楚此劒在越之时客有酬其直者有市之乡三十骏马千匹万戸之都二是其一也虽倾城量金珠玉盈河犹不能得此宝　越絶书阖闾无道湛卢之劒去之入水行秦过楚秦王求之楚王不与　宋志闽中有山名湛疑湛山之鑪铸劒爲湛鑪也
　　越五劒　吴名劒　楚三劒　吴粤劒
　　吴越春秋越王允常聘区冶子作名劒五枚一曰纯钧【一作钩】二曰湛卢三曰豪曹【或曰磐郢】四曰鱼肠【一本作鱼腹越絶书三曰莫耶四曰豪曹】五曰巨阙秦客薛烛善劒取纯钧示之薛烛曰沉沉如芙蓉始生于湖观其文如列星之行观其光如水之溢塘观其文焕焕如氷将释见日之光王曰客有买之者以有市之乡三骏马千匹千戸之都二其可与乎曰不可王造此劒之时赤堇之山破而出锡若耶之溪涸而出铜雨师洒道雷公发鼓【一云击槖】蛟龙捧炉天帝燮炭太乙下观区冶子因天地之精造爲此劒虽倾城量金珠玉满河犹不可与取湛卢示之曰善哉服此劒可以折冲待敌人君有逆谋则去之允常以湛卢献吴吴王阖闾请干将铸作名劒二枚干将吴人与欧冶子同师阳曰干将隂曰莫耶阳作龟文隂作漫理　越絶书越王句践有宝劒五闻于天下有善相剑者曰薛烛王问之王取豪曹巨阙烛曰非宝劒也　考工记吴粤之劒　吕氏春秋荆兹非得宝劒于于越【庄子于越之劒】　文选张协七命楚之阳劒欧冶所营邪溪之铤赤山之精乃链乃铄万辟千灌丰隆奋椎飞亷扇炭注楚王召风胡子问曰吴有干将越有欧冶子愿请此二人作劒于是风胡子之吴见欧冶干将使作铁劒三枚曰龙渊太阿工市【越絶书又云二人凿茨山泄其谿取铁】　子虚赋建干将之雄防注张揖曰干将韩王劒师也　吴都赋纯钧湛卢吴钩越棘　初学记楚有龙泉秦有太阿工市吴有干将镆邪属镂越有纯钩湛卢豪曹鱼肠巨阙诸劒　盐铁论棠谿之铤　淮南子苖山之铤羊头之销
　　越步光劒
　　史记子贡传越使大夫种言于吴王曰奉先人藏器甲二十领鈇屈卢之矛【越纪作勃卢】步光之劒以贺军吏吴王大说越王送子贡金百镒劒一良矛二子贡不受　越絶书越王被棠夷之甲带步光之劒以见孔子【文选七啓注云防夷之甲】　曹子建七啓步光之劒华藻繁缛饰以文犀雕以翠绿缀以骊龙之珠错以荆山之玉陆断犀象未足称隽随波截鸿水不渐刄　秦昭王以三月置酒河曲见金人奉水心之劔曰令君制有西夏乃霸诸侯因此立为曲水　史记自序在赵者以传劒论显
　　汉斩蛇劒　佩刀　宝库劒　灵金内府　干将　寳劒　劒寳【见寳玉类】
　　纪髙祖以亭长爲县送徒骊山徒多道亡自度比至皆亡到丰西潭中亭上饮皆解纵所送徒曰公等皆去吾亦从此逝矣徒中壮士愿从者十余人高祖被酒夜径泽中令一人行前行前者还报曰前有大蛇当径愿还高祖醉曰壮士行何畏乃前拔劒斩蛇蛇分爲两道开行数里醉困卧后人来至蛇所有一老妪夜哭人问妪何哭妪曰人杀吾子人曰妪子何爲见杀妪曰吾子白帝子也化爲蛇当道今者赤帝子斩之【秦襄公自以居西主少昊之神作四祠祠白帝自献公时栎阳雨金以爲瑞作畦畤祠白帝赤帝尧后谓汉也杀之者明汉当代秦也　徐寅斩蛇劒赋龙活三尺霆飞半寻磨霜砺雪神母夜号以章赤帝之符爰兹发迹斩蛇奋旅神母告符朱旗廼举】故哭人以妪爲不诚欲苦之妪因忽不见后人告高祖高祖乃心独喜自负诸从者日益畏之高祖爲沛公祠黄帝祭蚩尤于沛庭而衅鼓旗帜皆赤由所杀蛇白帝子所杀者赤帝子也上曰吾以布衣提三尺以取天下非天命乎赞曰断蛇着符【樊郦灌曹携劒摧锋从高帝墨菑除害耘镃海内】三辅黄图太上皇防时佩一刀长三尺上有铭字难识传云殷高宗伐鬼方时所作也太上皇游丰沛山中寓居穷谷有人冶铸上皇息其旁问曰铸何器工笑曰爲天子铸劒谨勿言【见王子年拾遗记】曰得公佩刀杂治之即成神器可克定天下昴星精爲辅佐木衰火盛此爲异兆上皇解匕首投炉中劒成杀三牲以衅祭之工问何时得此上皇曰秦昭襄王时余行陌上一野人授余云是殷时灵物工即持劒授上皇上皇以赐高祖高祖佩之斩白蛇剑是也及定天下藏于宝库见白气如云出戸外状如龙蛇吕后改库曰灵金藏惠帝即位以此库贮禁兵器名曰灵金内府【至晋惠帝元康三年武库火烧孔子履高祖斩白蛇劒咸见此劒穿屋飞去莫知所向】　西京杂记汉高祖斩蛇劒以七彩珠九华玉爲饰五色瑠璃爲匣刃上常如霜雪光景照外开囊防矟辄有风气射人　刀劒录刘季以始皇三十四年于南山得一铁劒长三尺小篆书铭曰赤霄及贵常服之此即斩白蛇劒也　续汉书汉西京法驾出则侍中多识者一人负传国玺操斩蛇劒参乗【齐职仪云东汉　文选注汉礼仪志曰皇太子即位中黄门以斩蛇宝劒授】　续志注汉旧仪乘舆带七尺斩蛇劒【古今注高祖爲亭长提三尺劒及贵别得七尺宝劒故仪因言之】　郊祀志神爵元年爲劒宝立祠未央　长杨赋高祖顺斗极运天闗提劒而叱之　杜笃赋斩白蛇屯黑云提干将而呵暴秦【东京赋纡皇组要干将】　班固泗水亭铭灵金曜楚火流乌飞
　　汉佩劒
　　晋志汉制自天子至百官无不佩劒其后唯朝带劒晋世代之以木贵者犹用玉首【张敞晋东宫旧事曰太子仪饰有玉头劒】　宋志汉制自天子至百官无不佩刀司马彪志具有其制汉高祖爲泗水亭长拔劒斩白蛇隽不疑云劒者君子武备张衡东京赋云纡黄组腰干将然则自人君至士人又带劒也自晋代以来始以木劒代刃劒　萧何传赐带劒履上殿　舆服杂事上公九命则劒履上殿汉仪诸臣带劒至殿阶解劒　贾子古者天子二十而冠带劒诸侯三十大夫四十庻人有事得带劒无事不得带劒　史记魏相好武皆令诸吏带劒前奏事　春秋繁露劒在左刀在右韨在前冠在首四者人之盛饰也艺文志兵技巧有劒道三十八篇形法有相宝劒刀二十卷
　　汉文帝劒
　　刀劒录文帝以初元十六年庚午铸三劒各长三尺三寸铭曰神龟多刻龟形以应大横之兆【文帝以韦带劒兵本无刃】
　　汉六劒
　　卫绾传爲中郎将景帝赐之劒绾曰先帝赐臣劒凡六不敢奉诏上曰劒者人之所施易独至今乎绾曰具在上使取六劒皆盛在削室之中未尝服也
　　汉玉具劒　櫑具劒　驳犀具劒
　　匈奴传甘露三年正月呼韩邪单于朝赐玉具劒佩刀弓矢注孟康曰摽首镡卫尽用玉爲之　王莽传进玉具宝劒　后匈奴传永元四年正月北匈奴乞降赐玉具劒羽盖车一驷【又东观书】汉安二年立单于兠楼储天子临轩赐玉具刀劒　礼仪志皇太子即位中黄门掌兵以玉具随侯珠斩蛇宝劒授　史记有诏择卫将军舎人以爲郎令具鞍马绛衣玉具劒　说苑经侯适魏左带羽玉具劒右带环佩襄城君带玉劒　隽不疑传　冠进贤冠带櫑具劒佩环玦谒暴胜之门下欲解劒不疑曰劒者君子武备所以卫身不可解注应劭曰木标首之劒晋灼曰古长劒首以玉作井鹿卢形上刻木作山形如莲花初生未敷时今大劒木首其状似此　应奉传注延熹中诏曰以奉昔守南土威名播越赐驳犀方具劒金错把刀劒革带各一奉其勉之　列传安帝赐冯石驳犀具劒佩刀紫艾绶玉玦各一
　　汉斩马劒
　　朱云传愿赐尚方斩马劒注师古曰尚方少府属官作供御器物故有斩马劒劒利可以斩马也　后匈奴传建武二十八年匈奴贡马裘赐斩马劒一　韩延夀传铸刀劒钩镡放效尚方　匈奴传元帝遣韩昌张猛送呼韩侍子与单于登诺水东山刑白马单于以径路刀金留犂桡酒与饮血盟注应劭曰径路匈奴宝刀也
　　汉镆邪　宝劒
　　扬雄传校猎赋杖镆邪而罗者以万计注师古曰大防也【选注引说文同】　西京杂记昭帝时茂陵家人献宝剑上铭曰直千金寿万岁　陆贾寳劒直百金
　　汉寳劒名马
　　循吏传光武长于民间颇达情僞见稼穑艰难百姓疾苦至天下已定务用安静解王莽之繁宻还汉氏之轻法身衣大练色无重防耳不聼郑卫之音手不持珠玉之玩宫房无私爱左右无偏恩建武十三年异国有献名马者日行千里又进寳劒价直百金诏以马驾鼓车劒赐骑士【二十六年秋赐南单于宝劒】
　　汉光武劒
　　刀劒录光武未贵时在南阳鄂山中得一劒文曰秀霸小篆书帝服之
　　汉乘舆具劒　　袐劒
　　冯异传建武二年春封异阳夏侯赤眉延岑暴乱三辅郡县大姓各拥兵众大司徒邓禹不能定乃以异爲征西将军代禹讨之车驾送至河南赐以乘舆七尺具劒【具爲宝玉装饰之东观记作玉具劒】敕异曰三辅遭王莽更始之乱重以赤眉延岑之酷元元涂炭无所依诉今之征伐非必畧地屠城要在平定安集之耳异顿首受命引而西【二十年赐虞延劒延爲陈留督邮】　彭宠传朱浮对光武曰前吴汉发兵时大王遗宠以所服劒　蔡伦传爲尚方令永元九年监作秘劒及诸器械莫不精工坚宻爲后世法　官志尚方令六百石掌作御刀劒
　　汉赐劒
　　昭纪元凤五年正月广陵王来朝赐劒二【传云赐宝劒】　后传桓郁永平十五年入授太子经注东观记曰皇太子赐郁鞍马刀劒　邓衍永平初赐舆马衣服劒佩刀东平宪王元和三年章帝幸东平祀宪王赐御劒于陵前　肃宗赐召伯春刀劒
　　汉楚龙渊蜀汉文济南椎成　三宝劒
　　韩棱传棱爲尚书令与仆射郅寿尚书陈宠同时俱以才称肃宗尝赐诸尚书劒惟此三人特以宝劒自手署其名曰韩棱楚龙渊【汝南西平县有龙泉水淬刀劒特坚利汝南即楚分野　又见龙渊宫注】郅寿蜀汉文陈宠济南椎成【椎直追反谢承书汉官仪作鍜成】时论著爲之说以棱渊深有谋故得龙渊寿明达有文章故得汉文宠端朴善不见外故得椎成　杜笃赋要龙渊首镆鎁命腾太白亲发狼弧遂兴复乎大汉　史记苏秦曰韩卒之劒防皆出于冥山棠谿墨阳合赙邓师宛冯龙渊太阿皆陆断牛马水截鹄雁【战国防合赙作合伯春秋后语作合相】索隐天下之宝劒韩爲众八曰莫邪九曰干将其劒皆出西平县今有铁官【盐铁论云有棠谿之劒淮南子云墨阳莫邪】案晋太康地记云汝南西平县有龙渊水可用淬刀劒故有龙泉水之劒楚之寳劒也【又公孙龙爲坚白同异之辨注云云】
　　汉棨防
　　匈奴传【兼后传】甘露三年赐单于棨防十【注有衣之防】建武二十六年秋赐南单于棨防韩延寿传在东郡试骑士建幢棨功曹引车皆驾四马载棨防　后舆服志公以下至二千石爲骑吏四人千石以下至三百石县长二人皆带劒持棨防爲前列揵弓韣九鞬后传杜诗建武元年爲侍御史安集洛阳时将军萧广放纵兵士暴横诗杀之还以状闻世祖召见赐以棨防复使河东斩逆贼杨异等　郭躬永平中秦彭以法斩人躬对曰彭专军别将汉制棨防即爲斧钺【汉杂事曰汉制假棨防以代斧钺】　古今注曰殳前驱之器也以木爲之后世滋僞无复典刑以赤油韬之谓之油防亦曰棨防王公以下通用之以前驱
　　汉孑防　汉鸡鸣防　晋鸡鸣防
</div>
    <div class="pagination">
<a href="玉海_page201.html">上一页</a><span>...</span><a href="玉海_page197.html">197</a><a href="玉海_page198.html">198</a><a href="玉海_page199.html">199</a><a href="玉海_page200.html">200</a><a href="玉海_page201.html">201</a><span class="current-page">202</span><a href="玉海_page203.html">203</a><a href="玉海_page204.html">204</a><a href="玉海_page205.html">205</a><a href="玉海_page206.html">206</a><a href="玉海_page207.html">207</a><span>...</span><a href="玉海_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
