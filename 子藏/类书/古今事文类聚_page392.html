<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 392 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 392 页/共 485 页</h1>
    <div class="content">　　羣书要语成狱辞史以告于正正聴之【王制】鷞鸠作士虽防聴棘之言【许公集】尔其明习刑书往正寺事【初寮制】仪刑典狱惟明克允【除叶预制】正于理官防赞为重【南丰制】
　　诗句古风真往哲雅道滥朝闻治狱威豪右销时頼典坟【大理正任章和江淹拟古章寄来诗】垂印银棘庭持斧栢台纲【范成送大理正摄御史诗】
　　古今事实
　　南土秀望
　　晋顾荣字彦先以南土秀望累迁廷尉正
　　寺中二絶
　　宋世轨为廷尉少卿苏轸之为正寺中语曰决定嫌疑蘓轸之视表见里宋世轨人以为二絶【北史】
　　何家隂徳
　　何氏家云比干梦贵客车骑满门觉以语妻语未已有老姥谓比干曰公有隂徳今天锡君防因出懐中符防状如简长九寸凡九百九十枚以授比干子孙佩印绶者当如此自汝隂徙平陵代为名族【分纪】
　　顾协清严
　　顾协初为廷尉正冬服单薄寺卿蔡法度欲将襦与之惮其清严不敢啓口【南史】
　　黄覇持平
　　汉宣帝闻黄覇持法平召为正数决狱廷中称平
　　比干济活
　　汉张汤与何比干同时为寺正汤持法深而比干务仁恕数与汤争所济活者千数
　　罪宥所疑
　　魏司马芝迁大理正有盗官绢置都厠上者吏疑女工収以付狱芝曰刑罪之失失在苛暴今赃物先得而后讯其辞若不胜掠必致诬服诬服之情不可以折狱且简而易从大人之化也不失有罪庸世之治耳今宥所疑以隆易从之义不亦可乎太祖从其议【魏志】
　　推察得情
　　苏琼为廷尉正时毕义云为御史中丞以猛暴任职理官忌惮莫敢有违琼推察务在得情雪者甚众寺署台按始自于琼也【北史】
　　上应正论
　　唐王志愔为大理正奏言法令者人之隄防不立则人无所禁窃见大理官员多不奉法以纵罪为寛恕以守文为苛劾遂上应正论以见志【唐书】
　　奏明律令
　　魏陈琳桥奏琳明律令徴拜廷尉正
　　持法平允
　　宋范旻质之子也判大理寺正持法平允【太宗实録】
　　议狱平允
　　孔承恭迁大理正议狱平允权判大理少卿【南丰制】
　　大理寺丞
　　歴代沿革晋武帝咸宁中因曹志上书请廷尉置丞隋改为勾检官唐置丞六人掌分判寺事正刑之轻重宋神宗复置大理狱丞四员命少卿举官元丰五年命莫君陈等九人为大理寺丞始自朝廷差官也旧制断刑寺丞六员建炎三年减三员治狱寺丞减二员元仍唐宋旧置大理寺丞
　　羣书要语前为廷丞察狱详刑颇闻敬谨【白集行薛元赏制】眷兹廷尉设属惟良尔通敏有称宜丞寺事【初寮制】宜丞棘路【胡文恭行皇甫采制】往丞法卿【张子谅制】防丞理官【张靖制】进丞法局【徐仲容制】进丞谳寺【郭京制】稍迁谳丞【刁总制】用除棘路之丞往治竹刑之书【王尹制】擢丞京司典治刑谳【吕湜制】治谳之丞【尹立制】往司李法之谳【李伟制黄帝李法见汉书胡建】进丞卿谳【晏詹制】擢任法卿之丞防司刑谳之典【并胡文恭行毛维藩制】法卿贵丞【公是行畅均制】往赞廷理【符穆之制】
　　古今事实
　　生死所遇
　　唐杜景佺徐有功为司刑丞与来俊臣侯思止同理狱人称之曰遇徐杜必生遇来侯必死
　　生死不离
　　胡元礼自丞迁少卿尝出一死囚元礼判杀之曰元礼不离刑曹此人无活法李日知报曰日知不离刑曹此人无死法竟以两状申日知果直【御史台记】
　　上大寳箴
　　张蕴古太宗初即位上大寳箴太宗嘉之赐以束帛除大理丞初河内人李好徳素有风疾而语渉妄妖蕴古究其狱称好徳癫病有徴法不当坐御史权万纪劾蕴古情在阿纵奏事不实太宗大怒小子乃敢乱吾法耶令斩于东市太宗寻悔因发制凡决死皆命所司五覆奏自蕴古始
　　解善才罪
　　武卫大将军权善才坐误斫昭陵栢树仁杰奏罪当免职髙宗令诛之仁杰曰陛下必用变法请从今日始臣不敢奉制杀善才陷陛下于无道帝意觧善才因而免死
　　用法寛平
　　李日知迁司刑丞时用法严急日知独寛平无寃滥者【唐书】
　　断狱无寃
　　狄仁杰为大理丞周嵗断狱一万七千人时称平恕无寃诉者
　　防陈邉事
　　宋天圣中大理寺丞石延年上书陈十防乞选练兵级言西夏必叛朝廷不以为然及元昊反上思其言召见乞奉使河东籍兵囘称防上曰知卿才久矣
　　书言还政
　　石延年迁大理丞上书言天子春秋已盛太后不当聴政及奉使河东囘得秘閤校勘
　　古今文集
　　古诗
　　江陵道中呈李孙三学士　　韩愈
　　栖栖法曹掾何处事卑陬生平企仁义所学皆孔周蚤知大理官不列三台俦何况清犴狱敲榜发奸偷悬知失事势犹恐罹罝罘
　　大理司直
　　歴代防革后魏永安三年髙穆奏置司直十人位在正监上不署曹事唯覆理御史检劾事唐置六人掌承制出使推覆若寺有疑狱则叅议之宋熈宁中置大理狱至元丰五年始命程嗣先四人为司直建炎三年诏断刑司直兼治狱司直其治狱司直罢元仍唐宋旧置大理司直
　　羣书要语【阙】
　　诗句不耻青袍故尤冝白髪新【李嘉祐送韦司直西行诗】清絶闻诗语防通岂法流家有衣鉢断狱尽春秋【东坡和许朝奉诗】骅骝事天子辛苦在道路司直非冗官荒山甚无趣【杜甫送髙司直寻封阆州诗】
　　古今事实
　　驰决狱
　　唐王祚为司直驰决狱所至仁平【唐书】
　　连署断狱
　　大理司直凡大理断狱皆连署【白氏六帖】
　　先进鱼书
　　司直凡承制而出先请鱼书以往【同上】
　　进列理官
　　钟邦彦除大理司直制【云　云】进列理官
　　大理评事
　　歴代防革汉宣帝初于廷尉置左右平秩六百石员四人后汉光武省右平惟有左平掌平决诏狱冠法冠魏晋以来无左右两平惟置廷尉平隋置大理评事唐贞观中褚遂良议重法官奏置评事十员掌出使推覆后加为十二员宋熈宁置大理狱至元丰五年始命张仲頴等十三人为评事隆兴二年诏大理评事以八员为额元仍唐宋旧置大理评事
　　羣书要语或问近世名卿曰若张廷尉之平【扬子】预叅评于诏狱【唐陈子昂为陈舍人让官表】评刑北寺鷞鸠之政无闻【同上】俾叅评谳之聫【胡文恭行陈知徳制】特宠法卿之属俾叅诏狱之评【赵真卿制】对司理法之平【王镒制】佐法卿之评【张希甫制】升属列卿平亭疑法【陈叔度制】擢任刑评【崔公孺制】俾评刑于卿属【喻祐甫制】刑谳是评【并胡文恭行马琮制】俾参议谳【初寮王恬制】秋官覆天下之狱而其属能平亭其所疑【王岐公集】
　　诗句廷评近要津【杜甫送王评事】勿嫌法官未登朝【韩诗】评事不读律士不寻常【张鷟车载斗量诗】伫闻明主用岂负青云姿【岑参送顔评事】棘寺初衔命梅仙已误身【刘长卿夜宴评事拜命诗】
　　古今事实
　　擢拜理评
　　唐杜暹授郑尉以清节见知华州司马杨孚公直士也深赏重之孚迁大理正暹坐公事下法司结罪孚谓人曰若此尉得罪则公清之士何以劝矣特荐之于执政由是擢大理评事
　　改授殿直
　　有陈舜封者举进士为大理评事因奏事颇言语防给举止类倡优上诘之自言其父承业善筝为都知上谓宰相曰此杂类安得任清望官盖执政不为国家区别品流之所致即改授殿直
　　其为置平
　　汉宣帝诏曰吏用法巧文滋深其为置廷平其务平之于是选用于定国黄覇等【汉书】
　　不冝广滥
　　晋顾荣迁拜廷尉平时赵王伦欲诛淮南王元允官属下廷尉议罪荣谓不冝广滥伦意觧頼荣济者甚众【中兴书】
　　以行能迁
　　马宫行能髙洁迁廷尉平【并同上】
　　上便冝除
　　晋何攀上便冝除廷尉平【晋史】
　　反覆诘对
　　敬昭道为评事时沂州有反者诖误坐者四百余人昭道反覆诘对执政无以夺诖误者悉免【唐新语】
　　叱咤风生
　　王敬由为评事奉使河南叱咤风生到广陵访裴谌谌曰评公使车留此一宿得无惊郡将乎【广记】
　　居九寺省
　　唐姚正操云自余以评事入台后相继不絶韩琬以为不然自则天好法刑曹望居九寺之首以此评事多入台迄今为雅故非正操所能升降也
　　号三紧官【又见拾遗门】
　　拾遗立紧评事出紧赤尉坐紧紧者以其御思按覆弹射不法也故俗号三紧官又大理刑狱之司自卿以下每以明详法理者为之吏部叅注拾遗评事皆以才望清高标格孤秀者署之俗号为三紧官【西京杂记】
　　古今文集
　　杂著
　　涿郡太守上宣帝书　　　　郑昌
　　圣王之法明刑者非以为理救衰乱之起也今明主躬垂明聴不置廷评狱将自正若开后嗣不若删定律令律令一定愚人知所避就奸吏无所防今不正其本而置廷评以理其究政衰徳怠则廷评将招权而为乱首矣
　　崔评事墓铭　　　　　　　韩愈
　　君讳谕陵安平人通儒书江南人士多从之逰汝州刺史吴郡陆长源引为防御判官表授试大理评事贞元十五年终于家铭曰朝之言嘻嘻夕之言怡怡皆入而出乘马而驰一日不见而死吁其可悲
　　裴评事墓志　　　　　　　栁宗元
　　穆曰起居郎生均州刺史均州与其弟大理裴伯言更为刑部郎用文吏名于朝善杜礼书长子曰某射进士防进大理评事当伐蔡及郓汴常为军首賛佐有劳元和十四年终于河南铭曰世守不迁秀于士乡不利有司爰客于梁梁秀其射乃相戎政宫臣理属【宫臣太子舍人理属大理评事】仍受国命南蔡北曹五载首兵柔刚辅理平视太平马牛既宁告成于京栈车幽草我来周道载饥载劳神夺其孝形经于洛魂其焉如



</div>
    <div class="pagination">
<a href="古今事文类聚_page391.html">上一页</a><span>...</span><a href="古今事文类聚_page387.html">387</a><a href="古今事文类聚_page388.html">388</a><a href="古今事文类聚_page389.html">389</a><a href="古今事文类聚_page390.html">390</a><a href="古今事文类聚_page391.html">391</a><span class="current-page">392</span><a href="古今事文类聚_page393.html">393</a><a href="古今事文类聚_page394.html">394</a><a href="古今事文类聚_page395.html">395</a><a href="古今事文类聚_page396.html">396</a><a href="古今事文类聚_page397.html">397</a><span>...</span><a href="古今事文类聚_page393.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
