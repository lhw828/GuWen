<!DOCTYPE html>
<html>
<head>
    <meta charset="UTF-8">
    <title>山堂肆考 - 第 331 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 331 页/共 632 页</h1>
    <div class="content">　　国史补唐长沙僧懐素自言得草圣三昧
　　得筋得骨
　　晋衞瓘字伯玉索靖字幼安俱为尚书郎俱善草书人号一台二妙二人皆学张伯英书瓘得英之筋靖得英之骨
　　工瘦工肥
　　南昌集懐素草工瘦张长史草工肥瘦硬易作肥劲难工又钟繇与胡昭并师刘徳升草书世传胡肥钟瘦
　　取燥取险
　　凡作楷墨欲干不可太燥行草则燥润相兼以润取妍以燥取险墨浓则笔滞滞则笔枯
　　得法得神
　　唐张旭苏州人善草书嗜酒每大醉呼呌狂走乃下笔或以头濡墨而书既醒自以为神不可复得世号张颠尝自言始见公主担夫争道及闻鼔吹而得笔法又观公孙大娘舞劒器而得其神后人论书得其法者惟崔邈顔真卿云东坡志林古人书法皆有所自张长史言观舞剑器而得神雷大简言聴江声而笔法进文与可亦言见蛇鬭而草书长殆非诬也
　　风送云收
　　法书苑张旭草书如孤蓬自振惊沙坐飞郑防草书如风送云收霞催月上释亚栖草书如飞鸟出林惊蛇入草
　　烟霏雾结
　　王逸少草书之妙烟霏雾结状若断而还连鳯翥龙盘状如斜而反正
　　老人陈牒
　　张旭为常熟尉有老人陈牒乞判宿昔又来旭怒其烦老人曰观公笔势竒妙欲以家藏耳因问所藏书老人出其父所藏旭视之叹曰天下竒笔也自是尽其法
　　寒士致简
　　有寒士与张旭为邻数致简得其报章遂鬻于市因以致富
　　笔法惊龙
　　羲之善草论者称其笔法飘若游云矫若惊龙
　　笔锋杀兔
　　李白草书歌行少年上人号懐素草书天下称独步墨池飞出北溟鱼笔锋杀尽中山兔
　　将以畅志
　　陆羽撰懐素传懐素疎放不拘细行饮酒以养性草书以畅志酒酣兴发遇寺壁里墙靡不书之贫无纸乃种蕉叶万株以供挥洒
　　俱得传名
　　释亚栖善草书自云凡书通即变王变子云体欧变右军体栁变欧阳体智永禅师褚遂良顔真卿李邕虞世南等并得中书法后皆自变其体俱得传名若执法不变号为书奴
　　春蚓秋蛇
　　梁萧子云擅名江表仅得成书无丈夫之气行行若萦春蚓字字如绾秋蛇卧王于纸中坐徐偃于笔下秃千兔之翰无一毫之筋穷万谷之波无半分之骨以兹播美非滥名耶
　　旱蛟毚兔
　　欧阳询贞元初为太子率更令尝书千文周越题云所谓如旱蛟得水毚兔走穴信不虚耶
　　一笔环写百字
　　唐吕向字子回工草书能一笔环写百字若萦发然世号连绵书
　　一纸令书八字
　　谈苑翰林院自五代以来字势轻弱笔体无法太宗即赐笔札求善书许自言首得蜀人王着即召为侍书着善草独步一时初以纸一畨令书八字又令书六字至一字皆极遒劲自是书体一变粲然可观
　　前缓后急
　　凡草书下笔之始须藏锋转腕前缓后急形势体状如龙如蛇意相钩连莫令间断仍须简畧为上不贵烦冗
　　左规右矩
　　黄山谷与党伯舟书大概楷法欲如快马斫阵草法欲左规右矩此古人妙处也
　　颇自矜夸
　　三辅决録赵袭为炖煌太守先是杜伯度崔子玉以工草称于前世袭与罗晖亦以能草颇自矜夸故张伯英与袭同郡太仆朱赐书曰上比崔杜不足下方罗赵有余按伯度操字子玉瑗字赵袭字元嗣罗晖字叔景
　　各有变态
　　凡草书之体如人坐卧行立揖逊忿争乘舟跃马歌舞擗踊一切变态各有义理不可忽也
　　以意传薛稷
　　唐魏征子叔瑜善草以笔意传子华及甥薛稷世称善书者前有虞褚后有薛魏
　　以书问东坡
　　东坡志林刘十五论李十八草书谓之鹦哥娇盖谓鹦鹉能言不过数句而已后十八书稍进问仆曰比旧日何如仆答曰可作秦吉了矣然仆此言有公在干侯之意
　　龙所见
　　赵壹非草书云草圣之兴上非天象所出下非河洛所吐中非圣人所造盖秦末官书烦冗羽檄分飞故为草趣急速耳今之学者不思其简易之指直以为崔杜之法龙所见也鑚坚仰髙忘其罢劳夕不遑息昃不暇食十日一笔月数丸墨领袖如皁唇齿常黑然其为字无益工拙亦效颦者之憎丑学步者之失节也
　　江山所助
　　黄山谷自作草圣后余居开元寺之怡偲堂坐见江山此中作草似得江山之助
　　不治他技
　　韩愈送髙闲上人序往时张旭善草书不治他技喜怒窘穷忧悲愉佚怨恨思慕酣醉无聊不平有动于心必于草书发之故其书变动犹鬼神不可端倪以此终其身而名后世今闲之于草书有旭之心哉
　　不践古人
　　东坡评草书古人云匆匆不及草书此语非是若匆匆不及是平时有意于学此弊之极遂至于周越仲翼无足怪也吾书虽不甚精然自出新意不践古人是一快也
　　笔迹雄杰
　　杨风子善草书笔迹雄杰有二王顔栁之风以心疾致仕人号杨风子
　　笔法俊快
　　东轩笔録本朝尚书郎周越以书名天圣景祐间然笔法软俗无古气梅尧臣作诗闲淡无味时苏舜钦喜为健句而草书尤工尝曰吾不幸写字为人比周越作诗为人比梅尧臣良可叹也
　　篆书
　　衞恒四体书势两汉铭勒杂以古文篆籀及八分为之魏晋以还篆文遂盛郭忠恕法书苑曰自小篆散而八分生八分破而书出书悖而行书作行书往而草书圣自以下吾不欲观
　　文龙鳞
　　杂记体有六篆巧妙入神或象文或比龙鳞纡体放尾长翅短身扬波震激鹰跱鸾停
　　钗头鼎足
　　法书苑窦泉小篆賛曰钗头屈玉鼎足垂金
　　变科斗文
　　史记周宣王时史籀变科斗文以为大篆李斯变苍颉篇取籀省文谓之小篆
　　得螎匾法
　　湘山野録江南徐骑省铉善小篆映日视之画之中心有一缕浓墨正当其中乃笔锋直下不倒尝在画中耳铉尝自谓吾晚年始得螎匾法凡小篆喜瘦而长螎匾法非老笔不能按篆法匾者谓之螎匾徐铉称为老手石鼔文是也韩愈有石鼓歌欧阳永叔有跋石鼔文
　　象形
　　剪刀篆韦诞所作象其形也
　　垂脚
　　小篆俗皆喜长太长则无法但以方楷一字半为度一字为正体半字为垂脚脚不过三凡有三脚当以正脚为主余畧收短如旛脚可也若生甘之等字却以上出为脚如草木之为物正生则上出枝倒悬则下出枝耳
　　本于务光
　　薤叶篆曹喜本务光之法垂枝浓直以小篆书之按务光尧时人尝作倒薤之书
　　始于衞瓘
　　栁叶篆始于晋衞瓘
　　书章表
　　垂露篆防缀轻盈象露之垂曹喜以书章表
　　观星象
　　璎珞篆始于刘徳升观星象为之
　　方圆流峙
　　唐李阳氷上季大夫论古篆阳氷志在古篆殆三十年想见前人遗迹美则美矣惜其未有防画但偏旁模刻而已乃复仰观俯察六合之际于天地山川得方圎流峙之形于日月星辰得经纬昭囘之度于云霞草木得霏布滋蔓之容于衣冠人物得揖逊周旋之体于须眉口鼻得喜怒惨舒之分于虫鱼禽兽得屈伸飞动之理于骨角齿牙得摆拉咀嚼之势
　　劲健端妙
　　法书苑释无惑同安人为翰林待诏善小篆劲健端妙士大夫藏以为宝徐铉郑文宝查道髙绅等皆江东人虽称善篆弗能及也
　　玉筯
　　唐舒元舆篆志秦李斯变苍颉籀文为玉筯篆成一家法式歴两汉三国至隋更八姓无有出其右者赵郡李氏子阳氷生皇唐开元天子时独能穷入篆室隔一千年而与李斯相见其格峻其力猛天以字宝瑞吾唐矣又阳氷篆字人不能及号书中虎又号笔虎
　　金剪
　　续仙传唐司马承祯字子徽善篆书别为一体号金剪书
　　书
　　秦下邽人程邈字元岑为县狱吏得罪始皇幽系云阳狱中在狱覃思十年易小篆为书三千字奏之始皇大喜免其罪用为御史
　　竹简写尚书
　　尚书序鲁共王壊孔子旧宅于壁中得先人所藏古文虞夏商周之书皆科斗文字时人无能知者乃为文更以竹简书之
　　绢素写文选
　　唐裴行俭工草中宗尝给绢素诏写文选秘爱其法行俭每曰褚遂良非精笔佳墨未尝辄书不择笔墨而妍捷者唯余与虞世南耳
　　刻蔡邕书
　　汉灵帝命蔡邕为古文篆书刻于石碑碑始立观视及模写者车千余辆拥塞街巷
　　变右军法
　　王献之善书变右军法为今体字画秀媚妙絶时伦与父俱得名其章草疎弱殊不及父有问羲之云世论卿书不逮献之答曰殊不尔也他日见献之问尊君书何如献之不答论者曰君固当不如献之笑而不答曰人那得知也
　　逼真世南
　　法书苑唐太宗学虞世南书每难于戈法一日书戬字召世南补写其戈以示魏征曰朕学世南书似尽其法卿看之征曰天笔所临万象不能逃其形非臣所可拟抑观圣作惟戬字戈法逼真上深叹其藻识
　　超逾子敬
</div>
    <div class="pagination">
<a href="山堂肆考_page330.html">上一页</a><span>...</span><a href="山堂肆考_page326.html">326</a><a href="山堂肆考_page327.html">327</a><a href="山堂肆考_page328.html">328</a><a href="山堂肆考_page329.html">329</a><a href="山堂肆考_page330.html">330</a><span class="current-page">331</span><a href="山堂肆考_page332.html">332</a><a href="山堂肆考_page333.html">333</a><a href="山堂肆考_page334.html">334</a><a href="山堂肆考_page335.html">335</a><a href="山堂肆考_page336.html">336</a><span>...</span><a href="山堂肆考_page332.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
