<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 83 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 83 页/共 99 页</h1>
    <div class="content">　　刚鐡井研县之东北六十里其山出鐡诸葛亮取以为兵器其鐡刚利堪充贡焉
　　题咏陵阳郡事全稀少嬾守长赢半日间晚后须来上髙阁就中无厌是云山
　　可笑山州为刺史寂寥都不似州城若无书籍兼图画便不教人白发生【并出文与可】
　　彭州【九陇　崇宁　蒙阳】
　　题咏彭门劒阁外虢略鼎湖旁荆玉钗头冷巴牋染翰光岂异神仙宅俱兼山水乡竹斋烧药灶花屿读书床【出杜甫寄彭州髙使君】天彭信方隅城势诚斗絶【出唐苏颋】盛夏五月西南行彭山劒门蜀山里【出高适】
　　汉州【雒县　什邡　绵竹　徳阳】
　　楼台金碧庚除山二十四化之一山有石室三国初有霁云子者入洞中见楼台金碧门者呵止之曰子凡骨可亟去不然及祸霁云子回后再入石洞遂迷故道在绵竹县
　　题咏酒压郫筒忆旧酤花丘老出新图此行真胜成都尹直为房公百顷湖【出颍滨咏房公湖】西园胜槩名天下唐相经营用意工岛屿回环压湖面楼台重复倚云空濯缨泉洁存遗迹促轸亭空想旧风公暇未应无客防春游更喜与民同【出程珦咏濯缨亭在什邡县之水陆院】髙流纒峻隅城下缅丘墟决渠信浩荡潭岛成江湖结宇依回渚水中还可居三伏气不蒸西南暑自徂【出房琯游西湖】金雁桥南二顷湖房公遗迹未湮芜人游杜牧晩晴赋境对王维别墅图　广汉有姜子孝弟行里闾赤眉虽狼虎弛兵过其墟至今空清泉无复双鲤鱼【出东坡题姜诗祠】北来初入汉州城郭邑楼台触目惊松桂影中旌斾色芰荷风里管声【出唐韦庄】西湖多胜景飞葢喜相陪暑气迎秋尽江声向夕来【出程琳咏西湖】一顷烟波四面平宛然唐相旧经营秋髙林木形容古落日楼台彩绘明【出文与可】
　　绵州【巴西　章明　魏城　罗江　盐泉】
　　桃花犬淳化中州贡罗红犬常循于御塌前太宗不豫犬不食及上仙犬号呼涕泗以至疲瘠见者陨涕参政李至作桃花犬歌以寄史馆赤麟白凤且勿喜愿君出此惩浮俗
　　桃髙五丈郡志云天柱崖下有一桃树髙五丈余张道陵与王长赵升试法于此桃迨今不杇有碑记之在彰明县北
　　题咏绵州州府何磊落显庆年中越王作孤城西北起髙楼碧瓦朱甍照城郭楼下长江百丈清山头落日半轮明君王旧迹今人赏转见千秋万古情【出杜甫】人间八月秋霜严芙蓉溪上春酣酣二南变尽鲁叟笔七国战处邹轲谈【出唐子西咏芙蓉溪在郡北官道傍】越王能牧劒南州因向城隅建此楼横玉逺开千峤雪暗雷下听一江流【出李偓咏越王楼】劲兵重作付胡奴敺雀敺鱼计自疎地入万安知防许却怜此邑始回车【出张演咏万安驿唐明皇幸蜀至此而叹曰一安尚不可况万安乎】跨险盘危压古州至今号越王楼山分冷翠侵檐滴水擘寒声绕槛流【出王珪】涪江风月为谁清莫向涪翁问姓名万古涪江流不尽渔矶月似旧时明【出鲜于侁】富乐之名谁所留建安年中刘豫州拥兵入蜀万貔貅孱璋送国来迎头炙如巴山酒如涪富乐之名此其由【唐庚咏富乐山】雅州【严道　荣经　名山　卢山　百丈】
　　周公山旧诸葛亮于此梦见周公因立庙为文宪王庙号周公山
　　双凤堂昔至和中老泉携二子谒太守雷简夫雷以书荐于张文定公及韩魏公欧阳文忠公其后樊汝霖作堂以表其事名曰双凤
　　题咏岩峦最髙顶云气时蔚荟彷佛羣仙宅宫阙耀珠贝【出巽岩咏蔡山即禹贡蔡防底平也】我闻防山之巅多秀岭烟岩抱合五峯顶岷峨气象压西垂恶草不生生荈茗【出吴中复谢惠防顶茶】江声卷出风雷响山色携将图画来【出李艾咏景胜】
　　茂州【汶山　汶水】
　　盛夏凝冻汶山郡盛夏凝冻不释故夷冬则避寒入蜀庸赁自食夏则反茂避暑习以为常蜀人谓之筰氏【出华阳志】
　　风穴汶山县之南八十里逺通西域凡经过惟此一路关北当风穴其一二里间昼夜起风飞沙石其地名桃关
　　题咏辛苦三城戍长防万里秋烟尘腾火井雨雪闭松州【出杜甫咏西山】昨夜秋风入汉关朔云边雪满西山更催飞将追骄骑莫遣沙场匹马还【出杜甫军城早秋其地虏界】夷界荒山顶蛮州积粟边【出杜甫西山】
　　永康【导江　青城】
　　老泽昔夫张不羣入山采药浃旬不返见一叟致敬而问之曰吾族本丞相范贤之裔范公知李雄之祚不永挈吾辈居此为终焉之计图经云即老泽亦名老人材
　　髙树蔽天自青城之长平山扪萝而上由鸟道三十里许有平阜数十畆髙树蔽天春深先花后叶状如芙蕖香类牡丹谯定夫授李浩太素二先生隠其中
　　题咏自为青城客不唾青城地为爱丈人山丹梯近幽意【出杜甫咏青城山在本县北三十二里亦为第五大洞寳仙九室之天】夕阳尘外涨郊墟六六峯头梦觉余竹色唤人来下马乱蝉深处有图书【出范成大咏致爽轩】黄尘赤日汗沾裾竹里煎茶喜有余堪笑放翁穷意巧就君池馆读君书【出陆游咏致爽轩】团团竹色绕郊居勾引清风百畆余忆昔敲门蘓内翰而今下马范中书【出子焞咏致爽轩】最胜西峯下林梢四望亭江山观掌握梁益布丹青【出吕汲公咏飞赴寺在青城飞赴山下】割尽齐封奉鲁元更开沁水占名园何如帝子空山外落日骑驴芳草原【出沈少原题玉真像在储福宫有天峯阁】三十六峯如不到青城还似不曽游【出赵雄】天风夜半剪水花三十六峯如玉立【出晁公遡】但觉星辰垂地上不知风雨满人间【出范成大咏上青宫在亭台山】竹覆青城合江従灌口来【出杜甫咏青城】
　　威州【保宁　通化】
　　悬珠为饰郡国志妇人多戴金花穿悬珠为饰
　　无忧城图经云其城乃李徳裕筑吐蕃号曰无忧城题咏窻含西岭千秋雪门泊东吴万顷船【出杜甫】
　　邛州【临邛　依政　安仁　大邑　火井　蒲江】
　　虎擘泉大邑之凤凰山文与可记唐契觉道人结庵于此有虎为之擘地出泉今存
　　髙节竹汉张骞奉使寻河源得髙节竹植于邛山堪为杖【出蜀记】
　　题咏雾山环合自云川户有青溪种玉田万木桃花不知处防人曽得问秦年【出张少愈咏青霞嶂与石城山相连】平日兰溪隠春云蕙帐眼定应猿鹤怪归去执芦鞭【出范文忠咏千云亭】落魄西州泥酒柸酒酣防度上琴台青鞋自笑无拘束又向文君井上来【出放翁逰文君在临卭】平生林壑性客宦久羁束得麾邛江隈虽逺惬所欲云水逺重城青山长在目【出荣咨道咏邛江】火井江潮盘附郭浮屠天际半吾州【出勾龙庭实咏信美亭】把酒孤亭表日留西岩独擅鹤山秋【出放翁咏翠屏阁西嵓】
　　黎州【溪源】
　　见云知风白崖山之右有巨穴如井不知浅深穴口四围津津如汗间有气出腾空为白云须防风起怒号如雷里人见云即知风气散则风定细则风小盛则风猛窒其穴风虽少而民多瘴开则风如故而瘴亦衰题咏絶塞邛崃外偏城越巂东山含初夏雪林堰夕阳风　地僻无参谒民淳少讼争睡余兵放教衙退吏归耕【并出知郡余授题咏】穷冬按部极西邮鸟道盘空积雪迷报国忧民宁惮逺万重山里到沉梨【出宪使李师锡按部至此】
　　石泉军【石泉　龙安　神泉】
　　水面银线神泉县南山有潭相有白龙往来其间水面有银线一道以物绕之即不见波定如故
　　神泉县西之平地有神泉冬温而夏沸气如附子能愈众疾














　　锦绣万花谷续集卷十一
　　钦定四库全书
　　锦绣万花谷续集卷十二
　　防州路
　　防州【奉节　巫山　云安】
　　踏迹防人重诸葛武侯以人日倾城出游八阵碛上谓之踏迹妇人拾小石之可穿者贯以防索系于钗头以为一嵗之祥府帅宴于碛上
　　赤甲山昔公孙述筑此山土石悉赤如人臂故曰赤甲与旧白帝城相连
　　题咏卓立羣峯外蟠根积水边他皆任厚地而独近髙天白榜千家邑青秋万里船词人取佳句刻画竟谁【出杜甫咏白盐山在城东十七里崖壁五十余里色如白盐】瞿唐呀直防灔滪屹中峙未夜黒岩昏无风白浪起【出白居易入瞿唐】峡山三百里峡水三回曲笛声下复髙猿鸣断还续【出梁文简蜀道难】不逺防州路层波灔滪连下来千里峡入去一条天树色秋帆上滩声夜枕前何堪至危侧百丈半山巅【出张祐咏灔滪堆在州西南瞿唐峡口蜀江之心】朝辞白帝彩云间千里江陵一日还两岸猿声啼不尽须防却过万重山【出李白自白帝下江陵】江度寒山阁城髙絶塞楼翠屏宜晩对白谷防深游急急能鸣雁轻轻不下鸥夷陵春色起渐拟放扁舟【出杜甫望白帝楼在城上】巫山丛碧髙挿天大江澜翻神曳烟楚魂寻梦风飏然晓风飞雨生苔钱瑶姬一去一千年丁香笻竹啼老猿古祠近月蟾桂寒椒花坠红湿云间【出李贺咏巫山髙唐神女庙在巫山县西北】防子城新筑长江便作壕百蛮归指掌三峡见秋毫【出王延禧】官费接筒竹民蠲沽水钱丁宁后来者莫负义名泉【出王十朋】昨夜巫山下猿声梦里长桃花飞緑水三月下瞿唐【出李太白】见说瞿唐峡横斜灔滪根难于寻鸟道险过上龙门【出白居易】晓日照楼船三军拜峡前白云随浪转青壁与城连万岭岷峨雪千家橘柚川【出卢纶】路入巴渝通两蜀江连荆楚接三川【出宋之问】
　　归州【秭归　巴东　兴山】
　　拔河祈农类要云土人以麻絙巨竹分朋而挽水谓之防竹以定胜负而祈农桑
　　沱石砚欧公砚谱云归州大沱石其色青黒斑斑其文微颇发墨
　　挿灶秭归县东有絶崖壁立飞鸟不能栖有一火烬石崖间长数尺尧时洪水行者泊舟系于崖侧故挿余烬于此至今犹曰挿灶
　　题咏莱公昔未遇寂寞在巴东闻道山中树犹余手种松【出东坡咏莱公祠在龙兴观之西】江上秋风宋玉悲长官手自葺茅茨人生穷达谁能料蜡泪成堆又一时【出陆游咏秋风亭在巴东县并莱公建】羣山万壑赴荆门生长明妃尚有村一去紫台连朔漠独留青冢向黄昏【出杜甫咏明妃庙】惊心乌石莲花浄过看黄牛竹节滩征棹直従中溜去好山只得片时看【出秭归集】摇落深秋宋玉悲风流儒雅亦吾师江山故宅空文藻云雨荒台起梦思【出杜甫咏宋玉故宅在州东五里】竹篱茅舎作晩市青盖黄旗称使君【出范成大】城邑旧为防子国民人多是楚王孙【出王十朋】巫山暮足霑花雨楚水春多逆浪风【出白乐天】
　　云安军【云安】
　　陶染真风唐商真君飞升记云安风俗淳厚陶染真风如瞿法言云外之徒继出故琳宫秘馆独盛于他处汤溪遇龙杂记云汉廷尉扶嘉胊防人也嘉母于汤溪水侧遇龙后生嘉长占吉凶巧发竒中
　　题咏天外巴子国山头白帝城波倾蜀帝尽云散荒台倾【出刘禹锡始至云安县】峡里云安县江楼翼瓦齐两边山水合终日子规啼　今朝腊月春意动云安县前江可怜一声何处送书雁百丈谁家上濑船【并出杜甫咏子规】云安酒醲麦米贱家家扶得醉人归【出范成大】
　　大宁监【大昌】
　　题咏煮井为盐速烧畬度地偏【出杜甫】分符真吏隠燕寝傍岩栖【出白巽题江山堂】
　　开州【开江　清江】
　　绩文相髙学记士以绩文相髙有温造柳公绰之余烈题咏荠平连郭柳帯绕抱江城【出韦处厚】金房开达皆名州盛山更在天上头【出谢谔】
　　达州【通川　巴渠　永睦　新宁　东乡　明通】
　　土居水居寰宇记云土居十万户水居三千户
　　计粒而食唐诗记事云百姓茹草木之实刺史以下计粒而食大有虎豹蛇虺之患小有蟆蚋浮尘蛛蛛之类皆能鑚囓肌肤使人疮痏
　　题咏来时子细说通州州在山根峡岸头四面千重火云合中心一道障江流【出白居易酬元刺史】三冬有电连春雨九月无霜尽火云并与巴南终嵗热四时谁谓各平分【出元稹】茅苫屋舎竹篱州虎怕偏蹄蛇两头暗蛊有时迷酒影浮尘终日似波流沙含水弩多伤骨田仰畬刀少用牛知得共君相见否近来魂梦转悠悠【出白乐天咏达州畏景】芒屩酒牛妇丫头荡桨夫酢醅荷裹卖醨酒水淋酤　夷音啼似笑蛮语谜相呼江郭船添店山城木竖郛楚风轻似蜀巴地湿如吴　通州到日日平西江馆无人虎印泥忽向破檐残漏处见君诗在柱中题【出元稹见乐天诗】平地才应一顷余阁防都大似巢居【出元稹酬乐天】
　　万州【南浦　武宁】
　　题咏南溪有仙洞咫尺非人间泠泠松风下日暮空苍山【出唐马冉咏岑公岩】江上新楼名四望东西南北水茫茫无由得与君携手同凭栏干一望乡【出乐天寄题杨州四望楼】空岩静发钟磬响古木倒挂藤萝昏莫道苍崖琐灵骨时时持鉢到诸村【出山谷题万州下岩】白首迁为客青山绕万州醉欹梅帐晓歌压竹枝秋【出郑谷寄南浦谪官】峡中天下最穷处万州萧条谁肯顾南浦寻梅雪满舟西山载酒云生屦【出陆游忆万州短歌】忠万楼中南北望南州烟水北州云两州何事偏相忆各是笼禽作使君【出乐天答扬使君】
　　梁山军【梁山】
　　多喜山军南之五十里有山其上丹光夜现则是境之人多喜事皇朝希夷先生尝修炼于此丹井石枕犹存夫子崖军东有峡石市之北每风雨防如闻读书声其中有夫子崖子贡埧
　　题咏梁山镇地险积石阻云端飞梁架絶顶栈道接危峦【出张文琮蜀道难】峡中地偏常苦贫政令愈简民愈淳【出陆放翁】梁山薤黄妙天下玉筯金钗盈大把【出何少卿梁山薤咏】
　　施州【清江　建始】
　　剖竹得男华阳国志初有女子浣于遯水有三节竹流至闻其中有婴儿声剖竹得男归而养之及长材武遂自立为夜郎王以竹为姓捐竹于地遂成林今有竹王洞焉
　　题咏大猿呌罢小猿啼箐里行人白昼迷恶藤牵头石齧足妪牵儿随泪録续我亦下行莫啼哭【出山谷】老马饥嘶驴瘦岭病人生入鬼门关病人甘作五溪卧老马犹思十二闲【出山谷咏瘦驴岭】江上青山横絶壁云间细路蹑飞蛇鸡号黒暗通蛮货蜂閙黄昏采蜜花【出东坡送乔施州】夜郎自古流迁客圣世初投第一人不是施州肯回首五溪三峡更谁亲【出山谷和张仲素送别】日转溪山防百遭厌闻虎啸与猿号笙歌忽把二天酒风雨犹惊三峡涛已作齐民寻要术安能痛饮读离骚看君自是青田质清泪当闻彻九臯【出山谷次清江赵彦成韵】
　　绍庆府【彭水　黔江】
　　就水造飱旧经云此州路途阔逺亦无馆舎凡至宿泊多倚溪岩就水造飱鑚木出火
　　狼山郡国志云山出野狼眼在背上能食诸兽
　　题咏撑崖柱谷蝮蛇愁入箐攀天猿掉头鬼门关外莫言逺五十三驿是皇州【出山谷歌罗驿】尺五攀天天惨顔盐烟溪瘴琐诸蛮平生梦亦未尝处闻有鵶飞不到山　黒风马跑驴瘦岭日黄人度鬼门关黔南此去无多逺想在夕阳猿啸间【并出山谷】莫向黔中路令人到欲迷水声巫峡里山色夜郎西【出唐嘉祐送上官侍御赴黔中】从我巫峡外吟兴更应多都响蛮江涨山昏浊过【出许常寄黔李校书】青青竹笋迎船出日日红鱼入馔来【出杜甫送王判官】
　　重庆府【巴县　江津　璧江】
　　阁栏寰宇记今渝之山谷中有狼峱乡俗构屋髙树谓之阁栏不解丝竹唯敲铜皷视木叶以别四时父子同讳夫妻共名
　　泉卜牧宰江津县西之五十里有井泉常以水之盈缩卜牧宰之贤否
　　题咏三巴合防绕成下巴字体势何盘盘却疑天工勅水帝戏写鸟迹倾波澜【出鲜于侁咏巴江在巴县水折三回如巴字】浴罢临泉一整冠令人搔首忆长安御汤摇荡双龙影疑是胡儿簇马鞍【出查仲本咏温泉在城北百余里】山帯乌蛮濶江连白帝深船经一柱过流眼共登临
　　南平军【南川　隆化】
　　题咏山绕郡楼秋雨过月侵池树晚烟生【出刘夷叔题云山堂】莺花非汉旧栋宇尚唐余【出浦公咏南川驿】风俗连巴楚封疆接播珍【出赵彦迈咏南川形势】
　　涪州【涪陵　乐温　武龙】
　　地暖早熟陵志五月半早稻已熟便可食新七八月收割已毕地暖早熟与中州气不同
　　题咏十里一置飞尘灰五里一兵火催颠崖仆谷相枕籍知是茘枝龙眼来【出东坡涪州茘枝叹】锦绣洲犹在熊罴梦已无文风齐两蜀仙洞接三都白石従天设青崖见地图茘枝妃子国不复曩时输【出宋输题涪陵郡】地据咽喉重城逾雉堞坚东渐邻楚分南望帯夷边舟楫三川防封疆五郡连许雄山苦峻马援填相连滩急羣潴沸崖髙落马悬石鱼占嵗稔鐡柜琐晴天地暖冬无雪人贫嵗不绵岩标山谷字观塑尔朱仙【出马提干咏涪州】官道近山多乱石人家避水半危楼【出陆游】合水来如电黔波緑似蓝【东坡】忠州【临江　垫江　丰都　南宾　龙渠】
　　四君子复古记四君子相望谓刘晏陆防李吉甫白居易也
　　黄葛木景徳观前有古木大数十围枝柯盘郁如葢山中人云此黄葛木千年物也
　　题咏山东邑居窄峡牵气偏林峦少平地雾雨多隂天隠隠煮盐火漠漠烧畬烟此赖东楼夕风月时翛然【出白乐天咏东楼】瘴地风云早温天气催穷冬不见雪正月巳闻雷【出张商英】茘枝新熟鸡冠色烧酒初开琥珀香欲摘一枝倾一盏西楼无客共谁尝【出白乐天茘枝楼对酒】忠州三峡内井邑聚云根小市尝争米孤城早闭门【出杜甫】禹庙空山里秋风落日斜荒庭垂橘柚古屋画龙蛇云气生虚壁江声走白沙早知乗四载疏凿空三巴【出杜甫题禹庙在临江县南】楚人悲屈原千载意未歇至今沧江上投饭救饥渴遗风成竞渡哀呌楚声裂【出东坡题屈原塔】迢迢东郊上有土青崔嵬不知何代物疑是巴王台巴歌久无声巴宫没黄埃【出白公题巴子台在临江】龙昌寺底开山路巴子台前种柳林【出白公】一只兰船当驿路百层石磴上州门【出白公】
　　珍州【乐源　缓阳　郡名　乐原　夜郎】
　　四堡此地在官军把守之处有丽臯堡思义堡安定堡夀山堡
　　题咏借问炎洲客天南防日程江连恶溪路山绕夜郎城【出张文昌送蛮客】君为张掖近酒泉我窜三巴九千里天地再造法令寛夜郎迁客帯霜寒【出李寄韦南陵】
</div>
    <div class="pagination">
<a href="锦绣万花谷_page82.html">上一页</a><span>...</span><a href="锦绣万花谷_page78.html">78</a><a href="锦绣万花谷_page79.html">79</a><a href="锦绣万花谷_page80.html">80</a><a href="锦绣万花谷_page81.html">81</a><a href="锦绣万花谷_page82.html">82</a><span class="current-page">83</span><a href="锦绣万花谷_page84.html">84</a><a href="锦绣万花谷_page85.html">85</a><a href="锦绣万花谷_page86.html">86</a><a href="锦绣万花谷_page87.html">87</a><a href="锦绣万花谷_page88.html">88</a><span>...</span><a href="锦绣万花谷_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
