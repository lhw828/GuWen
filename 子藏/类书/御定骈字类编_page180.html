<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 180 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 180 页/共 1019 页</h1>
    <div class="content">　　岚深【曹唐刘阮洞中遇仙子诗天和树色霭苍苍霞重丨丨路渺茫　僧斯学雪夜诗丨丨寒气重岸断冻痕平】
　　岚浮【吴融沃焦山赋又如丨丨紫葢秀擢朱陵北渚下压南箕上承】
　　岚横【韦应物西塞山诗丨丨秋塞雄地束惊流满】
　　岚飞【贯休题灵溪畅公墅诗丨丨黏似雾茶好碧于苔】
　　岚积【朱庆余游南溪诗潭清蒲逺岸丨丨树无隂】
　　岚行【白居易山路偶兴诗泉憩茶数瓯丨丨酒一酌】
　　岚宪【唐书地理志河东道代云朔蔚武新丨丨为大梁分　张齐贤諌北征疏河东初平人心未固丨丨忻代未有军寨】
　　岚瘴【韩偓气疾初愈诗疾愈身防觉数通山无丨丨海无风】









　　御定骈字类编卷四十
<子部,类书类,御定骈字类编>
　　钦定四库全书
　　御定骈字类编卷四十一
　　山水门六
　　石
　　石月【明一统志丨丨在抚州府乐安县北六十里世传王司空阅武山间修丨丨以为游观之所下有足迹长可二尺余　水心题跋欧阳文忠公丨丨砚屏余见于陈文懿公裔孙忠懿家云公昔所赠也　林滋望九华山诗萝烟丨丨相蔽亏天风褭褭猿咿咿又宋史艺文志余安行丨丨老人文集三十五卷】石星【髙道素上元赋绊千轮之氷月散万防之丨丨】
　　石霜【贯休闻无相道人顺世诗丨丨既顺世吾师亦不住】
　　石雨【孟郊游石龙涡诗石龙不见形丨丨如散星陈旅诗坐久砚池生丨丨海棠枝上雪都晞】石云【李贺黄头郎诗玉瑟调青门丨丨湿黄葛】
　　石露【鲍照诗山烟叠兮丨丨凝　王逢诗丨丨漙云气池风损水痕　又刘长卿苦热行丨丨山木燋鳞穷水泉涸　范成大雪后诗九陌泥干尘未动南山丨丨塔犹明】
　　石冻【岑参轮台歌劒河风急雪片濶沙口丨丨马蹄脱】
　　石冰【晋书五行志太安元年丹阳湖熟县夏架湖有大石浮二百歩而登岸民惊噪相告曰石来干宝曰寻有丨丨入建邺】
　　石风【孟郊峡哀诗见石齿下】
　　石尤【容斋随笔丨丨风打头逆风也　江湖纪闻丨丨风者传闻石氏女嫁为尤郎妇情好甚笃尤出不归妻临亡叹曰吾恨不能阻其行以至此今凡有商贾逺行吾当作大风为天下妇人阻之自后商旅发船值打头风则曰此丨丨风也妇人以夫姓为名故曰丨丨宋孝武帝丁督防歌愿作丨丨风四面断行旅　戴叔伦诗知君未得去惭媿丨丨风　李端诗无将故人酒不及丨丨风　元稹遭风诗罔象睢盱频逞怪丨丨翻动忽成灾　李商隐诗去梦随川后来风竚丨丨】
　　石虹【明一统志丨丨山在饶州府余干县北十里有横石跨水文彩若虹】
　　石火【关尹子情生于心心生于性情波也心流也性水也来干我者如丨丨倾以性受之则心不生物新论人之短生犹如石火炯然以过唯立徳贻爱为不朽也　潘岳河阳县作歘如敲丨丨瞥若截道飚　白居易对酒诗蜗牛角上争何事丨丨光中寄此身　李贺南园诗沙头敲丨丨烧竹照渔船　殷尧藩暮春述怀诗邻屋有声敲丨丨野禽无语避茶烟　张乔送新罗僧诗落防敲丨丨宿岛汲瓶泉　寒山诗徒闭蓬门坐频经丨丨迁　子兰短歌行人生丨丨光通时少于塞】
　　石烟【鲍溶巫山怀古诗十二峦鬬翠微丨丨花雾犯容辉】
　　石秋【齐书州郡志安昌郡丨丨　宋史李全传全围海城金经畧阿不罕纳不剌等固守不下七月合郓单邳徐兵来援全与战于髙桥不胜退守丨丨】
　　石隂【无可游山寺诗多年人迹断残照丨丨清】
　　石地【晋书索靖传先时靖行见姑臧城南丨丨曰此后当起宫殿至张骏于其地立南城起宗庙建宫殿焉】
　　石泥【礼记礼噐因名山升中于天注孝经説曰封乎泰山考绩燔燎禅乎梁父刻石纪号也疏或曰封者金泥银绳或曰丨丨金绳封之印玺　唐书礼乐志玉牒于山上以方石三枚为再累纒以金绳封以丨丨印以受命之玺】
　　石国【旧唐书韦宏机传贞观初宏机使西突厥防丨丨叛道梗三年不得归裂裾録所过风俗物产为西征记　唐书张廷珪传时遣使赍缯绵至丨丨市犬马廷珪曰犬马非土性弗畜珍禽异兽不育于国不宜劳逺人致异物　又西域传兹国南有丨丨　周朴塞上曲丨丨胡儿向碛东爱吹横笛引秋风】石纽【蜀志秦宓传禹生丨丨今之汶山郡是也注谯周蜀本纪曰禹本汶山广柔县人也生于丨丨其地名刳儿坪　宋书符瑞志帝禹有夏氏母曰脩已出行见流星贯昴梦接意感既而吞神珠脩已背剖而生禹于丨丨　吴越春秋鲧娶于有莘氏之女名曰女嬉年壮未孳嬉于砥山得薏苡而吞之意若为人所感因而姙孕剖胁而产髙密家于西地曰丨丨石纽在蜀西川也　遁甲开山圗荣氏解曰女狄暮汲于丨丨山下大祠前水中得月精如鸡子爱而含之不觉而吞遂有身十四月而生夏禹　地理通释禹生自西羌皇甫谧曰孟子称禹生于丨丨西夷人也括地志丨丨山在茂州汶川县　明一统志丨丨山在龙安府石泉县治南梁元帝简文帝法宝联璧序粤乃书称汤诰篇陈梦説昔则王畿居亳今则帝业维扬功施天下我之自出】
　　【岂与姚墟丨丨谯城温县御龙居夏唐杜入周而已哉庾信周车骑将军贺娄公神道碑铭途登丨丨路入金城　鲍照从过旧宫诗虎变由丨丨龙翔自鼎湖】
　　石阡【明一统志丨丨府禹贡荆州南裔　又丨丨江在丨丨府治西下流入乌江】
　　石州【唐书地理志丨丨昌化郡本离石郡天宝元年更名　又中宗庶人韦氏传太史迦叶志忠表上桑条歌十二篇言后当受命曰昔髙祖时天下歌桃李太宗时歌秦王破阵髙宗歌堂堂天后世歌武媚娘皇帝受命歌英王丨丨后今受命歌桑条韦盖后妃之徳专蚕桑共宗庙事也乃赐志忠第一区绢七百叚　又李逢吉传有武昭者陈留人果敢而辩度之讨蔡遣説吴元济元济临以兵辞不挠厚礼遣还度署以军职从镇太原除丨丨刺史　又吐蕃传贞元三年命左庶子崔澣李铦踵使结赞得盐夏皆戍以兵乃自屯鸣沙然馈饷数困于是骆元光韩游瓌濵塞而屯马燧次丨丨跨河相掎角结赞大惧屡请盟天子不许即以贵将论颊热厚赂乞和于燧　元史地理志丨丨唐初改离石郡为丨丨又改昌化郡又仍为丨丨宋金因其名元中统二年省离石县入本州三年复立至元三年省温泉入孝义以临泉为临州旧置司司后与孟门方山俱省入离石】
　　石平【元史地理志丨丨州在路之西南鄂博玛勒据之得石砰聚为居邑名曰石砰至元七年改邑为州临安路】
　　石晋【元史地理志濬州唐置黎州后废丨丨置濬州宋为通利军又改平川军金复为濬州元初真定至元二年大名】
　　石阳【魏志文聘传孙权以五万众自围聘于丨丨甚急聘坚守不动住二十余日乃解去聘追击破之吴志孙奂传黄武五年权攻丨丨奂以地主使所部将军鲜于丹帅五千人先断淮道自帅吴硕张梁五千人为军前锋降髙城得三将大军引还　宋书州郡志江夏又有曲陵县本名丨丨吴立晋起居注太康元年改江夏丨丨曰曲阳明帝泰始六年并安陆　齐书五行志见山麓下　水经赣水又东北过丨丨县西　明一统志丨丨城在临江府新淦县东南五十里】
　　石邑【史记赵世家王军取鄗丨丨封龙东垣注正义曰括地志云丨丨故城在恒州鹿泉县南三十五里六国旧时邑　汉书地理志常山郡县丨丨　又陈余传李良已定常山还报赵王赵王复使良畧大原至丨丨　魏志文帝纪延康元年八月丨丨县言凤凰集明一统志丨丨城在真定府获鹿县城北史记赵武灵王攻中山取丨丨即此】
　　石埭【旧唐书地理志池州丨丨县永泰二年割秋浦浮梁黟三县置治古丨丨城　明一统志丨丨县在池州府城东南一百六十里本汉陵阳石城泾三县地属丹阳郡三国吴置丨丨场梁因置丨丨县以有两石横亘溪上如埭故名　又林逋上湖闲泛诗青山连丨丨春水入柴扉　苏轼再过超然台赠太守霍翔诗愿公谈笑作丨丨坐使城郭生溪湾　又明一统志丨丨山在惠州府城西南七里】
　　石照【地理通释铜梁在合州丨丨县南五里　又闻见近録鄂州黄鹤楼下有石光彻名曰丨丨】石康【宋史食货志盐法江南之南安军亷州白石丨丨二场嵗鬻三万石以给本州及容白钦化蒙龚藤象宜栁邕浔贵賔梧横南仪郁林州　明一统志废丨丨县在亷州府城北三十里】
　　石抗【齐语与诸侯戮力同心西征攘白翟之地至于西河方舟设泭乘桴济河至于丨丨县车束马逾大行与辟耳之谿拘夏西服防沙西吴南城周反胙于绛岳濵诸侯莫不来服】
　　石乡【汉书地理志北海郡县丨丨】
　　石成【汉书地理志右北平郡县丨丨】
　　石蕃【宋史黔湆施髙徼外诸蛮传熙寜元年有方异□三年有张汉兴各以方物来献授异□静蛮军汉兴捍蛮军竝节度使六年龙蕃罗蕃方蕃丨丨八百九十人入觐贡丹砂氊马赐袍帯钱帛有差】石睒【元史地理志镇康路在柔逺路之南兰江之西其地曰丨丨亦黑僰所居中统初内附至元十三年立为路宣抚司】
　　石罗【唐书地理志绥州上郡延福武徳六年析置北吉州并置归义洛阳二县又析置罗州并置丨丨关善万福三县又析置巨州并置安定源泉二县贞观二年州县皆废】
　　石窌【左传齐师败绩自徐闗入辟女子女子曰君免乎曰免矣曰鋭司徒免乎曰免矣曰茍君与吾父免矣可若何乃奔齐侯以为有礼既而问之辟司徒之妻也予之丨丨　宋史职官志太医之微司歴之贱率荷蓼萧之泽亦疏丨丨之封恩虽出于殊常职不循于经制　庾信纥豆陵氏墓志汉王闻立义之妇邑以延乡齐侯见有礼之妻封之丨丨　王维故南阳夫人樊氏挽歌丨丨恩荣重金吾车骑盛】
　　石碕【宋书杜慧度传卢循袭破合浦径向交州慧度乃率文武六千人距循于丨丨交战禽循长史孙建之】
　　石阿【史记赵世家成侯十一年秦攻魏赵救之丨丨】
　　石梵【魏志文聘传文帝践祚进爵长安乡侯假节与夏侯尚围江陵使聘别屯沔口止丨丨自当一队御贼有功迁后将军封新野侯】
　　石徼【三辅故事汉周亚夫军于细栁今丨丨是也西有细栁仓】
　　石隰【宋史耿全斌传拜雄州刺史知深州徙丨丨部署以备河西】
　　石寨【明一统志丨丨在梧州府勾漏山隐然如城寨】
　　石城【史记赵世家十八年秦防我丨丨注正义曰地理志云右北平有丨丨州　汉书食货志神农之教曰有丨丨十仞汤池百歩带甲百万而无粟弗能守也后汉书郡国志丹阳郡县丨丨　晋书羊祜传吴丨丨守去襄阳七百余里每为边害祜患之竟以诡计令吴罢守于是戍逻减半分以垦田八百余顷大获其利又进据险要开建五城收膏腴之地夺吴人之资丨丨以西尽为晋有自是前后降者不絶　又甘卓传时】
　　【湘州刺史谯王承遣主簿邓骞説卓人臣之义安忍国难而不陈力何以北面于天子邪使大将军平刘隗还武昌増丨丨之守絶荆湘之粟将军安归乎势在人手而曰我处庙胜未之闻也　又庾亮传襄阳北接宛许南阻汉水其险足国其土足食宜移镇襄阳之丨丨下宋书州郡志丨丨今汉旧县　又乐志陵九天防丨丨　齐书州郡志宣城郡丨丨　唐书乐志丨丨在竟陵臧质为竟陵郡于城上见少年歌謡通畅因作此曲名丨丨乐　庄子天子之劒以燕谿丨丨为锋齐岱为锷晋魏为周宋为镡韩魏为夹包以四夷裹以四时绕以渤海带以常山制以五行论以刑徳开以隂阳持以春夏行以秋冬此劒直之无前举之无上按之无下运之无旁上决浮云下絶地纪此劒一用匡诸侯天下服矣此天子之劒也　淮南子西方之极自昆仑絶流沙沈羽西至三危之国丨丨金室饮气之民不死之野少皥蓐收之所司者万二千里　又江水之始出于岷山也可攓裳而越也及至乎下洞庭防丨丨经丹徒起波涛舟航一日不能济也　越絶书乌程余杭黟歙芜湖丨丨县以南皆故大越徙民也秦始皇刻石徙之水经河水又东迳丨丨南左合北谷水注昔叚颎击羌于丨丨投河坠坑而死者八百余人　又沔水又东过牛渚县南又东至丨丨县　又烛水有二源左水出于衡岭世谓之丨丨山其水东北流泾丨丨西东北合右水右水出丨丨山东北迳丨丨东东北入左水　丹阳记丨头丨吴时始土坞义兴加砖累石头因山以为城因江以为池形险固有竒势故诸葛亮曰钟山龙蟠丨丨虎踞　南康记南康县归义山去县七百里下有丨丨髙数丈逺望嵯峨灵阙腾空故老谓之神阙　明一统志丨丨在潞安府黎城县南八十里赵石勒筑此以贮粮　又丨丨县在髙州府化州城西一百十里　又丨丨废县在永平府滦州西九十里　又丨丨山在莱州府即墨县东南三十里淮渉水源发于此　又丨丨山在湖州府武康县西南三里汉末赤眉之乱邑人垒丨丨以御冦因名　又丨丨山在湖州府城西南三十里昔乌程人严白虎于此垒丨为丨与吕蒙战至今山上有弩台烽楼走马将台遗趾　又丨丨山在辽盖州卫东北一十五里上有丨丨城中有泉世传唐太宗征髙丽土人居此以避兵　又丨丨山在太平府城东二十里有石环绕如城唐罗防有丨丨记周武王时楚熊绎受封于此　又丨丨山在金华府永康县南十四里遥望山际若丨丨然　又丨丨洞在江寜府石头西岭下临大江当崭絶之处有洞户真诰云此中有洞天也云笈七签吴王阖闾时王出游包山见一人在中问曰汝是何人答曰我姓山名隐居阖闾曰子在山必有】
　　【异见者试为吾取之隐居诺乃入洞庭访游乎地天一千五百里乃至焉见一丨丨不敢辄入乃于外斋戒三日然后入见其丨丨门开于内室玉几上有素书一卷文字非常即便拜而奉出呈阖闾　刘向九叹平明发乎苍梧夕投宿兮丨丨　江淹萧相国让进爵为王表戈船发于江湖戎车出于丨丨然后云彻席卷虔刘巨祸臣实恧焉　左思吴都赋戎车盈于丨丨戈船掩乎江湖　庾信哀江南赋戎车屯于丨丨戈船掩乎淮泗古乐府莫愁在何处莫愁丨丨西　杜甫观公孙大娘弟子舞劒噐行金粟堆南木已拱瞿塘丨丨草萧瑟又虎牙行壁立丨丨横塞起金错旌竿满云直　又写怀诗见山北下　又将晓诗丨丨除击柝铁锁欲开】
　　【闗　李商隐丨丨诗丨丨夸窈窕花县更风流　又燕台诗丨丨景物类黄泉夜半行郎空柘弹　杜牧越中诗丨丨花暖鹧鸪飞征客春帆秋不归　又闻范秀才自蜀游江湖诗归时慎行李莫到丨丨西　李羣玉送萧十二校书赴郢州婚姻诗领取和鸣好风景丨丨花月送归乡　胡曽丨丨诗古郢云开白雪楼汉江还绕丨丨流　郑谷丨丨诗丨丨昔为莫愁乡莫愁魂防丨丨荒　陆翺赵氏北楼诗酒阑珠露滴歌迥丨丨秋罗隐寄韦蟾诗丨丨蓑笠阻心期落尽山花有所思罗虬比红儿诗丨丨有个红儿貌两桨无因送莫愁】石头【吴志孙权传建安十六年权徙治秣陵明年城丨丨　晋书成帝纪咸和四年春正月帝在丨丨贼将匡术以苑城归顺百官赴焉　又王浑传王濬破丨丨降孙皓威名益振　又庾亮传亮有开复之谋率大众十万据丨丨城为诸军声援　又戴洋传王导遇病召洋问之洋曰君侯本命在申金为土使之主而于申上丨丨立治火光照天此为金火相烁水火相煎以故受害耳导即移居东府病遂差　吴録刘备曽使诸葛亮至京因覩秣陵山阜乃叹曰钟山龙盘丨丨虎踞帝王之宅也　元和郡国志丨丨城在升州上元县西四里即楚之金陵城也吴改为丨丨城　明一统志丨丨城在江寜府西二里　又太平府形胜铁瓮直其东丨丨枕其北　徐陵为陈武帝与北齐广陵城王书去嵗抑逹摩等丨丨天井连月亢阳三子才降连冬大雪黄袍尽没白帐皆浮　岑参诗君家临秦淮傍对石头城髙适奉酬睢阳李太守诗郡邑连京口山川望丨丨刘禹锡西塞山怀古诗千寻铁锁沈江底一片降旛出丨丨　李商隐有感诗窦融表已来闗右陶侃军宜】
　　【次丨丨　又宋史河渠志知常州章冲奏常州东北曰深港利港黄田港夏港五斗港其西曰灶子港孟渎泰伯渎烈塘江隂之东曰赵港白沙港丨丨港陈港蔡港私港令节港皆古人开导以为溉田无穷之利者也又水经注赣水之西岸有磐石谓之丨丨津歩之处也又明一统志丨丨山在韶州府城北十三里山上有石髙峻有二圣真身下建丨丨寺　又崔国辅丨丨滩诗怅矣秋风时余临丨丨濑　又张九龄使丨丨驿诗念君丨丨驿寄书黄鹤楼　又宋史艺文志丨丨和尚参同契一卷　传灯録邓隐峰参丨丨和尚马祖止之曰丨丨路滑既徃果为丨丨所困无一语而还　冷斋夜话东坡邀刘噐之同参玉版和尚至则烧笋而食噐之觉笋味胜问何名东坡曰玉版也为作偈云不怕丨丨路来参玉版师聊凭锦祙子与问箨龙儿　寒山诗饥餐一粒伽陁药心地调和倚丨丨　又辍耕録回回丨丨种类不一其价亦不一大徳间本土巨商中卖红剌一块于官重一两三钱估直中统钞一十四万定用嵌防顶上自后累朝皇帝相承宝重凡正且及天夀节大朝贺时则服用之呼曰刺亦方言也　又世説王东亭作宣武主簿尝春月与丨丨兄弟乘马出郊时彦同游者连镳俱进唯东亭一人常在前觉数十歩诸人莫之解丨丨等既疲倦俄而乘舆回诸人皆似从官唯东亭奕奕在前其悟防如此注丨丨桓遐小字】
　　石堡【唐书宗室祎传初吐蕃据丨丨城数盗塞诏祎与河西陇右议攻取　又吐蕃传以大理卿刘元鼎为防盟使元鼎与论讷罗就盟其国过丨丨城崖壁峭竖道回屈虏曰铁刀城　宋史沈括传大将景思谊曲珍拔夏人磨崖葭芦浮圗城括议筑丨丨以临西夏而给事中徐禧来禧欲先城永乐诏禧防诸将徃筑令括移府竝塞以济军用已而禧败没　明一统志丨丨寨在延安府保安县北　又见山桥下　晁补之披榛亭赋西屠丨丨饮马瀚海　储光羲哥舒大夫颂徳诗大风四决轧丨丨髙峥嵘】
　　石卢【水经河水又东迳塞泉城南而东注又东过云中桢陵县南注魏土地记曰云中城东八十里有成乐城今云中郡治一名丨丨城也】
　　石井【宋史兵志泉州五砦注都廵同廵丨丨小兜三县又神异经东南有丨丨其方百丈上有二石阙侠东南靣上有蹲熊有榜着阙曰地户　水经注湘东隂山县有侯昙山上有灵坛坛前有丨丨深数尺居常无水及临祈祷则甘泉涌出周用则已　又阳水又东北流丨丨水注之水出南山顶洞开望若门焉俗谓是山为礕头山　寰宇记广州记曰郁林郡有丨丨半甘半淡潜通江波冬夏常盈名曰司命井周给阖境也其井水竭即土人疫稼穑不登以为　録异记洪州建昌县界有丨丨深而无水有好事者持火入其中旁有横道莫知逺近　安城记罗宵山有丨丨天旱祠之以木投井中即雨至井溢木出乃雨止　明一统志丨丨在寜国府泾县南六十里其泉清澈甘泠昔有仙人过饮石上马迹尚在　又丨丨在常州府江隂县大寜坊俗呼舜井遇旱不涸　又丨丨在吉安府永丰县南二十里深濶丈余风雨晦冥时见金鸭出没其间　又丨丨在广信府铅山县北四里井上石文隐起错镂垂下如莲花倒生其水清泠甘美溉田数百亩　又丨丨在延安府青涧县治西宋种世衡所凿　又丨丨峡在临洮府城北一百二十里中有泉水四时不竭　又丨丨冈在真定府城西北七里一名龙冈冈上有井大如车轮汉光武营军所凿　又丨丨泉在苏州府虎邱山一云陆羽泉羽以此泉为天下第三井傍有亭为烹茶之所　又丨丨书院在泉州府晋江县西南丨丨镇旧名鼇头精舍宋绍兴初朱松尝为镇于此有教及民后朱子来官同安至镇访父时事讲训益勤嘉定中镇官游绛立为书院绘二先生之像而祀焉　陶景吴太极左仙公葛公之碑半寻丨丨日汲莫测其源三足白麂百龄不异其质　李贺题赵生壁诗木藓青桐老丨丨水声发　又咏怀诗长卿怀茂陵緑草垂丨丨　张乔题诠律师院诗纱灯留火细丨丨灌瓶清】
　　石桥【晋书桓石虔传初袁真以寿阳叛石虔以寜逺将军南顿太守帅诸将攻之尅其南城又击苻坚将王鉴于丨丨获马五百匹除竟陵太守　齐书乐志永明六年赤城山云雾开朗见丨丨瀑布从来罕所覩也山道士朱僧标以闻上遣主书董仲民案视以为神瑞太乐令郑义泰案孙兴公赋造天台山伎作莓苔丨丨道士扪翠屏之状寻又省焉　又张冲传光静战死冲固守不出景宗于是据丨丨浦连军相续下至加湖唐书僖宗纪中和元年七月昭义军节度使髙浔及黄巢战于丨丨败绩　宋史李允则传架丨丨构亭榭列隄道以通安肃广信顺安军　元史河渠志复有程同程章二丨丨阻咽水势拟开减水月河二道可久且便下相栾城县南视赵州寜晋县诸河北之下源地形低下恐水泛经栾城赵州坏丨丨阻河流为害　水经注梁山之西南有吕仲悌墓河东岸有丨丨桥本当河河移故侧岸也　述异记秦始皇作丨丨于海上欲过海观日出处有神人驱石去不速神人鞭之皆流血今丨丨其色犹赤　三齐畧记秦始皇于海中作丨丨海神为之竖柱始皇求为相见神云我形丑莫圗我形当与帝相见乃入海四十里见海神左右莫动手工人潜以脚画其状神怒曰帝负约速去始皇转马还前脚犹立后脚随崩仅得登岸画者溺死于海众山之石皆倾注今犹岌岌东趣　启蒙记注天台山楢溪水险前有丨丨径不盈尺长数十丈下临絶涧　朝野佥载赵州丨丨望之如初月出云长虹饮涧　避暑録话晁任道自天台来以丨丨藤杖二为赠自言亲取于悬崖间柔韧而轻坚如束筋余徃自许昌归得天坛藤杖数十外圎实与此不类而中相若　明一统志丨丨在平凉府崆峒山两之间有巨石横亘名仙人丨丨顶有石碁盘纹俗呼为仙人着碁台　又丨丨在抚州府乐安县西四十里其石髙防如桥桥侧有动石可运转　又丨丨山在凤翔府岐山县南三十里　又丨丨山在台州府天台县北五十里傍有方广寺有小丨丨架两崖间其下有涧合流于桥下桥势峭峻过者目心悸　又丨丨河在太原府自盂县界西南流经阳曲城西南合洛阳水河有丨丨故名　云笈七签唐茅山升真王先生大建末静室中忽有一神人醉卧呕吐先生然香礼神人曰卿是得道之人张法本亦甚有心吾欲并将游天台山丨丨广濶可过得彼多散仙人又常降甘露以噐盛之服一升可寿得五百嵗　谢灵运山居赋凌丨丨之莓苔越楢溪之纡萦　张正见诗云归仙井暗雾解丨丨通　宋之问灵隐寺诗待入天台路看余度丨丨　庾信诗扶风丨丨北函谷故闗前　李白诗丨丨如可度携手弄云烟　髙适鲁西至东平诗沙岸拍不定丨丨水横流　又睢阳酬别诗诸将出冷陉连营济丨丨　刘长卿送少防上人游天台诗丨丨人不到独徃更迢迢　卢纶题念济寺晕上人院诗见山阁下刘禹锡送元简上人适越诗更入天台丨丨去乘珠璀璨拂三衣　又送霄韵上人游天台诗曲江僧向松江见又到天台看丨丨　元稹和友封题开善寺诗亚树牵藤阁横查压丨丨　孟郊烂柯石诗惟余丨丨在犹自凌丹虹　李商隐海上诗丨丨东望海连天徐福空来不得仙　姚合送僧真实归杭州天竺诗丨丨寺里最清凉闻説茆庵寄上方　施肩吾山中翫白鹿诗呦呦白鹿毛如雪踏我桃花过丨丨　周贺赠朱庆余校书诗树停沙岛鹤茶防丨丨僧　朱庆余送元处士游天台诗若过丨丨看瀑布不妨髙处便题名　喻凫赠张濆诗见华顶下　赵嘏寻僧诗溪户无人谷鸟飞丨丨横木挂禅衣　项斯寄丨丨僧诗逢师入山日道在丨丨边　张乔赠头陀僧诗自説年深别丨丨遍游灵迹熟南朝　罗隐题元同先生草堂诗丨丨春暖后句漏药成初　无可禅林寺诗冷色丨丨月素光华顶云　皎然送邢台州济诗海上仙山属使君丨丨琪树古来闻　灵一妙乐观诗瀑布西行过丨丨黄精采根还采苖　寒山诗梦去游金阙魂归度丨丨　景云画松诗曽在天台山上见丨丨南畔第三株　拾得诗丨丨莓苔緑时见白云飞　苏轼雁荡山圗诗东海独来看出日丨丨先去踏长虹　马祖常钱塘潮诗丨丨西畔竹棚斜闲日浮舟阅嵗华　朱徳润游虎丘诗丨丨杨栁半塘寺修竹棃花金氏园】
　　石杠【尔雅丨丨谓之徛注聚石水中以为歩渡彴也孟子嵗十一月徒杠成疏徒杠者説文云丨矼石桥也俗作丨从木所以整其徒歩之石】
　　石湾【明一统志丨丨桥在莱州府昌邑县东北十五里】
　　石梁【晋书魏浚传及洛阳防屯于洛北丨丨坞抚养遗众渐修军噐其附贼者皆先解喻説大晋运数灵长行已建立归之者甚众　宋书符瑞志元嘉十九年九月戊申广陵肥如丨丨涧中出石钟九口大小行次引列南向南兖州刺史临川王义庆以献　又邓琬传寜朔将军试守西阳太守吴兴全景文尚书比部郎吴县孙超之假辅国将军右卫将军南彭城刘亮等三人竝经晋陵苦战景文超之仍又北讨破釡水军断贼粮运及经葛冢丨丨二处破贼亮南伐经大战又最处险剧景文今封西阳郡孝寜县超之封长沙郡罗县亮封顺阳县竝开国侯食邑六百戸　齐书髙帝纪索儿引军屯丨丨太祖追之至葛冢骑还云贼至太祖乃顿军引管分两马军夹营外以待之俄顷贼马歩奄至又推火车数道攻战相持移日乃出轻兵攻贼西使马军合击其后贼众大败　宋史刘锜传金人攻庐和二州锜引兵出清溪两战皆胜行至柘臯与金人夹丨丨河而阵　吕览齐桓公良车三百乘教卒万人以为兵首横行海内天下莫之能禁南至丨丨西至酆郭北至令支　淮南子股出嶕山镐出鲜于凉出茅庐丨丨　水经注洹水又东枝津出焉东北流迳邺城南谓之新河又东分为二水北迳东明观下又北迳建春门丨丨不髙大治石工密旧桥夹建两石柱螭矩趺勒甚佳　又清水又东迳故丨丨下梁跨水上桥石崩禠余基尚存又愚山东有愚公冢杜山北有愚公谷以其人状愚故谓之愚公故山水有丨丨亦谓为丨丨水　睦州古迹记为龙头角鬛尾及爪痕如玉者各一在内洞右为苍白两龙鳞鬛欲夹丨丨飞度者一在上洞左角　地理通释天长有丨丨堰　明一统志丨丨河在开封府临颍县北三十里束南入黄河　又丨丨城在顺天府东安县东南唐武徳间移安次县治于丨丨城即此又凤阳府形胜长淮横北丨丨环西】
　　石防【唐书石雄传武寜李彦佐讨刘稹逗留以雄为晋绛行营诸军副使助彦佐是时王宰屯万善刘沔屯丨丨闗顾望莫先进雄受命即勒兵越乌岭破贼五壁斩获千计贼大震　宋史向拱传汉祖在晋阳招致天下士将徃依之中途遇盗见拱状貌雄伟意为富家子随之将劫其财拱觉行至丨丨闗杀所乘驴市酒防里中豪杰告其故咸出丁壮防拱至太原　又魏书奚斤传太宗大阅于东郊治兵讲武以斤行左丞相大搜于丨丨山】
　　石夹【明一统志丨丨口闗在南阳府唐县东北】
　　石田【左传吴将伐齐越子率其众以朝焉王及列士皆有馈赂子胥谏曰越在我心腹之疾也壤地同而有欲于我夫其柔服求济其欲也不如早从事焉得志于齐犹获丨丨也无所用之越不为沼吴其冺矣　魏书游肇传六里朐山地实接海陂湖下湿人不可居郁洲又在海中所谓虽获丨丨终无所用　旧唐书李密传丨丨得而无堪鸡肋啖而何用　宋史田锡传交州瘴海得之如获丨丨　十六国春秋董景道出山庐于渭汭曜徴为太子少傅辞曰余在万山中草木可以庇风雨丨丨可以具饘粥朝家事非山野人所愿闻也易林丨丨无稼苦费功力　柳宗元韦永州谢上表左袵居椎髻之半可垦乃丨丨之余　杜甫寄赞上人诗亭午颇和暖丨丨又足收　又醉时歌先生早赋归去来丨丨茅屋荒苍苔　王建原上新居诗丨丨无力及贱赁与人耕　殷尧藩送刘禹锡侍御出刺连州诗此去定知偿隐趣丨丨春雨读书耕　马戴集宿姚侍御宅怀永乐宰殷侍御诗丨丨虞芮集种树白云隂　皮日休云南诗共作真官户无由税丨丨　元好问岳山道中诗野禾成穗丨丨黄山水无风雨气凉　郭钰简王志元诗丨丨秋雨喧鸡鹜早附冥鸿万里风　翟钦甫清庵诗金井玉壶秋水冷丨丨茅屋暮云平　袁士元咏城南书舍诗闲种丨丨供鹤料旋开园沼买鱼栽】石路【洛阳伽蓝记﨑岖丨丨似壅而通峥嵘涧道盘纡复直　水经注谷水又东迳于雍谷溪回岫萦纡丨丨阻狭故亦有峡石之称矣　谢眺楚江赋明沙宿莽丨丨相悬　江淹赤虹赋昏青苔于丹渚暖朱草于丨丨　谢庄怀园引青苔芜丨丨宿草尘蓬门　吴均诗抽兰开丨丨剪竹制山扉　江总侍宴瑶泉殿诗水亭通枍诣丨丨接堂皇　王维酬虞部苏员外过蓝田别业不见留之作见山家下　卢象送祖咏诗丨丨雪初下荒村鸡共飞　岑参暮秋山行诗苍旻霁凉雨丨丨无飞尘　戴叔伦过栁州诗火云三月合丨丨九疑深　卢纶和崔侍郎游万固寺诗丨丨青苔花漫漫雪檐垂溜玉森森　李益入南山至全师兰若诗丨丨瑶草散松门寒景深　王建九仙公主旧庄诗仙居五里外门西丨丨亲回御马蹄　孟郊峥嵘岭诗坐啸郡斋肃玩竒丨丨斜　欧阳詹送闻上人游嵩山诗丹梯丨丨君先去为上青冥最上头　李绅逾岭峤止荒陬抵髙要诗隂森丨丨盘萦纡雨寒日暖常斯须　杜牧池州废林泉诗丨丨寻僧去此生应不逢　温庭筠寄清源寺僧诗丨丨无尘竹径开昔年曽伴戴颙来　柴防望九华山诗龙池水蘸中秋月丨丨人攀上汉梯　刘得仁山中寻道人不遇诗丨丨特来寻道者云房空见有仙经　曹唐刘晨阮肇游天台诗树入天台丨丨新云和草静迥无尘　崔涂赠休粮僧诗坐台无鸟下丨丨有云埋　苏轼诗丨丨萦回九龙脊水光翻动五湖天】
　　石道【刘禹锡和浙西李大夫晩下北固山诗种松夹丨丨纡组临沙阜】
　　石径【江淹闽中草木颂见山道下　戴叔伦寄刘禹锡诗谢相园西丨丨斜知君习隐暂为家　白居易题天竺南院诗竹寺过微雨丨丨无纤尘　欧阳詹薛舍人使君观察韩判官侍御许雨晴到所居既霁先呈即事诗岂不偶然聊为竹空令丨丨埽莓苔　姚合郡中书事寄黙然上人诗看月江楼晓寻山丨丨秋　马戴送王道士诗霓裳云气润丨丨朮苗香　曹唐题武陵洞诗仙人来徃无行迹丨丨春风长緑苔　唐彦谦过三山寺诗丨丨侵髙树沙滩半种苗　杜笋鹤戏题王处士书斋诗丨丨可行苔色厚钓竿时斫竹丛疎罗隐感怀诗丨丨松轩亦自由谩随浮世逐飘流　蜀太妃徐氏题金华宫诗碧烟红雾漾人衣宿露苍苔丨丨危　刘因宿华阳台诗丨丨盘盘拥乱霞云间鸡犬是谁家】
　　石塘【宋史河渠志太平兴国三年正月西京转运使程能献议请自南阳下向口置堰回水入丨丨沙河合蔡河达于京师以通湘潭之漕　又宗室彦倓传知绍兴府筑捍海丨丨亦置庄以备増筑　又占城国传罗皮帝加言国人诣广州或风漂船至丨丨即累嵗不达矣　元史河渠志杭州路又言八月以来秋潮汹涌水势愈大见筑沙池塘岸东西八十余歩造木柜石囤以塞其要处本省左丞相脱欢等议安置石囤四千九百六十抵御锼囓以救其急拟比淛江立丨丨可以久逺计　越絶书丨丨者越所害军船也塘广六十五歩长三百五十三歩去县四十里　水经注汾水分为二流北渎即智氏故渠也其南渎于丨丨之下伏流迳旧谿东南出迳晋阳城南　又汇水又东南入阳山县右合涟口水出县西北一百一十里丨丨村　明一统志丨丨在湖州府徳清县东北十八里临大溪即古之武承塘东岸为东丨丨西岸为西丨丨聮接数里　又丨丨山在台州府城西三十里上有石峡飞瀑注塘中水底有石柱日朗即现俗呼龙盘石　又丨丨水在直滁州来安县西北二十里　叚成式猨诗影沉巴峡夜岩色踪絶丨丨寒濑声】
　　石岸【宋史河渠志髙宗绍兴末以钱塘丨丨毁裂潮水漂涨民不安居令转运司同临安府修筑　水经文水出大陵县西山文谷注又南迳县右防隐泉口水出谒泉山之上顶其山丨丨地险壁立天固　江淹灵邱竹赋郁春华于丨丨赩夏彩于沙汀　王勃采莲赋税龙马于金隄命凫舟于丨丨　皮日休太湖石诗兹山有丨丨抵浪如受屠】
　　石堰【唐书食货志河南尹裴迥以八递伤牛乃为交场两递濵水处为宿场分官总之自龙门东山抵天津桥为丨丨以遏水　宋史河渠志泾河中旧有丨丨修广皆百歩捍水雄壮谓之将军翣废坏已久杜思渊尝请兴修而功不克就其后止造木堰凡用梢桩万一千三百余　水经注淇水又东出山分为二水防立丨丨遏水以沃白沟左为宛水右则淇水　明一统志伊水丨丨在河南府城南龙门山东抵天津唐河南尹裴迥置】
　　石堨【宋书自序传郡界有古时丨丨芜废嵗久亮签世祖修治之】
　　石限【宋史河渠志知雄州赵滋言屯田司当徐河间筑堤断水塘堤具存可覆视也宜开水窦六十尺修丨丨以节之】
　　石壕【明一统志丨丨在河南府陜州城东七十里唐杜甫有丨丨吏诗】
　　石堤【汉书沟洫志贾让奏言臣窃按视遮害亭西十八里至淇水口乃有金隄髙一丈自是东地稍下隄稍髙至遮害亭髙四五丈徃五六嵗河水盛増丈七尺坏黎阳南郭门入至隄下水未逾堤二尺所从隄上北望河髙出民屋百姓皆走上山水留十三日隄溃二所吏民塞之臣循隄上行视水势南七十余里至淇口水适至隄半计出地上五尺所今可从淇口以东为丨丨多张水门　宋史河渠志今若开修月河丨丨上下置牐以时开闭通放舟船实为长利　四朝闻见録张目封庙号昭即景祐中尚书六部郎张公夏也夏字伯起景祐中出为两浙转运使杭州江岸率用新土潮水冲击不过三嵗辄坏夏乃作丨丨一十二里以防江潮之害既成州人感夏之功庙于隄上　明一统志丨丨在南康府治南临大江当舟楫徃来之冲风作舣泊无所宋元祐中郡守吴审礼始栅木为障崇寜中孙乔年以丨为丨内浚二隩可容千艘嵗久侵圯绍兴末朱子来为守嵗适歉遂捐金募饥民増筑之　李商隐安平公诗三月丨丨冻销释东风开花满阳坡】
　　石壍【鲍溶诗细栁连营丨丨牢平安狼火赤星髙】
　　石栈【李白蜀道难见山摧下　栁宗元法华寺石门精舍诗松谿窱入丨丨夤縁上　马祖常李后主图诗泽国中寒嵗年宴沙屿潮痕明丨丨　又海子桥诗丨丨通星汉银河落水渠　郦权石磵诗苍崖秀苔花坏道补丨丨】
　　石礉【明一统志丨丨在南阳府城三里淯水环流为一城之胜可以御水患而障城郭其坚完甃石犹在前贤题咏甚多】
　　石防【明一统志丨丨在抚州府宜黄县南三十里石梁横空长数十丈南北相接下平广可容数百人】石圌【宋史王全斌传率兵拔干渠渡万仞燕子二砦遂下兴州蜀刺史蓝思绾退保西县败蜀军七千人获军粮四十余万斛进拔丨丨鱼闗白水二千余砦】
　　石堟【谢灵运山居赋丨丨石滂闵硎黄竹注入西谿之里得丨丨以石为阻故谓为堟】
　　石硊【晋书桓彞传彞寻出丨丨防朝廷遣将军司马流先据慈湖为贼所破遂长驱迳进彞以郡无坚城遂退据广徳　明一统志丨丨渡在太平府芜湖县南四十里】
　　石圻【宋之问早入清逺峡诗寂歴环沙浦葱茏转丨孙逖江行有怀诗秋水明川路轻舟转丨丨】石牐【宋史河渠志先是凌民瞻建议废吕城堰又即望亭堰置牐而不用及因濬河隳败古泾函丨丨石防河流益阻百姓劳弊至是民瞻等贬降有差　元史河渠志延祐六年雨多水溢月河土堰及丨丨鴈翅日被冲齧土石相离深及数丈其工倍多至今未完　明孝宗实録白昂于髙邮北筑堤四十里南北作丨丨啓闭名康济河】
　　石防【宋史河渠志见上】
　　石山【诗陟彼砠矣传丨丨戴土曰砠　宋书沈道虔传少仁爱好老易居县北丨丨下　水经沔水又迳鄀县故城南注县南临沔津津南有丨丨上有古烽火台　豫章古今记丨丨在髙安西南有石烧为灰　东宫旧事皇太子初拜有丨丨安车一建九旗青色四马林泉髙致山有戴土山有戴石土山戴石林木痩耸丨丨戴土林木肥茂　宛委余编有情化无情妇人化丨丨蚓化百合无情化有情腐草化萤陈麦化蝶　明一统志丨丨在湖州府武康县北二十里　又思明府形胜丨丨卓立江水回绕　李贺天上謡东指羲和能走马海尘新生丨丨下　又汉书地理志琅邪郡县丨丨　唐书康日知传勋闻徐已拔气丧无顾赖众尚二万自丨丨而西所在焚掠】
　　石岭【明一统志丨丨山在洮州卫城北一十五里山势峭拔草木不生　又李贺昌谷诗乱条迸丨丨细颈喧岛毖　又宋史曹彬传太宗即位加同平章事议征太原召彬问曰周世宗及太祖皆亲征何以不能克彬曰世宗时史彦超败于丨丨闗人情惊扰故班师太祖顿兵甘草地防嵗暑雨军士多疾因是中止　元史顺帝纪八月戊子命博啰特穆尔守丨丨闗以伯竒特穆尔守丨丨闗以南　又九月乙夘朔诏遣参知政事额森布哈往谕博啰特穆尔察罕特穆尔令讲和时博啰特穆尔调兵自丨丨闗直抵冀宁围其城三日复退屯交城察罕特穆尔调参政阎奉先引兵与战已而各于丨丨闗南北守御　明一统志丨丨闗在太原府城东北一百二十里路通忻州　赵元题裕之家山图诗见山影下】
　　石峡【宋史髙丽传自明州定海遇便风三日入洋又五日抵墨山入其境自墨山过岛屿诘曲嶕石间舟行甚驶七日至礼成江江居两山间束以丨丨湍激而下所谓急水门最为险恶又三日抵岸有馆曰碧澜亭使人由此登陆崎岖山谷四十余里乃其国都云　明一统志丨丨山在太原府静乐县北晋人以屈产之乘假道于虞盖出此者　元好问游承天悬泉诗雷车怒击冰雹散丨丨峻滑苍烟屯　又宿翠屏口诗沙城雨塌名空在丨丨风来夏亦寒　马祖常吕梁诗青山开丨丨白日看风湍　又明一统志丨丨泉出太原府静乐县南山县东山亦有温泉出石缝中流分数十道又唐书宣宗纪大中三年二月吐蕃以秦原安乐三州石门驿藏木峡制胜六盘丨丨萧七闗归于有司　又明一统志丨丨书院在严州府淳安县东北五里方逢辰讲道之所度宗手诏赐今名　方回丨丨书院赋序歙睦两郡之方氏皆东汉贤良真应仙翁之后墓在淳邑庙前歙亦多有而此邑本歙之东乡宗兄府判寺簿君玉于仙翁墓旁近为丨丨书院以淑同志】石﨑【明一统志丨丨山在苏禄国以此山为保障】
　　石固【明一统志丨丨在直滁州来安县北三十五里羣山连亘惟此独髙最为险峻宋绍兴辛巳居民避兵其上垒石为城遗址尚存　又丨丨寨山在济南府城南五十里下有渴马崖南有瓢峰凤皇山西有丁公岭东有虎山】
　　石含【明一统志丨丨山在吉安府龙泉县西一百五十里】
　　石竺【明一统志丨丨山在福州府福清县西十四里】
　　石壁【晋书宋纤传酒泉太守马岌髙尚之士也具威仪鸣铙鼓造焉纤髙楼重閤距而不见岌叹曰名可闻而身不可见徳可仰而形不可覩吾而今而后知先生人中之龙也铭诗于丨丨曰丹崖百丈青壁万寻竒木蓊郁蔚若邓林其人如玉维国之琛室迩人遐实劳我心　齐书徐伯珍传门前生梓树一年便合抱馆东丨丨夜忽有赤光洞照俄尔而灭白雀一双栖其户牖论者以为隐徳之感焉　宋史艺文志钱镠吴越丨丨记一卷　又吴璘传参谋官孙渥谓河池不可守欲退保僊人原璘厉声折之曰懦语沮军可斩也璘请以百口保破敌世将壮之指所居帐曰世将誓死于此乃遣渥之泾原命田晟以三千人迎敌璘又遣姚仲拒于丨丨砦败之　马第伯封禅仪记上山骑行徃徃道峻峭不骑歩牵马乍歩乍骑且相半至中观留马去平地二十里南向极望无不覩仰望天阙如从谷底仰观抗峰其为髙也如视浮云其峻也丨丨窅窱如无道径　博物志赵襄子率徒十万狩于中山借艿燔林扇赫百里有人从丨丨中出随烟上下若无所之经渉者襄子以为物徐察之乃人也问其奚道而处石奚道而入火其人曰奚物为火其人若不知也　谢灵运游名山志永寜安固二县中路东南便是赤石又枕海巫湖三靣悉髙山枕水渚山溪涧凡有五处南第一谷今在所谓丨丨精舍　陶宏景寻山志照丨丨以端色攀桂枝而齐贞　水经注郭义恭曰乌秅之西有县渡之国山谿不通引绳而渡其人山居佃于丨丨间累石为室猨手而饮所谓猨饮也　又谿水又东入于縠水又东迳乌伤县之云黄山山下临谿水水际丨丨杰立髙一百许丈睦州古迹记前后雪山一在上洞为云霞五色一在霜石上稍西及上洞右为仙人望月者一在蟇颐受日处正圎如三五夜为日影射丨丨类月光在地者一处在上洞石之左为北斗七星窠一在外洞外之左　太湖石志丨丨东洞庭丰圻之南有大石若屏栁毅所扣也　明一统志丨丨在梧州府藤县南二里髙十余丈俯瞰江流若赤壁钓台之状　又丨丨山在寜国府旌徳县北二十里峯峦对起清溪中流最为竒絶　又丨丨山在太原府交城县西北二十里周围小山相向如壁　又丨丨山在九江府彭泽县南四十里一名玉壶洞　法集经善男子譬如殊胜如意神通因縁力故于彼丨丨无所障碍而彼神通因縁不至无障碍中而依彼神通因有无障果如是不放逸善根因縁有彼胜妙果报　庾信秦州天水郡麦积崖佛龛铭见山梁下又谢滕王集序启金门细管未动春灰丨丨轻雷尚藏冬蛰　江总羣臣请陈武帝忏文丨丨山河珍车宝马　湛贲日五色赋光浮丨丨谓娲皇之补天影入词林疑江淹之梦笔　卢照邻怀仙引攀丨丨而无据泝泥溪而不前　许景仙徴君宅诗丨丨践丹景金潭冒緑苹　王维蓝田石门精舍诗见山月下　髙适同羣公题中山寺诗丨丨倚松径山田多栗林　杜甫壮游诗劒池丨丨仄长洲荷芰香　又不离西阁诗江云飘素练丨丨断空青　又夜听许十损诵诗爱而有作诗许生五台賔业白出丨丨　又返照诗见山村下　韦应物马明生遇神女歌丨丨千寻启双检中有玉堂铺玉簟　戴叔伦送外甥宋垓归饶州觐侍呈上姊夫诗丨丨转棠隂鄱阳寄茅室　李端送乐平苖明府诗山从丨丨断江向弋阳斜　卢仝喜逢郑三游山诗相逢之处花茸茸丨丨攒峯千万重　白居易香山卜居诗乱藤遮丨丨絶涧护云林　李渉竹枝词丨丨千重树万重白云斜掩碧芙蓉　王建野菊诗忆向山中见伴蛩丨丨里　李贺仙人诗弹琴丨丨上翻翻一仙人杜牧送中丞姊夫俦自大理卿出镇江西诗红旓罣丨丨黒矟断云根　姚合送李传秀才归宣州诗慇懃拂丨丨为我一书名　朱庆余题开元寺诗长廊画剥僧形影丨丨尘昏客姓名　张乔华山诗丨丨烟霞丽龙潭雨雹粗　杜荀鹤登丨丨禅师水阁有作诗丨丨早闻僧説好今来偏与我相宜　含曦詶卢仝见访不遇题壁诗长寿寺丨丨卢公一首诗　寒山诗闲于丨丨题诗句任运还同不系舟　元好问游承天悬泉诗闲闲老仙仙去久丨丨姓名苔藓滑　又涌金亭示同游诸君诗空青断丨丨微茫散烟萝　陈泰偕犹溪诸公同游青原山谒七祖塔歩韵诗丨丨倚云僧入室饭钟萦树鹊通禅　史学李道人崧阳归隐图诗丨丨城头夜斩闗软红尘底晓催班】
　　石竚【明一统志丨丨山在潞安府黎城县西北六十里一名望夫山山有丨丨立宛若人形】石矩【明一统志丨丨山在成都府仁寿县东北山有石壁如城又名石城絶顶望见峨嵋】
</div>
    <div class="pagination">
<a href="御定骈字类编_page179.html">上一页</a><span>...</span><a href="御定骈字类编_page175.html">175</a><a href="御定骈字类编_page176.html">176</a><a href="御定骈字类编_page177.html">177</a><a href="御定骈字类编_page178.html">178</a><a href="御定骈字类编_page179.html">179</a><span class="current-page">180</span><a href="御定骈字类编_page181.html">181</a><a href="御定骈字类编_page182.html">182</a><a href="御定骈字类编_page183.html">183</a><a href="御定骈字类编_page184.html">184</a><a href="御定骈字类编_page185.html">185</a><span>...</span><a href="御定骈字类编_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
