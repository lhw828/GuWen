<!DOCTYPE html>
<html>
<head>
    <meta charset="UTF-8">
    <title>图书编 - 第 23 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 23 页/共 220 页</h1>
    <div class="content">


<子部,类书类,图书编,卷八>








　　潜虗性图
　　□水□火□木□金□土□水□火□木□金□土□火□木□金□土□水□火□木□金□土□水□木□金□土□水□火□木□金□土□水□火□金□土□水□火□木□金□土□水□火□木□土□水□火□木□金□土□水□火□木□金□水□火□木□金□土
　　性论
　　凡性之序先列十纯十纯既浃其次降一其次降二其次降三其次降四最后五配而性备矣始于纯终于配天地之道也相生适以相继相克适以相成也按此图自从观之在左皆以一二三四五六七八九十为序在右则水从一起以至于十皆与左同数谓之十纯二则去一而起二三则去一二而起三四则起四去一二三五则起五去一二三四由六至十皆然而数备矣自横观之上一层属水二火三木四金五土皆以上数言各得六位而为三十第六层属水七火八木九金十土皆以成数言各得五位而为二十五此适五十五之数也去纯卦十则为四十五反之亦得四十五共九十通十纯为百而五行之性备矣



　　潜虗行图
　　行图【第一截为体名之辞】　　变图【第二截元余齐不变通以变言】　　　解图【第三截皆解变辞】
　　□元　　　　　　　【慎于举趾差则　　　　　慎于举趾千里机正其始　　　　　差则逺也元始也夜半日之始也朔月之始也冬至岁之始也好学智之始也力行道徳之始也任人治乱之始也】
　　□裒　　　　　　　初【进而逡而俟其聚不可茍必进逡也信而利用正
　　裒聚也气聚而物宗族聚而家圣贤】　二【人猓而繁　　　　　　人猓而繁善兽猛而殚　　　　　　以道羣也
　　聚而国】　　　　　三【百毒之聚胜者　　　　有毒之聚为主惟物之蛊　　　　只害人也】
　　四【羽毛鳞介　　　　　　羽毛鳞介各从其类　　　　　　聚以伦也】
　　五【莬丝之纷　　　　　　　莬丝之棼不附草絶根　　　　　　　知固根也】
　　六【八音和鸣　　　　　　　八音之裒神人昱聴　　　　　　　感神明也】
　　上【云还于山　　　　　　　云还氷泮聚氷泮于川　　　　　　　极必分也】
　　按自裒至散凡五十二名皆有七变今不书录后有余齐并具于左
　　□余　　　　　　　　【尧舜之德禹稷之迹　　　尧舜周孔垂周规孔式终天无斁　　　世无穷也余终也天过其度日之余也朔不满气月之余也日不复次岁之余也功徳垂后圣贤之余也故天地无余则不能变化矣圣贤无余则光泽不逺矣】
　　□齐　　　　　　　　【众星拱极万矢　　　　　众星万矢谁凑的必不可易　　　　　能易中也齐中也隂阳不中则物不生气血不中则体不平刚柔不中则德不成寛猛不中则政不行中之用其至矣乎】潜虗总论
　　温公之潜虗五十五行其象以丨为原□为荧□为本□为鑛□为基具五生数也以丅为委□为焱□为末□为丱□为冢具五成数也以吉凶臧否平定其占以王相休囚死推其理盖以虗形性动情事德家国政功业莫不该焉然自气体性名行变除元余齐外每名有七自裒至散五十二名以七乗之得三百八十四变每变主一日三百六十五日四分日之一之中尚亏一日四分日之一则以余一名周之适合周天之度即太卦气之意也公最好太故自谓以拟易虗以拟而以七为变者则又一本乎律吕七声之法张氏变论乃以八十四声言调以京房六十律言上下相生之法不知果得公之本旨否故朱子谓后截乃张行成所续亦以见其伪云洞极元包濳虗总论
　　仲尼至圣也曰述而不作圣作难矣明述岂易言哉尝阅洞极元包潜虗皆不敢自拟于作而各有所述焉洞极真经莫知所创始传次则关子明也观其叙本述圣人本河图以画卦而叙洛书之数故其书起弌弍弎生传一资传二育传三每一极演之为九三九二十七而极终焉皆洛书数也天一地二人三天四地五人六天七地八人九故为三极其义取天生地育人资其画则为一为二□为三而□□二三二二三一三二三三以为之变也是洞极之数述洛书也衞氏元包则祖述京房易传八宫卦以为之如坤宫八卦为元包太隂干宫八卦为元包太阳次兊宫八卦为少隂艮宫八卦为少阳离宫八卦为仲隂坎宫八卦为仲阳巽宫八卦为孟隂震宫八卦为孟阳易首乾坤包首坤太隂取归藏之义也然隂生于上阳生于下故包于隂阳亦先隂而后阳先少而后长且其变则易主爻包主卦故变皆自上而下各卦上爻皆不变凡七变而归魂十四变而反本也卦虽用易法则放于火珠林焉司马温公之潜虗则自以拟太也其七十五数皆取诸五行十为水卄为火□为木□为金支为土其图则先气次体性名行命其义则谓万物皆祖于虗生于气气以成体体以受性性以辨名名以立行行以俟命而其占不过吉凶臧否平其理一归诸王相休囚死也即是观之三书所述虽不同所起卦数亦各有所指凖易则一也试举其辞畧言之可凖易否自不能淆矣彼洞极以生萌息华茂止安育实属乎天以育和塞作焕几抑通配夫地以资用达兴紊悖静平序配之人在元德篇曰物无不受之谓洪物无不烛之谓明于物无欺之谓正君子体洪临下明以脩性正以治德故曰洪明正乃独以洪明正归生以洪明归诸育余可例见矣元包首太隂篇曰坤荒并莫黙传曰荒者春之熈并者夏之茂莫者秋之落黙者冬之濳次大阳篇曰干颠宀勹盈传曰颠者仁之高宀者义之覆勹者礼之拎盈者性之充序谓其文字竒诡音义谲怪者此也濳虗名图篇曰一六置后二七置前三八置左四九置右通以五十五行叶序卭而瞻之宿纒从度卭则为防頫则为坠卭得五宫頫得十数元余者物之始终故无变齐者中也包干万物故无谓奥至之气起于元转而周三百六十四变变尸一日乃余而终之以歩防轨以叶岁纪注卭仰防天頫俯坠地奥冬也读其辞义亦可识矣呜呼三书虽曰各有祖述其实皆作也非述也即其辞句之间心良苦矣宜其精蕴奥义匪人所易窥矣何独艰深谲诡其辞句而意义乃尔也抑以为易之其辞危也顾如是哉虽然洞极以□起数而三九二十七变焉可也元包依易六十四卦而卦止七变可也濳虗以五行起数二十五而通之以五十亦可也但四圣画卦系辞皆循天地造化之自然而一毫人力不与也三书心非不苦思非不精辞非不确而欲以通神明之德类万物之情吾未知之矣此所以人工虽巧安足以侔天工哉























　　无极而太极太极动而生阳动极而静静而生隂静极复动一动一静互为其根分隂分阳两仪立焉阳变隂合而生水火木金土五气顺布四时行焉五行一隂阳也隂阳一太极也太极本无极也五行之生也各一其性无极之真二五之精妙合而凝乾道成男坤道成女二气交感化生万物万物生生而变化无穷焉惟人也得其秀而最灵形既生矣神发知矣五性感动而善恶分万事足矣圣人定之以中正仁义而主静【无欲故静】立人极焉故圣人与天地合其德日月合其明四时合其序鬼神合其吉凶君子脩之吉小人悖之凶故曰立天之道曰隂与阳立地之道曰柔与刚立人之道曰仁与义又曰原始反终故知生死之说大哉易也斯其至矣
　　周子太极图中谓定之以中正仁义而主静立人极乃一篇之要旨也夫立人之道曰仁与义旣曰仁义而又曰定以中正立极其淑世之意至深切矣中正易之教也故末云大哉易也信乎是篇其善发易之道乎无极太极朱陆辩之屡矣二先生意各有所指一恐滞于有一恐沦于无惟得意忘言兼収而融防之斯善矣但易系谓继善成性谓成性存存道义之门谓穷理尽性至命周子乃谓五性感通故后儒每裂性为五而支离之终不若圣教含蓄至善而无虽然仁义而不中正即所谓偏隂偏阳偏刚偏柔非天地之太极也卽孟子所谓为我兼爱之异端也世之学者不论其仁义之谓何不论仁义中正之谓何止曰主静主静云曾谓离却定之中正仁义而一于主静便可以立人极欤





















　　是图乃康节之师李挺之所传河阳陈氏得之康节是图可信不独八卦能生六千四卦又旁通以相生得此然后易之彖辞可知其所从来所谓象学也玩是图竒偶相生最有次第较之诸儒卦变之说惟此为独精也但谓伏羲之意原是如此用心布置恐亦未然况谓之为象学而天下宁有象外之理哉










　　西山蔡氏曰一动一静之间卽易所谓太极动静者易所谓两仪隂阳刚柔者易所谓四象太阳太隂少阳少隂太刚太柔少刚少柔者易所谓八卦也按动静之间者两在不测之谓也动者阳静者隂不曰隂阳而曰动静者盖邵子之意本以说卦传有立天之道曰隂与阳立地之道曰柔与刚之言故分太阳太隂少阳少隂为天之四象而属于动少刚少柔太刚太柔为地之四象而属于静其后日月星辰水火土石之类皆因此分四片而配之盖天之四象为气其用则为寒暑昼夜地之四象为质其用则为雨风露雷气动故能变质静故能化寒暑昼夜之变则为性情形体雨风露雷之化则为飞走草木皆天地所生之物也由天之变而感者为耳目口鼻由地之化而应者为色声香味此生物之用也以气化言则元防运世属天岁月日辰属地以治化言则皇帝王霸属天易书诗春秋属地皆因天地之四象以分互相交易而天下之变可推而尽矣盖气化往来自然消长有非人力所能为者万物所以有不同也惟于此而察其几焉则人之所以异于物而圣人之所以异于人者有以超气数之外也邵子之学当于此求之



<子部,类书类,图书编,卷八>
　　经世衍易图太极为一一生二二为动静四为隂阳刚柔四分八为太阳太隂少阳少隂少刚少柔太刚太柔也动之大者谓之太阳动之小者谓之少阳静之大者谓之太隂静之小者谓之少隂太阳为日太隂为月少阳为星少隂为辰日月星辰变而天之体尽矣静之大者谓之太柔静之小者谓之少柔动之大者谓之太刚动之小者谓之少刚太柔为水太刚为火少柔为土少刚为石水火土石变而地之体尽矣大者得气之多小者得气之少也日月星辰丽乎天而干兊离震生矣水火土石丽乎地而坤艮坎巽生矣日午中气热为暑月子中气冷为寒十干之星为阳主昼十二支之辰为隂主夜此皆天之气也水降为雨地气之上腾也火炽生风地气旁达地气夜升为露星殒有声主雷此皆地之气也日月星辰交而天变尽于十六卦水火土石交而地变尽于十六卦天地之气凝结而生万物有物则有数数者尽天下之物则也得乎数而物之则事之理无不在焉不明乎数不明乎善也不诚乎数不诚乎身也玩天地四象图虽以隂阳刚柔分别日月星辰水火土石各有定数日为阳中阳月为隂中隂星为隂中阳辰为阳中隂水为柔中柔火为柔中刚土为刚中柔石为刚中刚此本象也若错综观之则天亦有刚柔地亦有隂阳日为阳月为隂星为刚辰为柔天有地也水为隂火为阳土为柔石为刚地有天也先天八卦干为日兊为月离为星震为辰巽为石坎为土艮为火坤为水者此本象也又以干为日兊为月离为星震为辰巽为石艮为土坎为水坤为火者变象也取星之阳为刚以应兊则震之辰为柔矣取火之刚为阳以应坎则坤之水为隂矣本象者天地之用错综者人物之用天地交而生人物故也知此则雨风露雷飞走草木耳目口鼻声色气味皆不可执一论矣



</div>
    <div class="pagination">
<a href="图书编_page22.html">上一页</a><span>...</span><a href="图书编_page18.html">18</a><a href="图书编_page19.html">19</a><a href="图书编_page20.html">20</a><a href="图书编_page21.html">21</a><a href="图书编_page22.html">22</a><span class="current-page">23</span><a href="图书编_page24.html">24</a><a href="图书编_page25.html">25</a><a href="图书编_page26.html">26</a><a href="图书编_page27.html">27</a><a href="图书编_page28.html">28</a><span>...</span><a href="图书编_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
