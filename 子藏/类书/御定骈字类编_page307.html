<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 307 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 307 页/共 1019 页</h1>
    <div class="content">　　金薤【韩愈调张籍诗平生千万篇丨丨垂琳琅　张雨和坡仙寒食诗发箧但余丨丨墨攷年正在玉堂编　王恽鹦鹉螺杯诗鹧斑渍粉垂丨丨鹦喙嫌寒缩翠窠】
　　金齑【同志林见玉糁下　南部烟花録南人鱼鲙细缕金橙拌之号为丨丨玉鲙　皮日休新秋即事诗共君无事堪相贺又到丨丨玉鲙时　梅尧臣答持国遗鯋鱼皮鲙诗海鱼沙玉皮剪脍丨丨酽　苏轼过子忽出新意以山芋作玉糁羮色香味皆竒絶天上酥陀则不可知人间决无此味也诗莫将北海丨丨鲙轻比东坡玉糁羮　又和蒋夔寄茶诗丨丨玉鲙饭炊雪海螯江柱初脱泉　陆游思蜀诗玉食峨嵋栮丨丨丙舍鱼　又橙黄出臼丨丨美】
　　金莎【明一统志丨丨岭在怀庆府济源县治南上有园亭　王拱辰诗丨丨里闬还邻比】
　　金沸【尔雅蕧盗庚疏蕧一名丨丨草】
　　金苔【拾遗记晋泰始十年祖梁国献蔓丨丨色如黄金若萦聚之大如鸡卵投于水中蔓延于波澜之上光出照日皆如火生水上也宫人有幸者以丨丨赐之置漆盘中照耀满室名曰夜明苔　杨炯青苔赋乌韭兮緑钱丨丨兮石发】
　　金藓【刘孝威雀乳空城中诗辘轳丝绠絶桔橰丨丨稠】
　　金草【崔融启母庙碑丨丨生而五色贝树长而三花】
　　金芽【卢仝谢孟谏议寄新茶诗天子须尝阳羡茶百草不敢先开花仁风暗结珠琲瓃先春抽出黄丨丨】金藟【陆游诗宿露滋丨丨防霜防缬林】
　　金蓓【锦绣万花谷咏蜡梅句丨丨锁春寒恼人香未展】
　　金蕾【清虚子论茶见玉涛下】
　　金苞【新论丨性丨水木性藏火故链金则水出鑚木而火生　贯休庭橘诗蚁踏丨丨四五株洞庭山上味何如】
　　金翘【金楼子星悬玉李云展丨丨　陆机白云赋红蕊发而菡蓞丨丨援而合葩　骆賔王秋菊诗丨丨徒可泛玉斚竟谁同　毛熙震词緑鬟云散袅丨丨】
　　金蕚【杨炯庭菊赋珉枝丨丨翠叶红芒　徐彦伯南郊赋芸房菌蠢而玉英景云璀璨而丨丨】金蕊【本草菊一名丨丨　梁昭明太子七契玉树始落丨丨初荣　元稹红芍药诗繁丝蹙丨丨髙焰当炉火　章碣长安春日诗暖着柳丝丨丨重冷开山翠雪棱稀　秦韬玉牡丹诗压枝丨丨香如扑逐朶檀心体胜裁　周繇看牡丹诗丨丨霞英疉彩香初疑少女出兰房　罗邺槐花诗欲到清秋近时节争开丨丨向关河　韦庄残花诗和烟和露雪离披丨丨红须尚满枝　李建勲残牡丹诗风飘丨丨看全落露滴檀英又暂苏　欧阳修希真堂菊花诗君看丨丨正芳敷晓日浮霜相照耀】
　　金穗【许浑新柳诗緑隂未覆长隄水丨丨先迎上苑春温庭筠诗杨柳千条拂面丝緑烟丨丨不胜吹刘兼诗风飘柳线丨成丨雨洗棃花玉有香　孙鲂柳诗千树隂隂盖御沟雪花丨丨思悠悠　曹松诗柳】
　　【成丨丨草如茵载酒寻花共赏春　韩偓嬾卸头诗时复见残灯和烟坠丨丨】
　　金花【南史鱼传有眠牀一张皆是蹙柏四面周匝无一有异通用银镂丨丨夀福两重为脚　北史赤土国传王居僧只城有门三重毎门悬丨丨铃旄妇人数十人或奏乐或捧丨丨　又衣服霞布丨丨冠　隋书礼仪志金鹍车两箱之里衣以红锦丨丨帖钉上又平巾黒帻玉冠枝丨丨犀簪导侍从田狩则服之又翊卫以都督领行各二人执丨丨师子楯　金史舆服志皇家小功以上太皇太后大功以上皇后期亲以上并一品官及官职俱至三品以上者障泥许用丨丨汉武故事日本献麒麟锦十端丨丨人眼目　独断凡乗舆车皆羽盖丨丨　西京杂记赵飞燕为皇后其女弟上襚三十五条一曰丨丨紫纶帽二曰丨丨紫罗面衣　修道经佛面光如丨丨　杜阳杂编上迎佛骨入内道场即设丨丨帐温凊牀龙鳞之席凤毛之褥焚玉髓之香荐琼膏之乳皆九年诃陵国所贡献也国史补纸则有蜀之麻面屑末滑石丨丨长麻鱼子十色笺　翰林志凡将相告身用丨丨五色绫纸　容斋续笔唐进士登科有丨丨帖子相传已久而世不多见予家藏咸平元年孙仅榜盛京所得小録犹用唐制以素绫为轴贴以丨丨　左嫔菊花颂春茂翠叶秋耀丨丨　庾肩吾玉帐山铭玉蕊难徙丨丨不落　萧子显燕台行明月丨丨徒照妾浮云玉叶君不知　梁简文帝新成安乐宫诗珠帘通晓日丨丨拂夜风　沈炯六府诗丨丨散黄蕊蕙草杂芳荪　唐太宗咏琵琶诗半月无双影丨丨有四时　李白髙句骊诗丨丨折风帽白马小迟回　杜甫陪柏中丞观宴将士诗绣段装檐额丨丨帖鼓腰　又人日诗尊前柏叶休随酒胜里丨丨巧耐寒　又赤霄行赤霄悬圃须往来翠尾丨丨不辞辱　贾至春思诗红粉当垆弱柳垂丨丨腊酒解酴醿　王建宫诗内中人识从来去结得丨丨上贵妃白居易杨尚书授东川节度代妻贺兄嫂诗丨丨银椀饶兄用罨画罗衣尽嫂裁　花蕊夫人宫词归到院】
　　【中重洗靣丨丨盆里泼银泥】
　　金英【吴越春秋干将作劔采五山之铁精六合之丨丨海録碎事禹封五符秘以丨丨之函检以元都之印　老学庵笔记辽相李俨作黄菊赋献其主邪律基基作诗题其后以赐之曰昨日得卿黄菊赋碎剪丨丨填作句袖中犹觉有余香冷落西风吹不去萧子范七诱收苖山之挺采耶溪之铜丨丨内曜银精外通　江緫云堂赋见玉琇下　王筠摘园菊赠谢仆射诗菊花徧可憙碧叶媚丨丨　唐徳宗重阳日赐宴曲江诗曲池洁寒流芳菊舒丨丨　卢藏用九日登慈恩寺应制诗宝叶擎千座丨丨渍百盂　卢纶九日陪令公登白楼同咏菊诗见玉露下　白居易玩迎春花诗丨丨翠萼带春寒黄色花中有几般　方千漳州寄于使君诗谢守登城对逺峰丨丨泛泛满金钟　郑谷九日偶怀左省张起居诗见玉笋下　韩维谢尧夫寄新酒诗定将琼液都无色疑有丨丨密借香】
　　金葩【韩愈和杜相公太清宫纪事诗殿阶铺水碧庭炬折丨丨】
　　金荣【梁元帝谢东宫赉启见琼蕊下　陆机赋见玉实下】
　　金实【钱起九日宴浙江西亭诗木奴向熟悬丨丨桑落新开泻玉缸　李商隐移白菊诗陶诗只采黄丨丨郢曲新传白雪英】
　　金果【本草无漏子一名丨丨　五灯防元僧问同安忽遇客来将何只待同安曰丨丨早朝猿摘去玉华晩后凤衔来】
　　金蕡【谢朓墙北栀子树诗丨丨发朱采映日以离离】
　　金颗【罗隐秋日富春江行诗紫鳞仙客驭丨丨李衡奴】
　　金饭【食经越国公碎丨丨】
　　金枝【古今注见玉叶下　谢超宗南郊乐歌丨丨中树广乐四陈　张正见赋得白云临酒诗菊泛丨丨下峰断玉山前　唐太宗含云诗玉叶依岩聚丨丨触石分　又贯休尧铭旣玉其叶亦丨其丨】金桢【沈炯太尉始兴昭烈王碑见玉干下】
　　金柯【陆机浮云赋丨丨分玉叶散　徐陵与宗室书丨丨玉叶霞振云从　卢照邻释疾文绍丨丨而玉秀穆兰馨而菊滋　徐彦伯夜宴安乐公主新宅应制诗欲知帝女薫天贵丨丨玉柱夜成行　李绅华山庆云见诗丨丨初缭绕玉叶渐氛氲】
　　金蔓【张泌词檀画荔枝红丨丨蜻蜓软】
　　金茎【后汉书班固传抗仙掌以承露擢双立之丨丨注孝武作柏梁铜柱承露仙人掌之属丨丨铜柱也杜阳杂编沧浪洲去中国数万里有丨丨花如蝶每微风至则揺荡如飞妇人竞采之以为首饰且冇语曰】
　　【不戴丨丨花不得在仙家　骆賔王帝京篇铜羽应风回丨丨承露起　杜甫秋兴诗蓬莱宫阙对南山承露丨丨霄汉间　又赠李十五丈别诗清髙丨丨露正直朱丝　刘禹锡歴阳书事诗蔽明添翠帟命烛拄丨丨　李商隐诗侍臣最有相如渴不赐丨丨露一杯赵休诗丨丨来白露玉宇起清风　周存禁中春松诗影宻丨丨近花明凤沼通　孔平仲食棃诗赠君玉壶曽冰之皎洁副以丨丨皓露之清凉】
　　金嫩【无名氏诗柳条丨丨不胜鸦青粉墙头道韫家】
　　金鲜【郭璞橘櫾赞朱实丨丨叶蒨翠蓝】
　　金拆【罗隐菊诗雪裁纎蕊密丨丨小苞香】
　　金试【战国策马服君对田单曰吴干之劔肉试则断牛马丨丨则截盘匜薄之柱上而击之则折为三质之石上而击之则碎为百】
　　金式【谢朓侍宴曲水诗重圣积厚丨丨琼润】
　　金爽【吕令问掌上莲诗当少隂而徳合秋成据丁酉而气含丨丨】
　　金威【刘威旅中早秋诗丨丨生止水爽气遍遥空】
　　金寒【左传丨丨玦离胡可恃也　范成大诗袖单嫌翠薄杯浅怯丨丨】
　　金凉【任昉与刘居士书悠悠白云依然有道丨丨竚运想纳恒宜】
　　金清【捜神记天有五气万物化成木清则仁火清则礼丨丨则义水清则智土清则思五气尽纯圣徳备也　吴全节诗境界丨丨地位髙】
　　金真【宋书顔延之传古人慎所与惟夫丨丨玉粹者乃能尽而不汚尔　云笈七籖建斋之日当输丨丨玉光九天之信置于五帝以招神致灵崔融嵩山启母庙碑丨丨拂座玉女焚香】
　　金润【上官仪诏册殷王文秀实挺华芳声丨丨】
　　金蓥【刘轲碑文璞琢丨丨潭澄月映本清浄兮】
　　金穰【史记天官书太岁所在丨丨水毁木饥火旱　越絶书太隂三岁处丨则丨三嵗处水则毁三岁处木则饥三岁处火则旱　沈与求诗悬知岁事到丨丨】
　　金沴【晋书五行志凡貌伤者病木气木气病则丨丨之】
　　金毒【楞严经心得受正一切咒诅厌蛊毒药丨丨银毒草木虫蛇万物毒气入此人口成甘露味】金震【汉书五行志周威烈王二十三年九鼎震丨丨木动之也】
　　金铄【史记天官书火与金合为铄为丧注索隐曰文耀钩云水土合则成鑪冶鑪冶成则火兴火兴则土之子焠金成销铄丨丨则土无子　王子乔导引法脾在中央抱胃正黄如丨丨　周让答王褒书云飞泥尘丨丨兰灭　卢仝月蚀诗见玉煼下　皎然赠李中丞洪诗见玉瑜下　舒頔山中所有诗火流丨丨锦袄子霜降木落玉面貍】
　　金化【参同契丨丨为水水性周章　吴筠歩虚词丨丨顔应驻云飞鬓不秋】
　　金散【梁元帝元览赋菊从风而丨丨荷带水而珠圎】
　　金断【杨素赠薛播州诗利心丨各丨芬言兰共馥许有壬送马明初诗心旣同丨丨胶因向漆投】金碎【物类相感志丨遇铅则丨】
　　金迸【李峤咏弹诗丨丨疑星落珠沈似月光】
　　金溅【王十朋游萧诗丨丨星犹在丹成灶已空】
　　金飞【吕岩寄白龙洞刘道人诗见玉走下】
　　金跃【全唐诗话阎济美下第将出关献座主张谓诗曰望炉丨自丨应物镜何偏　白居易渭村退居寄礼部崔侍郎翰林钱舍人诗珠沈犹是寳丨丨未为祥】
　　金生【水经注贾逵庙前有碑碑石丨丨干宝曰黄金可采为晋中兴之瑞　墨薮褚遂良书字里丨丨行间玉润　周兴嗣千字文丨丨丽水玉出昆冈　杨万里糟蟹赋奏刀而玉明披腹而丨丨　白居易赠友诗银生楚山曲丨丨鄱溪濵】
　　金吼【杜甫西阁三度期大昌严明府同宿不到诗丨丨霜钟彻花催蜡炬销】
　　金鸣【拾遗记少昊氏时有五凤随方之色集于帝廷因曰凤鸟氏丨丨于山银涌于地或如蛇之类乍似人鬼之形】
　　金诺【刘勰新论季布不遇曹丘则百丨之丨不扬　王勃与蜀父老书虞公再见悬光白璧之前季布一言犹定黄丨之丨　顾云上路相公启果践玉音不移丨丨　庾信诗徒怀琬琰心空手黄丨丨　髙适诗何意千里心仍求百丨丨　钱起诗且感千丨丨宁辞万里游】
　　金赞【王微咏赋回白云以丨丨戾愁月以玉寥】
　　金涌【杜牧题茶山诗泉嫩黄丨丨牙香紫璧裁　王安石诗珠跳散作防丨丨合成波　丰稷荷花诗净刹如丨丨嘉賔照暮红　僧徳祥剪烛诗风处揺丨丨烟时闪墨鸦】
　　金至【史记越世家陶朱公不得已而遣长子为一封书遗故所善庄生庄生虽居穷阎然以廉直闻于国及朱公进金非有意受也欲以成事后复归之耳故丨丨谓其妇曰此朱公之金有如病不宿诫后复归勿动】金来【同契水盛坎侵阳火衰独昼昏隂阳相饮食交感道自然名者以定情字者以性言丨丨归性初乃得称还丹】
　　金满【李白访道安陵遇盖还为余造真箓临别留赠诗黄丨丨髙堂荅荷难克充】
　　金返【参同契丨丨归性章金入于猛火色不夺精光】
　　金复【参同契丨丨其故性威光鼎乃熺】
　　金罄【李白赠别从甥髙五诗黄丨已久丨为报故交恩】
　　金尽【战国防使唐雎载音乐予之五千金居武安髙防相与饮谓邯郸人谁来取者于是其谋者固未可得予也其可得予者与之昆弟矣公与秦计功者不问金之所之丨丨者功多矣今令人复载五千金随公唐雎行至武安散不能三千金天下之士大相与鬬矣皎然述祖徳诗一朝丨丨长裾裂吾道不行计亦拙】金空【杨万里枸杞诗见玉昼下】
　　金倾【管子善为国者如金石之相举重钧则丨丨】
　　金脱【洞天清録余见夏雕戈于铜上相嵌以金其细如发岁久丨丨则成隂窍以其刻画处成凹也】金贞【常景严君平赞素尚迈丨丨清标陵玉彻　王俭侍皇太子释奠宴诗见玉誉下】
　　金劲【韩偓此翁诗丨丨任从千口铄玉寒曾试几炉烘】
　　金坚【关尹子丨丨故重浊重浊者入地　江淹卧疾怨别刘长史诗丨丨碧不灭桂华兰有英　元稹野节鞭诗见玉滑下】
　　金固【李华复练塘颂象月之规俦丨之丨】
　　金昭【宋史乐志茂徳丨丨令誉川流　顔延之应诏防曲水诗君彼东朝丨丨玉粹】
　　金重【孟子丨丨于羽者岂谓一钩金与一舆羽之谓哉　参同契丨丨如本初其三遂不入】金尚【鲍照讲易诗贲园无丨丨履道易书绅】
　　金贵【管子侈则丨丨金贵则货贱　王融谢安陆王赐银鉢启素丨之丨有访仙经镌刻之竒见符神鼎杜甫诗虚思黄丨丨自笑青云期】
　　金贱【管子俭则丨丨金贱则事不成故伤事　刘孝绰三日侍安成王曲水宴诗一言白璧轻片善黄丨丨】
　　金丑【彦周诗话蜀道观中凿井得一碑刻文似赋似賛中云白云聚而雪惭黄酥凝而丨丨】金疡【周礼疡医掌肿疡溃疡丨丨折疡之祝药注丨丨刃创也】
　　金病【汉书五行志火为丨丨金畏于火阳气胁水金水之气】
　　金盛【晋书五行志刘歆传曰有鳞虫之孽羊□鼻疴说以于天文东方辰为龙星故为鳞虫于易兊为羊木为金所病故致羊旤与常两同应此说非是春与秋气隂阳相敌木病丨丨故能相并惟此一事耳旤与妖疴祥眚同类不得独异】
　　金半【南史甄彬传彬有行业乡党称善尝以一束苎就州长沙寺库质钱后赎苎还于苎中得五两金以手巾裹之彬得送还寺库道人惊云近有人以此金质钱时有事不得举而失檀越乃能见还辄以丨丨仰酬往复十余彬坚然不受】
　　金多【史记陈平世家绛侯灌婴等咸谗陈平曰闻平受诸将金丨丨者得善处金少者得恶处　又苏秦传秦嫂委蛇蒲伏以面揜地而谢曰见季子位髙丨丨也　论衡积金如山燃一炭火以燔烁之金必不消非失五行之道丨丨火少小大不钧也　髙适行路难诗旧时贫贱谁比数一朝丨丨结豪贵　白居易书事咏怀诗丨丨输陆贾酒足胜陶潜　又读史诗一朝黄丨丨佩印衣锦归　刘驾诗莫道留丨丨本非爱郎富李咸用览友生古风诗丨丨丑女姸木朽良工拙　苏轼鲜于子骏遗吴道子画诗贵人丨丨身复闲争买书画不计钱】
　　金少【史记陈平世家见上】
　　金积【杨维桢题陶景移居图诗金沙丹饭饥可饷山中犹嫌呼宰相从此移家丨丨东满谷桃花隔秦壤】
　　金髙【李白赠裴十四诗身骑白鼋不敢渡丨丨南山买君顾】
　　金锵【王僧孺礼佛唱导文见玉振下　梁简文帝侍皇太子乐游苑诗见玉度下　张说太和乐章玉节肆夏丨丨五钟】
　　金柔【礼记良冶之子必学为裘注补器者其丨丨乃合有似于为裘　韩愈纳凉联句丨丨气尚低火老候逾浊】
　　金掣【花蕊夫人宫词鎻声丨丨閤门环帘卷真珠十二阑】
　　金振【成公绥正旦大防行礼歌济济锵锵丨丨玉声】
　　金埋【元稹思归乐见玉坠下】
　　金沈【淮南子丨之性丨托之于舟上则浮势有所支也】
　　金浮【淮南子见上】
　　金飘【黄庭坚答王子予诗王郎颇病丨丨酒不耐寒花晩更香】
　　金褭【和凝宫词春风丨丨万年枝簇白团红烂熳时】
　　金赏【吴越春秋勾践隂谋外传计曰夫官位财币丨丨者君之所轻也操锋履刃艾命投死者士之所重也】
　　金赐【周必大简泰之侍讲诗酒颁挏马莫分甘丨丨麟蹄搯敢尖】
　　金罚【周礼职金掌受士之丨丨货罚入于司兵注丨丨谓赎刑之法及钩金也】
　　金赎【书丨作丨刑传误而入刑出丨以丨罪　孔丛子顔讐由善事亲子路义之后讐以非罪执于义将厄子路以丨丨焉】
　　金购【汉书髙帝纪十年陈豨反于赵代其将多贾人帝多以丨丨豨将皆降　唐书李愿传领夏绥银宥节度使部有失马者愿署牒于道以丨丨之三日失马并良马一系署下且曰逸而至不告罪当死谨以良马赎愿归失马而纵其良境内肃然】
　　金买【李白白头吟但愿君恩顾妾深岂惜黄丨丨词赋　又赠裴十四诗见金髙下】
　　金啗【史记髙祖纪赵相国陈豨反代地上自往击之闻豨将皆故贾人也上曰吾知所以与之乃多以丨丨豨将豨将多降者】
　　金迷【清异録痈医孟斧昭宗时常以方药入侍后窜居蜀中居宅有一小室窗牖焕明器皆金纸光莹四射金彩夺目所亲见之归语人曰此室暂憩令人丨丨纸醉】
</div>
    <div class="pagination">
<a href="御定骈字类编_page306.html">上一页</a><span>...</span><a href="御定骈字类编_page302.html">302</a><a href="御定骈字类编_page303.html">303</a><a href="御定骈字类编_page304.html">304</a><a href="御定骈字类编_page305.html">305</a><a href="御定骈字类编_page306.html">306</a><span class="current-page">307</span><a href="御定骈字类编_page308.html">308</a><a href="御定骈字类编_page309.html">309</a><a href="御定骈字类编_page310.html">310</a><a href="御定骈字类编_page311.html">311</a><a href="御定骈字类编_page312.html">312</a><span>...</span><a href="御定骈字类编_page308.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
