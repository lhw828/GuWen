<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 269 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 269 页/共 331 页</h1>
    <div class="content">　　【史记】
　　《夏纪》：禹为人敏给，其德不违，其仁可亲，其言可信，声为律，身为度。
　　【宋黄庭坚豫章集】
　　《跋司马公书》：司马温公，天下士也。所谓左准绳，右规矩，声为律，身为度者也。
　　【古鉴集】
　　古者以声为律，以身为度，故按指知寸，布手知尺，舒臂知寻，推而变之为五度审矣。今夫以子谷黍中者度，一黍之广九十分为黄锺之长，一黍为分，十分为寸，十寸为尺，十尺为丈，十丈为引。盖所以度长短也。且黄锺之律不过九寸，然物以三成，音以八生。以三乘九，故二尺七寸而一幅。以五乘八，故四丈而一疋。是始於分，终於丈，五度之大凡也。后世起度之法，虽或不一；然论分不过孙子之算术，蚕吐丝为忽，十忽为抄，十抄为毫，十毫为厘，十厘为分。论寸不过淮南子之艹票刂粟，秋分而禾艹票刂定。艹票刂，禾穗芒也。律数十二，故十二艹票刂当一粟，十粟当一寸。论丈、引不过汉铜竹之法，汉法，用铜高一寸，广二寸，长丈，而分寸尺存焉。用竹为引高一分，广六分，长十分，高广之数，阴阳之象也。要之不出以身为度之要也。
　　省括于度
　　【书】
　　《太甲》：若虞机张，往省括于度则释。
　　【古今事通】
　　蔡襄多识古物，于沂州城土中得所谓铜弩牙，以金银错花卉，分寸精绝。一见，证以往省括于度则释。是固古射法，皆设度者此物也。
　　公是集师师非度
　　【书】
　　《微子》：殷罔不小大，好草窃奸宄，卿士师师非度。注：上而卿士，亦皆相师非法。详子字侧言改度
　　【书】
　　《蔡仲之命》：详乃视听，罔以侧言改厥度。
　　制义曰度
　　【左传】
　　昭公二十八年：成曰：心能制义曰度。言心能制合宜之义以度其心。
　　铸鼎失度
　　【左传】
　　昭公二十九年，晋铸刑鼎著范宣子所为刑书焉。仲尼曰：“晋其亡乎，失其度矣。”夫晋国将守唐叔之所受法度以经纬其民，卿大夫以序守之民是以能尊其贵是以能守其业。贵贱不愆，所谓度也。文公是以作执秩之官，为被庐之法，以为盟主。今弃是度而为刑鼎，民在鼎矣。何以尊贵贵何业之守？贵贱无度，何以为国？
　　进退可度
　　【左传】
　　襄公三十年：立北宫文子曰：君子在位可畏，施舍可爱。进退可度，周旋可则。容止可观，作事可法。德行可象，声气可乐。勤作有文，言语有章。以险其下，谓之有威议也。
　　【孝经】
　　容止可观，进退可度。
　　制节谨度
　　【孝经】
　　在上不骄，高而不危。制节谨度，以险其民非人臣度
　　【史记】
　　《赵武灵王传》：国立子惠文王，自号主父而身胡服。将士大夫略胡地，欲从云中九原直袭秦，诈为使者入秦。秦昭王惰其状甚伟，非人臣之度，使人逐之。主父驰已脱关矣。主父所以入秦者，欲自略地形因观秦王之为人也。
　　工不信度
　　【孟子】
　　朝不信道，工不信度。
　　为诸侯度
　　【孟子】
　　一游一豫，为诸侯度。
　　王者得度
　　【战国策】
　　刘魏战於马陵，齐大胜魏，杀太子申。覆十万之军。魏王召惠施而告之曰：“夫齐寡人之仇也，怨之至死不忘。国虽小，吾当欲悉起兵而攻之何如？”对曰：“不可，臣闻之，王者得度，而霸者知计”。
　　详魏字幽弘横度
　　【杨子】
　　《寡见篇》：假言周于天地，赞于神明。幽弘横度，绝于迩言。
　　少无矩度
　　【三国志】
　　曹操小字阿瞒，而少无矩度。日逢叔父於路，乃阳比面口呙其口。叔父又以告嵩，嵩呼操曰：“叔父言尔中风，已然乎”？操曰：“初不中风，但失受叔父，故见罔尔”。后叔父有所告，嵩不复信。操始得肆意焉。
　　狭幅短度
　　【抱朴子】
　　《内篇》：《微子卷》：轻秤小斗，狭幅短度。详子字系于末度
　　【壮子】
　　古之人，配神明，醇天地，育万物，和天下泽及百姓，明乎本数，糸於末度。
　　造履请度
　　【晋书】
　　《陶潜》。王弘见其无履，为造履左右请履度，潜便伸脚为度。
　　本传喧德败度
　　【文中子说】
　　士骤而语乐，则喧德败度。
　　此绢足度
　　【宋书】
　　沈庆之，年八十，为前废帝所杀。是岁旦，庆之梦人以两疋绢与之曰：“此绢足度”。寤曰：“老子今年不免矣。两疋，八十尺，足度无盈馀矣。”果死。
　　静作贵得度
　　【管子】
　　《势篇》：动静者比於死，比，近也。用师之道，我动而敌静者，则静者胜矣。故我近於死亡。动作者比於丑，我先动，敌反应者，我以无功，故近於丑。动信者比於距，我既动，彼自中以敌我，近於见距也。动诎者比於避。我既动而彼屈服者，近於见避。夫静与作时以为主人，时以为客，贵得度。静作得度则为主人，其度则为客也。知静之修居而自利，既多智，又安静，二者能修，则居然自获其利也。知作之从，每动有功。知所作常能从理，如此者动必有功也。故曰：无为者帝。其此之谓矣。无心於为，任理之自然，如此者帝王之道。
　　自应律度
　　【刘起宗鉴衡笔谈】
　　古人文章自应律度，末以音韵为主。自沈约增崇韵学，其论则欲宫羽相变，低昂殊节。若前有浮声，则后须切响。一篇之内，音韵尽殊。两句之中，轻重悉异。妙达此音，始可言文。
　　严其律度
　　【刘将孙养吾集】
　　《袁楼少师行状》：严其律度，则侥之门塞。
　　事事中程度
　　【宋黄庭坚豫章集】
　　学书欲先知用笔，用笔之法欲双钩回腕掌虚挽，以无名指倚笔则有力。古人学书不尽临摹，张古人书於壁间，观之入神，则下笔时笔随人意。大抵书字如人有精神，细观则部伍皆中度矣。
　　策言其度
　　【史记】
　　《贾谊传》：《贾谊鸟赋》：发书占之兮，策言其度。索隐曰：汉书作谶。说文云：谶，验言也。此作策盖谶策之辞。
　　周容为度
　　【离骚】
　　固俗之工巧兮，皛规矩而改错。背绳墨以追曲兮，竞周容以为度。
　　从容合度
　　【唐张说集】
　　《冉府君神道碑》：公，果公季子，天王自出，内廪胎教混成之姿，外被门风式瞻之训，从容合度，造次皆法。
　　进止由度
　　【宋贤泳集】
　　《与芮节度使制》：酝籍诗书，进止必由其度。沉潜学问，奇袤不接於心。
　　扌为谦之度
　　【宋钱塘韦骧集】
　　《回王学士谢理雪启》：非罪横罹，知世人之共悯；被恩昭雪，喜君子之载亨。过形推谢之言，愈服谦之度。
　　金科玉度
　　【元刘将孙养吾集】
　　《东轩鲁御史文集序》：周益公之典裁，犹金科玉度。
　　轻敌违节度
　　【北史】
　　《安同传》：同子原明，元魏时为猎郎。出监去中军事，时赫屈丐犯河西，原以数十骑击之，杀十馀人。帝以原轻敌违节度加罪。然知原骁勇，遂任以为将，镇云中。
　　兵车节度
　　【唐】
　　李靖：太宗赐靖以诏书。一曰兵车节度皆付公，吾不从中治也。
　　百度
　　【礼记】
　　《乐记》：百度得数而有常。
</div>
    <div class="pagination">
<a href="永乐大典残卷_page268.html">上一页</a><span>...</span><a href="永乐大典残卷_page264.html">264</a><a href="永乐大典残卷_page265.html">265</a><a href="永乐大典残卷_page266.html">266</a><a href="永乐大典残卷_page267.html">267</a><a href="永乐大典残卷_page268.html">268</a><span class="current-page">269</span><a href="永乐大典残卷_page270.html">270</a><a href="永乐大典残卷_page271.html">271</a><a href="永乐大典残卷_page272.html">272</a><a href="永乐大典残卷_page273.html">273</a><a href="永乐大典残卷_page274.html">274</a><span>...</span><a href="永乐大典残卷_page270.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
