<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 425 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 425 页/共 736 页
  </h1>
  <div class="content">
   ●卷六百一
    ○学校部　辩博恩奖辩博
    《易》曰：学以聚之问以辩之。《传》曰：强学以待问盖夫六艺之富九流之广有先圣之微旨有群儒之精义非穷理尽性覃思研几不能臻其阈非原始要终闻一知十不能阐其流故有摄抵以升抵掌而论俾夫前训洞开诸生景附诚儒门之标表士林之规矩也。然则词有枝叶垂诫礼经学无师法见嗤先哲苟辩而不违於道博而无陷於野则可以传道驾说为缝掖之所宗矣。
    汉朱云字游鲁人也。年四十从博士白子友受易。又事将军萧望之受。《论语》皆能传其业是时少府五鹿充宗贵幸为梁丘易自宣帝时善梁丘氏说元帝好之欲考其异同令充宗与易家论充宗乘贵辩口（乘因也。言因藉贵尊之权）诸儒莫能与抗皆称疾不敢会有荐云者召入摄齐登堂（齐衣之下裳）抗首而请音动左右（抗举也。）既论难连柱五鹿君（柱刺也。距也。）故诸儒为之语曰：五鹿岳岳朱云折其角（岳岳长角之貌）繇是为博士。
    後汉戴凭汝南平舆人光武时郡举明经徵试博士徵拜郎中公卿大会群臣就席凭独立世祖问之对曰：博士说经皆不如臣坐居臣上是以不得就席帝即召上殿令与诸儒难说凭多所解释帝善之迁侍中後正旦朝贺百寮毕会帝令群臣能说经者更相难诘义有不通取夺其席以益通者凭遂重坐五十馀席故经师为之语曰：解经不穷戴侍中。
    贾逵字伯通能诵。《左传》及五经本文以大小夏侯尚书教授自为儿童常在太学不通人事诸儒为之语曰：问事不休贾长头明帝时为郎与班固并校秘书李育为博士章帝诏与诸儒论五经於虎观育以公羊义难贾逵往返皆有理证最为通儒也。
    郑玄字康成受业於马融献帝时大将军袁绍扌兵冀州遣使要玄大会宾客玄最後至乃延升上坐玄身长八尺饮酒一斛秀眉明目容仪温伟绍客多豪俊见玄儒者未以通人许之竞设异端百家互起玄依方辩对咸出问表皆得所未闻莫不嗟服绍举玄茂才表为左中郎将。
    魏乐详高祖黄初徵拜博士十馀人学多褊。又不熟悉惟详五业并受其或难质不解详无愠色以杖画地牵譬引类至忘寝食。
    严特善春秋公羊司隶锺繇不好公羊而好左氏谓左氏为大官而谓公羊为卖饼家故数与共辩长短繇为人机捷善持论而呐口临时屈无以应繇谓曰：公羊高竟为左丘明服矣。曰：直故吏为明使君服耳公羊未肯也。
    晋贺循为太常朝廷疑滞皆谘之於循循取依经礼而对为当世儒宗。
    宋周续之字道祖高祖召之为开馆东郭外招集生徒乘舆降幸并见诸生问续之礼记傲不可长与我九龄射於矍相圃三义辩析精奥称为该通。
    颜延之为太子舍人雁门人周续之隐居庐山儒学著称永初中徵诣京师开馆以居之高祖亲幸朝彦毕至延之馆列犹卑引升上席帝使问续之三义续之雅仗辞辩延之每折以简要既连挫续之帝。又使还自敷释言约理畅莫不称善。
    南齐陆澄为度支尚书令国子博士尚书令王俭自以博闻多识读书过澄澄曰：仆年少来无事惟以读书为业。且年以倍今君少便鞅掌王务虽复一览便谙然见卷轴未必多仆俭集学士何宪等盛自商略澄待俭语毕然後谈所遗数百千条皆俭所未睹俭乃叹服俭在尚书省出巾箱几案杂服令学士隶事事多者与之人人各得一两物澄後来更出诸人所不知事复各数件并夺物将去寻领国子祭酒竟陵王子良得器小口方腹而底平可容七八升以问澄澄曰：此名服匿单于以与苏武子良後详视器底有字仿佛可识如澄所言。
    梁周舍初仕齐为太学博士迁後军行参军明帝建武中魏人吴包南归有儒学尚书仆射江招包讲舍造坐累折辞理遒逸由是为口辩。
    谢举为吏部尚书初北渡人卢广有儒术为国子博士於学发讲仆射徐勉以下毕至坐举造坐屡折广辞理通迈广深服仍以所执麈尾荐之以况重席焉刘杳为太学博士宣惠豫章王行参军杳少好学博综群书沈约任以下每有遗忘皆访问焉常於约坐语及宗庙牺樽约云：郑玄答张谓为画凤凰尾娑婆焉今无复此器则不依古杳曰：此言未可必安古者樽彝皆刻木为鸟兽凿顶及背以出内顶魏世鲁郡地中得齐大夫子尾送女器有牺樽作牺牛形皆永嘉贼曹嶷於青州发齐景公蒙。又得此二樽形亦为牛象二处皆古之遗器知非虚也。约大以为然约。又云：何承天纂文奇博其书载张仲师及长颈王事此何出杳曰：仲师长尺二寸惟出。《论衡》长颈是毗骞王宋建安以南扶南记曰：古来至今不死约即取二书寻简一如杳言。
    纪少瑜年十九岁游太学备探六经博士东海鲍雅相钦悦时有疾请少瑜代讲少瑜既妙玄言善谈吐辩捷如流。
    陈戚衮为太学博士梁简文在东宫召衮讲论。又常置宴集玄儒之士先命道学互相质难次令中庶子徐ゼ驰骋大义以剧论ゼ辞纵横难以答抗诸人慑气皆失次序衮时骋义ゼ与往复衮精采自。若对答如流简文深加叹贺。
    萧济字孝康东海兰陵人少好学博通经史论武帝左氏疑义三十馀条尚书仆射范阳张缵太常卿南阳刘之遴并与济讨论缵等莫能抗对。
    後魏封伟伯为太学博士孝明时将明堂广集学士议其制度九五之论久而不定伟伯乃披简经纬上明堂图说六卷。
    北齐邢邵字子才为中书监国子祭酒博览坟籍无不通晓晚年尤以五经章句为意穷其指要吉凶仪礼公私谘禀质去疑惑为世指南。
    後周吕思礼性温润不杂交游年十四受学於徐遵明长於论难诸生为之语曰：讲书论易其锋难敌十九举秀才对策高第除相州功曹参军。
    樊深行下わ县事太祖置学东馆教诸将子弟以深为博士深经学通赡每解书常多引汉魏以来诸家义而说之故後生听其言者不能晓悟皆背而讥之曰：樊生讲书多门户不可解然儒者推其博物。
    隋何妥初仕周为太学博士周武帝初欲立五后以问儒者辛彦之对曰：后与天子匹体齐尊不宜有五妥驳曰：帝喾四妃舜。又二妃亦何常数。
    杨汪为国子祭酒帝令百僚就学与汪讲论天下通儒硕学多萃焉论难锋起皆不能屈。
    马光为大学博士常因释奠高祖亲幸国子学王公以下毕集光升坐讲礼启发章问已而诸儒生以次论难者十馀人皆当时硕学光剖析疑滞虽辞非俊辩而理义弘赡论者莫测其浅深咸共推服帝嘉而劳焉。
    房晖远国子博士开皇中帝令国子生通一经者并悉荐举将擢用之既策问讫博士不能时定臧否祭酒元善怪问之晖远曰：江南河北义利不同博士不能遍涉学生皆持其所短称已所长博士各各自疑所以久而不决也。祭酒因令晖远考定之晖远览笔便下初无疑滞或有不服者晖远问其所传义疏取为始末诵之然後出其所短自是无敢饰非者所试四五百人数日便决诸儒莫不推其通博皆自以为不能测也。高祖常谓群臣曰：自古天子有女乐乎！杨素以下莫知所出遂言无女乐晖远进曰：臣闻窈窕淑女钟鼓乐之此即王者房中之乐著於雅颂不得言无高祖大悦。
    刘焯以儒学知名为员外将军与左仆射杨素吏部尚书牛弘国子祭酒苏威国子祭酒元善博士萧该何妥大学博士房晖远崔崇德晋王文学崔牍等於国子共论古今滞义前贤所不通者每座论难锋起皆不能屈杨素等莫不服其精博。
    王颇字景文为著作佐郎寻令於国子讲授会高祖亲临释奠国子祭酒元善讲孝经颇与相论难词义锋起善往往见屈高祖大奇之超授国子博士褚辉字高明吴郡人炀帝徵天下儒术之士悉集内史省相次讲论无能屈晖者。
    唐陆德明受学於周弘正梁国子祭酒徐孝克开讲恃贵纵辩众莫敢当德明便与之抗对合朝赏叹隋炀帝嗣位以为秘书学士大业中广招明经之士四方至者甚众遣德明与鲁达孔褒俱会门下省共相驳难无出其右後为太学博士高祖亲临释奠徐文远讲孝经沙门惠乘讲般。若经道士刘喜讲。《老子》德明难此三人各因其宗指随端立义众皆为之屈徐文远博览五经尤精春秋。《左氏传》後周时有大儒沈重讲于太学文远就质问数日便去人或问之答曰：观其所说悉是纸上语耳仆先已诵之至於奥赜之境此君翻似未见有以其言告重者重与论议十馀反甚叹服之隋开皇中累迁太学博士至唐为国子博士高祖常幸国子学遣文远讲孝经诸儒论难锋起文远随方辩折言如涌泉听者忘倦焉。
    孔[A13C]达初仕齐为河内郡博士时炀帝徵天下儒生集於东都论讲令礼部尚书杨玄感主其事[A13C]达与诸儒论难锋起咸为之屈後为国子司业与诸儒议历及明堂皆[A13C]达之说。
    颜师古为中书侍郎太宗以经籍去圣久远文字讹春诏师古开正之及成。又诏尚书左仆射房玄龄集诸儒讨论得失诸儒传习师说舛谬已久皆窃议非之，於是异端锋起师古一一辩答取晋宋古本以相发明所立援据咸出其意表诸儒皆惊所未闻叹服而去也。
    虞世南为秘书监贞观八年七月陇右山摧大蛇屡见山东河南淮海之地多大水太宗以问世南曰：是何祥也。修何术可以禳之对曰：春秋时梁山摧晋侯召宗伯而问焉宗伯曰：国主山川故山摧川竭君为之不举乐降服乘缦祝币以礼焉梁晋所主也。晋侯从之故得无害汉文帝元年四月齐楚地二十九山同日摧水大出令郡国无来献施惠於天下远近欢洽亦不为灾也。汉灵帝时青蛇见御座晋惠帝时大蛇长三百步见齐地经市入庙中按蛇宜在草莽而入市朝所以可为怪今蛇见山泽盖深山大泽必有龙蛇亦不足怪也。又山东足雨虽则其常然阴惨过久恐有冤狱伏愿科省系囚，庶几或当天意。且妖不胜德惟修德可以消变太宗然之遣使者分道赈恤饿人申理狱讼多所原免。
    王元感为四门博士表上所撰尚书纠谬十卷春秋振滞二十卷礼记绳愆三十卷并所注孝经。《史记》藁草诏令弘文崇贤两馆学士及成均博士详其可否学士祝钦明郭山恽李宪等皆专守先儒章句深讥元感掎摭旧义元感随方应竟不肯屈凤阁舍人魏知古司封郎中徐坚左史刘知几右史张思敬雅好异闻每为元感申理其义。
    陈少游幼聪辩初习庄列等道经崇玄馆学生众推引讲经时同列有私习经义者期坐日相问答及公会少游摄齐登堂音韵清辨观者属目所引文句悉问他义诸生不能对甚为大学士陈希列所叹赏王起为翰林侍讲学士文宗尢好儒术每御长生殿对起访以疑事至於郊祀刑法之间起尽能质之以开悟焉。
    郑氵为翰林侍讲学士文宗以十九书语类亲自发问氵应对无滞。
    ○学校部　恩奖
    王者修国经立民纪将使风化归厚德礼洽未有不本於坟籍始於学校者焉良以开物成务垂教作程为先哲之极轨致治之要道也。乃有被儒服究圣言或研几一经或该通群典达前人之阃奥为诸生之师法剖析疑论导宣奥旨启发後生成就学者以致膺问难於帝右参讲授於储邸入傅严掖专诲宗室谨官常以宿业形讠巽次而垂训道义兼精望实增茂故当世之君隆其体貌异其名数或亲临於庠序或召见於清闻或旌以章绶或厚於赐予待遇殊特褒扬备至虽复沦逝益加追奖诚以化民成俗实本於儒术厉世摩钝无越於常典岂独宠异乎！老成固将敦劝乎！礼俗者矣。
    汉梁丘贺受京房易宣帝时待诏黄门数入说教侍中以召贺贺入说帝善之以贺为郎後汉桓荣为博士建武中光武幸太学会诸博士论难於前桓荣被服儒衣温恭有蕴藉（蕴藉犹言宽博有馀也。）辩明经义每以礼让相厌不以辞长胜人儒者莫之及特加赏赐。又诏诸生雅吹击磬尽日乃罢。
    戴凭为侍中正旦朝贺百寮毕会光武令群臣能说经者更相难诘义有不通取夺其席以益通者凭遂重坐为诸侍中说经为教授厌服也。五十馀席故京师为之语曰：解经不穷戴侍中在职十八年卒於官诏赐东园梓器钱二十万。
    高诩世传鲁诗徵为博士建武十一年拜大司农在朝以方正称十三年卒官赐钱及冢田。
    刘昆受施氏易於沛人戴宾建武二十二年入授皇太子及诸王小侯五十馀人二十七年拜骑都尉三十年以老乞骸骨诏赐雒阳第舍以千石禄终其身锺兴字次文汝南汝阳人也。少从少府丁恭受严氏春秋恭荐兴学行高明光武召见问以经义对甚明帝善之拜郎中。
    张字孟侯少从祖父充受尚书。又事太常桓荣聚徒以百数明帝为四姓小侯置五经师以尚书教授数讲於御前以论难当意除为郎赐车马衣裳遂令入授皇太子。
    魏应以建初四年拜五官中郎将经明行弟子自远方至著录数千人章帝甚重之数进见论难於前特受赏赐。
    召驯习韩诗博通书传为左中郎将入授诸王章帝嘉其义学恩宠甚崇出拜陈留太守赐刀剑钱物贾逵为郎章帝好古文尚书。《左氏传》诏逵入讲北宫白虎观南宫云台帝善逵说使逵会出。《左氏传》大义长於二传者，於是具条奏之帝嘉之赐布五百疋衣一袭逵母常有疾帝欲加赐以校书例多特以钱二十万使[A13C]阳侯马房与之谓房曰：贾逵母病此子无人事於外屡空则从孤竹之子於首阳山矣。
    鲁丕为中散大夫和帝因朝会召见诸儒时与侍中贾逵尚书令黄香等相难数事帝善丕说罢朝特赐冠帻履袜衣一袭。
    宋登少传欧阳尚书顺帝时为尚书仆射帝以登明识礼乐使持节临太学奏定典律拜侍中。
    晋陈寿以儒学徵为陈留内史累迁燕王师傅撰。《周礼》评甚有条贯行於世武帝泰始中诏曰：燕王师陈寿清贞洁静行著邦族笃志好古博通六籍耽悦典诰老而不倦宜在左右以笃儒教可为给事中。
    杜夷为国子祭酒辞疾未尝朝谒元帝建武中令曰：国子祭酒杜夷安贫乐道静志衡门日不暇给虽原宪无以加也。其赐二百斛皇太子三至夷第执经问义夷虽逼时命亦未尝朝谒国有大政常就夷谘访焉明帝即位夷自表请退诏曰：先王之道将坠於地君下帷研思今之刘杨缙绅之徒景仰轨训岂得高退而朕靡所取则大宁元年卒年六十六赠大鸿胪谥曰：贞。
    梁伏曼容字公仪初仕宋为骠骑行参军明帝好。《周易》集朝臣於清暑殿讲诏曼容执经曼容素美风采帝以方嵇叔夜使吴人陆探微画叔夜像以赐之朱异年二十一为扬州议曹从事史五经博士明山宾表荐之武帝召见使说孝经。《周易》义甚悦之谓左右曰：朱异实异後见明山宾谓曰：卿所举殊得其人仍召异直西省。
    顾越为安西湘东王府参军越遍该经艺深明毛诗旁通异义特善庄老武帝常於重云殿自讲。《老子》仆射徐勉举越论义越抗首而请音响。若钟容止可观帝深赞美之由是擢为中军宣成王记室参军。
    陈张讥梁大同中召补国子正言生梁武帝常於文德殿释乾坤文言讥与陈郡袁宪等预焉敕令论议诸儒莫敢先出讥乃整容而进谘审循环辞令温雅梁武帝甚异之赐裙襦绢等仍云：表卿稽古之力讥累迁士林馆学士简文在东宫出士林馆发孝经题经讥论义往复甚见嗟赏自是每有讲集必遣使召讥後魏李先明元帝即位为博士召先读韩子连珠论二十二篇太公兵法十一事诏有司曰：先所知者皆军国大事自今常宿於内赐先绢五十疋绵五十斤杂采五十疋御马一疋拜安东将军寿春侯赐隶户二十二。
    孙惠蔚为皇宗博士侍讲东宫迁国子祭酒秘书监仍知史事宣武延昌二年追赏侍讲之劳封枣强县开国男食邑二百户。
    崔逸孝文时为国子博士每有公事逸常被诏独进博士特命自逸始。
    王神贵为符玺郎时太学博士房景光作五经疑问百馀篇神贵答之名辨疑前废帝时奏上之帝亲自执卷与神贵往复嘉其用心特除神贵子鸿彦为奉朝请。
    北齐张雕遍通五经尤明三传高祖召入霸府令与诸子讲後为琅琊王博士未几拜散骑常侍值武成侍讲马敬德卒乃入授经书帝甚重之以为侍读与张景仁并被尊礼同入华光殿共读春秋加国子祭酒假仪同三司待诏文林馆寻除侍中开府奏度支事大被委任言多见从特敕奏事不趋呼为博士。
    李铉为国子博士废帝之在东宫文帝诏铉以经入授甚见优礼数年病卒特赐廷尉少卿及还葬故郡太子致祭奠之礼并使王人将送儒者荣之。
    张景仁以学书为业工草隶後主在东宫时令侍书历太子门大夫员外散骑常侍谏议大夫後主登祚除通直散骑常侍及奏御笔点出通字遂正常侍在左右与语犹称博士。
    後周熊安生为国子博士时高祖入邺安生遽令扫门家人怪而问之安生曰：周帝重道尊儒必将见我矣。俄而高祖幸其第诏不听拜亲执其手引与同坐谓之曰：朕未能去兵以此为愧安生曰：黄帝尚阪泉之战况陛下恭行天讨乎！高祖。又曰：齐民赋役繁兴竭民财力朕救焚拯溺思革其弊欲以府库及三台杂物散之百姓公以为何如安生曰：昔武王克商散鹿台之财发钜桥之粟陛下此诏异代同美高祖。又曰：朕何如武王安生曰：武王伐纣悬首白旗陛下平齐兵不血刃愚谓圣略为优高祖大悦赐帛三百疋米三百石宅一区并赐象笏及九金带自馀什物称是。
    隋杨尚希年十一入太学专精不倦周太祖常亲临释奠尚希时年十八令讲孝经词旨可观太祖奇之赐姓普六茹氏擢为国子博士。
    房晖世传儒学为国子博士仁寿中卒官时年七十二朝廷嗟惜焉赙赐甚厚赠散骑常侍。
    杨汪为国子祭酒炀帝令百寮就学与汪讲论皆不能屈帝令御史书其问答奏之省而大悦赐良马一匹。
    元善为国子祭酒高祖常亲临释奠命讲孝经，於是敷陈义理兼之以讽谏帝大悦曰：闻江阳之说更起朕心赉绢百疋衣一袭。
    唐魏徵为秘书监撰群书政要贞观五年奏上太宗览之称善敕皇子诸王各傅一本赐徵帛二百疋。
    孔[A13C]达为国子祭酒太宗幸国学亲释奠命[A13C]达讲孝经既毕[A13C]达上释奠颂手诏答曰：省所上颂殊为佳作循题发函情辞烂其盈目启封申纸逸气飘以凌云骊龙九重不足方斯绮丽威凤五彩无以比其鲜华杨雄天高踪何远黄香日下茂轨犹存寻读周环弥觉欣玩卿夙挺璋早标令誉网罗百氏包括六经思涌珠元善爵为江阳县公泉情抽蕙圃关西孔子更起乎！方今济南伏生重兴乎！兹日庶令引四科於缣帙阐百遍於青襟翰苑词林卿其首之也。
    贞观十五年十月左仆射申国公高士廉等撰文思博要一千二百卷上之太宗有诏藏之秘府士廉以下加级颁赐各有差。
    陆德明为国子博士撰经典释文太宗悦而甚重之时德明已卒赐其家布帛二百。
    颜师古为中书侍郎受诏刊正经籍太宗善之赐帛五十疋。
    颜扬庭为符玺郎永徽三年上其父故秘书监师古所撰匡谬正俗八卷高宗令付秘阁仍赐帛五十疋长孙无忌为太尉显庆三年新礼成诏中外颁行焉无忌等加爵赐帛等各有差。
    张大安为太子左庶子初皇太子贤招集当时学者大安及洗马刘讷言雒州司户参军格希玄等注范晔。《後汉书》表上之赐物三万段仍以其书付秘阁。
    王元感濮州鄄城人则天长安三年上表进其所撰尚书纠谬十卷春秋振滞二十卷礼记绳愆三十卷并所注孝经。《史记》藁草请官给纸笔写上秘阁诏曰：王元感质性温敏博闻强记手不释卷老而弥笃掎前达之失究先圣之旨是谓儒宗不可多得可授太子司议郎。
    褚无量为国子员外司业兼修文馆学士玄宗在春宫授国子司业兼皇太子侍读睿宗太极元年皇太子幸国学观释奠令无量讲孝经礼记各随端立礼博而。且辨观者叹服焉既毕进授银青光禄大夫兼赐以章服并采绢百段至玄宗开元三年迁右散骑常侍兼国子祭酒无量之母死赠物一百段以无量文儒之宗宠之也。申命杭州刺史薛莹就其家吊焉服阕召拜左散骑常侍复为侍读以其年老每随使出入特许缓步。又为造腰辇令内给事舁於内殿无量频上书陈时政得失多见纳用。又尝手敕褒美赐物二百七年诏太子就国子监行齿胄之礼无量登座说经百寮并集行礼讫赏赐甚厚及卒赠礼部尚书赐物四百段米粟四百石。
    徐坚为集贤院学士开元中敕坚等纂经史要事及历代文章以类相从欲令皇子简事缀文玄宗自定名为初学记撰成以献帝称善赐坚等绢百疋。
    穆元休以文学著称常撰洪范外传十篇开元中献之玄宗赐帛授偃师丞。
    沈浩隐居四明山肃宗乾元二年进广孝经十卷授秘书郎集贤殿待诏仍赐绿袍牙笏。
    袁颐为国子博士贞元十二年卒德宗谓宰臣曰：袁会深於六经今之硕儒良可惜也。特赠国子司业令中使赍告身及绢五十疋就宅宣赐并给传令达故里。
    韦公肃为秘书著作郎注太宗帝范一十二篇上献德宗有诏付集贤仍令别写一本进内赐公肃锦采一百疋。
    李渤为左拾遗罢官闲居东雒撰御戎新录二十卷以献宪宗元和九年四月壬午诏曰：前左拾遗内供奉李渤隐居求志殚见洽闻常致弓旌之招尚怀林壑之恋而闻肄其素业成此新书词章典雅谋议深远献于阙下良所嘉焉故洽今恩用清旧议可授秘书省著作郎。
    韦处厚路随并为翰林侍讲学士穆宗长庆三年撰六经。《法言》二十卷表献之帝览其书称善者久之赐处厚随锦采二百疋银器二事随自司勋郎中为谏议大夫依前充侍讲学士处厚赐紫金鱼袋锡服迁官皆以撰六经。《法言》奖之。
    郑氵为翰林侍讲学士文宗命撰经史要录十二卷书成帝嘉其精博因以十九书语类帝亲自发问氵应对无滞赐以金紫。
    严厚本为国子监。《周易》博士太和八年七月召本对於浴堂门赐其锦器。
    李宗闵为集贤大学太和九年五月进五常传赐宗闵等九人锦采银器有差。
    周田敏为国子祭酒广顺三年献印版九经书五经文字太祖优诏嘉之赐袭衣缯采银器。又赐司业赵铢袭衣缯采。
    ●卷六百二
    ○学校部　奏议第一
    夫辅世明教实本於儒术化民成俗莫先於学校自汉氏之後经艺浸盛官守并建职业咸举故方闻之士彬彬就列器识宏远议论深厚而或虑教道之中废形於叹愤援古议以为请臻夫体要咸能剖析前训敷陈要道周旋感激曲畅元本诚以致治之成法稽古之大伦宜建首善尊立太学至於崇先圣之祀行齿胄之礼推择师范广树徒众申之课试大明黜陟考正疑志区别部类赞述章句购求遗逸斯皆敦益世教恢启圣政岂徒专达词雅以矜乎！多闻者哉！汉公孙弘武帝时以治春秋为丞相以为学官悼道之郁滞乃请白丞相御史言（此以下皆弘奏请之辞）制曰：盖闻导民以礼风之以乐（风化也。）婚姻者居室之大伦也。（伦理也。）今礼废乐隳朕甚愍焉故详延天下方闻之士咸登诸朝（详悉也。方道也。有道及博闻之士也。）共令礼官劝学讲论洽闻举遗兴礼以为天下先太常议予博士弟子崇乡里之化以厉贤材焉（厉劝勉之也。一曰砥厉勉也。自此上弘所引诏文）谨与太常臧博士平等议（臧孔臧也。平史阙其姓）曰：闻三代之道乡里有教夏曰：校殷曰：序周曰：庠（校教也。言可效道艺也。）其劝善也。显之朝廷其惩恶也。加之刑法故教化之行也。建首善自京师始繇内及外今陛下昭至德开大明配天地本人伦劝学兴礼崇化厉贤以风四方太平之原也。（风化也。）古者政教未洽不备其礼请因旧官而兴焉为博士官置弟子五十人复其身太常择民年十八以上仪状端正者补博士弟子郡国县官有好文学敬长上肃政教顺乡里出入不悖（悖乖也。）所闻令相长丞上属所二千石（闻谓闻其部属有此人也。令县令相侯相长县长丞县丞也。二千石谓郡守及诸王相也。）二千石谨察可者常与计偕（随上计吏俱至京师）诣太常得受业如弟子一岁皆课能通一艺以上补文学掌故缺其高第可以为郎中太常籍奏（为名籍而奏）即有秀才异等取以名闻其不事学。若下材及不能通一艺罢之而请诸能称者（谓列其能通艺业而称任者奏请补用之也。）臣谨按诏书律令下者（下谓班行也。）明天人之际通古今之谊文章。《尔雅》训辞深厚（。《尔雅》近正也。言诏辞雅正而深厚也。）恩施甚美小吏浅闻弗能究宣亡以明布谕下以治礼掌故以文学礼义为官迁留滞（言治礼掌故之官本以有文学举习礼义而为之。又所以迁擢留滞之人）请选择其秩比二百石以上及吏百石通一艺以上补左右内史大行卒史（左右内史後为左冯翊右扶风而大行後为大鸿胪也。）比百石以下补郡太守卒史皆各二人（内地之郡郡各补太守卒史二人也。）边郡一人先用诵多者不足择掌故以补中二千石属（属亦曹史今县令文书解言属某甲也。）文学掌故补郡属备员（云：备员者本以升擢之非藉其实用）请著功令（新立此条请以著於功令功令篇名。若今选举令也。）它如律令（此外并如旧律令）制曰：可自此以来公卿大夫士吏彬彬多文学之士矣。
    後汉陈元以父任为郎建武初元与桓谭杜林郑兴俱为学者所宗时议欲立。《左氏传》博士范升奏以为左氏浅末不宜立元闻之乃诣阙上疏曰：陛下拨乱反正文武并用深愍经艺谬杂真伪错乱每临朝日取延群臣讲论圣道知丘明至贤亲受孔子而公羊傅梁传闻於後世故诏立左氏博访可否示不专已尽之群下也。今论者沉溺所习玩守旧闻执虚言传受之辞以非亲见实事之道左氏孤学少与遂为异家之所覆冒夫至音不合众听故伯牙绝纟玄至宝不同众好故卞和泣血仲尼圣德而不容於世况於竹帛馀文其为雷同者所排固其宜也。非陛下至明孰能察之臣元窃见博士范升等所议奏左氏春秋不可立及太史公违戾凡四十五事按升等所言前後相违皆断截小文黩微辞以年数小差掇为巨谬遗脱纤微指为大尤搜瑕求[C260]掩其弘美所谓小辨破言小言破道者也。升等。又曰：先帝不以左氏为经故不置博士後主所宜因袭臣愚以为。若先帝所行而後主必行者则盘庚不当迁于殷周公不当营雒邑陛下不当都山东也。往者孝武皇帝好公羊卫太子好梁有诏太子受公羊不得受梁孝宣皇帝在人间时闻卫太子好梁，於是独学之及即位为石渠论而梁氏兴至今与公羊并存此先帝後帝各有所立不必其相因也。孔子曰：纯俭吾从众至於拜下则违之夫明者独见不惑於朱紫听者独闻不谬於清浊故离朱不为巧氐移目师旷不为新声易耳方今干戈少弭戎事略戢留意圣艺眷顾儒雅采孔子拜下之义萃渊圣独见之旨分明白黑建立左氏解释先圣之积结洮汰学者之累惑使基业垂於万世後进无复狐疑则天下幸甚臣元愚鄙常传师言如得以褐衣召见俯伏庭下诵孔氏之正道理丘明之宿冤。若辞不合经事不稽古退就重诛虽死之日犹生之年也。书下其议范升复与元相辨难凡十馀上帝卒立左氏学太常选博士四人元为第一帝以元新忿争乃用其次司隶从事李封，於是诸儒以左氏之立论议ん讠华自公卿以下数庭争之会封病卒左氏复废。
    朱浮光武建武中为太仆以国学既兴宜广博士之选乃上。《书》曰：夫大学者礼义之官教化所繇兴也。陛下尊敬先圣垂意古典宫室未饬干戈未休而先建大学造立黉舍比日车驾亲临观享将以弘时雍之化显勉进之功也。寻博士之官为天下宗师使孔圣之言传而不绝旧事策试博士必广求详选，爰自畿夏延及四方是以博学明经惟贤是登学者精励远近同慕伏闻诏书更试五人惟取见在雒阳城者臣恐自今以往将有所失求之密迩容或未尽而四方之学无所劝乐凡策试之本贵得其真非有期会不及远方也。又诸所徵试皆私自发遣非有伤费烦扰於事也。语曰：中国失礼求之於野臣浮幸得与讲图识故敢越职帝然之。
    范升为博士时尚书令韩歆上疏欲为费氏易左氏春秋立博士诏下其议建武四年正月朝公卿大夫博士见於云台帝曰：范博士可前平说升起对曰：左氏不祖孔子而出於丘明师徒相传。又无其人。且非先帝所存无因得立遂与韩歆及大中大夫许淑费直字长翁善易长於卦筮等互相辨难日中乃罢升退而奏曰：臣闻主不稽古无以承天臣不述旧无以奉君陛下愍学微缺劳心经艺情好博闻故异端竞进近有司请置京氏易博士群下执事莫能据正京氏既立费氏怨望左氏春秋复以此类亦希置立京费已行次复高氏春秋之家。又有驺夹如令左氏费氏得置博士高氏驺夹五经奇异并复求立各有所执乖戾分争从之则失道不从则失人将恐陛下必有厌倦之听孔子曰：博学约之弗叛矣。夫夫学而不约必叛道也。颜渊曰：博我以文约我以礼孔子可谓知教颜渊可谓善学矣。《老子》曰：学道日损损犹约也。又曰：绝学无忧绝末学也。今费左二学无有本师而多反异先帝前世有疑於此故京氏虽立取复见废疑道不可由疑事不可行诗书之作其来已久孔子尚周流游观至於知命自卫反鲁乃正雅颂今陛下草创天下纪纲未定虽设学官无有子弟诗书不讲礼乐不奏立左费非政急务孔子曰：攻乎！异端斯害也。已。《传》曰：闻疑传疑闻信传信而尧舜之道存愿陛下疑前帝之所疑信先帝之所信以示反本明不专已天下之事所以异者以不一本也。《易》曰：天下之动贞夫一也。又曰：正其本万事理五经之本自孔子始谨奏左氏之失凡四十事时难者以太史公多引左氏升。又上太史公违戾五经谬孔子言及左氏春秋不可录三十一事诏以下博士。
    徐防明帝永平十四年拜司空防以五经久远圣意难明宜为章句以悟後学上疏曰：臣闻诗书礼乐定自孔子发明章句始於子夏其後诸家分析各有异说（仲尼没而微言绝七十子丧而大义乖故春秋为五诗分为四易有数家之传）汉承乱秦经典废绝本文略存或无章句收拾缺遗建立明经博徵儒术开置太学（武帝时开学官置博士弟子员也。）孔圣既远微旨将绝故立博士十有四家（光武中兴恢兴稽古易有施孟梁丘贺京房书有欧阳和伯夏侯胜建诗有申公辕固韩婴春秋有严彭祖颜安乐礼有戴德戴圣凡十四博士太常差选有聪明威重一人为祭酒总领纪纲也。）设甲乙之科（前。《书》曰：岁课甲科四十人为郎中乙科二十人为太子舍人丙科四十人为文学掌故）以勉劝学者所以示人好恶改敝就善者也。伏见太学试博士弟子皆以意说不家法（诸经为业各有名家）私相容隐开生奸路每有策试取与争讼论议纷错互相是非孔子称述而不作（但述先圣之言不自制作）。又曰：吾犹及史之阙文（古者史官于书事有不知则阙以待能者孔子言吾少时犹及见古史官之阙文今则无之疾时多穿凿也。）疾史有所不知而不肯阙也。今不依章句妄生穿凿以遵师为非义意说为得理轻侮道术浸以成俗诚非诏书实选本意改薄从忠三世常道（夏之政忠忠之敝小人以野故殷人承之以敬敬之敝小人以鬼故周人承之以文文之敝小人以亻塞故救亻塞以忠三王之道。若循环周而复始。《史记》亻塞或作薄）专精务本儒学所先臣以为博士及甲乙策试宜从其家章句开五十难以试之解释多者为上第引文明者为高说。若不依先师义有相伐（伐谓自相攻伐也。）皆正以为非五经各取上第六人。《论语》不宜射策虽所失或久差可矫革（东观记防上疏曰：试。《论语》本文章句但通度勿以射策冀令学者务本有所一心专精师门思核经意事得其实道得其真於此弘广经术尊重圣业有益於化虽从来久六经衰微学问浸浅诚宜及时改矫其失）诏书下公卿皆从防言。
    贾逵章帝时为郎入讲北宫白虎观南宫云台帝善逵说使发出。《左氏传》大义长於二传者逵，於是具条奏之曰：臣谨摘出左氏三十事尤著明者斯皆君臣之正义父子之纪纲其馀同公羊者十有七八或文简小异无害大体至如祭仲纪季伍子胥叔术之属左氏义深於君父公羊多任於权变其相殊绝固以甚远而冤抑积久莫肯分明臣以永平中上言左氏与图谶合者先帝不遗刍荛省纳臣言写其传诂藏之秘书建平中侍中刘歆欲立左氏不先暴论大义而轻移太常恃其义长诋挫诸儒诸儒不服相与排之孝哀皇帝重逆众心故出歆为河内太守从是攻击左氏遂为重雠至光武皇帝奋独见之明兴立左氏梁会二家先师不晓图谶故令中道而废凡所以存先王之道者要在安上理民也。今左氏崇君父卑臣子强弱枝观善戒恶至明至切至贞至顺。且三代异物损益随时故先帝博观异家各有所采易有施孟复立梁丘尚书欧阳复有小大夏侯今三传之异亦犹是也。又五经家皆无以证图谶明刘氏以为尧後者而左氏独有明文五经家皆言颛顼代黄帝而尧不得为火德左氏以为少昊代黄帝即图谶所谓帝宣也。如今尧不得为火则汉不得为赤其所发明补益实多陛下通天然之明见大圣之本改元正历垂万世则是以麟凤百数嘉瑞杂Ш犹朝夕恪勤游情六艺研几综微靡不审。若复留意废学以广圣见，庶几无所遗失矣。书奏帝嘉之赐布五百疋衣一袭鲁丕和帝时为中散大夫时侍中贾逵荐丕道艺深明宜见任用帝因朝会召见诸儒丕与逵及尚书令黄香等令相难数事帝善丕之说特赐冠帻履袜衣一袭丕因上疏曰：臣以愚顽显备大位犬马气衰猥得进见论难於前无所甄明衣服之赐诚为优遇臣闻说经者传先师之言非从已出不得相让相让则道不明。若规矩权衡之不可枉也。难者必明其据说者务立其义浮华无用之言不陈於前故精思不劳而道术愈章法异者各令自说师法博观其义览诗人之旨意察雅颂之终始明舜禹皋陶之相戒显周公箕子之所陈观乎！人文化成天下陛下既广纳謇謇以开四聪宁令刍荛以言得罪既显岩穴以求仁贤无使幽远独有遗失。
    樊准安帝时补尚书郎邓太后临朝儒学陵替准乃上疏曰：臣闻贾谊有言人君不可以不学故虽大舜圣德孜孜为善成王贤主崇明师傅故光武皇帝受命中兴群雄分扰旌旗乱野东西诛战不遑启处然犹投戈讲艺息马论道至孝明皇帝兼天地之资用日月之明庶政万几无不简心而垂情古典游意经艺每飨射礼毕正坐自讲诸儒并听四方欣欣虽阙里之化矍相之事诚不足言。又多徵名儒以充礼官如沛国赵孝琅琊承宫等或安车结驷告归乡里或丰衣博带从见宗庙其馀以经术见优者布见廊庙故朝多皤皤之良华首之老每宴会则论难ぅぅ共求政化详览群言响如振玉朝者进而思政罢者退而备问小大随化雍雍可嘉期门羽林介胄之士悉通孝经博士议郎一人开门徒众百数化自圣躬流及蛮荒匈奴遣伊秩訾王大车。且渠来入就学八方肃清上下无事是以议者每称盛时咸言永平今学者盖少远方尤甚博士倚席不讲儒者竞论浮丽忘謇謇之忠习讠戋讠戋之辞文吏则去法律而学诋欺锐锥刀之锋断刑辟之重德陋俗薄以致苛刻昔孝文窦后性好黄老而清净之化流景武之间臣愚以为宜下明诏博求幽隐发一岩穴宠进儒雅有如孝宫者徵诣公车以俟圣上讲习之期公卿各举明经及旧儒子孙进其爵位使纟赞其业复召郡国书佐使读律令如此则延颈者日有所见倾耳者月有所闻伏愿陛下推述先帝进业之道太后深纳其言是後屡举方正敦朴仁贤之士。
    翟顺帝时为将作大匠上言孝文皇帝始置一经博士武帝大合天下之书而孝宣论六经於石渠学者滋盛弟子万数光武初兴愍其荒废起太学博士舍内外讲堂诸生横卷为海内所集明帝时辟雍始成欲毁太学太尉赵熹以为大学辟雍皆宜兼存故并传至今而顷者颓废至为园采刍牧之处宜更修缮诱进後学帝从之遂起太学更开拓房室学者为立碑铭於学。
    魏刘靖文帝时为大司农卫尉上疏陈儒训之本曰：夫学者治乱之轨仪圣人之大教也。自黄初以来崇本太学二十馀年而成者盖寡繇博士选轻诸生避投高门弟子耻非其伦故学者虽有其名而无其实虽设其教而无其功宜高选博士取行为人表经任人师者掌教国子依遵古法使二千石以上子孙年从十五皆入太学明制黜陟荣辱之路其经明修行者则进之以崇德荒教废业者则退之以惩恶举善而教不能则劝浮华交游不禁自息矣。阐弘大化以绥来宾六合承风远人来格此圣人之教致治之本也。
    高柔明帝时为博士执经。又上疏曰：臣闻遵道重学圣人洪训褒文崇儒帝者明经昔汉末陵迟礼乐隳坏雄战虎争以战阵为务遂使儒林之群幽隐而不显太祖初兴闵其如此在於拨乱之际并使郡县立教学之官高祖即位遂阐其业兴复辟雍州立课试，於是天下之士复开庠序之教亲俎豆之礼焉陛下临政允迪哲敷弘大猷光济先轨虽夏启之承基周成之继业诚无以加也。然今博士皆经明行一国清选而使迁除限不过长惧非所以崇显儒术帅励怠惰也。孔子称举善而教不能则劝故楚礼申公学士锐精汉隆卓茂缙绅竞慕臣以为博士者道之渊薮六艺所宗宜随学行优劣待以不次之位敦崇道教以劝学者於化为弘帝纳之。
    晋载邈怀帝永嘉中为征南军司于时凡百草创学校未立邈上疏曰：臣闻天道之所大莫大於阴阳帝王之至务莫重於礼学是以古之建国有明堂辟雍之制乡有庠序黉校之仪皆所以抽道幽滞启广才思盖以六四有困蒙之吝君子大养正之功也。昔仲尼列国之大夫耳兴礼学於洙泗之间四方髦俊斐然向风身通者七十馀人自兹以来千载绝尘岂天下小於鲁卫贤者乏於曩时励与不励故也。自顷国遭无妄之祸社稷有缀旒之危冠羯饮马於长江凶狡鸱张於万里遂使神州萧条鞠於茂草四海之内人迹不交霸主有旰食之忧黎元怀荼毒之苦戎马交集於中原何遑笾豆之事哉！然三年不为礼礼必坏三年不为乐乐必隳况旷载累纪如此之久焉今末进後生目不睹揖让升降之仪耳不闻钟鼓管弦之音文章散灭图谗无遗此盖圣达之所深悼有识之所嗟叹也。夫治世尚文遭乱尚武文武迎用久长之道譬之天地昏明交迭自古以来未有不由之者也。今，或以天下未一非兴礼学之时此言似之而不期然夫儒道深奥不可仓卒而成古之俊必三年而通一经此天下泰平然後之则功成事定谁与制礼作乐者哉！又贵游之子未必有斩将搴旗之才亦未有从军征戍之役不及盛年讲肄道义使明珠加磨莹之功荆璞发采琢之荣不亦良可惜乎！臣愚以世丧道父人情玩於所习纯风日去华竞日彰犹火之消膏而莫之觉也。今天下告始万物权舆圣朝以神武之德值革命之运荡近世之流敝继千载之绝轨笃道崇儒创立大业明主唱之於上宰辅督之於下夫上之所好下必有过之者焉是故双剑之节崇而飞白之俗成挟琴之容饬而赴曲之和作君子之德风小人之德草实在感之而已臣以ウ浅不能远识格言奉诵明令慷慨下风谓以三时之隙渐就建疏奏纳焉，於是始礼学。
    王导元帝初迁骠骑将军领中书监于时军旅不息学校未修导上。《书》曰：夫治化之本在於正人伦人伦之正存乎！设庠序庠序设五教明德礼洽通彝伦攸叙有耻。且格也。父子兄弟夫妇长幼之序顺而君臣之义固矣。易所谓正家而天下定者也。故圣王蒙以养正少而教之使化沾肌骨习以成性迁善远罪而不自知行成德立而後裁之以位虽王之嫡子犹与国子齿使知道而後贵其取才用事咸先本之于学故。《周礼》乡大夫献贤能之书于王王拜而受之所以尊道而贵士也。人知士之所贵繇乎！道存则退而其身其身以及其家正家以及於乡学於乡以登於朝反本复始各求诸已敦素之业著浮薄之道息教始然也。故以之事君则忠用之莅下则仁即孟轲所谓未有仁而遗其亲义而後其君者也。自顷皇纲失统礼教陵替颂声不作于今二纪。《传》曰：三年不为礼礼必坏三年不为乐乐必隳而况如此其久者乎！先进渐忘揖让之容後生惟闻金革之响干戈日寻俎豆不设先王之道弥远华伪之风遂滋非所以习民靖俗端本抑末之谓也。殿下以命世之资属倾危之运礼乐征伐翼成中兴将涤秽荡瑕拨乱反正诚宜经纶稽古建明学校阐扬六艺以训後生使文武之道坠而复兴方今小雅尽废戎虏扇炽节义陵迟国耻未雪忠臣义士所以扼腕礼乐政刑当并陈以俱济者也。苟礼义胶固纯风载洽则化之所陶者广而德之所被者大义之所属者深而威之所振者远矣。由斯而进则可朝服济河使帝典阙而复补王纲弛而更张饕餮改情兽心革面揖让而蛮夷服缓带而天下从得乎！其道者岂难也。哉！故有虞舞干戚而三苗化鲁僖作泮宫而淮夷服桓公之霸皆先教而後战今。若聿遵前典复道教使朝之子弟并入于学选明博修礼之士而为之师化成俗定莫尚於斯帝纳之。
    荀崧元帝时为太常时方修学校简省博士置。《周易》王氏尚书郑氏古文尚书孔氏毛诗郑氏周官礼记郑氏春秋。《左传》杜氏服氏。《论语》孝经郑氏博士各一人凡有九人其仪礼公羊梁及郑易皆省不置崧以为不可乃上疏曰：自丧乱以来儒学尤寡今处学则阙朝廷之秀士朝则废儒学之俊昔咸宁太康元康永嘉之中侍中常侍黄门通洽古今行为世表者领国子博士一则应对殿堂奉酬顾问二则参训国子以弘儒训三则祠仪二曹及太常之职以得质疑今皇朝中兴美隆往初宜宪章令轨祖述前典世祖武皇帝应运登禅崇儒兴学经始明堂营建辟雍告朔班政乡饮大射西阁东序。《河图》秘书禁籍台省有宗庙大府金庸故事太学有石经古文先儒典训贾马郑杜服孔王何颜尹之徒章句传注众家之学置博士十九人九州之中师徒相传学士如林犹选张华刘实居太常之官以重儒教传称孔子没而微言绝七十二子丧而大义乖自顷中夏殄瘁讲诵遏密斯文之道将坠于地陛下圣哲龙飞恢崇道教乐正雅颂，於是乎！在江杨二州先渐声教学士移文于今为盛然方畴昔犹迁之一臣学不章句才不弘通方之华实儒风殊邈思竭驽骀庶增万分愿斯道隆於百世之上缙绅永於千载之下伏闻节省之置皆三分置二博士旧置十九人今五经合九人准古计今犹未能半宜及省节之制以时施行今九人以外犹宜增四愿陛下万几馀暇时垂省览宜为郑易置博士一人郑仪礼博士一人春秋公羊博士一人梁博士一人昔周之衰下陵上替上无天子下无方伯善者谁赏恶者谁罚孔子惧而作春秋诸侯忌妒惧犯时禁是以微辞妙旨义不显明。故曰：知我者其惟春秋罪我者其惟春秋时左丘明子夏造膝亲受无不精究孔子既没微言将绝，於是丘明退撰所闻而为之传其书善礼多膏腴美辞张本继末以发明经义信多奇伟学者好称之公羊高亲受子夏立於汉朝辞义清俊断决明审董仲舒之所善也。梁赤师徒相传暂立於汉世向歆汉之硕儒犹父子各执一家莫肯相从其书文清义约诸所发明或是左氏公羊所不载亦足有所取正是以三传并行於先代通才未能孤废今去圣久远其文将堕与其过废宁与过立臣以为三传虽同曰：春秋而发端异趣按如三家异同之说此乃义则战争之场辞以剑戟之锋於理不可得共博士宜各置一人以博其学诏曰：崧表如此皆经国之务为政所由息马投戈犹可讲艺今虽日不暇给岂忘本而遗存邪可共博士议者详之议者多请从崧所奏诏曰：梁肤浅不足置博士馀如奏会王敦之难不行应詹元帝时为後军将军上疏曰：性相近习相远训导之风宜慎所好魏正始之间蔚为文林元康以来贱经尚道以玄虚宏放为夷达以儒术清俭为鄙俗永嘉之弊未必不由此也。今虽有儒官教养未备非所以长育人材纳之轨物也。宜修辟雍崇明教义先令国子受训然後皇储亲临释奠则普天尚德率土知方矣。帝雅重其才深纳之袁环成帝时咸康中为国子祭酒于时丧乱之後礼教陵迟环上疏曰：臣闻先王之教也。崇典训以弘远大明礼学以流後生所以道万物之性畅为善之道也。宗周既兴文史载焕端委垂於南蛮颂声溢於四海故延陵聘鲁闻雅而叹韩起过鲁观易而美何者立人之道於斯为首孔子恂恂以教洙泗孟轲系之诲诱无倦是以仁义之声于今犹存礼让之节时或有之畴昔皇运陵替丧乱屡臻儒林之教渐颓庠序之礼有阙国学索然坟籍莫启有心之徒抱志无由昔魏武帝身亲介胄务在武功犹尚废鞍览卷投戈吟咏况今陛下以圣明临朝百官以虔恭莅事朝野无虞江外谧静如之何泱泱之风漠焉无闻洋洋之美坠於圣世乎！古人有言诗书义之府礼乐德之则实宜留心经籍阐明学义使讽诵之音盈於京室味道之贤是则是咏，岂不盛哉！若得给其宅第备其学徒博士僚属粗有其官则臣之愿也。疏奏帝从之国学之兴自环始也。
    谢石孝武帝太元初为尚书上疏曰：立人之道曰：仁与义翼善辅性惟礼与学虽理出自然必须诱导故洙泗阐弘道之风诗书垂轨教之典敦诗悦礼王化以须而隆甄陶九流群生，於是乎！穆世不常治道亦时亡光武投戈而习诵魏武息马以学惧坠斯文。若此之至也。大晋受命值世多阻虽圣化日融而王道未备庠序之业或废或兴遂令陶铸阙日用之功民性靡素丝之益玄绪翳焉莫抽臣所以远寻伏念寤寐永叹者也。今皇威遐震戎车方静将洒玄风於四区导斯民於至德，岂可不弘敷礼乐使焕乎！可观请兴复国学以训胄子班下州郡普乡校雕琢琳琅和宝必至大启群蒙茂兹成德匪懈于事必由之以道则人竞其业道隆学备矣。帝纳其言。
    殷茂为国子祭酒时选公卿二千石子弟为学生增造庙屋一百五十五间而品课无章士君子耻与其列茂言之曰：臣闻弘化正俗存乎！礼教辅性成德必资於学先王所以陶铸天下津梁万物闲邪纳善潜被於日用者也。故能疏通玄理穷综幽微一贯古今弥纶治化。且夫子称回以好学为本七十希圣以善诱归宗雅颂之音流咏千载圣贤之渊范哲王所同风自大晋中兴肇基江左崇明学校建庠序公卿子弟并入国学寻值多故训业不终陛下以圣德玄一思隆前美顺通居方导达物性兴复儒肆筌与後生自学建弥年而功无可名惮业避就存者无几或假亲疾真伪难知声实浑乱莫此之甚臣闻旧制国子生皆冠族华胄比列皇储而中者混杂兰艾遂令人情耻之子贡欲去告朔之饩羊仲尼犹爱其礼况名实兼丧面墙一世者乎！若以当今急病未遑斯典权宜停废者别一理也。若其不然宜依旧准窃谓臣内外清官子侄普应入学制以程课今者见生或年在格方圆殊趣宜听其去就各从所安所上谬合乞付外参议孝武下诏褒纳。又不施行。
    李辽清河人孝武时上。表曰：臣闻教者治化之本人伦之始所以诱达群方进德兴仁譬诸土石因陶冶成器虽复百王殊礼质文参差至於斯道其用不爽自中华湮没阙里荒毁先王之泽圣贤之风绝自此迄今将及百年造化有零否终有泰河济夷徙海岱清及徘徊天邑感恋罔极乞臣表付外参议。又不见省。
  </div>
  <div class="pagination">
   <a href="册府元龟_page424.html">
    上一页
   </a>
   <span>
    ...
   </span>
   <a href="册府元龟_page420.html">
    420
   </a>
   <a href="册府元龟_page421.html">
    421
   </a>
   <a href="册府元龟_page422.html">
    422
   </a>
   <a href="册府元龟_page423.html">
    423
   </a>
   <a href="册府元龟_page424.html">
    424
   </a>
   <span class="current-page">
    425
   </span>
   <a href="册府元龟_page426.html">
    426
   </a>
   <a href="册府元龟_page427.html">
    427
   </a>
   <a href="册府元龟_page428.html">
    428
   </a>
   <a href="册府元龟_page429.html">
    429
   </a>
   <a href="册府元龟_page430.html">
    430
   </a>
   <span>
    ...
   </span>
   <a href="册府元龟_page426.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
