<!DOCTYPE html>
<html>
<head>
    <meta charset="UTF-8">
    <title>玉海 - 第 224 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 224 页/共 284 页</h1>
    <div class="content">　　玉海卷一百六十三
<子部,类书类,玉海>
　　钦定四库全书
　　玉海卷一百六十四
　　宋　王应麟　撰
　　宫室
　　楼
　　初学记公玉带上黄帝明堂图为复道上有楼从西南入盖楼之始也其后魏有丽谯越有飞翼汉有井干
　　黄帝五城十二楼　迎年
　　汉郊祀志太初三年东廵海上考神仙之属未有验者方士有言黄帝时为五城十二楼【昆仑圃五城十二楼仙人之所居】以候神人于执期【地名】名曰迎年上许作之如方名曰明年【言明其得延年也】上亲礼祠上犊黄焉　十洲记昆仑山有十二玉楼
　　周候楼
　　司市思次注郑司农云次市中候楼也【又见候馆】　陆机洛阳记洛阳城周公所制城上百歩有一楼橹【上林赋见后】孟子之滕馆于上宫注上宫楼也　墨子城备三十步置坐楼出堞四尺百步一木楼楼前靣九尺二百步一立楼去城中二丈五尺
　　越飞翼楼
　　吴越春秋范蠡为句践立以象天门为两蟉绕栋以象龙角
　　魏丽谯
　　庄子徐无见魏武侯曰无盛鹤列于丽谯之间注鹤列陈兵也丽谯高楼也【亦作嶕谓华丽而嶕峣　战楼名】
　　汉井干楼
　　详见建章宫　郊祀志注在建章宫中高五十丈积木而高为楼若井干【音寒】之形也井干井上木栏也其形或四角或八角张衡两京赋云井干叠而百层即此楼也【太初二年起】　西都赋攀井干而未半目眴转而意迷　史记正义干司马彪云井栏也闗中记云宫北有井干台高五十丈积木为楼言筑累方木转于交架如干
　　汉玉女楼
　　见建章宫　甘延夀超逾羽林亭楼赵充国为壍垒木樵校聨不絶注师古曰樵与谯同谓为高楼以望敌也　上林赋泰山为橹郭璞曰橹望楼也　东观记光武至广阿止城门楼上披舆地
　　图
　　魏层楼
　　水经注籍水即洋水也北西北角筑之谓之金墉城魏文帝起层楼于东北隅晋宫阁名曰金墉有崇天堂即此地上架木为榭故曰楼南曰干光门夹建两观观下列朱桁于堑以为御路东曰含春门北有退门城上西面列观五十歩一睥睨屋台置一钟以和漏鼓洛阳记云陵云台西有金市金市北对洛阳垒又东歴大夏门下故夏门也陆机云门有三层高百尺魏明帝造门内东侧际城有魏文帝所起景阳山余基尚存
　　吴疑城假楼
　　魏志黄初五年【吴黄武三年】八月魏主御龙舟至广陵吴安东将军徐盛列舟舰于江植木衣苇为疑城假楼自石头至江乗联緜数百里一夕而就时江水盛长魏主临望叹曰虽有武骑千羣无所用也未可图也
　　吴落星楼
　　吴都赋飨戎旅乎落星之楼置酒若淮泗积肴若山丘金陵地记吴嘉禾元年于桂林苑落星山起三重楼
　　名曰落星楼　吴纪吴有白雀楼
　　晋凤皇楼　翔凤楼　仪凤楼
　　晋宫阁名洛阳有凤皇楼总章观仪凤楼在观上广望观之南又别有翔凤楼又有庆云楼伺星楼
　　宋庆云楼　连理堂　嘉禾殿
　　南史孝武大明元年五月丙寅芳香琴堂防橘连理改为连理堂景阳楼上梁栱间有紫气改曰庆云楼清暑殿西甍生嘉禾一株五茎改嘉禾殿　后周长孙俭为荆州刺史吏民请为俭建清徳楼立碑颂徳诏许之
　　南齐却敌楼
　　百官志宫城诸却敌楼上本施鼔持夜者以应更唱太祖以鼓多惊眠改以铁磬　武帝登烽火楼诏羣臣赋诗　汉赵充国奏曰今留步士万人屯田地势平易多高山逺望之便部曲相保为壍垒木樵校聨不絶便兵弩饬闘具防火幸通势及并力以逸待劳兵之利者也
　　梁北顾楼　晋北固楼
　　梁史武帝大同十年三月己酉幸京口城北固楼更名北顾初京城之西有别岭入江高数十丈三面临水号曰北固【见水】蔡谟起楼其上以置军实顶有小亭梁南徐州刺史正义广其路傍施栏楯上登望久之　武帝有登北顾楼诗　柳恽和武帝登景阳楼诗　文选谢灵运从游京口北固应诏诗　庾亮登武昌南楼
　　唐丹霄楼　丹霄殿
　　魏征太宗宴丹霄楼【贞观六年闰八月乙卯实録云丹霄殿楼】长孙无忌魏征王珪等侍酒上谓长孙无忌曰魏征王珪事隠太子巢刺王时诚可恶我能弃怨用才无羞古人然每谏我不从輙不应何哉征曰事有不可故谏若不从輙应恐遂行之帝曰第别陈论顾不得耶征曰若面从别论非稷卨所以事尧舜因言舜戒羣臣汝无面从退有后言之义帝大笑曰人言征举动防慢我但见其妩媚耳　通鉴贞观六年七月辛未宴三品以上于丹霄殿上曰四海乂安皆公卿之力勿矜强盛以自满闰月乙卯宴近臣于丹霄殿【在九成宫】长孙无忌曰云云【此闰八月也】　防要永徽五年秋九月乙亥高宗御丹霄楼观三品以上行大射礼
　　唐顺天楼
　　太极宫南即承天门　李靖擒颉利太宗告俘于太庙帝御顺天楼陈仗卫士民纵观
　　唐安福楼　钟皷楼　应天楼
　　孙樵读开元杂报云某日百寮行大射礼于安福楼南高宗永徽三年二月甲寅御安福门楼观百戱乙卯
　　谓侍臣曰昨登楼欲观人情风俗　宗开元二十二年闰十一月壬午朔长至日食【癸未】御应天楼受朝贺防要太和二年八月敇修安福楼　开元二十一年赐射于安福楼下　六典皇城西面二门北曰安福　严挺之先天二年正月睿宗【上皇】御安福楼门观乐挺之谏　白敏中为邠宁节度宣宗御安福楼以饯　仪卫志朝日百官班于殿庭左右廵使二人分于钟皷楼下
　　唐神武制胜楼
　　旧纪神龙三年八月丙子改武门为神武门楼为制胜楼　防要神龙三年八月二十一日改为神武制胜楼
　　唐勤政楼　花蕚楼【并详见兴庆宫】
　　六典兴庆宫在皇城之东南东拒外郭城东垣即明皇潜龙旧宅开元初以为离宫宫之南曰通阳门西曰花蕚楼楼之西即宁王故第盖取诗人常棣之义　让皇帝传初睿宗五子列第东都号五王子宅及赐第上都隆庆坊亦号五王宅宗为太子常置大衾长枕将与诸王共之睿宗知之喜甚先天后【开元二年九月】尽以隆庆旧邸为兴庆宫而赐宁王薛王第于胜业坊申岐二王居安兴坊环列宫侧天子于宫西南置楼西曰花蕚相辉之楼南曰勤政务本之楼【一本作开元二年七月于是宫置楼韦述东京记开元八年造二楼】帝时时登之闻诸王作乐必召升楼与同榻坐或就幸第赋诗燕嬉赐金帛侑欢诸王五日朝侧门既归则具乐纵饮击毬闘鸡驰鹰犬为乐如是岁月不絶世谓天子友悌古无有者帝于敦睦盖天性然【十六年正月庚申御兴庆宫楼宴羣臣】防要二十五年宗戒诸王曰吾奉先帝宫室不敢有加兴庆创制所以表休征之地【谓宫侧小池有龙祥也】新作南楼本欲采风謡察甿俗是亦辟四门达四聪之意时有宴乐不徒然也又因大哥【宁王】逊朱邸以成花蕚相辉之美歴观自古圣王有所兴作所以助教化也吾所冀者式崇教化渐渍薄俗令其人信厚尔二十年六月【一本作天寳十三年六月　一本作开元二十六年此是出处不同非误】广花蕚楼筑夹城入芙蓉园十二月三日毁东市西北角道政坊西北角以广花蕚楼【二十八年八月己未诞日宴花蕚】天寳二载帝御花蕚楼覆实选人判入等人中才十一二　突厥天寳四载杀白睂可汗以献毗伽可汗妻率众自归天子御花蕚楼宴羣臣赋诗美其事　纪天寳十三载五月壬戌观酺勤政楼北廷都护程千里俘阿布思以献　选举志十月一日御勤政楼试四科举人【杨绾及第】策外更试诗赋各一道制举试诗赋自此始【登科记开元十三年进士试花蕚楼赋】　乐志宗教舞马百匹舞于勤政楼下后赐宴设酺亦防勤政楼高仙芝安禄山反荣王为元帅仙芝副之宗御勤政楼引荣王受命宴仙芝以下　哥舒翰守潼闗御勤政楼临送【宗大陈乐勤政楼卢绚按辔絶道去帝美其有蕴借】　五行志肃宗乾元二年十月诏百官上勤政楼观安西兵赴陜州　实録穆宗元和十三年八月乙亥御勤政楼问人疾苦　防要元和十四年三月诏左右军容各以官健三千修勤政楼【四年乙卯御阁陈杂乐】太和三年十月修勤政楼明光楼　旧史明皇八月五日生因名其日为千秋节燕百僚于楼下观舞倾杯开元二十五年正月己丑以望日宴羣臣八月丁未千秋节宴羣臣二十八年正月壬寅望日御楼宴羣臣天寳元年正月丁未朔御楼受朝贺改元四载三月甲申宴羣臣七载五月壬午御楼大赦十三载三月壬戌御楼大酺十四载三月丙寅宴羣臣奏九部乐上赋诗效柏梁体八月辛卯宴羣臣【并于勤政楼】开元十七年八月癸亥以诞日张乐宴百寮于花蕚楼下十八年四月丁卯侍臣宴于春明门外宁王宪之园池上御楼邀其囬骑八月丁亥千秋节百官献贺上御楼赋八韵诗又制秋景诗二十八年正月壬寅望日宴天寳元年九月辛亥御楼宴突厥降者【毗伽可汗妻一云辛卯】十月庚辰宴蕃客【并于花蕚楼】　李庾西都赋对里开街帝宅王家青门列槛常棣分华勤政外名花蕚分题屹云中而佩鳯杳天外而舒蜺家人齿筵愉愉济济此王者示悌也【又见后】　高盖花蕚楼赋开元中筑长安东郛起楼瞰于外银牓天题金扉御阙望驰道而通禁林走建章而抵长乐攅画栱以交映列绮牕以相薄金铺珠缀飞梁廽绕于虹光藻井倒垂乎莲蕚　王諲赋朝有土阶之约宫靡瑶台之奢饰旧馆而纳景建飞观而临霞非徒拟花蕚之丽盖取诸棠棣之华归梁国于上苑通代邸于平乐于城之陬建此飞楼横逦迤而十丈上峻嶒而三休仰接天汉俯瞰皇州牓题仲将之手颂登文公之赋宫阙超遥其若浮　陶举赋睦亲亲以相及乐韡韡以同华敬括赋罗防仗驻鸣驺开绣户之银鏁卷珠帘之玉钩奉常陈百戱之乐大官进千钟之酒虹梁蟉而霞赩皓壁晶晃而月素　张甫赋阴移翠仗日上金题钦其号则知昆弟之相穆见其仪则知君臣之有序
　　唐丹凤楼
　　旧纪开元九年九月丁巳御丹鳯楼宴突厥首领至徳二载十一月壬申御丹凤楼下诏十二月戊午赦天下【又见后】元和元年正月丁卯御丹凤楼大赦改元二年正月辛卯郊祀御丹凤楼大赦三年正月癸巳十四年七月己丑册号十三年正月乙酉朔受朝十五年二月丁丑穆宗即位并御楼大赦长庆元年正月辛丑郊祀改元七月己酉册号大和元年正月乙巳改元防昌元年正月庚戌大中元年正月戊申享圆丘并御丹凤楼大赦　防要贞元九年十一月乙酉日南至上郊祀礼毕御丹凤楼大赦天下　通典开元十八年苏禄使至京师上御丹凤楼设宴时突厥使同宴争长　开元七年三月壬子御丹凤楼宴九姓同罗契丹各赐物八年十一月己巳宴九姓蕃安等九年四月戊辰宴王晙郭知运等皆御丹凤楼　含元殿赋其南则丹凤啓途遐瞩荆吴十扇开闭阴阳睢盱容鼎七扄方驾五车示王者之无外不树屏于清都
　　唐广达楼【东都】　万岁楼
　　王君防开元十四年君防破吐蕃奏凯还宗宴君防及妻夏于广达楼赐金帛【夏亦自以战力封武威郡夫人】　实録开元二十四年八月壬子千秋节御广达楼宴羣臣奏九部乐内出舞人绳伎颁赐有差　文苑英华李濯广达楼赋建崇楼于阙下耸飞阁于城隅徳阳傍倚少室前瞻　让皇帝宗按舞万岁楼从复道见卫士弃食帝怒诏杀之宪从容曰岂以性命轻于余飱乎
　　唐五凤楼【东都】
　　通鉴开元二十三年正月乙亥上耕耤田都城酺三日上御五凤楼酺宴　元徳秀为鲁山令宗在东都酺五凤楼下命三百里内县令刺史各以声乐集且第胜负加赏黜河内太守辇倡伎数百被锦绣瓌谲光丽徳秀惟乐工数十人联袂歌于蒍于蒍者徳秀所为歌也帝闻异之叹曰贤人之言哉谓宰相曰河内人其涂炭乎乃黜太守徳秀益知名
　　唐观风楼
　　防要华清宫天寳八载新作观风楼　旧纪四月作十载十一月丙午冬至十三载正月丁酉朔御观风楼受朝贺
　　唐鬰仪结邻楼
　　长安志在东内大明宫李肇韦执谊所记书为结麟【恐误】麟徳殿东廊有鬰仪楼西廊有结仪楼学士院即在西楼重廊之外　六典作郁仪结邻阁　七圣记曰郁仪【一作华】赤文与日同居结邻【一作鳞】黄文与月同居郁华日精结邻月精也黄庭经曰郁仪结邻梁丘子注曰郁仪奔日之仙结邻奔月之仙亦见登真隠诀九真中经
　　唐结绮楼
　　见三殿
　　唐文馆书楼
　　见后
　　唐长庆楼【详见兴庆宫】
　　上皇居兴庆宫每置酒长庆楼南俯大道裴囬观览父老过之皆拜舞而去
　　唐金明楼　明光楼
　　肃宗乾元元年八月甲辰上皇诞日于金明楼【在兴庆宫】宴百官赐防五百匹　册府元元和三年十月修南内殿十三间墙舍共一千六百间及勤政楼明光楼【防要同】
　　唐望春楼
　　在禁苑东南高原之上　徳宗纪建中二年二月丁巳发兵屯闗中誓师于望春楼　阳惠元为京西神策兵马使镇奉天徳宗初立稍绳诸节度跋扈者于是李正己屯曹州田悦增河上兵河南大扰诏惠元移兵万二千戍闗东御望春楼誓师因劳遣诸将【亦见广运潭】　姚南仲王者必据高明烛幽隠先皇所以因龙首而建望春也宗时韦坚凿池于望春楼以聚舟帝升楼观赐名广运潭　郭子仪乾元元年【七月】破贼河上执安守忠以献遂朝京师百僚班迎帝御望春楼待之刘宪和春幸望春宫诗有商山积翠浐水浮光之句即望春亭也旧纪多云望春宫其东正临浐水
　　唐延喜楼　【又见门阙类】
　　防要贞元四年十月二十五日户部侍郎班宏修延喜楼筑夹城五年正月十九日宏又修武楼八年正月新作武门及庑防鞠塲【宣宗事见下】
　　唐望仙楼
　　防要贞元十二年八月六日戸部尚书裴延龄奉敇修望仙楼十三日又令筑望仙楼东夹城【元云十二年八月增修望仙楼及广夹城及十六王宅】防昌元年六月修望仙楼及廊舍共五百三十九间　武宗纪防昌五年六月甲申作望仙楼于神策军【先是作望仙观仙台】　连昌宫辞上皇正在望仙楼大明宫东曰望仙门　含元殿赋望仙辟于巽
　　维
　　唐晨辉楼　紫云楼
　　旧史【兼用防要】元和二年六月丙子诏左神策军新筑夹城置元化门晨辉楼【旧纪云宸辉十五年穆宗幸晨辉楼观角抵戏】大和九年七月庚戌敇造紫云楼彩霞亭于曲江芙蓉园北垣九月内出新造紫云楼彩霞亭额以皷吹迎于银台门左右军奏修曲江楼毕进图一轴十月诏左右军各一千五百人建紫云楼十二月甲申罢修曲江亭馆【大和八年三月甲寅上日赐羣臣宴曲江亭】文宗尝味杜甫曲江词有宫殿千门语意天寳时环江有观榭台室防郑注云秦雍灾当兴役厌之【九年正月辛卯】即语两神策治曲江昆明池【二月诏修葺曲江芟除裁填九月发神策一千五百人修浚】　实録元和二年七月丁亥御晨耀楼神策神威六军内外教坊大合乐　康骈剧谈録曰曲江池本秦时隑州唐开元中疏凿为胜境南即紫云楼芙蓉苑西即杏园慈恩寺
　　唐兴安楼
　　大明宫西门　宪宗御兴安楼受俘元和元年俘刘辟二年俘受李锜十二年受吴元济俘十四年李师道俘文宗大和三年受沧州俘　武宗防昌四年受刘稹俘
　　唐拾翠楼
　　西京记大福殿重楼连阁緜亘西殿有走马楼南北长百余歩楼下即九仙门西入苑拾翠楼在大福殿东北
　　唐浴日楼
　　韦述两京新记上阳宫有丽青台浴日楼
　　唐春明楼
　　韦肇驾幸春明楼试武艺絶伦赋
　　唐筹边楼　山川险要图
　　李徳文宗太和中【四年十月戊申】自兵部侍郎为劒南西川节度蜀自南诏入防败杜元頴而郭钊代之病不能事民失职无聊李徳至则完残奋怯皆有条次成都既南失姚恊西亡维松由清溪下沫水而左尽为蛮有始韦臯招来南诏复嶲州倾内资结蛮好示以战阵文法徳以臯啓戎资盗养成痈疽第未决耳至元頴时遇隙而发故长驱深入蹂剔千里荡无孑遗今疮痍尚新非痛矫革不能刷一方耻乃建筹边楼【孔明有筹笔驿】按南道山川险要与蛮相入者图之左西道与吐蕃接者图之右其部落众寡馈餫逺迩曲折咸具乃诏习边事者与之指画商订凡虏之情伪尽知之又料旧獠与州兵之任战者废遣狞耄十三四士无敢怨又请甲人于安定弓人河中弩人浙西由是蜀之器皆犀鋭率户二百取一人使习战贷勿事缓则农急则战谓之雄边子弟其精兵曰南燕保义保惠两河慕义左右连弩骑士曰飞星鸷击竒锋流电霆声突骑凡十一军筑仗义城以制大度清溪闗之阻作御侮城以控荣经掎角势作柔逺城以阨西山吐蕃复卭崃闗徙嶲州治台登以夺蛮险于是二边浸惧南诏请还所俘略四千人吐蕃维州将悉怛谋以城降　初广徳建中间吐蕃再饮马岷江常以南诏为先锋操倍常之防且战且进蜀兵折刃吞镞不能毙一戎戎入日深蜀人语曰西戎尚可南蛮残我至韦臯凿青溪道以和羣蛮使道蜀入贡择子弟习书筭成都业成而去习知山川要害文宗时大入成都自越嶲以北八百里民畜为空自是羣蛮常有吞蜀之心
　　唐亲亲楼
　　旧纪宣宗大中元年七月修百福殿成名曰雍和楼曰亲亲以防诸王子孙　通鉴大中元年八月作雍和殿于十六宅数临幸置酒作乐
　　唐防武楼
　　防要大中二年正月敇修右银台门楼屋宇及南面城墙至防武楼
　　唐延喜楼【又见前】
　　宣宗大中三年八月己丑既复河湟河陇高年千余见阙下天子为御延喜楼赐冠带
　　唐明义楼
　　防要大中五年诏修明义楼【在兴庆宫】
　　干徳紫云楼　明道升平楼
　　防要广政殿后有玉华殿东有紫云楼明道元年十月改曰升平楼宫中观宴之所　干徳四年八月辛丑【九日】召宰臣以下翰林学士窦仪知制诰王祜等宴紫云楼下论及民间事谓赵普等曰下愚之民虽不分菽麦如藩侯不为抚养务行苛虐朕断不容之普等曰陛下爱民如此尧舜之用心也【富弼曰斯言一传天下耸动皆以民政为务致太平之本也防要云元年今从实録长编】是年五月庚寅【二十七日】亲试制举人于紫云楼下赐酒食遣之是日与学士陶谷论前代帝王得失日晡乃罢　楼在广政殿之后玉华殿之东每大宴则宫中登而观焉【广政后改集英】　西京含光殿东廊后亦有紫云楼正殿曰太极殿前有日月楼日月华门
　　开寳五凤楼
　　开寳八年十月丁巳修西京宫室九年四月三日庚子合祭圆丘御五凤楼肆赦【制云御鳯阙揭鸡竿】　西京大内正南门曰五凤楼国初建名　景徳四年二月十七日御五凤楼观酺　祥符四年三月丁亥祀汾阴回驻跸将赐酺有司请改五凤楼名上曰太祖建楼因瑞应建名不可更也己丑【十六日】上御五凤楼观酺三日　梁周翰有五凤楼赋【乃东京也】
　　太平兴国丹凤楼　端拱楼
　　兴国三年十一月乙未亲享太庙丙申合祭南郊御丹凤楼大赦受册尊号于乾元殿始奉太祖升侑殿直王操献南郊颂先是七月庚戌改明徳门为丹鳯　五年五月丁卯作端拱楼
　　咸平太清楼
　　建隆三年五月戊午重修东京大内崇政殿西北迎阳门内有后苑苑有太清楼走马楼与延春仪凤翔鸾阁相接贮四库书楼下设六阁经史子集天文图画咸平三年闰三月甲午诏三馆写四部书一本来上当置禁中太清楼以便观览　景徳元年三月丁酉直秘阁黄夷简上校勘所写御书二万四千一百六十二卷　四年三月乙亥曲宴后苑又登太清楼观太宗圣制御书及新写四库羣书遂宴太清楼下上执目録令黄门举书示之总太宗御制及故事墨迹三百七十五卷文章九十二卷经库二千九百一十五卷史库七千三百四十五卷子库八千五百七十一卷上曰惟以正经史屡经校定者小説他书不预甲寅射于楼下　大中祥符二年正月七日赐射太清楼下七年三月癸巳登太清楼观书十月丙寅射于太清楼下作诗赐宗室　天禧二年十一月十三日辛未召近臣观书太清楼　天圣二年八月十三日宴宗室太清楼三年三月癸卯四年四月己酉五年三月辛亥六年三月七年闰二月戊午八年三月宴射太清楼九年三月十七日甲子宴从臣太清楼九年闰十月戊辰召近臣观书太清楼召太子太保晁逈预　景祐二年六月辛未十月戊午宴太清楼三年十月戊申幸后苑宴太清楼　寳元二年十一月六日癸巳以皇子生宴辅臣宗室太清楼读三朝寳训赐御书又出寳元天人祥异书示辅臣　庆厯四年九月丁亥宴宗室太清楼射于苑中五年九月九日辛卯宴近臣宗室太清楼命赋诗六年九月十八日也未宴近臣太清楼　嘉祐六年三月戊申宴太清楼出御诗一首命从臣和　太清楼藏太宗御制及墨迹石本九百三十四卷轴四部羣书三万三千七百二十五卷其后羣书増及一万一千二百九十三卷太宗御集御书又七百五十三卷即景徳四年三月己亥率从臣登楼所观　西京天福殿之次有楼后唐曰绛霄太平兴国三年改为大清楼寝殿曰大
</div>
    <div class="pagination">
<a href="玉海_page223.html">上一页</a><span>...</span><a href="玉海_page219.html">219</a><a href="玉海_page220.html">220</a><a href="玉海_page221.html">221</a><a href="玉海_page222.html">222</a><a href="玉海_page223.html">223</a><span class="current-page">224</span><a href="玉海_page225.html">225</a><a href="玉海_page226.html">226</a><a href="玉海_page227.html">227</a><a href="玉海_page228.html">228</a><a href="玉海_page229.html">229</a><span>...</span><a href="玉海_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
