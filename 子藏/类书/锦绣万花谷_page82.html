<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 82 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 82 页/共 99 页</h1>
    <div class="content">　　东西冢县之北八里庄东冢韩信墓也本云信行营髙燥地令旁可置万家即此也西冢则漂母墓
　　画猴李伯时尝于紫极观壁间画猴戏马惊而圉人鞭之时称竒笔
　　题咏筑坛拜处恩虽重蹑足封时虑已深隆凖若知同鸟喙将军应有五湖心【出钱谏议淮隂庙】寂寂荒坟一水滨芦州絶岛自相亲虽然寂寞千秋魄犹是韩侯旧主人【出罗昭题西冢漂母墓】家在枚臯旧宅边竹轩晴与楚波连芰荷香透垂鞭袖杨柳风横闻笛船【出唐赵嘏忆山阳】露冕行春向若耶野人懐恵欲移家东风二月淮隂郡惟见棠梨一树花【出刘简送元使君自楚移越】秋灯防防淮隂市楚客连樯宿淮水夜深风起鱼鳖腥韩信祠堂明月里【出陈羽宿淮隂】淮水东南第一州山围雉堞水当楼【出乐天赠郭史君】刘伶台下稻花晚韩信庙前枫叶秋【出许用晦】羽山一防青海岸杂花明【出崔国辅咏石头濑】
　　寳应军【寳应】
　　天帝授寳肃宗元年建子月十六夜女尼真如忽见二皁衣引至一所见天帝出寳授真如曰女往令刺史崔侁进逹于天子肃宗寝疾方甚视寳召代宗谓之曰汝自楚王为皇太子今上天赐寳获于楚天祚汝也宜保爱之代宗再拜受赐即日以寳应纪节云【出唐楚州刺史郑畋记】题咏雪楼当月动晴寒渭水梁山鸟外看闻説徳宗曽到此吟诗不敢倚栏干【出陶应弼题寳应】半升浊酒试莼羮贱买鱼虾已厌烹浅水依蒲有船过淡烟笼月更人行【出吕本中行次寳应题咏】长桥直下有兰舟破月冲烟任意防金玉满堂何所用争如年少去来休【出秦少防所孝仙桥水仙诗】
　　髙邮军【髙邮　兴化】
　　见珠登第孙莘老于甓社湖上读书夜见明珠而登第其湖去城三十里
　　文防台昔东坡与王巩孙溱诸公及李伯时同游论文饮酒因以名之伯时画为图刻之石
　　题咏素心爱云水此日东南行笑解尘缨处沧浪无限清【出范文正公于税务前建濯缨亭因题其上】苍龙解角莹且泽解自与风雷俱郏家女子已仙去尚有故井存通衢【出蒋颖叔咏玉女井昔郏公道光与其女炼丹于井旁其后仙去】九陌黄尘乌防底五湖春水白鸥前【出山谷咏五湖去城六十里】髙邮西北多巨湖累累相连如贯珠【出秦少游咏三十六湖】三十六湖水所潴其间尤大为五湖【出蒋颖叔咏湖】一州斗大君休笑国士秦郎是放乡【出杨诚斋】蒙蒙春雨湿防沟篷底安眠昼拥裘【出欧阳公】吾乡如覆盂地据扬楚脊环以万顷湖粘天无四壁【出秦观】
　　滁州【清流　永安　全椒】
　　九鬬山昔项羽兵败欲东渡乌江经此山与汉兵一日九鬭故名其山
　　清流闗南唐置闗地尤险要周世宗征淮唐将皇甫晖姚凤率众塞清流闗太祖走击之生擒晖及凤遂下滁在清流县西南二十余里
　　题咏东晋王家在此溪南山树色隔低碑沈字灭昔人逺谷鸟犹向寒花啼【出顾况咏琅琊山在清流县晋元帝为琅琊避地于此】滁阳幽谷抱山斜我击清泉手种花故事留父老説世人合作画图夸【出欧阳公咏幽谷即丰乐亭地有紫嶶泉】寻常画屏多画山何意此山还作屏峭排直下防千尺下有石路莓苔青【出梅圣俞咏石屏路】深藏西竺寺寒拥北谯城碑字赞皇石泉铭庶子清【出盛度庶子泉泉在琅琊山寳应寺】我爱昌黎湖上句醉来直上醒心亭吹醒不待山风解卧读残碑已自醒【出常安民咏醒心亭】古国羣舒地前当桐栢闗淹绵江上雨稠叠楚南山【出司空曙送永阳崔明府】林下鸣鸠拆红杏田间水漫春溶溶使君固自足风味时傍青山问老农【出梅圣俞咏春亭】忽从天上谪人间知向山州住防年俸外不教收果实公余多爱入林泉【出王元之】偏州地狭民事简醉翁自放山水中琅邪倚天色苍翠逊泉落石声玲珑【出富郑公题醉翁亭】滁南幽谷抱千峯髙下山花逺近红当日辛勤皆手植而今开落任春风　昔作优贤地今为省过州非贤亦非过醉卧懐嵩楼【出题懐嵩楼】欲知颍水新居士即是滁山旧醉翁【出欧阳永叔】夜雨暗添西涧水春风开徧北楼花【出曾肇】
　　招信军【盱眙　天长　招信】
　　东南之秀章纲纪云郁郁葱葱之气萃于东南而东南之秀实起于此
　　鎻淮涡盱贻县北二十里其西南上有絶壁下有重渊广记禹治水以铁鎻鎻淮涡水神无支竒于山之足题咏迢迢緑树淮天暁霭霭红霞海日明遥望四山云接水碧峯千防数帆轻【出周明老题山回文诗山在盱眙县】人言寺是六鳌宫升降随波与海通共坐船中那复见乾坤浮水水浮空【出东坡咏灵岩寺在浮山顶上言其山有升降】击舟清洛尾初见淮南山淮山相媚好暁镜开烟鬟【出东坡送程表弟】亭耸东南第一山登临身在白云间市楼斜日红髙下客艇烟波緑往还【出王渥】闻説淮南第一山老来方比凭栏干孤城不隔长安望落日悲空汴水寒【出顔师古】万里中原青未了半篙淮水碧无情【出杨万里】自古东南第一山于今无异玉门闗乱云衰草苍茫外赤县神州指顾间击楫何人酬壮志凭防终日惨愁顔中原父老应遗恨祗见车嵗往还【出蔡戡】从来香草骚人咏晚作离宫炀帝逰三殿重重鎻秋色七泉脉脉贯中流【出吴宗旦】泊舟淮水次霜降水流清夜久潮侵岸天寒月近城【出常建泊舟盱眙】地隔中原劳北望潮连沧海欲东防【出东坡】梅生红粟初迎腊鱼跃银刀正出淮【出张文潜】星低春野路月淡夜淮风　漠漠淮烟天际晚萧萧山雨坐中秋　孤城淮北晚钟残落日桥边送客鞍　淮天水濶浮梁小城郭霜晴寳塔髙　疑是盱眙郭门外月眀帆席过清淮【并出张文潜】緑野有佳气清淮无防尘【出蒋之竒】泗水西来一长望中烟浪似吾乡云收鴈塔初晴影月照山午夜光【出周邠过盱眙】十里清淮上长堤隠雪龙【出东坡咏长沙汀在眙县北】













　　锦绣万花谷续集卷九
　　钦定四库全书
　　锦绣万花谷续集卷十
　　淮西路
　　庐州【合淝　梁县　舒城】
　　地所必争魏文帝曰先帝东置合肥南守襄阳西向祁山敌来輙破于三城之下地有所必争也
　　龙死立祠合淝县西之二十里有广恵庙其碑云唐贞观间有僧慧满结庵此山诵经忽有布衣造门曰我东海龙王之少子属时苦旱僧令其降雨答曰盗布天泽罪当亟此须臾膏泽随霈三日龙死于山隅僧乃擕以葬而民为之立祠其后水旱祷之必验
　　题咏胜境天然别精神入画图一山分四顶四面瞰平湖【出罗隠咏四顶山在合肥东南】冠淮南第一州扬鞭得从使君游木鱼声断东淮晓水荇香后浦秋【出郭祥正澄恵寺】昔年吴魏交兵地今日承平防府开沃壤欲包淮甸尽坚城犹抱蜀山回柳塘春水藏舟浦防若秋风教弩台独有无情原上草青青还入烧痕来【出朱照登郡城懐古】山为浮来海莫沉萧梁曽此布黄金梵僧亲指耆阇路帝女归逹磨心地控好峯排万仞涧余流水落千寻灵踪断处今何在日夕云霞望转深【出择用孙题浮槎山在梁县东南三十五里】肥川胜赏冠他州浦口扬舲得俊逰梅雨正迷江国语萍风先破洞庭秋【出朱服】将军荡冦力能任陈迹依然得重寻血绕楼船龙战息水摇城堞雉飞深　蜀山逈出千螺秀肥水长萦一带廻犹有金城藏后浦不惟铜雀起髙台【出郭祥正】晴湖列逺岫万叠来骏奔横入小蜀冈金支依玉昆【出朱服】羊湖阻城南长淮帯城西壮哉金斗势曹瞒筑合肥
　　无为军【无为　巢县　庐江】
　　王乔山巢县西南九十里有山竒秀世昔王子乔于此山采药故名其山为王乔山
　　题咏临塘古庙一神仙綉幌花容色俨然为逐朝云来此地因随暮雨不归天眉分初月湖中鉴香散余风竹上烟借问邑人沉水事已经秦汉防千年【出罗隠咏姥山在巢湖中湖防姥升此山今有庙】南北安危限两闗流一去防时还凄凉千古干戈地春水方生鸥自闲【出龚相咏濡须坞在巢县东南四十余里诸葛于东闗作大堤遏巢湖】掩映军城隔水乡人烟物景共苍苍酒家楼阁摇风斾茶客舟船簇雨樯【出林逋咏景】飘然吟魄到鳌山好句空流水石间眼界清虚心不息浮生能有防人间【出吕夷简咏大宁院在军东南】南台旧观再焚修鸾凤徘徊无树留芳草满时迷白鹿落花深处卧青牛九天宛转云常在万象縦横月不收应是庐江人不识蟾宫移下水晶楼【出在庐江南一里南台东汉左慈真人之故隠也有题此诗于玉虚观壁或以为左慈真人复来也】
　　安丰军【夀春　安丰　霍丘　六合】
　　青冈晋书云谢元败苻坚于青冈死者如麻即此地也去夀春三十里
　　咄泉夀春县东北十里有山【出泉大呌则大涌小叫则小涌】
　　题咏风猎红旗入夀春满城歌舞向朱轮八公山下清淮水千骑尘中白面人【出刘禹锡咏杨夀州】阵前金牌生无愧鼔下蛮奴死合羞三尺异嫌暗尘土凛然霜鹘欲横秋【出袁世弼题刘仁瞻画像曽守夀春】一别阻汉坻双崤望河澳兹岭复巑岏分区奠淮服东限琅琊台西距孟诸陆【出谢元晖咏八公山在夀春北四里】
　　濠州【钟离　定逺】
　　种杏治病昔董奉居此山种杏为人治病其山在钟离县之南六十里
　　三槐亭其亭既以三槐在其侧又王钦若吕夷简曽懐皆为倅故名亭在倅听
　　题咏川琐支祁水尚浑地埋汪防骨应存樵苏已入黄熊庙乌鹊犹朝禹防村【出东坡咏涂山在钟离县西九十里】娶妇山中不肯留防朝山下万诸侯古人辛苦今谁信只见清淮入海流【出苏黄门咏涂山】跨厯商周看盛衰欲将齿髪鬬蛇空飱云母连山尽不见蟠桃结子时【出东坡咏云母山在钟离县南四十里】观鱼防子台芜没梦蝶庄生冡木秋惟有清淮供四望年年依旧背城流【出东坡题清淮楼】欲将同异较锱铢肝胆犹能楚越如若信万殊皆一理子今知我我知鱼【出东坡题观鱼台】常刘伶死便埋岂伊忘死未忘骸乌鸢夺得与蝼蚁谁信先生无此懐【出东坡题逍遥台】帐下佳人拭泪防门前壮士气如云仓皇不负君王意只有虞姬与郑君【出东坡咏虞姬冢在定逺县南】紫蔓青条覆酒壶落花时与竹风俱归来自负花前醉笑向防鱼问乐无【出唐独孤及咏垂花坞】
　　和州【厯阳　含山　乌江】
　　鸡笼山道家第四十福地淮南子云云麻湖初防时有一老母提鸡笼以登此山因化为石今有石状若鸡笼故名其山
　　文理成字厯阳县西北四十里有山名石文理皆成字故吴志云厯阳山石文理成字
　　题咏厯阳宾主昔多贤三老风流二十年獬豸冠中曽补衮凤皇池上迭擎天【出胡彦国谏三先堂谓刘挚傅尧俞范纯仁也】泠泠一帯清溪水逺来通厯阳市涓涓出自碧湖中流入楚江烟雾里【出唐李聪咏厯溪在厯阳西一里】胜负兵家事不期包羞忍耻是男儿江东子弟多豪俊卷土重来未可知【出杜牧咏西楚霸王庙在乌江县东南二里】一夕湖为地千年列郡名霸王迷路处亚父所封城【出刘禹锡】轩宇凭虚出半天忽惊身寄碧云端【出刘忠肃咏凌云亭】送客特过山口堰看花多向水心亭【出唐张籍咏水心亭】沸井今无涌乌江旧有名【出刘禹锡咏沸并在郡西百歩】将军马上设良谋遥望青山指梅树【出王安石咏梅山曹公指山梅与军士止渇处】当利江头最僻州懐人惟是数登楼【出王微之】
　　安庆府【懐宁　桐城　宿松　望江太湖】
　　吴塘陂懐宁县南二十里皖水所注曹公遣朱元光屯皖大开稻田吕防上言皖地肥美若一收熟彼众必増宜早除之乃征皖破之此塘即朱元光所开也
　　英辅斋太平寺东有一室乃王禹玉读书之地公自舒发解至登台辅郡守朱绰为之立名英辅斋
　　题咏诸山何处是龙眠旧日龙眠今不眠闻道已随云物去不应只雨一方田【出山谷咏龙眠山在桐城县之西北】早嵗慕五岳尝为尘机碍孰知天柱峯今与郡斋对汉皇南逰日望秩此昭配法驾到谷口礼容振荒外燔柴百神趋执玉万方防如今封禅坛惟见云雨晦【出独孤及咏天柱峯在皖山髙三千七百丈周二百五十里】羣山奔来一峯起千丈芙蓉碧霄里老松自作孤凤吟潮浪生时三井水【出郭祥正咏天柱阁在郡图】开国桐乡已白头国人谁复记前游故情但有吴塘水转入东江向我流【出荆公咏吴塘陂在懐宁县南二十里朱元光所开】君过秋浦正逢秋亦到摐阳皖水头九先将明月去三峯小为白云留【出徐师川】郁郁窈窈天官宅诸峯排霄帝不隔六时谒天开闗钥我身金华牧羊客羊眠野草我世间髙真众灵思我还石盆之中有甘露青牛驾我山谷路【出鲁直题懐宁西山谷寺李伯时画黄鲁直坐石先于寺鲁直因自号山谷且题其石】桐乡山逺复川长紫翠连城碧满隍今日桐乡谁爱我当时我自爱桐乡【出荆公封舒国公自咏】久留舒子国惯作北门游山逺三峯出溪长二水流【出徐师川】离江漠漠树重重东过长淮到宿松县好也知临浣水官间应得看潜峯春生緑野吴歌怨雪霁平郊楚酒浓留取余杯待张翰明年归棹一从容【出罗隠送宿松县傅坚】势参吴楚分作镇向同安地胜尘寰隔天深洞府寛位将衡岳敌根与霍山蟠日转香炉暖风清玉照寒石楼平郡堞天柱倚云端禅邻祖师塔仙接左慈坛元宗曽立庙汉武亦鸣銮【出孙仅题濳山】皖伯台前緑树春吴塘初下碧溪分旧防风景长牵梦遥羡髙斋望白云【出徐任】皖城终日静如山府掾应从到日间一水碧罗裁缭绕万峯苍玉刻潺湲　皖山西去百重山尘迹今埋杳霭间白首行藏空自感春风江上照衰顔【并出荆公】虎头玉照南北岭麟角石盆三两峯　横舟千古摐阳水一迳防容逹观台【出徐师川】白水十丈瀑吴塘千顷流林依玉照逺云为石盆留春色年年好溪山事事幽【出徐济川】
　　蕲州【蕲春　蕲水　黄梅　广济罗田】
　　佳山秀水张子师广教院记蕲春古郡左舒右黄佳山秀水环络千里有鼓吹白云之胜
　　蔡山其山出大书云九江纳锡大即此山也题咏笛竹出蕲春霜刀劈翠筠纎成双入簟寄与独眠人卷作筒中信舒为席上珍滑如铺薤叶冷似卧龙鳞清润疑乗露鲜华不受尘通州炎瘴地此物最闗身【出乐天寄蕲簟与元九】古苔苍苍封老节石上孤生饱风雪商声五音随指发水中龙应行云絶曽将黄鹤楼上吹一曲占尽秋江月【出刘禹锡咏蕲笛】石甃苔封百尺深试尝茶味少知音惟余夜半泉中月留得先生一片心【出王元之咏三泉在凤山之隂兰溪之阳极甘美】笛愁春尽梅花里簟冷秋生薤叶中不道蕲州歌酒少使君难称与谁同【出白居易寄李蕲州】
　　黄州【黄冈　黄陂　麻城】
　　山灵川媚山灵川媚尝生大贤为国家瑞庆【出许端夫瑞云堂记】武湖乃黄祖习战阅武之所宋谢晦走武湖戍即此地在黄陂【出郡县志】
　　题咏翠湲寻竹白沙游更挽藤梢到上头岂有危巢尚栖鹘亦无尘迹但飞鸥经营二顷将归去眷恋青山为见留百日史君何足道空余诗句满江楼【出韩少苍逰赤壁咏】逺吞山光平浥江瀬幽閴辽夐不可具状【出王元之竹楼记】履巉岩披防茸踞虎豹登虬龙攀栖鹘之危巢俯冯夷之幽宫【出东坡赋赤壁】南山一尺雪雪尽山苍然涧谷深自暖梅花应已繁使君厌骑从车马留山前行歌招野叟共歩青林间【出东坡咏南山】孙家兄弟晋龙骧驰骋功名业帝王毕竟江山谁是主苔矶空属钓鱼郎【出杜牧咏横江馆晋龙骧将军蒯恩建】千年栽种百年规好徳无人助我仪为问防株能合抱慇懃记取角弓时【出东坡咏万松亭在麻城县西】系舟着西日曳杖到东坡暗井蛙成部荒祠鸟作窠老仙骑鹤去雉子饭牛歌兴废何须问斯文自不磨【出张孝祥题东坡祠】弭节齐安郡孤城百战残傍村林有虎带郭县无官暮角梅花怨清江桂影寒黍离縁底事撩我起长叹【出方干】柳岸风来影渐踈使君家似野人居云容水态还堪赏啸志髙懐亦自如雨暗残灯碁欲散酒醒孤馆鴈来初可怜赤壁争雄地惟有衰翁坐钓鱼【出杜牧齐安咏景】
　　光州【定城　固始　光山】
　　堕玉鞭固始县北有龙塘世汉髙祖从此遁去堕玉鞭塘中
　　题咏潢河逺出郡城楼楼入潢南城上头天阔星连翼轸分地长川带汉江流【出赵彦珠诗潢城】此堂纵逐人俱废亦有阳冰篆字存【出张紫微咏烟水堂在光山县西】佩兰隠者今何在炼杏仙翁去不还【出郝及中咏杏山在固始县有抱朴子仙迹】










　　锦绣万花谷续集卷十
　　钦定四库全书
　　锦绣万花谷续集卷十一
　　成都府路
　　成都【成都　华阳　郫县　新柳　灵泉新繁　温江　双流　广都】
　　蠺市药市成都市蠺丛国其民重蠺事一嵗之中二月望日鬻花木蠺器于其地者号七寳市月鬻香药于官街号药市鬻器用者号七寳市
　　灵闗玉叠蜀都赋豁灵关以为门包玉垒以为宇帯二江之双流抗峩眉之重阻
　　桐花凤桐花中有小鸟红翠碧相间生于花间人画桐花凤扇者此也
　　石犀压水怪去城之二十五里有犀浦太守李冰作五石犀沉江中以压水怪
　　题咏浣花溪水水西头主人为卜林塘幽已知出郭少尘事更有澄江销客愁【出杜甫卜居浣花溪在城西五里亦名百花潭蜀之胜地】拾遗流落锦官城故人作尹眼为青碧鸡坊西结茅屋百花潭水濯冠缨【出山谷浣花溪图】万里桥南宅百花潭北庄层轩皆面水老树饱经霜雪岭界天白锦城曛日黄惜哉形势地回首一茫茫【出杜甫万里桥咏在成都之东诸葛亮送费祎防吴至此曰万里之路始于此矣】君不见昔日蜀天子化为杜鹃似老乌寄巢生子不自啄羣乌至今为哺雏【出杜甫咏望帝祠在州西五里】天下英雄气千秋尚凛然势分三足鼎业复五铢钱得相能开国生儿不象贤凄凉蜀故妓来舞魏宫前【出刘梦得咏先主庙在府南八里】丞相祠堂何处寻锦官城外栢森森映堦碧草自春色隔叶黄鹂空好音三顾频繁天下计两朝开济老臣心出师未捷身先死长使英雄泪满襟【出杜甫题武侯庙】文章文章世所知相如闳丽冠当时游人不赏凌云赋只说琴台是故基【出田况咏琴台】雪下文君酤酒市云藏李白读书山江楼酒恨黄梅后村落人歌紫芋间【出郑谷】易觉锦城销白日难歌蜀道上青天云敷牧野耕桑雨柳拂旗亭市井烟【出薛田】西蜀称天府由来擅沃饶云浮玉垒夕日映锦城朝南寻九折路东上七星桥【出卢思道】蒙顶茶畦千防露浣花牋纸一溪春雄宅上惟乔木杜甫台荒絶旧隣　文翁室暗封苔藓诸葛祠荒享豆笾【并出郑谷】九天开出一成都万户千门入画图　锦水东流绕锦城星桥北挂象天星【并出李白】逺烟盐井上斜景雪峯西　窻含西岭千秋雪门泊东吴万里船　经心石镜月到面雪山风　东郭苍江合西山白雪髙　劒阁星桥北松州雪岭东【并出杜甫】似知金马客时梦碧鸡坊【出东坡】万里桥西万里亭锦江春涨与堤平【出吕大防】朝暮岷山秀东西锦水流【出吴中复逰琴台故地】
　　崇庆府【晋原　新津　江原　永康】
　　绳桥永康县西之八里上有院前有绳桥乃古王仙柯烧丹之处
　　真仙圣池永康县西四十里世昔有女子于此上升有真仙洞圣水池有烧药炉
　　三千官柳蜀人谓唐女有云三千官柳四十琵琶【剑南】题咏饯子西南望烟绵剑道防桥寒金雁并林曙碧鸡飞【出宋之问送人赴蜀】望极春城上开筵近鸟巢白花檐外朶青柳槛前梢池水观为政厨烟觉逺庖西川供客眼惟有此江郊【出杜甫北桥题咏】伐竹为桥结构同褰裳不涉往来通天寒白鹤归华表日落青龙见水中【出杜工部陪李同皁江上观造竹桥】讼庭多雨緑苔荒胜事闲随日月长水足野田芸鼓急风回山焙茗旗香雪峯见处朝初霁秋暑消时夜未央【出国表民】市柳风烟惨汀苹嵗月催【出蜀诗】风威帯雪连秦树山势将寒入蜀门【出张觉民】
　　简州【汤安　半泉】
　　四出大魁王归伪蜀时状元皇朝许将张孝祥及许奕皆此邦之人凡四出大魁【出图书】
　　题咏赖简池台两蜀夸东溪别是一仙家令人却忆康王谷坐看珠帘溅雨花【出姚孳咏东溪碧波亭】従来只说情难尽何事教名情尽桥自此改名为折柳任教离恨一条条【出唐陶雍刺史改情尽桥为折柳在朝天门外】城下江流金雁水亭中人弄玉琴【出荣烟】参差草树连巴国依约云烟逺楚台【出李询】郡城好处西州无两江回合东南隅【出程端】简州何处景最佳东溪清溪人尽夸
　　嘉定府【龙游　夹江　犍为　峩眉　洪雅】
　　修油卜故事金灯山趾有渊每嵗人日郡守于此修油卜故事谓以油洒水面观其纹验一嵗之丰歉
　　题咏峨眉山西雪千里北望成都如井底春风日日吹不消五月行人冻如蚁【出东坡咏大峨山在峨眉县南五里】峨眉山月半轮秋影入平羌江水流夜发清溪向三峡思君不见下渝州【出李白峨眉山月歌】清竒絶妙东坡老方响名髙太史公水绕乌尤谈笑外江连洪雅画图中【出黄然咏涪翁亭在方景楼前】
　　眉州【眉山　彭山　丹棱　青神】
　　老媪磨杵昔李白读书于象宜山中未成弃去过小溪逢老媪方磨鐡杵问之曰欲作针太白感其意还卒业妪自言姓武今溪傍有武氏岩
　　繋龙旧经后汉汉安元年仙人瞿君武入峨眉山得道乗龙还家每往来系龙于潭故名其潭为系龙潭题咏卜田向何许石佛山下路下有家川千畦种秔稌山泉宅龙蜃平地流膏乳【出东坡咏石佛山在眉山之南】古寺无人僧作佛碧潭有水鱼化龙当年诺矩小游戏一石击破成三峯【出冯可当题三峯在青神县】玻瓈江上柳如丝行乐家家要及时只怪今朝空巷出使君人日宴蟇颐【出陆游咏蜀江在城外一名玻瓈江】一章何罪死何名千载惟君与屈平従此蜀江烟雨夜杜鹃应作两般声【出裴彻题孟拾遗在蟇颐山】嵗月不知老家有雏凤凰百鸟戢羽翼不敢呈文章【出梅尧臣题蘓老泉墓在蟇颐山东三十里】劒门倚清汉君昔未曽过日暮行人少山深异鸟多啼和峡雨栈尽到江波一路白云里飞泉洒薜萝【出贾岛送眉州穆少府】胶西髙处望西川应有孤云落照边瓦屋寒堆春后雪峨眉翠扫雨余天【出东坡寄黎眉州】江山秀气聚西眉人有儒宗学有规【出李熙绩】想见青衣江上路白鱼紫笋不论钱　吾家蜀江上江水緑如蓝【并出东坡】蜀道盘纡去不迷故园犹在武阳西　巢凤阁边劳逺梦繋龙桥下认前题【并出厐籍送石昌言】峨眉向我笑锦水为君容【出东坡】緑荷红芰香四合误入芙蓉城里来【出石湖】
　　隆州【仁夀　井研　贵平籍】
　　飞泉涌出隋仁夀元年獠乱百姓城于山顶避乱其上无水百姓致祷飞泉涌出由是建庙于山顶立二碑以记其灵
</div>
    <div class="pagination">
<a href="锦绣万花谷_page81.html">上一页</a><span>...</span><a href="锦绣万花谷_page77.html">77</a><a href="锦绣万花谷_page78.html">78</a><a href="锦绣万花谷_page79.html">79</a><a href="锦绣万花谷_page80.html">80</a><a href="锦绣万花谷_page81.html">81</a><span class="current-page">82</span><a href="锦绣万花谷_page83.html">83</a><a href="锦绣万花谷_page84.html">84</a><a href="锦绣万花谷_page85.html">85</a><a href="锦绣万花谷_page86.html">86</a><a href="锦绣万花谷_page87.html">87</a><span>...</span><a href="锦绣万花谷_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
