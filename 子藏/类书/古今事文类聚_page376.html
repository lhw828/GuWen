<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 376 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 376 页/共 485 页</h1>
    <div class="content">　　移殿銮坡
　　唐制驾在大内则明福门外置学士院驾在兴庆宫则金明门内置院徳宗移院于金銮坡
　　召见金銮
　　唐宗召李白见于金銮殿降辇步迎如见园绮【李白】
　　并用白麻
　　唐故事中书用黄白二麻为纶命重轻之辨其后翰林学士専掌内命选用益重中书所出独得用黄麻其白麻皆在北院自非国之重事拜授将相德音赦宥不得由于斯【翰林志】又元和初凡赦书徳音立后建储大讨诛拜免三公宰相命将曰制书并用白麻不用印【防要】
　　皆用菱纸
　　李德裕浸红防书诏皆用菱汁拭纸【海録碎事】
　　诏赐金印
　　晋开运中赐学士院书诏金印一面【翰林志】
　　亲择赐笏
　　李绛初入院宪宗亲择笏以赐之
　　居一品上
　　唐故事凡内宴班居一品之上
　　谓一条冰
　　陈彭年兼数职皆文翰清秘之目人见其官衔谓为一条冰【事畧】
　　时号内相
　　陆贽入翰林年尚少以材幸天子常以軰行呼不以名虽外有宰相主大议而贽常居中参裁可否时号内相【白氏六帖】
　　宣谕门客
　　唐武后朝防宣谕卿等是我门客【李卫公诗话】
　　论当世事
　　李白召见金銮殿论当世事奏颂一篇有诏供奉翰林
　　谪天上仙
　　李白以翰林斥去放浪江湖尝夜月乗舟采石达金陵白衣宫锦袍于舟中顾瞻笑傲旁若无人初贺知章见白赏之曰此天上謪仙人也
　　号称六絶
　　唐李邕号翰林六絶谓文章书翰等六事过人【唐志】
　　号试五题
　　长兴元年翰林学士刘昫奏本院旧例学士入院除中书舍人不试余皆试麻制答蕃书批答各一道诗赋各一首号曰试五题【续通典】
　　不受谢金
　　宝厯元年路随为翰林学士有以金帛谢除制者必叱而去之曰吾以公事接私财邪终无所纳【续通典】
　　何以润笔
　　草麻润笔自唐有之郑译自隆州刺史复爵李徳林作诏髙宗戯之曰笔头干译曰出为方伯杖策而归不得一钱何以润笔
　　书玉堂署
　　宋太宗以玉堂之设其来尚矣但虚其号而无正名乃于红绡上御书飞白四字题曰玉堂之署以赐苏易简公捧归私第以庆耀其亲择日悬挂仍具扃鐍于玉堂之上自待诏院吏而下咸列贺于庭公曰自唐置学士来几三百年今日方知贵矣即日诏宰辅暨两制词臣就院勅设宴帐仍各赋长韵诗以纪其事其诗目曰禁林防防集
　　榜摛文堂
　　政和五年御书摛文堂榜赐学士院【续防要】
　　赐青团扇
　　唐翰林初选者试制书批答三首内库给青绮被紫丝履之类端午赐青团扇【并翰林志】
　　赐锦长袄
　　学士旧规十月赐锦长袄宋初以来赐翠毛锦太宗改赐黄盘雕锦【金坡遗事】
　　给绮绫被
　　凡初迁者本院赐宴营幕使宿设帐幄尚食使供珍馔酒坊供美酒是为勑设宴赐衣内殿给青绮绫被青绫单帕紫丝履白布手巾之类【苏续志】
　　赐红锦袍
　　十月朔旧赐对衣红锦袍淳化二年代以细花盘雕锦袍下丞相一等【苏续志】
　　素号槐防
　　学士院第三防阁子有一巨槐素号槐防旧传居此阁者多至入相【苏易简续志】
　　设视草台
　　故事堂中设视草台每草制则具衣冠据台而坐今但存空台【笔谈】
　　但用咨报
　　百司申中书皆用状惟学士院用咨报其实劄子不出名但当直学士一人押字而已谓之咨报此唐学士旧规也【归田録】
　　不草词头
　　胡宿知制诰内都知郭懐敏势倾中外出为和州都监召复故职宿还词头不草制【事畧】
　　贽乏时望
　　太祖曰郭贽南府门人朕命掌诰制书一出人或哂之葢其素乏时望朕亦为之腼顔亦终不令入翰林也【长编】
　　杲失躁竞
　　范杲数致书宰相求入翰林于是献玉堂记请备其职上恶其躁竞不使居内【同上】
　　亲近冕旒
　　雍熈三年敇曰两制词臣公朝精选典司诰命亲近冕旒【防要】
　　同在鳌禁
　　宋公白贾公黄中皆先达钜儒同在鳌禁【笔谈】
　　只日降麻
　　翰林所着撰拜免公王将相妃主曰制赏赐恩宥曰赦书曰徳音处分事曰敇曰御札五品以上曰诏六品以下曰敇批羣臣表曰批答奬勲劳曰奬谕赐外国书曰蕃书醮曰青词宻词释曰斋文教坊致语曰白话土木兴建曰上梁文宣赐曰口宣此外有祝文碑文神道碑乐章诗颂春帖子之类撰述进入遇有除拜以双日鎻院只日降麻【翰林志】
　　聚防分草
　　或郊禋行庆制命填委必聚防分草之【苏续志】
　　人世僊境
　　玉堂东西壁延袤数丈悉画水以布之风涛浩拟瀛洲之象也修篁皓鹤悉圗廊庑竒花异木罗植轩砌每外喧已寂内务不至风禁漏月色满庭真人世之僊境也【苏续志】
　　词臣僊职
　　宋太宗至上林春融千花万卉妍丽冠絶上必曲宴宰衡勲旧召两制词臣俯龙池垂金钩举觞赋诗终日而罢上尝谓近臣曰词臣实神僊之职也翊日凡所进诗悉回御毫属和以赐焉【分纪】
　　建二书阁
　　先是内院逼近禁闱地复狭窄前后书诏繁萃多所损润苏易简乃于玉堂后庑建二书阁东西交映藻绘间饰自是文籍有所附焉阁之上下悉畵烟岚晓景以布之【苏志】
　　有七盛事
　　学士今日之盛事有七新学士谢恩日赐袭衣金带宝鞍名马一也十月朔改赐新様锦袍二也特定草麻利物三也改赐外库法酒四也月俸并给见钱五也特给亲事官随从六也勅设供帐之盛七也凡此七事并特出异恩有以见圣君待文臣之优厚也【李昉禁林防防诗序】
　　神撼铃索
　　唐翰林院有悬铃以备夜直警急文书出入皆引之以代呼长庆中李徳裕为学士时河北用兵一夜铃有声如人引其索视之则无人后往往如此使人持棒潜伺于下终无所覩而数数鸣动不已院中诸公私共准其鸣时皆应用兵处耗声则急缓亦如之曽莫之差众咸异之元相诗云神撼引铃索【翰林故事】又唐学士院深严非本院人不可遽入虽中使宣事及有文书必先动铃索立于门外俟小判官出授授讫授院吏院吏授学士自五代以来其制乆废苏易简因召对上言可其奏自是院复置铃索焉【苏续志】
　　鹊栖海棠
　　宋学士院有双鹊常栖于海棠上或鸣噪必有大诏令或宣召之事因谓之灵鹊晁公诗云都闻灵鹊心应喜【金坡遗事】
　　古今文集
　　杂著
　　谢宣召入翰林表　　　　　欧阳修
　　使车入里君命在门闾巷惊岂识朝廷之故事缙绅竦叹以为儒者之至荣在臣之愚何以堪此窃以文章之任自古非轻待遇宠荣至有私人之目询谋献纳因加内相之名恩既异于常伦人愈难于称职伏念噐非宏逺识匪该明学不通古今之宜才不适方员之用乆叨尘于侍从曽莫着于劳能而自出守外藩近遭家祸苟存余喘复齿周行风波流入者十年天日再瞻于双阙进退之际已萧飒于双毛慰劳有加赐悯怜于玉色形神若此志意可知身已分于早衰心敢萌于希进加以覊危之迹仇嫉交攻进退动系于羣言议论多烦于睿听虽覆载之造每赐保全而孤蹇偷安常思引去兹乃伏皇帝陛下俯怜旧物曲轸宸慈因内署之阙员俾备官而承乏臣敢不勉寻旧学益励前修感遗簪未弃之仁竭驽马已疲之力庶申薄效少答鸿恩
　　谢宣召入院表　　　　　　苏子瞻
　　诏诰春温再命而偻使华天降一节而趋在故事以常闻岂平生之敢望省循非称愧汗交深【中谢】窃以视草之官自唐为盛虽职亲事秘号为北门学士之荣而禄薄地寒至有京兆掾曹之请岂如圣代一振儒风非徒好爵之縻兼享大烹之养玉堂赐篆仰淳化之弥文宝带重金佩元丰之新渥既厚其礼愈难其人而臣以空疎冗散之材衰病流离之后生还万里坐阅三迁不缘左右之容躐处贤豪之上此葢伏遇皇帝陛下生资文武天作圣神虽亮阴不言尚隠髙宗之徳而访落求助已啓成王之心首择辅臣次求法从知人材之难得采虚名而用臣敢不益励初心力图后效才不逮古虽慙内相之名志常在民庶免私人之诮
　　再谢宣召入院表　　　　　苏子瞻
　　里巷呼亲临诏使私庭望拜恭被德音人言稽古之荣臣有素飱之愧恳辞虽至成命莫回伏以朝论所髙禁林为重非徒翰墨之选乃是将相之储礼絶同僚叹裴李于坐上功成异域得颇牧于禁中宜有异人来膺此选而臣颛愚自信狂直不回先帝怜其孤忠欲召而未果陛下出于独断决用而无疑曾未周嵗而阅三官试以百为而无一可保全已幸擢用何名此葢伏遇太皇太后陛下徳协天人心存社稷受圣子之托天下抱神孙而朝诸侯巍巍其有成功不见治迹断断而无他技専用老成推其类以及臣顾何能而在此忠义之报死生不移
　　谢宣召入院状　　　　　　洪迈
　　王言出綍从霄汉以来宣君命在门竦里闾而改观光生圭荜荣动簪缨伏念臣文习卑凡学尤底滞乆污甘泉之槖从再闻长乐之钟声披云覩青天幸亲逢于圣旦阁道通丹地忽骤觌于仙晨共夸稽古之荣实啓临深之惧兹葢伏遇皇帝陛下圣聪溥博义问宣昭焕有文章已极髙明之蕴旁招俊乂不遗嵬之微倬彼皇华施于私室臣敢不祗承嘉恵勉策驽资见山东徳化之成方窃窥于大泽动河北武夫之听或有助于中兴
　　谢宣召入院表　　　　　　真西山
　　来从南服未宣民版之劳召寘北扉猥被宸纶之宠光生里巷荣动簪绅窃观列圣之用人惟待词臣而加礼葢于言语文章之外责其论思献纳之忠或虽忤防而暂闲终必弃瑕而复用脩除翰苑在环滁出守之余轼侍禁庭亦赤壁归来之后岂非加嵗月则其文老涉忧患则其虑长乃登防严以备顾问如臣者才华弗竞戅拙自将掌先朝内制者六年每慙越爼迨陛下初元之再命竟许循墙以驰驱州县之频且废放山林之乆见闻寖少艺业益荒结茅屋于云边已甘终老瞻玉堂于天上若隔前生敢云白首之重来误入清衷之妙简获玷乆虚之选几成三入之荣兹葢伏遇皇帝陛下肆笔成文解更化志孚羣听欲下山东之书念在邉陲或访河西之事必有端良之彦以充供奉之班奚取臣愚俾承人乏臣敢不益坚晩节思答隆知赐宫锦而嘉草诏之能虽非敢望即金镜而擿任贤之要则所自期
　　奏翰苑名称劄子　　　　　周必大
　　臣近者忘其冒昧輙引故事恭乞宸翰刻寘玉堂尝宣谕何字可代英庙嫌名伏缘直庐之类皆未穏当仓猝未知所对连日思索敢为二説仰渎睿聪臣窃见唐有集贤殿书院葢集贤殿之书院也其后置学士院往往因所御宫殿而寓直焉若驾在大内即置院于明福门驾在兴庆宫则置院于金明门徳宗尝召学士对浴堂则又移院于金銮殿此正如汉有玉堂殿而许臣下待诏于其侧唐置书院于集贤殿以处文学之士也今拟作玉堂之院未审圣意以为然否臣又闻汉因避讳改禁中为省中自是相承凡官舍在禁庭者通谓之省除三省不可比拟外如后省散骑省秘书省殿中省其名不一杜甫诗曰上君白玉堂倚君金华省殆此义也若作玉堂之省亦颇近古或二者皆不可用即乞出自圣裁臣妄陈管见罪当万坐无任战栗之至
　　律诗
　　忆夜直金銮殿　　　　　　李绅
　　日当银汉玉绳低深听箫韶碧落齐门压紫垣髙绮树阁连青近丹梯墨宣外渥催飞诏草檄深恩促换题明日独归花路过可怜人世隔云霓
　　六月十六日宣鎻　　　　　洪咨防
　　禁门深鎻寂无哗浓墨淋漓两相麻唱出五更天未晓一池月浸紫微花
　　十一月五日鎻学士院　　　洪咨防
　　楼头禁鼔试初挝催草江淮督使麻落纸一帘风雨疾不知斜墨阵翻鸦
　　召试学士院　　　　　　　王钦臣
　　翠翠阴阴白玉堂长年来此试文章日斜奏罢长杨赋闲拂尘埃看画墙
　　翰林学士承防
</div>
    <div class="pagination">
<a href="古今事文类聚_page375.html">上一页</a><span>...</span><a href="古今事文类聚_page371.html">371</a><a href="古今事文类聚_page372.html">372</a><a href="古今事文类聚_page373.html">373</a><a href="古今事文类聚_page374.html">374</a><a href="古今事文类聚_page375.html">375</a><span class="current-page">376</span><a href="古今事文类聚_page377.html">377</a><a href="古今事文类聚_page378.html">378</a><a href="古今事文类聚_page379.html">379</a><a href="古今事文类聚_page380.html">380</a><a href="古今事文类聚_page381.html">381</a><span>...</span><a href="古今事文类聚_page377.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
