<!DOCTYPE html>
<html>
<head>
    <meta charset="UTF-8">
    <title>万姓统谱 - 第 207 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 207 页/共 403 页</h1>
    <div class="content">　　谈伦【字敬仲上海人治进士正徳中任湖州知府矜恤民隠奏免无徴米湖人世戴之】谈恺【字守教无锡人嘉靖丙戌进士歴官左都御史总督两广军务赠兵部尚书】
　　甘【渤海宫音夏时侯国周封王子带于甘昭公是也书有甘誓又望出丹阳】
　　【殷】甘盘【髙宗学于甘盘】
　　甘蝇【古之善射者弯弓而飞鸟下】
　　【周】甘茂【下蔡人为秦左相秦王尝使之约魏以伐韩宜阳茂恐王聴谗见疑王遂与盟于息壤卒拔宜
　　阳后复仕齐为上卿】
　　甘罗【茂之孙年十二事秦相吕不韦秦欲使张唐相燕唐不肯行罗说而行之乃使罗于赵赵王郊
　　迎割五城以广河间罗还报秦封罗为上卿复以茂之田宅赐之】
　　甘徳【明天文】
　　甘龙【与卫鞅争变法曰缘法而治者吏习而民安之】
　　【汉】甘延夀【字君况郁郅人少以良家子善骑射为羽林投石超距絶于等伦为郎稍迁至辽东太守
　　元帝时与陈汤奉使西域副斩郅支单于封义成侯】
　　甘英【永元九年为班超掾超遣之穷临西海而还凡前世所未至山经所未详者莫不备其风俗焉】甘始【方士也率能行容成御妇人或行小便或自倒悬爱啬精气不极视大言甘始左慈延年皆为
　　操所戮问其术而行之君达号青牛师皆百嵗及二百嵗也】
　　【三国】甘宁【字兴霸巴郡人少有气力好游侠仕吴为孙权将开爽善计略尢轻财敬士尝从周瑜拒曹操
　　于乌林攻曹仁于南郡屡立战功时称江表虎臣及卒权痛惜之】
　　【晋】甘卓【字季思丹阳人仕为歴阳内史外柔内刚为政简要尝以梁州刺史镇襄阳善于绥抚西土称
　　其徳政累爵至都亭侯】
　　【南北】甘战【字伯武从许君学道传以金丹妙诀陈大建元年驾麟车乗云而去宋政和中封精行真人】甘濬之【撰本草方三卷】
　　【唐】甘伯宗【撰名医传十卷】
　　【宋】甘梦英【登进士调古田簿选为刑部郎平反寃狱直声大振贾似道为相上书陈淮襄攻守防不
　　报弃官归】
　　甘泳【字泳之崇仁人读书不拘绳尺尤工于诗称之者谓髙不诞深不晦直不近劲不麄全体似李贺而不涉于怪怪竒竒尝赋襍言一首凡一千四百字随事起义随义链句古今大篇未或过之泳性刚正不与时俯仰平生不娶如林和靖元至元庚寅卒所作甚富鳌溪刻本凡七百三十余篇号东溪集】
　　【明】甘霖【懐宁人洪武丁夘乡荐为监察御史刚介持正敢言中台推重之北平后被执求死従容受戮
　　子孙相戒不复求仕至今微弱正徳中知府胡纉宗祀之乡贤祠】
　　甘节【字克信保昌人家贫力学登洪武乙丑进士坐累戍楚雄荐起为瑞州训导深明易理训学者
　　従事根本不尚浮华后学宗之在瑞十有八年瑞人徳之】
　　甘泽【开州人号东阁先生与其弟润俱以纯孝称自为儿时凛若成人能以色养歴官御史广西宪副常分禄以奉既而谪滁州天顺改元召还至张秋闻父讣痛哭躃踊几絶徒跣三百余里归遂庐墓侧蓬首垢面旦暮泣奠尽哀期年有兔及蛇游墓傍驯扰如常弟润事母郝氏亦笃孝成化间有司以闻兄弟并蒙旌表】
　　甘田【丰城人永乐进士】
　　甘瑛【丰城人正统间知嘉兴府事兴学校举废坠时军卫横取其日甚瑛奏革之海门山民恃险
　　为非瑛复奏移近地而籍废寺之田给焉】
　　甘元隽【字舜登任定陶教谕陞知县耿介不阿不能善事上官遂罢归行李萧然杜门谢客手不
　　释卷】
　　甘华【江西丰城人成化间知冠县法令严肃吏民畏服修城郭展学基六年陞济宁知州】甘公亮【字君乗永新人正徳戊辰进士歴知府】
　　甘为霖【字公望富阳人嘉靖癸未进士歴官工部尚书】
　　甘一骥【丰城人隆庆戊辰进士】
　　南【汝南卫灵公之子公子郢字以字为氏】
　　【周】南容【孔子弟子】
　　南文子【卫人为大夫昔智伯欲伐卫乃遗以野马四白璧一卫君悦羣臣皆贺独文子有忧色卫君曰大国欢而子有忧色何文子曰无功之赏无力之礼不可不察也卫君以其言告边境智伯果起兵而袭卫至境而反曰卫有贤人先知吾谋也】
　　南遗【鲁大夫】
　　南蒯【季平子立不礼于南蒯南蒯谓子仲曰吾使季氏而归其室于公子】
　　【汉】南竭【北平太守】
　　南季【善算】
　　南纂【平昌太守】
　　南韬【雍州刺史】
　　【唐】南霁云【顿丘人张巡守睢阳霁云従之巡遣乞师于贺兰进明因食拔所佩刀断一指血淋漓以示一座大惊知贺兰终无出师意即驰去将出城抽矢射佛寺浮图矢着其上砖半箭曰吾归破贼必灭贺兰此矢所以志也睢阳防与巡俱死于贼】
　　南承嗣【顿丘人霁云之子七嵗授婺州别驾歴施州刺史栁宗元称其服忠思孝无替负荷转涪
　　州】
　　南中【巴州人攻诗隠居平凉仙洞】
　　南伯逢
　　【宋】南楚
　　南朝英【仁和人乾道二年进士】
　　南翥【登进士第】
　　【明】南钊【字希古渭南人天顺进士生而岐嶷颖异好读书家刻苦歴河南右防政】
　　南镗【字彦声商州人成化进士由吏部主事歴左布政使以忤逆瑾系诏狱寻复职告归虽贵显如
　　穷居为文冲淡说理不喜浮词】
　　南汉【字天章渭南人钊之次子治甲子举人除长山教谕迁国子监助教亷静敦慎为司成石公所器重陞蘓州府通判究心竭力以为之积劳三年或疾而卒吴中士庶莫不徳而哀之】
　　南金【字楚重渭南人博学有文由贡士授新野县训导沉毅荘重居无笑言平生不近声色扬善不
　　言人过在乡在官俱身为学者师】
　　南真【萧县人早丧父事母孝母病终真庐墓三年寝苫枕块哀痛迫切乡人称其孝】
　　南大吉【字元善金子正徳辛未进士厯绍兴府知府幼頴敏知学初以古文鸣世入仕尚友讲学
　　探讨日邃为学者所钦】
　　南夀【字仁夫蒲城人正徳丁丑进士歴知府】
　　南逢吉【字元贞渭南人嘉靖戊戌进士歴提学副使】
　　【嘉靖癸丑进士南轩字叔后大吉子歴文选司郎中陞副使子宪仲万厯甲戌进士】
　　蓝【汝南徴音今之蓝田又望出东莞】
　　【周】蓝尹亹【楚大夫】
　　蓝诸【中山大夫】
　　【汉】蓝敏【着重真记一卷】
　　【唐】蓝采和【仙人常于长安市携篮而歌曰踏踏歌蓝采和世界能几何红顔三春树流年一掷梭古人混混去不返今人纷纷来更多朝骑鸾凤到碧落暮看桑田生白波长景明虚在空际金银宫阙髙嵯峨】
　　蓝乔【龙川人后游洛阳布衣百结入酒肆中一饮数斗常置纸百畨于足下令人片片拽之无一破者葢身轻也语人曰吾罗浮山仙人一日复置纸于足下令人取尽足浮风云翛翛而去有仙鹤南来歴歴闻笙箫声】
　　【宋】蓝承【天圣中兴赵诚宋宜陈侊于泉州朱明院读书后皆登科同时为列卿故朱明院有四卿堂】蓝元威【宋朝人有诗名其寒诗云朔风阵阵送将来日午柴门半不开谢照只教添短褐孟光重唤暖深杯苦吟檐角玲珑玉闲拨炉头榾柮灰移步东篱红日晩细看冻蝶尚依梅其霜诗警句云溜泉尽作龙钟结匝地浑消鴈翅髙皆为时所称】
　　蓝奎【字秉文程乡人性强记书不再阅家无图史或假于友越宿则归之问之辄能成诵尝有诗云懒思身外无穷事愿读人间未见书其志学如此第进士官文林郎尝授诏校文福州文章气节称为蓝夫子云】
　　蓝方【号养素先生修道南岳】
　　蓝成务【端拱登科】
　　蓝师稷【朝散大夫知抚州】
　　蓝光【字仲晦江西人尝受业于吴澄之门初为安南路知事江西陷光入闽转行省照磨寻陞检校综理闽清邑事邑民懐之改行省都事时八郡骚扰陈叅政方事兴复光总藩幕独謇謇持正偶一言不合遂拂衣而退曰吾岂贪禄者哉省宪交章荐之防国朝兵南下全闽弗守光深衣幅巾隠居教授越三十二载卒光清淡寡欲延接士类不苟假借善诗文考古制度尤加精宻】
　　【明】蓝山【字静之祟安人洪武中仕博士学诗于杜清碧有蓝山集众体兼备足追风雅】
　　蓝涧【字明之祟安人先従三山清源林先生学春秋又从兄武夷山长静之学诗于清碧杜先生洪武十一年以明经举任广西按察司佥事清亷仁惠着于一道与兄静之有诗若千卷并行于世】
　　蓝道立【湖广人永乐进士】
　　蓝必宁【福建人永乐进士】
　　蓝洪【字宗浩邓州人成化中进士任賛皇知县有惠政入祀本县名宦祠陞广徳知州均定里甲之
　　役以遗利泽转南京礼部员外郎】
　　蓝应【福建人成化进士】
　　蓝章【字文绣即墨人成化间举进士为御史按两浙山西弹劾不避转左佥都御史忤逆瑾左迁通判抚州瑾败复起巡抚陕西时蜀保儿冦掠汉中章选将练兵殱其首恶余党悉平汉中立祠祀之仕终南京工部侍郎为时名臣】
　　蓝馥【浮梁人成化间知五河县赏善罚恶兴利除害起集塲置义仓改知山阳县】
　　蓝郁【字国馨盐城人登治进士初知祁阳以才堪治剧改任崇安郁操履清白爱民好士其为政大率以厚风俗祛民患为急民有讼者往往以义言动之不俟刑罚而自无不服甫一载以疾卒于官】
　　蓝纯【江陵人应贡将赴南雍以父老不行知府吴彦华曰只此一念可当孝子父卒庐于墓侧不忍
　　归士林韪之】
　　蓝瑞【字伯麟洪之孙正徳中举进士任青州府推官莅政防明转南京刑部郎鞫狱多所平反不避豪恶数嵗疑狱能以数言决之陞知汉中府单骑赴任二年百废俱举惟村直自执不为时所容比归未尝有余赀治产业惟读书课子尤喜玩易及陶杜诗所着有日省篇求仁録名言録湍南稿藏于家】
　　蓝渠【字士张兴化卫人正徳丁丑进士歴郎中】
　　蓝济卿【字用楫官人嘉靖乙未进士歴知府】
　　蓝田【字正甫即墨人嘉靖进士都御史】
　　蓝璧【字完卿高安人嘉靖丁未进士歴布政】
　　【风俗通文王第十子季之后】
　　【周】聃季
　　聃啓【周大夫】
　　郯【祁姓子爵少昊之后】
　　【周】郯子【鲁人仲尼师之】
　　【明】郯微【眉州人成化中任建平县丞】
</div>
    <div class="pagination">
<a href="万姓统谱_page206.html">上一页</a><span>...</span><a href="万姓统谱_page202.html">202</a><a href="万姓统谱_page203.html">203</a><a href="万姓统谱_page204.html">204</a><a href="万姓统谱_page205.html">205</a><a href="万姓统谱_page206.html">206</a><span class="current-page">207</span><a href="万姓统谱_page208.html">208</a><a href="万姓统谱_page209.html">209</a><a href="万姓统谱_page210.html">210</a><a href="万姓统谱_page211.html">211</a><a href="万姓统谱_page212.html">212</a><span>...</span><a href="万姓统谱_page208.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
