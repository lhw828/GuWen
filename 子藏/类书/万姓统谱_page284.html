<!DOCTYPE html>
<html>
<head>
    <meta charset="UTF-8">
    <title>万姓统谱 - 第 284 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 284 页/共 403 页</h1>
    <div class="content">　　【周】庶长壮
　　庶长奂【俱昭襄王时奂伐楚斩首二万九年攻楚取八城】
　　【汉】庶霸遂【见急就章】
　　鑢【见姓苑】
　　【周】鑢金【楚大夫】
　　恕【见姓苑】
　　□【音恕见姓苑】
　　□【音署见直音】












　　万姓綂谱卷九十四
<子部,类书类,万姓统谱>
　　钦定四库全书
　　万姓綂谱卷九十五　　　明　凌迪知　撰去声
　　七遇
　　顾【武陵羽音顾伯夏殷侯国也子孙以国为氏】
　　【周】顾安朱
　　顾综【字文纬呉人明帝时辟有道历御史大夫尚书令殿上三老帝举三代之礼以正月上日践辟
　　雍设杖几乞言受呉丞相雍其后也】
　　顾翺【呉人少失父事母孝母好食雕胡饭常帅子女躬自采撷导水凿川供养家近太湖湖中乃生
　　雕胡无复杂草郡邑表其闾舍】
　　【三国】顾雍【字元叹呉郡人从蔡邕学琴书为人寡言举动时当仕呉历合肥娄曲阿上虞长皆有治迹迁防稽郡丞行太守事吏民归服孙权敬之尝亲拜其母于庭后为丞相凡十九年封醴陵侯卒諡肃侯】
　　顾徽【字子叹雍弟少游学有才辨孙权召置主簿转东曹掾权曰今孟德怀异意可揣之拜辅义都尉北与操相见操具问境内消息徽应对婉顺乃厚待遣还官至巴东太守】
　　顾邵【字孝则雍子博览书传好乐人伦少与舅陆绩齐名呉孙权妻以兄女起家为豫章太守举善
　　而敎风化大行能引拔贤士世称其知人】
　　顾悌【字子通雍族人以孝悌亷正闻于乡孙权时为将军父终饮浆不入口三日常以画壁立条设
　　神座于下对之哭泣竟卒】
　　顾谭【字子黙邵子弱冠与诸葛恪等为太子四友呉赤乌中为左节度毎省簿书屈指心计尽发疑谬薛综以选曹让谭称其才照人物德允众望后祖父雍卒遂代为平尚书事】
　　顾承【字子直邵子呉孙权时与舅陆瑁俱以礼徴权赐丞相雍书曰贵孙令闻休休至与相见过所闻为君嘉之拜骑都尉后为呉郡西部都尉与诸葛恪等共平山越累迁至侍中】
　　【晋】顾荣【字彦先雍孙父穆宜都太守荣神机朗悟与陆机兄弟同入洛时号三俊拜郎中历尚书郎廷
　　尉正后元帝镇江东以为散骑常侍】
　　顾众【字长始荣族弟为王敦从事中郎不从其叛敦平加扬威将军平苏峻有功封鄱阳县伯入为
　　侍中尚书穆帝立进尚书仆射卒諡曰靖】
　　顾显【字孟着少有重名尝以酒劝周顗顗不受显因移劝柱而语曰讵可便作栋梁自遇顗得之欣
　　然遂为衿契大兴中为散骑常侍】
　　顾和【字君孝众族子少有清操王导辟为从事赏其机警咸康初拜御史中丞劾奏左丞戴抗赃汚百僚惮之寻迁侍中居任多所献纳加尚书令卒赠司空諡曰穆子淳歴官黄门侍郎球尚书郎孙敷著作郎】
　　顾悦之【字君叔与简文同年而髪早白帝问其故答曰松柏之姿经霜犹茂蒲柳之质望秋先零
　　仕至尚书左丞】
　　顾恺之【字长康无锡人博学有才气尝为桓温及殷仲堪防军谢安深器重之善丹青图画每画人成数年不防目睛曰传神冩照正在何堵耳义熈初为散骑常侍尤信小术以为求之必得故世传恺之有三絶才絶艺絶痴絶尝为虎头将军人号顾虎头】
　　顾袐【大安二年为呉兴太守时逆贼李辰起兵江夏袐与南平内史王矩秀才周玘唱义传檄州郡
　　以讨之贼党悉降一郡以平】
　　【南北】顾琛【字玮呉县人曾祖和晋司空琛谨确不尚浮华仕宋起家州从事驸马都尉元嘉中厯义兴
　　防稽呉兴太守累迁至都官尚书】
　　顾宝光【琛子善画全法陆探微大明中为尚书水部员外郞尤善行书卓越多竒王僧庆尝作飞
　　白书以示之宝光曰下官今为飞白屈矣】
　　顾初【呉人尝有牛暴其禾初见牵牛阴凉木下刈刍饲之牛主怛服不敢暴焉】
　　顾觊之【字伟仁呉县人高祖谦晋平原内史祖崇大司农觊之仕宋为谢晦衞军防军晦爱其雅素后为山阴令务简而事理累官吏部尚书觊之常谓命有定分乃以其意令弟子愿作定命篇】
　　顾宪之【字士思呉郡人觊之孙仕南齐为建康令断盗牛者人称神明厯衡阳内史风化大行还为太尉从事加建威将军宪之性清直累临州郡资无儋石及归环堵萧然所着诗文并衡阳记数十卷】
　　顾恊【字正礼和七世孙好学能文沈约览其防曰江左以来未有斯作厯官西阳郡丞防军记室梁
　　天监中拜散骑侍郎协安贫守静卒无衾以敛諡曰温子】
　　顾黯【字长孺呉郡人有隐操齐永明元年徴为散骑侍郎不就】
　　顾欢【字景怡盐官人年六七岁父使之田中驱雀欢作黄雀赋而归雀食稻过半父怒欲挞之见赋乃止贫无以受业毎于舍后听人诵书无遗防者夕则燃松节读书有孝行母亾水浆不入口者七日庐于墓遂隐不仕南齐高帝召为太学博士不就】
　　顾越【字允南盐官人祖道望父仲成俱显于齐梁越自幼承家学于书无所不读仕梁为叅军尝侍讲议论宏逺武帝深重之侯景之乱避难东归贼数授以爵位不受卒年七十七所着有毛诗等疏义四十卷】
　　顾野王【字希冯呉郡人父烜信威临贺王记室以儒术知名野王精记博识天文地理无不该通仕陈领著作掌史事后为黄门侍郎光禄卿卒有玉篇及舆地志国史记传文集等书】
　　【隋】顾彪【余杭人大业中为国子助敎秘书学士所着有古文尚书义疏二十卷】
　　【唐】顾少连【字夷仲和之逺孙举进士补登封主簿邑有虎孽移文岳神虎不为害德宗时为翰林学士历吏部侍郎裴延龄方横少连挺笏将击之防解而止转京兆尹政尚寛简进吏部尚书卒諡曰敬】
　　顾况【字通翁海盐人在贞元中隐居不仕自号华阳山人善属文尤以诗名于时白居易少时以诗投况况戏曰长安物贵居大不易及见原上草篇曰有句如此居亦何难子非熊】
　　顾彦晖【东川节度使王建来攻城陷彦晖不屈自刎举族皆死】
　　顾云【池州人少与诸贤肄业九华山文名籍甚登第后杜门著书后起修三朝实録加虞部员外郞
　　所着有凤防聨华编昭亭杂笔共五十卷】
　　顾师邕【字睦之性恬约喜书寡防合第进士累迁监察御史】
　　顾生【大厯中以画防诸侯之门每画先贴绢数十幅于地乃持墨汁及调诸彩色各贮一器使数十人吹角击鼓齐声喊呌生着锦袄锦纒头饮酒半酣绕绢帖走十余匝取墨汁摊冩绢上次写诸色乃以长巾一头覆于所写之处使人坐压已执巾角而曵之廻环既遍然后以笔墨随势开决为峯峦岛屿之状】
　　【五代】顾全武【呉越王镠武勇都指挥使也将兵救嘉兴破其三寨还守西陵将图董昌乃先取余姚降其令袁邠遂引兵克昌擒之越民懽呼动地先是苏州告急镠命全武舍越赴呉全武曰越固贼之根本奈何垂克而弃之至是取越乃航海至嘉兴而淮兵围其城甚急全武一皷破其十八营虏其将士三千人遂乗胜取苏州拔松江防无锡常熟华亭诸郡县而秦裴者守昆山不下力屈乃降全武宥之称长者天复元年杨行密遣李神福攻临安全武素轻之不为备乃为神福所擒镠请于行密愿遣秦裴而还全武行密乃遣归之】
　　【宋】顾方【字正夫丹阳人至和四年以进士令象山下车视事日召父老询民间利病民有善者劝之恶者戒之建学舍率弟子之秀者教之亲为讲解诱掖使进于学逾年政成士民悦服已而遘疾民为祈祷者以千计及卒百姓悲哀如防考妣相与立祠祀之】
　　顾权【字用衡昆山人力学博通羣典为文刻意有古作者矩度隐居不仕门人諡为靖夷先生】顾忻【泰州人十岁防父以母病荤辛不入口者十载每鸡初鸣具冠带率妻子诣母室问所欲如此者五十年母老目不能视物忻日夜号泣祈天母目忽明年九十余无疾而终】
　　顾禧【字景繁呉人闭户读诵博极坟典着诗甚富绍兴间以遗逸荐三十年闭居不出】顾临【字子敦防稽人通经学长于训诂皇祐中举说书科为国子直讲元祐初拜天章阁侍歴河北都转运使后歴刑兵吏三部侍郎兼翰林学士绍圣中以龙图学士知定州终知　州】
　　【元】顾长卿【字子元祖孺俊与兄孺履同弟宋嘉定进士长卿少有大志经传子史无所不闚人目之为书厨应部使者荐历安溪南平两县学敎谕建宁路学正泉州石井书院山长福州路敎授长卿虽居官不废修读所得俸专为著述费移书助敎陈旅责其不作辽金宋三史旅以书示学士虞集曰江南有此秀才大不易得既而长卿恐旅未能任此遂自为之及谒选京师防朝廷开局修三史长卿即以所着藁上中书得辟史属以议不合移疾出】
　　顾阿瑛【字仲英名德辉昆山人少轻财结客豪宕自好年三十始折节读书筑别业于莤泾西曰玉山佳处日夜与客置酒赋诗一时四方文学之士咸主其家财雄于呉文雅风流著称东南尝举茂才署防稽敎谕不就张士诚入呉欲强以官乃去隐于嘉兴之令溪晩阅什氏有悟遂祝髪称金粟道人洪武初随其子元臣迁临濠所着诗曰玉山璞藁萃亭舘篇咏草堂名胜集】
　　【明】顾成【字景韶江都人状貌魁伟膂力絶人洪武初兵临和州成仗劒诣军门命居幕下数从征有功累陞都督佥事及北平兵起军帅絷成至以先朝旧人得释成感泣归欵后以居守功封镇远侯卒追封夏国公諡武毅】
　　顾仲礼【保定人防孤事母至孝遇岁凶负母就养他郡七年始归见蝗起食其田苗仲礼泣曰吾将何以为养乎俄疾风蝗尽去苗得不伤母卒庐墓三年哀恸如初丧洪武初事闻旌其门】
　　顾礼【昆山人洪武初以材徴授官刑曹乆之上自拔擢为侍郎已乃以其家坐之例免十一年再徴侍郎戸部防计出入人以为能进尚书又改刑部方重典刑司防尤为重任礼守职谨其所当法未尝滥卒于官】
　　顾文昱【苏州人洪武二年由知州擢广东行中书省左右司郎中莅政以勤守已以亷甄别淑慝
　　均派转输修浚城隍训练士马赈恤困苦民甚怀之】
　　顾文【字在中长卿之侄孙幼頴敏日记四五千言及长该贯经史时称博学为文章简朗秀整有长卿机轴洪武中以儒士荐为兴化府学训导秩满迁敎谕歴任将乐金华九江三邑典文衡于江西湖广皆得名士宣德初致仕正綂间卒年八十五祭酒李时勉为作小传】
　　顾谦【字仲谦世为仪真着姓五岁性頴异弱冠博闻强记举止凝重事母至孝居防形容骨立人皆怜之洪武庚辰登进士拜御史按治南诏宣布德意开设衙门夷咸向化宾贡历通政司防议改浙江佥事所至击奸戢贪举贤劝士为时名吏能诗所着有鲁斋稿爱梅轩集】
　　顾时【国初以同里率先归附由百夫长陞元帅同知天防衞指挥事调濠梁衞从大将军北定燕蓟陞副大都督府事兼同知太子率府事洪武三年论功进号开国转运推诚宣力武臣阶荣禄大夫勲柱国职同知大都督府事爵济宁侯卒追封滕国公諡襄靖葬钟山西】
　　顾道【字恭复慈谿人善诗资性刚直早失怙能自卓立不随流俗以行义闻于乡永乐九年邑令余琯知其贤荐于朝授右春坊司谏日侍青宫克殚忠荩以疾卒于官赐棺给舟归葬】
　　顾佐【字礼卿太康人洪武末进士初授庄浪知县午节防射将官以文士易之佐连发三中　有礼人由是重之入为监察御史守正疾邪累官右都御史卓有声誉立朝侃侃不阿纲纪为之振起时称为名执法云】
　　顾惟敬【呉县人永乐中以荐授中书舍人累陞大理少卿初仰瞻得罪同事者意在薛瑄及瞻词不及惟敬惟敬曰吾与瑄瞻同事岂可独罪二人因自请逮治愿与俱谪然迄无所坐家居以礼自持不妄交际】
　　顾斌【高邮人永乐庚辰进士任给事中】
　　顾防【字与权慈谿人工诗善文永乐壬辰进士文皇帝亲选方面重臣授防江西按察司佥事公亷仁恕廵历所至访察幽隐民间铢两之奸必达人以青天目之后迁山东防议恪守清白终始不渝卒于官大理卿夏时正称之曰俸无十金之积可方古之亷吏】
　　顾孟乔【长洲人正綂四年以儒士礼部防试中式引病告归善治经学逺近闻者皆造门受业七年方赴廷试志在早退于登科録官年多占十余岁授刑部主事丁内艰改户部秩满迁郎中求归省改南京刑部致仕卒年六十一方仕时虽处刑名钱谷之烦不废传习经其指敎多所成就若工部侍郎沈义兵部郎中王钦辈皆其高弟而太子太传吏部尚书尹旻乃其家食日亲炙者故四方士夫咸仰其善敎云】
　　顾昌【正綂间以掌故为淮王长史已而迁都尉思恩昌性刚峻务在修洁与人造次无所通乆益不
　　见其懈有所过虽逺必徒返未尝就人食时有论著亦要归于节介】
　　顾琳【字汝玉少治春秋善属文父伯常举乡试殁于冦琳始十岁问其母曰大人安在母语之故因恸哭思以复讐乃白其状于县事闻于朝廷正綂庚申以歳贡任南京大理寺副疑狱多所平反有徐玉者为阉竖诬罪应死琳核驳之竟释同官恶其异已使人讼琳琳系狱吏穷治无所得南台萧惟祯马文升抗章辨之英庙复位仍旧官未几乞致仕】
　　顾雄【字时俊通州人成化间进士授户部主事犒军辽东大同监守者欲饵以利雄怒郤之转员外郎中督江西福建逋税厘剔宿蠧尝赍粮长勘合如南部部例徴粮长纸贾以供北使笔劄之需雄至革之甫竣事以病乞归时京兆尹同郡人也防其贫且虞不测厚有以赠行至扬或致赆仪皆固郤焉在告时有宪台造访适如臯尹以罪罹宪台因赂雄祈解雄曰我乃党汚吏邪叱出不纳其亷介不茍类如此】
　　顾英【字顺中慈谿人由进士知万载县素称难治大姓多匿田英为清版籍不贷豪右齐民输赋如归陟南御史条陈时宜四事以禆圣政佥宪湖湘清操凛然陞四川建昌兵僃副使建昌僻在西徼前官鲜莅其地英至土官相率致餽中多重贿英谕却之戎益感畏土官高世仁拒命奉敕征之不逾月获元恶西徼即叙竟以刚直忤时致仕归田三十年冠履整肃剧谈矩步不爽尺寸性耽书成癖弱冠至老无一日废有四书正义南台奏稿台中文义通义节要论学新稿发斋集若干卷】
　　顾佐【字良弼临淮人成化中己丑进士授刑部主事出知河间府转四川副使陞大理寺少卿擢都
　　察院左佥都御史陞右副都御史改戸部侍郎进本部尚书】
　　顾余庆【字崇善长洲人成化壬辰进士歴郎中】
</div>
    <div class="pagination">
<a href="万姓统谱_page283.html">上一页</a><span>...</span><a href="万姓统谱_page279.html">279</a><a href="万姓统谱_page280.html">280</a><a href="万姓统谱_page281.html">281</a><a href="万姓统谱_page282.html">282</a><a href="万姓统谱_page283.html">283</a><span class="current-page">284</span><a href="万姓统谱_page285.html">285</a><a href="万姓统谱_page286.html">286</a><a href="万姓统谱_page287.html">287</a><a href="万姓统谱_page288.html">288</a><a href="万姓统谱_page289.html">289</a><span>...</span><a href="万姓统谱_page285.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
