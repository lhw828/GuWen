<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 287 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 287 页/共 736 页
  </h1>
  <div class="content">
   徐盛为安东将军封芜湖侯魏文帝大出有渡江之志盛建议从建业筑围作薄落围上设假楼江中浮船诸将以为无益盛不听固立之文帝到广陵望围愕然弥漫数百里江水盛长便引军退诸将乃伏文帝叹曰：魏虽有武骑千群无所用也。
    锺离牧为越骑校尉永安六年蜀并於魏武陵五夷与蜀接界时论惧其叛乱乃以牧为平魏将军领武陵太守往之郡魏遣汉复县长郭纯试守武陵太守率涪陵民入蜀迁陵界屯於赤沙诱致诸夷邑君或起应纯。又进攻酉阳县郡中震惧牧问朝吏曰：西蜀倾覆边境见侵何以御之皆对曰：今二县山险诸夷阻兵不可以惊扰惊扰则诸夷盘结宜以渐安可遣恩信吏宣教慰劳牧曰：不然外境内侵诳诱人民当及其根柢未深而扑取之此救火贵速之势也。敕外趣严掾史沮议者便行军法抚夷将军高尚说牧曰：昔潘太常督兵五万然後以讨五夷尔。又是时刘氏连和诸夷率化今既无往日之援而郭纯已据迁陵而明府以三千兵深入尚未见其利也。牧曰：非常之事何得循旧即率所领晨夜进道缘山险行垂二千里从塞上斩恶民怀异心者魁帅百馀人及其支党凡千馀级纯等散五平迁公安督扬武将军封都乡侯。
    陆抗为大将军凤凰元年西陵督步阐据城以叛遣使降晋抗闻之日部分诸军令将军左奕吾彦蔡贡等径赴西陵敕军营更筑严围自赤至故市内以围阐外以御寇昼夜催切如敌已至众甚苦之诸将咸谏曰：今及三军之锐亟以攻阐比晋救至阐必可拔何事於围而以弊士民之力乎！抗曰：此城处势既固粮。又足。且所缮修备御之具皆抗所宿规今反身攻之既非可卒克。且北救必至而无备表里受难何以御之诸将，或欲攻阐抗每不许宜都太守雷谭言至恳切抗欲服众听令一攻攻果无利围备始合晋车骑将军羊祜率师向江陵诸将咸以抗不宜上抗曰：江陵城固兵足无所忧患假令敌没江陵必不能守所损者小如使西陵盘结则南山群夷皆当扰动则所忧虑难可而言也。吾宁弃江陵而赴西陵况江陵牢固乎！初江陵平衍道路通利抗敕江陵督张咸作大堰遏水渐渍平中以绝寇叛祜欲因所遏水浮船运粮扬声将破堰以通参军抗闻使咸亟破之诸军皆惑屡谏不听祜至当阳闻堰败乃改船以车运大费损功力晋巴东监军徐裔率水军诣建平荆州刺史杨肇至西陵抗令张咸固守其城公安督孙遵巡南岸御祜水军督留宪镇西将军朱琬拒裔身率三军凭围对肇将军朱乔营都督俞赞亡诣肇抗曰：赞军中旧吏知吾虚实者吾常虑夷兵素不简练。若敌攻围必先此处即夜易夷兵皆以旧将充之明日肇果攻故夷兵处抗命旋军击之矢石雨下肇众伤死者相属肇至经月计屈夜遁抗欲追之而虑阐畜力项领伺视间隙兵不足分，於是但鸣鼓戒众。若将追者肇众忄凶惧悉解甲挺走抗使轻兵蹑之肇大破祜等皆引军还抗遂舀西陵诛夷阐族及其大将吏自此已下所请赦者数万口修治城围。
    ●卷三百六十三
    ○将帅部　机略第三
    晋卫初仕魏为廷尉卿邓艾锺会之伐蜀也。以本官持节监艾会军事行镇西将军蜀既平艾辄承制封拜诏使槛车徵之会遣先收艾会以兵少欲令艾杀因加艾罪知欲危已然不可得而距乃夜至成都檄艾所统诸将称诏收艾其馀一无所问。若来赴官军爵赏如先敢有不出诛及三族比至鸡鸣悉来赴惟艾帐内在焉平旦开门乘使者车径入至成都殿前艾卧未起父子俱被执艾诸将图欲劫艾整仗趣营轻出迎之伪作表草将申明艾事诸军信之而止俄而会至乃悉请诸将胡烈等因执之囚益州廨舍遂发兵反，於是士卒思归内外骚动人情忧惧会留谋议乃书板云：欲杀胡烈等举以示不许因相疑贰如厕见胡烈故给使使宣语三军言会反会逼定议经宿不眠各横刀膝上在外诸军已潜欲攻会既不出未敢先发会使慰劳诸军心欲去。且坚其意曰：卿三军主宜自行会曰：卿监司。且先行吾当後出便下殿会悔遣之使呼辞会疾动诈仆地比出阁数十信追之至外廨服盐汤大吐素羸便似困笃会遣所亲人及医视之皆言不起会繇是无所惮及暮门闭作檄宣告诸军诸军并已唱义陵旦共攻会会率左右距战诸将击败之唯帐下数百人随会绕殿而走尽杀之，於是部分诸将群情肃然。
    杜预为镇南大将军都督荆州诸军启请伐吴武帝许之预以太康元年正月陈兵於江陵遣参军樊显尹林邓圭襄阳太守周奇等率众循江西上授以节度旬月之间累克城邑皆如预策焉。又遣牙门管定周旨伍巢等率奇兵八百潜舟夜度以袭乐乡多张旗帜起火巴山出於要害之地以夺贼心吴都督孙歆震恐与伍延《书》曰：北来诸军乃飞渡江也。吴之男女降者万馀口旨巢等伏兵乐乡城外歆遣军出拒王大败而还旨等发伏兵随歆军而入歆不觉直至帐下虏歆而还故军中为之谣曰：以计代战一当万，於是进逼江陵时众军会议，或曰：百年之寇未可尽克今向暑水潦方降疾疫将起宜俟来冬更为大举预曰：昔乐毅藉济西一战以并强齐今兵威已振譬如破竹数节之後皆迎刃而解无复着手处也。遂指授群帅径造秣陵所过城邑莫不束手议者以书谢之孙皓既平封当阳侯。
    王为龙骧将军太康元年正月率师发自成都率巴东监军广武将军唐彬攻吴丹阳克之擒其丹阳监盛纪吴人於江险碛要害之处并以铁锁横截之。又作铁锥长丈馀暗置江中以逆拒船先是羊祜获吴间谍具知情状乃作大筏数十亦方百馀步纟专草为人披甲持杖令善水者以筏先行筏遇铁锥辄着筏去。又作火炬长十馀丈大数十围灌以麻油在船前遇锁燃炬烧之须曳融液断绝，於是船无所碍李矩为冠军将军领河东平阳太守时刘聪遣从弟畅步骑三万讨矩屯於韩王故垒相去七里遣使招矩时畅猝至矩未暇为参遣使奉牛酒诈降於畅潜匿精勇见其老弱畅不以为虞大飨渠帅人皆醉饱矩谋夜袭之兵士以贼众皆有惧色矩令郭诵祷郑子产祠曰：君昔相郑恶鸟不鸣凶胡臭羯何得过庭使巫扬言东里有教当遣神兵相助将士闻之皆踊跃争进乃使诵及督护杨璋等选勇敢千人夜掩畅营获铠马甚多斩首数千级畅仅以身免。
    周访为振武将军与诸军共征湘中贼帅杜作桔槔打官军船舰访作长岐枨以距之桔槔不得为害後王敦表为豫章太守征讨都督时梁州刺史张光卒愍帝以侍中第五猗为征南大将军监荆梁益宁四州出自武关贼率杜曾挚瞻胡混等并迎猗奉之取兵数万破陶侃於石城攻平南将军荀崧於宛不克引兵向江陵王敦以从弟е为荆州刺史令督护征虏将军赵诱襄阳太守朱轨陵江将军黄峻等讨曾而大败於女观湖诱轨并遇害曾遂逐е径造沔口大为寇害威震江沔元帝命访击之访有众八千进至沌阳曾等锐气甚盛访曰：先人有夺人之心军之善谋也。使将军李桓督左甄许朝督右甄访自领中军高张旗帜曾果畏访先攻左右甄曾勇冠三军访甚恶之自於阵後射雉以安众心令其众曰：一甄败鸣三鼓两甄败鸣六鼓自旦至申两甄皆败访闻鼓音选精锐八百人自行酒饮之敕不得妄动闻鼓音乃进贼未至三十步访亲鸣鼓将士皆腾跃奔赴曾遂大溃杀千馀人访夜追之访将请待明日访曰：曾骁勇能战向之败也。彼劳我逸是以克之宜及其衰乘之可灭鼓行而进遂定汉沔曾等走固武当访以功迁南中郎将督梁州诸军梁州刺史屯襄阳访谓其僚佐曰：昔城濮之役晋文以得臣不死而有忧色今不斩曾祸难未已，於是出其不意。又击破之曾遁走访部将苏温收曾诣军并获第五猗胡混挚瞻等送於王敦。又白敦说猗逼於曾不宜杀敦不从而斩之。
    祖逖为奋威将军豫州刺史初北中郎将刘演拒於石勒也。流人坞主张平樊雅等在谯演署平为豫州刺史雅为谯郡太守。又有董瞻于武谢浮等十馀部众各数百皆统属平逖诱浮使取平浮谲平与会遂斩以献逖是时蓬陂坞主陈川以众附石勒逖率众伐川石季龙领兵五万救川逖设奇以击之季龙大败收兵掠豫州徙陈川还襄国留桃豹等守川故城住西&lt;辶家&gt;逖遣将韩潜等镇东&lt;辶家&gt;同一大城贼从南门出入放收逖军开东门相守四月逖以布囊盛土如米状使千馀人运上&lt;辶家&gt;。又令数人担米伪为疲极憩息於道贼果逐之皆弃担而走贼既获米谓逖士众丰饱而胡戍饥久益惧无复胆气石勒将刘夜堂以驴千头运粮以馈桃豹逖遣韩潜冯铁等追击於汴水尽获之桃豹宵遁。
    蔡谟为征北将军领徐州刺史石季龙於青州造船数百掠缘海诸县所在杀戮朝廷以为忧谟遣龙骧将军徐玄等守中州并设募。若得贼大白船者赏布千疋小船百疋是时谟所统七千馀人所戍东至土山西至江乘镇守八所城垒凡十一处烽火楼望三十馀处随宜防&lt;辶家&gt;甚有算略。
    谢尚为安西将军御後赵於寿春初尚之行也。使建武将军濮阳太守戴施据枋头会冉闵之子智兴与其大将军蒋来附复遣行人刘猗诣尚请救施止猗求传国玺猗归以告谓尚已败虑不能救已犹豫不许施遣参军何融率壮士百人入邺登三&lt;辶家&gt;助戍谲之曰：今。且可出玺付我凶寇在外道路梗涩亦未敢送玺当遣单使驰白天子闻玺已在吾许知卿等至诚必遣重军相救并厚相饷乃出玺付融融赍玺驰还枋头尚遣振武将军胡彬率骑三百迎玺致诸京师。
    温峤为中垒将军时王敦反王含钱凤奄至都下峤烧朱雀桁以挫其锋明帝怒之峤曰：今宿卫寡弱徵兵未至。若贼豕突危及社稷陛下何惜一桥贼果不得渡。
    袁乔为江夏相桓温伐蜀以乔领二千人为军锋师次彭模去贼已近议欲两道并进以分贼势乔曰：今深入万里置之死地士无反顾之心所谓人自为战者也。今分为两军军力不一万一偏败则大事去矣。不如全军而进弃去签甑赍三日粮胜可必矣。温以为然即一时俱进。
    前凉谢艾为军师将军率步骑三万进军临河後赵石季龙将麻秋以三万众距之艾乘轺车冠白舀鸣鼓而行秋望而怒曰：艾年少书生冠服如此轻我也。命黑槊龙骧三千人驰击之艾左右大扰左战帅李伟劝艾乘马艾不从乃下车踞胡床指麾处分贼以为伏兵发也。惧不敢进张瑁从左南缘河而截其後秋军乃退艾乘胜奔击遂大败之斩秋将杜勋及鱼俘斩一万三千级秋匹马奔大夏（又云：艾为中坚将军配步骑五千击秋引师出振武夜有二枭鸣牙中艾曰：枭邀也。六博得枭者胜今枭鸣牙中克敌之兆，於是进战大破之斩首五千级）。
    前赵游子远为刘曜将巴氐叛子远讨之尽破氐众先是上郡氐羌十馀万落保不降酋大虚除权渠自号秦王子远进师至其壁下权渠率众来距五战败之权渠恐将降其子伊馀大言於众曰：往刘曜自来犹无。若我何况此偏师而欲降之率劲卒五万晨压垒门左右劝战子远曰：吾闻伊馀之勇当今无敌士马之强复非其匹。又其父新败怒气甚盛。且西戎剽劲锋锐不可拟也。不如缓之使气竭而击之乃坚壁不战伊馀有骄色子远候其无&lt;辶家&gt;夜誓众蓐食晨大风雾子远曰：天赞我也。躬先士卒扫壁而出迟明覆之生擒伊馀悉俘其众权渠大惧被割面而降子远启曜以权渠为征西将军西戎公分徙伊馀兄弟及其部落二十馀万口於长安西戎之中权渠部最强皆禀其命而为寇暴权渠既降莫不归附曜大悦。
    宋王镇恶晋末为安远护军讨蛮帅向博底根据亢头屡为凶暴镇恶讨平之初行告荆州刺史司马休之求遣军以为声援休之遣其将朱襄领众助镇恶会高祖西讨休之镇恶乃告诸将曰：百姓皆知官军已上朱襄等复是一贼表里受敌吾事败矣。乃率军夜下江水迅急忽行数百里直据都尉治既至乃以竹笼盛石堙塞水道襄军下夹岸击之斩襄首杀千馀人後随高祖北征大军次潼关谋进取之计镇恶请率水军从河入渭伪镇北将军姚强屯兵泾上镇恶遣毛德祖击破之直至渭桥镇恶所乘皆会冲小舰行船者悉在舰内羌见舰沂渭而进外不见有乘行船人北士素无舟戢莫不惊惋咸谓为神镇恶既至令将士食毕便弃船登岸渭水流急忽间诸舰悉逐流去时姚泓屯军长安城下犹数万人镇恶抚慰士卒曰：卿诸人并家在江南此是长安城东门外去家万里而舫乘衣粮并已逐流去岂复有求生之计耶唯宜死战可以立大功不。然则无遗类矣。乃身先士卒众亦知无复退路无不腾踊争先泓众一时奔溃即舀长安城泓身逃走明日率妻子归降城内夷晋六万馀户镇恶宣扬国恩抚慰初附号令严肃百姓安堵。
    朱龄石晋末为持节益州诸军事义熙十年率众征蜀既至彭模诸将以贼水北城险阻众多咸欲先攻其南城龄石曰：不然虽寇在北今屠南城不足以破北。若尽锐以拔北垒南城不麾而自散也。七月龄石率刘锺蒯恩等攻城诘朝战至日昃焚其楼橹四面并登斩侯辉谯诜仍回军以麾南城即时散溃凡斩大将十五级诸营守以次土崩众军乃舍船步进龙骧将军臧熹至广汉病卒龄石至广汉复破谯道福别军乘船舀牛脾城斩其大将谯抚谯纵闻诸处尽败奔於涪城巴西人王志斩送伪尚书令马封府库以待王师道福闻彭模不守率精锐五千兼行来赴闻纵已走道福众亦散乃逃於獠中巴西民杜瑶纟专送之斩於军门桓谦弟恬随谦入蜀为宁蜀太守至是亦斩焉。
    临川王道规晋末为荆州刺史卢循寇逼京邑道规遣司马王镇之及扬武将军檀道济广武将军到彦之等赴援朝廷至寻阳为贼党荀林所破循即以林为南蛮检校尉分兵配之使乘胜伐江陵扬声云：徐道覆已克京邑而桓谦自长安入蜀谯纵以谦为荆州刺史厚加资给与其大将谯道福俱寇江陵正与林会林屯江津谦军枝江二寇交逼分绝都邑之间鲁宗之率众数千自襄阳来赴众议欲使檀道济到彦之与宗之共击道规曰：卢循拥隔中流扇张同异桓谦荀林更相首尾人怀危惧莫有固心成败之机在此一举非吾自行其事不决乃使宗之居守委以腹心率诸军攻谦诸将佐皆固谏曰：今远出讨谦其胜难必荀林近在江津伺人动静。若来攻城宗之未必能固脱有差跌大事去矣。道规曰：诸君不识兵机耳荀林愚竖无他奇计以吾去未远必不敢向城吾今取谦往至便克沉疑之间已自还反谦败则林破胆岂暇得来。且宗之独守何为不支数日解南蛮校尉印以授谘议参军刘遵驰往攻谦水陆齐进谦大军遂败单舸走欲下就林追斩之还至浦口林。又奔散刘遵率军追林至巴陵斩之初谦至枝江江陵士庶皆与谦书言城内虚实道规悉焚烧不视众乃大安进号征西将军先是桓歆子道儿逃於江西出击义阳郡与卢循连结循使蔡猛助之道规遣参军刘基破道儿於大薄临阵斩猛徐道覆率众三万奄至破家鲁宗之已还襄阳遣召不及人情大震或传循已平京师遣道覆上为刺史江汉士庶感焚书之恩无复二志道规使刘遵为游军自拒道覆於豫章口前驱失利道规壮气愈厉激扬三军遵自外横击大破之斩首万馀级赴水死者殆尽道覆单舸走还湓口初使遵为游军众咸云：今强敌在前唯患众少不应割削见力置无用之地及破道覆果得游军之力众乃服焉。
    何无忌晋末为辅国将军琅琊内史南追桓玄与振武将军刘道规俱受冠军刘毅节度玄留其龙骧将军何澹之前将军郭铨江州刺史郭昶之守湓口无忌等次桑落洲澹之等率军来战澹之尝所乘舫旌旗甚盛无忌曰：贼帅必不居此欲诈我尔宜亟攻之众咸曰：澹之不在其中其徒得之无益无忌谓道规曰：今众寡不敌战无全胜澹之虽不居此舫取则易获因纵兵胜之可以一鼓而败也。道规从之遂获贼舫因传呼曰：已得何澹之矣。贼中惊扰无忌之众亦谓为然道规乘胜径进无忌。又鼓讠赴之澹之遂溃江道晋末为殷浩谘议参军时羌及丁零叛浩军震惧姚襄去浩十里结营以逼浩浩令击之进兵至襄营谓将校曰：今兵非不精而众少於羌。且其堑栅甚固难与较力吾当以计破之乃取数百鸡以长绳连之系火於足群鸡骇散飞集襄营火发因其乱随而击之襄遂大败。
    檀祗高祖时为征虏将军青州刺史广陵相亡命司马国兄弟自北徐州界聚众数百潜得过淮因天夜阴ウ率百许人缘广陵城得入叫唤直上厅事祗惊起出门将处分贼射之伤败乃入祗语左右贼乘ウ得入欲掩我不备但打五更惧晓必走矣。贼闻鼓鸣谓为晓，於是奔散追讨杀百馀人。
    宗悫为震武将军文帝时随交州刺史檀和之讨贼破围区粟城入象浦林邑王范阳迈倾国来拒以具装被象前後无际士卒不能当悫曰：吾闻狮子威服百兽乃制其形与象相御象果惊奔众因溃散遂克林邑收其异宝杂物不可胜计。
    沈灵宠为建威将军时豫州刺史殷琰与晋安王子勋反晋熙太守阎湛之据郡同逆诏灵宠自庐江攻之湛之未知浔阳已败固守不降灵宠乃取诸将破刘顺文书置车中攻城伪败弃车而走湛之得书大骇其夜奔逃。
    垣护之为辅国将军南郡王义宣反率大众至梁山与王玄谟相持柳元景率护之及护之弟询之柳叔仁郑琨等诸军出镇新亭玄谟见贼强盛遣司马管法济求救甚急帝遣元景等进据南州护之水军先发贼遣将庞法起率众袭姑孰值护之郑琨等至奋击大破之斩获及投水死略尽玄谟驰信告柳元景曰：西城不守唯东城众寡相悬请退还姑孰更议进取元景不许将悉众赴救护之劝分军援之元景然其计乃以精兵配护之赴梁山及战护之见贼舟舰累沓谓玄谟曰：今当以火平之即使队主张谈等烧贼舰风猛水急贼军以此奔败梁山平护之率军追讨会朱修之已平江陵至浔阳而还迁督徐兖二州豫州之梁郡诸军事宁朔将军徐州刺史封益阳县侯食邑千户後为建武将军领济北太守率二千人随张永攻高敖先据委粟津魏杜道生与其尚书伏连来援高敖护之拒之贼因引军东去萧思话遣护之迎军至梁山魏尚书韩元兴率精骑卒至护之依险拒战斩其都运长史甲首数千魏军乃退思话将引还诳护之云：沈庆之救军垂至可急於济口立桥护之揣知其意即分遣白於思话复令渡河戍乞活堡以防追军。
    柳元景为广威将军隋郡太守既至而蛮断驿道欲来攻郡郡内少粮器仗。又乏元景设方略得六七百人分五百人屯驿道，或曰：蛮将逼城不宜分众元景曰：蛮闻郡遣重戍岂悟城内兵少。且表里合势於计为长会蛮垂至乃使驿道为备潜出其後戒曰：火举驰进前後俱发蛮众惊扰投郧水死者千馀人斩获数百郡境肃然无复寇抄。
    吕安国为宁朔将军时晋安王子勋反以殿中将军刘顺为司马以前右军将军杜叔宝为长史太宗遣安国与辅国将军刘π西讨镇历阳为诸军总督叔宝本谓&lt;辶家&gt;军停在历阳不办进顺等至无不瓦解唯赍一月口粮既与π相持军食尽报叔宝送食叔宝乃遣车千五百乘载米饷顺自以五千精兵防送之安国谓π曰：刘顺精甲八千而我众不能居半相持既久强弱势殊苟复催迁则无以自立所赖在彼粮将竭我食有馀尔。若使叔宝米至非唯难可复图我亦不能持久今唯有间道袭其米车出彼不意。若能制之将不战走矣。π以为然乃以疲弱守营简选千百精手配安国及军主黄回等间路出顺後於横塘抄之安国始行计叔宝寻至止赍二日熟食食尽叔宝不至将士并欲还安国曰：卿等。且已一食今晚米车不容不至。若其不至夜去不晚叔宝果至以米车为函箱阵叔宝於外为游军幢主杨仲怀领五百人居前与安国回等相会仲怀部曲并欲退就叔宝并力击安国仲怀曰：贼至不击复欲何待。且统兵在後正相去二里间比吾交手何忧不至即与回战所领并淮南楚子天下精兵众力既倍合战便破之於阵杀仲怀仲怀所领五百人死尽叔宝至而仲怀及士卒伏尸蔽野回等欲乘胜击之安国曰：彼将自走不假复击退军三十里止宿夜遣骑参候叔宝果弃米车奔走安国即复夜往烧米车驱牛二千馀头而还刘顺闻米车见烧叔宝。又走五月一日夜众溃奔还寿阳。
    沈攸之为宁朔将军与南贼对军贼帅袁ダ复率大众来入鹊尾相持既久军主张兴世越鹊尾上据钱溪刘胡自攻之攸之率诸将攻浓湖遣人传唱钱溪已平众并惧攸之曰：不然。若钱溪实败万人中应有逃亡得还者必彼战失利唱虚声以惑众尔敕军中不得妄动钱溪信寻至果大破贼攸之悉以钱溪所送胡军耳鼻示之ダ骇惧急追胡还攸之诸军悉力进攻多所斩获日暮引归鹊尾食尽遣千人往南陵迎米为&lt;辶家&gt;军所破烧其资实胡，於是弃众奔ダ亦叛走。
    沈庆之为建威将军伐沔北诸山蛮命诸军各穿池於营内朝夕不外汲兼以防蛮之火顷风甚蛮夜下山人提一炬以烧营营内多幔屋及草火至辄以池水灌灭诸军多出弓弩夹射之蛮散走。
    张兴世为龙骧将军明帝即位四方反叛兴世领水军拒南贼於赭圻相持久不决兴世建议曰：贼据上流兵︹地胜今以奇兵潜出其上使其首尾周遑进退疑沮粮运自艰制胜之奇莫过於此沈攸之吴喜并善其计分战士七千配之兴世乃令轻舸沂流而上旋复回还一二日中辄复如此使贼不为之备刘胡闻兴世欲上笑曰：我尚不敢越彼下取扬州兴世何人欲据我上兴世谓攸之等曰：上流唯有钱溪可据乃往据之及刘胡来攻将士欲迎击之兴世禁曰：贼来尚远而气盛矢骤骤既力尽盛亦衰此曹刿所以破齐也。今将士不得妄动治城如故俄而贼来转近兴世乃命寿寂之任农夫率壮士数百击走之袁ダ愠曰：贼据人肝脏里云：何得活是月赭圻军士伐木为栅於青山遇一童子曰：贼下旬当平无为自苦忽不见至是果败兴世。又遏其粮道贼众渐饥刘胡弃军走袁ダ仍亦奔散张兴世遂与吴喜共平江陵。
    南齐刘怀珍仕宋为辅国将军明帝敕怀珍权镇山阳先是青州刺史明僧遣将於王城筑垒以逼沈文秀堑壁未立为文秀所破仍进攻僧帝使怀珍率龙骧将军王广之五百骑马步卒二千人沿海救援至东海而僧已退保东莱怀珍进据朐城众心忄凶惧，或欲。且保郁州怀珍谓众曰：卿等传文秀厚赂胡帅规为外援察其徒党何能必就左衽齐士庶民见於名义积叶声介一驰东莱可飞书而下何容阻军缓迈止於此耶遂进至黔陬伪高密平昌二郡太守溃走怀珍达朝廷意送致文柄文秀终不从命焚烧郭邑百姓闻怀珍至皆喜伪长广太守刘桃根领数千人戍不其城怀珍引军次洋水众皆曰：文秀今游骑满境内宜坚壁伺隙怀珍曰：今众少粮单我悬彼固正宜简精锐掩其不备尔遣王广之将百骑袭舀其城劫留高丽献使怀珍。又遣宁朔将军明庆符与广之击降延僧遣高丽使诣京师文秀闻诸城皆败乃遣使张灵硕请降怀珍乃还归。
    张敬儿宋末为宁朔将军越骑校尉桂阳事起隶齐太祖顿新亭贼矢石既交休范白服乘往劳楼下城中望见其左右人兵不多敬儿与黄回白太祖曰：桂阳所在儆防寡阙。若诈降而取之此必可擒也。太祖曰：卿。若能办事当以本州相赏敬儿相与出城南放仗走大呼称降休范喜召至侧回佯致太祖密意休范信之回目敬儿敬儿夺取休范防身刀斩休范首休范左右数百人皆散敬儿驰马持首归新亭除骁骑将军加辅国将军。
    宋末周山图为左中郎将时沈攸之事起世祖在湓城使城局参军刘皆陈渊委山图以处分事山图断取行旅船板以造楼橹立水栅旬日皆办世祖甚嘉之。
    垣崇祖宋末为朐山戍主朐山边海孤险人皆未安崇祖尝浮舟舸於水侧有急得以入海军将得罪亡叛具以告魏魏[C103]城都将东徐州刺史成固公始得青州闻叛者说遣步骑二万袭崇祖屯洛要去朐山城二十里垣崇祖出送客未归城中惊恐皆下船欲去崇祖还谓心腹曰：贼此拟来本非大举政是承信一说易遣诳之今。若得百馀人还事必济矣。但人情一骇不可敛集卿等可急去此二里外大叫而来唱艾塘义人已得破虏须戍军速往相助逐退船中人果喜争赴岸崇祖引入据城遣羸弱入岛令人持两炬火登山鼓叫魏参骑谓其军儆甚盛乃退後为豫州刺史建元初魏梁王郁豆眷及刘昶马步三十万寇寿春崇祖召文武议曰：贼众我寡当用奇计以制之当修外城以待敌城既广阔非水不固今欲堰淝水却淹为三面之险诸君意何如众曰：昔佛狸侵境宋南平王士卒完盛以郭大难守退保内城今日之事十倍於前古来相承不筑淝堰皆以地形不便积水无用故也。若必行之恐非事宜崇祖曰：卿见其一不识其二。若舍外城贼必据之外修楼橹内筑长围四周无碍表里受敌此坐自为擒守郭筑堰是吾上谋也。乃於城西北立堰塞淝水堰北起小城周为深堑使数千人守之崇祖谓长史封延伯曰：虏贪而少虑必悉力攻小城图破此堰见堑狭城小谓一往可克当以蚁附攻之放水一激急逾三峡事穷奔透自然沉溺此，岂非小劳而大利耶虏众繇西道集堰内分军东路内薄攻小城崇祖著白纱帽肩上城手自转式至日晡时决小史埭水势奔下虏攻城之众漂坠堑中人马溺死数千人众皆退走。
    王元邈为梁秦二州刺史建元初亡命李乌奴作乱梁部舀白马戍元邈率东从七八百人讨之不克虑不自保仍使人伪降乌奴告之曰：王使君兵众羸弱弃伎妾於城内携爱妾二人去已数日矣。乌奴喜轻兵袭州城元邈设伏击破之乌奴挺身走太祖闻之曰：元邈果不负吾意遇也。还为征虏将军长沙王後军司马东南海太守。
    裴叔业为持节督徐州诸军魏主寇沔北帝令叔业援雍州叔业启曰：北人不乐远行唯乐侵掠伐虏界则雍州之贼自然分张无劳动民向远也。从之。
    梁刘坦齐末为长沙太守行湘州事时东遣安城太守刘希祖破西遂所选太守范僧简於平都希祖移檄湘部，於是始兴内史王僧粲应之自是湘部诸郡悉皆蜂起唯临湘湘阴浏阳罗四县犹全州人咸欲舟逃走坦悉聚船焚之遣将尹法略距僧粲相持未决前湘州镇军锺元绍潜谋应僧粲要结士庶数百人皆连名定计刻日攻州城坦闻其谋伪为不知因理讼至夜而城门遂不闭以疑之元绍未及发明旦诣坦问其故坦久留与语密遣亲兵收其家书元绍在坐未起而收兵已报具得其文书本末元绍即首伏於坐斩之焚其文书其馀党悉无所问众愧。且服州部遂安法略与僧粲相持累月建康城平公则还州群贼始散。
    韦为辅国将军天监四年督众军伐魏城未能儆巡行围栅魏城中忽出数百人陈於门外欲击之诸将皆曰：向本轻来未有战儆徐还授甲乃可进尔曰：不然魏城中二千馀人闭门坚守足以自保无故出人於外必其骁勇者也。若能挫之其城自拔众犹迟疑指其节曰：朝廷授此非以为饰韦之法不可犯也。乃进兵士皆殊死战魏军果败走因急攻之中宿而城拔五年魏中山王元英先於邵阳洲两岸为两桥树栅数百步跨淮通道装大舰使梁郡太守冯道根庐江太守裴遂秦郡太守李文钊等为水军值淮水暴长即遣之斗舰竞发皆临垒以小舰载草灌之以膏从而焚其桥风怒火盛烟尘晦冥敢死之士拔栅斫桥水。又漂疾倏忽之间桥栅俱坏而道根等皆身自抟战军人奋勇一呼声动天地无不一当百魏人大溃元英见桥绝脱身遁去。
    陈庆之为东宫直阁大通元年隶领军曹仲宗伐涡阳魏遣征南将军恒山王元昭等率马步十三万来援前军至涧去涡阳四十里庆之欲逆战明威将军韦放以贼之前锋，必是轻锐与战。若捷不足为功如其不利沮我军势兵法所谓以逸待劳不如勿击庆之曰：魏人远来皆已疲倦去我既远必不见疑及其来集须挫其气出其不意必无不败之理。且闻虏所据营林木甚盛必不夜出诸君。若皆疑惑庆之请独取之，於是与麾下二百骑奔击破其前军魏人震恐。
    庾域为华阳太守时魏军初围南郑州有空仓数十所域封题指示将士云：此中粟皆满足支二年但努力坚守众心以安虏退以功拜羽林监。
    陈韦载初仕梁为信武将军羲兴太守降高祖高祖引置左右与之谋议徐嗣徽任约等引齐军济江据石头城高祖问计於载载曰：齐军。若分兵先据三吴之路略地东境则时事去矣。今可急於淮南即侯景故垒筑城以通东道转输别命轻兵绝其粮运使进无所虏退无所资则齐将之首旬日可致高祖从其计。
    侯安都梁末为南徐州刺史高祖东讨杜龛安都留遂居守徐嗣徽任约等引齐寇入据石头城游骑至於阙下安都闭门偃旗帜示之以弱令城中曰：登陴看贼者斩及夕贼收军还石头安都夜令士卒密营御敌之具将旦贼骑。又至安都率甲士一千三百人开东西掖门与战大败之贼乃退还石头不敢逼遂城。
    侯为都督西讨诸军事於梁山与王林相持百馀日未决天嘉元年二月东关春水稍长舟舰得通王琳亦引合肥巢湖之众舳舻相次而下其势甚盛率军进战槛州琳亦出船列於江西隔州而泊明日合战琳军少却退保西岸及夕东北风大起吹其舟舰并坏没於沙中溺死者有数十百人浪大不得还浦夜中。又有流星坠於贼营及旦风静琳入浦治船以荻船塞於浦口。又以鹿角绕岸不敢复出是时西魏遣大将军史宁蹑其上流闻之知琳不能持久收军却据湖浦以待其敝及史宁至围郢州琳恐众溃乃率船舰东下去芜湖十里而泊击柝闻於军中明日齐人遣兵数万来助琳琳引众向梁山欲越官军以屯险要齐仪同刘伯球率兵万馀人助琳水战行へ慕容恃犹子子会领铁骑二千在芜湖洲西岸博望山南为其声势令军中晨炊蓐食分扌追荡顿芜湖洲尾以待之将战有微风至自东南众军施拍纵火定州刺史章昭达乘平虏大舰中江而进发拍中於贼舰其馀冒突青龙各相当。又以牛皮冒蒙冲小船以触贼舰并铁洒之琳军大败其步军在西岸者自相蹂践马骑并淖於芦荻中弃马脱走以免者十二三尽获其舟舰器械并擒齐将刘伯球慕容子会其馀俘馘以万计琳与其党潘纯等乘单舴艋冒阵走至湓城犹欲收合离散众无附者乃与妻妾左右十馀人入齐。
    陆子隆为明威将军庐陵太守时周迪据临川反东昌县人修行师应之率兵以攻子隆其锋甚盛子隆设伏於外仍闭门偃甲示之以弱及行师至腹背击之行师大败因乞降子隆许之送於京师。
    周文育为平西将军时广州刺史萧勃举兵逾岭诏文育督众军讨之会新吴洞主余孝顷举兵应勃遣其弟孝励守郡城自出豫章据於石头勃使其子孜将兵与孝顷相会。又遣其别将欧阳顿军苦竹滩傅泰据鹿口城以拒官军官军船少孝顷有舴艋三百艘舰百馀乘在上牢文育遣军主焦僧度羊东潜军袭之悉取而归仍於豫章立栅时官军食尽并欲退还文育不许乃使人间行遗周迪书约为兄弟并陈利害迪得书甚喜许馈粮饷，於是文育分遣老小乘故船舫沿流俱下烧豫章郡所立栅伪退孝顷望之大喜因不设降文育繇间道兼行信宿达羊韶羊韶上流则欧阳萧勃下流则傅泰余孝顷文育据其中间筑城飨士贼徒大骇欧阳乃退入泥溪作城自守文育遣严威将军周铁武与长史陆山才袭擒之，於是盛陈兵甲与乘舟而燕以巡傅泰城下因而攻泰克之萧勃在南康闻之众皆股忄栗莫能自固其将谭世远斩勃欲降为人所害世远军主夏侯明彻持勃首以降萧孜余孝顷犹据石头高祖遣侯安都助文育攻之孜降文育孝顷退走新吴广州平文育还顿豫章以功授镇南将军开府仪同三司都督江广衡交等诸军事周文昭为都督安蕲江衡司安等州刺史北齐遣尚书左丞陆骞以众二万入自巴蕲与文昭相遇文昭留羸弱辎车设疑兵以当之身率精锐繇间道邀其後大败骞军虏获器械驴马不可胜数进攻巴州克之，於是江北诸城及阳士民并诛渠帅以城降。
    章昭达为车骑大将军帅师征萧岿於江陵时萧岿与周军大蓄舟舰於青泥中昭达分遣偏将钱道戢程文季等乘轻舟袭之焚其舟舰周兵。又於峡下南岸筑垒名曰：安蜀城於江上横引大索编苇为桥以度军粮昭达乃命军士为长戟施於楼船之上仰割其索索断粮绝因纵兵以攻其城降之。
    萧摩诃为武毅将军谯州刺史及周武帝灭齐遣其将宇文忻率众争吕梁战於龙晦时忻有精骑数千摩诃领十二骑深入周军纵横奋击斩馘甚众及周遣大将军王轨来赴结长围连锁於吕梁下流断大军还路摩诃谓明彻曰：闻王轨始锁下流其两头筑城今尚未立公。若见遣击之彼必不敢相拒水路未断贼势不坚彼城。若立则吾属。且为虏矣。明彻乃奋髯曰：搴旗舀阵将军事也。长算远略老夫事也。摩诃失色而退一旬之间周兵益至摩诃。又请於明彻曰：今求战不得进退无路。若潜军突围未足为耻愿公率步卒乘马徐行摩诃领铁骑数千驱驰前後必当使公安达京邑明彻曰：弟之此计乃良图也。然老夫受专征不能战胜攻取今被围逼惭无地。且步军既多吾为总督必须身居其後相率兼行弟马军宜须在前不可迟缓摩诃因率马军夜发先是周军长围既合。又於要路下伏数重摩诃选精骑八千率先冲突自後众骑继焉比旦达淮南高宗诏徵还授右卫将军。
    岳阳王叔慎为湘州刺史时隋兵南伐叔慎伪遣人奉降书於隋将庞晖晖信之克期而入叔慎伏甲待之晖。又令数百人屯於城门自将左右数十人入於厅事俄而伏兵发纟专晖以徇尽擒其党皆斩之。
    ●卷三百六十四
    ○将帅部　机略第四
    後魏李先明元永兴中为安东将军与上党王长孙道生率众袭冯跋乙连城克之悉虏其众乃进讨和龙先言於道生曰：宜密使兵人人备青草一束各五尺围用填城堑攻其西南绝其外援勒兵急攻贼必可擒道生不从遂掠民而还。
    蒲城侯仑太武时为统万镇将从永昌王仁南征别出汝阴济淮宋将刘康祖屯於慰武亭以邀军路师人患之仑曰：今大风既劲。若令推草车方轨并进乘风纵火以精兵自後乘之破必矣。从之斩康祖傅首行宫。
    沛郡公祯为司卫监从太武征蠕蠕忽遇贼别部多少不敌祯乃就山解鞍放马以示有伏贼果疑而避之古弼为安西将军从太武征赫连定驾至平凉次于泾南遣弼与侍中张黎击平凉赫连定自安定率步骑二万来救与弼等相遇弼伪退以诱之太武使高车敕勒驰击定斩首数千级弼乘胜取安定。
    陆俟为内都大官安定卢永刘超等聚党万馀人以叛太武以俟威恩被於关中诏以本官加都督秦雍诸军事镇长安太武曰：秦川险绝奉化日近吏民未被恩惠故顷年已来频有叛动今刘超等恃险不顺王命朕。若以重兵与卿则超等必合而为一据险拒战未易攻也。若以轻兵与卿则不制矣。今使卿以方略定之，於是俟单马之镇超等闻之大欣以为无能为也。既至申扬威信示以成败诱纳超女外。若姻亲超犹自惊初无降意俟乃率其帐下往见超观其举措设掩袭之计超使人逆曰：三百人以外当以弓马相待三百人以内当以酒食相供俟乃将二百骑诣超设备甚严俟遂纵酒尽醉而还後谓将士曰：超可取也。乃密选精兵五百人陈国恩德激厉将士言至恳切士卒奋勇各曰：以死从公必无二也。遂伪猎诣超与士卒约曰：今会发机当以醉为限俟，於是诈醉上马大呼手斩超首士卒应声纵击杀伤千数遂平之太武大悦。
    源贺为平西将军太武征凉州以贺为乡导诏问攻战之计贺对曰：姑臧城外有四部鲜卑各为之援然皆是臣祖父旧民臣愿军前宣国威信示其祸福必相率归降外援既服然後攻其孤城拔之如反掌尔太武曰：善，於是遣贺率精锐历诸部招慰下三万馀落获杂畜十馀万头及围姑臧繇是无外虑故得专力攻之凉州平迁征西将军後为征南将军时诏都督三道诸军屯於漠南是时每岁秋冬遣三道并出以备北寇至春中乃班师贺以劳役京都。又非御边长计乃上言请募诸州镇有武健者三万人复其徭赋厚加赈恤分为三部二镇之间筑城城置万人给︹弩十二床武卫三百乘弩一床给牛六头武卫一乘给牛二头多造马枪及诸器械使武略大将二人以镇抚之冬则讲武春则种植并戍并耕则兵未劳而有盈畜矣。又於白道南三处立仓运近州镇租粟以充之足食足兵以备不虞於宜为便不可岁常举众连动京师令朝廷常有北顾之虑也。事寝不报。
    刘洁为尚书令从太武破蠕蠕大檀于云   中洁言於帝曰：大檀恃众虽破胆奔北恐不惧往败将复送死请收田讫复一大举东西并进为二道讨之帝然其言。
    济阴王新成有武略库莫奚侵扰诏新成讨之新成乃多为毒酒贼逼便弃营而去贼至兢饮遂简轻骑纵击俘馘甚多。
    李崇孝文帝时为安东将军徐州降人郭陆聚党作逆人多应之骚扰南北崇遣高平人卜冀州诈称犯罪逃亡归於陆陆纳之以为谋主数月冀州斩陆送之贼徒溃散後为车骑将军扬州刺史时梁人於浮山堰淮以灌扬徐水势日增崇乃於硖石之戍间编舟为桥北更立船楼十各高三丈十步置一篱至两岸蕃板装治四箱解合贼至举用不战解下。又於楼船之北连覆大船东西竟水防贼火代。又於八公山之东南更起一城以备大水州人号曰：魏昌城。
    中山王英初为梁州刺史孝文时梁州民李天等诣英降待以国士之礼天等家在南郑之西请师迎接英遣迎之萧懿闻而遣将姜率众追袭逮夜交战颇有杀伤後屡败复更请军懿遣众赴之迎者告急英率骑一千倍道赴救未至贼已退还英恐其入城别遣统军元拔以随其後英徼其前合击破之尽俘其众懿续遣军英不虞贼至。且众力已疲军少人皆惧咸欲奔走英乃缓骑徐行神色自。若登高望贼东西指麾状似处分然後整列而前贼心谓有伏兵俄然贼退乘势追殄遂围南郑会萧懿遣将伐獠英统军为其所败後英以奇兵掩之尽皆擒获被敕班师英，於是先遣老弱身勒精兵留後遣使与懿告别懿以为诈也。英还一日犹闭门不开二日之後懿乃遣将追英英亲自殿後与士卒下马交战贼众莫敢逼之四日四夜然後贼退全军而还後与邢峦讨梁将齐苟仁于悬瓠城英既次义阳将取三关英策之曰：三关相须如左右手。若克一关两关不待攻而定攻难不如攻易东关易攻宜须先取即黄石公所谓战如风发攻如河决英恐其并力於东乃使长吏李华率五统向西关分其兵势自督诸军向东关先是马仙卑使云   骑将军马广率众拒屯於长薄军主胡文超别屯松岘英至长薄马广夜遁入於武阳英进师攻之闻梁遣其冠军将军彭{分瓦}生骠骑将军徐超秀援武阳英乃缓军曰：纵之使入此城吾先曾观其形势易攻尔吾取之如拾遗也。诸将未之信{分瓦}生等既入武阳英促围攻之六日而广等降，於是进击黄岘梁太子左卫率李元履弃城奔窜。又讨西关梁司州刺史马仙卑亦即退走果如英策凡擒其大将六人支将二十人卒七千人米四十万石军资称是。
    尉元孝文时为都督南征诸军事征西大将军元上。表曰：臣天安之初奉律总戎廓宁淮左海岱既平仍忝徐岳素餮尸禄积有年岁彼土安危窃所具悉每惟彭城水陆之要江南用兵莫不因之威陵诸夏夫国之大计豫备为先。且臣初克徐方青齐未定从河以南犹怀彼此时刘遣张永沈攸之陈显达萧顺之等前後数度规取彭城势连青兖唯以彭城既固而永等摧屈今计彼戍兵多是胡人臣前镇徐州之日胡人子都将呼延笼达因於负罪便尔叛乱鸠引胡类一时扇动赖灵威遐被罪人斯戮。又团城子都将胡人王赍勤负[C260]南叛每惧奸图狡诱同党愚诚所见宜以彭城胡军换取南豫州徙民之兵转戍彭城。又以中州鲜卑增实兵数於事为宜诏曰：公之所陈甚合事机其先薛安都以徐州内附以元与孔伯恭赴援元表分兵置戌进定青冀复。表曰：彭城贼之要藩不有积粟︹守不可以固。若储粮广戌虽刘师徒悉动不敢窥淮北之城此自然之势也。诏曰：待後军到量宜守防其青冀已遣军援须待克定更运军粮元。又有。表曰：臣前表以下邳水陆所凑先规殄灭遣兵屡讨犹未擒定然彭城下邳信命未断此之戍人元居贼界心尚恋土辄相抗拒或希幸非望南来息耗壅塞不达虽至穷迫仍不肯降彭城民任玄明从淮南到镇称刘遣将任农夫陈显达领兵三千来循宿豫臣即以其日密遣觇使验其虚实如明所言臣欲自出击之以运粮未接。又恐新民生变遣子都将于沓刘龙驹等步骑五千将往赴击但征人淹久逃亡者多迭相扇动莫有固志器仗败毁无一可用臣闻伐国事重古人所难功虽可立必须经略而举。若贼向彭城必繇清泗过宿豫历下邳趣青州路繇下邳入沂水经东安即为贼用师之要今。若先定下邳平宿豫镇淮南戌东安则青冀诸镇可不攻而克。若四处不服青冀虽扌友百姓狼顾犹怀侥亻幸之心愚臣以为宜释青冀之师先定东南之地夏水虽盛无津途可因冬路虽通无高城可固如此则淮北自举暂劳永逸。
    傅永孝文时为豫州刺史平南将军王肃长史齐明帝遣将鲁康祚赵公政众号一万侵豫州之太仓口肃令永勒甲士三千击之时康祚等军於淮南永舍淮北十有馀里永量吴楚之兵好以斫营为事即夜分兵为二部出於营外。又以贼。若夜来必应於渡淮之所以火记其浅处永既设伏乃密令人以瓠盛火渡淮南岸当深处置之教之云：若有火起即亦然之其夜康祚公政等果亲率领来斫永营东西二伏夹击之康祚等奔趣淮水火既竞起不能记其本济遂望永所置之火而争渡焉水深溺死斩首者数千级生擒公政康祚人马坠淮晓而获其尸斩首并公政送於京师公政岐州刺史超宗之从兄也。时裴叔业率王茂先李定等来侵楚王茂永还州肃复令永讨之永将心腹一人驰诣楚王茂至即令填塞外堑夜伏战士一千人於城外晓而叔业等至顿於城东列阵将置长围永所伏兵於左道击其後军破之叔业乃令将佐守所列之阵自率精甲数千救之永上门楼观叔业南行五六里许便开门奋击遂摧破之叔业进退失图，於是奔走左右欲追之永曰：弱卒不满三千彼精甲犹盛非力屈而败自堕吾计中尔既不测我之虚足丧其胆执俘足矣。何假逐之获叔业伞扇鼓幕甲仗万馀两月之中遂献再捷。
    奚康生孝文时为中坚将军讨吐京叛胡辛支追至车突谷康生诈为堕马胡皆谓死争欲取之康生腾骑奋矛杀数十人胡遂奔北轻骑退走去康生百馀步弯弓射之应弦而死因俘其牛羊马以万数。
    辛祥为龙骧府长史带义阳太守梁将胡武城陶平虏於州南金山之上连营侵逼众情大惧祥从容晓喻人心遂安时出挑战伪退以骄贼贼果日来攻逼不复自备乃夜出袭其营将晓矢刃交下贼大分散擒平虏并斩武城以送京师州境获全。
    杨椿为平西将军时秦州羌吕苟儿泾州屠各陈瞻等聚众叛诏椿为别将隶安西将军元丽讨之贼入陇守溪自固或谋伏兵山径断其出入待粮尽而攻之或云：斩除山木纵火焚之然後进讨椿曰：并非计也。此本规盗非有经略自王师一至无战不摧所以深窜者正避死尔今宜勒三军勿更侵掠贼必谓我见险不前必轻我军然後掩其不备可举而平矣。乃缓师不进贼果出掠仍以军中驴马饵之不加讨逐如是多日阴简精卒衔枚夜袭斩瞻而傅其首。
    椿弟津为定州刺史时贼帅薛礼杜雒周残掠州境津与贼帅元洪业及与贼中督将尉灵根程杀鬼潘法显等书晓谕之并授铁券许以爵位令图贼帅毛普贤洪业等复书云：今与诸人密议欲杀普贤愿公听之。又贼欲围城正为取北人耳城中所有北人必须尽杀公。若置之恐纵敌为患矣。愿公察之津以城内北人虽是恶党然掌握中物未忍便杀但收内子城防禁而已将吏无不感其仁恕。
    田益宗为征虏将军宣武景明初梁遣军王吴子阳率众寇三关益宗遣梅与之等击之获其二城益宗上。表曰：臣闻机之所在圣贤弗之疑兼弱攻昧前王莫之舍皆拯群生於汤炭盛武功於方来然霜叶将沦非劲飚无以速其天之所弃非假手无以歼其人窃惟萧衍常以君臣交争江外州镇中分为两东西抗峙已淹岁时民庶穷於转输兵甲疲於战斗事救於目前力尽於麾下维州镇纲纪庶方藩城棋立孤存而已不乘机电扫廓彼蛮疆恐後之经略未易於此。且寿春虽平三面仍梗镇守之宜须豫设义阳差近淮源利涉津要朝廷行师必繇此道。若江南一平有事淮外须乘夏水长列舟长淮师赴寿春须从义阳之北便是居我喉要在虑弥深义阳之灭今实时矣。度彼众不过须精卒一万二千然行师之法贵张形势请使两荆之众西拟随雍扬州之卒顿於建安得捍三关之援然後二豫之军直据南关对抗延头遣一都督总诸军节度季冬进师迄于春末弗过十旬克之必矣。宣武纳之遣镇南元英攻义阳益宗遣其息鲁生领步骑八千断贼粮运并焚其钧城积聚梁戍主赵文举率众拒战鲁生破之获文举及小将胡建兴古皓庄元仲等斩五千馀级溺死者千五百人食米运舟焚烧殆尽。
    源怀景明中为车骑将军凉州大中正怀奏曰：南贼游魂江扬职为乱逆肆厥狂悖月滋日甚贵臣重将靡有孑遗崇信奸回昵比阉竖内外离心骨肉猜叛萧宝融僭号於荆郢其雍州刺史萧衍勒兵而东袭上流之众已逼其郊广陵京口各持兵而怀两望锺离淮阴并鼎峙而观得失秣陵孤危制不出门君子小人并罹灾祸延首北望朝不及夕斯实天启之期吞并之会乘厥萧墙之[C260]藉其分离之隙东据历阳兼指瓜步缘江镇戍达於荆郢然後奋雷电之威布山河之信则江西之地不刃自来吴会之乡指期可举昔王有言皓。若暴死更立贤主文武之官各得其任则敌也。若使萧衍克就上下同心非直後图之难实亦扬境危逼何则寿春之去建业七百而已山川水陆彼所谙利脱江湘无波君臣效职藉水凭舟仆忽而至寿春容不自保江南将。若之何今宝卷邑居有土崩之形边城无继援之兆清荡江区在今日臣受恩既重不敢不言诏曰：不君不臣江南常弊有粟不食其在斯矣。上天既欲亡之诸藩。又愿取之人事天道孰云：匪会但以养害仁者不为。且十月五日衍军已达大航其大伤小亡之势久应有决假令天罚宝融衍兵获进则衍之主佐。又是乱亡遗孽皇灵其能久之乎！今之所矜者正以南黔企德边书继至殄瘁之氓理须救接。若尔者扬州兵力配积不少但可速遣任城委以处分别加慰勉令妙尽边算也。以衍事克遂停正始中蠕蠕寇边诏怀御之怀至云   中蠕蠕亡遁怀旋至恒代案视诸镇左右要害之地可以筑城置戍之处皆量其高下揣其厚薄及储粮积仗之宜犬牙相救之势凡表五十八条。表曰：蠕蠕不羁自古而尔游魂鸟集水草为家中国患者皆斯类耳历代驱逐莫之能制虽比拓榆中远临瀚海而智臣勇将力算俱竭胡人颇遁中国以疲于时贤哲思造化之至理推生民之习业量夫中夏粒食邑居之民蚕衣儒布之士与荒表茹毛饮血之类鸟宿禽居之徒亲较长短固宜防制知城郭之固暂劳永逸自皇魏统极都於平城威震天下德笼宇宙今定鼎成周去北遥远代表诸藩北固高车外叛寻遭旱俭戎马甲兵十分阙八去岁复镇阴山庶士荡尽遣尚书郎中韩贞宋世量等简行要险防遏形便谓准旧镇东西相望令形势相接筑城置戍分兵要害劝农积粟警急之日随便翦讨如此则威形增广兵势亦盛耳北方沙漠夏乏水草时有小泉不济大众脱有非意要待秋冬因云   而动。若至冬日冰沙凝厉游骑之寇终不敢攻城亦不敢越城南出如此北方无忧矣。宣武从之今北镇诸戍东西九城是也。
    任城王澄宣武时为镇南大将军扬州刺史。表曰：萧衍频断东关欲令巢湖泛溢周回四百馀里东关合江之际广不过数十步。若贼计得成大湖倾注者则淮南诸戍必同晋阳之事矣。又吴楚便水。且灌。且战淮南之地将非国有寿阳去江五百馀里众庶惶惶并惧水害脱乘民之愿攻敌之虚豫勒诸州纂集士马首秋大集则南渎可为饮马之津霍岭必成徙倚之观事贵应机经略须早纵混一不可必果江西自是无虞。若犹豫缓图不加除讨关塞既成襄陵方及平原民戍定为鱼矣。
    澄弟嵩宣武时为平南将军荆州刺史嵩。表曰：萧宝融骨肉相残忠良先戮臣下嚣然莫不离背君臣携贰干戈日寻流闻宝卷雍州刺史萧衍兄懿於建业阻兵与宝融相持荆郢二州刺史并是宝卷之弟必有图衍之志臣。若遣书相闻迎其本谋冀获同心并力除衍衍平之後必旋师赴救丹阳当不能复经营疆陲全固襄沔臣之军威已得临据则沔南之地可一举而收缘汉耀兵示以威德思归有道者则引而纳之受疑告危者则援而接之总兵伫锐观[C260]伺隙。若其零落之形已彰怠懈之势已著便可顺流摧锋长驱席卷诏曰：所陈嘉谋深是良计如当机形可进任将军裁之既而梁武寻克建业乃止。
    安定王燮宣武时为征虏将军华州刺史燮。表曰：谨惟州治李润堡虽是少梁旧地晋芮锡壤然胡夷内附遂为戎落城非旧邑先代之名，爰自国初护羌小戍及改镇立郡依岳立州因籍仓府未刊名实窃见冯翊古城羌魏两民之交许雒水陆之际先汉之左辅皇魏之右翼形势名都实惟西蕃奥府今州之所在岂惟非旧至乃居岗饮涧井谷秽杂升降劬劳往还数里讠尊讠沓明昏有亏礼教未。若冯翊面华渭包原泽井浅池平樵牧饶广采材华阴陆运七十伐木龙门顺流而下培植旧雉功省力易人各为巳不以为劳昔宋民无井穿井而忻得人况合城无水得水而不家庆窃闻前政刺史非无是意或值兵举或遇年灾缘此契阔稽延至此去岁已熟秋方大登四境晏安京师无事丁不十钱之费人无八旬之勤损轻益重乞垂鉴远诏曰：一劳永逸便可听移。
    萧宝夤为抚军将军宣武时梁武遣将康绚於浮山堰淮以灌扬徐除宝夤都督东讨诸军事堰既成淮水滥溢将为扬徐之患宝夤於堰上流更凿新渠引注淮泽水乃小减。
    邢峦宣武时为安西将军既平蜀巴西乃。表曰：扬州成都相去万里陆途既绝惟资水路萧衍兄子渊藻去年四月十三日发扬州今岁四月四日至蜀水军西上非周年不达外无军援一可图也。益州顷经刘季连反叛邓元超攻围资储散尽仓库空竭今犹未复兼民人丧胆无复固守之意二可图也。萧渊藻是群剧少年未洽治务及至益州便戮邓元超曹亮宗临戎斩将则是驾驭失方范国惠津渠退败锁执在狱今之所任并非宿将重名皆是左右少年而已既不厌民望多行残暴民心离解三可图也。蜀之所恃惟阻剑阁今既克南安已夺其险据彼界内三分已一从南安向涪方轨任意前军累破後众丧魂四可图也。昔刘禅据一国之地姜维为佐邓艾既出绵竹彼即投降及苻坚之世杨安朱彤三月取汉中四月至涪城兵未及州仲孙逃命桓温西征不旬月而平蜀地昔来常多不守况渊藻是萧衍兄子骨肉至亲。若其逃亡当无死理脱军克涪城渊藻复何宜城中坐而受困。若其出斗庸蜀之卒唯便刀槊弓箭至少假有遥射弗至伤人五可图也。臣闻乘机而动武之善经攻昧侮亡春秋明义未有舍干戚而康时不征伐而混一伏惟陛下纂武文之业当必世之期跨中州之饶兼甲兵之盛清荡天区在於今矣。是以践极之初寿春驰款先岁命将义阳克辟淮外既以风清荆沔於焉肃晏方欲偃甲息兵候机而动而天赞休明时来斯速虽欲靖戎理不获已至使道迁归诚汉境伫拔臣以不才属当戎寄内省文吏不以军谋自许指临汉中唯规保疆守界事属艰途东西寇窃上凭国威下仗将士边帅用命频有薄捷藉势乘威迳度大剑既克南安据彼要险前军长迈已至梓潼新化之民翻然怀惠瞻望涪益旦夕可屠正以兵少粮匮未宜前出为尔稽缓惧失民心则更为寇今。若不取後图便难辄率愚管，庶几殄克如其无功分受宪坐。且益州殷实户馀十万比寿春义阳三倍非匹可乘可利实在于兹。若朝廷志存保民未欲经略臣之在此便为无事乞归侍养微展乌鸟诏曰：若贼敢观机翦扑如其无也。则安民保境以悦边心平蜀之举更听後敕方将席卷岷蜀电扫西南何得辞以恋亲中途告退宜勖令图务申高略峦。又。表曰：昔邓艾锺会率十八万众倾中国资给裁得平蜀所以然者斗实力故也。况臣才绝古人智勇。又阙复何宜请二万之众而希平蜀所以敢者正以据得要险士民慕义此往则易彼来则难任力而行理有可克今王足前进已逼涪城脱得涪城则益州便是成擒之物但得之有旦晚尔。且梓潼已附民户数万朝廷岂得不守之也。若守也。直保境之兵则已一万臣今请二万五千所增无几。又剑阁天险古来所称张载铭云：世乱则逆世清则顺此之一言良可惜矣。臣诚知征伐大事不易可为自军度剑阁以来鬓中白忧虑战惧宁可一日为心所以勉强者既得此地而自退不守恐辜先皇之恩遇负陛下之爵禄是以孜孜频有陈请。且臣之意算正欲先图涪城以渐而进。若克涪城便是中分益州之地断水陆之冲彼外无援军孤城自守复何能持久哉！臣今欲使军军相次声势连接先作万全之计然後图彼得之则大克不得则自全巴西南郑相离一千四百去州迢递恒多生动昔在南之日以其统绾势难故增立巴州镇静夷獠梁州藉利因而表罢彼土民望严蒲何扬非唯五三族落虽在山居而多有豪右文学笺启往往可观冠带风流亦为不少但以去州既远不能仕进至於州纲无繇厕迹巴境民豪便是无梁州之分是以郁怏多生动静建议之始严玄思自号巴州刺史克城以来仍使行事巴西广袤一千户馀四万。若彼立州镇摄华獠则大帖民情从垫江已还不复劳征自为国有宣武不从。又王足於涪城辄还遂不定蜀。
    崔延伯宣武永平中为後将军幽州刺史梁衍遣其左游击将军赵祖悦率众偷据硖石诏延伯为别将与都督崔亮讨之亮令延伯守下蔡延伯与别将伊瓮生挟淮为营延伯遂取车轮去辋削锐其辐两两接对揉竹为ㄌ贯连相属并十馀道横水为桥两头施大辘轳出没任情不可烧斫既断祖悦等走路。又令舟舸不通繇是梁军不能赴救祖悦合军咸见俘虏於军拜平南将军光禄大夫後与杨大眼等至自淮阳灵太后幸西林园引见延伯等太后曰：卿等志尚雄猛皆国之名将北平硖石公私庆快此乃卿等之功也。但淮堰仍在宜须预谋故引卿等亲共量算各出一图以为後计大眼对曰：臣辄谓水陆二道一时俱下往无不克延伯曰：臣今辄难大眼既对圣颜答旨宜实水南水北各有沟渎陆地之计如何可前愚臣短见愿圣心愍水兵之勤苦给复一年专习水战脱有不虞召便可用往无不获灵太后曰：卿之所言深是宜要当敕如请。
    袁翻孝明时为冠军将军凉州刺史会蠕蠕主阿那壤後主婆罗门并以国乱来降朝廷问翻安置之所翻。表曰：谬以非才忝荷边任猥垂访逮安置蠕蠕主阿那瑰婆罗门等处所远近利害之宜窃惟匈奴为患其来久矣。虽隆周盛汉莫能降服衰弱则降富︹则叛是以方叔召虎不遑自息卫青去病勤亦劳止或修文德以来之或兴干戈以伐之而一得一失利害相侔故呼韩来朝左贤入侍史籍谓之盛事千载以为美谈至于皇代勃兴威驭四海爰在北京仍梗疆场自卜惟雒食定鼎伊高车蠕蠕迭相吞噬始则蠕蠕衰微高车︹盛蠕蠕则自救靡暇高车则僻远西北及蠕蠕复振反破高车主丧民离不绝如线而高车今能终雪其耻复摧蠕蠕者正繇种类繁多不可顿灭故也。然斗此两敌即卞庄之算得使境上无尘数十年中者抑此之繇也。今蠕蠕内为高车所讨灭外凭大国之威灵两主投身一期而至百姓归诚万里相属进希朝廷哀矜克复宗社退望庇身有道保其妻儿虽乃远夷荒桀不识信顺终无纯固之节必有孤负之心然兴亡继绝列圣同规抚降┰附百王共轨。若弃而不受则亏我大德。若纳而礼待则损我资储来者既多全徙内地非直其情不愿迎送艰难然夷不乱华殷鉴不远覆车在於刘石毁辙固不可寻。且蠕蠕尚存则高车犹有内顾之忧未暇窥窬上国。若蠕蠕全灭则高车跋扈之计岂易可知今蠕蠕虽主奔於上民散於下而馀党繁部落犹众处处棋布以望令主尔高车亦未能一时并兼尽令率附。又高车士马虽众主甚愚弱上不制下下不奉上唯以掠盗为资陵夺为业河西捍御︹敌唯凉州敦煌而已凉州土广人民皆稀粮仗素阙敦煌酒泉空虚尤甚。若蠕蠕无复竖立令高车独擅北垂则西顾之忧匪旦伊夕愚谓蠕蠕二主并宜存之居阿那瑰於东偏处婆罗门于西裔分其降民各有收属那瑰住所非所经见其中事势不敢辄陈其婆罗门请修西海故城以安处之西海郡本属凉州今在酒泉直抵张掖西北千二百里去高车所住金山一千馀里正是北虏往来之冲要汉家行军之旧道土地沃衍大宜耕殖非但今处婆罗门於事为便即可永为重戍镇防西北宜遣一良将加以配衣仍令监护婆罗门凡诸州镇应徙之兵随宜割配。且田。且戍虽外为置蠕蠕之声内实防高车之策一二年後足食足兵斯固安边保塞之长计也。若婆罗门能自克厉使馀烬归心收离聚散复兴其国者乃渐令北转徙渡流沙即是我之外藩高车敌西北之虞可无过虑如其奸回反覆孤恩背德者。此不过为逋逃之寇於我何损今不早图戎心一启脱先据西海夺我险要则酒泉张掖自然孤危长河以西终非国有不图厥始而忧其终噬脐之恨悔将何及愚见如允乞遣大使往凉州敦煌及於西海躬行山谷要害之所亲阅亭障远近之宜商量士马校练粮仗部分定见处置得所入东西海之间即令播种至秋收一年之食使不复劳转输之功也。且西海北垂即是大碛野兽所聚千百为群正是蠕蠕射猎之处殖田以自供籍兽以自给彼此相资足以自固今之豫度微似小损岁终大计其利实多高车豺狼之心何可专信假令称臣致款正可外加优纳而复内备弥深所谓先人有夺人之心者也。管窥所陈惧多孟浪时朝议是之。
    曹世表孝明时为征虏将军出行豫州刺史值梁将湛僧珍陷东豫州州民刘获郑辨反於州界为之内应朝廷以源子恭代世表为州以世表为东南道行台率元安平元显伯皇甫邓林等讨之於时贼众︹断小殷关驿使不通诸将以士马单少皆败散之馀不敢复战咸欲保城自固世表时患背肿乃病出外呼统军是玄宝谓之曰：湛僧珍所以敢深入为寇者以获辨皆州民之望为之内应向有驿至知刘获移军欲迎僧珍去此八十里今出其不意一战可破获破则湛僧珍自走东南请服卿之功也。乃简选兵马付宝讨之促令发军即暮出城比晓兵合贼不意官军卒至一战破获诸贼悉平湛僧珍退走唯郑辨与子恭亲旧亡匿子恭所世表召诸将吏众责子恭收辨斩之傅首京师敕遣中使宣旨慰喻赐马二匹衣服被褥复以世表行豫州事行台如故。
    贺拔岳孝庄时为卫将军讨万俟鬼奴於渭南傍水分置精骑四十五十以为一所随地形便骆驿置之明日自将百馀骑隔水与贼相见并。且东行岳渐前进先所置驿骑随岳而集骑既渐增贼不复测其多少行二十里许便至浅可济岳便驰马东出以示奔遁贼谓岳走乃弃步兵南渡渭水轻骑追岳岳东行数十馀里依横冈伏兵以待之贼以路险不得前进前後继至半度冈东岳乃回战身先士卒急击之贼便退走岳号令所部贼下马者皆不听杀贼顾见之便悉投马俄而虏获三千人马亦无遗遂渡渭北降步兵万馀收其辎重。
    慕容俨为京畿都督孝宗时西荆州为梁将曹义宗所围俨应募赴之时北平太守宋带剑谋叛俨乃轻骑出其不意直至城下语云：大军已到太守何不出迎带剑造次惶恐不知所为便出迎俨即执之一郡遂定。
    叱列延庆孝宗时为都督恒云   燕朔四州诸军事前废帝即位幽州刺史刘灵助举兵倡义诸州豪右咸相结附刘灵助进屯於定州之安固世隆白前废帝以延庆与大都督侯渊於定州相会以讨灵助渊谓延庆曰：灵助善於卜占百姓信惑所在响应未易可图。若万一战有利钝钝则大事去矣。未。若还师西入据关拒险以待其变延庆曰：刘灵助庸人也。天道深远岂其所识大兵一临彼皆恃其妖术坐看符厌宁肯戮力致死与吾争胜负哉！如吾计者政欲出营城外诡言西归灵助闻之必信而自宽潜军往袭可一往而擒渊从之乃出顿城西声云：将还拣精骑一千夜发诘朝造灵助垒战於城北遂破擒之。
    侯渊为骠骑将军讨韩楼配卒甚少渊遂广张军声多设供具亲率数百骑深入楼境欲执行人以问虚实去蓟百馀里值贼帅陈周马步万馀渊遂潜伏以乘其背大破之虏其卒五千馀人寻还其马仗纵令入城左右谏曰：既获贼众何为复资遣之也。渊曰：我兵既少不可力战事须为计以离隙之渊度其已至遂率骑夜集昧旦叩其城门韩楼果疑降卒为渊内应遂遁走追擒之。
    樊子鹄出帝时为东南道大行台时萧衍遣元树入据谯城子鹄讨之逆战大破梁众遂围谯城树勒兵出战辄被摧衄遂不敢出自守而已子鹄恐梁武遣救乃分兵击梁苞州然州宕州大涧蒙县等五城并望风逃散树既无外援计无所出子鹄。又令人说之树遂请率众归南以地还国子鹄等许之共结盟约及树众半出子鹄中击破之擒树及梁谯州刺史朱文开俘馘甚多。
    北齐尧雄初仕後魏为二豫扬郢四州都督梁司州刺史陈庆之复围南荆州雄曰：白苟堆梁之北面重镇因其空虚攻之必克彼。若闻难荆围自解此所谓机不可失也。遂率众攻之庆之果弃荆州来未至雄陷其城擒梁镇将苟元广兵二千人。
    薛循义为东魏卫将军从神武战沙苑退还晋州西魏仪同长孙子彦围逼城下循义开门伏甲士以待之子彦不测虚实，於是遁去神武甚嘉之。
    斛律羌举东魏时为都督从神武西讨大军济河集诸将议进趣之计羌举曰：黑獭聚凶党强弱可知。若欲固守无粮援可恃今揣其情已同困兽。若不与其战而迳趣咸阳咸阳空虚可不战而克拔其根本彼无所归则黑獭之首悬於军门矣。诸将议有异同遂战於渭曲大军败绩。
    斛律金为东魏汾州刺史沙苑之役神武以地厄少却军为西师所乘遂乱张华原以簿帐历点兵莫有应者神武将集兵便战金曰：众散将离其势不可复用宜急向河东神武据鞍未动金以鞭拂马神武乃还，於是大败丧军士八万侯景敛西魏力人持大棒守河桥衣甲厚射不入贺拔仁侯其转面射一发毙之是役也。无金先请还几至危矣。
    卢勇行雒州事东魏元象初官军围广州数旬未拔行台侯景闻西魏救兵将至集诸将议之勇进观形势，於是率百骑各笼一匹马至大隗山知魏将李景和率军将至勇多置幡旗於树头分骑为十队鸣角直前擒西魏仪同程华斩仪同王征蛮驱马三百匹逼夜而还广州守将骆超以城降神武令勇行广州事。
    张亮为行台右丞高仲密之叛也。与斛律金守河阳周太祖於上流放火船烧河桥亮乃备小艇百馀艘皆载长锁锁头施钩火船将至即驰小艇以钩钩之引锁向岸火船不得及桥桥之获全亮之计也。
    段韶为并州刺史周武帝遣将率羌夷与突厥合众逼晋阳世祖自邺倍道兼行赴救突厥从北结阵而前东拒汾河西被风谷时事既仓卒兵马未整世祖见如此亦欲避之而东寻纳河间王孝琬之请令赵郡王尽护诸将时大雪之後周人以步卒为前锋从西山而下去城二里诸将咸欲逆击之韶曰：步人气势自有限今积雪既厚逆贼非便不如阵以待之彼劳我逸破之必矣。既而交战大破之敌前锋尽殪无复孑遗自馀通宵奔遁仍令韶率骑追之出塞不及而还世祖嘉其功别封怀州武德郡公进位冢宰。
    许为大司农会侯景背叛王思政入据颍城王师出讨引洧水灌城之策也。迁殿中尚书。
    独孤永业後主时为河阳道行台仆射雒州刺史周武帝亲攻金墉永业出兵御之问曰：是何达官作何行动周人曰：至尊自来主人何不出看客永业曰：客行速是故不出乃通夜办马槽二千周人闻之以为大军将至乃解围去。
    ●卷三百六十五
    ○将帅部　机略第五
    後周段永初仕後魏孝武时为左光禄大夫时有贼魁元伯生西自崤潼东至巩雒屠陷坞壁所在为患孝武遣京畿大都督娄昭讨之昭请以五千人行永进曰：此贼无城栅唯以寇抄为资取之在速不在众也。若星驰电发出其不虞精骑五百足矣。帝然其计，於是命永代昭以五百骑倍道兼进遂破平之。
    李贤初仕後魏孝武时为左都督安东将军还镇原州大统二年州民豆卢狼害都督大野树儿等据州城反贤乃招集豪杰与之谋曰：贼起仓卒便诛二将其势虽盛其志已骄然其政令莫施唯以残剥为业夫以羁旅之贼而驭乌合之众势自离解今。若从中击之贼必丧胆如吾计者指日取之众皆从焉贤乃率敢死士三百人分为两道乘夜鼓讠而出群贼大惊一战而败狼乃斩关遁走贤轻与三骑追斩之迁原州长史寻行原州事四年莫折後炽结连贼党所在寇掠贤率乡兵与行泾州事史宁讨之後炽列阵以待贤谓宁曰：贼聚结岁久徒众甚多数州之人皆为其用我。若总一阵并力击之彼既同恶相济理必总萃於我其势不分众寡莫敌我便救尾无以制之今。若令诸军分为数队多设旗鼓掎角而前以胁诸栅公别统精兵直指後炽按甲而待莫与交锋後炽欲前则惮公之锐诸栅欲出则惧我疑兵令其进不得战退不得走以候其懈击之必破後炽一败则众栅不攻自拔矣。宁不从屡战频北贤乃率数百骑径掩後炽营收其妻子僮隶五百馀人并辎重等属後炽与宁战胜方欲追奔忽闻贤至乃弃宁与贤接战贤手斩十馀级生获六人贼遂大败後炽单骑遁走师还以功赏奴婢四十口杂畜数百馀头。
    于谨初为後魏元纂铠曹从事率二千骑追讨茹茹为贼所围谨乘骏马一紫一贼所先识乃使二人各乘马突阵而出贼以为谨也。皆争逐之谨乃入塞後为西魏骠骑大将军从太祖攻齐神武于邙山大军不利谨率其麾下伪降立於路左齐神武军乘胜逐北不以为虞追骑过尽谨乃自後击之齐军大乱以此大军得全率兵镇潼关进位柱国大将军。
    李穆为西魏并州总管以功授都督河桥之战太祖所乘马中流矢惊逸太祖坠於地军中大扰敌人追及之左右皆奔散穆乃以策扌失太祖因大骂曰：尔曹主何在尔独住此敌人不疑是贵人也。遂舍之而过穆以马授太祖遂得俱免。
    李弼为西魏秦州刺史从太祖东讨雒阳弼前驱东魏将莫多娄贷文率众来至城弼遣军士鼓讠曳柴扬尘贷文以为大军至遂败斩之虏其众。
    韩雄为西魏东徐州刺史时东魏东雍州刺史郭叔略与雄接境颇为边患雄密图之乃轻将十骑夜入其境伏於道侧遣都督韩仕於叔略城东假东魏人衣服诈。若自河阳叛投关西者叔略出驰之雄自後射之再发咸中遂斩叔略首。
    李远初为西魏骠骑大将军时东魏北豫州刺史高仲密请举州来附北齐神武屯兵河阳太祖以仲密所据辽远难为应接诸军皆惮此行远曰：北豫远在贼境高欢。又屯兵河阳常理而论实难救援但兵务神速事贵合机古人有言不入虎{宀几}焉得虎子。若以奇兵出其不意事或可济脱有利钝故是兵家之常如其顾望不行便无克定之日太祖嘉曰：李万岁所言差︹人意乃授行台尚书前驱东出太祖率大军继进乃潜师而往拔仲密以归。
    尉迟迥为西魏大将军侯景之渡江梁元帝时镇江陵既以内难方殷请修邻好其弟武陵王纪在蜀称帝率众东下将攻之梁元帝大惧乃移书请救。又请伐蜀太祖曰：蜀可取矣。取蜀制胜在兹一举乃与群公会议诸将远字万岁多有异同唯迥以为纪既尽锐东下蜀必空虚王师临之必有征无战太祖深以为然谓迥曰：伐蜀之事一以委汝计将安出迥曰：蜀与中国隔绝百有馀年恃其山川险阻不虞我师之至宜以精兵锐骑星夜袭之平路则倍道兼行险途则缓兵渐进出其不意冲其腹心蜀人既骇官军之临速必望风不守矣，於是乃令迥督开府元珍乙弗亚万俟吕陵始叱奴兴綦连宇文等六军甲士一万二千骑万匹伐蜀。
    王悦为西魏大行台尚书从大将军达奚武征梁汉军出武令悦说其城主杨贤悦乃贻之书贤，於是遂降悦。又白武云：白马冲要是必争之城今城守寡弱易可图也。若蜀兵更至攻之实难武然之即令悦率轻骑径趣白马悦示其祸福梁将深悟遂以城降时梁武陵王萧纪果遣其将任珍奇欲先据白马行次关城闻其已降乃还及梁州平太祖即以悦行刺史事。
    杨绍为西魏车骑大将军从大将军达奚武征汉中时梁萧循固守梁州绍以为悬军敌境围守坚城旷日持久粮饣襄不继城中。若致死於我惧不能归请为计以诱之乃频至城下挑战设伏待之循初不肯出绍。又遣人骂辱之循怒果出兵绍率众伪退城降以功授辅国大将军宇文测为西魏大都督行绥州事先是每岁河冰合後突厥即来寇掠常预遣居民入城堡以避之测至皆令安堵如旧乃於要路数百处并多积柴仍远道斥候知其动静是年十二月突厥从连谷入寇去界数十里测命积柴之处一时纵火突厥谓有大军至惧而遁走自相蹂践委弃杂畜及辎重不可胜数测徐率所部收之分给百姓自是突厥不敢复至测因请置戍兵以备之。
  </div>
  <div class="pagination">
   <a href="册府元龟_page286.html">
    上一页
   </a>
   <span>
    ...
   </span>
   <a href="册府元龟_page282.html">
    282
   </a>
   <a href="册府元龟_page283.html">
    283
   </a>
   <a href="册府元龟_page284.html">
    284
   </a>
   <a href="册府元龟_page285.html">
    285
   </a>
   <a href="册府元龟_page286.html">
    286
   </a>
   <span class="current-page">
    287
   </span>
   <a href="册府元龟_page288.html">
    288
   </a>
   <a href="册府元龟_page289.html">
    289
   </a>
   <a href="册府元龟_page290.html">
    290
   </a>
   <a href="册府元龟_page291.html">
    291
   </a>
   <a href="册府元龟_page292.html">
    292
   </a>
   <span>
    ...
   </span>
   <a href="册府元龟_page288.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
