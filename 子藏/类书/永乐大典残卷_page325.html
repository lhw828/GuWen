<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 325 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 325 页/共 331 页
  </h1>
  <div class="content">
   石勒将石委龙围谯城，平西将军祖逖击走之。帝传檄天下曰：逆贼石勒，肆虐河朔。逋诛，历载，游魂纵逸。复遣凶党石季龙，犬羊之众，越河南渡，纵其鹤毒。平西将军祖逖讨击，应时溃散。令遣车骑将军，琅邪王裒等九军，锐卒三万，水陆四道，径造贼场，受逖节度。有能枭季龙首者，赏绢三千匹，金五十斤，封县侯，食邑二千户。又贼党能枭送季龙首者，封赏亦如之。
　　【南史】
　　彭城内史刘裕移都下。元兴三年二月乙卯，裕与何无忌等，集义徒凡二十七万，推裕为盟主。军次竹里，移檄都下曰：逆臣桓玄，阻兵荆郢，肆暴都邑，虽夏后之离浞殆，有汉之遭莽卓，未足为喻。夫成败相因，理不常泰。狡马肆虐，或遇圣明。自我大晋，屡进阳九。隆安以来，皇家多故。真良弊于豺狼，忠臣碎于虎口。逆臣桓玄，敢肆陵慢。阻兵荆郢，肆暴都邑。天未忘难，离力实繁。逾年之间，遂倾皇祚。主上播越，流幸非所。神器沈辱，七庙毁坠。虽夏后之罹浞殆，有汉之遭莽卓之于兹，未足为喻。自篡逆于今历载，弥年亢旱，人不聊生。士庶疲于转输，文武困于版筑。室家分析，父子乖离。岂唯大东有杼轴之悲，标梅自顷筐之怨而已哉？仰观天文，俯察人事。此而可存，孰有可亡。凡在有心，谁不扼腕。裕等所以叩心泣血，不遑启处者也。是故夕寐宵兴，搜奖忠烈。潜构崎岖，过于履虎。乘机奋发，义不图全。辅国将军刘毅，广武将军何无忌，镇北主簿孟昶，兖州主簿魏咏之，宁远将军刘道规，龙骧参军刘藩，振威将军檀凭之等，忠烈断金，精贯白日。荷戈俟奋，志在毕命。益州刺史毛琚，万里齐契，扫平荆楚。江州刺史郭昶之，奉迎主上，宫于寻阳，镇北将军王元德等，并率部曲，保据石头。扬武将军诸葛长人，收集义士，已据历阳。征虏参军庚牍之等，潜相连结，以为内应，同力协契，所在蜂起，即日斩伪。徐州刺史安成王修，青州刺史弘，义众既集，文武争先。咸谓不有一统，则事无以缉，裕辞不获命，遂总军要。庶上凭祖宗之灵，下罄义夫之节。翦馘逋逆，荡清京华。公侯诸君，或世树忠贞，或身荷爵宠，而并伏眉猾坚，无由自效。顾瞻周道，宁不吊乎？今日之举，良其会也。裕以虚簿，才非古人。受任于既颓之运，契接于已替之机。丹诚未宣，感慨愤激。望霄汉以永怀，眄山川以增伫。投檄之日，神驰贼庭。
　　【晋书】
　　《载记》：冯翊郭质，起兵广乡，以应登宣，檄二辅曰：义感君子，利动小人。吾等生逢先帝尧舜之化，累世受恩。非常伯纳言之子，即乡校牧守之乱。而可坐视豺狼，忍害君父，裸尸荐棘，痛结幽泉。山陵无松隧之兆，灵主无清庙之颂。贼臣莫大之甚，自古所未闻，虽茹荼之苦，御蓼之辛，何以谕之。姚苌穷凶肆，害被人神，于图谶历数，万无一分，而敢妄窍重名，厚颜瞬息。日月固所不照，二仪实亦不育。皇天虽欲绝之，亦将假手于忠节。凡百君子，皆夙渐神化，有怀义方，含耻而存。孰若蹈道而没乎？众咸然之。
　　【艺文类聚】
　　《梁裴子野喻虏檄》：文曰：天生蒸民，树之以君。所以封越三才，司牧黔首。蠲其苛慝，除其患难。肇自遂古，以迄皇王。经世字民，咸由此作。朕揆乱反正，君临亿兆，休牛放马，载戢干戈。思与一世之民，济之仁寿之域。昔者，晋失其序，天笃降丧。而四夷交侵，小雅尽缺。宋之初载，实有武功。秦晋之墟，频枭僭伪。末叶陵迟，遂亡淮济。旷日长久，莫能克复。朕爰初创业，思闲宁静。保大定功，未遑远略。而狡虏游魂，不式王命。朕谓其君虽恶，其民何罪，矜此涂炭，用寝兵革。今戎丑数亡，自相吞噬。重以亢冒弥年，谷价腾踊。丁壮死于军旅，妇女疲于转输。虐政惨刑，鲁无征改。四方同集，九服齐契。譬犹翻东海以注萤爝，倒昆仑以压蝼蚁。其身糜烂，岂假多力。尔二周故老，六辅大姓。蒙耻伏首，有自来矣。濯身明目，今也其时。昔由余入秦，礼以乡佐。日降汉，华豺七叶。苟有其才，岂无大位。《梁任孝为汝南王檄魏》：文曰：夫大盗移国，终继枭剪之诛；凶狡凭陵，必致奸夷之戮。所以董卓称乱，徒藉群雄之手；王莽偷安，卒成光武之业。故市耀脐灯，府传饮器。我有魏今临一境，卜世相承。保黔黎，事喻年祀。尔朱荣胡貊遗种，边塞是居。奸究妄才，离愚丑类。茹血冻腥，本非人品。依随水草，取类马牛。而马牛。而包藏祸图，窃怀反噬。遂长驱种落，用袭我周南。率彼首豪，侵凌我河县。所以流离播越，亟淹星纪。仰莫图陵，俯伤黎庶。遂得式仰唐朝，宣奉舜阙。梁大皇帝，功逾五帝，道迈三皇。负当轩，平章百姓，垂拱而治，协和万邦。今遣同州刺史范遵等，董率前锋，杨旌致讨。先取滑台，鼓行金谷。关东英俊，河北雄才。痛桑梓沦芜，室家颠殒。饮气吞声，志申仇怨。士各怀归，民思父母。表里符契，神灵响集。王者之师，有征无战。锋刃所栽，幸勿罹染。《晋孙惠为东海王讨成都王檄》：文曰：颖禀性强暗，增崇位号。阿比奄官，专任孟玫。遂使恣睢，杀活由已。疾谏好谗，小人满侧，官以贿成，位以钱获。囚以货生，狱以币解。百官卷舌，朝野隐伏。案颖之罪，书记未有。祸甚叔带，逆隆鲁桓。为子则不孝，为臣则不忠，为弟则不顺，为主则不仁。四恶其矣，豺狼之性，有甚无悛。《晋庚阐为郄鉴檄青州文》：曰：盖天地有盈虚之期，皇代有盛衰之会。姬文至圣，而西患昆夷。周室哲王，而北难猃狁。天步祸乱，有自来矣。是以石勒因暴者之弊，遇皇纲暂弛，遂陵跨神州，剪覆上国，二十余载。毒流四海，人神含愤。天诛自灭。而后虎穷凶。袭其余业。内肆豺狼之暴，外有无辜之祸。念诸文武百姓，同为和气之民，而不蒙太阳之施。奔波于海岱之间，逼迫于寇戎之手。行者穷征役，居者困重赋。死生契阔，良难为心。《郄鉴檄巴蜀李势》：曰：告巴蜀士民，夫昏明代运，否终则泰。贤哲睹机以知变，不肖灭亡以取祸。昔者皇运中消，乾纲暂驰。耀勒穷凶，肆暴神州。李刘启逆，窃逼岷川，翼以不才，任符分陕。未能仰宣皇恩，招以礼。而使三巴之民，制于犬羊之群，亿兆之命，悬于豺狼之口。所以假寐永欢，疾如首者也。凡百黎氓，秋毫不犯。檄到，勉思良图，自求多福。无使兰艾同焚，永作鉴诫。信誓之明，有如皎日。又《为檄石虎文》：曰：石勒因蒙，剪覆旧京。穷凶极逆，伪号累祀。百姓受灰没之酷，王室有黎离之哀。不有少康之隆，熟能祀夏；不有宣王之兴，谁克旧物。羯师石虎，僭袭凶叶。负恃其众，陆梁河朔。每念忠顺之士，怀仁抱义、含胆饮血，离其祸酷。心存倒戈，而力不能夺。今遣使持节，荆州刺史，都亭侯翼，高旗运云，组练映日。运孙吴之筹，按尚父之略。莫不张胆咀铁，人思自百。以此众战，其犹烈火之燔秋蓬，冲飚扫落叶也。晋桓温檄胡文曰：胡贼石勒，暴肆华夏。齐民涂炭，煎困仇孽。至使六合殊风，九鼎乖越。每惟国难，不遑启处，抚剑北顾，慨欢盈怀。寡人不德，添荷戎重。师次安陆，经营旧邑。瞻望华夏，暂成楚越。登丘栖止，征夫愤慨。昔叔孙绝粒，义不同恶。龚生守节，耻存莽朝。历既逋，一朝荡定。极抚黎民，即安大本。训之以德礼，润之以玄泽。信感荒外，武扬八极。先顺者获赏，后伏者前诛。德刑既明，随才攸叙。此之风范，想所闻也。
　　【宋书】
　　《沈攸之传》：齐王出顿新亭，驰檄数攸之罪恶曰：夫弯弓射天，未见能至。挥戈击地，多力安施。何则？逆顺之势定殊，福祸之验易原也。是以违乎天者，鬼神不能使其成；会乎人者，圣哲不能令其毁。故刘濞赖七国连兵之势，隗嚣恃跨河据陇之资。母丘俭伐其逾岛之功，诸葛诞矜其待士爱民之德。彼四子者，皆当世雄杰，以犯顺取祸。覆窟倾巢，为竖子笑。况乎行阵凡才，斗筲小器。而怀问鼎之志，敢构无君之逆哉？逆贼沈攸之，出自莱亩，寂寥累世。故司空沈公，从父宗荫，爱之若子。卵翼吹嘘，得升官秩。废帝昏悖，猜畏柱臣。攸之贪竞乘机，凶忍趋利。躬行反噬，请御诛旨。又攸之，与谭金，童太一等，并受宠任，期为牙爪。同功共体，世号三侯。当时亲昵，情过管鲍。遭仰革运，凶当三惧戮。攸之狡猾用数，图全卖祸。既杀从父，又害良朋。虽吕布贩君，郦寄卖友，方之斯人，未足为酷。此其不信不义，言诈翻覆。诸夏之所未有，夷狄之所不为也。秦始开辟，网漏吞舟。略其凶险，取其抟噬。故得阶乱获全，因祸保福。攸之空浅，躁而无谋。澧湖崩挫，本非已力。及北伐彭泗，望贼宵奔。重讨下邳，一鼓而遁。再鄙王师，又应肆法。先帝英圣，量深河海。宥其回溪之败，冀收曲崤之捷。故得推迁幸会，顿升宗显。内端戎禁，外临方牧。圣灵鼎湖远，颁顾命。托寄崇深，义感金石。而攸之知奉国讳，喜见于容。普天同衰，已以为庆。此其乐祸幸灾，大逆之罪一也；又攸之累登蕃岳，自郢迁荆。晋熙殿下，以皇凝代镇，地尊望重。攸之肆情凌侮，断割侯迎。料择士马，简算器甲。精器锐士，并取自随。郢城所留，十不遗一。专擅略虏，网顾国典。北其包藏祸心，不恭不处，大逆之罪二也；又攸之践荆以来，恒周奸数，既欲发兵，宜有因假。遂乃蹙迫群蛮，骚扰山谷。扬声讨伐，尽户发上。蚁聚郭邑，伺国盛衰，从来积年，永不解甲。遂使四野百县，路无男人。耕田载租，皆驱女弱。自古酷虐，未闻有此。其侮蔑朝廷，大逆之罪三也。去替桂阳，奇兵焱起。京师内，宗庙阽危。攸之任居上流，兵强地广，救援颠沛，实宜悉力。国家倒悬，方思身虑。裁遣弱卒三千，并皆赢老，使就郢州，禀受节度。欲令判否之日，委罪晋熙。何其平日张，实经周邵。尔时恭谨，虚重皇戚。此其伏慝藏诈，持疑两端，大逆之罪四也。又攸之累据方州，跋扈滋甚。招诱轻狡，往者咸纳。羁绊行侣，过境必留。仕子穷困，不得归其乡。商人毕命，无由还其土。叛亡入境，辄加拥护。逋逃出界，必遣穷追。此其大逆之罪五也。又攸之自任专恣，恃行惨酷。视吏若仇，遇民如草。峻太半之赋，暴参夷之刑。鞭捶国士，全用虏法。一人逃亡，阖宗补代。毒遍婴孩，虐加班白。狱囚恒满，市血常流。男不得耕，女不得织。奔驰道路，号哭动天。皇朝赦令，初不遵奉，欲杀欲击。故旷荡之泽，长隔彼州，此其无君凌上，大逆之罪六也。苍梧狂凶，衅深桀纣。猜贰外蕃，目西顾。留其长息元琰，以为交质。父子分张，弥积年稔。赖社稷灵长，独夫遄戮。攸之豫禀心灵，宜同欢幸。遂迷惑颠倒，深相嗟惜。举言哀桀，扬声吠尧。此其不辨是非，罔识善恶，违情背理，大逆之罪七也。废昏立明，先代盛典。交广先到，梁秦早及。而攸之密迩内畿，川涂弗远。驿书至止，晏若不闻，未遣章表，淹积旬朔，防风后至，夏典所诛，此其大逆之罪，八也。升明肇历，恩深驿远。申其父子之情，矜其骨肉之恩。驰遗元琰，御使西归。并加崇授，宠贵重叠元琰达西，便应反命。攸之得此集聚，蒙谁之恩，不荷盛德，反生仇衅，此其大逆之罪九也。攸之以溪壑之性，含枭鸩之肠。直置天壤，已称丑秽。况乃举兵内侮，逞肆奸回。斯实恶熟罪成之辰，决痈溃疽之日。幕府过荷朝寄，义百常愤，董司元戎，龚行天罚。今皇上圣明，将相仁厚，约法三章，轻刑缓赋。年登岁阜，家给人足。上有惠和之泽，下无乐乱之心。攸之不识天时，妄图奸逆。举无名之师，驱怨仇之党。是以朝野审其易取，含识判其成禽。熊罴厉爪，蓄攫烈之心。虎豹磨牙，起吞噬之愤。鼓怒则冰原激电，奋发则霜野奔雷。以此定乱，岂移晷刻。虽复众徒梗陆，举郡阻川。何足以抗沸海之涛，抗烧山之焰。彼土士民，罹毒日久。逃窜无路，常所悯然。今复相逼，赴接锋刃。交战之日，兰艾难分。土崩倒戈，宜为早计。无使一人迷昧，而九族就祸也。弘宥之典，有如皎日。
永乐大典
卷之二万一千二十九
卷之二万一千二十九
　　三术律
　　《沙弥尼戒经》《舍利弗问经》《沙弥尼戒经》：失译人名，沙弥尼初戒不得杀生，慈愍群生。如父母念子，加哀蠕动。犹如赤子，何谓不杀：护身口意，身不杀人物蚊行喘息之类；而不手为，亦不教人。见杀不食，开杀不食，疑杀不食，为我杀不食。口不说言当杀当害；报怨亦不得言死快杀快，某肥某瘦，某肉多好，某肉少也。意亦不念，当有所贼杀，于某快乎，某畜肥，某瘦，哀诸众生，如己骨髓，如父如母，如子如身。等无差特，普等一心。常志大乘，是为沙弥尼始学戒也。沙弥尼戒，不得盗窃一钱以上，草叶毛米，不得取也。主不手与，不得取：口不言取，心不念取。目不爱色，耳不爱声，鼻不盗香，舌不偷味，身不贪衣，心不窃欲，六情无着，常立权慧，则曰不盗，是为沙弥尼戒也。沙弥尼戒，不得淫佚。何谓不淫？真一清净，洁心不淫佚。口不说淫，心不念淫，执己鲜明，如虚空风，无所倚着。身不行淫，目不淫视，耳不淫听，鼻不淫香，口不淫言，心不存欲，观身四大，本无所有。计地水火风，无我无人，无寿无命，何所淫佚？何所着乎？志空无相愿，是为沙弥尼戒也。沙弥尼戒，不得两舌恶言，言语安详，不见莫言见，不闻莫言闻，见恶不传，闻恶不宣，恶言真譬常行四等，无有非言。言取说道，不得论说俗事，不讲王者臣吏贼事。常欢经法，菩萨正戒，志于大乘，不为小学，行四等心，是为沙弥尼戒也。沙弥尼戒，不得饮酒，不得嗜酒，不得尝酒，酒有三十六失，失道破家，危身丧命，皆悉由之。牵东引西，持南着北，不能讽经。不敬三尊，轻易师友。不孝父母，心闭意塞。世世愚痴，不值大道。其心无识，故不饮酒。欲离五阴，五欲五盖，得五神通，得度五道，是为沙弥尼戒也。沙弥尼戒，不得持香华，自薰饰衣被履屦，不得五色，不得以众宝自缨络，不得着锦绣绫罗绮，不得绮视，当着鹿服，青黑木兰，及泥洹裹衣，低头而行。欲除六衰，以戒为香。求诵深法，以为真实。三十二相，以为缨络。得植众好，以为被服，愿六神通无碍，六度导人，是为沙弥尼戒也。沙弥尼戒，不得坐金银高床，绮绣锦被，众宝蜿蜒，不得念之。不得教求索好床榻席，五色画扇，上好稍拂，不得着臂钏指环，直信戒惭愧施。传闻智慧，一心精专。常求三昧，以为床榻。心不动摇，从慧自然，以为坐具，七觉不转，志于道心，是为沙弥尼戒也。
　　沙弥尼戒，不得听歌舞音乐声，拍手鼓节，不得自为，亦不教人。常自修身，顺行正法。不为邪行，一心归佛，诵经行正，以为法乐。不为俗乐，听经思惟。深入大义，自不有疾。不得乘车马象，当念轻举。八不思议，神通之达，以为车乘，度脱八难，是为沙弥尼戒也。沙弥尼戒，不得积聚珍宝，不得手取，不得教人，常自专精，以道为宝，以经为上，以义为如，解空无相，无愿为本，至于三脱，不求贪欲，欲离九恼，住道甚久。无穷无极，无有边际，亦无所住，是为沙弥尼戒也。沙弥尼戒，食不失时，常以时食，不得失度，过日中后不得复食。虽有甘美，无极之味。终不复食，亦不教人犯，心亦不念。假使无上自然食来，亦不得食也。若长都国王过日中后，施亦不食。终死不犯，常思禅定。一切饮食，虽有所食，裁自支命，欲令一切，解深远愿。得十种力，以为饮食，是为沙弥尼戒也。沙弥尼已受十戒，原道思纯，能行是十事，五百戒自然具足。譬如人头手足，眼耳鼻口身意，腹背不毁，诸根具足，肠胸肺肝，五脏诸节，筋脉悉具，譬如树根安稳，具足不枯腐朽，茎节枝叶华实，自然弘茂。沙弥尼，如是能备十戒之本，其二百戒，皆悉周满。可逮神通，无所不达。譬如好田，种不腐败。风雨时节，五谷丰熟，人民得活。沙弥尼，如是能尊十戒，五百戒则为举矣。譬如国君，风化普平，万民安宁。沙弥尼，如是若能具十戒者，五百之戒，自然普备。若父母慈和，子孙眷属。奴客婢使，自然率从。又沙弥尼，常尊三宝，敬理由和尚，过于父母，百千万倍。父母一世，和尚度无极无限。念报还复，不造反逆。常压秽身，如人闭狱。堕坠溷厕，不贪女身，不娆色欲，如于大火。譬如若剧贼，心念一切，如父如母，如子如身，常惭本行，怀态不快。乃获斯身，当解本无。犹如幻化，无男无女，从行得之，本无五道，况男女乎？求大乘者，了一切空，如幻化梦影响，野马芭蕉，深山之响。缘对而生，本无所有。信色如影，痛痒如芭蕉。思想如野马，生死如泡，识如幻非我，因缘合成，无缘则无。独来独去，无一随者。欲为道者，权慧为父母，乐法为兄弟，不离深义，以为和尚。慈悲喜护，谛住正法。以为男女，六度无极。以为伴党，神通之慧。以为车乘，不违经戒。思惟空义，以为屋宅。又沙弥尼不得独行，同类为伴。二人若三人，若无沙弥尼，当与清信女俱行。若婢使，不得与大沙弥男子同床座坐，不妄语，又不得比等居止。自不疾病，不得数往返。檀越请读经，乃说不得自用。等辈相教，随年恭，不得慢恣，转相道说。若有过失，屏处相谏。莫于众中说，闻善见善。乃可宣扬，闻恶见恶，不得传说。唯可白和尚，不得语余人。常自克责，见善思及，见恶自察，悲哀彼人，意不及故。若作沙弥尼，求和尚者，当得好聪明智慧。奉顺法者，世世能度人。譬若有船，完具牢坚，在所能度，至于彼岸。若师不聪明，行不应法，非是大师，持作和尚。譬如坏船，乘欲度海，中路而没，既溺众人，师亦并命，无有遗余。其初持法，授人经戒，正则为师。闻大师欲以为和尚，本作沙弥尼，不得彼者，遥称名礼这以为师，未必面见。心近则近，心远则远。身虽相近，心乘不同。相去亿里。沙弥尼行路，不得与男子共行，同道相随。不得与男子沙门比房同寺，各各别异。法之大节焉。《舍利弗问经》：东晋，失译人名。如是我闻，一时佛住罗阅祗，音乐传下，与大比丘众一千二百五十人，俱各闻十方结尽解脱，八部鬼神等，愿闻法要。舍利弗从座而起，前白佛言：世尊，佛是法王，随众生欲。散说法教，令诸天人，恭敬奉持。或闻传闻，或行不行，云何名行法者？云何名不行法者？佛言，善哉，善哉。汝能为诸众生作如是问。谛听，谛听，吾为汝说。夫行法者，有闻而持，有传闻而持，皆名曰僧。如宝事比丘，闻佛所说，语行无常，即观生灭。断诸有漏，真吾第子。是行法者，其辱闻者，如观身比丘，闻汝说迦留陀夷，说饮酒者，开放逸门，于行道者。作大留难，即入无诤三昧，得见道断。集行我法者，不行非法，行非法者，是名非法人，非吾弟子，入邪见稠林。舍利弗白佛言，云何世尊为诸比丘所说戒律，或开或闭，如为忽起，长春设供断，诸比丘不听朝食。如为村人请，复听食麦饭糗鱼肉。如为频富村人请，复不听食饭，但令薄粥。如为频婆娑罗王请，复听饮食饭食。如为闻陀师利请，复听多家数数食，皆不得饱。诸如此语，后世比丘，比丘尼，优婆塞，优婆夷云何奉持？佛言，如我言者，是名随时。在此时中，应行此语。在彼时中，应行彼语。以利行故，皆应奉持。我寻泥洹大迦叶等，当共分别。为比丘，比丘尼，作犬依止，如我不异迦叶，得付阿难，阿难复付末田地。末田地复付舍那婆私，舍那婆私传付优婆笈多，优婆笈多后，有孔雀输柯王，世弘经律。某孙名曰弗沙密多罗，嗣正上位，顾问群臣，云何令我各事不灭？时有臣言，唯有二事。何等为二？犹如先王造八万四千塔，舍倾国物，供养三宝，此其一也。若其不尔，便应反之，毁塔灭法，残害息心四众，此其二也。名虽好恶，俱不朽也。王曰，我无威德，以及先王。常建次业，以成名行。即御四兵，攻鸡雀寺。寺有二石师子哮咆动地。王大惊怖，退走入城，人民看者，嗟泣盈路。王益忿怒，自不敢入。驱逼兵将，乍行死害。督令勤与，呼摄七众，比丘比丘尼、沙弥沙弥尼、式义摩尼、出家出家尼、一切集会，问曰，坏塔好不？坏房好不？佥曰，愿皆勿坏。如不得已，坏房可耳。王大忿，厉曰，云何不可？因遂害之。无问少长，血流成川。坏诸寺塔，八百余所。诸请信士，举声号叫。悲哭懊恼，王取囚击加，其鞭罚。五百罗汉登南山获免，山谷隐险，军甲不能至故。王恐不洗，赏慕诸国。若得一首，即偿金钱三千。君徒钵欢阿罗汉，及佛所嘱，累流通人化，作无量人。捉无量比丘、比丘尼头，处处受金，王诸库藏，一切空竭，王大忿怒，君徒钵欢。现身入灭尽定，王自加害。定力所持，初无伤损。次烧经台，火始就然。飚焰及经，弥勒菩萨以神通力。接我经律，上兜率天次，至牙齿塔，塔神曰，有虫行神，先索我女。我薄不与，今誓令护法。以女与之，使王心伏。虫行神喜，手捧大山，用以压王，及四兵众，一时皆死，王家子孙，于斯都尽。其后有王，性甚良善。弥勒菩萨，化作三百童子，下于人间，以求佛道。从五百罗汉，谘受法教，国土男女，复共出家。如是比丘、比丘尼，还复滋繁。罗汉上天接取经律，还于人间。时有比丘，名曰总闻。谘诸罗汉，及与国王，分我经律，多立台馆。为求学来难，时有一长老比丘，好于名闻，亟立诤论，抄治我律，开张增广。迦叶所结，名曰大众律。外采综所遗，谁诸始学。别为群党，互言是非。时有比丘，求王判决。王集二部，行黑白筹。宣令众曰，若乐旧律，可取黑筹，若乐新律，可取白筹。时取黑者，乃有万数。时取白者，只有百数。王以皆多，佛说好乐，不同，不得共处。学旧者多，从以为名为摩诃僧祗也。学新者少，而是上座，从上座为名，为他俾罗也。他俾罗部，我去世时，三百年中，因于诤故，复起萨婆多部。及犊子部，于犊子部，复生昙摩尉多别迦部、跋陀罗耶尼部、沙摩帝部、沙那利迦部。其萨婆多部，复生弥沙塞部、目犍罗优婆提舍起昙无屈多迦部、苏婆利师部。他俾罗部，复生迦叶维部、修多兰婆提那部。四百年中，更生僧迦兰提迦部、摩诃僧祗部。我灭度时，二百年中，因于异论。生起婆诃罗部、卢迦尉多罗部、拘拘罗部、婆收娄多柯部、钵蜡若帝婆耶那部。三百年中，因诸异学。于此五部，复生摩诃提婆部、质多罗部、末多利部。如是众多，久后流传，若是若非，唯余五部。各举所长，名其服色。摩诃僧祗部，勤学众经，宣讲真义，以处本处中，应著黄衣。昙无屈多迦部，通达理味，开导利益，丧发殊胜，应者赤色衣。萨婆多部，博通敏达，以导法化，应着阜衣。迦叶维部，精勤勇猛，摄护众生，应着木兰衣。弥沙塞部，禅思入微，究畅幽密，应着青衣。是故罗旬喻比丘分卫，不能得食。后以五种律衣，更互而着。便大得食。何以故是？其前世执性多悭，见沙门来急闭门户，云大人不在。见他布施欢喜，摄念发心，愿作沙门。是故今身，虽得出家，穷弊如此。我法出家，纯服瞥帛。及死人衣，因罗旬喻；故受种种衣也。舍利弗言，如来正法，云何少时分散。如是既失本味，云何奉持。佛言摩诃僧祗，其味纯正，其余部中，如被添甘露。诸天饮之，但饮甘露。弃于水去，人门饮之，水露俱进。或时消疾，或时结病，其读诵者，亦复如是。多智慧人，能取能舍。诸愚痴人，不能分别。舍利弗言，如来先云，若寒国土，听诸比丘。身着俗服，及覆头首。迦那比丘，行夫林聚落。值天大寒，岛兽死尽。村人与其俗衣，世尊令其忏悔。何耶？佛言，听着染色，置在衣里耳。舍利弗言，云何世尊，常言诸比丘，不得以钵布地，当擎以净物。若无净物，当以草叶木叶，君输何比丘，与其眷属，受日难王请，行净板擎钵，云何？世尊而骂之言，是恶魔行，非行法者。我言以清净物不受染，若净无者，乃用草木之叶，一用即弃。不得用不皮木肉，以其体中。本有胶故，若胶若漆，以受尘故。若已枯燥，本是有故，湿热更流故。舍利弗，白佛言，世尊，云何听诸比丘？受施王请，食及僧家常食，云何兰若提比丘，受无畏长者请食？如来骂云，是土木人，不应食人食也。佛言以破坏威仪。行食之时。但以眼视不以手授。外道梵志，尚知受取。况我第子，而不受食。何况于食一切诸物，不得不受。唯除生宝，及施女人，若作法者，犹应授与体上之衣。若贮金器，受则别施。舍利弗白佛言，云何世尊，说遮道法，不得饮酒。如葶苈子，是名破戒。开放逸门，云何迦兰陀，竹园精舍，有一比丘，疾病经年，危笃将死，时忧波离问言，汝须何药，我为汝觅。天上人间，乃至十方。是所应用，我皆为取。答曰，我所须药，是违毗尼。故我不觅，以至于此。宁尽身命，无容犯律。优波离言，汝药是何？答曰，师言须酒五升。优波离曰，若为病开，如来所许。为乞得酒，服已消差。差已怀惭，犹谓犯律。往至佛所，殷勤悔过。佛为说法，闻已欢喜。得罗汉道，佛言酒有多失。开放逸门，饮如葶苈子。犯罪已积，若沙病，若非先所断。舍利弗又白佛言，云何如来，常言不得杀众生，乃至蚁子。而以腊月八日，于舍卫国长水河边，与轮丽外道角术，先逼以神力，令随负处，其生惭羞，投水自尽。眼视沉没，而不拯救。不亦杀乎？方复告众，言输丽持此恶法，惑乱众生。前世善熟，灭此恶身。转生善见，不亦快乎？我诸弟子，当于此日，设清净浴，洗浣身垢。念除倒见，身若清净。
　　心亦清净，似结使人。无有慈悲，佛言大智。汝能为诸未通达者，问斯诚要。输丽外道，于无量世中。积飞邪见，誓障正法。往昔灯明佛时，我行菩萨道。过一村落；人多疠病。死者纵横，我采众药，随宜救济。皆得除愈。其中一人，名曰不戴，是梵志学，自负多能，不肯信服。临欲终时，方复求我。我语之云，汝先可治，与药不取。今将气尽，方复有求。如汝即时，非药能治，不戴曰，我今不能，复判优劣。愿未来世，共决胜负。我若负者，当杀身求生，为汝第子。汝若不如，为我走使。时我报云，善哉善哉，故今生此土，与我相值，临终善熟，共契所会。发言失据，耻其卷属。投水自害，身虽死亡。心发善故，生我法中。有胜进故，我不救也。舍利弗言，云何于训戒中，令弟子偏袒右肩，又为迦叶村人，说城喻经云，我诸弟子，当正被袈裟。俱覆两肩，勿露肌肉。使上下齐平，现福田相。行步庠序，又言勿现胸臆。于此二言，云何奉持？佛言，修供养时，应须偏袒。以便作事，作福田时，应覆两肩。现田文相。云何修供养？如见佛时，问讯师僧时，应随事相。若拂床，若扫地，若卷衣裳，若周正蔫席，若泥地作华，若挞高足下。若漉若移，种种供养，云何作福田时？国王诸食，入里乞食，坐禅诵经，巡行树下，人见端严有可观也。舍利弗复白佛言，世尊，八部鬼神，以何因缘，生于恶道，而常闻正法？佛言以二种业，一以恶故，生于恶道。二以善故，多受快乐又问善恶二异。可得同耶？佛言，亦可得耳。是以八部鬼神，皆曰人非人也。天神者，其文先身以车举舍宅饮食，供养三宝。父母贤胜之人，犹怀悭俭谄嫉妒者，故受天神身。如普光净胜天神等。虚空龙神者，修建德本广行，檀波罗密不依正念，急性好，故受人非人身。如摩尼光龙王等。夜义神者，好大布施，或先损害，后加饶益，随功胜负，故在天上，空中，地下。乾闼婆者，前生亦少恚，常好布施，以青莲自严，作众伎乐。今为此神，常为诸天奏诸伎乐。阿修罗神者，志强不随善友，所作净福。好逐幻伪之人，作诸邪福，傍于邪师，甚好布施，又乐观他斗讼，故受今身。迦娄罗神者，先修大舍，常有高心，以凌于物，故受今身。紧那罗神者，昔好劝人发菩提心，未正其志，逐诸邪行，故得今身。摩罗伽神者，布施护法，性好恚，故受今身。人非人等，皆由依附邪师。行谄恶道，以邪乱正，俱谓是道，以自建立。夫出世道者，不杂魔邪谄悦之语。谄悦之语，非出生死，是入恶道。谄悦邪人，所可言说，大观似道，细则铄，当依正法。及行正法者，当得佛法僧力，解脱无为，若依相似法，依行邪导师，击缚生死，永沦恶趣。是无知人，非求出世。八邪见网，邪导师者。虽读众经，以邪事业。矫制邪科，出邪谄法。诳惑凡人，以求敬仰。非人所知，说云我知。非人所得，说云我得。或人难曰，那知那得？答曰，空界天神，幽中知识。密以语我。或云某年某月，有利有害。递相开示，应防应救，此灭彼兴，我得汝失。如是欺诳，薄俗之人，不能深思。德本随逐邪末，失其正见，兴造邪业。生倾钱帛，死入恶道。拔舌吞铜，百千万岁。后作畜生，亦无量岁，复生为鬼，或在山林旷野，河海舍宅，益怀谄诳，无有休息。或迷谤行人，使失道径。或示语邪巫，言先亡形服。恐动百端，甚可恶贱。求人饮食，无有终极。值我弟子，心怀正直。不失正念者，闻即诃叱，终敢复为。若我弟子，心怀怯弱，易失心者，从其求免，逾得其便。千端万绪，求索无厌。如是之人，无丈夫相，为邪所动，死随恶趣，甚可悲念。舍利弗复白佛言，八部鬼神，依空为空神，依地为地神耶？佛言别有地神，如净华光等，过去世时，好修布施。多难满，嗜酒喜歌舞，故作此神。着纯白之衣，洁净无垢。舍利弗复白佛言，云何如来告天帝释，及四天大王，云我不久灭度。汝等各于方土，护持我法。我去世后，摩诃迦叶，宾头卢君，徒般，欢罗，罗，四大比丘，住不泥洹，流通我法。佛言，但像教之时，信根微薄。虽发信心，不能坚固，不能感致诸佛，弟子虽专到，累年不如。佛在世时，一念之善，其极慊至，无复二向。汝为信，随事厚薄，为现佛像僧像。若空中言，若作九明，乃至梦想，令其坚固，弥勒下生，听汝泥洹。舍利弗复白佛言，如来现世，二十年前，度诸弟子，无有常施，随有便施。自二十年后，施多定物，是义云何？佛言有长者子，名曰分若多罗，宿有善根，生婆罗门家。乐欲舍家，修无上道，随大目犍连，于巴连弗邑，天王精舍，求受具戒。目连语云，汝可七日七夜，悔汝先罪，皆使清净，无诸妨障者，我当为汝从僧。中乞分若多罗言，云何得知妨障已灭？云何得知，我受得戒？仰愿诸佛，加我威神，令我罪灭，得见得戒之相。佛告，汝但勤诚，诚至自见。分若白佛，谨奉尊教。恳慎日夜，到第五夕，于其空中，雨种种物，若巾若巾巴，若拂若帚，若刀若斧，若锥若铲，次第分别，随其目前。分若多罗，生欢喜心。生得果心，满七日已，具白目连。目连问我，我语之曰，是离尘相，佛割之物也。当以师，师其缘也。夫受戒者，随其力辨。可以为施，不限于此，不必备此。舍利弗复白佛言，世尊，有诸檀越，造僧伽蓝。厚置资给，供来世僧。有似出家僧，非时就典食。僧索食而食，与者食者。得何等罪？其本檀越，得何等福？佛言，非时食者，是破戒人。是犯盗人，非时与者，亦破戒人，亦犯盗人。盗檀越物，是不与取，非施主意，施主无福，以失物故，犹有发心。置立之善。舍利弗言，时受时食，食不尽。若非时复食，或有时受，至非时食，复得福不？佛言，时食净者，是即福田，是即出家，是即僧伽，是即天人良友，是即天人导师。其不净者，犹为破戒。是大劫盗，是即饿鬼，为罪窟宅。非时索者，以时非时，非时取与，是典食者，是名退道，是名恶魔，是名三恶道，是名破器，是癞病人，坏善果故，偷乞自活。是故诸婆罗门，不非时食，外道梵志，亦不邪食。况我弟子，知法行法，而当尔耶？凡如此者，非我弟子。是盗我法，利着无法人。盗名盗食，非法之人，盗与盗受，一团一撮，片监片酢，死堕焦肠地狱，吞热铁丸，从地狱出，生猪中，食诸不净，又生恶鸟，人怪其声，后生饿鬼，还伽蓝中，处都内，啖食粪秽，并百千万岁。更生人中，贫穷下贱，人所弃恶，所可言说，人不信用。不如盗一人物，其罪尚轻。割夺多人故，良福田故，断绝出世道故。舍利弗复白佛言，如来宗亲，多有出家，为自发心，为佛神力耶？佛言，诸释骄慢，着乐何能？愿乐持是，父王宣勒宗室，生二子者，一人随我。阿那律人，积善根深，乐正法，携率释子，跋提，难提，金毗罗难陀，跋难陀，阿难陀，提婆达多，优波离，澡浴清净，来至我所。欲求出家。时有上座，名毗罗荼，别度阿难，阿难陀；次一上座，名婆修罗，别度提婆达多，跋难陀。唯阿难修不忘禅，宿习总持。于少时中，得佛觉三昧。积百万川水，搅以为雨。雨水奔流，入于大海。阿难手从海中，取以分别。色味不杂，还置本源，无有漏失。文殊师利，白佛言，世尊舍利弗者，如来常言其于声闻中智慧第一，不谓小心，能问要义。佛言，其久种明悟，发扬我法。以篇尘刹，利众生故。云何如来说，父母恩大，不可不报。又言师僧之恩，不可称量，其谁为最？佛言，夫在家者，孝事父母。在于膝下，莫以报生长与之等，以生育恩深，故言大也。若从师学，开发知见，次恩大也。夫出家者，舍其父母生死之家，入法门中，受微妙法，师之力也。生长法身，出功德财，养智慧命，功莫大也。追其所生，乃次之耳。又言，当何名斯经？佛言，当名菩萨问喻，以广大故。又名舍利弗问。尔时四众，闻说是已，五十新学比丘，信根成立，法眼清净，旧德天人八部等，皆大欢喜，作礼而去。
永乐大典
卷之二万一千三十
卷之二万一千三十
　　三术律
　　《目连问戒律中五百轻重事经》一《佛说目连问戒律中五百轻重事经》：失译人名，今附东晋录。《五偏事品第一》：如是我闻。一时佛住王舍城，迦兰陀竹园。是时目连从坐而起，白佛言，世尊，我今欲有所问。唯愿世尊，为我演说。佛言，善哉，汝所问者，能大利益，无量众生，恣汝所问，目连白佛言，世尊，末世比丘，轻慢佛语，犯众学戒，杂用三宝物，当随何处？尔时佛告目连，谛听，谛听，当为汝说。若比丘无惭愧，轻慢佛语。犯众学戒，如四天王，寿五百岁，堕泥犁中，于人间数，九百千岁。犯波罗提提舍尼，如三十三天，寿千岁。堕泥犁中，于人间数，三亿六十千岁。犯波夜提，如夜摩天，寿二千岁。堕泥犁中，于人间数，二十亿千岁。犯偷兰遮，如来天，寿四千岁。随泥犁中，于人间数，五十亿六十千岁。犯僧伽婆尸沙，如不骄乐，天寿八千岁。堕泥犁中，于人间数，二百三十亿，四十千岁。犯波罗夷，如他化自在天寿，十六千岁。堕泥犁中，于人间数，五百二十一亿六十千岁。《问佛事品第二》：问佛，物先在一处，有比丘赍至余处作佛事，犯何事？答，犯弃一切佛物，都不得移动。若有事难，众僧尽去，当白众，若众听，得赍至余处无罪。问佛，物得买供养具不？答，得。问佛，物造堂与直可赁不？答，一切佛物得买，不得赁。问比丘作佛事，得佛奴牛驴马得借使不？答，若知本是佛物，不得不知。得以非法得故。问，僧地起塔，用佛物作篱，篱里可住不？答，若知而故入犯堕，不知不犯。若知故住，过三谏，犯决断。过四谏，转犯重。问，先佛堂坏，主人更出私财作堂用，故财施比捕，比丘可取不？答言，不得。问，僧地佛物，用作都篱。篱里先有并果菜，可食不？答，不得。若是檀越物作佛事，先要以果并菜，施僧得食，不要不得食。若买，五倍价。若知不买而食，计钱多少犯罪。问，欠负佛物，物云何偿？答，直偿本物。以佛不出入故，不加偿，虽尔故入地狱。昔佛泥洹后，一比丘精进聪明，有一婆罗门，见比丘精进聪明，持女施比丘，作比丘尼。比丘即受，其女妹好，比丘后生染意，作不净行，共生活。用佛法僧物，各一千万钱用衣食。而此比丘，极聪明，能说法，使人得四道果。自惟罪深重，便欲偿之。即诣沙法国乞，大得钱物，还欲偿之。道路山中，为七步蛇所螯。比丘知七步当死，云步里便向弟子言，何处偿物，遗还本国。言汝偿物已远，我住此待汝。弟子偿物讫，还报之。即起七步便死，堕阿鼻地狱中。初入温暖，未至大热。谓是温室，便举大声。经咒愿，狱中诸罪人鬼，闻经者，数千人得度。狱卒大，便举铁杖打之，即命终生三十三天。以此验之，佛法僧物，不可不偿。虽复受罪，故得时出矣。问，佛塔上扫得土，弃之有罪不？答，得弃，不得余用。问，佛物出与人取子息用，犯罪不？答，与佛物用体俱犯重，出入合子与佛，由故无福，以坏法身而为形故。问，佛图主，遣佛奴小儿给比丘，可使不？答不得使，以是佛物故。问，比丘要与佛作得食，佛食不？答，不得。比丘无客作之理，何况取佛物衣食用耶？问，白衣与佛作，得佛物，用此物作食请僧，僧得食不？答，不得食。问，佛事法事，得捉金银钱不？答，不得，捉，犯舍堕罪。问，人施牛驴马奴，造佛事法事，可受不？答，得受使用，但不得卖。亏刀军器，一不得受。问，人施佛屋宅未用，可寄住不？答，不得，便是佛物。问，续佛光明，书可灭不？答，不得。若灭犯堕，虽云佛无明暗，施者得福，故灭有罪。问，非佛屋佛像在中，可在前食卧不？答，得。若佛在世，犹于前食卧，况像不得。但卧须障，若有灯光明，不得足光中过住。若自有灯，得。问，上佛图佛塔佛墙远望，犯何等事？答，不知不犯。若必急难事，上亦不犯。知而上犯，舍堕。过三谏，犯决断。过四谏，故上犯弃。问，指物造佛经，更得他物，不用前物，得尔不？答，不得。以许便是。问，得买佛上缯作衣不？答，不得。问，形相佛像，犯何事？答，一切佛像，不问好恶，不得形相。甚众甚重，必不可为。问，人作佛像，鼻不作孔，后人得作不？答，不得。问，佛墙得持物倚不？答，不得。犯舍堕。昔有一比丘，入寺礼佛，有婆罗门知相，相比丘，有天子相。便语比丘，我有一女，嫁与比丘。比丘言，须我礼佛还。比丘便持锡杖，倚佛图墙，入寺礼佛已。还出。婆罗门便不复与语。比丘问故，与我女不？婆罗门言不与。婆罗门言，向见比丘有贵相，故与。今无复此相，是故不与。所以尔者，消其功德故。以是佛墙及塔壁，不可持物倚；既犯戒，又消其无量功德。问，佛物得作天人世人畜生像不？答，佛边得作。问，比丘度人，不知本末，后度知是佛奴，而不发遣，犯何事？答，知而度，犯重。若先不知之，便发遣。若不发遣，犯重。问，其人是大道不？答，非。问，自有私财，顾比丘作佛像，作者得取物不？答，不得。问，先上佛幡，得取用作佛事不？答，佛事得用，檀越不听不得。问，得通礼过去七佛不？答，得。以法身同故。问，若人先许佛三会，然后作一会。或三行香，三布施，得了不？答言，不得。自违言，有罪。问，比丘犯决断，得佛地中忏悔不？答，不得。问，久远故寺，都无垣障，不知佛地远近。若欲作者，云何得知齐畔？答，不知，当以意作齐畔。以不知故，增损无罪。问，佛物作鬼子母屋及作像，有罪不？答，同以佛物施人。问，佛塔前得礼比丘不？答，不得。犯舍堕。问，比丘卖佛像，有何罪？答，同卖父母。问，比丘自手断树掘地，作佛塔寺，及造形像，有福不？答，尚不免地狱受大罪苦。有何福耶？以故犯戒故。《问法事品第三》：问，高座说法，前人等俗服，可与说去不？答，听法说者，二俱犯众多。过三谏不改，犯突吉罗。问复过三谏，犯堕。复过三谏，犯决断。复过三谏，至弃。若使不谏，经三说戒转增。问，为说法者如法，余听者不如法，得说不？答，同上。问，请人说法，先高座一有帐盖，是供养佛物，得于下坐不？答，都不知不犯，知，不得。问，僧坐先寄佛在上，后可于上坐说法不？答，佛坐得先；是僧，坐不得。问，若人请比丘读经，及说法，施物，得受不？答，若有希望心受，犯舍堕。若无贪心受，不犯。若无衣钵受，不犯。问，僧中说法，高座一得备机，捉麈毛尾不？答，病得，备机捉麈毛尾，犯堕，非毛得。问，秘经及戒律，有事不？答，犯舍堕。问，师具着俗服，向说法得体不？答，得。不病，不得为说法。问，白衣头上有帽，得为说法不？答，除有病，必须覆头，余悉不得。问，经上有尘土草秽，得吹去不？答，不得。问，比丘得书经取物不？答，不得取。犯舍堕。问，经上有饭食，犯何事？答，有慢意。故为犯决断。不慢意，犯堕。问，戒律不用流落，可烧不？答，不得。不知有罪烧，舍堕；若知烧有罪故烧，犯决断；与方便破僧同，亦如烧父母。《结戒法品第四》：问，结界为云何？答，结界法，若山泽无人处，随意远近。若在城邑聚落，不得远结，亦不得夜结。结时，要须比丘在四角头立，不得使外人入。外人入，则戒不成。先结戒场，僧家白衣奴子，尽着界场上。然后视度四方。结界时，除四处一者聚落，二者聚落外。俗人田地，常作事处。三者若有阿练。若独处山泽，恐说戒羯磨时，有种种事难。不得求白众，求别结小界。众若听，可彼无五人众，当遣僧与结别界。此谓阿练。若坐处。四者受戒场，先结界文，均除结戒场，除是结界，以是其中。或先结大界，后结戒场，于中受戒。如插公所云，恐无所获。然云不知，同于取。别显通此路，可以侥幸。其人云，若有病比丘，不能得往僧中求索。别一屋中结界，僧亦应听。先解大界，与结别界讫。然后结大界，一切比丘不持衣。夜中得入中，有一住处有界。一比丘亦可。打犍槌，广说戒，先向四方僧忏悔。然后说，亦可三语。三语者，谓三说。问，结界得通佛地结不？答，不得于中受戒。若先不知法，已受得戒。师僧若知，故违，有罪。问，行船船上得结界不？答，得。若有沙弥白衣，驱著岸上，然后结界。若不驱出，当障隔著一处，然后结界。结界后，比丘夜不持衣，不得入中。问，大僧尽行，唯有沙弥在界，为得不？答，但有一清信士，界便不坏；况沙弥尽无一宿界坏。若僧尽去不远，亦不须解。问，贼来界里，杀比丘界，坏不？答不坏。问，一人三四人行道，或在白衣家，得结界不？不得。五人以上，得结界。问，结界得通流水池水结不？答，一切亭水，尽得分流。不得以不知齐畔故。问，结界后不打槌，界坏不？答，不坏。问，结界得通王路结界不？答，得当结界。时遣人，两头断行人，然后结界。问，无主地可得结界不？答，得，便如郁单曰法。问，先结界，后有大水，或掘坑长十五步，或复于中行欲，此界坏不？答，尽不坏。其人云，假使掘大坑，深广一由旬，界犹不坏。况小小坑耶？问，比丘得比丘尼界里宿不？答，得。亦不得失衣。但不得入其房内耳。问，僧结界竟，后来僧共住不？持衣失衣不？答，不失。当结时已，通三世僧故。问，僧不尽集，得结界不？答，若有事嘱授得，无事不得。问，一结界得几时？答，不限年数。若施主要增地，更结耳。问，先僧结界，不解而云。后来僧得于中结界不？答，得。问，结戒场时，要须集一切僧。为随意多少？答，五人以上，得以无大界，故众不集无犯。问，结界场要，须至场上，亦得遥始耶？答，要须全场上。乃得结耳。问，二众结界，得互相义结不？答，不得相义。得共通结耳。问，一界里得鸣二槌不？答，得。但不得二处说戒，及以羯磨种种僧事。唯得烧香饭食而已。问，大僧得与尼通结界不？答，得。《问岁坐事品第五》：问，夏中几日得结坐？答，从四月十六日，尽五月十五日。日日可结。此谓坐初。有事难不得结，或五三四日，乃至一月尽，不失前坐，此各三十日结坐。一日受岁后坐人，唯得一日结坐。过七月十五日有事难，日日可受岁。尽八月十五日，此各一日结坐。三十日受岁。问，结坐受七日法，为坐初受，为临行时受？答，若坐初受者好坐，初不受，亦可临行时受，夫受七日法，行不满十日，还后行，不复更受，计满七日，乃复更受。若虑忘，亦可日受。问，夏坐中不受床坐房舍十二物，得坐不？答，不须受。问，结坐而不坐，得岁不？答，若先不知坐法，受岁得。若知故违不得。问，都不结，不坐，受岁得不？答，若先不知有结，不知有坐法，受腊得。有结知便应向僧悔，若先知法，故违，不得。问，不结而坐得岁不？答，同上事。问，夏坐中得入流水，池水浴不？答，界内尽得，各受七日，行过水，亦得。问，夏中犯决断不悔，受岁得不？答，虽有罪得岁，所以尔者，故是比丘故。问，受岁不和合，得岁不？答，要先忏悔，然后受岁。若其人不悔，摈出得受。若不摈出众，当三谏过。三谏不受，犯决断。过四谏，犯重。若力能驱逼出界好，若其不出，当牢闭着一房中。然后受岁无若，以其非复比丘故。若恶人多，众所不敌。当避出界。若共受，不得岁。问，夏坐中，得为亡师造福不？答，得。但不得手自造事。问，夏中得捉扇拂不？答，一切毛不得捉。竹扇得。问，后坐人得七月十五日，受岁起去不？答，不得。若先不知，已受得岁。若知法故为，不得。若已和合，僧就受筹而已。若后坐人受岁，时前坐人亦尔。问，前二人同腊小者前坐，大者后坐。前坐者已受岁，后者未受。于一月中，何者应大？答，先大故大。计本日故。问，夏中不受七日法，暂小小出界故，得坐不？答，忏悔得。问，夏中一因缘，得三受七日不？答言，得。问，夏中不坐，或十人至十五人，欲寄寄住共受岁，得共住，共受岁不？答，若及后坐当结，若不及后坐，不得。此人若全不知有坐法，得容。若知有，故违不得。问，夏中坐若为三宝事，若疾病种种众难，得移坐不？答，得。坐当白众中，受三十九日法。三十九法已，有事便出界。三十九日法，三十九日满。得，还好。若不得，亦可彼处受岁，无犯。若坐初不受，临行时，亦得受。若坐已满三十九日者，事便出界。不须复受。若不还，亦得于彼处受岁。问，不结坐，或不受七日，已受腊，得不？答，不知法，已受得腊，不得夏。若已夏僧，一谏取好。过三谏不取，犯戾语，决断忏，还取得。当取时白众，然可得。问，比丘不受岁，犯何事？答，若一比丘不受岁，众谏使受。一谏至三受，好。若过三不受，犯决断。过四不受，非沙门，以不肯受法故。问，夏坐新受戒人，日中后结坐。得岁不？答，得。唯后夜不得。问，夏中坐，忘不受七日法，一出行，得坐不？答，忆即悔得。一坐中不过二三悔过，二三悔，不得岁。问，受岁时，若天雨，得屋下受岁不？答，得。问，既至，某方结坐。有碍不达，得进遥结坐不？答，不得。正可到彼结后坐。若道路有僧住处，便应就坐。住二三日，治房室，然后受三十九日。去若无僧住处，五人以上，共结界坐，然后坐。留一二人守界，满三十九日，乃可去。若后人不满三十九日去者，前去人不知，不失坐，后人失。问，一人至四人得白衣家结坐不？答，不得。五人以上得。问，一人静处，得结坐不？答，先有结界。二人以上，得。一人以不得，无人共受坐故。无界尽不得。若欲别坐，当更请僧结界坐，然后得。问，比丘夏坐中，得受请他施，及受他寄物，或经十日，至三月，得尔不？答，作不贪受，不限时节。问，夏坐中界内，作有为事，得应坐不？答，福事得，指授余不得。问，受夏坐文；云何房舍破当补治，为谓始坐，坐旋时耶？答，三月中，破即治。问，受岁时，尼来界内，求索受岁，应与受不？答，一尼以上得，一不得。所以尔者，以尼独出界，犯重故。《度人事品第六》：问，一人得度沙弥不？答，二人得。问，度沙弥得遥请和上不？答，不得。问，未满五腊度人，犯何事？其弟子为得戒不？答，若知非法而度，犯舍堕。过三谏不止，犯决断。若弟子不知是非法，得戒。若知，不得。问，比丘都不诵戒，又不知法，种种僧事，而多度人，或作三师，有所犯不？答，此人尚不应食人信施，况复度人。问，若人父母王法不听，比丘盗将去度，犯何事？答，犯重。若官人走奴，投比丘为道，比丘若知，而安上未度，亦犯重。问，若儿前出家，父母后出家，来投其儿，其儿得度不？答，得。问，犯戒比丘，得度人不？答，若犯重，无复度人之理。若犯决断，同上。未满五腊者，若犯余轻戒，要须忏悔，然后得度。问，白衣投一比丘欲出家，比丘即受，更为请和上戒师。所投比丘，故依师非？答，非师。若后从受法者，可为法师。若二随者，可为依止师。问，比丘多度弟子，或作二师，都不教戒，犯何事？答，犯舍堕。昔迦叶佛时，有比丘，度弟子不教戒，多作非法。命终生龙中，龙法七日，一受对时。火烧其身，肉尽骨在。寻后还，复则复烧，不能堪苦。便自思帷，我宿何罪，致如此苦耶？便观宿命，自见本作沙门，不持禁戒，师亦不教，便作毒念，其本师，念欲伤害。会后其师与五百人来，乘船渡海。龙便出水捉船，众人即问，汝是谁？答，我是龙。问，汝何以捉船？答，汝若下此比丘，放汝使去。问，此比丘何豫汝事？都不索余人，而独索此比丘者何？龙曰，本是我师，不教戒我。今受苦痛，是故索之，从人事不得止，便欲捉此比丘著水中。比丘曰，我自入水，不须见捉。即便投水丧命。以此验之，度人不可不教戒。《问受戒事品第七》：问，沙弥犯十戒，一二三不悔，受大戒得不？答，若忆而不悔，不得。都不忆，若不知法，受得。夫受戒法师，应问沙弥：汝不犯戒不？答若言犯，即教忏悔。若本师不问，坛上师应问。若都不问，师犯舍堕。问，以受大戒，得悔沙弥时所犯不？答，得忏悔法，同沙弥时悔法。问，沙弥坛上欲受大戒，或著俗服，脚着履屣，或衣钵不具，假借，当时为得戒不？答，唯俗服师不问不得。其余尽得，师僧犯舍堕。问，若有比丘不舍戒，作沙弥，或即大道人而更受戒不？答，不得。问，若不得戒，前所受戒，故在不？答，在。问，后师故是师不？答，非。问，多人受戒而并请一人为师？可得十人五人一时受戒不？答，无此理。问，沙弥更受大戒，请一比丘为大戒师，而此比丘不知羯磨法，及受戒法，更与请一人与受戒，以何当为师？答，与受戒者是师；无戒法与者，非师。问，坛上师僧，或着俗服，或犯禁戒，受戒者，得戒不？答，若受戒人知是非法，不得不知，得。问，受戒时，众僧不和合，或相打骂，为得戒不？答，若坛上僧和合，便得。不和，不得。问，受戒为有时节不？答，唯后夜不得，初夜中夜无灯烛，亦不得。要须相睹形色，乃得。问，受戒时，或值天雨，更移场屋下，受戒得戒不？答，若欲移戒场，当先解大界，更结界场，乃得受戒。不尔者不得。问，受戒时，或有事难，不得究竟。是大比丘不？答，但三羯磨讫，便是。问，受戒尽十三事后，诸戒师和上，不续教戒，得戒其不？答，若师不教诫，至十五日说戒，专心听受，便是具足。问，受戒三衣不具，有持衣直，或染不染，或裁不裁，得当衣不？答，尽不得。问，受戒时，众僧难得限齐，几僧得受大戒？答，除三师，五僧以上得。问，沙弥曾诈称为大道人，受大比丘礼。后得受大戒不？答，不得。问，沙弥辞师行，事难不得还。辄于彼处，请依上师受戒，得戒不？答，得戒。问，若比丘诱他沙弥，将至异众，与受大戒，犯何事？彼众知，应听不？答，若其师有非法事，沙弥及将去者，无罪。若无非法，将去者，犯重。坛上师僧犯舍堕。昔有一长老比丘，唯有一沙弥瞻视。有一比丘，辄诱将沙弥去。此老比丘，无人看视，不久命终。因此制戒：不得诱他沙弥，诱他沙弥犯重。若有一比丘，见他沙弥瞻视老病人，教使舍去。沙弥若去，此比丘犯重。《受施事品第八》：问，比丘受檀越，请四事供养。所受物，得分施人不？答，得。问，以受四事长请，小小缘事出行，得食外食，得服外药不？答，施主听得。问，他人欲施比丘物，先问比丘有无。比丘实自有，以贪心欺彼，言无。他即施物，犯何事？答，贪取，犯舍堕。妄语，犯堕。问，若众僧食偏与上座，上座得食不？答，上座贪心，犯舍堕。问，比丘不病，称有患苦，求索好食，既得食之，犯何事？答，犯重。问，不着三衣受食，犯何事？答，犯舍堕。问，檀越适请二人三人，须众唱不？答，须唱。问，大比丘羯磨分物时，尼来界内，应得分不？答，应得。问，有人寄物，施一处僧物，至后更有比丘来，分时在坐，应得分不？答，打槌应得。又打，不得。问，比丘行道中，妇人施物，得受不？答，亲里若相识，得取。问，比丘行道中，比丘尼施物，得受不？答，施僧得。受非众不得。问，供僧斋米，僧去，斋主得供后人，得食不？答。打槌得食，若不打，食一饱。犯弃。问，四月八日物，七月十五日本僧已去，寺主取与后僧，后僧分取者，犯何事？答，打槌，现在僧共分无罪。若不打槌，分者，犯盗。问，白衣有贯物，本道人去，与后人。后人得受不？答，应取。问，主人本道人，当来不？答言，永不来，咒愿取。若言或来，不得取。取犯舍堕。知取犯弃，是僧物故犯。问，比丘治生得物，施比丘衣食，得爱不？答，取衣犯舍堕。穷厄无食处，彼使白衣作可食。治生道人若白无言，此物非我物，是使人物，若尔可食；若主不白，众食犯堕。二三人亦可白，若道人施他人，他人言是我物，可食。问，比丘得出物不？答，不得。犯舍堕。问，长受百日请中，问得受他一食二食不？答。施主听得，不听不得。问，比丘食，或含一口饮吐之。取一抟饭弃之，犯事不？答，犯舍堕。问，乞食，长得与人不？答，先无贪心取长得，施众生。若无众生，与着树头。有众生啖好，若无，明日还自受水取食，不得弃以信施重故，所以还得自取者。以更无主敌。如郁单曰取食法。问，主人殷勤，得长受请不？答，若其处得，行道，无难无短乏，得往。问，主人请食，得遣人代不？若主人意无在，得。若主人嫌，代去，犯舍堕。问，鬼子母食可食不？答，咒愿，然后可食。问，主人施比丘牛马奴供食，直得取不？答，得取用。不得卖。亏刀一切凶器仗，皆不得受。问，人自出物供斋，斋竟去，余物后僧来得食不？答，打槌得。不打，犯盗。问，比丘共盘食，他分，犯何事？答，若问听，无罪；不听，取食，犯堕。若不问，亦犯堕。所以不犯者，以共仰手故受。问，比丘乞前人问好，比丘非答，是得物至犯何事？答，实好言好，犯堕，不好言好，犯弃。问，比丘一切长物施人言，我后须还自取得尔不？答，得。与可信者，然后更语一人。我物施某比丘，若取还，语不得辄取。《疾病事品第九》：问，比丘病，得离钵食不？答，重病得，小病不得。问，比丘疾病，三衣不持，犯何事？答，大因无所识知，得。有觉知，不得。问，看病人不语病者，私用钱与他病人，作食汤药，犯何事？答，若用五钱，犯弃。若后语，病者欢喜，不犯。若病人恚，不偿，犯弃。问，为病故，主人日供一百钱，五十便足。余者得与余病者作食不？答，病者自与，便得。问，病比丘无人看，比丘得与作食不？答，山野无人处，日中不得往还，得作七日。先净薪米，受取得作。问，病人须酒一升二升下药，可与不？答，若师言必瘥，得。和药服，不得空服。问，比丘病得服服气不？答，不得。同外道故。问，比丘肿病，得使人唾咒不？答，得。问，比丘病因，或阙衣钵施众，或卖用作福德，犯何事？答，若更得弊故，即受得。无有犯舍堕。《死亡事品第十》：问，亡比丘物，都不打槌，不羯磨而分，犯何事？答，界里一人以上，尽得打槌羯磨。若不羯磨而打槌；亦不羯磨，尽犯弃。所以尔者，亡比丘物，尽属四方僧故，不得辄分。若外五人以上，得羯磨分，不打槌，以无界故。四人以下，不得羯磨分，若分，犯弃。当赍诣僧中，若自取赍去至异众，初入界不犯，出则犯弃。如是后至余众，一出界，一犯弃。弟子持师物去，亦尔。问，比丘亡，弟子不持师物，与众辄自分处，供养僧，僧可食不？答，其弟子先知法者有罪。僧不打槌不羯磨而食，犯舍堕。问，若师亡，僧羯磨分物，弟子应得分不？答，应得。即是僧故。问，师亡更无余僧，唯有弟子。或五戒，十戒得，羯磨分此物不？答，即是僧，故得分。但打槌羯磨，不打不羯磨，不得。问，病者无常，供病余物，后人得与余病者不？答，此是僧物，不得辄与。直五钱，犯弃。问，师徒父母兄弟死，得哭不？答，不得。一举声，犯舍堕。可小小泣涕而已。问，或比丘死时在，羯磨时不在；或死时不在，羯磨时在，各应得分不？答，及羯磨尽得；死时在，羯磨时不在，不得。问，比丘死后，人与买棺木衣服葬埋，与者犯何事？答曰，白僧与泥洹僧，僧祗支自覆自余，应入僧师物，一切不得埋。埋过五钱，犯弃。若弟子私物，得亡者。知法已得，分处，分者无罪。问，父母诸亲死，比丘与办衣棺木埋不？答，不得。若父母亡日，若病，无人供养，乞食与半。若自龙绳线，不得与食，犯舍堕。与衣，犯舍堕。况复棺木葬埋耶？问，病者无常，衣钵先与看病者，竟不羯磨，看病者，卖为饭僧，得食不？答，众未得羯磨食，众犯舍堕。若看病者，不知法，已作羯磨，得食。若未作，众当语法。问，比丘借人物，前人死。得还自取不？答，一切不得自取。取犯突言罗。白众，众还得取。众不还，犯突言罗。若众不与强取，犯舍堕。问，比丘得与亡师起塔不？答，自物得。用师物作，不得。问，比丘得向师冢礼不？答，得。难曰；生是我师，已死，尚非比丘，唯枯骨而已，何由向礼？答，若佛在世，应供养恭敬。泥洹后，亦是枯骨。何以供养耶？师生以法益人，后亦应恭敬礼拜。有何过也。问，分物时羯磨已讫，更有僧来得分不？答，若羯磨讫，不与无咎。若及后羯磨，犹故得分。
　　《问三衣事品第十一》：问三衣事，浣要须舍不？答，须舍。若不舍，犯舍堕。当施与人还，乃得更受。问，三衣尽得条成不？答，大衣得，中衣小衣不得。问，小衣得着烧香上讲不？答，无中衣得。若不近身体净洁亦得。问，浣衣出帛，得用米粘不？答，不得，犯舍堕。日日从沙弥白衣受，乃得着。问，三衣应施里不？答，里施，不施亦得。问，大衣得着上讲礼拜不？答，无中衣得。问，三衣得用生绢作不？答，一切生绢衣，不见身者得着。问，比丘忿，自坏衣锡杖，犯何事？答，恼自坏三衣钵，犯舍堕。坏锡杖，犯舍堕。坏他物，计钱犯事。问，三衣得借人不？答，不得。出界经宿，若同界内，得不限日数。问，入聚落中，不被大衣，犯何事？答，着肩上示不犯，若僧使，或为病人持去，不犯。问，三衣破补便得受，须复施他人耶？答，破容猫子脚，便应施人。人还乃得补受，若先补，后施人亦得。《钵事品第十二》：问，钵云何失？答，若缘缺，若穿穴，若裂，若油不舍，尽是失。缘缺穿穴，不可复持。袭者，缀已，施人。人还，更受油。不舍亦尔。若弃出界，经宿不失。问，钵得令覆着壁上不？答，若巾里，得。合净处着。若囊，或悬壁好。不得覆着壁上。昔六群比丘，覆钵壁上，堕地即破。佛目此，制戒，自今已后，不得覆钵壁上。覆钵壁上者，犯舍堕。地者，犯舍堕。问比丘早起，得用钵食不？用有何咎耶？答，一切食皆应用钵。若一日都不用钵，犯堕。问，比丘食饭欲尽，得侧钵括取饭不？答，得。问，食后已讫，更啖余果。手得离钵不？答，得。若食未讫，亦得暂离。问，比丘食钵要当擎，得放地不？答，要当擎。若放地，亦不犯戒。问，比丘以器盛饭，停着钵中，得互用钵食不？答，不得，犯舍堕。问，钵得炊作食不？答，不得。炊，犯舍堕。《问杂事品第十三》：问，比丘或被劫盗，物未出界。主见本物，不知诸物，得取不？答，得取，即取即用。九十事中，宝相似者，当先作念。若有人认者，不得取。无论者，白农得取。若无众，作界内物取，不以为己取物。问，众僧打槌，食而限，好僧来不与食，犯何事？答，便是失利。得突吉罗。问，先比丘教化，作百人斋，长一人以上，应受不？教化比丘，有犯不？答，打槌食，应受教化者。无犯。所以尔者，打槌谓僧多过失。槌法要，作意请四方僧，僧来若多若少，一切分财饮食，其于无咎。问，比丘教化，白不供养众僧。若有外人来乞索，得与一升五升不？答，不得。若知非法，故与。过五钱，犯弃。若白众，听得。问，主人供养诸僧，长请一日百钱，用五十自供，残者得余用不？答，打槌得。若无衣钵，不打槌，众和合，得减用。若自损，施客僧最善。问，主人请比丘一日，供十日食。残用作五三日好食，犯何事？答，不犯。但不得更索。索犯舍堕。若不满十日去，亦犯舍堕。问，主人请供十日食，自裁作一月食得不？答，打槌，得。若不打槌，僧有出去者，若不施后人食，后人食已分尽。食他分一饱，犯弃。不饱，犯舍堕。问，父母兄弟破坏，得乞物赎不？答，得。但不得称己。须乞父母兄弟，得。若用讫有长。不得自入，还属所赎者。若语听用。犯堕。不听用而用，犯弃。问，至酤酒家得乞财不？无事得坐语不？答，酤酒门，一切不得入。若入，犯堕。更有余门得入，若请比丘会，当问能受一日戒不？若言能与受，得住。若不受，但能一日不酤酒，得住。屠家亦尔。问，劝人饮酒，犯何事？答，强劝不饮，犯突吉罗。若饮，犯堕。问，道人寄白衣物，此人过期不来，与余比丘得取不？答，不得取。若活是有主物，若死是僧物。问，比丘暮得捉火行不？答曰，冬得。夏然烛亦得。若把火犯堕。问，本物直一匹，因行至他方，卖得五三匹，可取不？答，不得。犯舍堕。问，一切戏负他物不偿，犯何事？答，戏取物及与尽，犯舍堕。问，比丘尝食，得食不？答，不得。知而食，犯舍堕。前尝食人，亦犯堕。若不即忏，其罪日增。昔有一执事比丘，恒知处分。当作饮食，常手拄器，言取是用。是日，日常尔不忏。命终后，堕饿鬼中。有一比丘无着，于夜上厕，闻呻唤声，问，汝是谁？答，我。言是饿鬼。问，本作何行，堕饿鬼中？答，于此寺中为僧。执事问：汝本精进，何由堕饿鬼中？答，不净食，与众僧无着。问，云何不净？答，众僧有种种盆器，器盛食。见以指拄器教取，是月是物，犯堕。三说诫，不悔。转至重。以是故堕饿鬼中。两手擘胸，裂皮破内。抟喉吹。问，何以擘胸？答，虫啖身痛故。问，何以抟喉吹？以口中虫故。复问，何以呻唤？答，饿极欲死故。问，欲食何物？答，意欲食粪，而不能得。问，何故不得？答，以诸饿鬼推排，不能前，无着，言我知奈何？鬼言，愿众僧见为咒头。答可。尔无着即还，向众说彼人堕饿鬼，众僧问，本行精进，何堕恶趣？答，本以不净食与僧，而不悔故。愿与咒愿，使得食粪，不复呻唤。以是证，故知大比丘不得手造饮食，及住触僧器物。若非僧器手受，得行与僧无犯。问，师令弟子贩卖，作诸非法，得远离师不？答，得舍去。有四因缘应住。一者与法与食，不与衣钵应住。二者与法与衣钵，不与食应住。三者与法衣钵，与食应住。四者与法不与衣钵。不与食，应住。若师都不与法，不与衣钵食，应云。问，夫净，何者须净？净有几事？答，叶菜须刀手火净，唯谷米须火净。果已净，子无苦。问，礼拜得着靴鞋履不？答，净者得。问，尽作华，卖得物，犯何事？答，犯舍堕。问，比丘教他贩卖，犯何事？答，犯舍堕。问，比丘畜奴牛驴马，犯何事？答，犯舍堕，不悔转增。问，比丘授人为道未度，得食僧食不？答，白僧，得，不白，犯堕。问，为僧乞食道路，己身得食不？答，若去时，先白僧，僧听好。若不白，还白听亦好。若不听，还偿。若不偿，犯重。问，若他人持食具，寄屋中经宿，有犯不？答，不犯。问，续明油一升二升，得著自房中不？答，得。问，药酒得著自房中不？答，病得，七日。问，都不用杨枝，有犯不？答，犯舍堕。问，未晓得，用杨枝不？答，明星出后得用。问，中食后口得用杨枝不？答，得用。若不用，纯灰皂荚汁，都不用，犯堕。过中亦犯堕。中后除药，一切草本有形之味，不得入口，犯舍堕。问，若无杨枝，口得用一切余木不？答，尽得。问，贫乏得入市乞不？答，中前得，中后不得。亦不得乞钱。若欲乞钱，当将一白衣沙弥，亦不得。问，人捉比丘卖得走不？答，初时得。经主不得。问，比丘戏得物，得作食，请比丘得食不？答，不得，犯舍堕。问，比丘尼不精进，可勤罢道不？答，无此理。问，合药施人而不知裁节，服者死，犯何事？答，好心与，无犯。恶心与，犯重。问，比丘或十腊五腊，竟不诵戒。犯何事？答，若不诵戒，食人信施，日日犯盗。若先不知，犹得忏悔。问，一切鬼神屋，可寄宿不？答，在路得宿，有触扰意住，犯堕。问，比丘啖生肉，犯何事？答，犯堕。问，二男行欲不竟，犯何事？答，犯决断。问，二男欲口戏，拟便止，犯何事？答，犯堕。成者犯决断。问，床席他人于上行欲，其处可住不？答，见处净，洗可住。问，以唱僧跋，上座未食，下座先食，犯何事？答，闻唱便食，不犯。问，比丘不具六物，犯何事？答，不乞作，犯舍堕。若乞不能得，不犯。问，比丘大寒得通衣卧不？答，著衣得。问，比丘自称贵姓，及持戒，强力乞得，犯何事？答，犯舍堕。问，姊妹有肿病，或有痛处，比丘手按此处可治，犯何事？答，若起心，犯决断。不起，犯舍堕。问，妹姊无儿息，语比丘，教我方术，比丘即教，犯何事？答，犯决断。问，寄比丘物与人，竟不与，犯何事？答，自取不过犯。重著故坏，还计直轻重。问，聚落中都不著衣，犯何事？答，犯舍堕。问，比丘啼，犯何事？答，苦聚落众中一作，犯舍堕。三谏不休，犯决断。问，聚落中，持弓刀看，犯何事？答，先不知法，无犯。知，突吉罗罪。问，比丘骑乘，犯何事？雄者一住犯过。三谏不止，犯决断。雌者一载犯决断。问，聚落中比丘，看白衣斗，犯何事？答，犯舍堕。问，比丘暂捉棋子五本而戏，犯何事？答，犯堕。问，聚落中三岁小儿抱鸣口，犯何事？答，犯堕。问，聚落中，合白衣相扑，犯何事？答，犯突吉罗。问，聚落中看白衣合畜生犯何事？答，知非法，故看，犯舍堕；不知不犯；内起淫心，口有染污言，犯决断。问，比丘食不足，得嘱未具戒者不？答，得唯除婆罗门。问，山中旷野中，见一无主器物，可取用不？答，得用。要须语王。若王家之人，若语余人，得用。不得持去，犯舍堕。问，道人作医，得取物不？答，若慈心持得，作恶心不得。无衣钵，前人与，得取。若有衣钵，前人强与，为福事，得取。若人不与，亦不得，为福乞，犯舍堕。问，食巾或小，多酱菜，饭羹堕上，要须浣不？答，不污亦须日浣。若有沙弥白衣付之，日从受，不犯。若已付著室中，无苦。若不付，有不浣，犯舍堕。问，比丘私房小小，出不闭户。有犯不？答，犯舍堕。问，比丘私房内，拍手笑，犯何事？答，犯舍堕。问，比丘得踯过小水小坑不？答，不得。犯堕。昔有一优婆塞，请一比丘，欲与作一领好衣。比丘即随去。中道有一小水，比丘便踯度，此优婆塞便嫌，心念：我谓是好比丘，欲与一领好衣。而更跳踯沟坑，我归当与半领衣。此是无著，知其人念。前行见水，复故踯过。贤者复念，我归当与一张粗。前行见水，复踯过。贤者复念，我当归与一顿食。无苦复知其念，前行见水，便举衣涉渡。贤者问，比丘何以不踯渡？比丘言，卿前与我一领衣，已一掷过水，正得半领。复一踯，正得一张粗。复一踯，正得一顿食。我今所不踯者，恐复失食。贤者乃知，是得道人。便向忏悔，将归大供养。以此验之，知比丘不得踯过坑水。问，比丘走犯何事？答，犯堕。有急事不犯。问，有人出家之后，还来盗本家物，犯何事？犯弃。所以尔者，初出家时，一切尽舍。非已物故。问，比丘本在俗时，共父母兄弟藏物，出家后家人尽死。比丘还自来取物，犯何事？答，若自取，犯弃。若有所亲白衣。可说便取作福，应分半与官。所以尔者，此物无主，应属官，不得全取。取犯重。问，师更受戒小弟子，弟子得不腊下戒，及在下，行不？若不下，得为作礼不？答，都无此理。问，比丘行他田地中。或有苗，或无苗，有事不？答，有苗，犯堕。急事，不犯。无苗，尽得。问，大悔人已发露，或五三日，或有难。众僧分散，罪得决不？答，更求众，乃决。问，王者问比丘吉凶事，比丘为说，然后供养，犯何事？答，若得食，犯堕。得衣，犯舍堕。若说征伐，得供养，犯重。问，比丘有缘事，俗田行不？答，得。问，比丘未满五腊，不依止，犯何事？答，不依止，师若饮水食饭，日日犯盗。若先不知法，犹得忏悔。问，若比丘或十腊不诵戒？答，同上依止。问，比丘市卖自誉已物，过价前人，信贵买，犯何事？答，犯盗。问，比丘行迥路，有食无人受，云何得食？答，正得舒一手下，向一捉食便止。过，犯舍堕。问，比丘船行水？奔不得下。得水中便利不？答，得。问，比丘书经竹木上，诵讫拭去，犯事不？答，犯舍堕。问，未满五腊，得并入诵律不？答，不得。为可粗教诫而已。若诵，犯舍堕。大戒不？灭沙弥戒故，是沙弥非？答非。问，比丘昼眠，犯何事？答，开户不得，犯堕。问，比丘得倚壁伏地不？答，私房得，众中不得，犯堕。问，比丘舍内，都不著三衣，犯何事？答，坐禅诵经，不著犯堕。问，比丘行道，著泥洹，僧得击脚不？答，大寒得。问，比丘畜漆器，犯何事？答，漆木器尽不得用，犯堕。问，比丘已食手；或搪饮食污手，更得受食不？答，得。问，比丘至上房中，不坐辄坐，犯何事？答，犯堕。问，比丘旋塔，或比丘尼，优婆夷，随后从，有犯不？答，若有优婆塞，不犯。问，比丘生菜已净有根，得食不？答，得。问，弟子远行寄师物，或师寄弟子，过期不还，或经年岁，可取用不？答，若去时无言，不得用。若知在，是有主物。若死，是四方僧物。问，比丘教白衣不祭一切亡人，为是理不？答，非。假使父母不食，敬心供养，亦得其福。问，众中得共师并坐不？答，不接，得共盘食。问，比丘不褰三衣礼佛，犯何事？答，众多。问，比丘得手，自合药不？答，被净草得。问，比丘休道意，已著俗服，经时向其尊礼拜，然后来投众，求复常位，为应听不？答，若不舍戒者，应听。问，比丘知其父母兄弟，破落属人，而不购赎，有罪不？答，若为行道，不赎无罪。问，若人白僧，称言圣众。得然可不？答，不得然可。问，若人持物施僧，言施圣众，应受不？答，若不言，得分得取。以众通有俗故。问，行道过水，使人负渡，犯何事？答，若不老病，犯堕。问，众僧家奴，比丘得小小倩使不？答，小小取与得，大事不得。问，比丘养爪甲长，犯何事？答，犯堕。问，上座比丘未浴，下坐于前浴，有犯不？答，犯堕。问，比丘器中，忽有异物。或复弊故，不知谁许可取用，不复可弃不？答，与僧不得私用。问，有一住处，多去来僧。所有道亡，或是神，或是弊衣，永无取用者，可取不？答，与众僧。众僧停一月一岁后得用。若后主来僧物偿，若是贵珍宝众，后不能偿者，勿用。问，比丘有知旧白衣来造己，得语上座，维那持僧食与不？答，僧先令得，不令不得。问，比丘舍道还俗后更出家。前师故是师非？答，非是。问，临坛诸师，僧可呼言师不？答，无此理。不从受法者，尽不得为师。问，一切师，得呼为和上不？称为弟子不？答，不得。正可敬重，如俗中之尊。
永乐大典
卷之二万一千三十一
卷之二万一千三十一
　　三术律
　　《目连问戒律中五百轻重事经》二《三自归事品第十四》：问，三自归趣得人受，复有不应受者？答，除五逆罪，得。问，三自归，斯行何事？答，身口意，不行邪事，及不随邪见师。问，云何犯三归？答，好邪见，随外道师。问，若犯三自归，云何悔？答，向本师悔。若无本师，向余比丘亦得。问，若不能持，得还不？答，得。问，若还，还云何？向本师。若一比丘言，我从今日已后，不复能归佛法。归比丘僧。如是三说，若不满三，故成就三归。问，或人受三自归，乃悔宿命恶逆，为是理非？答，无此理。问，三归正得从一人受，复得从三人，各得受一归不？答，不得。问，受三归，法要终身，复何得一年半年，十日五日不？答，随意多少。问，若从师，受一年半年，自归。日满后故是师非？答，一从受法，终身是师。问，三自归，得但受一二归不？答，不得。问，受三师现前无师，得逢从文受不？答，不得。问，先受三归，犯不悔，得更受不？答，不得。要当悔。若欲，当受舍先所受。若不舍，更受者不得。《五戒事品第十五》：问，不受三归，得受五戒不？答，不得。问，若受三归，犯而不悔者，得受五戒不？答，不得。问，受五戒，法可得。但受五日，十日，一年，二年不？答，随意多少。问，受五戒不悔，得更受不？答，不舍，不得更受。不悔，亦不得舍。问，五戒尽得悔不？答，若杀人，淫其所尊，及比丘尼，盗三尊财者，不得悔。余得悔。问，五戒若不能持，得中还不？答，得还。若欲都还五戒者，令三自归。还言从今日佛非我尊，我非佛弟子，如是至三法亦尔。若还一二三四者，但言我从今日，不能复持某戒，如是至三。若不满三戒，犹成就。问，五戒可从五师各一戒不？答，得。问，既受五戒，遍所重可，但分还一二不？答，得。问，五戒可，但受一二三不？答，得，随意多少。问，比丘犯重戒，或犯酒戒，得不？答，不得。问，颇有八戒，白衣不？答，无，唯有八关斋。《十戒事品第十六》：问，不受五戒，得受十戒不？答，若先三自归，得以十戒。中即有五戒，亦不复受。问，犯五戒不悔，得受十戒不？答，不得。若先不知悔，已受而不悔，不得。问，若师犯重戒，从受十戒，得不？答，不得。问，若犯重戒，从受十戒，得不？答，不得。问，沙弥犯十戒，尽得悔不？答，同上五戒。《问沙弥品第十七》：问，悔须众不？答，不须众。但向本师得了。若现在无师，向余一比丘亦得。问，沙弥半月一说戒不？答，无此理。所以尔者，以沙弥戒不成，俗人然终已可说，须十五日一集。问，沙弥犯戒，得还向沙弥悔不？答，不得。问，沙弥得著俗服不？答，不得。问，师有种种违法事，沙弥得更求师不？答，得。问，沙弥叛师，以白衣师，以白衣师综习俗，竟不舍。或经年月，还来投师，故是沙弥，非但悔过而已。不须更受戒耶？答，故是沙弥，但向师忏。本不舍戒，不得更受。受亦不得戒。问，沙弥为贼所抄，经历年月，或转经主得逃不？答，转经主不得。问，沙弥犯禁，师僧已摈谢，得更出家不？答，若不舍戒，故是沙弥，可忏而已。问，白衣时，从沙弥受五戒，然后出家，受大戒，本师故是沙弥，得呼为师不？答，得呼为师，但不得为礼。沙弥应作礼。白衣时从尼受五戒，然后出家，亦尔。问，比丘贪资之物，其罪甚重。昔有一比丘，贪著一铜铙，死后作饿鬼。众分物竟，便来现其身，绝大，如纯黑云。诸比丘惊怪，此是何物？众中有得道者，言是死比丘。贪著铙故，堕饿鬼中。今故贪惜，来欲索之。诸比丘即以铙还，既得便捉舌舔，放地而去。诸比丘还取之，而绝臭不可近。复使人更铸作器，犹臭不可用。以此验之，知贪为大患。比丘贪著衣服，乃有自焚之酷。昔有一比丘，喜作衣，昼夜梁著。得病困笃，自知当死。便举头视衣，内起毒想，言我死后，谁敢著我此服者，不久便命终。作化生蛇，还来缠衣。众与死比丘出，烧葬讫。遣人往取衣物，见蛇缠衣，近胭吐毒不敢近。即还白众，具说所见。诸比丘便共往看之，都无敢近者。有一比丘得道，便入四等观。四等观，毒不中，便往近之。语言：“此本是汝衣，今非汝有，何以护之？”便即舍去，不远，入一草。毒火出，然草还自烧身。命终，即入地狱。地狱一日之中，三过被烧，皆由贪害。《岁坐竟忏悔文》：若僧听多萨阿竭所受岁坐，比丘应尔。我从岁始至今岁竟，六月中，多所达失。韦失者，戒事除二鼻贰事余不除。是世尊集和僧所教敕。今我是思念，共诸君发露陈说，所违失事，君各忍受。我若九十日无世尊定，无世尊智，无世尊戒，故多犯。无世尊智，无世尊戒，故犯。无世尊戒，故犯。无世尊智，故多失教事。无世尊定，故多犯乱意。或念欲法，不行欲事。或念盗法，不行盗事。或念杀法，不行杀事。或念欺法，不行欺事。或念僧伽婆尸沙法，不行僧伽婆尸沙事。此九十日中所犯事，通成仪。问，白衣欲出家，比丘即受更为请师不？故是师非？答，非师若从受法者，可为师。若依随者，可为依止师。问，若有比丘不舍作沙弥戒，即大道人而更受戒，为僧不？答，得。问，若不得戒，前所受戒，故在不？答，在。问，后师是非？答，非。问，多人受戒，而并诸一人为师，可得十人五人一时受不？答，无此理。问，沙弥受大戒，请一比丘为大戒师。而此比丘不知羯磨，及受戒法，受转请一人与受，以何者为师？答，与戒者为师。是无法，非师。授立戒比丘唯得，授婆罗门于余者，尼授比丘不得。问，中问事，问者犯僧残，问一切所有王者，不全施得不？答，王者，不嫌便得。问，见人行欲不呵，纪事不？答，前人可谏不谏，犯舍堕。若不可谏，向一比丘好发露。问，比丘先犯事，更受戒，得共住不？答，犯重。不得更受戒。决断讲过得。更作不悔，亦不得。况得，共住。问，有急事，比丘持亏箭上船。可随去不？答，主犯重。寄载犯舍堕。问，比丘官逼作非法，犯何事，不得作？问，二男共戏便止，犯何事？答，成犯决断。问，比丘盗听二男行欲，犯何事？答，无欲心听。犯舍堕。有欲心听，身不失，犯突言罗。问，比丘病不能行，得乘车马不？答，雄者尽得，雌者无想，犯舍堕。有想，犯决断。不知是雌，无罪。问，比丘嫌经不好，卖去更作好者，犯何事？答，卖经如卖父母，罪同。问，二男捅力，犯何事？答，犯堕。问，畜生行欲，比丘验令，令别离，犯何事？答，犯舍堕。问，著小衣行，留大衣，得受人施不？答，言得。问，比丘夏中得受僧物不？答，若施僧物，即应分，不得停。问，比丘有好知家，结事委任之，更异比丘从乞得物，犯何事？答，观主人意恶，不得，犯舍堕。知主意好，得取。问，鸠雀于人舍内作窠，比丘破，或塞鼠孔，犯何事？答，鸠雀未有子，得去。有子，不得。鼠穴唯有一孔，不得塞。若有内外孔，得塞内者。问，比丘得与师及同学，得作书不？答，在他方，情通异国，不得。问，人出家，王法父母不听，为得戒不？答，不得。时目连从座而起，白佛言，世尊，快说昆尼，于如来灭度后，谁受持，如是昆尼？佛言，目连，思学昆尼者，当知是人，能修行如是昆尼。佛告目连，吾灭度后，若有比丘比丘尼，诽谤如是昆尼者，当知是人，是魔朋侣，非吾弟子。如是人辈，世世学道不成，不出三界。吾今怜愍，诸众生辈。是时，目连闻佛所说，欢喜奉行。《佛说优婆塞五戒相经》：宋天竺三藏求那跋摩译。梵语求那跋摩，华言功德铠，宾王之少子。《杀戒第一》：闻如是。一时，佛在迦维罗卫国。尔时净饭王来诣佛所，头面礼足，合掌恭敬，而白佛言，欲所请求，以自济度，唯愿世尊，哀训我志。佛言，可得之愿，随王所求。王白，佛言世尊，已为比丘，比丘尼，沙弥，沙弥尼，制戒轻重，唯愿如来。亦为我等优婆塞，分别五戒，可悔不可悔者，今识戒相，使无疑惑。佛言，善哉，善哉。骄昙，我本心念，久欲与优婆塞，分别五戒。若有善男子，受持不犯者，以是因缘，当成佛道。若有犯而不悔，常在三涂。故尔时佛为净饭王，种种说已。王闻法竟，前礼佛足。远佛而去。佛以是因缘，告诸比丘，我今欲为诸优婆塞，说犯戒轻重，可悔不可悔者。诸比丘佥曰，唯然，愿乐欲闻。佛告诸比丘，犯杀，有三种夺人命：一者自作，二者教人，三者遣使。自作者，自身作夺他命。教人者，教语他人言，捉是人击缚夺命。遣使者，语他人言，汝识某甲不？汝捉是人击缚夺命，是使随语夺彼命。时优婆塞犯不可悔罪，复有三种夺人命：一者用内色；二者用非内色；三者，用内非内色。内色者，优婆塞用手打他，若用足及余身，分作如是念。令彼因死。彼因死者，是犯不可悔罪。若不即死，后因是死，亦犯不可悔。若不即死，后不因死，是中罪，可悔。用不内色者，若人以木、瓦、石、刀、矛，弓箭，白段，铅锡段，遥掷彼人，作是念，令彼因死，彼因死者，犯不可悔罪。若不即死，后因是死，亦犯不可悔罪。苦不即死，后不因死，是中罪，可悔。用内非内色者，苦以手捉木，瓦、石、刀、矛、弓、箭，白锱段，铅锡段，木段，打他作如是念，令彼因死，彼因死者，是罪不可悔。若不即死，后因是死，亦犯不可悔。若不即死，后不因死，是中罪，可悔。复有不以内色，不以非内色，亦不以内非内色，为杀人故，合诸毒药，若著眼耳鼻，身上疮中，若著诸食中，若被褥中，车舆中，作如是念，令彼因死，彼因死者，犯不可悔罪。若不即死，后因是死，亦犯不可悔罪。若不即死，后不因死，是中罪，可悔。复有作无烟火坑杀，他核杀，杀，作杀，拨杀，毗陀罗杀，堕胎杀，按腹杀，推著火中水中，推著坑中杀，若遣令去，就道中死，乃至胎中，初受二根，身根命根，于中起方便杀，无烟火坑杀者。若优婆塞知是人，从此道来，于中先作无烟火坑，以沙土覆上，若口说以是人从此道来，故我作此坑，若是人因是死者，是犯不可悔罪。若不即死，后因是死，犯不可悔罪。若不即死，后不因死，是中罪，可悔。为人作无烟火坑，人死者不可悔。非人死者，是中罪，可悔。畜生死者，下罪，可悔。为非人作坑，非人死者，是中罪，可悔。人死是下罪，可悔。畜生死者，犯下可悔罪。若为畜生作坑，畜生死者是下罪，可悔。若人堕死，若非人堕死，皆犯下罪，可悔。若优婆塞不定，为一事作坑，诸有来者，皆令堕死。人死者，犯不可悔罪。非人死者，中罪，可悔。畜生死者，下罪，可悔。都无死者，犯三方便可悔罪。是各无烟火坑杀也。明陀罗者，若优婆塞，以二十九日，求全身死人，召鬼咒尸令起，水洗著衣，令手提刀，若心念口说，我为某甲故作此毗陀罗，即读咒术。若所欲害人死者，犯不可悔罪。若前人入诸三昧，或天神所护，或大咒师所救，解不成害，犯中可悔罪。是各毗陀罗杀也。半毗陀罗者，若优婆塞，二十九日，作铁车，作铁车已，作铁人，召鬼咒铁人，令起水洒著衣，令铁人手捉刀，若心念口说，我为某甲读是咒，若是人死者，犯不可悔罪。若前人入诸三昧，诸天神所护，若咒师所救，解不成死者，是罪，罪可悔。是名半毗陀罗，杀断命者，二十九日，牛屎涂地，以酒食著中，然火已，寻便著水中，若心念口说，读咒术言，如火水中灭，若火灭时，彼命随灭。又复二十九日，牛屎涂地，酒食著中，尽作所欲杀人像，作像已，寻还拨灭。心念口说，读咒术言，如此像灭，彼命亦灭。若像灭时，彼命亦灭，又复二十九日，牛屎涂地，酒食著中，以针刺衣角头，寻还拔出，心念口说，读咒术言，如此针出，彼命随出。是名断命。若用种种，咒死者，犯不可悔罪。若不死者，是中罪，可悔。又复堕胎者，与有胎女人吐下药，及灌一切处药，若针血脉，乃至出眼泪药，作是念，以是因缘，令女人死。死者，犯不可悔罪。若不即死，后因是死。亦犯不可悔罪。若不即死，后不因死，是中罪可悔。若为杀母故堕胎，若母死者，犯不可悔罪。若胎死者，是罪可悔。若俱死者，是罪不可悔。若俱不死者，是中罪可悔。若为杀胎，故作堕胎法。若胎死者，犯不可悔。若胎不死者，是中罪可悔。若母死者，是中罪可悔。俱死者，是犯不可悔。是名堕胎杀法。按腹者，使怀淫女人重作，或担重物，教使车前走，若令上峻岸，作是念，令女人死，死者，犯不可悔。若不即死，后因是死，是罪不可悔。若不因死者，是中罪可悔。若为胎者，如上说，是名按腹杀也。遣令道中死者，知是道中，有恶兽饥饿，道令往至恶道中，作如是念。令彼恶道中死者，犯不可悔。余者亦犯，同如上说。是名恶道中杀。乃至母胎中，初得二根。身根命根，加罗逻时，以杀心起，方便欲令死者。犯不可悔罪。余犯同如上说。赞叹杀有三种，一者恶戒人，二者善戒人，三者老病人。恶戒人者，杀牛羊，养难猪。放鹰捕鱼，猎师围兔。射麝鹿等，偷贼魁脍，咒龙守狱。若到是人所，作加是言，汝等恶戒人，何以久作罪。不如早死。是人因死者，是罪不可悔。若不因死者，是中罪可悔。若恶人作如是言，我不用是人语，不因是死，犯中可悔罪，若赞叹，是人令死，便心悔。作是念，何以教是人死。还到语言，汝等恶人，或以善知识因缘故，亲近善人，得听善法，能正思惟，得离恶罪，汝勿自杀。若是人受其语不死者，是中罪可悔。善戒人者，如来四众是也。若到诸善人所，如是言，汝持善戒，有福德人，若死，便受天福，何不自夺命。是人因是自杀者，犯不可悔罪。若不自杀者，中罪可悔。若善戒人作是念，我何以受他语自杀，若不死者，是罪可悔。若教他死，已心生悔言，我不是，何以教此善人死。还往语言，汝善人随寿命住，福德益多，故受福益多，莫自夺命。若不因死者，是中罪可悔。老病者，四大增减，受诸苦恼。往语是人言，汝云何久忍是，若何不自夺命。因死者，是罪不可悔。若不因死者，是中罪可悔。若病人作是念，我何缘受是人语，自夺命，若语病人，已心生悔，我不是，何以语此病人自杀。还往语言，汝等病人，或得良药，善看病检，随药饮食，病可得瘥，莫自夺命。若不因死者，是中罪可悔。余上七种杀，说犯与不犯，如同上火坑，若人作人想杀，是罪不可悔，人作非人想杀，人中生疑杀，皆犯不可悔。非人人想杀，非人中生疑杀，是中罪可悔。又一人被截手足，置著城堑中，又众女人来入城中，闻是啼哭声，便往就观，共相谓言，若有能与是人药浆饮，使得时死，则不久受若。中有愚直女人，便与药浆即死。诸女言，汝犯戒不可悔。即白佛，佛言，汝与药浆时死者，犯戒不可悔。若居士作方便，欲杀母而杀非母，是中罪可悔。若居士欲杀非母，而自杀母，是犯中罪可悔，非送。若居士方便，欲杀人，而杀非人，是中罪可悔。若居士作方便，欲杀非人，而杀人者，犯小可悔罪。若人怀畜生胎，堕此胎者，犯小可悔罪。若畜生怀人胎者，堕此胎，死者，犯不可悔。若居士作杀人方便，居士先死，后若有死者，是罪犯可悔。若居士欲杀父母，心生疑，是父母非耶？若定知是父母杀者，是还罪不可悔，若居士生疑，是人非人，若心定，知是人杀者，犯不可悔罪。若人捉贼，欲捋杀贼，得走去，若以官力，若杀落力，追寻是贼。若居士逆道来追者，问居士言，汝见贼不？是居士先于贼有恶心，恨语言，我见在是处，以是因缘，令贼失命者，犯不可悔。若人将众多贼欲杀，是贼得走去，若以官力，若聚落力追逐。是居士逆道，来追者，问居士言，汝见贼不？是贼中或有一人是？居士所者，言我见在是处，若杀非所者，是罪可悔。余如上说，若居士母想杀非，母犯不可悔，非逆罪。若戏笑打他，若死者是罪可悔。若狂不自忆念，杀者无罪。若优婆塞，用有虫水，及草木中杀虫，皆犯罪。若有虫无虫想用，亦犯。若无虫有虫想用者，亦犯。有居士起新舍，在屋上住。手中失梁堕木师头上，即死。居士生疑，是罪为可悔不？问佛，佛言无罪。屋上梁，人力少，不禁，故梁堕木师头上，杀木师，居士即生疑，佛言无罪。从今日作好用心，勿令杀人。又一居士，屋上作见泥中有蝎，怖畏跳下，堕木师上，即死。居士生疑，佛言无罪。从今日好用心作，勿令杀人。又一居士，日暮入险道值贼，贼欲取之，舍贼而走，堕岸下织衣人上，织师即死。居士生疑，佛言无罪。又一居士，山上推石，石不杀人，生疑，佛言无罪。若欲推石时，当先唱石下，令人知。又一人病疮，未熟，居士为破，而死。即生疑，佛言，疮未熟，若破者，人死，是中罪，可悔。若破熟疮，死者，无罪。又一小儿喜笑，居士捉击枥，令大笑，故便死。居士生疑，佛言戏笑，故不犯杀罪。从今不应复击枥人令笑。又一人坐以衣自覆，居士唤言起，是人言勿唤，我起便死。复唤言起，起便即死。居士生疑，佛言，犯中罪，可悔。《优婆塞五戒相经》《盗戒第二》：佛言诸比丘，优婆塞，以三种取他重物，犯不可悔。一者用心，二者用身，三者离本处。用心者，发心思惟。欲为偷盗。用身者，用身分等取他物。离本处者，随物在处。举者余处，复有三种取人重物，犯不可悔罪。一者自取，二者教他取，三者遣使取。自取者，自手举离本处。教他取者，若优婆塞教人言，盗他物，是人随意取离本处。时遣使者，语使人言，汝知彼重物处不？答言知处，遣往盗取。是人随语取离本处。时复有五种取他重物？犯不可悔。一者若切取。二者轻慢取。三者许种他名字取，四者强夺取，五者受寄取。重物者，若五钱。若直五钱物，犯不可悔。若居士知他有五宝，若似五宝。以偷心选择而未离处，犯不可悔罪。若选择已取离本处，直五钱者，犯不可悔。离本处者，若织物异绳，名异处，若皮若衣，一色名，一处异，色名异处，若皮衣床，一色名，一处异，色名异处，若毛蓐者，一重毛，名一处。一色名，一处异色，名异处，是名诸处。居士为他担物，以盗心，移左肩，著右肩，右手著左手，如是身分，名为异处。车则轮轴衡轭，船则两舷前后，屋则梁栋椽桷，四隅及奥，皆名异处。以盗心移物，著诸异处者，皆犯不可悔。盗水中物者，人机材木，随水流下。居士以盗心取者，犯不可悔。若以盗心，提木令住后流至前际。及以盗心，沈著水底。若举离水时，皆犯不可悔。复次有主，池中养鸟，居士以盗心，按著池水中者，犯可悔罪。若举离池水，犯不可悔。若人家养鸟，飞入野池，以盗心举离水，及沈著水底，皆犯不可悔。又有居士，内外庄严之具。在楼观上，诸有主鸟，衔此物去，以盗心夺此鸟者，犯不可悔。若见鸟衔宝而飞，以盗心遥待之时，犯中可悔。苦以咒力，令鸟随意所欲至处，犯不可悔。若至余处，犯中可悔。若有野鸟衔宝而去，居士以盗心夺野鸟取，犯中可悔。待野鸟时，犯小可悔。又诸野鸟衔而去，诸有主鸟夺野鸟取，居士以盗心，夺有主鸟取，犯不可悔。若待鸟时，犯中可悔。余如上说，又诸有主鸟，衔宝物去，为野鸟所夺，居士以盗心夺野鸟取，犯中可悔，若待鸟时，亦犯中可悔。余亦如上。若居士蒲博，以盗心转齿胜他，得五钱者，犯不可悔。若有居士，以盗心偷舍利，犯中可悔。若以恭敬心，而作是念。佛亦我师，清净心取者，无犯。若居士以盗心，取经卷，犯不可悔，计直轻重，夫盗田者，有二因缘。夺他田地，一者相言，二者作相。若居士为地故，言他得胜。若作异相，过分得地。直五钱者，犯不可悔。有诸居士，应输估税而不输。至五钱者，犯不可悔。复有居士，至关税处。语诸居士，汝为我过，此物与汝半税。为持过者，违税五钱，犯不可悔。居士若示人异道，使令失税。物直五钱，犯中可悔。若税处有贼，及恶兽，或饥饿故，示异道，令免斯害，不犯。又有居士，与贼共谋，破诸村落，得物共分，直五钱者，犯不可悔。盗无足众生者，蛭虫于投罗虫等，人取举著器中，居士从器中取者，犯不可悔。选择如上。盗一足三足众生者，人及鹅雁鹦鹉鸟等，是诸鸟在笼禁中，若盗心取者，犯不可悔。余如上说。盗人有二种，一者担去，二者共期。若居士以盗心担人著肩上；人两足离地，犯不可悔。若共期行过二双步，犯不可悔。余皆如上说。盗四足者，象马牛羊也，人以绳击著一处，以盗心牵将过四双步，犯不可悔。若在一处卧，以盗心驱起过四双步，犯不可悔。多足亦同。若在墙壁篱障内，以盗心驱出过群四双步者，犯不可悔。余如上说。若在外放之，居士以为心念。若放牧人，入林去时。我当盗取发念之机，犯中可悔。若杀者，自同杀罪。杀己取五钱肉，犯不可悔。复有七种，一非已想，二不同意，三不暂用，四知有主，五不狂，六不心乱，七不病坏心。此七者取重物，犯不可悔。取轻物，犯中可悔。又有七种：一者已想，二者同意，三者暂用，四者谓无主，五狂，六心乱，七病坏心。此七者取物无犯。有一居士，种植萝卜，又有一人，来至园所。语居士言，与我萝卜。居士问言，汝有价耶？为当直索。答言，我无价也。居士曰，若须萝卜，当持价来。我若但与汝者，何以供朝久之善耶？客言，汝定不与我耶？主曰，吾岂得与汝。客便以咒术，令菜乾枯。回自生疑，将无犯，不可悔耶？往决如来佛言，计直所犯可悔不？可悔。茎叶华实，皆与根同。有一人在祗洹间耕垦，脱衣著田一面。时有居士，四望无人，便持衣去，时耕者遥见。语居士言，勿取我衣。居士不闻，犹谓无主，故持衣去。耕人即随后捉之，语居士言，汝法应不与取耶？居士答言，我谓无主，故取之耳。岂法宜然？耕人言，此是我衣。居士言曰，是汝衣者，便可持去。居士生疑，我将无犯，不可悔耶？即往佛所谘质此事。佛知故问，汝以何心取之？居士白言，谓言无主。佛言无犯。自今以后取物者，善加筹量。或自有物，虽无人守，而实有主者耶？若祭心欲偷，未取者，犯不可悔。取而不满五钱者，犯中可悔。取而满五钱，犯不可悔。《优婆塞五戒相经》《淫戒第三》：佛告诸比丘，优婆塞，不应生欲想。欲觉尚不应生心。何况起欲，恚痴结缚根本，不净恶业。是中犯，邪淫有四处，男女黄门一根。女者，人女，非人女，畜生女。男者，人男，非人男，畜生男。黄门二根，亦同于上类。若优婆塞，与人女，非人女，畜生女，三处行邪淫，犯不可悔。若人男，非人男，畜生男，黄门二根，二处行淫，犯不可悔。若发心，欲行淫，未和合者，犯不可悔。若二身和合，止不淫，犯中可悔。若优婆塞，婢使已配嫁有主，于中行邪淫者，犯不可悔。余轻犯如上说。三处者，口处，大便，小便处。除是三处，余处行欲，皆可悔。若优婆塞婢使，未配嫁，于中非道行淫者，犯可悔罪，后生受报罪重。若优婆塞，有男子使使人等，共彼行淫二处，犯不可悔罪。余轻犯罪，同上说。若优婆塞，共衔女行淫，不与直者，犯邪淫，不可悔。与直无犯。若人死，乃至畜生死者，身根未坏，共彼行邪，淫女者三处，犯不可悔。轻犯同上说。若优婆塞，自受八支行淫者，犯不可悔。八支无复邪正，一切皆犯。若优婆塞，虽都不受戒。犯佛弟子，净戒人者，虽无犯戒之罪，然后永不得受五戒，乃至出家。受具足。佛告诸比丘，吾有二身，戒身若善男子，为吾生身，起七宝塔。至于梵天，若人亏之，其罪尚有可悔。亏五戒身，其罪无量，受罪如伊罗龙王。《优婆塞五戒相经》《妄语戒第四》：佛告诸比丘，吾以种种呵妄语，赞欢不妄语者。乃至戏笑，尚不应妄语。何况故妄语，是中犯者。若优婆塞，不知不见过人圣法，自言我是罗汉，向罗汉者，犯不可悔。若言我是阿那含，斯陀含，若须陀洹，乃至向须陀洹，若得初禅，第二禅，第三禅，第四禅，若得慈悲喜舍无量心，若得无色定，虚空定，识处定，无所有处定，非想非非想处定，若得不净观，阿那船那念诸天来到我所，诸龙，夜叉，薜荔毗舍，鸠盘茶，罗刹来到我所，彼问我，我答彼，我问彼，彼答我，皆犯不可悔。若本欲言罗汉，误言阿那舍者，犯中可悔。余亦如是犯。若优婆塞人问言，汝得道耶？若默然，若以相示者，皆犯中可悔。乃至言旋风土鬼，来至我所者，犯中可悔。若优婆塞实闻而言不闻。宝见而言不见，疑有而言无，无而言有，如是等妄语，皆犯可悔。若发心欲妄语，未言者，犯不可悔。言而不尽意者，犯中可悔。若向人自言得道者，便犯不可悔。若狂若心乱，不觉语者无犯。《优婆塞五戒相经》《酒戒第五》：佛在支提国，跋陀罗婆提邑，是处有恶龙名庵婆罗提陀，凶暴恶害，无人得到其处。象马牛羊，驴骡骆驼，无能近者。乃至诸鸟，不得过上。秋谷熟时，破灭诸谷。长老莎伽陀游行支提国，渐到跋陀罗波提。过是夜，已晨朝著衣持钵，入村乞食。乞食时，闻此邑有恶龙，名庵婆罗提陀，凶暴恶害，人民鸟兽，不得到其住处。秋谷熟时，破灭诸谷。闻已乞食讫，到庵婆罗提陀龙住处。泉鸟树下，敷坐其大坐。龙闻衣气，即发恚，从身出烟。长老莎伽陀，即入三昧，以神通力，身亦出烟。龙倍恚，身上出火。莎伽陀复入火光三昧，身亦出火。龙复雨雹，莎伽陀即变雨雹，作释俱饼，髓饼，波没罗饼。龙复放霹雳，莎伽陀即变作种种欢喜丸饼。龙复雨弓箭刀矛，莎伽陀即变作优钵罗华，波头摩华，拘牟陀华。时龙复雨，毒蛇蜈蚣，土虺蚰蜒；莎伽陀即变作优钵罗华缨络，瞻葡华缨络，婆师华璎络，阿提目多伽华缨络。如是等，龙所有势力，尽现向莎伽陀。如是现，德已不能胜。故即失威力光明。长老莎伽陀，知龙力势已尽，不能复动；即变作细身，从龙两耳入，从两眼出。两眼出已，从鼻入，从口中出。在龙头上，往来经行，不伤龙身。尔时龙见如是事，心即大惊怖畏，毛竖，合掌，向长老莎伽从言，我归依汝。莎伽陀答言，汝莫归依我，当归依我师，归依佛。龙言，我从今归三宝，知我尽形作佛。优婆塞，是龙受三自归，作佛弟子已，更不复作如先凶恶事。诸人及鸟兽，皆得到其所。秋谷熟时，不复伤破。如是名声，流布诸国。长老莎伽陀，能降恶龙，折伏令善。诸人及鸟兽，得到龙宫。秋谷熟时，不复破伤。因长老莎伽陀，名声流布，语人皆作食，传诸之。是中有一贫女人信敬诸长老莎伽陀。莎伽陀默然受已。是女人为办名苏乳糜，受而食之。母人思惟，是沙门啖是名苏乳糜，或当令发，便取似水色酒持与。是莎伽陀不看饮已，为说法便去。过向寺中，尔时间酒势便发，近寺门边倒地。僧伽梨衣等，漉水囊，钵杖油囊，革屣针筒，各在一处。身在一处，醉无所觉。尔时佛与阿难游行到是处，佛见是比丘，知而故问阿难，此是何人？答言，世尊，此是长老莎伽陀。佛即语阿难，是处为我敷坐床，办水集僧。阿难受教，即敷坐床，办水集僧。已，往自佛言：世尊，我已敷床办水集僧。佛自知。时佛即洗足坐，问诸比丘，曾见闻有龙名庵婆罗提陀，凶暴恶害，先无有人到其住处。象马牛羊，驴骡骆驼，无能到者。乃至诸鸟，无敢过上。秋谷熟时，破灭诸杀，善男子莎伽陀能折伏令善，今诸人及鸟兽，得到泉上。是时众中，有见者言见世尊。闻者言闻世尊。佛语比丘，于汝意云何？此善男子莎伽陀，今能折伏虾蟆不？答言，不能，世尊。佛言，圣人饮酒；尚如是失，何况俗凡夫，如是过罪。若过是罪，皆由饮酒故。从今日若言我是佛弟子者，不得饮酒；乃至小草头一滴，亦不得饮。佛种种诃责饮酒过失，已告诸比丘，优婆塞，不得饮。酒者，有二种，谷酒，木酒。木酒者，或用根茎叶华果。用种种子，诸药草，杂作酒。酒色，酒香，酒味，饮能醉人。是名为酒，若优婆塞，尝咽者，亦名为饮，犯罪。若饮谷酒，咽咽犯罪。若饮醋酒，随咽咽犯。若饮甜酒，随咽咽犯。若啖麦能醉者，随咽咽犯。若啖滴糟，随咽咽犯。若饮酒，随咽咽犯。若饮似酒，酒色，酒香，酒味，能令人醉者，随咽咽犯。若但作酒色，无酒香，无酒味，不能醉人，及余饮皆不犯。
永乐大典
卷之二万一千九百八十三
卷之二万一千九百八十三
　　七药学
　　【袁洁斋集】
　　《建宁府重修学记》：嘉泰四年夏六月，前吏部侍郎倪公，奉天子命，开藩建宁。始至，谒先圣，周视郡学，慨然有葺治兴起之意。冬十月，鸠工庀徒，遂大修之。明年季春，以讫功告，肄业之士德之。属某识其事，某惟学校之立，所以存人心也。人之一心至贵至灵，超然异于群物，天之高明，地之博厚，同此心尔。此心常存善，则行之如履康庄；不善，则避之如避坑谷。此心放逸，舍康庄而弗由，堕坑谷而不悟。自古及今，智愚之殊途，正邪之异位，君子小人，判然为二者，原于此而已。择师儒，群俊秀，朝夕讲切，发其精微，乘彝之懿，若揭日月。而人心其有不存者乎？此学校之立，所以不可缓也。既立矣，岁久必坏。物理之常葺而复之，轮焉奂焉，常若其初，真有助于风教。因循弗葺，颓敝日甚。谋食者苟焉居之，而嗜学者懑焉去之，其何以崇化厉俗。此学校之修，所以亦不可缓也。建为今大邦，自昔号称多士。公以讲殿辞林之杰，作牧于兹。兴崇学校振起儒风，士固以此望公。公亦曰：是我所当先者，节冗费以丰其财，择官僚以莅其役。役于官者日与之庸，鬻于官者随给其直，费广不靳，无扰于民。自奎画所藏，及先圣先师之祠。至于两庑重门，自讲堂及直庐至于诸生所居，倾欹者正之，朽蠹者易之，饰不鲜者润色之，瓦断绝者撤而新之。既十二斋又为几，与案与榻皆百余计。既修其祭器，又为祭服以起其恭敬，冠带以肃其出入。益买诸书，斋必实焉，所以便翻阅也。筑圃及亭教之射艺，所以观德行也。粗立小学，训饬童稚，又所以谨其初也。縻金钱四百余万，而关于教养切于人心者咸具，规模既恢拓矣。公于是数诣焉，延诸生教督之，程其艺业，束以规矩。食焉而不处者有禁，过焉而不改者有罚。大书礼记儒行一篇，揭诸明伦堂上，昭示学者，笃于躬行。以古纯儒为法，又作劝学诗，勉以诚悫忠孝坚素守。辨义利者，其说甚备。眷眷之心，庸有既乎？儒学隆于上，善教达于下，良心著焉，美俗成焉，虽强弗友亦将化焉。先是此邦之俗，尚气而喜争。白昼大都之中，卒然交斗。或至杀伤，而生子不举之风尤炽。自公之至，教由士始，陶染迁革，延及斋民。厥今闾阎之间，更相劝勉，无犯公令。桀暴之俗，日以销释，欺效既可观矣！久而益深，又将有进于此者。昔鲁僖公既修泮宫，风化所覃，群丑屈焉。时则怀我好音之歌，百世之下于以仰其高躅。然则今日学校之修，感格之效，其可无述乎？公之官成均也，其为诸生，服膺模记旧矣。今又观其善政，急于先务，卓乎为一邦盛事。虽欲勿书，焉得而勿书公，名思，字正甫，吴兴人。莅是役者，知建安县事郑君，自始暨终，宝专其事云。
　　【建安志】
　　《王遂撰重建府学记》：国朝人物，莫盛于东南。学问之美，亦未有盛于建安。岂惟地大物繁。褰举辈出，抑先儒之教有以倡之于先，后进之才有以和之于后。然而学不能以家习人熟，道未至于躬行心得者，由夫共理之寄，不能倡率于其上，则成学之效，固难以责备其下也。建之有学尚矣。百年之泽既久，而一日之功未闻。其故何也？渡江创始，时则致堂胡公为之记；宝庆更新时则西山真公为之记；游胡并祀。则南轩张公，晦庵朱公咸记之。当是时，游胡祖述周、程，行于闽峤，名公钜儒，项背相望，足以表章中兴之盛。及周、程之教至朱氏而兴，四方学者辐凑云集，足以光昭道化之美。自孔、颜、曾、孟之后，千七百年，废坏而不明，弊陋而无统者，如日月开霁，星斗照耀，无复难知难行之虑矣。然而国家之戒令方新，学术之源流易远，其有不溺于时王之制者，鲜矣！是以民安于性之微，而不肯从事于隆师亲友之胜，士忌其习之偏，而未必真有切问近思之美。不幸而知识高广，则陷于异端，而无复大道中行之盛；幸而志念平实，则溺于章句，而非有通经学古之益。其玩意灯窗者，怀书挟字，以志科举之得。而脱迹场屋者，计日累月以求利禄之荣。其大者，以经术政事为两途，而不加之力；其小者，以骈俪诗歌为一技，而谬用其心；又其甚也！窥窃大道，鼓舞后生，而去圣门之教益远。虽有豪杰者出，卓然自立也，难矣！然则道之不行不明也，岂皆知愚贤不肖之过哉！性善之说，不传环境后世；修道之教，无与于生民，故也。本朝表孔、颜、曾、孟以觉民；圣上尊周、程、张、朱以立教。亲洒圣训，食有差，所为孳孳汲汲者，岂特故事之美观哉！所以同民心而出，治道者大矣。而郡学更乙未，兵毁殿斋及门。犹有存者，屋老地庳，不称来学。太守姚公宝即以为堂，他未皇及。王公伯大典漕计，慨然以御书阁为已责，黄公壮猷守郡任大成殿之费。方公大琮代为漕，与诸生谋曰：右庙左学，前殿后阁，京邑制也。为图以授博士赵君陛夫，曰：子之职也。赵君曰：吾之事也。舍是而不治，何以哉？辛丑十月，乃始为殿。明年二月讫事，又明年六月建阁，以次而举。大帅徐公漕叟，漕使项公寅孙。庚使李公昂英、赵公纶蔡公，太守王公野闻之，捐金相其役。殿在学西，从祀惟谨。十斋东列，以博学、审问、谨思、明辨、笃行、致知、格物、诚意、修身、正心为名而扁之。中则为堂．榜曰：明伦。后植阁以焕云章之美，下为先贤之祠。自游胡而下十二人，先达宿儒，莫不咸在。又北为藏书之楼，前设重门，修庑以严启闭，与方公之图无以异。合于水之规，次于辟雍之制。大而新之，逾三年而后备，遂到郡，见其轮奂灿然，无所加乎丹之功；环佩井然，无所益乎弦歌之盛。他日陛夫讲学建安书堂，私谓遂曰：子诚有意于共理乎？愿一言以为之教。遂避席不皇，迟数月而不敢当。因念夫郡守部刺史之经始广大，不可及矣。赵君之扫地更新，亦甚难矣！大非溪山清伟之胜也，所谓富有之谓大业是也；新非宫墙观美之盛也，所谓日新之谓盛德是也。然于其大而敛就平实，则约已靠里。不为高虚，其小也，安知其非大也？于其新而提醒之，则明善复初。不求奇异，其旧也，安知其非新也？此孔颜孟相授之密指；而周、程、张、朱自立之要决，不可易也。《记》曰：致广大而尽精微。又曰：苟日新，日日新。又日新。大与新之功，其盛如此！岂鹜于外者所能致哉？将现建安之士，自此而不容已者，而谓性之不善，道之不可以为教，抑末矣。陛夫曰：此则陛夫愿与诸生承学之意。乃不辞而书。淳三年，六月塑旦记。《王遂又撰重修建阳县学记》：古者，家有塾，党有庠，术有序，国有学。自天子至于庶人，无一不由于学者。询礼习乐，读法饮酒，献囚献馘，无一不在于学者。呜呼！学于王政为大，而人心之所由，以一也。故其体有道德性命之本，其用有诗书礼乐之具。纲以三纲，常以五常，六七圣人舍此，不足以为教。自时厥后异端出焉，百家杂焉。秦不禁之，而禁士之学孔孟而谈六经者，卒使千七百年之间，人寡知学，家鲜知道，非以愚民，直自愚耳。幸而汉兴齐鲁之间，习闻圣贤之教，有不待，幡然而兴起。更数大儒不能复旧。宋德休明，周子道其源，张程袭其流，而朱子集其成。斯民复见雍熙比屋之盛。而建阳，今齐鲁也。去圣贤之居，若此其近；则传圣贤之道，如此其盛。宜其道振而不坠，教兴而无仆。及遭值权门学禁，并以其人与书而废之。至于毁其裸献讲读之卢，以为钟鱼梵口具之地。不黜邑令，不斥遣其门人，不止士至于耻，以其学自名。火书卢居之祸，未有酷于此者也！不塞不张，不裂不全。以圣贤之乡，而禁锢有甚于他郡县者，是宜嘉定更化，首议褒表，淳继承，特加临乡表章之盛，亦未有加于此者也！先是刘文简，奏请寺复为学。文公之子在，及游侍郎九功，徐侍郎清叟，相与倡议，彭尚书方协力为之，规摹一新。而方右史大琮尤极其意，赵君与为令也。敞高明而筑沮洳，辟隘陋而固藩墙。月割俸以益之，不足又斥于县之费。礼殿中严，重廊外设，复濂洛关闽之祠，为五于左，以认其道之所由始。修前贤陈公洙，师锡，游公酢，萧公之敏，以文简补之，为五于右，以章其化之所由盛。朱范二太史室在东序，益以游文清，朱则文公考也，范其先友也。游君九言，少所共学，老犹不与时共好者也。刘魏二聘君，室在西序，益以蔡聘君、刘君勉之所学也。魏君之，其游也。蔡君元定，晚尽力于斯道，而与之议所由起也。学始于储令用，成于黄令千里，并祠于西北同室。宣化堂后，设先天之图说。亭之北，揭东阳洙泗之匾。崇楼屹立，以严建炎御笔之藏。虚亭静处，以本周氏为善之教。学职之位四，诸生之位三，仓库书藉之所亦三。建固多士，建阳之来游者亦众。左山右溪，昔犹今也。深衣大冠，今犹昔也。会诸生而课试之，董其役者，主簿谢德，其亦庶乎，不废其旧矣。一日与以图授遂曰，主上锐情文公之学，子奉命以来，建安书院既立，而建宁之学复启。得因其成而记其颠未。今建阳之宫，熊君克记之，文公自为之记，陈君孔硕，真君德秀，又记之。丰碑巨刻，皆有取于附祀藏书之盛；而学之废兴，实关道之显晦。愿求一言以诏后之人。遂初辞不可，又念已为二建犯不题，其又何辞则作而言曰：遂志学时，未及登文公之门。既冠脱弃场屋，读其书而悦焉。一日之疑，多于一日。惕然师亡、道散之惧，以遂之悔。不愿诸君之悔，悔重于遂也。今文公已矣，三王四代之事，无所质正。幸而因其地，新其学。诸君试以四书而读之，于心能无疑乎？以经传观之，于自能无阙乎？以通鉴纲目而参考之，于事能无所拂乱乎？夫理之粗，至精之所由寓也。一圣人之言，数圣人之所同也。诸君强敏，必无至于遂之悔。而其所自得，必有甚于遂者。曰，明诚其两进，抑敬义其偕立。昔者文公尝以示白鹿，诸生尽心于此。安知后来之继其轨者，不在斯学乎？咸曰，诺。因为之书。淳三年，九月朔旦记。
　　【真西山集】
　　《建宁府重修府学记》：宝庆纪元之初年，天官尚书叶公，以显谟阁学士出牧建安。清心劬躬，以治以教。期年，民各遂于理，顾詹宫，维本原风化之地。繇庆元后，旷弗克修，垂三十祀。予奉天子命来，固将为国毓材，以俟举选。如宝璧玉，如护椅桐。惟厥攸居，其可弗饬。乃命属役于僚吏之能者，而以郡博士董之。先葺太成殿，次及十六斋，又次及于三贤堂。然后增辟小学，起孟秋甲辰，迄九月甲寅，功用成。于是府学正叶端甫等书来俾识厥事。某于乡邦为后进，谊不可以先长者，请，固辞，而端甫等书再至，谕勉逾力既弗获终辞，则诵所闻以告曰：诸君所为命仆者，岂欲相与讲明为学之大指欤？夫格物以致知，昔者圣贤示人之正法也，请以缮修之役明之。今之学校，非昔之学校乎？昔之圯陋者，今屹焉以完。昔之暗郁者，今焕焉以新，非以修之之力故耶？学者之于学，亦若是而己矣。盖受中以生，万善咸备，犹此宇之本闳且丽也。私欲汨焉，邪说滑焉，犹其漂摇于风雨，漫漶于垢氛，而浸朽以弊也。一日自克，私胜而仁存；一念知悔，善章而咎泯。又如圮陋者之可以复完，暗郁者之可以复新也。夫忠信笃敬，学者立德之基；刚毅木讷，学者任重之实。而辞章革缛，特藻饰之靡尔。圣门教人，具有本末。故曰，行有馀力，则以学文，亦何异基址之固，而后栋梁可施；栋梁之安，而后丹可设也。盖缮修一役耳，而为学之理具焉。自是推之，则凡天下之事事物物，即益而道己存。由粗而精可见，知至之功不难进矣。虽然，学岂徒知而己，盖学聚问辨，而必以居行继之；博学审问，而必以笃行终焉。断断乎不易之序也。易中庸之指不明，学者始以口耳为学。讲论践履，拆为二致。至其甚也，以利欲之心，求理义之学。以理义之说文利欲之私，而去道愈邈矣。然则致知力行，交勉并进，岂非学者用功之至要哉？又岂非贤邦君所望于吾州之士者哉？若夫赋役之冗，调度之目，在故府，可覆此不书？公，名时，字秀发，括苍人。三年春三月甲寅记。
　　【胡寅斐然集】
　　《建州重修学记》：建州字张侯铢来以书，绘示宫新成之状，曰天子偃武修文，留神教化。凡庠序之事，已废缺颓靡者，咸振举之。仰惟明伦善俗，德意宣渥。铢也既幸于钦承诏旨，而前后三漕使，马徐范公请于朝，给钱二千万，听郡司委吏属敦匠董役，告成藏事，如图所写。此俟藩大典也，当书。而君建人也，能为建人书之不乎？寅曰，是则不敢辞。其如朴学不文，请改属能者。既再三不获命，乃次比所见闻而言曰，吾乡山川奇秀，土狭人贫。读且耕者，十家而五六。三岁大比于春官，奏名射策，视诸方取数为多。盖自唐常衮观察本道，以文艺兴劝。而昌黎先生表著欧阳詹之行义，警劝后进，到于今而益盛。风移俗易，其来远矣。本朝学法，无虑数变。元丰中，赐建州学田十顷，增其序宇，崇宁舍选之制隆洽，则又斥大而华侈之。岁在丁未，荡于内讧，绍兴二年，秘阁刘侯子翼来作守。埽土创立，累政相因，亦既就绪。甲子五月，巨浸冒城，摧击漂散，其获存者，独大成殿尔。自是徐公经其始，马范三公继厥中，而张侯成厥终。起乙丑之春，尽冬月，为一堂十二斋。门庑庖库咸备，最后建教官寓舍，而峙阁其北，以贮御书经籍云汉之章。兴洙泗之风，昭回薰播，作新多士，抠衣负笈，来游来处者，蒙幸至厚。一时盛观，震耀瓯粤，是可记已。古之学者必有师，师弟子莫严于颜氏子之于仲尼。故始入学，必释菜用币。春若秋仲，月上丁日，必释奠，大合乐。今学者往往訾病，后世以为无师也。顾乃大言曰，吾知师孔子而已，茫乎泛然，涉波而窥藩。问其潜心请事，就有道而正焉者何谓？则瞠，莫置对，岂不怍于事师之名，而歉夫为弟子之实也乎？昔者颜氏不迁怒，不贰过，不远复，不违仁。见称于圣人，以为无能继之者。而回之自述，则知坚高之难及，而致钻仰之功；见卓尔之难亲，而兴瞻忽之欢。师弟子之相期如此，彼于功盖天下，名载终古，未数数然也。况下此者，宁足道邪。一日问为邦，圣人遂举四代之美治，兼一王之成法，而告之。是所以宰制大物，施张质文，陶动植于中和，措蒸民于礼乐，其事伟矣。自世俗观之，瓢饮箪食，萧然陋巷，孜孜克已之人，而能与此，岂不大有迳庭乎？曾不知理义悦心，则关百圣，俟千载而无疑；权度在我，则称轻重，揆长短而靡忒。其舍藏之汨尔，用行之粲然，亦直寄焉尔。然则学而成是德，用而见是效。譬夫艺黍稷稻梁者，不生荏菽麻麦之实，决也。何出昆仑，则必经营中国，而入千大海矣。寅尝即是以来学者之失，盖不尚志而痫师一也。胶护旧，惮于择善，一也。指记诵词藻为事业，一也。用于觅举千禄而已矣，一也。不得之或叹儒冠误身，弃而佗从，一也。既得之，视故习犹兔蹄蝉蜕焉，一也。效官充职，以柱后惠文支梧一切，谓政才学术，本自异科，一也。进乎此者，知有上达之理矣。乃不探索于语孟之微，《易》之几，《诗》之深，《书》之要，《春秋》之奥，则取遁辞小道，兀焉而宅心，一也。呜呼！岂无抗志大虑，凌高厉远，颜若孔之徒与？诚得其门，造其堂，哜其，虽谓后世咸无足师，而吾志以仲尼为师，何不可之有？寅既为侯纪学之废兴，又申言此告子佩之同志者，侯不以为言之赘也。则请之石，绍兴十有六年秋，八月一日记。
　　【元张西岩集】
　　《崇安县重修县学记》：学明人伦也。人伦不废，学可废乎？故大而京师，小而郡邑，通得祀先圣先师于学。中间因盛衰相寻，废兴不常，未有终泯而无复者。盖关乎天地，系乎气数，本乎风化，然也。崇安旧有学，当天戈南下，烬宋将灭，为群不逞撤毁殆尽。至元己卯，张君茂来为邑令。政知后先，首建礼殿。修讲堂，前以三门，旁以两庑。到于先贤之祠宇，诸生之斋舍，罔不具举。起庚辰冬仲，成辛已秋季。宏丽邃深，几亚郡学。后一年，某取道是邑，邑士赵若等状始末，求记，愚谓自王道衰，有纵横，有杨墨，有申韩，有黄老，有群儒之专门，有科目之时文。降及近世，又有弊于传解，自我作古，蛊惑世人，死而弗悟，皆不得一意于有用之学。呜呼！六经所以载道也，道常著于六经未作之前；诸儒所以明经也，经当求于诸儒无说之际。要先正其心，修其身，齐其家，然后发为文辞，措诸事业，教人为良师，临民为循吏，事君为贤臣，又岂特专事虚文空言，夸多斗靡而己。今国家混一，惟圣道是明，圣学是尚，无举业之累，绝利禄之念，正学者为已之时。果能不为淫辞行之所汨，狭阙偏见之所溺，虽温岭去圣门数千里，安知他日不有舍近而远，由南而北，游杏坛，舞雩，徜徉乎洙泗之上者矣。令本东鲁人，盍以是语之。若夫溪山之胜，栋宇之备，竹石木丸之费，学有能文者，自纪于碑阴，兹略而不书。是年十月日记。
　　【黄文献公集】
　　《松溪县新学记》：建为先师朱文公之阙里。松溪建属县，士生其间，身亲受业于公之门，与闻公言，论风指于淑艾之私者，踵武后先。其地虽褊小，而士习为最盛。逮入皇朝，治教休明，人才尤彬彬焉。县故有学，规制甚备。至正十二年，大盗窃发于河南。而江淮闽粤，绎骚不宁。山谷愚氓，相挺而起。侵轶县境，蹂践民居。兵燹之后，惟夫子庙，若鲁灵光之岿焉，独存。识者知为天佑斯文之兆，匪朝伊夕，必有起其废者。今天子方慎择守令，惠绥黎元。十四年夏六月，今县尹凌侯实来，视篆之三日，用故事款谒于先圣，礼成而退。左右顾瞻，徘徊太息。曰，学校之废兴，长民者之责也。我其敢不以为已任。即命钩考簿书，徵理历年赡学田租。在毫民黠吏之手者，凡得来若干石，资以召匠，市材，揆日庀事。侯躬教护，属功而课其章程。县人摄尉事业弘道，暨教谕李璇，训导传子实，皆悉力以相焉。自礼殿，明伦堂，斋庐寝室，至于门庑庖廪，咸撤而新之。崇其垣墙，端其术道，茨瓴甓，黝垩髹彤。举称其度，始于秋七月，讫于冬十月而告毕工。妥神有礼，配侑在列。范铜为祭器，而他所宜有者，靡不具完。藏修息游，各适其所。佩衿来集，弦诵相闻。馈膳之须，亦无乏绝。侯既行舍奠之礼，以落其成，不远千里，俾诸生杨奉书走金华山中，以记为请。昔杜子美题诗衡山县学，称陆宰以雅才新意，修儒服，俎豆事于干戈之馀。其辞逸出横厉，气谊激烈，数百岁之下，读者犹为之悚然。侯下车之初，即以兴学为先务。披荒残，植栋宇，甫十旬浃而毕溃于成。其雅才新意，视陆宰孰多乎？窃观鲁人之颂僖公曰，既作泮宫，淮夷攸服。固非衡山之事，可同日而语也。贤侯导宣上化。以振起士类。将见鲁人之颂复作于今，虽子美未易赞一辞，矧以眇焉末学，衰朽，猥令载笔之记，何能铺张伟绩，以昭示于方来也哉！姑序次其废兴之岁月云尔。侯名说，吴兴人，大父秘书少监公，夙任风虑。父集贤直学士公，治郡有声。家学渊源，所从来非一日矣。宜其为政知所本，而不谬于缓急之序，如此云。
　　【宋真德秀集】
　　《政和县修学记》：绍定五年秋九月，政和县修学成，令括苍徐君来请识。予按古教法，起于家而成于乡，所习不过闺门子弟之职，用之则为公乡大夫之材，是何也？闾有塾，族有师，亡驰骛之累，以贼其良心。孝友以为行，中和以为德。有践修之实，以保其正性。心存而性得，故推其自成者，皆足以成物。后世乡里之学废，士之干时蹈利者，浮游四出，而为战国之纵横。章句文辞之学兴，则又穿凿奇，为汉之经生。镂华靡，为唐之进士。昔以存心者，今以荡心；昔以养性者，今以害性。吁！由后世之法，而冀俗化成，人材出，不亦左乎？故尝谓必放古之制，自闾里皆置学。使惟士之安而无慕乎外，必损今之弊，使相懋以德，而不相角以文。庶乎成周之意，可渐而复，然岂有司所得为哉？幸而有令之贤，能崇其邑之学。士之肄业者，得无违亲去家，而失其所以学之本，益在今世，已有足书。予于徐君之请，所以屡叹也。始县学圮废久，士无所于业。君之至，自门而殿堂，而庑，皆新之。像设显严，藻绩辉焕。东西为斋四，以处生徒。中建阁一，以藏奎画。射有圃，先贤有祠，藏修息游，无一或缺。又以馀力稽其粮储之入，吏不得乾没，君于是信乎其可书矣。虽然，士之于学，岂直处详序为然哉？鸡鸣夙兴，乡晦宴息，皆学之时。微而暗室屋漏，显而乡堂朝廷，皆学之地。动容周旋，洒扫应对，皆学之事。知无时之非学，则昼而有为，夜而计过者，其敢懈？知无地之非学：则警于冥冥，惕于未形者，其敢忽？知无事之非学：则矜细行，勤小物者，其敢或遗？教虽非古，而吾之存心养性，以希圣贤者，未尝不古也。若未足践横舍之阈，口吟课试之文，而曰吾之学如是而止，则非愚所敢知。
　　【徐木某野集】
　　《延平郡学及书院诸学榜》：某学不知体，才不逮心。谬守此邦。动息怀心目目。固知鞠躬尽瘁，洗手奉公。晓夜疲劳，不以为惮。然为政先后缓急之序，盖将访诸此邦之善士。而生民利病休戚之实，又欲纤悉而具知。窃念郡政以学化为先，学徒惟文行兼取。此邦先贤馀化，久而愈新。延平书院，儒先之像在焉。目击心惟，而多士冠佩。其中者，高山景行，所当若何？而为人，盖不但逐逐乎科举俗学而已。人性皆善，贤愚同一。初也，特其觉有先后，故后觉者必效先觉之所为，乃可以明善复初，此子朱子之训也。吾侪诚觉乎昨日之不善，则今日之为善也孰御。谬守到官月馀矣，郡政未有端绪，学校未及过问，每一念此，殊非敢宁。比见士友投书，或言郡泮之化有所未至，或陈书堂之职多所未惬，皆未敢以为然。及扣交代，则知泮宫生员尚且增育，堂职升黜，盖亦有由。虽然，往者不咎，来者中追，人苦不自觉尔。谬守今觉其怠于教事之为不善矣，盖亦与诸友反而求其所谓善乎？书堂之职，前日轻于鼓率而出者，不可谓之善也，其间亦有自悔者矣。泮宫之生员，又欲增多于前日者，非徒养之也，皆使之明吾善可也。继自今吾与诸生一月一相聚于学，或于书堂，必欲亲扣每日所习何事，所读何书，所作何文已。别牒教官堂长，凡所讲习，当先就本心本身上理会，使之鞭辟向里，有不善自觉而改可也。有所觉，自知而充可也。有所知，自爱而守可也，姑自习俗，首当正者论之，不孝不悌之事，频见词诉，尤可寒心。且孩提而知爱亲，既长而知敬兄，善惟之发见者然也。此邦礼义所渐，从来远矣。薰德善良，宜知孝悌之切已，胡独有未然者。《论语学而》：
　　首章论学至朋友讲习，期造君子成德之地。故次章又首以有子所言孝悌继之。详味其辞，盖勉人以务本之学，望人以君子之归，示人以仁者之事，故曰君子务本，又曰孝梯为仁之本。为人而孝悌，则不好犯上，不好作乱，此邦虽号多贤，亦多犷俗，相挺作乱，常费区处。此其故何哉？居仁者之乡，而或萌不仁之心；舍君子之道，而或为小人之事。正学不讲，本务不明，时阅民讼，动多犯上。薄俗相染，见利忘义。此其所以因犯上而遂作乱。以是知圣贤之言，不我诬也。故学校所以教养，皆仁者也，而后可以化不仁之民，皆君子也，然后可以厉小人之俗，皆孝悌务本者也，而后可以潜革其犯上作乱末流之弊。前日谕峡阳作乱之徒，开其自新之路，许以增廪失业之众，兴夫后学示化之地，固将次第行之。然郡之有泮，又有书堂。郡守化民，先近后远，敢不切切究心。除已礼请有道艺之士，足以服吾党者，为讲经一职。合与备，并具士友所当习之业，以为日习常式。一早上，文公《四书》，轮日自为常程。先《大学》，次《论语》，次《孟子》，次《中庸》，六经之书，随其所已读，取训释与经解参看。一、早饭后，编类文字，或聚会讲贯。一、午后，本经论策，轮日自为程。一、晚下，《通鉴纲目》，须每日为课程，记其所读起止，前书皆然。一、每月三课，上旬本经，中旬论，下旬策。课册待索，上看佳者供赏。一、学职与堂职，升黜必关守亻卒。
　　【宋朱晦庵集】
　　《南剑州尤溪县学记》：乾道九年九月，尤溪县修庙学成，知县事会稽石君山孰，以书来语。其友新安朱熹曰，县之学，故在县东南隅。其地隆然以高，面山临流，背嚣尘而挹清旷。于处士肄业为宜。中徒县北源上，后又毁而复初。然其复也，士子用阴阳家说，为门斜指寅卯之间以出，而自门之内，因短就狭，遂无一物，不失其正者，山孰始至而病焉，顾以教学之初，未皇外事。岁之正月，乃始撤而新之。既使夫门堂斋序，库庾庖，无一不得其正。而又度作重屋于堂之东，以奉光贤，以尊古训。唯殿为因其旧，然亦缭以重木阎，严其陛。而凡像设之不稽于古者，则使视诸太学而取正焉。靡金钱盖四十万，用人力三万工，不资诸士，不取诸民，而事以时就，意者吾子亦乐闻之。傥辱记焉，以幸教其学者于无穷，是则山孰之幸也。熹惟石君之为是役也，则固已可书矣。抑熹尝得游于石君，而知其所以学者，盖皆古人为已之学。又尝以事至于其邑，而知其所以教者，又皆深造自得之馀。是则其为可书，盖有大于此役者。熹虽不敏，诚窃乐得将推本而备论之，是以承命而不辞焉。盖熹闻之，天生斯人，而予之以仁义礼智之性，而使之有君臣父子兄弟夫妇朋友之伦，所谓民彝者也。惟其气质之禀，不能一于纯秀之会。是以欲动情胜，则或以陷溺而不自知焉。古先圣王为是之故，立学校以教其民。而其为教，必始于洒扫应对进退之间，礼乐射御书数之际，使之敬恭朝夕，修其孝弟忠信而无违也。然后纵教之格物致知以尽其道，使知所以自身及家，自家及国而远之天下者，盖无二理。其正直辅翼，优柔渐渍，必使天下之人，皆有以不失其性，不乱其伦，而后已焉。此二帝三王之盛，所以化行俗美，黎民醇厚，而非后世之所能及也。自汉以来，千有馀岁，学校之政，与时盛衰。而其所以为教者，类皆不知出此。到于所以劝勉惩督之者，又多不得其方。甚者，至或使之重失其性，益乱其伦而不悟，是不可悲也哉？至于我宋，文治应期。学校之官，遍于郡县。其制度详密，规摹宏远，盖已超轶汉唐，而娓娓乎唐虞三代之隆矣。而有司无仲山甫将明之材，不能祗承德意，若稽治古，使学校之所以为教者，卓然有以远过于近代。儒先君子，或遗恨焉。今石君乃独能学古之学，而推之以行于今。使其学者，惟知修身穷理，以成其性。厚其之为事，而视世俗之学，所以干时取宠者，有不屑焉。是则石君所以敷教作人，可书之大者。其视葺新庙学，一时之功，为如何哉？然是役也，石君之意，亦将以尊严国家教化之宫，而变其学者之耳目，使之有所养于外，而齐其内，非徒以夸壮观，饰游声而已也。盖其敷教作人之功，于是为备。惜乎所试者小，而所及之不遐也，故特序其本末而悉书之。盖非特明石君之志，以厉其学者，且将以风天下之凡为郡县者，使其皆以石君之心为心焉，则圣人之道，圣人之化，将不忧其不明于天下矣。是岁冬十月，庚申朔记。
　　【黄裳演山集】
　　《顺兴学记》：元丰政元之秋，列郡各贡进士于朝。南剑考诸五县之士，而进之十有八人。顺兴学者百数，无预贡者。温陵宋君适来为顺兴令，因怪闽中之士，每岁应诏，出为天子器使，最盛于四方。南剑在闽之中，累累有人焉。顺兴南剑之友邑，前此有预计皆者，不见录于礼部，七十年于此矣。今岁更无预贡者，是岂教育之道，在上之人有所未至欤？遂由县学而观之，感其庑隅之卑，度量之微，环卫之弊，具修之废，不足以壮丽先圣之行在，吞纳多士之至止。升望降观，前揖后据，不足以周览溪山之气象。青衿不见，往往散处里闾，流入城阙之间。诵数之学，得以小说实其虚一。如此者盖久矣。宋君由是慨然，思欲宏其度量。严其具修，壮其庑隅，固其环卫，利其前揖后据之势，然后招来多士而教之。邂逅一乡之所慕者，十有四人，请为仪倡，愿与乡民出力易材，废旧而新之。宋君如其请，学者欣然预集于别馆，以俟学成而归焉。旁郡馀邑，随有望风而至者。不日学成，为之八斋。翼于两庑之间，或背于堂，或面于殿。诸生接席而座，鼓箧而进。间者有应，疑者有质，由者有户，升者有堂，入者有室，望者有门墙之峻，乐之所寓。前揖仁者之山，下视智者之水。适其性命之情，日就而月将之。且见成人有德，小子有造。居多古人之遗风，不问其在外者。一封之荐，何足计哉？盖大教学之道，先王望其成材而取之，必使学者无志于仕，有如曾皙之而归，漆雕开之未能信者，然后可以副吾取而用之之意。是故先王之士，得丧有命，动静有理，去就有仪，处万锺之时，如箪豆之日。许国之身，致君之术，岂为宫室之美，妻妾之奉。所识穷乏者得我而为之，遂易其志哉？尝谓仆隶之贱，史胥之卑，屠贩之仵，寇盗之类，才勇艺术，集事御变，虽古之人有不及者。入之民间，以治民事，出之民上，以长民德，不亦可乎？先王必谨庠序之教，养才育德，俟其秀实，然后论而官之。先王之意，岂可史胥屠贩之仵，仆隶寇盗之类，其名不实，而废其可用者哉？以谓不知仁者不可与从生，不知义者不可与从死，不知礼者不可与交，不知信者不可与守。骊山之徒，胯下之布衣，兴造之初，急难之际，未有素食之士。先王不得已而用之。譬之使鹰，常饥其肠，则为之使，饱之则叛去。是故黥布韩信之徒，素不学道。无穷之欲。与之南面称孤，不足以餍之，乃到叛逆夷族而后已。然而后世之君，当平居无事时，不能养才育德而用之。或有才德之士，而莫之用。府史之卑，卒仵之贱，寇盗之恶，入为公卿，出为将帅，谓予用才而已，不问其行，甚可怪也。昔卫宣之朝，有不知德者，好忮而不仁。有不知行者，好求而不义。好忮也，害物；好求也，逐物。人之可恃以用者，为其爱物而物莫之胜耳。不知德行，自其求忮而推之，不仁不义，不可胜用也。百尔君子，亦奚以为哉？先王之世，兵农一民，乡军一营。在朝所谓公卿、大夫、士；在乡，所谓乡老、乡大夫、长正师胥；在军，所谓军将、师帅、长司马。昔时乡校之中，同为儒者，而今同为天子之吏，岂有异趣哉？其贤以六德，其能以六艺，知礼乐者，非特锺鼓王帛而已。礼乐之妙，至于行乎阴阳，通乎鬼神，彼之所及也。知射御者，非特主皮执辔而已，射御之精，至于升降之仪，与其志通，疾徐之节；与其意会，彼之所及也。知书数者，非特纵横之画，会乘之美而已。书数之微，至于道理之精粗，象器之终始，彼之所及也。六艺，道之下者。其微犹及于此，而况德行之学，岂可亿哉？是故古之为公者以道，为卿者以德，为大夫者以智，为士者以志。为军将者，其德有威，其仁足以抚众。为战士者，其义有勇，其智足以死难。故古之官有至于三百六十者，先王非恃其人之众也，恃其道德志智而已。平王之东，天下利势不断如线，教育之泽在人之心，犹有存者，譬如至柔之物，可屈而难折，延及三十世而后已。无道之秦，烧诗书，杀学士，不仁之勇，无义之刚，繁刑严诛，以制天下。所以传及二世，为氓隶之人一折而断之。诗书之力，虽欲维持其亡，不可得也。然而先王所以建学养士之意，何可废哉？宋君之来，隆学校，延儒生，躬率一邑之子弟，从事于道，以副上意。一邑之士，宜乎为道而学，他日入官，如古贤士大夫以副宋君之意。诸生从予游，予尝以此谕之。君命予文以记县学。所以作，于是乎书。
　　【邓拼榈先生集】
　　《沙阳重修县学记》：余尝怪道释之居，雄丽相胜，而州县之学，类不足以方之。顾岂无自而然哉？盖人心役役，不有所贪，则必有所惧，未尝有须臾宁者。道家者流曰，我能荐人于天，可以几福于式外。故贪者慕之。释氏者流曰，我能福人于九泉之下，虽造业深重者，鬼亦不得以诛之。故凡有罪者惧焉。贪利其如此，而惧者唯恐其不我利也，此道释之宫，所以轮奂奇胜，殆遍天下，非学宫比。崇宁以来，蔡京为冢宰，群天下学者，纳之黉舍。校其文艺，等为三品，饮食之给，因而有差。旌别人才，正付于鱼肉铢两间。学者不以为羞，且逐逐然贪之。曰吾利在是，不可一日舍是而他也。县有师长，郡有教授，未必知有所谓学校之本者，但务为美观耳，部使者又从而督之，以学宫成坏为州县殿最，斥叱所及，官吏胆落，故士夫惧焉。此崇宁间学舍之盛，所以妙绝今古，可以亡愧于道释之宫也。呜呼！学校之兴，虽自崇宁；而学校之废，政由崇宁。何以言之？盖设教之意，专以禄养为轻重。则率教之士，岂复顾义哉？知有利心而已。一旦赫然复祖宗法，以科举取士，学者则曰，朝廷不以学校官我矣，吾何贪焉？州县则曰，部使者不以学校督我矣？吾何惧焉。是故昔日青衿接迹弦歌之地，今则败椽老屋，号风泣露。使人过之，凄凄然如墟墓间。若不可以复振者，是其可伤哉？南剑有邑曰沙县，溪山之胜，文物之盛，盖甲于一郡。其在闽中，亦号为卓卓然者。舍法既罢，学校亦废。仰雨傍风，儒生扫迹。宣和七年，建安郭侯得邑于此，恻然作念曰，此邦亦复是耶？舍法可罢，学校不可置。置而弗顾，非为政之本也。于是邦人之彦者，率侯之语，各竭力以营之。朝夕勉勉，若切其身，曾未逾时，讲者有堂，居者有舍，奉先圣者有殿，斋宫祭器，无不备具。栋宇凌空，朱碧相照，文有非崇宁间所能及者。于是学者偕来秋啾，有洙泗之风。呜呼，盛哉！古无有也。殆不知邑大夫与邦人之彦者，惧使者之督而为之乎？抑贪夫所谓三舍之选而为之耶？内无所贪，外无所惧，上下相率，必于有成果，何谓哉？一言以蔽之曰，诚心而已矣。然则郭侯之志，与邦人之彦者，岂不既贤矣乎？余于建炎之初，论事狂妄，谪自左掖，冷居里，盖将束书负琴，日造庠序，以洗前日之愆，侯乃以记文见属。余曰，唯此仆所愿附姓名者，敢不书。虽然，学宫之弊，今已新之。寒暑相易，风雨推剥，异时能保其不弊耶？侯文章事业，霭闻于时。牛刀割鸡，岂久留此。弊而复新，其在邦人之诚心乎？且诚之为道大矣，天地可动也，金石可革也。惟出于志诚，则有确乎其不可易者。顾岂勤于今日，而怠于后日者乎？异时郭侯持节以过旧部，若见学宫不减今日，然后知至诚之道，可亘千古，非贪与惧者之比也。故余并书之，以告来者。
永乐大典
卷之二万一千九百八十四
卷之二万一千九百八十四
　　七药学
　　郡县学三十
　　【莆阳志】
　　《黄公度撰化府学记》：闽蜀相距，各在西南一偶。而习俗好尚，实有东州齐鲁遗风。蜀由汉以来，号为文物善地，闽又其最后显者。莆之为郡，盖百有七十馀年。咸平初，始有诏立学。中更三舍岁贡之法，生徒日滋。有司病其隘，乃斥而大之。未五十年，腐蠹漫患，摧压略尽。绍兴十有九年，永嘉徐君士龙来居师席。始到慨然，欲改作。一日进诸生，告以今国家稽古礼贤、崇饬学校之意，复白其状于部，使者鲍公延祖，得金钱一千三百万，以明年冬十一月始事，阅月六告成。旧学庙屋中峙，旁置诸生之馆。今兹东庙西学，俾祗祠肄业异焉。凡庙学之制，细大毕具。庙之前有崇阁，以御书。后有广堂，以绘三礼名物。学之中庭，砻石潴水，约诸侯宫之度。又设县学于庙之东偏，传以廪藏庖。为屋凡四百八十间，复推其馀为教官治舍。非特制度宏伟，雄冠一时，而规画有理，虽百世不能改。既乃合三县生员，筮日迎宾，陈介，百拜饮酒而落之。相与求文于公度，以识其成。公度曰，昔者，吾夫子一旅人耳，千岁之下，享王者号独处巍巍之宫，而无愧者，以斯文所托也。吾徒食息学校，当求其不畔于吾夫子者，则群居于此，亦庶乎！其无愧矣。新而敝，敝而更，循环之理。今之一新，马知久而不复敝乎？吾将以徐君行于己者遗于人，行于今者遗于后，其可也。西京文翁，称为循吏。其治蜀也，知有所本，能使蜀人至今思之。下赵张龚黄辈，平盗贼，理狱讼，课农桑，未免为俗吏。乃知一时之功利，不足以当万世之教化。徐君乐吾闽之习俗，而思古人所以及物者，既能成就如此，犹以君冷官，力难使人为不足，设其势可以自为。如文翁，讵可量哉？淳熙四年，半于火。五年，知军事汪作石厉，因其旧而加葺之。绍熙二年，知军事赵彦厉，重修，有记。王迈撰《重修学记》：毗陵张侯之治莆也，下车之明日，令于学曰：莆壤坠褊小，赋入薄，不敌江浙一大户。而家习诗书，多出魁人韵士，为中州冠。吾闻泮宫养士多而廪稍少，突不黔者累月，吾将为尔士续食焉。主计以其经费阙若干来告。籍既上，于是捐金钱二十万济其之，已而曰，是苟纾目前耳。如来者之不可继何？会吏白有废刹曰崇福，岁租馀三百斛，例以供浮费。于是又割其田相学庾，阅三朔学，见诸生有声于列者曰，先生辱目兄衿佩矣，亦知十三斋旁，风上雨之不可居乎？盍诸往计，今又一戊戌矣。而复大修之，岂亦有关于气数乎？侯名友文，靖之元孙，斋之孙，嗜学好修，趋向近正。刊《艾轩斋文集》以惠邦人。凡事关雅道者，为之忘倦。诸生肖侯之像而祠之，申告后人，有引勿替。嘉熙已亥，正月上元日记。林选撰《仙游县军学钱粮记》：赵侯兹来，家其邦。子弟视其民，民不忍欺，讼以衷息。既乃月一学，登诸生课其所业，以劝奖之。又为缮其居之宫室，饬其祭之器服以新之。爰有废寺，计田圃凡三十八顷九十九亩有奇，岁入为租缗九十馀，谷麦一千六百有二硕。遂悉以归学，而官为代其输赋。财计既充，百废具举。文物改观，三邑人士风动。以不得升堂揖逊为耻矣。追惟曩时，春秋以试，补弟子员，新旧相仍之交。较庖膳者弥月，鼓笥来游。骠合忽离，弗宁于居。青青子矜，在彼城阙。夫谁执其咎，而为政者漫不经意，间有自好，不过捐郡帑以补，目方纾一时财可矣，而不可统惠矣，而非政也。厥今缁徒如林，在在占膏腴以自奉，而郡养数百士，几不能自给。僧厨积香，芬扑鼻，而士不厌齑盐，尝窃为有位者羞之。纵未能易彼而从此也。姑因彼之废，赞此之与，曷不可乎？君子谓是举也，牵挛于目前文法之议，则却而不能为。震摇于身后祸福之说，则蹑而不敢为；明足以见之，义足以行之，推此心也，用夏变夷，昌吾道于天下，不为难也。莆之来学者，今当益盛。侯之仁学者，亦益以无穷。游息而修藏，川泳而云飞，可不知所自哉？选适分教是邦，乐侯育士之诚，且大惧弗称。属诸生谋刻石纪事，以其意来白选曰，是不可不书也。今惟门岂端之匪易，非有以垂不朽。岁月深长，漫无所考。驯致欺弊，使侯之大惠不沾方来，将谁诿邪？此一宜书。有如他时生员转盛，岁入不增，复以匮告，苟有意于为善，诚考其颠未，祖侯之遗意而推广之，不亦懿乎？此二宜书。侯于此邦，若与梁以济涉，水门以利灌溉，亭传以便往来，兴废补敝以次修饬，而关名教，系政体。则未有重于是学者，选与学者之荣也。此三宜书。用是不敢以固陋辞。侯名彦厉，字懋训，历官所至有声，诸司再以治行闻于朝矣。所有学司岁入之数，详具于后。又《张邦用撰记》：皇朝长育人材，由成均达于侯泮，制有等差，而崇厉之义一也。然成均月有试，岁有升，铢累而上，则告于朝，爵命之。是以有志之士，不远千里，肄业其中，星霜屡易而不肯舍，故教法为易行。若侯泮，自三舍之法废，仕进之途堙，已难格以纪律。矧莆为衣冠俊秀之薮，后进之士，如川方增。而学计反艰于昔，校官虽以私淑为心，拘于庖廪之不继，则学政有所不尽举，故教法之行也为难。今寺丞天台王公，奋自天子之学，魁擢容首，前列昕庭，天子召而领袖成均，其惠天下士多矣。无何，晋式农扈，出守是邦。以经术儒雅，整齐吏事。未几，而政成，慨然以学校为风教之本，凡昔人所未能行者，必为之经理。堂殿门庑，年深弊损。首捐金以辑之，观瞻焕然一新。夹际先生郑公，艾轩先生林公，高风往躅，可敬可尊。乃访厥后，得其遗像。创祠于学，绘而祀之。俾数十年废缺乏典，森然在人耳目。邦用一日承公命，以学无大小，而法教则一。郡泮之矩寻又萑，虽循习滋久，独不可效成均而修之乎？退而谂诸生徒，佥曰，虽莆士蒙养旧矣，而义翘颖日茂岁殷，由廪膳未裕，则升堂横讲之外，蔑其时游息，往往难尽拘以成均之制。邦用恐虚公之美意，遂略举其梗概。晨入学，则书其门籍，愿止宿，则优其考选。由是衿佩锵如，弦诵纷如，来歌未游，渐洗其故习。公知教法可以次行也，遂斥浮图之不济者，额曰永宁。有田一十顷有奇，岁入租补千斛，以济学计之不足。《郑子充撰记》：莆学比年以来，生员日众，而岁屡不登。主计者以匮告，事事省啬，庖廪犹不继，使人宽裕宏博之意不得少施。是岂初心然哉？虽然，古者曰教，曰养，各有所司。财用之丰耗，廪饩之出入，皆非教士者之责。移其训导之心，而皇皇然为终岁不给之虑，吁中叹也已。秋释奠礼毕，通守王公时摄郡事，从容语及学计，知无赢馀，慨然曰，是非所宜缓者。随以仙游因果废刹之田二顷四十七亩三十七步有奇，园田十五亩二步有奇，山九顷六十三亩二角三步，产钱五贯三百八十三文三分，岁收租谷三百斛赡之。语传，士气斯奋，津津相告，谓公之摄事不旬月，而能为学校千百年之地计。其岁入，输于郡，不足以捐公帑之毫芒；推之学，而使教士者得以尽其职，其益宏矣。《张如愚撰记》：莆学养士甚盛，而学稍甚俭。淳熙以来，郡辍四废刹之租以赡斤斤如也，况侵削之蠹乎？斋有夫，备使令也，彼不惮于役者，利吾有以给之也。初郡遗禁兵剩负充之身役于学，廪给于郡，彼此俱便。久而转移于他役之抽差，或更代之不时与疲老之不胜任。学舍惮于陈乞之数，遂听其去而自顾募焉。募之诚便矣，抑有大不便者。仰给于郡，其给也不常；将取办于学，欲办而安出？处之无策，议曰，置若辈，将为士子役无已。分其所以养士者养之，循袭浸久，旬日之内，几削一半。彼不得不取，此不得不与、乎赋权与之嗟，前后屡议辄寝。郡侯宗丞，温陵曾公用虎，旧游上庠董教。每语如愚学校事，有当为者，盍言之。一日偕诸生以前事请诉，慨然垂听。通守永嘉赵公汝赞其决，初议捐金以助，虑非久计。再议增废刹租，又不可，乃议籍其见执役者一十三名，补厢军剩员，不许抽差有缺，听学自易，置其赡给，已久废。今渐复旧规，而区处尤嘉善，自此侵蠹可少革。异时有推广是意而增益之，又将拜公惠于无穷矣。《顾若愚撰记》：莆为郡，带山附海，陂双溪以溉舄齿之田，酾为六十泄，以注诸海，壕塘其一也，其后更为五斗门以杀水，诸泄渐堙而为田。乾淳间，悉以归诸学。然夏涝之浸淫，秋涛之冒没，蚁冗弗窒，堤溃莫攴濠塘实受众流，去海尤近。潮汐往来，觞啮冲射，日积一日，补苴之力弗加。岁在癸未，秋潦骤至。一夕尽决，风潮秉之汇而为渊，水失其性，农废其业。三数年间，堤防荡然。畚锸屡兴，公私为之俱困。丁亥之秋，寺丞龙图陈公宓，乃以所辞俸钱八十万为之倡，通守陈侯振孙赞之。涉冬而内堤成，始议筑抵海长围，更择浮屠氏之有智计者，任其事。然役钜费伙，不获已，听其称贷。约后五年，收其租入，以三分之一归于学，则与巨室共之矣。夫邻之厚，君之薄也，不可以不复。顾学廪仅足，安得馀力及此乎？会庐陵扬侯梦信，繇国子监丞来守是邦。鞭朴不试，与民并生，其知教化先务矣。一日铃阁从容语及学政，若愚避席曰，莫非政也。惟濠塘之田未尽，复譬诸先畴为他人有。其子孙岂能食息安乎？侯慨然曰，郡计虽有限，且百费方殷，然于学校不当靳。遂出公帑钱三十万诸生复请于出纳之司存，那兑养士钱三十万以益之，而田乃归。然捉衿肘见，不虞饩廪之弗继也。侯闻之，又捐三十万而用益纾。惟侯天资岂弟，待僚属如子弟，右礼下士，户庭垣夷，有前辈风。简澹清苦，未尝一毫妄取妄费，而独拳拳为廪士计如此，诸生德侯之深。属若愚颠末，君愚闻诸耆老，莆学有田旧矣，诸水泄隶焉。则自太守潘公时始然堤之中溃也。微陈公首捐金钱以相是役，则难以复其旧。迨堤之既成也，非杨侯再拆郡帑以赏其贷，则难以复其全。况昔之守莆，辍公府之储以佐学稍者多矣。其惠止于一时，熟兴是举，遗莆士无穷之仁耶！
　　【陈造江湖长翁集】
　　《兴化县移建学记》：叶侯令兴化之明年，以县学湫隘颓倾，访得旧址规复之。又明年，毕其工。祀有庙，讲有堂，为门为斋，庖库井垣，甚备而固。巨湖映带，轩豁旷爽，财出于积累之馀，官不与其费；工取于游手之募，民不知其劳。又籍羡田为养士之食，驰书吴门，求记于高邮陈某，乃为之言曰：有民必有士，有政不可无教而化之逮乎下也盖深。民治于人者也，士则将治民者。民也而为士，孰使然？而刑驱威制，必欲不吾敢犯，果不足以得民之心。惟详于教，乃可以善其心。古者取士于民，以为公卿大夫，共天子之治，迪民之性，有以扰服销祓其奇，袤好利之念，是立之学。京师为太学，诸侯为泮宫，固也。而党有庠，术有序，家有塾，夫化行而不究于下，非治之至。三代之学，于其细焉不遗，其亦深矣哉。《左氏》记不毁乡校，诗人刺子衿挑达，皆于区区之郑言之，郑之人所以能枝强邻大邦，其民爱君，效死而不畔，岂无所自而然？当时大国可知。文武成康盛时可知，皇家以文治，凡山区海濒百家之聚，无不建学，斯足以见圣化之深且远。兴化虽小邑，然介于海陵高邮之间，二郡昔号多士，名辈相望，民纯恪易治，兹岂非根原于学而贤师帅教养之效？是邑也，不应顿异。而士之才彦未多，民斗讼未稀，与所闻大不同。侯病之。病之，而不得其术，则何益矣。故其为政，汲汲于学。经营之始，人知其难。侯意愈坚，曰将有遇，请于郡。时守赵公贤而文，欣然从之，畀以大木百章，而继之以钱若米。部使者亦嘉其意，赞其决，果克竟其志。今之为邑，旦夕金谷狱讼簿书是课，孰知有所谓学，置不向，于法令无责，而金谷狱讼薄书一不副上官意，谴诃立至，可谓难。而用小邑，作久废，时无赢羡，卒而成，又甚难。侯贤者也，不小是邑，切切求所以治民之本。而临于上者，假之于金谷狱讼簿书之外，尤贤哉！事以贤立，而多贤不易遇，故予乐为书之，以道邑人喜慰之情。因述古人建学之意，而期其士民于方来，有以满足侯之望。侯名贵，宗进卿，盖石林先生之孙云。
　　【元陈旅安雅堂集】
　　《泉州路儒学修学记》：温陵校官陈应麟，驰书于旅曰：应麟，郡诸生也。猥承宠光，得归与邦人诸友讲学于泮水之上，惟绵薄不足荷兹宠也。则蚤夜思所以尽吾心焉，乃辰谒宣圣庙。顾屋室凋败，神物故暗，下视廊门暨师弟子舍，皆缺恶坠漏，弗妥弗严，盖因循不葺二十年矣。谓吾郡诸生也，又可玩岁月，视此为传舍，如向之为是官者乎？即以修兴事白郡侯怯来，侯矍然曰，事孰有尚于此？当与子亟图之，毋使我有既去之悔。乃召木土石金设色之工，求众敝以筹费。既又曰：士廪薄，不可以大给也。民力瘁，不可以重也。则出私帑，倡在郡之笃于义者，于是某等咸欲助，官于学者，业于学者，亦合钱以相役。元统三年，五月庚寅肇功。自礼殿至殿门，悉易其坏而丹之，作灵星门，饰先圣先师从祀贤人像，明伦堂，学正录听，左石斋四十间，悉改覆。筑纞地为堂涂，辟斋所为广庑，凡得祀者之祠，又靡不缮，其年七月告成。是何其既完且美之易也？盖侯能以是为己责，而助之者亦以为已所当为也，皆可书。敢用请于执事。旅闻之，学以治乎心也，心有不治，则其见于事者荒矣。心之为物至微也，而周流于日用之间；至著也，失于耳目之所不及。君子犹得以议其心，学之未善，常接于耳目。又其事之不可已者，坐视而弗治，则其存于中者，陋亦甚矣，尚得谓之尝有学也乎哉？敬者，治心之道也。不能有为者，有苟焉之心也。心主敬则体信，事由敬则达顺。方寸之矩，天下之物则尽焉。是役之成，吾知郡侯校官皆非能以苟焉之心成之。以苟焉之心倡，则人亦将以是心应之矣，恶乎而能成。《鲁颂》曰，济济多士，克广德心。游于兹者，盖亦因修泮宫者之心而充之也。旅生是邦，得闻绪言于乡先生，自治弗勇，徒佩言以移日。而去家益久，故老之存者盖寡矣。将其言之不可以易闻也，因书以谂同志。
　　【清漳志】
　　《温革撰漳州府重建学记》：国朝恢人文，以化成天下。盖自祖宗以来，而临漳有学，在昭陵之世。于时重熙累洽，风化淳美，声名文物之盛，比隆成周，礼乐兴行，极治之辰。然天子方且贪贤育材，益培太平不拔之基。乃诏天下郡国皆置学，实庆历二年岁在壬午也。学据州治之异隅，是惟文明之地，溪流自丁以朝焉。卜之云吉，多士宜之。厥后崇宁癸未，徽庙诏推行三舍之法于天下，诸生益众，为郡者乃截讲堂为二斋，而以贡院听事为讲堂。至大观间，增养士至五百员，则又以迎恩驿分为四斋。政和癸己，移学州治之左。至宣和辛丑，罢舍法以科举取士。率遵祖宗之旧。则学之迁，盖九年矣。自后连五，与乡贡者，辄皆不中春官之选。于是士子病之，谋复旧焉。时户部贰卿李公弥逊，以徽犹阁直学士知州事，教官今新婺范侯津，率诸生以请。公忻然允之。乃以缗钱贰万付士之有材干者，自为经营。基址仍庆历之旧，规模惟政和之新。盖建议于绍兴已未，经始于庚申，落成于辛酉也。由是累始复有登科甲者。革摄承州事之乏，范侯自延平来，始与学之职事，请记其事。革闻阴阳家者流，拘而多忌，儒生每耻言之。然自有龟筮以来，则有相方面势之宜，盘庚迁都，周公营洛，皆其事也，奚独于漳学而疑之？抑尝闻之，唐有周几本先生者，读书于州南天城山之高峰，其后收元和丙申年科第，所谓三十三人同得仙者。时君贤之，封天城山为名第山。然则漳之儒学，蝉联不绝，盖有端绪。夫以周先生破天荒为儒学唱，而我朝累叶崇儒兴学之盛，历览江山之胜，揆夫地势之雄，将见异才间出，为时髦杰者，肩摩踵接也。学之复旧，岁馀一纪。殿堂屋宇之宏敞，虽焕然在目。而土木之役以工计，与修造月日所当谨者，皆不可考。姑书其兴废之所以，儒学之源流，俾后之人识其梗概焉。学之肇建，至是一百一十有四年。则绍兴二十五年，岁在乙亥也。三月一日记。赵与坦撰《漳浦县新学记》：古者庠于党，序于遂。县之有学，效古制也。曩长泰有学，初创于登科山之旁。以地窄迫，不足为士子藏修之所，遂移其学于祥光寺之东偏。自绍兴杨公登弟之后，未有续遗，乡者士子病之，载谋载惟，欲迁焉而未果。岁在绍定癸已，邑有寓公李万言调萍乡尉，叶惟寅调番禺丞。爪戌未及，与阴阳家者相方面势，得县治之左臂，乃县之主山。良岗钟其秀，然然，若蛟龙之跃渊，祥凤之飞舞。是殆天有以献其巧者。闻之邑宰清源陈公纯仁，公俞其请，白之于郡，朝谒夕报，遂与邑之士友相与并力叶赞，命匠鸠工，拓基肇址，峻而夷，撤蔽而通，绳迂而直。乃斫乃陶，乃土既乃。大成有殿，讲席有堂，入直有庐，肄业有斋。申以门，面以棂星，庖垣墉，靡不具体。肇修胡簋，绘事从祀，百尔文物，彪列一新。释菜而衿佩如，诵而声音琅如。属役于是年之季春，考室于明年之季冬。陈公适以秩满归三山，郑公师申来试邑令。又于门外凿之以池，中累石为梁，以其池水，旧传古龙浚出泉之语，邑人争取汲之。岁率遇秋诏，殿庭之中，常两桂子，目击者莫不以为祥异。且曰，是学之风水，必有盛事，验于一纪来。而淳甲辰，郡之捷南宫者三人，邑居其二。陈君梦立巍占甲科，吴君遇聘联名擢第。积年天荒，一朝而破。由癸己而距甲辰，一纪之言，信乎不诬。迨丁未春，邑之瀛山张君汉杰，以国学内舍前廊擢名鼎甲。猗欤休哉！邑之士子荣达，何其于昔，而独盛于今耶？虽曰学校陶成之功，人物颖秀之美，亦不可谓非学宫改建，地灵人杰之验也。予戊申视邑蒙，笃修庠序之教。一日前廊职事贡士许兴龙等，言于予曰：创建所学，今馀一十五年矣。邑之士行，将与令之长子孟同游兰省。所望以趾美嗣芳，科名踵踵相接也。而学之记犹缺，恐后人无以知建学之由，属予为记。余曰，与坦学制此邑，簿书之暇，凡可以加惠邑民者，无不留念。顾今邑学有此盛美，乌得没其实邪？虽然，建学之制，新学之政，诸公已智及之矣。如曰以此为言，记之可也，不记亦可也。抑知其所以建学之指乎？盖文章特末技耳，科第亦假途耳，学者内而不外，古也；外而不内，古乎？入是学也，盍思夫若至阙里，若觌孔墙，属耳而闻金声玉振，潜心而得性与天道。退而思之，为颜为曾者何人？归而求之，为为轲者何人？必家焉而亲其亲，官焉而民其民，国焉而君其君？塞则淑诸身，亨则淑诸世。如吾漳之高东溪，颜定肃，声名节庵，耿耿天地间。是则建学之意，亦余邑宰之所愿望也。庶几是学，不为徒建云。故笔而为之书。
　　【宋朱晦庵集】
　　《漳州龙岩县学记》：漳州龙岩县学，皇初置。其后迁徒不常，遂以废坏，盖三十有馀年。而丞某君某，始复营建迫代去，不克就。温陵曾君，来嗣其职，乃因其绪而成之。凡为屋若干楹，殿堂门庑，师生之舍，无一不具。淳熙九年，某月某日，既率其诸生以奠菜于先圣先师，而以书来求记，且曰，愿有教也。予闻龙岩为县斗辟，介于两越之间，俗故穷陋。其为士者，虽或负聪明朴茂之姿。而莫有开之以圣贤之学。是以自其为县以来，今数百年，未闻有以道义功烈显于时者，岂其材之不足哉？殆为吏者，未有以兴起之也。今二君相继，贰令于此，乃能深以学化民为己任，其志既美矣，而曾君又尝从吾友石许诸君游，是必能诵其所闻，以先后之者。此邑之士，其庶几乎？乃为之书其本末，而因以告其诸生曰，夫所谓圣贤之学者，非有难知难能之事也。孝弟忠信，礼义廉耻，以修其身而求师取友，颂诗读书，以穷事物之理而己。是二端者，岂二三子之所不知不能哉？特怵迫于俯仰衣食之资，而不暇顾。诱夺于场屋雕篆之习，而不及为尔。夫区区目前，近小之利而忘其所贵于己者，固已悖矣。况其所徇，又未必果可求也。二三子循己事，而观之，则曷若慨然反是心以求之，而一用其力于吾之所谓者乎？使吾孝弟忠信礼义廉耻之行日笃，而身无不修也。求师取友，颂诗读书之趣日深，而理无不得也。则自身而家，自家而国，以达于天下，将无所处而不当，固不必求道义功烈之显于时。而根深未茂，实大声宏，将有自然不可掩者矣。呜呼！是说也，曾君盖亦尝为二三子言之乎？二三子其益以吾言相与勉焉。而《书》所谓学攵半者，又曾君所宜深念也。其亦由是而勉旃哉！十年二月甲寅，新安朱熹记。
　　【元程雪楼集】
　　《漳州路重建学记》：异时东南之学行天下，漳为文公过化之地，学宫礼乐，他郡则之。按宋庆历二年，始建学于州治之东南。政和间移置治左。绍兴九年，复庆历旧基，中毁于兵。至元二十有八年，重建礼殿，孑然于草莽瓦铄中，卑庳苟且，过者不知其为夫子之宫也。圣上龙飞，首诏各道肃政廉访司勉厉学校，雷行风动，其曷敢不共。佥事赵君弘道，分司南还，亟称漳学兴复，一出郡博士郭廷炜之力。廷炜以二十九年夏五月来，时庙之东西各有隙地，有同据之以听讼，以畜马。廷炜喟然曰，此而不复，不可以为学。白于公，归侵疆，乃鸠工度材，首崇殿宇，像四公十哲。明年，仪门成。又明年，学门洎东西庑成。又明年，讲堂成。修高广深，翼翼严严。廊塾垣墉，内外有截。几席炊鬻，百须具备。郡人士又言，属县庙学，废未复。廷炜造漳浦，班荆以祭，观者感泣。是营是度，捐俸为倡，而漳浦庙学亦成，长泰龙岩放焉。余闻而异之，既而漳之士，以图及创修未来求余记，于是弘道之言益信。惟学校废坏，比比相望。前修凋谢，大雅寂寥。持牒来为校官，薄岁月，忽不省存。郭君乃能不愧于其职，拮据捋荼，卒致完美，可谓难矣。方今遭逢圣明，敦儒崇化，无有远迩。漳之士子，藏修游息于斯。盍亦相与厉而行，精而业，为词章者，毋拘拘于科举，而用力乎诗书六艺之文。明理义者，毋于训诂，而笃志乎圣贤体用之学。孝弟忠信以养之，礼义廉耻以维之。求放心，黜陋见，而严恭祗。畏以守之，以尽其材，成其德，不至于古人不已。是则朝家建学立师之意，亦文公所望于漳之父老之裔孙也。抑文公记漳学教授听壁有云，教授之为职，惟自任重而不苟者知之。夫人能以自任不苟之心为心，则天地万物，孰非吾事，况一学乎？郭君盖非苟然者，其自任之重，必能以是充之矣。郭君莆人，绍兴旌表孝子之孙，少擢进士第。文行皆可书。元贞元年，四月朔记。
　　【宋刘后村集】
　　《汀州重修学记》：汀学凡三徙，今学创于绍兴癸丑，太守长乐郑公强也。甲子再周，修废者非一人。然皆量力惜费，不过支吾，其将压藻饰其外观，不旋踵又敝矣。宝舍戊午冬，诏以宗正丞兼吏部郎临海胡公出牧。初谒先圣先师，周览黉舍，动容。越明年己未，改元开庆，首缮大成殿，次门庑，藻池，架石梁，一准学制。次明伦堂，芳桂堂，稽古阁，御书阁，撤而新之。作正录位，葺诸斋祭器、库经，始于夏，落成于秋。凡用木石圬墁之工，九千六百有奇，泉粟若干缗石。于是汀士祠公于学，以配郑公。而正录钟明之周必等百馀人，来请余碑其事。余谢曰，歌侨存校，郑人也；颂僖修泮，鲁人也；为蜀守作中和乐职之诗，亦蜀人王子渊也。诸君柰何谦巽，属笔于耄荒之叟乎？众固请曰，汀莆相去，非若秦越也，吾子非闽产欤？余辞不获，则诵所闻以复曰，古者一乡一国，必有善士。修于家，游于校，举选于乡里，一乡之善士也。楚之荀卿，齐之浮丘伯伏生，鲁之申公，一国之善士也。修而至于子思，孟轲，则又天下之善士焉。赡言兹土，尚论先贤。有擢绍圣乙科，崇宁词科，坐上书入元佑党籍者，有举隐逸八行不可致，太守访庐而拒不纳者，有擢隆兴甲科，历馆阁郎省，刚介不苟合，为馀干之上客，考亭之畏友者。此三数公之立身制行，非诸君之东家丘乎？部公之崇儒恢学，非今日之常衮乎？诸君盍替于是，肄业于是，矜式前修，薰陶至教，将见美俗成而异材出矣。曩余与公并游三馆，议者患士驰鹜，罢遣京庠游学。公对延和力谏，出而补郡，其所崇尚如此，素蕴然也。众皆竦听，余又曰，自昔治汀者，类言其俗易动难安。公书抵余，但言士嗜学，民乐业而已。盖公既私淑其秀孝，又勤拊其困穷，于士若民，有百年之思。异时郡家常窘调度，至公均济。仓增宿储，厢禁卒给，全廪平粜，佑厚盗赏，力尚沛然。邦人言公，清苦不自封殖。自下车积例卷所入，别储之以佐经费。人见其厚于士民也，不知其薄于已也。诸君并记之学宫何如？众曰唯唯，公名大初。
　　【南海志】
　　《蒋之奇撰广州州学记》：元元年，番禺缺守，有诏以命臣之奇来治州事。始至下车，既见吏民，即谒先圣。明年仲春上丁，复行释奠之礼。陟降廷记，顾瞻学宫。多历年所，堂庑庳陋，隅奥侧陋。师生所瞻，曾莫攸处。讲肄之次，寝以毁废。怵然于心，思所以完葺之。会得乡亭馀材，悉辇置以充用。先治两庑，次作讲堂。悦徒动工，不出旬月，而两庑翼如，讲堂眈如。还顾夫子之殿，益卑圮不称。议道之堂，亦复摧挠。乃规广其基，而大新其构。然计费甚钜，遂以谋于漕司。欣然听许，增与之金，益市材用，伐山浮海，不期而集。而番禺南海三属邑令，实分董其事。专精毕力，日督月趣。乃斫乃治，乃途乃。劳徕劝响，功绪就毕。越明年夏，学成，为殿南向，横六楹，纵四楹，讲堂，议道堂，及于两序，总四百二十有四楹。于是典学之官，与其正录，及凡在学之有职掌者，墙立而进曰，学已完矣，愿有纪述，以诏于后。余曰，此固学士大夫之职也，其何敢辞。然愚尝窃观古今缀文之士，纪郡县之学者，盖亦多矣。其言率未尝及于夫子之道，以开学者之听明，而止叙其营作之近功，与夫教学之浅事，非所先也。古人所谓因事以陈辞者，庶几以是寄余之言焉。余以谓夫子之道广而大，故极天地而不能以盖载。夫子之道变而通，故亘古今而不能以终穷。彼其妙体存乎神，而人莫之能原。妙用藏乎易，而人莫之能测。盖自体而出焉，则始于无思无为，寂然不动。而其应也，至于感而遂通，自用而入焉，则见于有为有行，问焉以言。而其极也，至于不行而至。化而裁之存乎变，则一辟一阖之谓也。推而行之存乎通，则往来不穷之谓也。积焉而不已，以至于日新，是之谓盛德。运焉而不穷，以至于富有，是之谓大业。是以其言则为《诗》《书》，其行则为《礼》《乐》，其法则为《春秋》，其燕间谈说，造次践履，则为《孝经》《论语》，而其妙则总之于《易》焉。自子贡门人之高弟也，性与天道，不可得而闻。所可闻者，夫子之文章而已。颜渊几于圣者也，而仰之弥高，钻之弥坚，赡之在前，忽焉在后。如有所立，则卓尔而难从，奔轶绝尘，则瞠若乎其后矣。彼颜渊子贡之徒，亲见圣人，而犹若是，又况于闻而知之者乎？故自夫子之没，学而得其传，传而得其意者，孟轲氏，杨雄氏而止耳。至于荀况氏，韩愈氏，则择焉而不精，造焉而不醇，吾未见其无疵也，抑余人闻之，有教无类，立贤无方。盖上之行教也，无华蛮之限；天之生贤也，无远近之间。韶之曲江，越在荒服。爱之日南，介于外夷，而犹有张九龄姜公辅之俦出焉，岂以番禺之盛，而独无昂霄耸壑之材见于世中？殆所以教道，未尽其方耳。番禺自古一都会也，五岭峙其北，大海环其东，众水汇于前，群峰拥于后。气象雄伟，非它州比。繇汉以来，实为南越。屈强一方，最为强国。自高后武帝时，虽力征经营，而兵锋之出，尝辄挫血刃。汉之名臣，如陆贾，严助，终军之徒，皆尝奉使而谕意焉。彼椎结之尉佗，方以蛮夷大长老夫自处。传国五世九十馀，终以灭亡。逮唐季之乱，刘氏陟玢晟钅长四世窃据，亦五十馀年。穷奢侈，酷刑罚，诛近世，戮群弟，以至失国。其治蹇浅，不足称列。夫岂暇遑庠序之事哉？此其所以历年之久，而未有魁伟卓越之士闻于时者，亦理然也。庠序者，固育材之地。为政者，舍此而不务，非知治者也。夫谨簿书，弊狱讼，趣办于目前，而收功浅。崇师儒，兴学校，初虽若迂迟阔缓，而其效尝见于千百年之后。虽至于衰乱之世，而馀风遗烈，犹未泯也。务其近小，而忽其远大，不可谓智。是以卫飒下车，必修庠序；何武行部，先即学宫，彼盖知所本云。自斯学之成，会朝廷适除教官，专诲导之任。隆栋梃桷，屹其山立。褒衣峨冠，坌其云至。繇今以往，将见人伦益以明，礼义益以起，而士之秀异者，亦益以出，则岂惟中州之人哉？虽卉裳衣，胡夷蛮，犹将竭蹶而趋风，鼓舞而响化。永绥南邦，同底大道，然后为斯学之成也。余既为之记，又系以诗，曰：诸侯之学，是谓泮水。诗人所颂，鲁侯戾止。献馘于是，献囚于是。采芹则美，饮酒维旨。淮夷来服，弓搜矢。其挚维何，元龟象齿。区区鲁邦，陋无足纪。维泮之兴，功烈如彼。下逮郑国，学校不修。青青于矜，莫肯来游。谁欲毁之，侨告厥犹。视其所如，药之则瘳。我得吾师，实获所求。首善于京，其速置邮。矧在守长，宣化承流。德音不昭，维职之尤。番禺之学，莫原所作。岁月其绵，栋楹腐恶。藩级板夷，屋垣圯剥。图像之威，弗丹弗。圣经不谈，束置高阁。讲席其虚，维尘漠漠。譬彼弗殖，萎其将落。于嗟斯民，谁启谁觉。释老二氏，尚能尊师。岂伊吾儒，曾是弗为。道废若此，莫或之。振而起诸，岂不在兹。爰命鸠材，工以时。肇新两序，翼如飞。载辟祠庭，奂其轮而。颐指而化，鬼设神施。乃延师生，来燕来处。匪怒伊教，载笑载语。笾豆有践，核维旅。以妥以侑，礼仪具举。济济多士，进退规矩。夏弦爰诵，各得其所。相彼错薪，有擢维楚。遐不作人，成是才。在汉循吏，时则文翁。修起学宫，成都市中。常衮在闽，讲导从容。士比内州，岁贡以充。贤不天成，有养自蒙。谁谓越远，齐鲁同风。憬彼夷蛮，来顺来从。南交底宁，猗学之功。《章撰广州府移学记》：我宋统一海宇，百有三十七年于兹矣。崇文响儒，圣圣相继。其礼义之教，道德之化，薰陶渐染，万里一俗。虽在穷荒之裔，僻邦陋邑，畎亩闾阎之入，皆知诵诗书，穷义理，洁身砥石厉，以待乡里之选。躐高科，取显名者，比比有之。鸣呼，盛矣哉！二广据五岭之南，凡四十馀州，而番禺为钜镇，至于士人之知名者。独少，而业文擢第，及劣于他州。其故何哉？按州图，去京师四千七百里，带山并海，依险阻以为固。秦汉以来，常为奸雄桀黠，窃据其地。其后废国为郡，置吏统治。至者弹击豪强，剪冠盗之不暇，尚何及教化之事哉？盖水陆之道四达，而蕃商海舶之所凑也。群象珠王，异香灵药，珍丽玮怪之物之所聚也。四方之人，杂居于市井，轻身射利，出没波涛之间。冒不测之险，死且无悔。彼既殖货浩博，而其效且速。好义之心，不能胜于欲利。岂其势之使然欤？又其俗喜游乐，不耻争斗，妇代其夫诉讼，足蹑公庭，如在其室家。诡辞巧辨，喧啧诞谩被，鞭笞而去者，无日无之。巨室父子，或异居焉。兄弟骨肉，急难不相救。少犯长，老欺幼，而不知以为非也。嫁娶间有无媒妁者，而父母弗之禁也。丧葬送终之礼，犯分过厚，荡然无制。朝富暮贫，常甘心焉。岂习俗之积久，而朝廷之教化未孚欤？抑长上之人，不能廉己正身，以先百姓，使百姓无所视效欤？此所以日夜责躬自咎，又痛为广人惜之也。古者乡党都鄙，莫不有学。学者贤人之所止，而礼义之所自出也。故余始领职，即以庠序为先。思与学士讲论六经之言，修饬五典之教。明人伦，亲小民，以风示境内。渐摩石龙错，期以岁月。顾学舍在中城之西，与尼寺相北，迫近市廛，喧哗冗杂，殆非弦诵之所。度地辨方，又不合古制。而转运使传公志康，转运判官冯公彦信，亦尝以是为言。一日，诸生百有五十一人，以状来请，极道郡学迁置非宜，条其所以然之状。愿输金于官择地而徙焉。总会所输之钱，凡百有二十余万。漕台所助者半之。于是为之相攸经书，参改阴阳家之说，咸曰，牙城东南隅，有驻泊都监官廨，直番山之前，而风水且顺。建学聚徒，此其吉地也。若夫三代之学，其略不可得而见。孟轲氏去圣未远，止能道其命名之意尔。《礼记》著四代养老之学，有东西左右之辨，而买谊亦陈五学之说，然所言者天子之学，不及诸侯之制也。是说疑汉儒穿鉴，无所考证。独记小学在公宫南之左，大学在郊，与今京师郡国建学之方无乖戾。然则位必东南，理无疑矣。于是为之请于部使者。既得报。揆日聚土，且辟且筑。募工分领而新之，规摹无所变更也，广轮无所益损也。先之以夫子之殿，次之以义道之堂，两庑及门，先后有序。讲堂最后，为其梁栋未具尔。旧门之外，隙地犹广。因作重门焉。两门之间，又增建屋十四楹，东西相向，以为客次。小学直学之庐舍。以乙亥十一月丁已鸠工，明年六月辛己告成。诸生求为文以纪始末，余勉从其请云，尝稽考载籍，自晋唐以来，守兹土者，名臣钜公，不为少矣。治效伟迹，班班见于方策。大抵多以清白称。至于劝学育材，作新人物，则寂然无闻。考寻学校之迹，宜其无睹也。惟西城蕃市有夫子庙址，庆历中，仁宗诏天下兴学，当时郡守奉行苟且，即夫子庙以为之。而其制度迫陋，不足以容生徒。皇二年，知州事田瑜徙于州之东南，始斥大之。熙宁元年，张田为州，征艾侬知高之寇，请增筑东城。而学为城所侵，因徙国庆寺之东。未及营造而田卒。其后郡人刘富纳赀献材戮力以自效。殿堂庙序，始将完矣。转运陈安道鄙其庳陋，止富勿修。尽以官钱市良材，而朴斫焉。始构东屋四十楹有畸，以为生员庐舍。太守程师孟继成其在西者。今开封尹蒋公颖叔初下车，谒先圣悯栋宇之化坏，惧庙貌之不严，而议道讲堂，反卑于廊庑。规图经画，锐意于兴作。于是两庑翼然植其旁，大殿巍然起其中。工告休，而颖叔领六路漕车免之寄，亲为撰记，又系之以诗。而二堂未甚宏伟，乃以遗执政右丞蔡公。公至未阅岁，又改镇东之命。议道既建，而讲堂独弗克就。将去，寓意于辞庙之祭文，诿后人以成其绪。自庚午迄今七年矣，岁月不谓不远，竟未如公之志。甚哉！事之难成也如此！始，余欲从诸生之请，或者曰，前日欲构一堂，淹久尚尔。今筑基徙学，成无期矣。余以谓天下之事，无难易，顾为之何如尔。万钧之重，可以并力举也。九仞之山，可以累土成也。不合众智，不能资闻见之广；不因人心，岂足建长久之利哉？是举也，微外台倡其端，别乘揆其策，宾军佐乐事而赴功，则区区白发之太守，安能致其力哉？虽然，太守之于广人，可谓无负矣。其欲成就诸生之才，亦以勤矣。因学之成，告于诸生曰，夫学不力，不足以成德。善不明，不足以充扩其性。诵孔孟之书，学先王之道，苟无至诚好善之实，而不知性命死生之说，外祸福，轻富贵，则何足以谓之君子儒哉？文章可学而工也，议论可讲而到也，巍科殊级可以力取也，富贵利达可以苟得也。此皆世俗之所贵，彼所谓贵者，非良贵也。君子之所以异于众人者，以其存心。心之所存，四端而已。不诚其意，不足以正心。不正其心，不足以修身。不修其身，不之以齐家。至于治国平天下之道，一本诸心而已矣，诸生其勉焉。若夫丧良心而逐外物，君子谓之惑。徇虚名而忘实行，君子谓之盗。盗可为乎哉？惑可久乎哉？前日颖叔为记，论夫子之道，以开诸生之聪明。余今又陈正心诚意之方，以破重外之惑，诸生其与师友朝夕讲论德谊，宁心以明善，琢磨言行，使之内外如一。暇日还家，其长者当以是谆谆告于子弟，其少者当以是反复陈于父兄之前。日切月，使广之风俗丕变，如齐鲁之国，是太守之所望也。虽然，岂止于是而己哉？异日诸生有能杰然独立，不以富贵介于心，都高位，据显涂，推广所学以及天下之生灵，使荐绅大夫倾心辣慕曰，此番禺郡国生员也。如是，则太守亦有余荣，诸生其勉焉，而无忘谭公经始之勤，谭文初前通判此州。绍圣丙子七月六日记。程矩撰《学田记》：熙宁四年，春三月，广平程公以光禄卿直昭文馆知州事，兼经略安抚市舶劝农等使。六月，诏宠治效，迁右谏议大夫。再居是任，不夺民惠也。初公下车，延问诸生，讲究风俗所宜去取者，默而可否之，教条警劝，若屈指而挈裘领也。公识略精给，举无遗画。以控制荒服，广为都会，治府西偏，异俗杂处。货积不可訾计，而无城郭以居，且创贼侬之毒，血肉煨烬，殆无孑遗。经始栽筑，而上可其奏。周环二十里，五十六日而土工毕，人乐安处焉。昔不逞辈啸集剽暴，必急于捕索，则泛诸海而逝矣。故有裂之刑，期于惩止。公晏若镇辑，夺攘衰息。此经略安抚，得其任也；远人贸易琛货之归，舳舻相衔。按籍较旧为戚计之倍，此又市舶得其职也；公建议计丁出粟，不以贫富为差，是用驱游手，率趋南亩，窒诡避之狡穴，固安土之常业，此又劝农得其理也。况复宣谕内志，使殊绝之域，知有圣人之化。以是注辇国酋长来新天庆道馆无虑数百楹，用祝天子寿，然则厉威以制人，而闺门有违者。况其远者乎？想德以从政，而桀骜有循者，况其柔良者乎？冒尚美恶，由教之废兴也。一人笃善，则及于家，而至于乡，岂以提封而止焉？故曰：“俗之不刑，师帅之过也。”公之听断，虽讼竞纷委，唯一言折之。而日不移数刻，庭间以寂。故优游多暇，辟视事之堂，巾卷在列。切讲解，其弗帅者视之，而知乡道也。郡人试将作监主簿刘富居一日趋拜墀下曰，富有负郭不腆之土，而廪庾居舍，卒尝改治之。总其直与废，为钱百五十万，乞资于学官。怀化将军卒押陀罗，亦捐赀以完斋宇。复售田以增多之，其数亦埒富之入。且愿置别舍，以来蕃俗子弟，群处讲学。庶太平德泽，无远迩之限也。夫厚藏之人，锥刀之末，何尝惮而不争之。至有以死生罪福，夸说协诱，则箧探囊，未尝为之憾恨。岂有意于儒者之聚欤？然于是也，非狃陶教化，而辄寤者哉？夫圣贤之道，虽充足于己，而油然乐于胸中，必恃食以生。始公以圭田之收，继生员之给。今有不待戒告，而愿瞻其用，是可语于善也。噫，子产为郑三年，与人以田畴之殖，子弟之诲诵之。然其初也，怨怒亦至。公则不然，繇戾止而久之，民畏民爱，一之而己矣。岂诗所谓岂弟君子者耶？矩向承之签书判官事，实详其所谓因得以记之。若顷亩场畔，租赋之计，悉识诸碑阴。七年四月十六日记。
　　【王十朋梅溪集】
　　《广州重建学记》：圣人之道合内外，初无华夷迩遐之间。不幸无时与位，道不得而行，必待后世右文之主，儒学名世之臣，以主盟吾道，乐育人才为己任。然后斯文有传，与王化并遐。吾夫子以天纵将圣，生子晚周之鲁。木铎之教，止行乎洙泗三千之徒。所过之化，仅及历聘七十二国尔。尝慨然欲居九夷，贱人不知其志，诋以为陋。鸣呼！使夫子居之，何异坐杏坛之上，化结为冠裳，变舌为弦诵，济跻洋洋，是亦邹鲁也，何陋之有！炎汉李唐之君，尚文崇儒，文翁常衮，以儒为群。咸能兴学官，登诸生，授以诗书，丕变蜀闽，同风洙泗，惟南粤去王都为最远，至仁如唐虞，有所不能柔。汉晋隋唐间，虽号为一统，然德薄化浅，声教不能暨朔南。岳牧名臣，虽清白如吴隐之，刚正如宋广平，咸著治绩，而庠序之事阙焉。是宜褒衣带，射策决科之士，不能与闽蜀侔盛也。宋兴，混一海宇，臣妾僭伪，南海四世之刘，面缚阙下，赦而不诛。变污染之俗，为礼义之地。庆历间，诏天下立学，番禺仅能修夫子庙以应故事。至皇间，始建学于郡之东南隅。熙宁初，徙于西。绍圣初，守臣章改创新学，然规摹未宏，不足以容多士，与雄大之府弗称。乾道三年，诏前右正言龚公茂良，自宪台为方伯。下车之初，务先风化。明年春，上丁释奠于先圣先师。顾瞻祠宇庳陋，楹桷颓圮，绘像不如礼，豆笾簋，无余地可陈。廊庑迫隘，至不容折旋。讲肄之所，去殿庭不咫尺。升者病之，公喟然谓诸生曰，治执有急于此乎？于是始议改造，即番山之距以为堂阁，御书于其上，东西十一筵，南北九之。庭之下什伯，其初增辟，两庑倍其旧，六斋对峙。前绘从祀像，置番禺南海二县学于后。惟大成殿，仍旧规而加葺之。藻饰焕然，侈于他所。门以棂星，缭以周垣。大江横其前，协泮水之制。贵出激赏公库撙节之数，宪漕舶三司助以羡缗，敛不民及。经始于夏四月，讫工于日南至。行释菜，乡饮礼，以落之。明年公召还，道温陵，谓守臣王某曰，公为我记其略。某与公尝同事史馆，稔知其为人，貌和气平，盖一谨厚者耳。及为天子言事官，正色立朝，排奸险甚力，视弃官爵如脱敝屣，至今朝野语正人，必称公。出典大藩，又能行其所学，不鄙夷遐方僻壤之民。广儒宫以教之，可谓儒者矣。郡博士曰，与诸生登忠怒堂，明一贯之道。讲论齐家治国平天下之要，于正心诚意间，移孝为忠，尽臣子之大节。上不负天子，下不负贤师帅，所以教化作成者。异日扬王庭，立名节，姓名光史册，如张曲江，姜日南，余襄公者，不一而足，又岂止读纸上语，工文词，取科第，抗衡上国而己哉？于是乎书。公字实之，兴化人，今为江西帅云。乾道七年正月记。
　　【广州府图经志】
　　揭斯撰《增城县重修儒学记》：入其邑，人民聚，田野辟，学校修，其政可知也。广之增城孔子庙，火于兵。邑进士李肖龙刻木主祠于士人郑聪老之家。郑遂徙其宅为学，历五十余岁，未有能复之者。至顺二年，前翰林从事盱江左祥，繇广州香山令潮州路经历，加奉议大夫，尹增城。首谒学，视湫隘倾圮。适东莞陈元廉掌教是学，贤士也，合谋迁之。得故址于城西冲霄门外百八十步，面凤台，负龟山，水萦回如带。于是列士输财，群工效能，顾济阳复买其材，顾宗与、张俣道、李观寿、李惟、郑元善、董其役。始是年冬；讫明年秋。凡为殿六楹，崇四寻有三寸，广延有五尺，深如广而去其延，有八尺。堂十楹，崇三仞七寸有半。广十有一，延七尺有五寸。深视广而去八，延六尺有五寸。门之楹，如堂之数。崇不及仞三尺四寸有半，广如之，深不及延二尺有五寸，左右为庑，皆十有二楹。崇一仞有一尺，深二延有二尺。堂之西偏祠，乡先贤崔清献公。祠四楹，崇二仞有一尺，广二延有八尺。深如广而去其二尺。内环崇墉，外缭松竹。堂北有山，又植松五千余株。其巅可俯览一邑之胜。乃休工息徒，以释菜礼告成子先圣先师。崇儒师，使申其教。复诸生，使修其业。和人民，使获其所，而政声作矣。又因邑士南雄路教授李显，求刻石之文京师，以著久远。遂告之曰，学校者，所以明圣人之道之地也。道非圣人所独得，非有愚智远迩。古今之间，学则至焉。增城虽僻在岭表，声名文物，与中州等。而不能以圣人之学立其身，弃其身者也。不能以圣人之治治其氏，弃其民者也。弃其身者殃，弃其民者亡。故立身莫先于学，治民莫先于兴学。左君治香山，既能以兴学为首务。今又以治增城，弗弃其民矣，不知二邑之士，皆能有以立其身矣乎？重为告曰，夫子万世南面，享天子之礼乐。天下皆知为圣矣。而增城既庙祀夫子，又祠崔公，岂不以为贤乎？贤如崔公则祠之，况不止如崔公者乎？君子亦务学哉！至顺三年，十月日记。
　　【连桂州志】
　　陈晋撰《连州迁学记》：温陵留侯，守连州之明年，民歌于涂，士诵于校，乃迁学于治城南，因邦人之请也。将迄役，以书与图来曰：连山水之秀名天下，盖自唐贤以记咏发之。繇是文风日振，为名进士者，代不乏人。至国朝尤盛，见诸钱学士希白所为书堂记，班班可纪。而迩来人物，少不如昔。故议者咸以郡庠斗辟一隅，气象郁律为言。城南有列秀亭，乃丞相紫岩先生张公尝所游憩之地。而扁榜则其子宣公南轩先生之手泽也。其地爽垲而平衍，一水萦回，四山环揖，宛然古判宫规制。殆天造神设，若有所待者。既定迁议，亟发帑廪为之倡。邦人喜夙心之一旦获也，相率捐金唯恐后。车免使李公华尝为是邦决曹掾，远致五十万以助。连帅彭公铉，常平使者黄公，闻而韪之，亦各致二十万。事力既裕，百堵皆作。于是有殿有庑，有堂有序，门有桥，射有圃，御书有阁，礼器有库，斋庐庖，靡所不具。又祠先贤于学之左，仍亭其前，以有列秀之旧。风气宣鬯，人心作兴。诜诜成材，或者其乎是欤！愿为我识岁月，且有以惠告于连之人。晋接不敏，何以辱此。而重辞侯命。窃谓连旧隶湖南，湖南学者，宗南轩。而此地又尝经其品题，然则是学之迁，夫岂偶然哉？抑闻先生之学，得之五峰。以仁为天地之全体，以弘毅为求仁之妙法。所谓豁然大观，以充其体。卓然有立，不同其波。学者亦尝从事于斯乎？今其书，家蓄而人诵，诚能力探精索，繇五峰之门，逆伊洛之庭，上有以规见洙泗宗庙之美，百官之富，则其于藏修游息之间，必有所警发。他日之所成就，亦必光明俊伟，有大可观。而非直区区业文，为名进士而己。山川炳灵，当为是乎？在侯尚且见之，惟尔连之士之。侯名元长，丞相忠宣公之孙，所至有惠爱。其治连也，会邻寇为暴，毕力捍御，州以无事。调度烦费之余，又能兴此钜役，此尤可书。是役也，学职蔡之武，高子仪，廖梃，陈济时，陈用中，黄甲，刘念祖，陈自信，分任程督。权司理连山簿尉颜纯，颛掌出纳。凡僦工市材，率胝私直，吏一不得与。而经理规画，则郡士范会之之力云。端平三年，夏五月甲申记。
　　【循阳志】
　　宋李仲著撰《古循重修儒学记》：大哉乾元，孔子之道集其大，至哉坤元，孔子之圣并其至。自生民以未，未有如孔子者也。盖孔子之道，为天地立心，为生民立极，维持三纲五常，所以明人伦者也。其流传斯道，亘万世而无穷者，舍儒而谁归。自古帝王作成人材，旁求儒雅，无非自学校中来。学校乃风化之本原，其有国有家者，不得不先务也。钦惟皇元，德配乾坤，明并日月，祖述尧舜，宪章文武。建国之初，首重儒道，加封先圣以大成之号，立万世为治之本根。内而国学，外而郡庠，书院学校，设官分职。教养生徒，化民成俗，迄今已有年矣。日降德音，宣谕宪司郡守，勉励学校。凡日月所照。霜露所坠，舟车所至，路府州县，应有学校去处，无不毕举。惟循州学庙，昔在郡之北隅，鳌山巍其后，龙川横其前，其兴也，属炎宋之嘉泰。其弛也，在至元之辛己。重罹凶悖，遂成废土。后市李守旧宅，权为庙学，经今四十衤共田。郡侯徐公震来守于此，始至，进谒堂下，视其屋宇褊狭，不称庙学制度。俯仰太息，而有志焉。期年政成，公私事简，民裕财足。侯乃开故址。于淡烟衰草之间，倩工师于江左岭表之外。度村鸠匠，复其旧地而一新之。以延戊午冬始事，越己未秋落成。殿庭崇邃，堂宇广深。神位清密，廊庑宏敞。与夫晨门栖宿。师生斋房，无一不备。既而文籍定堂，仆给田而养赡之，图为经久之计。郡之士民父兄，相与聚观而叹，言曰，侯之兴学，所以教告子弟者，其厚如此，岂可使后之人无传焉？于是相率立石而为记。吾故曰，昔者文翁守蜀而兴学，天下郡国仿效之。晏殊守南京兴学，而天下学校自殊盛。田锡知陆州，下车建孔子祠，民皆务学。倪若水为卞州刺史，增修孔子庙，风化兴行。李栖筠为常州刺史，大起学校，扬名于世。侯与诸公，世之相后数百余载，地之相去数千余里。其官同志同而道同，若合符节，岂非千载一人也耶？盖时有古今，道无古今。所以酌古准今者，贤方伯也。矧侯大兴循学，非徒夸壮观，饰游声而已，正所以布宣圣天子之命教者也。实斯土斯文之幸欤？愚故特序其本末，而悉书之。然非特明侯之志，以励循民。且将以风天下之凡为郡县守令者，皆以侯之心为心焉。则圣人之教，圣人之化，不忧其不明于世矣。延陆年，岁在己未，良月九日记。耶律渊撰《古循修学复田记》：皇元崇学右文以教养人材为急务。世祖皇帝以来，累诏天下郡邑，赡学田土，诸人毋得侵夺。所出钱粮，以供春秋祭祀，修造庙宇。与夫师生縻膳贫寒老病之士，皆有所养。惟虑有司奉行，不能仰体德意，视学校为虚文，教养为余事，莫之究心焉。矧循为岭海僻壤，去天万里。声教所暨，无远弗届。前守东冈徐公，奉议改创学宇，规模宏壮，继今十有四年。而士类晨星，文风不振。揆厥所由，学廪缺支，有教无养，其何以勉励作兴焉。若稽簿书元额，较今所收，十不存一，往往为豪黠所有。重以贪污嗜利，私其构结，顾乃巧为之证据，以遂具奸欺。致使赡士田土，皆归于强有力之家矣。然天相斯文，否极必泰。郡侯斡罗思奉议政以来，谓学校乃风化之枢机，纲常之根本，思有以鼓舞而作新之。于是附郭佃居学地之民三百余户，若有所感发兴起，不待号召，咸愿倍蓰增其租入，佃耕者亦如之。乃若豪民郭士达者，闻风摄畏，亦自首于公。以所据龙川地售于济渡堂之直，悉偿学而归其侵疆。及徵排年所侵之入，钞以中统计者，二千二百一十三两。并今岁佃租三百八十五两。倘非我侯崇笃道义，至公无私，使其下不怒而威，不言而信。讵能至是哉？嗟夫！礼义廉耻之心，人孰无之。为政者，皆能以侯之心为心，将见行者让路，耕者让畔，而攘窃侵夺之风，何自而生乎？侯又以所增计其赢余，凡器之簋笾豆爵之用，编竹陶瓦者，则铜而铸之。殿之门牍柱石神龛之既朴断、而丹护者，则添而新之。大成扁榜，金而饰之。阶墀垣墙，甓而完之。先贤有祠，教授有厅。且为酌量教官儒职之廪俸，大小生员之行供，则士有养而教日兴矣。予忝贰政是邦，故尝乐成其志。士友请记于石，愚不能文，姑摭其实而书之无谀辞。且为言曰，予闻是邦，先贤有二罗者，乃祖若孙，相继而作，一拜翰林，一擢探花，皆表然著见于后世。其余光明俊伟，代不乏人。循之士由是作兴，其必有接武翰林探花者出。亦必曰，我侯敦教育材之力也。侯为政廉明，兴利除害，具有伟绩，百姓歌之。然记为学作故宜略。若夫新增田地之租，绩置器物之数，具列于碑阴。至顺三年，岁次壬申，八月朔日记。陈次升撰《循州兴宁县学记》：上御极之十九年，壶山方公帅东广，为属郡循之兴宁择令。阅现籍，见封川尉陈君汤秩将满，曰，此吾端平初，程士别头所取进士也。荐员及格宜为令，辟之。未畿，拜俞音。越二年，令胝邑事。一之日，谒先圣先师于学。顾瞻殿宇湫溢，黉馆颓圮。士无所肄其业，方有意教道。以厉士俗。而邑经兵火，财一星周烧，痕方补，生意未回，不敢亟议土木之役。首于弊事，苗耨发栉，皇皇然膏枯醒，加惠田里二考甫报政，适当大比，兴贤之年，爰进诸生而经画之。先是学宫在县治之左，去公廨百余步。嘉定初，徙于之中，与安王易地而居。庚寅毁于兵，衿佩弦诵之地，莽为兵墟。曾赵二令尹，仅绵蕞数亩之宫，姑以存学之云耳。至是鼎创大成殿于旧学之基，复武安王于故广，令割俸金二十万，米五百斗为之倡，士旅翕然和之。崇门大殿，屹乎其高。旁列斋舍，明靓闳敞。冠盖云集，倍屣前时。为之讲说，以诱其衷。为之课课试，以王其成。初塑夫子之像，有湖湘旧识，所谓素王容津津。津，喜之兆。是诏果有联名贡南宫者。士相率以贺曰，贤令尹之衣钵，庶其有传乎？令亦自贺曰，幸而岁荐有人，庶其无负诗书元帅之所托乎！职事钟槐等，持书请识颠末。余曰，令之所望于循之士者，岂特进取而己。邹鲁之门，以言行寡悔尤为禄，而深诋其徒之干禄。以仁义忠信为天爵，而弗许夫人之要爵。岂非以身并三材，有不位之贵；心涵万善，有不赀之富，无所愿乎其外欤？然自乡举里选之法废，有志于致君泽民者，非科目不足以自见。子程子固尝许人从事科举，特戒之以绝利之一源。子朱子未尝不业进士，不失为传圣贤之正统。士之藏修息游者，要无出于言行之禄，仁义忠信之爵，知修于家，而不坏于天子之庭而己矣。谓余不信，则有是郡所刊令之先世谏议公谠论一书在。何民先撰《兴宁县儒学复田记》：昔之善治者务教化，教化必自学校始。汉文翁，唐欧阳詹，是以教必有养。苟无其养，教焉施。炎赵以来，应郡邑学，各实以田，岭海虽僻远，亦如之。兴宁为广东著邑，邑故有学，学故有田。泰定丙寅二月朔，邑长进义田，当令尹张承务，绮簿李从仕崇高，率其属祗谒学宫。礼毕升堂，见学舍弗理，讯诸生学廪几何？教谕陈希旦等揖而进曰，若稽古田，计一十有六号，山洎塘俱与焉。至元丙子后，海滨未宁，章逢散逸。前教谕陈采护其籍，器贮而藏于土中。逮出之，边幅微腐，幸未澌灭，乃陈县易之以据，又不幸夺于强有力。时摄学事朱文富，直学罗汉南，鸣于当涂，寻得教谕黎子春力复之，所存才七号尔。岁收米仅二十四石五斗，山塘租钞七十缗，未复者过半，皆良田也。第仕于此邦者，往往构植豪黠，畏势忽义，漫不之省。职教者又虞其中伤，噤莫敢言，亦莫克伸。以故，祭祀，教养，修造，常不给焉。三大夫闻其言，怃然曰，是非吾侪责欤？圣朝崇学校，育人材，兴科目，瞻学地土，诸人无得侵夺。明诏如日，孰敢干之。所以早付者，谓何而可后乎？阅籍竟，即以幕宾麦稷商之。君曰，然是，诚在官不在学。遂下令，悉力经理。惟明惟果，仍诱其衷。由是豪民萧全兴，萧支文等，既慑且悔，自首于公，尽归侵疆。是岁冬，除元数小，木之增石，一百三十有余。钞之增贯，二百二十有五，倍蓰于前。倘非诸若崇道笃，为义勇，存心公，凝力定，安能至是哉？宰一邑且如是，他日推而一路一道可知己。昔范公尹襄县，为学买田熊君作江山县尉，倡建县学。惟其有之，是以似之。嗟夫！好义之心，人所同也。闻风者可以劝矣。使后之者扩而充之，何患人心之不化，学校之不兴欤？始予至五年，闻臬司为广学复茶山，啧啧叹羡。今复见兴宁此事。为彼易，为此难，诸公能其所难，伟哉！所以惠邑学者，至矣！抑田未复时，务在于养；田既复时，务在于教。学之士友，自今充饫乎仁义。哜嚅乎道德，日讲明乎正心诚意之学、修齐治乎之理。养其大者，无养其小者。是乃邦大夫学道爱人之初意，国家作养人材之深望也。尚懋之哉！乡友邑簿李象明书来，属予记。予嘉乃事，故为书之。若夫田若干亩，塘若干所，某号某至某都某村，碑阴悉已，不书。
永乐大典
卷之二万二千一百八十
卷之二万二千一百八十
　　八陌
　　陌诗文
　　【唐李翰林诗】
　　《洛阳陌》王斌贝曰：《乐府遗声》，都邑三十四曲，有洛阳陌。白玉谁家郎，回车渡天津。看花东陌上，惊动洛阳人。齐贤曰：《楚辞》：厌白玉以为面兮，怀琬琰以为心。士斌贝曰：曹植诗，借问谁家子。《古诗》：回车驾言迈。天津，桥名。《风俗通》：南北曰阡，东西曰陌。水洛阳洛水之北。
　　【韦庄诗】
　　《春陌》二首
　　满街芳草卓香车，仙子门前白日斜。肠断东风各回首，一枝春雪冻梅花。嫩烟轻染柳丝黄，勾引花枝笑凭墙。马上王孙莫回首，好风偏逐羽林郎。
　　【宋陆游渭南集】
　　《陌上》：陌上长歌任笑狂，此生得丧略相当。天将耄齿偿贫悴，身坐虚名掇谤伤。溪水渐生朱舫活，野梅半落绿苔香。新晴快上兰亭路，莫待春残始一觞。
　　【史莲峰先生集】
　　《柔桑陌》：姑待三年来，聊为卒岁谋。可怜齐鲁俗，乃欲比封侯。
　　【曾文清公集】
　　《柔桑陌》：南陌绿成阴，园林正春老。能令蚕事办，更遣音好。
　　【僧文潜山集】
  </div>
  <div class="pagination">
   <a href="永乐大典残卷_page324.html">
    上一页
   </a>
   <span>
    ...
   </span>
   <a href="永乐大典残卷_page320.html">
    320
   </a>
   <a href="永乐大典残卷_page321.html">
    321
   </a>
   <a href="永乐大典残卷_page322.html">
    322
   </a>
   <a href="永乐大典残卷_page323.html">
    323
   </a>
   <a href="永乐大典残卷_page324.html">
    324
   </a>
   <span class="current-page">
    325
   </span>
   <a href="永乐大典残卷_page326.html">
    326
   </a>
   <a href="永乐大典残卷_page327.html">
    327
   </a>
   <a href="永乐大典残卷_page328.html">
    328
   </a>
   <a href="永乐大典残卷_page329.html">
    329
   </a>
   <a href="永乐大典残卷_page330.html">
    330
   </a>
   <span>
    ...
   </span>
   <a href="永乐大典残卷_page326.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
