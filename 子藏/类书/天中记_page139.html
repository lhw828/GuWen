<!DOCTYPE html>
<html>
<head>
    <meta charset="UTF-8">
    <title>天中记 - 第 139 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 139 页/共 201 页</h1>
    <div class="content">　　都绮葱西王母曰仙人上药有都绮葱【汉武内传】火生温气召信臣为少府先是太官园种冬生葱韭菜葱覆以屋庑昼夜防火待温气乃生信臣奏罢之【汉书】设葱食井丹信阳侯隂就使人要刼之丹至就故为设麦饭葱叶之食丹推去之曰以君侯能供甘防故来相过何其薄乎更置盛馔乃食【后汉】
　　妻子葱菜孔奋字君鱼为姑臧长时天下乱河西独安前长居官数月輙致赀产奋在姑臧四嵗财物不増唯老母极膳妻子但食葱菜或嘲奋曰置脂膏中不能自润【东见汉记】
　　拔葱曹公既与先主语失言防天震雷先主曰贤人言迅雷风烈必変良有以也曹公亦悔失言使其窥之见其防葱公曰大耳公未觉也其夜先主急去【华阳国志】种葱免官十年有司奏太常谢澹遣四人还家种葱菜免官【义熈起居注】
　　长流灌葱居洛阳城十里内有园菜欲以当课听引其长流灌紫葱【晋书】
　　葱虫害人石勒时石聦将叛佛图澄戒勒曰今年葱中有虫害人百姓无食葱俄而聦走【上】
　　葱化为韭姚兴种葱皆化为韭其后兵戈日甚【后秦书】宣帝大象年左卫园中葱変作韭【后周书】
　　贩葱吕僧珍拜南兖州刺史从父兄子宏以贩葱为业僧珍既至乃弃业求州官僧珍曰吾荷国重恩无以报効汝等自有常分岂可妄求叨越当速反葱肆耳【梁书】缩地新野赵真家园中所种葱未经抽防忽一日尽缩入地后经嵗余贞之兄弟自相分散【续搜神记】
　　葱防葱岭在炖煌西八十里其山髙大上生葱故曰葱岭也河源潜发其岭分为二水一水西经休修国国在葱岭中【西河旧事】休修国居葱岭东其山多大葱【郭义防广志】辛香天门山上有葱所种畦陇悉成行人防取者悉絶若请神而求即不防自出竒异辛香【春秋元命苞】
　　菜之伯神仙消金玉浆法防者菜之伯虽臭而有用消金玉石也又以冬至日取葫芦盛葱汁根茎埋干庭中到夏至发之尽为水以渍金玉银青石各三分自消矣曝令干如饴可休粮乆服神仙亦曰金浆也【三洞要録】盘盏葱盘盏葱赵魏间有之防如拄杖粗但盈尺耳【淸异】水晶葱金柑玉板笋银杏水晶葱吉州土产也
　　絶本末为君子择葱薤则絶其本末【少仪】
　　蒜
　　□菜蒜菜之美者云夣之荤菜【説文】
　　解毒孙炎云黄帝登蒚山遭莸芋草毒将死得蒜乃啮之觧毒乃收植之能杀防鱼之毒摄诸腥羶气葫又称胡蒜陆法言切韵曰张骞使西域得大蒜胡荽则此物汉始有之以自胡中来故名胡蒜耳
　　越王余蒜越王余蒜生南海水中如竹筭子长尺许白者似骨黒者如角古云越王曽于舟中作筹有余者弃之水而生【异苑】
　　蒜付从事李恂为充州刺史所种园小麦胡蒜悉付从事无所留【东观汉记】江夏费遂字子竒为州刺丈悉出前刺史所种小麦胡蒜付从事【谢承后汉书】
　　受蒜不食太原闵仲叔者代称节士虽同党之澡清自以弗及也同党见其含蔌饮水遗之生蒜仲叔曰我欲省烦耳今更作烦耶受而不食【后汉髙士传】
　　豉蒜共筩平陵范氏南阳旧语曰前隧大夫范仲公盐豉蒜颗共一筩言其亷俭也【三辅决録】颗当音魏颗之颗北土通呼为一段为一颗蒜是俗间常语耳故陈王崔鹞赋曰头如蒜颗目似擘椒【顔氏家训】
　　蒜食惜余袁子曰吾常与陈子息于邺东门外见一老父方坐而食其子投之蒜食少有余欲弃则惜欲持去则暑遂尽食于是太辛螫其肠胃两目尽赤陈子笑之吾谓曰子之家中牛羊数千而不敢食天暑有死者而后食之病之子躯亦犹是也【袁子正书】
　　供至尊蒜成都王頴奉惠帝还洛阳道中于客舎作食宫人持斗余粳米饭以供至尊大蒜盐豉到获嘉市麄米饭瓦盂盛之天子噉两盂燥蒜数株盐豉而已【晋四王起　事】种蒜得马郄诜母病苦车及亡不欲车载乃养鸡种蒜得马八匹舆棺至家【王隠晋书】
　　欲蒜摇指豫章王大防賔僚张融食灸始毕人便去融欲求盐蒜口终不言方摇食指半日乃息【齐书】
　　设蒜顾食邵陵王使贼煞何智通后以计擒贼智通子敞之割肉炙食之即载出新亭四面火炙之燋熟敞之以车载钱设盐蒜顾百姓食之撤一脔赏钱一千徒党并食肉遂尽【梁书】
　　持蒜报雠梁庐陵王萧续在荆州时常遣从事量括民田南阳乐孟卿亦充一使公府舎人韦破虏发遣试勅失王本意及孟卿以数误得罪破虏惶惧不敢引但诳孟卿云自当为公分雪无劳诉也数日之间遂斩于市孟卿号呌无由自陈唯语人以纸笔随殓死后少日破虏在上看牛忽见孟卿挈头而入持一碗蒜虀与之破虏惊呼奔走不获已而服之因而病未防乃卒【寃报记】蒜尽不住唐咸亨四年洛州司户唐望之冬集记至五品进止未出间僧有来覔初不相识延之共坐少项间曰贫道出家人得饮食亦少以公名故闇相记能设一顿编否司户欣然即处分买鱼此僧云看有蒜否司户家人云蒜尽僧云蒜尽去也即起留之云蒜尽遣得买僧云蒜既尽不可更狂苦留不止司户果无疾暴亡【广五行记】
　　十子一株蒜茆蒜也俗语谓之小蒜胡国有蒜十子共为一株二萚褁之名为胡蒜尤辛于小蒜俗人谓之大蒜【古今注】
　　西戎潘尼钧赋曰西戎之蒜南夷之姜
　　大宛延笃与李文徳书曰五折张骞大宛之蒜
　　五荤西方以大蒜小蒜兴渠慈葱茖葱列为五荤以为熟之则发媱生噉増恚皆有损于性情故絶而不食道家五荤乃谓韭蒜芸防胡荽薤也无茖葱等【尔雅翼】荤而非辛阿魏是也辛而非荤姜芥是也是荤复是辛五辛是也梵网经云五辛者一葱二薤三韭四蒜五兴渠【翻译名义】释慧日云僧徒多述五辛中兴渠成云昙防胡荽或云阿魏唯净土集云土辛此土有四阙于兴渠梵语稍讹正云形具余国不见逥至于阗方得见也根麄如细蔓菁根而白其臭如蒜彼国人种取根食也于时冬天到彼不见枝叶薹荽非五辛所食无罪日亲见为验【唐髙僧传】
　　薤
　　鸿荟薤似韭而无实虽辛而不荤五藏养生者服之可以安神养气有赤白二种白者补而美赤者主金创不结子尔雅曰薤鸿荟本草衍义曰薤叶如金灯叶差狭而更光故古人言薤露者以其光滑难竚也説文曰薤菜山中者名蓻什草曰葝山薤也
　　服薤且古言服薤者惟商时务光故列仙云务光剪薤以入清泠之渊今有薤叶篆者以为务光所作薤置屏前厐叅为南阳太守郡人任棠者有竒节隠居教授叅到先侯之棠不与言但以薤一本水一盂置户屏前抱孙见伏户下主簿白以为倨叅思其微矣良乆曰棠是欲晓太守也水者欲吾清也拔大本薤欲吾击强宗也抱儿当户欲吾开门恤孤也于是叹息而还叅在职果在栁强助弱以惠政得人【后汉】
　　不与不食李孚字子宪为诸生常种薤欲以成汁有求索不与一茎亦不自食时人谓之能行意【魏畧】
　　掎蒸薤桓公座有军掎蒸薤不时觧共食者又不助而掎终不食举座皆笑【世説】
　　噉薤留白苏峻乱庾公南奔见陶侃侃雅相重及食庾噉薤因留白陶问用此何为庾云故可种侃叹曰非惟风流兼有为政之实【上】
　　菜芝夫物英华之美者莫如芝故莲曰水芝芋曰土芝蜜曰众口芝薤曰菜芝【尔雅翼】
　　芥
　　介鸡季郈之鸡鬬季氏介其鸡郈氏为之金距【左昭二十五】芥子播其羽也
　　拾芥夏侯胜谓诸生曰士病不明经术经术茍明取青紫如拾地芥尔【汉书】
　　芥死蓼虫蓼虫在蓼则生在芥则死非蓼仁而芥贼也本不可失也【魏子】
　　种芥篇尹都尉书有种芥葵蓼韮葱诸篇【刘尚别録】
　　芥壁生足唐孟馆尝入岭表置芥菜置壁下忘食数日皆生四足有首尾能行走大如螳蝍但腰细身长【岭南物志】髙五六尺南土芥髙者五六尺子如鸡卯广州人以巨芥为醎埋地中有三十年者贵尚亲賔以相饷遗【上】蔓菁变芥广州地热种麦则苗而不实北人将蔓菁子就彼种者出土即变为芥【岭表録异】
　　水苏芥一名水苏一名劳祖【吴氏本草】
　　菜茹之美芥似菘而有毛味极辛辣其类甚多似菘者名青芥有紫芥茎叶皆紫作虀食之最美有白芥子麤大色白如梁米旧云从西戎来谓之白胡芥其余南芥旋芥花芥石芥皆菜茹之美者【尔雅翼】
　　葖
　　芦菔葖芦萉尔雅释曰紫花菘也俗呼温菘似芜菁大根一名葖俗呼雹突一名芦菔今谓之萝卜紫花菘温菘皆南人所呼吴人呼楚菘广南人呼秦菘方言曰芜菁紫者谓之芦菔【尔雅翼】
　　防根而食刘盆子在长安时掖庭中宫女犹有数百千人自更始败后封闭殿内防庭中芦菔根捕池鱼而食之【后汉】
　　鬻根张威陏文受禅迁青州刺史在州颇事产业遣家奴于人闻鬻菔其奴縁此侵扰百姓上深加谴责坐废于家【北史】
　　病无真药理世不用贤犹治病无真药当用人参反得萝菔根【正论】
　　解热昔有婆罗门僧东来见食麦麺者云此大热何以食之及见食中有萝菔曰頼有此以觧之耳自此相食麺必食萝菔【尔雅翼】
　　葑
　　芜菁芜菁亦作蔓菁塞北名九英一名湏一名薞芜一名葑苁礼坊记注云葑蔓菁也陈宋之间谓之葑陆玑云葑芜菁幽州人谓之芥方言云蘴荛芜菁也陈楚谓之蘴齐鲁谓之尧关西谓之芜菁赵魏之部谓之大芥春食苗夏食心秋食茎冬食根菜之最益人者惟此耳多种可以备饥嵗
　　菜美菜之美者具区之菁【吕览】
　　助食桓帝永兴二年诏司隷曰湟水为灾五谷不登令所伤郡国皆种芜菁以助民食【东观汉记】
　　闭门种菁刘备归曹公曹公使亲近觇视诸将有賔客酒食者輙因事害之备时闭门将人种芜菁公使人窥门即去备谓张飞曰吾岂种菜者乎曹公闻有疑意不可复留是夜轻马而去【吴□】
　　催人种菘陆逊诸葛瑾攻襄阳逊遣亲人韩扁赍表奉报扁还遇抄瑾闻之欲急去逊方催人种荳菘与诸将围棋以示闲暇【吴录】
　　留饭设菘武陵王性清简尚书令王俭诣留俭设饭盘中菘菜鲍鱼而已俭重其真率为食菘鱼尽欢而去【齐书】
　　晩菘周颙清贫寡欲终日疏食虽有妻子独处山舎甚机辨文惠太子问颙菜食何味最胜颙曰春初早韭秋末晩菘【上】
　　盗菘为桥范元琰家贫唯以园疏为业尝出行见人盗其菘菜元琰退走毋问其故具以状荅问盗者为谁荅曰向所以退畏其媿耻今啓其名愿勿泄也于是母子秘之或有涉沟盗其笋者元琰伐木为桥以度之自是盗者大惭一乡无复草窃【梁书】
　　木盘菁葅孟卿为赵郡太守政尚寛和权豪无犯山中老人曽以防酒馈之信和顔接引殷勤劳问乃自出酒以鐡铛温之素木盘菁芜葅而已【北史】
　　金钗股仲冬是月也菜结芜菁葵等杂菜浸之并为醎葅有得其和者并作金钗色今南人作醎葅以糯米熬捣为末并研胡蔴汁和酿之石笮令熟葅既甜脆汁亦酸美呼其茎为金钗股醒酒所宜也【荆楚嵗时记】
　　诸葛菜巂州界縁山野间有菜大叶而粗茎其根若大萝卜土人蒸煑其根叶而食之可以疗饥名之谓诸葛菜云武侯南征用此菜莳于山中以济军食亦犹广都县山枥林谓之诸葛木也【云南记】诸葛所止令兵士独种蔓菁者取其絻出甲者生防一也叶舒可煑食二也乆居随以滋长三也弃去不惜四也囬则易寻而采之五也冬有根可斸食六也比诸蔬属其利不亦慱乎三蜀之人今呼蔓菁为诸葛菜江陵亦然【刘賔客嘉话】
　　荠
　　荠荠菜菜甚小自生园圃其实曰蒫尔雅云蒫荠实诗曰其甘如荠谓此菜之美也故以荠为荠菜也
　　甘味荠以美冬水气也荠甘味也乘于水气故美者甘胜寒也荠之言济所以济大水也【春秋繁露】
　　山谷多荠髙力士逐于巫山山谷多荠而人不之食因为诗寄意两京作斤卖五溪无人采夷夏虽有殊气味终不改【明皇杂録】
　　艾刈荠荠觧小而引大了浅而伸深以牛刀割鸡长殳刘荠【物论】
　　葵
　　不树葵桓公北伐山戎出冬葵布之天下桓公忧北郭民贫管子请禁去市三百步者不得树葵菜此则亦有以相及也【管子】
　　马佚食葵鲁监门女相从绩中夜而泣其偶问其故曰宋桓司马得罪于宋出于鲁马佚食吾园葵是嵗吾园人亡一年之利越攻吴诸侯畏其威鲁徃献女吾姉马兄徃视之道畏而死由此观之祸与福相及也【韩诗外传】鲁国失葵鲁漆室有女过时未适人倚柱而哭隣妇谓曰何哭之悲也欲嫁乎女曰吾忧鲁君老而太子少也妇曰此鲁大夫忧焉女曰昔有晋客舎吾家系马于园马佚践吾园葵使吾终嵗不厌葵未隣女奔亡倩吾兄追雾出以求溺流而死使吾终身无兄吾闻河润九里渐如三百步今鲁国微弱祸将及人三年鲁果乱【列女传】葵能衞足齐庆克通于声孟子鲍牵见之告国武子武子召庆克谓之夫人诉之乃则鲍牵仲尼曰赵荘子之智不如葵葵犹能卫其足【左成下】
　　食茹拔葵公仪休为鲁相食茹而美拔去园葵也【史记】卖葵亏体江统上天子书曰今西园卖葵菜蓝子鸡麫之属亏败国体贬损令门【晋书】
　　书葵得偷彭城王攸字子深少孤独种葵三畆数被人盗之攸宻令人书葵叶下明旦市中看之遂得偷者【北齐】冬得生葵丁次都不知何许人也为辽东丁氏作人丁氏尝使买葵冬得生葵问冬何得有葵云从日南买来【列仙传】
　　倾葵圣人之于道犹葵之于日虽不能终始哉其乡之者诚也【淮南】若葵藿之倾叶太阳虽不为之逥光终向之者诚也【选曹子建求通亲亲表】
　　蘬广雅曰蘬葵也注丘轨切齐民要术云蘬丘葵也疑误
　　胡葵广志曰其花紫赤
　　冬葵陶隠居曰似秋种葵覆养经冬至春作子谓之冬葵本草图经云苗叶作菜茹更甘美
　　蜀葵尔雅所谓菺戎葵者也郭璞云如木防华戎蜀盖其所自因以名之花有五色有红者又号一丈红锦葵锦葵花小叶圆
　　终葵终葵一名落葵一名天葵一名繁露一名承露一名藤葵尔雅所谓蔠葵蘩露是也郭璞云大茎小叶紫黄色陶隠居云人家多种之叶惟可鲊子紫色女人以渍粉面为假色俗呼为胡燕脂蜀本图经云蔓生叶圆厚如杏叶子如五味子生青熟黒所在有之食疗云其子令人面鲜华可爱取蒸烈日中曝干挼去皮取仁细研和白宻之甚验
　　落葵人食落葵为向所齧作疮则不瘥或至死【物志】龙葵本草唐本注云即关河间谓之苦菜者叶圆花白子若牛李子生青熟黒旦堪煑食不任生噉孟诜云其味苦挼去汁食之食医心防云龙葵作粥食之并得图经云惟北方有之北人谓之苦葵叶圆似排风而无毛
　　莬葵尔雅曰莃莬葵郭璞注云颇似葵而小叶状如藜有毛汋啖之滑广志云免葵沦之可食本草唐本注云苗如龙苪叶光泽花白似梅茎紫色煑汁极滑堪食刘禹所谓动摇春风者也
　　荆葵荆葵一名芘芣尔雅曰荍蚍衃是也郭璞注云似葵紫色陆玑云似芜菁华紫緑色可食微苦
　　钱葵钱葵丛低又一种千叶可爱
　　鳬葵马融曰桂荏鳬葵叶圆似莼生水中一名水葵蒲葵蒲葵可食叶似葵而大中作扇谢安取蒲葵扇中者捉之是也
　　露葵顔氏家训云蔡朗父讳纯遂呼莼菜为露葵王维诗云松下清斋折露葵意谓带露之葵不指莼菜盖莼菜非辋川所有宋玉讽赋云烹露葵之曹植七啓云霜蓄露葵语并在蔡朗前亦不指莼菜
　　楚葵楚葵即水中芹菜
　　泽葵泽葵即莓苔鲍昭芜城赋泽葵依井是也
　　鸭脚葵今世葵有紫茎白茎二种种别复有大小之殊又有鸭脚葵也【齐民要术】别有鸭脚肫耳【鲍明逺葵赋】
　　冬葵崔寔曰六月六日可种葵中伏后可种冬葵九月作葵菹干葵家政法曰正月种葵【上】陶隠居云以种种葵覆养经冬至春作子谓之冬葵【本草】
　　陈葵陈葵子微火炒令爆叱散着熟地中遍踏之朝种暮生逺不过宿陈葵子秋种覆盖令经冬不死至春有子是也【物志】
　　百菜主葵叶为百菜主其心伤人俗呼为西王母菜食之益人【本草】
　　占牛马黄帝问师旷曰欲知何牛马贵贱秋葵下小葵生牛马贵大葵不防牛马贱【师旷占】
　　摘葵古者葵称露葵又终葵一名繁露今摘葵必待露解语曰触露不搯葵日中不剪韭各有宜也【尔雅翼】潘岳闲居赋曰緑葵含露白薤负霜
　　梦城生葵符坚将欲南师夣葵生城内明以问妇妇曰若征军逺出难为将也【异苑】
　　莼
　　莼字本作莼水葵也图经云莼乃菜之上味生水中叶似鳬葵三月至八月茎细如钗股短长随水浅深名莼丝味甘而体软霜降后萌在泥中粗短名瑰黄味苦而体澁又有石莼似紫菜青色
　　莼莼菜之根絶美江东人谓之莼【酉阳杂俎】
　　雉尾莼四月莼生茎而未叶名为雉尾莼五月莼叶舒长名丝莼入七八月不中食有蜗虫故也又至十月氷冻虫死虽老犹可食【鸡跖集】
　　思莼张翰晋惠朝齐王冏辟为东曹掾谓顾荣曰吾本山林间人无望于时子善以明防前以知虑后荣曰吾亦与子采南山蕨饮三江水耳翰因见秋风起乃思吴中菰菜莼鲈鱼脍叹曰人生贵得适志耳何能覊宦数千里以要名爵乎遂命驾而归【晋书】
　　千里莼陆机请王武子武子前置数斛羊酪指以示陆曰卿江东何以敌此陆云有千里莼但未下盐豉耳【世説】齐髙帝设莼脍崔祖思曰此味故为南北所推沈文季曰千里莼岂关鲁卫然则千里盖吴中地名前人以比末下盐豉皆地名无疑也【防简】世説新语陆机【云　云】盐豉耳观但耳二字语意自眀鲁三异乃谓末字误书为未而以末下为地名欲与千里对言是未尝阅世説新语也【墅谈】
　　断莼陶子锵母嗜莼母没终不味莼
　　客须莼鳢丹阳张承先家有鬼长为取他物防有客湏莼二斗鳢鱼二十头鬼将一小儿置骠骑令小儿睡眼觉看蓝中已有鱼鳢【集异记】
　　獭船载莼河东常丑奴泛湖邉防蒲暮宿空舎时日暮见一女姿容极美乘船载莼至舎寄住变而为獭【幽明録】采莼供食沈顗字处黙逢兵荒与家人并日而食或有餽其梁肉者闭门不受惟采莼菜供食以樵采自资【南齐】呼为露葵梁世有蔡朗父讳莼既不涉学遂呼莼为露葵面墙之徒逓相仿效承圣中遣一士大夫聘齐齐主各即李恕问梁使曰江南有露葵否荅曰露葵是莼江南所出卿今食者緑葵菜耳【颇氏家训】
　　蘘荷
</div>
    <div class="pagination">
<a href="天中记_page138.html">上一页</a><span>...</span><a href="天中记_page134.html">134</a><a href="天中记_page135.html">135</a><a href="天中记_page136.html">136</a><a href="天中记_page137.html">137</a><a href="天中记_page138.html">138</a><span class="current-page">139</span><a href="天中记_page140.html">140</a><a href="天中记_page141.html">141</a><a href="天中记_page142.html">142</a><a href="天中记_page143.html">143</a><a href="天中记_page144.html">144</a><span>...</span><a href="天中记_page140.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
