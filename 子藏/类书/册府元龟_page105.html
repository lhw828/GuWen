<!DOCTYPE html>
<html>
<head>
    <meta charset="UTF-8">
    <title>册府元龟 - 第 105 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 105 页/共 736 页</h1>
    <div class="content">惠帝三年举高帝时粤功（追论其功）曰：闽君摇功多其民便附立摇为东海王都东瓯世号曰：东瓯王。
武帝建元六年闽粤击南粤汉遣大行王恢击闽粤闽粤王弟馀善杀王郢以降帝曰：郢等首恶独无诸孙繇丑不与谋（繇邑号也。）乃使中郎将立丑为粤繇王奉闽粤祭祀馀善以杀郢威行国中民多属心窃自立为王繇王不能制帝闻之为馀善不足复兴师曰：馀善首诛郢师得不劳因立馀善为东粤王与繇王并处。
後魏太武即位初进司徒长孙嵩爵为北平王司空奚斤为宜城王蓝田公长孙翰为平阳王其馀普增爵位各有差。
神加三年十一月封寿光侯叔孙建为丹阳王。
太延元年五月进宜都公穆寿为宜都王汝阴公长孙道生为上党王宜成公奚斤为常农王广陵公楼伏连为广陵王。
文成兴安元年十一月进平南将军宋子使周忸爵为乐陵王南部尚书安子侯丽为平原王。
十二月建业公陵侯进爵东平王广平公杜遗濮阳公闾。若文并进爵为王。
二年正月司空杜元宝进爵京兆王尚书左仆射东安公刘尼尚书西平公源贺并进爵为王。
三月安丰公闾虎皮进爵为河间王。
太安元年十月以辽西公常英为太宰进爵为王。
二年九月河东公闾毗零陵公闾纥并进爵为王。
十一月尚书西平王源贺改封陇西王。
三年正月以渔阳公尉眷为太尉进爵为王。
和平三年正月以车骑大将军东郡公乙浑为大康王。
献文天安元年二月以侍中陆定国为东郡王。
皇兴二年四月以南郡公李惠为都督关右诸军事雍州刺史进爵为王。
三年二月以上党公慕容白曜为都督青齐东徐三州诸军事青州刺史进爵济南王。
十一月襄城公韩颓进爵为王。
孝文太和二年正月封昌黎王冯熙第二子始兴为北平王。
二年四月淮阳公尉元进爵为王。
九月封司徒赵公陈建为魏郡王司空河南公苟颓为河东王侍中尚书太原公王献为中山王侍中尚书陇东公张为新平王。
五年九月封昌黎王冯熙世子诞为南平王诞与帝同岁几侍书学仍蒙亲待尚帝妹乐安长公主拜驸马都尉侍中征西大将军南平王。
唐高祖武德二年七月和州贼帅杜伏威遣使来降授和州总管东南道行台尚书令封楚王三年六月徙封吴王。
十月诏徐世父上柱国舒国公盖宜封济阴郡王四年正月窦建德行台尚书令胡大恩以大安镇降封定襄王。
太宗贞观十一年六月戊辰以司长孙无忌为越州刺史改封赵国公左仆射房玄龄为宇州刺史改封梁国公故司空杜如晦赠密州刺史改封莱国公特进李靖为濮州刺史改封卫国公特进吏部尚书高士廉为申州刺史改封申国公赵郡王孝恭为观州刺史改封河间郡王同州刺史尉迟敬德为宣州刺史改封鄂国公光禄大夫李世为蕲州刺史改封英国公左骁卫大将军志玄为金州刺史改封褒国公左领军大将军程知节为普州刺史改封卢国公兵部尚书侯君集为陈州刺史改封陈国公任城王道宗为鄂州刺史改封江夏郡王太仆卿刘弘基为朗州刺史改封几国公金紫光禄大夫张亮为隰州刺史改封郧国公因下诏曰：周武定业胙茅土於子弟汉高受命誓带砺於功臣岂止重亲贤之地崇其礼秩抑亦固磐石之基寄以藩翰魏晋已降事不师古建侯之制有乖名实非所谓藩屏王室永固无穷者也。隋氏之季四海沸腾朕运属殷忧戡剪多难上凭明灵之下赖英贤之辅廓清县嗣守宝历岂予一人独能致此时既共资其力世安而专飨其利乃卷於斯甚所不取但今之刺史即古之诸侯虽立名不同而监统一也。故申命有斟酌前代宣条委共治之寄象贤存世及之典司空齐国公无忌等或材称人杰望表国章论道庙堂寄深舟楫用资文武诚著艰难折冲阃外隐如敌国或志力忠烈为心膂或气强果是曰：爪牙策名运始功参缔构义贯休戚效彰夷险嘉庸懿绩简于朕心宜委以藩镇改赐土宇馀官食邑并如故即令子孙世世承袭（其後无忌等将之国情皆系恋不愿行辞不获免无忌子尚长乐公主乃因主陈请。又缪出怨言以激帝曰：臣披荆棘以事陛下今海内宁一不愿违离而弃牧外州复与迁徙何异因上表固让曰：臣等夙奉明诏授臣刺史子孙继袭事等建侯承恩以来进退唯谷公私迫切益深危惧窃以无劳而贵自开逐祸之原仰累明时虚行变古之道形影相吊。若履春冰宗戚忧危如汤火臣无忌等诚惶诚恐顿首顿首死罪死罪臣闻质文迭变皇王之迹有殊今古相沿致理之方乃革仰维三代习俗靡常爰制五等随时作教盖由力不能制因而利之礼乐节文多非已出逮夫两汉用矫前违置守颁条蠲除曩弊无益之文覃及四方不易之理有逾千载今为臣等复此奄荒欲其优隆锡之茅社施于子孙永贻宗嗣斯乃大钧播物秋毫益施其生小人逾分後叶必婴其祸何者违时易务曲树私恩谋及庶僚义非佥允方招史册之诮有紊圣代之纲此其不可一也。又臣智效罕施器识庸陋或情缘后戚遂陟台阶或愿想披荆便蒙夜拜直当今日犹愧非才重裂山河逾彰滥赏此其不可二也。又。且孩童嗣职义乖师俭之方任以褰帷宁无伤锦之弊上干天宪彝典既有常科下扰庶民必致馀殃于後一挂刑网自取诛夷陛下深仁务延其嗣翻令剿绝诚有可哀此其不可三也。当今圣历休明求贤分政古称良守寄在共理此道之行为日滋久缘臣等忽有之改张封植儿曹失於求瘼百姓不幸将焉用之此其不可四也。在兹一举为损实多晓夕深思忧贯心髓所以披丹上诉指事明心不敢浮辞同于矫饣希伏愿天泽谅其愚款特停涣汗之旨赐其性命之恩太宗谓之曰：割地以封功臣古今之通义也。意欲公之枝叶翼朕子孙长为藩翰传之永久情在此耳而公等薄山河之誓发言怨望朕亦安可强公以土宇耶于是遂止）。
中宗神龙元年正月封右羽林大将军李多祚为辽阳郡王食实封八百户以诛张易之兄弟功也。
五月封侍中齐国公敬晖为平阳郡王桓彦范为扶阳郡王袁恕己为南阳郡王中书令汉阳公张柬之为汉阳郡王中书令博陵郡公崔玄晖为博陵郡王并加特仍令罢知政事仍听朝朔望。
玄宗天宝九载十月封安禄山为东平郡王制曰：寄重者位崇勋高者礼厚钦。若古训抑惟旧章开府仪同三司兼右羽林军大将军员外置同正员御史大夫范阳大都督府长史柳城郡太守持节充范阳节度经略度支营田陆运押两蕃渤海墨水等四府节度处置及平卢军河北海运并管内采访等事上柱国柳城郡开国公安禄山性合韬钤气禀雄武声威振於绝漠捍御比於长城战必克平智能料敌所以擢升台宪仍伏旌麾既表勤王之诚屡申殄寇之略顷者契丹负德潜有祸心乃能运彼深谋累枭渠帅风尘肃静斥候无虞不有殊恩孰彰茂绩疆场式遏。且薄卫霍之功土宇斯开宜践韩彭之秩可封东平郡王仍更赐实封二百户通前五百户馀如故。
十二载八月封陇右节度使哥舒翰为西平郡王。
肃宗乾元二年七月封朔方都知兵马使节度副使仆固怀恩为大宁郡王。
元年建辰月辛未诏曰：命将之选当仁实难非夫文可经邦不能安人和众武可禁暴罔以克敌成功允藉宏才爰申锡命司徒中书令灵州大都督府长史单于镇北副大都护持节充朔方节度关内度支营田盐池押诸蕃部落副大使知节度事六城水运使兼宁坊等道节度副大使上柱国代国公《郭子》仪河岳间气岩廊重宝器量深识宽而有谋术应通方用而无滞自经难阻实拥旌旄遂能克复二京折冲千里厥戎将殄时乃之功久勤启沃载竭忠谠人之望也。天实赉予今殄寇未宁兴师颇广镇守经制已有区分而筹画指麾必资专制将军辞第无以家为丞相忧边思平国难固以︳谋之用宜申总统之威其将戡定外虞澄清列郡光膺藩屏之寄式崇社稷之勋对扬休命以永终誉可封汾阳郡王知朔方河中北庭潞仪泽沁等州节度行营兼兴平定国等兵马副元帅仍充本管内观察处置使馀如故。
代宗宝应元年五月丙戌太尉兼中书令郑国公李光弼进封临淮郡王。
八月剑南狂贼徐知道为麾下将李忠勇所杀剑南州县尽平封忠勇为临晋郡王。又封平卢淄使侯希逸为淮阳郡王。
二年闰正月戊申封成德军节度使李宝臣为清河郡王是年。又封幽州节度使李怀仙为武威郡王魏博节度使田承嗣为雁门郡王。
六月封（陈郑）泽潞节度使李抱玉为武威郡王。
广德元年封尚书右仆射郭英为定襄郡王永泰元年二月封神策军都虞候刘希暹为交河郡王大将李守泰为同谷郡王孙献心为宣城郡王杨通达为高平郡王子英为遂宁郡王。
八月泾原节度使兼御史大夫马封扶风郡王。
十月封朔方大将孙守亮九人为异姓王。又封李国臣等十三人为异姓王是月进封渭北节度使李光进为武威郡王。
大历二年二月封华州牙将姚怀为感义郡王李延俊为永化郡王以斩周智光之功也。
六月封荆南节度江陵尹卫伯玉为城阳郡王。
五年四月封幽州节度使朱希き为高密郡王。
九年三月封幽州节度使朱Г为淮宁郡王（十二年徙封遂宁郡王）。
九月封平卢节度都知兵马使试殿中监王廷俊为阳城郡王都虞候试殿中监李令德为狄道郡王步军使试太常卿刘神藻为顺正郡王都押衙试太常卿许皎为邻山郡王并赐实封五千户。
十年二月封平卢淄青节度使李正已为饶阳郡王德宗嗣位初封四镇北庭行军泾原郑颍节秀实为张掖郡王。
建中元年六月封泾州礻卑将试殿中监刘海宾为乐平郡王赏杀刘文喜也。
二年五月封淮宁节度使李希烈为南平郡王。
三年四月封幽州节度使朱滔为通义郡王。
九月封河阳节度使李为开封郡王。
四年冬封朱忠亮为东阳郡王（忠亮事薛嵩为将镇普润朱Г之乱以麾下奔奉天德宗嘉之
白孝德累有功为安西北庭节度延宁节度封昌化郡王。
兴元元年二月封成德节度兼幽州卢龙两道节度王武俊为琅琊郡王（是岁。又封武俊子德使士贞为清河郡王贞元初封士贞弟冀州刺史士清为北海郡王）。
八月癸卯加神策军京畿渭南渭北坊节度及兵马副元帅司徒兼中书令合川郡王（臣钦。若等曰：本传及实录不载封合川郡年日）食实封一千五百户李晟兼凤翔尹充凤翔陇右节度度支营田观察使仍充管内诸军及泾四镇北庭行营兵马副元帅改封西平郡王加河东保宁军节度观察使太原尹北都留守检校司徒平章事北平郡王马燧奉诚军及晋慈隰节度并管内诸军行营兵马副元帅以灵盐丰夏节度使宁振武奉天永平等军兵马副元帅侍中兼灵州大都督楼烦郡王食实封一千八百户浑为河中尹河中绛州节度观察等使仍充河中同绛陕虢节度及管内诸军行营兵马副元帅改封咸宁郡王。
十月李希烈将李澄以滑州降以为汴滑节度封武威郡王是年。又封禁军将军李惟简为武安郡王是年。又封神京畿渭南商州节度尚可孤为冯翊郡王是岁。又封灵盐丰夏节度杜希全为馀姚郡王。
贞元元年封魏博节度田绪为常山郡王。
六年四月宣武军节度使检校司空平章事怀德郡王刘玄佐徙封彭城郡王赐实封八百户。
十一年八月改封魏博田绪为雁门郡王。
十七年封剑南西川节度使韦皋为南康郡王赏破吐蕃功也。
宪宗元和二年正月封振武军节度使阎巨源为定襄郡王。
六年封招义节度使卢从史为范阳郡王。
八月封剑南西川节度高崇文为南平郡王。
十三年封泾原行营节度郝毗为保定郡王。
十四年二月封义成军节度刘悟为彭城郡王。
敬宗宝历二年封幽州节度朱克融为吴兴郡王是年封幽州李载义为武威郡王。
文宗太和三年十一月封武宁节度王智兴为雁门郡王。
武宗会昌中封幽州节度张仲武为兰陵郡王。
僖宗中和元年封西川节度陈敬为颍川郡王是年封河中节度王重荣为琅琊郡王。
光启元年封徐州节度时溥为钜鹿郡王。
昭宗乾宁四年三月制封镇国军节度韩建为昌黎郡王（光化元年改封颍川郡王建累辞王爵改封许国公）是年九月封镇海东节度使钱Α为吴王。
光化元年九月制封魏博节度使罗弘信为临清王。
二年七月封武贞节度使雷满为冯翊郡王。
荆南节度忠万等州观察成封上谷郡王。
忠义军节度赵凝封南平王後封楚王。
天元年封镇州王处直为太原王。
後唐庄宗同光元年十一月制忠义太保等军节度延管内观察处置等使检校太师兼中书令北平王高万兴复封北平王（万兴在梁朝已封北平至是复以旧爵授之）是年湖南节马殷首职贡复封楚王（梁贞明中已封楚王此故云：复封）。
二年二月辛巳以检校太师守尚书令兼河南尹判。
六军诸卫事魏王张全义为守太尉兼中书令孟州刺史充河阳三城节度孟怀等州观察处置等使河南尹封齐王是年封荆南节度高季兴为南平王。
三年八月正衙命史册两浙吴越王钱Α为吴越国王癸亥太常礼院奏吴越王钱Α行册礼宜取八月二十七日丁亥吉奉敕其印宜以吴越国王之印为文仍令所司以金铸造。
明宗天成二年四月癸丑制曰：朕闻袭弓裘之美惟孝承家秉旄钺之权惟忠报国其有显居世禄杰出时材疾风端劲草之心积雪验贞松之节恐毁我室非阅於墙宜遵绍续之文俾授统临之寄爰於刚日特举彝章威武军节度观察留後起复麾将军检校太傅使持节舒州诸军事守舒州刺史兼御史大夫柱国琅琊县开国伯食邑七百户王延钧拱北华星图南巨翼垂金精於玄象刷玉宇於雄风而自皂盖分忧清源共理五马之声光首出八龙之价誉相高既绾符俄从金革在原无惠咸推晋后之贤当璧有徵大叶楚人之望而。又上钦天眷傍沮物情守祖考之贻谋却藩宣之承制心倾皎日义恶浮建溪之誓带如河闽岭之砺山齐岳父风宛在臣节弥坚是命高建牙璋洞开玉帐锡以油幢瑞节广其渌水红莲宠冠阿衡贵同缇骑尊以帅而表敬实其户而增封并示贞荣仍加懿号於戏象贤务德克扬嗣子之名进律推恩当显使臣之礼勉膺殊渥永保令图可依前授起复麾将军右金吾卫大将军外置司正员检校太师守中书令福州大都督府长史充武威军节度福建管内观察处置兼三司发运节度封琅琊王三年命左散骑常侍陆崇持节册为闽王六月以天策上将军湖南节度使楚王马殷封楚国王七月中书奏马殷封楚国王礼文不载国王之制请约三公之仪使行册奉制宜依。
闵帝应顺元年正月壬辰制以荆南节度使检校太尉兼中书令江陵尹渤海郡侯高从诲可封南平王武安武平等军节度观察等使检校太尉兼中书令行潭州大都督府长史扶风郡侯马希范可封楚王末帝清泰元年制以幽州卢龙军节度押奚契丹经略卢龙军等使兼北面行营招讨使检校太师中书令行幽州大都督府长史天水郡公赵德钧封北平王平卢军节度押新罗渤海两蕃等使检校太师中书令乐安郡公房知温封东平王。
晋高祖天福二年五月制天雄节度秦国公范延光可封临清王。又制凤翔节度使西平王李从严封岐王是月封平卢节度王建为临淄王二年封东平王五年入觐进封韩王。
周太祖显德元年正月以山南东道节度襄钧房复观察等使检校太师守太傅中书令南阳王安审琦封陈王以天平军节度郓齐埭观察等使检校太师守太保中书令淮阳王符彦卿充大名府天雄军节度使进封魏王以荆南节度荆归峡观察等使检校太师兼中书令江陵尹渤海郡王高保融封南平王以定南难节度夏绥银宥观察等使检校太师中书令陇西郡王季彝殷封西平王。
●卷一百三十
○帝王部　延赏
虞《书》曰：赏延於世春秋《传》曰：善善及子孙斯道德之政也。三代而上靡得以记汉氏之後乃或录元功之胄褒宗臣之裔宾礼贤者奖劝能吏旌扬忠烈甄叙旧故赏勤职之效采死政之孤繇是加其爵秩申之锡予俾奉其嗣世而高其门阀使簪缨之不坠宗奠之有寄焉其或因旅恺之庆乘肆眚之泽大叙前世之勋籍并分三公之封邑乃至漏泽流根上延於祖考脂田析壤俯达於闺闱渥惠所覃息系咸及斯固霈恩纪於臣下集光宠於私门所以劝有位之尽心著为邦之令典者也。
汉高祖八年九月封纪成子通为襄平侯初成以将军从击破秦入汉定三秦战好死事子侯。
十年九月封周苛子成为高景侯初苛以内史从击破秦为御史大夫入汉围取诸侯守荥阳功比辟阳侯骂项籍死事子侯。
十二年二月高梁侯郦疥父食其以客从破秦还定诸侯常使使约和诸侯说齐王死事子侯孝景中元年四月封故御史大夫周苛周昌孙子为列侯。
二年九月封故楚赵傅相内史前死事者四人子皆为列侯初赵王遂与吴楚合谋起兵其相建王悍谏不听遂烧杀之遂自杀帝怜赵相内史守正死封建德子横遂侯悍子弃之新市侯。又楚相张尚太傅赵夷吾谏其王戊勿反不听皆杀之故封夷吾子固为高陵侯尚之子当居为山阳侯。
武帝即位求贤良举冯唐唐时年九十馀不能为官乃以子遂为郎。
元朔五年拜卫青为大将军帝曰：青躬率戎士师大捷获匈奴王其封青子伉为宜春侯不疑为阴安侯子登史失其姓为阴发侯。
元狩中复诏御史以ガ二千四百户封萧何曾孙庆为ガ侯布告天下令明知朕报萧相国德厚也。
元鼎五年三月封故校尉韩千秋扌乐子二人为列侯初南粤王兴与毋扌太后欲内属相吕嘉有畔心汉遣千秋与乐将二千人往嘉击灭之，於是天子曰：韩千秋虽无成功亦军锋之冠封其子延年为成安侯扌乐其姊为王太后首领愿属汉封其子广德为垄（垄古垄字）侯。
汲黯为淮阳守卒後武帝以黯故官其弟仁至九卿子偃至诸侯相。
宣帝本始元年正月诏曰：故丞相安平侯敞等居位守职与大将军光车骑将军安世建议定策庙功赏未加而薨其益封敞嗣子忠（敞杨敞也。）是年复下诏曰：宣成侯光（霍光）宿卫忠正勤国家善善及後世（善善者谓褒宠善人也。）其封光兄弟中郎将为冠阳侯。又以车骑将军光禄张安世子千秋延寿彭祖皆中郎将侍中。
地节二年大将军大司马霍光病笃帝自临问即日拜光子禹为右将军。
四年二月封故ガ侯萧何曾孙建世为侯苏武为右曹典属国以其前发匈奴时胡妇产一子通国为郎。又以武弟子为右曹。
元康三年三月诏曰：朕微眇时故掖庭令张贺辅导朕躬修文学经术恩惠卓异厥功茂焉诗不云：乎！无德不报封贺所子弟子侍中中郎将彭祖为阳都侯（所子者言养弟子以为子）。
平帝元始二年诏曰：汉兴以来股肱在位身行俭约轻财重义未有。若公孙弘者也。其赐弘後子孙之次见为者爵关内侯食邑三百户。
四年诏书追录忠臣封王嘉子崇为新甫侯。
後汉光武以邓禹功高封弟宽为明亲侯。
</div>
    <div class="pagination">
<a href="册府元龟_page104.html">上一页</a><span>...</span><a href="册府元龟_page100.html">100</a><a href="册府元龟_page101.html">101</a><a href="册府元龟_page102.html">102</a><a href="册府元龟_page103.html">103</a><a href="册府元龟_page104.html">104</a><span class="current-page">105</span><a href="册府元龟_page106.html">106</a><a href="册府元龟_page107.html">107</a><a href="册府元龟_page108.html">108</a><a href="册府元龟_page109.html">109</a><a href="册府元龟_page110.html">110</a><span>...</span><a href="册府元龟_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
