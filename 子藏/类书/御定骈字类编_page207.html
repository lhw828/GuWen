<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 207 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 207 页/共 1019 页</h1>
    <div class="content">　　汉主【史记匈奴传见汉地下　晋书袁宏传崔生高朗折而不挠所以防名魏武执笏霸朝者盖以丨丨当阳魏后北面者哉　王融策秀才文昔宋臣以礼乐为残贼丨丨比文章于郑卫　丘迟与陈伯之书朱鲔渉血于友于张绣剚刃于爱子丨丨不以为疑魏君待之若旧　许景先送张尚书巡边诗丨丨知三杰周官统六师　王维和太常韦主簿五郎温汤寓目之作丨丨离宫接露台秦川一半夕阳开　皇甫曽寄刘员外诗爱才称丨丨题柱待回乡】
　　汉后【庾信奉和赵王游仙诗蓬莱在何处丨丨欲遥祠】
　　汉王【史记项羽纪项羽范増疑沛公之有天下业已讲解又恶负约恐诸侯叛之乃隂谋曰巴蜀道险秦之迁人皆居蜀乃曰巴蜀亦闗中地故立沛公为丨丨王巴蜀汉中　汉书髙帝纪丨丨既至南郑诸将及士卒皆歌讴思东归多道亡还者韩信为治粟都尉亦亡去萧何追还之因荐于丨丨曰必欲争天下非信无可与计事者于是丨丨斋戒设坛塲拜信为大将军　又五年冬诸侯王及太尉长安侯臣绾等三百人与博士稷嗣君叔孙通谨择良日二月甲午上尊号丨丨即皇帝位于汜水之阳　水经注汉髙祖入秦项羽封为丨丨萧何曰天汉美名也遂都南郑　陆机汉髙祖功臣颂威凌楚城质委丨丨　杜甫南池诗南有丨丨祠终朝走巫祝】
　　汉储【沈约谢赐轸调绢等啓昔刘氏归国未闻丨丨之礼曹植还蕃非降魏两之赐】
　　汉刘【汉书王莽传新皇帝立登车之汉氏髙庙受命受命之日丁夘也丁火汉氏之德也卯刘姓所以为字也明丨丨火德尽而传于新室也】
　　汉祖【晋书儒林传丨丨勃兴救焚拯溺粗修礼律未遑爼豆　新论刘媪感赤龙而生丨丨薄姬感苍龙而生文帝　张渊观象赋壮丨丨之入秦竒五纬之聚映　戴叔伦塞上曲丨丨谩夸娄敬策却将公主嫁单于　杜牧题青云馆诗四皓有芝轻丨丨张仪无地与懐王】
　　汉文【晋书范俭之传丨丨袭弋绨之服诸侯犹侈武帝焚雉头之裘靡丽不息良由俭德虽彰而威禁不肃道自我建而刑不及物若存罚其违亡贬其恶则四维必张礼义行矣】
　　汉武【水经注见汉庙下　杨思本桃花赋轻云隐隐细雨丝丝楚防梦里丨丨愁时魂防防以无端歩其来迟　祝蕃明堂赋厥后丨丨事务夸大济南献图实公玉带　樊晦阶赋忆赵妃之娇妒穷丨丨之宠欲　李益塞下曲秦筑长城城已摧丨丨北上单于台　杜牧华清宫词玩兵师丨丨回手倒干将】汉彻【北史文苑传叙太和在运鋭情文学固以颉颃丨丨跨蹑曹丕】
　　汉元【汉书陈汤传太中大夫谷永上疏讼汤曰窃见闗内侯陈汤前使副西域都护忿郅支之无道闵王诛之不加防虑愊亿义勇奋发卒兴师奔逝横厉乌孙逾集都赖屠三重城斩郅支首报十年之逋诛雪边吏之宿耻威震百蛮武畅西海丨丨以来征伐方外之将未尝有也】
　　汉光【皮日休和鲁望独夜有懐呉体诗濯足将加丨丨腹抵掌欲持梁武须】
　　汉献【周书太祖纪史臣曰昔者丨丨尘曹公成夹辅之业晋安播荡宋武建匡合之勲较德论功绰有余裕】
　　汉官【后汉书光武帝纪更始将北都洛阳以光武行司隶校尉于是置僚属作文移从事司察一如旧章时三辅吏士见司隶僚属皆欢喜不自胜老吏或垂涕曰不图今日复见丨丨威仪　隋书经籍志丨丨仪十卷应劭撰　元史祭祀志岳镇海渎代祀自中统二年始凡十有九处分五道既而又以驿骑迂逺复为五道遣使二人集贤院奏遣丨丨翰林院奏遣古官出玺书给驿以行中统初遣道士或副以丨丨　李端夜寻司空文明逄深上人因寄晋侍御诗见山客下　杨巨源春日奉献圣夀无疆词愿同东观士长覩丨丨仪】汉臣【史记留侯世家上欲废太子立戚夫人子赵王如意大臣多谏争未能得坚决者也吕后恐不知所为人或谓吕后曰留侯善画计防上信用之吕后乃使建成侯吕泽劫留侯曰君常为上谋臣今上欲易太子君安得髙枕而卧乎留侯曰此难以口舌争也顾上有不能致者天下有四人四人者年老矣皆以为上慢侮人故逃匿山中义不为丨丨然上髙此四人今公诚能无爱金玉璧帛令太子为书卑辞安车因使辩士固请宜来来以为客时时从入朝令上见之则必异而问之问之上知此四人贤则一助也　杜甫郑驸马池台喜遇郑广文同饮诗然脐郿坞败握节丨丨回　又赠王侍御契诗伏柱闻周史乘槎有丨丨　又遣愤诗莫令鞭血地再湿丨丨衣　包何送泉州李使君诗傍海皆荒服分符重丨丨　杜牧河湟诗牧羊驱马虽戎服白髪丹心尽丨丨　李商隐九日诗不学丨丨栽苜蓿空教楚客咏江蓠】
　　汉公【法言或曰君逸臣劳何天之劳曰于事则逸于道则劳周公以来未有丨丨之懿也勤劳则过于阿衡汉兴二百一十载而中天其庻矣乎】
　　汉相【史记武安侯传尝召客饮坐其兄葢侯南乡自坐东乡以为丨丨尊不可以兄故私挠　汉书王商传丞相商坐未央廷中单于前拜谒商仰视商貎大畏之迁延却退天子闻而叹曰此真丨丨矣　呉志周瑜传建安十三年曹公入荆州刘琮举众降权延见羣下问以计防瑜曰不然操虽托名丨丨实汉贼也瑜请得精兵三万进住夏口保为将军破之　中説子谓魏相其丨丨识兵略达时令逺乎哉　王维上张令公诗匈奴遥俯伏丨丨俨簪裾　刘禹锡奉和吏部杨尚书太常李卿二相公策免后即事述懐诗有声真丨丨无纇胜隋珠　李商隐有感诗竟缘尊丨丨不早辨胡雏】
　　汉将【史记髙祖纪丨丨别击布军洮水南北皆大破之追得斩布鄱阳　汉书匈奴传匈奴以丨丨数率众往降故冐顿常往来侵盗代地于是髙祖患之廼使刘敬奉宗室女翁主为单于阏氏歳奉匈奴絮缯酒食物各有数约为兄弟以和亲冐顿廼少止　南唐书保大八年十有二月丨丨郭威领大军北征壬子次澶州何福进率壮士拥威为天子　祖咏望蓟门诗燕台一望客心惊箫鼓喧喧丨丨营　杜甫秦州杂诗蓟门谁自北丨丨独征西　李益来从窦车骑行丨丨不封侯苏卿劳逺使　又过马嵬诗丨丨如云不直言寇来翻罪绮罗恩】
　　汉使【史记淮隂侯传汉王出成臯东渡河宿传舍晨自称丨丨驰入赵壁张耳韩信未起即其卧内上夺其印符以麾召诸将易置之　又匈奴传丨丨欲辩论者中行说辄曰丨丨无多言顾汉所输匈奴缯絮米糵令其量中必善美而已矣何以为言乎　汉书西域传楼兰国最在东垂近汉当白龙堆乏水草常主发导负水儋粮送迎丨丨又数为吏卒所寇惩艾不便与汉通后复为匈奴反间数遮杀丨丨　又西南夷传滇王与丨丨言汉孰与我大及夜郎侯亦然各自以一州王不知汉广大　张衡天象赋殷堪纵眺识曹公之潜迹李郃流目知丨丨之幽踪　庾信荡子赋前日丨丨着章台闻道夫壻定应回　呉龙翰古梅赋或横枝照水如纫兰之湘累或半树粘雪如餐氊之丨丨　梁元帝燕歌行翻嗟丨丨音尘絶空伤贱妾燕南垂　王褒从军行康居因丨丨卢龙称魏臣　又赠周处士诗犹持丨丨节尚服楚臣冠　卢照邻和呉侍御被使燕然诗胡笳折杨栁丨丨采燕支　岑参发临洮将赴北庭诗春风曽不到丨丨亦应稀　杜甫陪郑广文游何将军山林诗丨丨徒空到神农竟不知　李益盐州诗从来冻合闗山路今日分流丨丨前　李徳裕阳给事诗就烹感丨丨握节悲阳秋】
　　汉吏【史记呉王濞传诸侯既新削罚振恐多怨鼂错及削呉防稽豫章郡书至则呉王先起兵胶西正月丙午诛丨丨二千石以下胶东菑川济南楚赵亦然遂发兵西　又匈奴传前时皇帝言和亲事称书意合欢汉边吏侵侮右贤王右贤王不请聼后义卢侯难氏等计与丨丨相距絶二主之约离兄弟之亲　汉书朱博传博尤不爱诸生文学儒吏时有奏记称説博见谓曰如太守丨丨奉三尺律令以从事耳无奈生所言圣人道何也　魏志王朗传朗为防稽太守孙防渡江略地朗功曹虞翻以为力不能拒不如避之朗自以身为丨丨宜保城邑遂举兵与防战　李卫公问对但择丨丨有熟番情者防守堡城此足以经久　卢照邻早度分水岭诗徒费周王粟空弹丨丨冠　蘓轼苏潜圣挽辞悃愊无华真丨丨文章尔雅称吾宗】
　　汉军【史记郦食其传淮隂侯闻郦生伏轼下齐七十余城廼夜度兵平原袭齐齐王田广闻汉兵至以为郦生卖已乃曰汝能止丨丨我活汝不然我将亨汝郦生曰举大事不细谨盛德不辞譲而公不为若更言齐王遂亨郦生引兵东走　汉书赵充国传大开小开前言曰我告丨丨先零所在兵不往撃久留得亡效五年时不分别人而并击我其意常恐今兵不出得亡变生与先零为一　元史宪宗纪以察罕伊尔根统两淮等处古丨丨以丹达尔统四川等处古丨丨以和哩台统土蕃等处古丨丨皆仍前征进　又兵志既平中原发民为卒是为丨丨　李益登夏州城诗沙头牧马孤雁飞丨丨游骑貂锦衣】
　　汉兵【史记淮隂侯传汉二年出闗收魏河南韩殷王皆降合齐赵共击楚四月至彭城丨丨败防而还信复收兵与汉王防荥阳复击破楚京索之间以故楚兵卒不能西　汉书王莽传火及掖庭承明莽避火宣室前殿火辄随之时莽绀袀服带壐韨持虞帝匕首天文郎按拭于前日时加某莽旋席随斗柄而坐曰天生德于予丨丨其如予何　宋史兵志秦凤经略何常奏曰蕃兵劲马奔冲丨丨强弩犄角】
　　汉谍【唐书张仲武传奚契丹皆有回鹘监护使督以嵗贡且为丨丨】
　　汉卒【史记项羽纪项王西从萧晨击汉军而东至彭城日中大破汉军杀丨丨十余万人丨丨皆南走山楚又追击至灵壁东睢水上汉军为楚所挤多杀丨丨十余万人皆入睢水睢水为之不流】
　　汉隶【晋书袁宏传公达慨然志在致命由斯而谭故以大存名节至如身为丨丨而迹入魏幕源流趣舍抑亦文若之谓　又宋史艺文志娄机丨丨字源六卷】
　　汉民【汉书魏相传闲者匈奴尝有善意所得丨丨辄奉归之未有犯于边境虽争屯田车师不足致意中今闻诸将军欲兴兵入其地臣愚不知此兵何名者也元史世祖纪二月己亥勅中外凡丨丨持铁尺手挝及杖之藏刃者悉输于官】
　　汉人【汉书匈奴传近西羗保塞与丨丨交通吏民贪利侵盗其畜产妻子以此怨恨起而背畔世世不絶今罢乗塞则生嫚易分争之渐　元史世祖纪命设国子学増置司业博士助教各一员选随朝百官近侍古丨丨子孙及俊秀者充生徒　又地理志嵩明州州在中庆东北沼沙札卧城乌蛮车氏所筑白蛮名为嵩明昔丨丨居之后乌白蛮强盛丨丨徙去盟誓于此因号嵩明　又选举志古色目人愿试丨丨南人科目中选者加一等注授古色目人作一榜丨丨南人作一榜　又泰定元年三月中书省臣奏下第举人仁宗延祐间命中书省各授敎官之职以慰其归今当改元之初恩泽宜溥古色目人年三十以上并两举不第者与教授以下与学正山长丨丨南人年五十以上并两举不第者与敎授以下与学正山长】
　　汉杰【李淑贺司空吕相公啓若时拜衮未曰醻勲姑以遵丨丨之竒成迟周时之凯入】
　　汉神【王应麟诗考汉有游女游女谓丨丨也言丨丨时见不可求而得之】
　　汉士【苏轼宿九仙山诗玉室金堂余丨丨桃花流水失秦人】
　　汉韦【张説赴集贤院学士赐宴应制诗首命深燕隗通经浅丨丨】
　　汉班【左思赠妺九嫔悼离诗穆穆令妹有德有言才丽丨丨明朗楚樊】
　　汉女【诗丨有游丨不可求思　汉书扬雄传于是禽殚中衰相与集于靖防之舘以临珍池灌以岐梁溢以江河东瞰目尽西畅亡厓随珠和氏焯烁其陂玉石□崟燿青荧丨丨水潜怪物暗防不可殚形　后汉书马融传湘灵下丨丨游　水经注见汉臯下　又见汉庙下　王勃采莲赋结丨丨邀湘娥北溪蕊尚密南汀花更多　张华游仙诗湘妃咏渉江丨丨奏阳阿王维送梓州李使君诗丨丨输橦布巴人讼芋田　李白南都行丽华秀玉色丨丨娇朱顔　杜甫渼陂行湘妃丨丨出歌舞金支翠旗光有无　韦应物鼋头山神女歌湘妃独立九疑暮丨丨菱歌春日长　又史记大夏传匈奴闻汉通乌孙怒欲撃之及汉使乌孙若出其南抵大宛大月氏相属乌孙乃恐使使献马愿得尚丨丨翁主为昆弟天子问羣臣议计皆曰必先纳聘然后乃遣女　又见江都下　汉书匈奴传单于遣使遗汉书云南有大汉北有强敌敌者天之骄子也不为小礼以自烦今欲与汉闿大关取丨丨为妻嵗给遗我糵酒万石稷米五千斛杂缯万匹它如故约则边不相盗矣】汉妾【萧铨衔泥双燕诗学飞疑丨丨巢幕惮呉宫】
　　汉妓【杜甫寄上汉中王诗杳杳东山携丨丨泠泠修竹待王归】
　　汉壻【汉书匈奴传注见汉氏下】
　　汉贼【蜀志诸葛亮传注亮闻孙权破曹休魏兵东下闗中虚弱十一月上言曰先帝虑丨丨不两立王业不偏安故托臣以讨贼也　呉志周瑜传见汉相下杨维桢题二乔观书图诗帐中草檄名丨丨已知事属方颐儿】
　　汉昌【云笈七签第五神仙老子太和侍之左右姓制皇氏名上皇德字丨丨】
　　汉顺【新论阳春白雪激楚采菱众耳之所乐也而丨丨聼山鸟之音云胜丝竹之响魏文侯好捶凿之声不贵金石之和】
　　汉衡【唐书吐蕃传殿中少监崔丨丨徃使赞普猥曰我与唐舅甥国诏书乃用臣礼卑我又请云州西尽贺兰山为吐蕃境邀丨丨奏天子】
　　汉藩【唐书刘邺传刘邺字丨丨润州句容人】
　　汉栁【雍陶蜀中战后感事诗畨兵依丨丨蛮斾指江梅】
　　汉核【傅汝楫诗种桃求丨丨食枣想齐花】
　　汉麦【梁简文帝谢赉米啓尧禾五尺未足称珍丨丨九穗方斯非拟】
　　汉竹【广志丨丨大者一节受一斛小者数升为椑榼】
　　汉草【徐陵为始兴王譲琅琊二郡守表言瞻丨丨乃曰中州遥望胡桑已成边郡　张融海赋沙屿相接洲岛相连东西南北如满于天梁禽楚兽胡木丨丨之所生焉】
　　汉艾【庾肩吾附曲水聫句诗丨丨凌波出江枫拂岸游】
　　汉马【汉书赵充国传酒泉太守辛武贤奏言郡兵皆屯备南山北边空虚埶不可久或曰至秋冬乃进兵此虏在竟外之册今虏朝夕为寇土地寒苦丨丨不能冬屯兵在武威张掖酒泉万骑以上皆多羸痩可益马食以七月上旬赍三十日粮分兵并出张掖酒泉合击防开在鲜水上者　李白书懐赠南陵常赞府诗毒草杀丨丨张兵夺云旗　王恽同马才卿暇日登昊天寺寳岩塔有懐诗遥怜丨丨屯湘渚安得长书附塞鸿】汉骑【骆賔王荡子从军赋胡兵十万起妖氛丨丨三千扫阵云　刘长卿新息道中作萧条独向汝南行客路多逢丨丨营】
　　汉鹄【马祖常送毛真人诗叶鳬此日还沧海丨丨当年下建章】
　　汉貂【左思咏史诗金章借旧业七叶珥丨丨　杜牧洛下送张曼容赴上党召诗七叶丨丨真密近一枝诜桂亦徒然】
　　汉宝【汉书吾丘夀王传昔秦始皇亲出鼎于彭城而不能得天祚有德而宝鼎自出此天之所以与汉乃丨丨非周宝】
　　汉珠【李乂送沙门景道俊元奘还荆州应制诗丨丨留道味江璧返真源】
　　汉鼎【周书晋荡公护史赞率礼由乎正理易以成佐世之功反经系乎非常难以定匡时之业故得其人则治伊尹放太甲周旦相孺子是也不得其人则乱新都迁丨丨晋氏倾魏族是也　赵麟玉山草堂赋商尊周彞秦钟丨丨　戴叔伦京口懐古诗三方归丨丨一水限呉州】
　　汉节【史记呉王濞传周丘者下邳人亡命呉酤酒无行呉王濞薄之弗任周丘上谒説王曰臣以无能不得待罪行间臣非敢求有所将愿得王一丨丨必有以报王王乃予之周丘得节夜驰入下邳下邳时闻呉反皆城守至传舍召令令入户使从者以罪斩令遂召昆弟所善豪吏告曰呉反兵且至至屠下邳不过食顷今先下家室必完能者封侯矣出乃相告下邳皆下　汉书张骞传建元中为郎时匈奴降者言匈奴破月氏王以其头为饮器月氏遁而怨匈奴无与共击之汉方欲事灭敌闻此言欲通使道必更匈奴中乃募能使者骞以郎应募使月氏与堂邑氏奴甘父俱出陇西径匈奴匈奴得之传诣单于单于曰月氏在吾北汉何以得往使吾欲使越汉肯聼我乎留骞十余歳予妻有子然骞持丨丨不失　又苏武传武既至海上廪食不至掘野鼠去草实而食之杖丨丨牧羊卧起操持节旄尽落又西域传初楚主侍者冯嫽能史书习事尝持丨丨为公主使行赏赐于城郭诸国敬信之号曰冯夫人为乌孙右大将妻　杜甫广州段功曹到得杨五长史谭书功曹却归聊寄此诗见海水下　又秦州杂诗见山边下　又奉寄严大夫诗不眠持丨丨何路出巴山　又送杨判官使西蕃诗儒衣山鸟怪丨丨野童防李益送客归振武诗胡山通嗢落丨丨绕浑邪】
　　汉绶【张正见衰桃赋发秦源而逸气飘丨丨而流芳】
　　汉章【汉书叙传丨丨九法太宗改作轻重之差世有定籍　李益送人流贬诗丨丨虽约法秦律己除名】汉帜【史记淮阴侯传信所出竒兵二千骑共候赵空壁逐利则驰入赵壁皆拔赵旗立丨赤丨二千赵军已不胜不能得信等欲还归壁壁皆丨赤丨而大惊以为汉皆已得赵王将矣兵遂乱遁走赵将虽斩之不能禁也　李约从军行游军藏丨丨降骑説蕃情】
　　汉书【丨丨艺文志丨丨闾里书师合仓颉爰厯博学三篇断六十字以为一章凡五十五章并为仓颉萹晋书左思传秘书监贾谧请讲丨丨谧诛退居宜春里专意典籍齐王冏命为记室督辞疾不就　又石勒】
　　【载记尝使人读丨丨闻郦食其劝立六国后大惊曰此法当失何得遂成天下至留侯谏乃曰赖有此耳　唐书顔师古传为太子承干注班固丨丨上之赐物二百段良马一　元史呉莱传尝往族父家日易丨丨一帙以去族父迫扣之莱琅然而诵不遗一字　陆游闻新雁有感诗镜湖夜半闻新雁自起吹灯读丨丨】汉圣【隋书刘臻传精于两汉书时人称为丨丨】
　　汉篆【江淹为萧骠骑让油幢表窃以国容方穆旗章式序朝礼永清仪服咸贯故象革建镳尚炯周图朱箱元盖犹照丨丨】
　　汉笔【张耒离阳翟诗支离见隶字书带丨丨妙】
　　汉字【元史兵志朝廷歳以九月十月遣寺官驰驿阅视较其多寡有所产驹即烙印取勘收除见在数目造古丨丨文册以闻其总数盖不可知也】
　　汉籍【宋书厯志寻臣所执必据经史逺考唐典近征丨丨谶记碎言不敢依述】
　　汉箧【刘孝威谢赉林檎诗恩封丨丨赐广魏奁韦应物送褚校书归旧山歌见嵩丘下】
　　汉简【庾信梁武帝聚书赞秦儒出谷丨丨吹灰】
　　汉录【宋书符瑞志有哲其仪时惟皓鸠性勰五教名编素丘殷厯方昌婉翘来游丨丨克韡爰降爰休又作箓江淹为萧太傅东畊教寳农贱货防照周縢巡畊去贩光延丨丨】
　　汉策【后汉书厐参传南仲赫赫列在周诗亚夫赳赳载于丨丨　江总欧阳頠墓志公家习尚书少府儒髙于丨丨世居渤海太守文重乎晋原　骆賔王宿山庄诗拾青非丨丨化缁类秦裘　欧阳衮秦原道中诗缁化秦裘敝尘惊丨丨残】
　　汉诏【王维既宥罪旋复拜官伏感圣防窃书鄙意兼奉简新除使君等诸公诗忽丨丨还冠冕始觉殷王解网罗】
　　汉楷【元史帕克斯巴传我国家肇基朔方俗尚简古未遑制作凡施用文字因用丨丨及辉和尔字以达本朝之言】
　　汉史【后汉书蔡邕传卓重邕才学厚相遇待及卓被诛邕在司徒王允坐殊不意言之而叹有动于色允勃然叱之曰董卓国之大贼防倾汉室君为王臣所宜同忿而懐其私遇以亡大节今天诛有罪而反相伤痛岂不共为逆哉即收付廷尉治罪邕陈辞谢乞黥首刖足继成丨丨士大夫多矜救之不能得　韩愈送杨少尹序昔疏广受二子以年老一朝辞位而去于时公卿设供张祖道都门外车数百两道旁观者多叹息泣下共言其贤丨丨既传其事而后世工画者又图其迹至今照人耳目赫赫若前日事　卢纶和常舍人晚秋集贤院即事诗汲书荀勗定丨丨蔡邕专】
　　汉隽【宋史艺文志林钺丨丨十卷】
　　汉阵【王褒闗山月诗影亏同丨丨轮满逐胡兵】
　　汉旗【杜牧题池州防水亭诗断霓天斾垂狂烧丨丨怒】
　　汉斾【陆机汉髙祖功臣颂袁生秀朗沈心善照丨丨南振楚威自挠注袁生説汉王出武闗项王必引兵南走令荥阳成臯间且得休息　袁淑防御议伪遁嬴张出没无际楚言丨丨显黙如神】
　　汉幄【李乂节愍太子册文丨丨虚待周墙肃事　徐陵登宫城南楼诗丨丨朝无怠周门夕复趋　李峤奉和拜洛应制诗周旗黄鸟集丨丨紫云回】
　　汉舳【后汉书袁绍刘表传赞绍姿雅表亦长者称雄河外擅强南夏鱼丽丨丨云屯冀马闚图讯鼎禋天类社】
　　汉甲【陈子昂感遇诗丨丨三十万曽以事匈奴　李白忆旧游书赠韦太守诗丨丨连胡兵沙尘暗云海李益从军夜次饮马磨劒石诗韩公三城断胡路丨丨百万屯边秋】
　　汉矟【皎然寄邢端公诗雍容持丨丨肃穆卫周堂】
　　汉鼓【庾信哀江南赋栈秦车于畅毂沓丨丨于雷门】
　　汉筑【虞世南和幸江都应诏诗虞琴起歌咏丨丨动巴歈　上官仪和过旧宅应制诗大风迎丨丨丛烟入舜球　又和山夜临秋诗凄风移丨丨流水入虞琴】
　　汉币【史记大夏传是时汉既灭越而蜀西南夷皆震请吏入朝于是置益州越嶲防牱沈黎汶山郡欲地接以前通大夏乃遣使柏始昌吕越人防歳十余辈出此初郡抵大夏皆复闭昆明为所杀夺币财终莫能通至大夏焉于是汉发三辅罪人因巴蜀士数万人遣两将军郭昌卫广等往击昆明之遮汉使者斩首虏数万人而去其后遣使昆明复为寇竟莫能得通而北道酒泉抵大夏使者既多而外国益厌丨丨不贵其物】汉货【后汉书公孙述传是时废铜钱置铁官钱百姓货币不行蜀中童謡言曰黄牛白腹五铢当复好事者窃言王莽称黄述自号白五铢钱丨丨也言天下当并还刘氏】
　　汉法【史记田叔传梁孝王使人杀故呉相袁盎景帝召田叔案梁具得其事还报景帝曰梁有之乎叔对曰死罪有之上曰其罪安在田叔曰上毋以梁事为也上曰何也曰今梁王不伏诛是丨丨不行也如其伏法而太后食不甘味卧不安席此忧在陛下也景帝大贤之以为鲁相　又尉佗传婴齐擅杀生自恣惧入见要用丨丨比内诸侯因称病遂不入见　唐书张九龄传帝欲赐牛仙客实封九龄曰丨丨非有功不封唐遵丨丨太宗之制也边将积谷帛缮器械适所职耳陛下必赏之金帛可也独不宜裂地以封　刘长卿酬皇甫侍御见寄时前相国姑臧公初临郡诗伫看宣室召丨丨倚张纲　呉儆诗衣冠昔识家风在闾里方知丨丨寛】汉网【杜甫秋日荆南送石首薛明府辞满告别奉薛尚书颂德叙懐斐然之作三十韵诗往者胡星孛防惟丨丨疎】
　　汉礼【李竦长至日上公献寿诗丨丨方传佩尧年正捧觞】
　　汉事【后汉书蔡邕传其撰集丨丨未见录以继后史适作灵纪及十意又补诸列传四十二篇因李傕之乱湮没多不存】
　　汉制【公羊桓公三年春正月公防齐侯于嬴注二年非周之正月所以复去之者明春秋之道亦通于三王非主假周以为丨丨而已　汉书西南夷传王莽簒位改丨丨贬钩町王以为侯】
　　汉行【音杭班固辟雍诗于赫太上示我丨丨】
　　汉物【史记匈奴传初匈奴好汉缯絮食物中行说曰匈奴人众不能当汉之一郡然所以彊者以衣食异无仰于汉也今单于变俗好丨丨汉物不过什二则匈奴尽归于汉矣其得汉缯絮以驰草棘中衣袴皆裂敝以示不如旃裘之完善也得丨食丨皆去之以示不如湩酪之便美也　又大夏传汉使者往既多其少从率皆进熟于天子言曰宛有善马在贰师城匿不肯与汉使天子既好宛马闻之甘心使壮士车令等持千金及金马以请宛王贰师城善马宛国饶丨丨相与谋曰汉去我逺而盐水中数败出其北有胡寇出其南乏水草又且往往而絶邑乏食者多汉使数百人为辈来而常乏食死者过半是安能致大军乎无奈我何且贰师马宛寳马也遂不肯予汉使汉使怒妄言推金马而去宛贵人怒曰汉使至轻我遣汉使去令其东边郁城遮攻杀汉使取其财物　汉书傅介子传介子谓大将军霍光曰楼兰兹数反覆而不诛无所惩艾介子过兹时其王近就人易得也愿往刺之以威示诸国大将军曰兹道逺且验之于楼兰于是白遣之介子与士卒俱赍金币扬言以赐外国为名至楼兰楼兰王意不亲介子介子阳引去至其西界使译谓曰汉使者持黄金锦绣行赐诸国王不来受我去之西国矣即出金币以示译译还报王王贪丨丨来见使者介子与坐饮陈物示之饮酒皆醉介子谓王曰天子使我私报王王起随介子入帐中屏语壮士二人从后刺之刃交匈立死其贵人左右皆散走】
　　汉缯【史记匈奴传见上】
　　汉絮【史记匈奴传见汉物下】
　　汉食【史记匈奴传见汉物下】
　　汉声【王维送韦大夫东京留守诗晨扬天丨丨夕卷大河隂】
　　汉音【蔡琰胡笳十八拍鴈南征兮欲寄边声鴈北归兮为得丨丨】
　　汉俗【史记匈奴传汉使或言曰匈奴俗贱老中行説穷汉使曰而丨丨屯戍从军当发者其老亲岂有不自脱温厚肥美以赍送饮食行戍乎汉使曰然中行说曰匈奴明以战攻为事其老弱不能鬭故以其肥美饮食壮健者盖以自为守衞如此父子各得久相保何以言匈奴轻老也】
　　汉权【史记绛侯世家吕禄以赵王为汉上将军吕产以吕王为汉相国秉丨丨欲危刘氏勃为太尉不得入军门陈平为丞相不得任事于是勃与平谋卒诛诸吕而立孝文皇帝】
　　汉仪【后汉书曹褒传章和元年正月乃召褒诣嘉德门令小黄门持班固所上叔孙通丨丨十二萹勅褒曰此制防略多不合经今宜依礼条正使可施行于南宫东观尽心集作褒受命撰次为百五十萹　又应劭传删定律令为丨丨　齐书礼志漏未尽七刻羣臣入白贺未尽五刻就本位至漏尽皇帝出前殿百官上贺如丨丨礼毕罢入羣臣坐谓之辰贺　唐书礼乐志按卫宏丨丨春始东耕于籍田引诗先农则神农也　李白赠张相镐诗庶同昆阳举再覩丨丨新　白居易缚戎人乐府唯许正朝服丨丨敛衣整巾澘泪垂　张乔送贡使归国诗渡海登仙籍还家备丨丨】
　　汉业【后汉书杜林传明年大议郊祀制多以周郊后稷汉当祀尧林独以为周室之兴祚由后稷丨丨特起功不縁尧祖宗故事所宜因循定从林议　许浑题卫将军庙诗丨丨未兴王覇在秦军才防鲁连归】汉德【史记司马相如传于是诸大夫芒然丧其所懐来而失厥所以进喟然并称曰允哉丨丨此鄙人之所愿闻也百姓虽怠请以身先之　汉书翼奉传窃闻丨丨隆盛在于孝文皇帝躬行节俭外省繇役其时未有甘泉建章及上林中诸杂宫舘也未央宫又无高门武台麒麟凤凰白虎玉堂金华之殿独有前殿曲殿渐台宣室温室承明耳　后汉书班固传固作典引萹述叙丨丨　法言周康之时颂声作乎下闗睢作乎上习治也齐桓之时緼而春秋美邵陵习乱也故习治则伤始乱也习乱则好始治也丨丨其可谓允懐矣　庾信齐王进赤雀表南阳雉飞尚论秦霸建章鹄下犹明丨丨　徐夤斩蛇劒赋得非秦毒之奢变作长蛇丨丨之俭化为神劒】
　　汉才【王珪上元应制诗镐京春酒沾周宴汾水秋风陋丨丨】
　　汉律【魏志陈羣传夫三千之属虽未可悉复若斯数者时之所患宜先施用丨丨　戴叔伦湘中懐古诗楚亭方作乱丨丨正酬功　陈师道咸平读书堂诗奉公用丨丨宁复要诗书】
　　汉心【白居易缚戎人乐府缚戎人戎人之中我苦辛自古此寃应未有丨丨汉语吐蕃身】
　　汉命【后汉书公孙述隗嚣传赞见江山下】
　　汉议【唐书艺文志何休春秋丨丨十卷】
　　汉教【江淹为建平王聘隠逸教丨丨之隆亦见栖山之夫】
　　汉语【元史世祖纪丙午河南福建行中书省臣请诏用丨丨有防以古语谕河南丨丨谕福建　又文宗纪以修经世大典久无成功特命奎章阁阿林特穆尔和塔拉都哩黙色防译国言所记典章为丨丨纂修则赵世延虞集防而雅克特穆尔如国史例监修　庾信奉和法筵应诏诗佛影胡人记经文丨丨翻　白居易缚戎入乐府游骑不聼能丨丨将军遂缚作蕃生】
　　汉言【元史苏布台传其先世猎扵鄂诺河上遇必鼐皇帝因相结纳至太祖时已五世矣聂必琳者生布呼图众目为哲勒黙哲勒黙者汉言有谋略人也】
　　汉謡【李白箜篌谣丨丨一斗粟不与淮南舂】
</div>
    <div class="pagination">
<a href="御定骈字类编_page206.html">上一页</a><span>...</span><a href="御定骈字类编_page202.html">202</a><a href="御定骈字类编_page203.html">203</a><a href="御定骈字类编_page204.html">204</a><a href="御定骈字类编_page205.html">205</a><a href="御定骈字类编_page206.html">206</a><span class="current-page">207</span><a href="御定骈字类编_page208.html">208</a><a href="御定骈字类编_page209.html">209</a><a href="御定骈字类编_page210.html">210</a><a href="御定骈字类编_page211.html">211</a><a href="御定骈字类编_page212.html">212</a><span>...</span><a href="御定骈字类编_page208.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
