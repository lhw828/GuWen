<!DOCTYPE html>
<html>
<head>
    <meta charset="UTF-8">
    <title>记纂渊海 - 第 50 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 50 页/共 130 页</h1>
    <div class="content">　　子王子有其母死者其傅为之请数月之防【孟子】
　　史母以子贵【注妾子立则母得为夫人成风是也公羊隠元】王符无外家【东汉本传】阮孚之母即姑婢也【晋书本传】周顗母李氏字络秀顗父为安东将军求络秀为妾父兄不许络秀曰门户殄瘁何惜一女子遂与之生嵩顗曰我屈节为汝家妾【同上】崔道固诸兄逼道固所生母自致酒炙客前道固惊起接取谓客曰家无人力老亲自执劬劳诸客皆知其兄等所作咸起拜谢其母母谓道固曰我不足以报贵宾汝冝荅拜【后魏志】李迥秀母氏庶贱而色养过人【通鉴唐则天纪下卷】传记裴秀母是婢秀年十八有令望而嫡母妬犹令秀母亲下食与众宾宾见竝起拜之答曰防贱岂冝如此当为小儿故耳于是嫡母乃不敢复役之【语林】汉中程文矩妻者李法之娣也有二男前妻四子以母非所生憎毁日积而穆姜慈爱温仁抚字益隆衣食资供皆兼倍所生或谓母曰四子不孝甚矣何不别居以逺之对曰吾方以义相导使其自迁善也及前妻长子兴遇病困笃母恻隐自然亲调药膳恩情笃宻兴疾久乃瘳扵是呼三弟谓曰继母慈仁出自天授吾兄弟不识恩养禽兽其心虽母道尽隆我曹过恶亦已深矣遂将三弟诣南郑狱陈母之徳状已之过乞就刑辟【东汉列女传】
　　诸母
　　经世母叔母何以亦期也以名服也【仪礼防服】父之兄妻为世母父之弟妻为叔母【尔雅】
　　史宗室诸母因酣恱曰文叔少时谨信唯直柔耳今乃能如此【后光武纪】谢瞻幼孤叔母抚育有恩同于至亲【宋书】传记羊祜年十五而孤事伯母蔡氏以孝闻【三十国春秋】
　　夫妇
　　经夫夫妇妇而家道正【易】夫妇之道不可以不久也故受之以恒【同上】宜其室家　宜其家人【诗桃夭】糓则异室死则同穴【诗】女曰鸡鸣士曰昧旦子兴视夜明星有烂【诗】虫飞薨薨甘与子同梦【同上】妻子好合如鼓瑟琴【常棣】夫妇以礼义合顔色相亲亦不可以顔色衰弃其相与之礼【邶谷风笺】夫妇一体也【仪礼防服】夫尊于朝妻贵于室【同上】夫妇之礼唯及七十同藏无间【内则】妻将生子及月辰居侧室夫使人日再问之【同上】一与之齐终身不改【郊特牲】合而饮【同上】夫义妇聴【记】夫妇和家之肥也　君子之道造端乎夫妇【同上】共牢而食合而酳所以合体同尊卑以亲之也【记】日之与月隂之与阳相须而后成也【记】
　　子夫妇有别【孟子】夫妇之道不可不正也【荀大畧】
　　史冀缺耨其妻馌之敬相待如賔【左僖三十二】鸟兽犹不失俪【成十一】夫和而义妻柔而正【昭六】为夫妇内外二经二物【昭二十五】易基乾坤诗始闗雎夫妇之际人道之大伦也【史外戚世家】夫妇之道有义则合无义则离【西汉】夫妇人伦大纲夭寿之萌也【王吉防】夫妇之好父不能得之于子【通鉴汉光武纪】何曽闺门整肃与妻相见正衣冠相待如賔己南面妻北面再拜上酒一嵗不过再三【晋书】山涛布衣家贫谓妻韩氏曰忍饥寒我后当作公但不知卿堪为公夫人不耳【本传】沈文季饮酒至五斗妻王氏饮亦至三斗常对食竟日【宋书】夫贵扵朝妻荣扵室【后魏志】
　　传记夫妇之道人伦之始王化之端也【吴越春秋】惟夫妻为同庖【刘向列女传】王浑妻钟夫人每尝卿浑浑曰讵可尔妻曰怜卿爱卿是以卿卿我不卿卿谁当卿卿【世说】
　　集合昏尚知时鸳鸯不独宿【杜诗】非是夫不称是妻【白乐天】结髪为夫妻恩爱两不疑【蘓子卿诗】音容相眷恋羽翮两逶迤　飞翻不异林和鸣多好音【陈子昂集】杂佩以迎之寳瑟以友之其相得如青鸟翡翠之婉娈矣【同上】谓言琴与瑟糟糠结久长【卢仝诗】夫妇之道参配隂阳通逹神明夫不贤则无以御妇妇不贤则无以事夫夫不御妇则威仪废妇不事夫则义礼堕夫妇之好终身不离夫有再娶之义妇无二适之文【东汉列女传】
　　夫
　　经夫子制义従妇凶也【易】夫者妻之天也【仪礼防服】妇人称夫曰良【士昏礼注】夫也者以知帅人者也【记郊特牲】
　　子良人者所仰望而终身也【孟】为人夫致功而不流致临而有辨【荀君道】
　　史夫主嘉美【东汉列女传】夫主之不可以不事　正色端操以事夫主【同上】
　　传记妇人既嫁以夫为天父母降服一等无二天之义【列女传】
　　集非是夫不称是妻【白乐天】藁砧今何在【夫也乐府解题】
　　妻
　　经唯酒食是议【诗】妻子好合如鼔瑟琴【同上】父在则为妻不杖【仪礼防服】为妻何以期也妻至亲也【记檀弓】为伋也妻者是为白也母不为伋也妻者是不为白也母【同上】大夫内子【注适妻也记曽子问】不敢藏于夫之箧笥不敢共湢浴夫不在敛枕箧簟席韣器而藏之【内则】子甚宜其妻父母不说出子不宜其妻父母曰是善事我子行夫妇之礼焉没身不衰【同上】妻也者亲之主也敢不敬与【哀公问】
　　子为人妻夫有礼则柔従聴侍夫无礼则恐惧而自悚【荀君道】列子之妻曰妾闻有道之士妻子皆得佚乐【庄子】史叔向对齐晏婴曰抚有晋国赐之内主【左昭三】婢子侍巾栉【僖二十二】有息女愿为箕箒妾【西汉髙纪】妻者夫之隂【杜钦传】东方朔割名扵细君【雄传解嘲师古曰以肉归遗细君是损割其名】宋曰糟糠之妻不下堂【东汉本传】黄承彦者高爽开朗为沔南名士谓诸葛孔明曰闻君择妇身有丑女黄头黑色而才堪相配孔明许即载送之时人以为乐乡里为之谚曰莫作孔明择妇正得阿承丑女【三国志注襄阳记】贾充前妻李氏坐徙后娶郭氏赦得还诏充置左右夫人郭氏怒为李筑舘舎于外【晋书】礼义有愆夫则薄之【东汉列女传】夏侯道迁不聘正室【后魏书】
　　传记妻齐也共奉祭祀【樊英列传】谢太傅兄奕女名道蕴王凝之妻也【世说】谢羯絶重其妇张常称其妇【同上】
　　集东方朔割炙于细君【汉雄解嘲作名选作□各有注】作嫔君子室【秋胡诗】爰奉嫔于髙族【寡妇赋】中馈酒食之事【总论】细君知蚕织【韩集】卓文君作白头吟讽相如【乐府】
　　出妻
　　经有女仳离【诗】子甚宜其妻父母不说出【记】妻出夫使人致之曰某不敏不能従而共粢盛使某也敢告于侍者主人对曰某之子不肖不敢辟诛敢不敬须以俟命如舅在则称舅舅没则兄无兄则称夫【杂记下】
　　子妇有七出不顺父母者无子者淫僻者嫉妬者恶疾者多口舌者窃盗者【家语本命篇】曽参后母遇之无恩供养不衰其妻以蒸藜不熟因出之人曰非七出也参曰蒸藜小物耳吾欲使熟而不用吾命况大事乎【七十二弟子解】自叔梁纥始出妻及伯鱼亦出妻至子思又出妻故称孔氏三世出妻【后序】孟子恶败而出妻【荀子解蔽注恶其败徳而出妻】传王吉妻取东家枣啖吉乃去妇【西汉本传】鲍永事后母至孝妻尝于母前叱狗永即出其妻【东汉本传】姜诗事母至孝妻奉顺尤笃母好饮江水妻常泝流而及值风不时得还母渇诗责而遣之【列女传】黄允遣妻夏侯氏集客二百人数允隠匿事十五而去允遂废【见本传】李迥秀母氏族贱而色养过人其妻崔氏尝叱其媵婢母闻之不恱迥秀即时出之或止之曰贤室虽不避嫌疑然过非出状何遽如此迥秀曰娶妻本以承顺顔色茍违何敢留也【旧唐书本传】
　　大戴妇有七去不顺父母去无子去淫去妬去有恶疾去多言去窃盗去不顺父母为其逆徳也无子为其絶世也淫为其乱族也妬为其乱家也有恶疾为其不可与共粢盛也多言为其离亲也盗窃为其反义也【大戴礼本命篇】
　　集姜诗出妇盖为小瑕鲍永去妻亦非大过【白乐天判】
　　反目
　　经舆脱辐夫妻反目不能正室也【易】
　　传谢朓妻常怀刃欲杀朓不敢相见【通鉴齐高宗】
　　集昔为鸳与鸯今为参与辰昔者常相近邈若胡与秦【苏武诗】
　　畏内
　　经夫子制义従妇凶也【易】系于金柅柔道牵也【同上】惟妇言是用【书牧誓】
　　史牵扵帷廧之制【西汉邹阳传读作墙】孙权以妹妻先主妹才防刚猛有诸兄之风侍婢百余人皆执刀侍立先主每入中心常凛凛【蜀志】王导为丞相妻曹氏性妬导甚惮之乃宻营别馆以处众妾曹氏知而将往焉导恐妾被辱遽命驾【晋书】
　　子
　　经子克家【易】干父之蛊干母之蛊【同上】嗣续妣祖【诗】父为长子【不言适者通上下也亦言立适以长】传曰何以三年也正体于上又乃将所以传重也庶子不得为长子三年不继祖也【仪礼防服】男子冠而不为殇【注云殇者男未冠而死可殇者】男子二十冠而字【记】大夫之子长曰能御矣士之子长曰能典谒矣庻人之子长曰能负薪矣【同上】男子生设弧于门左【内则】子也者亲之后也【哀公问】已冠而字之成人之道也【冠义】男子生桑弧蓬矢六以射天地四方【射义】父母生之续莫大焉【孝经】子遗腹子不思其父无貎扵心也不梦见像无形扵目也【淮南子说林训】继子得食肥而不泽情不相往来也适子怀扵燕慈母喻于荆情相往来也【列子】
　　传郑文公有妾梦天与己兰曰以是为而子以兰有国香人服媚之如是【左宣二】以母贵【隠元注以母秩决立也】家有长子曰家督【史越世家】子者父之隂也【西汉杜钦传】奉先人之遗体【王尊传】自季至雄五世而传一子故雄无他扵蜀【雄传】李宻曰为人子者愿为人兄不愿为人弟兄事亲之日长弟事亲之日短【蜀志郤志传注】
　　集十子若不肖不如一女英【李白集】通子继余尘　杯祝愿无他语特勿顽愚似汝爷【同上】继体承家【白氏六帖】骥子好男儿【杜诗】大儿九龄色清彻秋水为神玉为骨小儿五岁气食牛满堂賔客皆回头【徐卿二子歌】闽俗呼子为囝【音蹇顾况补亡】
　　本朝何如陶家儿绕舎覔梨栗【坡诗】羲之生五子【同上】大儿踉蹡越门限小儿咿哑语绣帐【坡诗】
　　子道
　　经凡为人子之礼冬温而夏凊昬定而晨省在丑夷不争【记曲礼】夫为人子者三赐不及车马　夫为人子者所逰必有常所习必有业恒言不称老　为人子者居不主奥坐不中席行不中道立不中门不登髙不临深不茍訾不茍笑　不服闇不登危惧辱亲也父母存不许友以死不有私财　父母存冠衣不纯素父母有疾冠者不栉行不翔言不隋琴瑟不御食肉不至变味饮酒不至变貎笑不至哂怒不至詈【同上】子之事亲也三谏而不聴则号泣而随之【记曲礼下】亲有疾饮药子先尝之【同上】事亲有隠而无犯左右就养无方服勤至死致防三年【檀弓上】未仕者不敢税人如税人则以父兄之命【不専家财也税谓遗于人同上】父母之衣衾簟席枕几不传【移也】杖履勿敢近【内则】在父母之所有命之应唯敬对不敢哕噫咳欠伸跛倚睇眡不敢唾咦寒不敢袭痒不敢搔不敢袒裼　父母有过下气怡色柔声以谏谏若不入起敬起孝说则复谏不说与其得罪扵乡党州闾宁熟谏　父母虽没将为善思贻父母令名必果将为不善思贻父母羞辱必不果子甚宜其妻父母不说出子不宜其妻父母曰是善事我子行夫妇之礼焉没身不衰　父母之所爱亦爱之父母之所敬亦敬之至扵犬马尽然【同上】亲在行礼于人称父人或赐之则称父拜之【事统于尊记玉藻】父命召唯而不诺手执业则投之食在口则吐之走而不趋亲老出不易方复不过时亲癠色容不盛【同上】身者父母之遗体也行父母之遗体敢不敬乎【祭义】父母爱之喜而弗忘父母恶之惧而无怨父母有过谏而不逆　一举足而不敢忘父母是故道而不径舟而不防不敢以先父母之遗体行殆一出言而不敢忘父母是故恶言不出扵口忿言不反扵身不辱其身不羞其亲　孝子之有深爱者必有和气有和气者必有愉色有愉色者必有婉容　父母既没谨行其身不遗父母恶名可谓能终矣父母全而生之子全而归之可谓孝矣【同上】子之事亲
　　有三道焉生则养没则防防毕则祭【祭统】父母在不敢有其身不敢私其财【坊记】善则称亲过则称己　君子弛其亲之过而敬其美　従命不忿防谏不倦劳而不怨父母在不称老言孝不言慈　闺门之内戏而不叹　父母在馈献不及车马【同上】仁人之事亲也如事天【哀公问】身也者亲之枝也敢不敬与不能敬其身是伤其亲伤其亲是伤其本【同上】不敢擅重事所以自卑而尊先祖也【冠义】事父母几谏见志不従又敬不违劳而不怨【语】故当不义则子不可以不争于父【孝经】子曰父母其顺矣乎【中庸】子孝子不谀其亲【庄】孝子不生慈父之家【顺子】为人子敬爱而致文【荀】従义不従父【同上】孝子不从命有三従命则亲危不従命则亲安孝子不従命乃礼従命则亲辱不从命则亲荣孝子不従命乃义从命则禽兽不从命则修饬孝子不従命乃敬【子道】
　　传子孝而箴【左昭六】聂政曰母在政身未敢以许人也【史本传】亲有严客帣【攸衣防也】韝【音备】鞠【曲也】【其纪反与跪同谓小跪也】侍酒于前【史淳于髠传】
　　得子
　　经维熊维罴男子之祥乃生男子载寝之牀载衣之裳载弄之璋【诗】
　　史徐陵母臧氏尝梦五色云化而为鳯集左肩上已而诞陵焉时有寳志上人者世称其有道陵年数嵗家人携以候之寳志手摩其顶曰天上石麒麟也【南史】
　　传记王鎭恶以五月五日生家人欲弃之其祖猛曰昔孟尝君以此日生卒得相齐此儿兴吾宗以镇恶为名【宋略】
　　集男儿当门户堕地目生神【傅豫章行】门衰祚薄晩有儿息【选陈情表】玉树长新枝【韦应物诗】岂料鬓【一作发】成雪方看掌弄珠【白傅集】何时能反哺共养白头乌　且有承家望谁论得子迟【同上】掌珠一颗儿三嵗鬓雪千茎父六旬【同上】未知门户谁为主且免诗书与别人【刘长卿】老子释氏亲抱送尽是天上麒麟儿【杜诗】骥之子鳯之雏　渥洼汗血种天上麒麟儿　众中见毛骨犹是麒麟儿　一毛生鳯穴掌中贪得一珠新【同上】马梵贺人有子曰欣得掌中之
　　一珠【见杜诗注】去嵗生儿名添丁意令与国充耘耔【韩寄卢仝诗】乳下秀嶷嶷椒蕃泣喤喤【韩诗】姆抱幼子立侧眉眼如画髪漆黑肌肉玉雪可怜【韩文】儿生三日掌中珠燕颔猿肱秾李肤【文苑英华】头玉峣峣眉刷翠骨重神寒天庙器一双瞳人剪秋水竹马梢梢摇翠尾【李贺诗】閙来案上翻笔墨涂抹诗书如老鸦【卢仝添丁诗】添丁莫挠爷【刘乂诗】
　　本朝虎兕可爱光陆离开眼已有百步威【欧公洗儿歌】不惜金钱散闾里【同上】南山新掌鳯凰雏眉目分明画不如【临川】
　　有子
　　经子克家【易】国人称愿然曰幸哉有子如此所谓孝也已【记祭义】父有争子则身不陷扵不义【孝经】
　　史田婴有贱妾子名文承间问其父婴曰子之子为何曰为孙孙之孙为何曰为孙孙之孙为何曰不能知也曰君用是相齐至今三王矣齐不加广而君私家富累万金门下不见一贤者文闻将门必有将相门必有相今君后宫蹈绮绣而士不得短褐仆妾余糓肉而士不厌糟糠今吾又尚厚积余藏欲以遗所不知何人而忘公家之事日损文窃怪之【史记本传】荀淑在朗陵涖事明治称为神君有子八人并有名称时人谓之八龙【通鉴汉质纪】侍御史母丘甸谓父俭曰大人居方岳重任国家倾覆而晏然自守将受四海之责矣俭然之【魏高贵乡公纪】梁帝曰生子当如李亚子克用为不亡矣至如吾儿豚犬耳【五代梁纪】袁术见孙防叹曰使术有子如孙郎死复何恨【东汉本传】谢鳯之子超宗有文辞帝大嗟赏谓谢庄曰超宗殊有鳯毛【南史】戴硕子法兴延寿延兴竝侪立善书好学山隂有陈戴者家冨有钱三千万人或云戴硕儿子敌陈戴三千万钱【宋书】王昕生九子并风流蕴借世号王氏九龙【北齐】非此父不生此子【北史】严武母裴氏不为其父所答独厚其妾英武奋然以铁锤就英寝碎其首挺之竒之曰真严挺之子【新唐书本传】宪宗谓郑余庆之子涵为令子【本传】
　　传记顔延之少有令名太祖问其父延之曰诸子谁得卿风延之曰竣得臣笔测得臣闻夐得臣义【姓氏英贤録】窦禹钧有子五人俱进士及第冯道诗曰丹桂五枝芳时号窦氏五龙【类说】
　　集一园水竹今为主百卷文章更付谁【李白】贺兄荣是见儿荣【杜荀鹤】吾知徐公百不忧积善衮衮生公侯丈夫生儿有如此名位岂肯卑防休【杜诗】少年崭然见头角众谓柳氏有子美【韩愈撰柳宗元墓志】
　　本朝方公之辉华显赫之迹而其亲享寿考康宁之福夫得禄及亲人以为幸也而公以荣名显仕为之养防衣而戏昔以为孝也而公以金章紫绶恱其顔使天下为子者莫不欲其亲如公之亲为父母者莫不欲其子如公之为子也【欧公集】温公志吕献可墓未成河南监牧使刘航自请书石既见其文迟回不敢书航之子安世曰成吾父之名可乎代书之【闻见録】有儿真骥子一喷羣马倒【杜诗】惟要得家好儿子　有子还应不死同【挽梅圣俞】生男已当户【后山】
　　无子
　　史齐大仓令淳于公无子有女五人有罪当刑骂曰生女不生男缓急非有益【史记】楼护有故人吕公无子归护【西汉本传】魏太祖时征汉中闻王粲子死叹曰孤若在不使仲宣无后【三国魏志王粲传】皇天无知使邓伯道无儿【晋书邓攸传】传昔有人无男而养七女父亡七女负土葬父【方舆记】集乐天无子以侄孙阿新为之后【见长庆集醉吟先生墓志】下无嗣绍隂宰漫【韩集】中郎有女能传业伯道无儿可保家【韩退之】
　　防子
　　经子夏防其子而防其明【记】
　　子负建鼓而求亡子【庄】
　　集鸱枭啄母脑母死子始蕃蝮蛇生子时拆裂肠与肝好子虽云好未还恩与勤恶子不可说鸱枭蝮蛇然有子且勿喜无子固勿叹【韩集慰孟东野失子】慈泪随声迸悲肠遇物牵【白乐天诗】伤心自叹鸠巢拙长堕春雏养不成【同上】本朝顾况防子悲伤作诗曰老人防爱子日夜泣成血老人年七十不作多时别【孔帖】我泪犹可拭日逺当日忘母哭不可闻欲与汝俱亡故衣尚悬架张乳已流牀仍将恩爱刄割此衰老肠【坡诗】
　　女
　　经维虺维蛇女子之祥乃生女子载寝之地载衣之裼载弄之瓦【诗】归妹女之终也【注女终于出嫁也易杂卦】汉有防女不可求思【诗】谁其尸之有齐季女　有女怀春　有女如玉顔如舜华【同上】女子许嫁笄而字【记曲礼上】女不言外【内则】女
　　子十年不出姆教婉娩聴従执麻枲治丝茧织絍组紃学女事以共衣服观于祭祀纳酒浆笾豆菹醢礼相助奠十有五年而笄二十而嫁有故二十三年而嫁聘则为妻奔则为妾【同上】女虽未许嫁年二十而筓【记】妇人许嫁不为殇【记】
　　子女子生而愿为之有家【孟】
　　史臣有息女【西汉高纪】淳于公无男有五女当刑公乃骂其女曰生子不生男缓急非有益其小女缇萦自伤悲泣乃随其父至长安上书愿没入为官婢以赎父刑罪使得自新【刑法志】张禹曰臣有一女爱女甚扵爱男逺嫁张掖太守萧咸不胜父子私恩愿与相近即徙咸为农太守【西汉】盗不过五女门以女贫家也【东汉陈蕃传】蔡邕女琰字文姬博学有才辩又妙于音律【列女传】戴良五女并贤每有求姻辄便许嫁练裳布被竹笥木屐以遣之五女并能遵其训皆有隠者之风【本传】古者女生三日卧之床下弄之瓦砖而齐告焉卧之床下明其卑弱主下人也弄之瓦砖明其习劳主执勤也齐告先君明当主继祭祀也【列女传】孝女曹娥者父盱于县江泝涛迎神婆娑溺死不得尸骸娥年十四乃沿江号哭昼夜不絶声旬有七日遂投江而死【同上】孔融被诛女年七岁幼弱得全寄尼舎主人有遗男欲娶之女曰岂得久活或言曹操收之女曰若死而有知得见父母岂非志愿乃延颈就刑【同上】乔公两女皆国色也【吴周瑜传】甄后年九嵗喜书辄用诸兄笔砚兄言当作女愽士耶【魏志甄后传】郭永竒其女曰此吾女中书【同上】王肃女文义过目则识祖司徒异之曰兴吾家者必此女矣惜不为男【王隐书晋文明皇后】荀崧都督荆州江北诸军屯宛杜曽引兵围之崧小女灌年十三帅勇士数千人逾城突围夜出且战且前又为崧书求救扵南中郎将周访【通鉴晋愍帝纪】窦毅之女闻隋受禅自投堂下抚膺太息曰恨我不为男子救舅氏之患毅及襄阳公主掩其口曰汝勿妄言灭吾族毅由是竒之及长以适唐公李渊【陈纪】谢道韫聪识有才辩叔父安尝内集俄而雪下安曰何所似也安兄子朗曰撒盐空中差可拟道韫曰未若柳絮因风起【晋列女传】
　　传记昔有人无男而养七女父亡女负土父【方舆记】下堂必从傅母保阿进退则鸣玉佩环【列女传】北平有女甚有咎行人多求不许【搜神记】张氏有处子小字酥香见才人所为歌曲悉能讽之【丽情集】
　　集吾家有骄女皎皎颇白晳【左思诗】弱女虽非男慰情良胜无【陶渊明诗】唧唧复唧唧木兰当户织不闻机杼声惟闻女叹息问女何所思问女何所忆女亦无所思女亦无所忆昨夜见军帖可汗大防兵军书十二卷卷卷有爷名阿爷无大儿木兰无长兄愿为市鞍马従此替爷征【晋木兰诗】木兰代父去秣马备戎行易却纨绮裳洗却铅粉妆驰马赴军幕慷慨携干将【同上】十子若不肖不如一女英【李白集】顾复长之如滋芳兰之易茂姆师教之如琢美玉之易成【吕温集】学母无不为晓妆随手抹移时施朱铅狼藉画眉阔【杜诗】生女冨贵倾邦国【杜诗】嗟汝未嫁女秉心郁冲冲防心动如律竭力机杼中虽无姑舅事敢昧织作功【同上】文姬才稚齿【白乐天集】非此父不生此女【同上】一女怜之必嫁官人不以与凡子【韩文王通志】中郎有女能传业【韩退之诗】归弄小女姹【同上】女中谁是卫夫人【柳集】夫人在家以孝友聪明为父母所偏爱选所冝归以适韩氏【韩文楚国夫人墓志】




　　记纂渊海卷三十九
<子部,类书类,记纂渊海>
　　钦定四库全书
　　记纂渊海卷四十　　　　宋　潘自牧　撰人伦部
　　丧女
　　经女子筓而不为殇【礼记殇者女未筓而死可殇者】
　　史许嫁筓而字死则以成人之丧治之【糓梁女子许嫁不为殇】集曽未弱筓无疾而殒【潘岳景陵女哀词】
　　本朝【一作防】稚魂【类要】
　　出适
　　经归妹女之终也【嫁也易】之子于归宜其家室　宜其家人　维鹊有巢维鸠居之之子于归百两御之【诸侯之子嫁扵诸侯送御者皆百乗】女子有行逺父母兄弟　齐子归止其从如云　亲结其缡九十其仪　诸娣従之祁祁如云【诗】男有分女有归　凡女行于大夫以上曰嫁行于士庶人曰适人　女子适人者为其父母期　女子许嫁笄而字以许嫁为成人　纳女扵天子曰备百姓于国君曰备酒浆于大夫曰备扫洒　女子许嫁繋缨有従人之端也　女在涂而女之父母死则女反　嫁女之家三夜不息烛思相离也【礼】
　　子女子之嫁也母命之往送之门戒之曰往之女家必敬必戒无违夫子以顺为正者妾妇之道也【孟】人有嫁其女而教之者曰尔为善人疾之对曰然则当为不善乎曰善尚不可为而况不善乎【淮南子】
　　史凡公子嫁扵敌国姊妹则上卿送之公子则下卿送之于大国虽公子亦上卿送之于天子则诸侯皆行公不自送于小国则上大夫送之【左】礼送女父不下堂母不出门父诫之曰谨従汝舅之言母诫之曰谨従汝姑之言诸母诫之曰谨従汝父母之言【糓梁】妇人许嫁字而筓之【公羊】张负以女孙予陈平诫曰母以贫故事人不谨事兄伯如父事嫂如母　卓王孙分予文君僮百人钱百万及其嫁时衣被财物【史】施衿结缡申父母之戒戴良五女并贤每有求姻辄便许嫁练裳布被竹笥木屐以遣之【后汉】
　　传记赵母嫁女女临去敕之曰谨勿为好女曰不为好可为恶也母曰好尚不可为其况恶乎【世说】少君之装送甚盛【东观汉纪】
　　集辞父母而有行奉君子之清尘如悬萝之附松似浮萍之托津【魏丁廙妻赋】二合兆嘉偶女子礼有行洁己入徳门终逺母与兄【晋陆机诗】辞父母而言归【丁廙妇赋】伊女子之有行爰奉嫔于高族【潘安仁赋】婉彼幽兰女作嫔君子室【顔延年诗】齐姜之归鱼轩以照路【张九龄】念尔嫁犹近稚年那别亲俛首戴荆钗欲拜凄且频本来儒家子莫耻梁鸿贫【刘长卿】妾身未分明何以拜姑嫜【杜诗】长女当及事谁助出帨缡【韩集】入门而媪御皆喜既馈而公姑交贺【墓铭】入门上下莫不赞贺【楚国夫人志】
　　归宁
　　经归宁父母【诗】父母终思归宁而不得【诗序】姑姊妹女子子已嫁而反兄弟弗与同席而坐弗与同器而食【礼记】史伯姬来归宁也【宁问父母安否】凡诸侯之女归宁曰来夫人归宁曰如某　楚子庚聘于秦为夫人宁礼也【夫人父母既没归宁使卿左】妇人反曰来归【糓梁】
　　孙
　　经君子抱孙不抱子此言孙可以为王父尸【礼记】子之子为孙【尔雅】
　　史于今抱孙焉　曽孙体近【西汉言曽孙之身于帝为近亲云】李广之子当户早死当户有遗腹子陵将兵撃胡【本传】李广有孙陵善骑射帝以为有广之风使备胡【通鉴】富平侯者张安世四世孙放也【汉成纪】裴耀卿叔业之七世孙也　郭子仪诸孙数十每问安不能尽辨顔色颔之而已【唐徳宗纪】郑之子益恩赴黄巾之难陨身有遗腹子以其手文似已名之曰小同【后汉】臣无祖母无以至今日祖母无臣无以终余年母孙二人　王承防之孙清虚寡欲不饰文辞论者以为祖不及孙　王羲之率诸子抱弱孙一味之甘割而分之以娱目前　张凭数嵗祖镇谓其父曰我不如汝汝有佳儿凭曰阿翁讵宜以子戏父乎【晋书】谢灵运子鳯鳯子超宗有文辞帝大嗟赏谓谢庄曰超宗殊有鳯毛灵运复出【南史】员俶九岁升坐词辩注射帝异之曰半千孙固当然【新唐书】
　　集籍籍名家孙【杜诗】玉牙珠颗小男儿罗荐兰汤浴罢时芣茝春来盈女手梧桐老去长孙枝【白乐天】承先人之后者在孙惟汝【韩文】
　　本朝有后庆多孙【栾城集】
　　姑
　　经问我诸姑【父之姊妹称姑诗】房中内賔姑姊妹也【仪礼】父之姊妹为姑【尔雅】
　　史侄其从姑【谓我侄者我谓之姑左】吕禄时出游猎过其姑吕大怒曰若为将今弃军吕氏今无处矣乃悉出珠玉寳器散堂上曰母为他人守也　班婕妤彪之姑　狄仁杰曰姑侄与母子孰亲【通鉴】张廵姊军中号陆家姑【张巡传】传记温峤防妇从姑刘氏家有一女甚有姿慧姑以属公覔婚公报云已覔得婚处门地粗可婿身名宦尽不减峤因下玉镜台一枚姑大喜既婚交礼女以手披纱扇抚掌大笑曰我固疑是老奴【世说】
　　兄弟
　　经惟孝友于兄弟【书】终鲜兄弟【鲜寡也忽之兄弟争国寡兄弟之恩今人以无兄弟终鲜恐误】常棣之华鄂不韡韡凡今之人莫如兄弟　兄弟防于墙外御其侮　脊鸰在原兄弟急难　岂伊异人兄弟匪他　兄弟既具和乐且孺　兄及弟矣式相好矣无相犹矣　伯氏吹壎仲氏吹篪　此令兄弟绰绰有裕不令兄弟交相为瘉　叔兮伯兮倡予和女岂无他人不如我同父【诗】脤服膰之礼亲兄弟之国
　　【周礼】闻逺兄弟之防虽缌必往　兄之齿雁行　兄弟睦家之肥也【礼记】男子先生为兄【先生为兄之兄恐当作晜字】后生为弟晜兄也　兄之子弟之子相谓为従父晜弟【尔雅】司马牛忧曰人皆有兄弟我独亡【语】
</div>
    <div class="pagination">
<a href="记纂渊海_page49.html">上一页</a><span>...</span><a href="记纂渊海_page45.html">45</a><a href="记纂渊海_page46.html">46</a><a href="记纂渊海_page47.html">47</a><a href="记纂渊海_page48.html">48</a><a href="记纂渊海_page49.html">49</a><span class="current-page">50</span><a href="记纂渊海_page51.html">51</a><a href="记纂渊海_page52.html">52</a><a href="记纂渊海_page53.html">53</a><a href="记纂渊海_page54.html">54</a><a href="记纂渊海_page55.html">55</a><span>...</span><a href="记纂渊海_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
