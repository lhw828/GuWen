<!DOCTYPE html>
<html>
<head>
    <meta charset="UTF-8">
    <title>喻林 - 第 35 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 35 页/共 195 页</h1>
    <div class="content">　　悲夫章甫之委祼俗韶夏之弃鄙俚至真絶于漫习大道废于曲士也【明集孙绰喻道论】








　　喻林卷二十
　　钦定四库全书
　　喻林卷二十一　　　　　明　徐元太　撰人事门
　　待成
　　如人之田猎欲从就于鹿当有虞官助已商度形势可否乃始得鹿若无虞官即虚入于林木之中必不得鹿【周易正义屯】
　　猎人先遣虞官商度鹿之所在犹若三欲适五先遣人测度五之情意【周易正义屯】
　　有饛【音】簋【音轨】飱【音孙】有捄【音求】棘匕【音比　诗小雅大东】
　　大田过度而无人功终不能获【毛诗甫田注】
　　白露凝戾为霜然后成事兴国家待礼然后兴【毛诗蒹葭注】淠淠然泾水中之舟顺流而行者乃众徒船人以楫櫂之故也【郑氏笺诗棫朴】
　　设九罭之罟乃后得鳟鲂之鱼言取物各有器也【郑氏笺诗九罭】
　　廻风从上而下力薄不能更升谷风与相遇二风幷力乃相扶而上以喻朋友二人同心乃相率而成也【毛氏正义谷风】
　　芃芃然盛者黍之苗也此苗所以得盛者由上天以隂雨膏泽之故也【毛诗正义下泉】
　　柯者为家之器用礼者治国之所用言欲伐柯以为家用当如何乎非斧则不能以兴欲取礼以治国者当如之何乎非周公则不能言斧能伐柯得柯以为家用喻周公能行礼得礼以治国【毛诗正义伐柯】
　　君之须臣为辅犹华之须叶以盛【毛诗正义裳裳者华】
　　譬如酿酒须因麴蘖则成酒无麴蘖则酒不成人无礼则败壊也【礼记正义礼运】
　　行孝悌之事须礼乐如车行之须人御也【礼记正义礼运】月与星辰隂者也有形无灮日照之乃有灮【礼记正义月令】鼓之为声不宫不商故言无当于五声而宫商等之五声不得鼔则无谐和之节清水无色不在五色之限无主青黄而五色画缋者不得水则不分明【礼记正义学记】所以鼔柷谓之止所以鼔敔谓之籈【音真尔雅】
　　骨象须切磋而为器人须学问以成德【尔雅注】
　　且攻玉以石洗金以盐濯锦以鱼浣布以灰夫物固有以贱理贵以丑化好者矣【后汉书王符传】
　　荆山之璞曜元后之寳隋侯之珠烛众士之好南垠之金登窈窕之首鼲貂之尾缀侍臣之帻此四寳者伏朽石之下濳污泥之中而灮千载之上发彩畴昔之外亦皆未能初自接于至尊也夫尊者所服卑者所修也贵者所御贱者所先也故厦屋初成而大匠先立其下嘉禾始熟而农夫先尝其粒【魏志王粲传注】
　　譬如屋宇舟车待人而成彼不自成【关尹子二柱】
　　圣贤合则理自彰犹灮生而影见【鬼谷子反应注】
　　乘舆之轮大山之木也示诸櫽栝三月五月为防菜蔽而不反其常君子之櫽栝不可不谨也【荀子大略】
　　羿之法非亡也而羿不世中禹之法犹存而夏不世王故法不能独立类不能自行得其人则存失其人则亡【荀子君道篇】
　　百人抗浮不若一人挈而趋物固有众而不若少者引车者二六而后之事固有相待而成者两人俱溺不能相拯一人处陆则可矣故同不可相治必待异而后成【淮南子説山训】
　　走不以手缚手走不能疾飞不以尾屈尾飞不能逺物之用者必待不用者故使止见者乃不见者也使鼔鸣者乃不鸣者也【淮南子説山训】
　　引弓而射非不能发矢之为射百分之一也【淮南子説林训】
　　璧瑗成器礛诸之功镆邪断割砥砺之力【淮南子説林训】夫地势水东流人必事焉然后水潦得谷行禾稼春生人必加功焉故五谷得遂长听其自流待其自生则鲧禹之功不立而后稷之智不用【淮南子修务训】
　　孤牝不驹鸡不成雏【焦氏易林临之兑】
　　次八缾累于繘贞顇【太经第六剧】
　　豉嗜也五味调和须之而成乃可甘嗜也【释名】
　　礛诸攻玉之石言物有待贱而贵者也【淮南子説山训解】鼓无当于五音五音非鼔不和师无当于五服五服非师不亲水无当于五采五采非水不章【王充论衡定贤篇】诸为人用之物须人用之功力乃立凿所以入木者槌叩之也锸所以能撅地者跖蹈之也诸有锋刃之器所以能断斩割削者手能把持之力能推引之也【王充论衡効力篇】
　　干将之刃人不推顿苽瓠不能伤篠簵之箭机不能动发鲁缟不能穿非无干将篠簵之才也无推顿发动之主苽瓠鲁缟不穿伤焉望斩旗穿革之功乎【王充论衡效力篇】金不贼木木不成用火不铄金金不成器故诸物相贼相利【王充论衡物势篇】
　　火投灶中釡涌气蒸精怒胷中力盛身热【王充论衡论死论】火炽而釡沸沸止而气歇以火为主也【王充论衡论死论】地有邱洿故有髙平或以镢锸平而夷之为平地矣【王充论衡须颂篇】
　　龙欲升天须浮云人之仕进待中人【曹子建当墙欲高行】
　　离卦中虚始于乾象纯则健不能柔明故以北方隂气贯中柔刚而文明也【京氏易传注离中】
　　离取中虚气炎方能照物日与火本阳象也纯以隂又不能干于物纯以阳又暴于物故取隂柔于中始能成于物也【京氏易传注离中】
　　虽逺而可以动者得其应也虽险而可以处者得其时也弱而不惧于敌者得所据也忧而不惧于乱者得所附也柔而不忧于断者得所御也【周易略例明卦】
　　盖借众术之共成长生也大而谕之犹世主治国焉文武礼律无一不可也小而谕之犹工匠之为车焉辕辋轴辖莫或应亏也【抱朴子内篇微防】
　　濳灵俟庆云以腾竦栖鸿阶劲风以凌虚素鳞须姬发而跃白雉待公旦而来【抱朴子外篇广譬】
　　网无纲纪目不正君无股肱国不治【杨子法言注先知篇】
　　良弓非勍檠不张【李善注文选魏都赋】
　　岂忘泛舟以相从乎愧无防人所以不解也【李善注文选曹子建朔风诗】
　　层台云构所缺过乎榱桷为山霞髙不终逾乎一防【广文选刘宣卿后汉书注补志序】
　　桀纣是汤武之梯秦项是大汉之阶四逆不兴则四顺不升【意林周生烈子】
　　夫求物于闇室夜鉴者得之无夜鉴之朗乂以火得之得之功同也致功之迹异也不可见目因火鉴便谓火为目神凭蓍通又谓蓍为神也由此言之神明之道则大贤之闇室蓍龟之用岂非顔子之龙烛耶【艺文类聚方术部卜筮论】
　　焊相第而矰矢得髙焉专诸刺僚王阖庐乃成名焉【太平御览兵部射捍】
　　一人曰吾弓良无所用矢一人曰吾矢善无所用弓羿闻之曰非弓何以往矢非矢何以中的令合弓矢而教之射【太平御览兵部弓】
　　孟喜序卦曰隂阳养万物必讼而成之君臣养万民亦讼而成之【困学纪闻卷一易】
　　虽复零雨自天终待云兴四岳【何氏语林言语】
　　珠不自珠者要假智珠而辨世珠寳不自寳者要假智寳以明法寳【五灯防元西天祖师二十七祖】
　　地水火风假合四大埏土为器托炬火中而得坚固子身犹器法犹炬火能捍子身成不坏质【虚皇四十九章】
　　譬如因酪因水因钻因缾因绳因人而得出酥酪不念言我能出酥乃至人手亦不念言我能出酥酥亦不言我能自生因縁混合故得出酥【元阳妙经卷二】
　　病为本工为标标本不得邪气不服【黄帝素问内经汤液醪醴论】如金在冶如帛在机【华阳陶隐居集】
　　羽空鳞水亦须运用而得升降空行水去【大乘妙林经】犹其无乳酪则不生若无彼乳而有此酪是则酪有不从乳生【大乘妙林经】
　　又如日出方见坑坎髙下之处【波罗蜜多经卷五百六十七】
　　譬如世间一切草木华果药等皆依大地【波罗蜜多经卷五百七十三】
　　譬如箜篌不以一事成有木有柱有弦有人揺手鼔之其音调好自在欲作何等曲【道行波罗蜜经卷十】
　　譬如鼓不用一事不用二事成有师有革有桴有人击之其声乃出【道行波罗蜜经卷十】
　　譬如画师有璧有采有工师有笔合防是事乃成画【道行波罗蜜经卷十】
　　譬如箜篌音声无所从来去无所至属众因縁有弦有槽有棍有人以手鼔之众縁合则有声是声不从弦出槽出棍出手出众縁合则有声而无所从来众縁散则灭而无所至【小品波罗蜜经卷十】
　　若唯地界无水界者譬如有人握干麨灰终不和合若唯水界无地界者譬如油水其性润湿无有坚实即便流散若唯地水无火界者譬如夏月隂处肉团无日灮照则便烂坏唯地水火无风界者则不増长譬如有人及其弟子能善吹糖诸有所作而令其内悉使空虚若无风力终不成就如是四大牙相依持而得建立【大寳积经卷五十五】
　　如新种子不被风日之所损坏坚实无穴蔵举合宜下于良田幷有润泽因縁和合方有芽茎枝叶华果次第増长【大寳积经卷五十六】
　　又如一切种子草木丛林皆依大地而得生长【大寳积经卷一百一十九】
　　譬如风界能移香气故知此花香从风吹来而其风界实不持花香而来亦非无风而花香能来【大寳积经一百九】譬如粪秽散置野田下诸种子以水溉灌人功助成因縁具足于诸种子花叶果实具足成熟【大集月藏经卷七】
　　譬如羣牛食种种草若生若枯亦饮种种清浊等水及谷乳时出醇净乳从彼净乳出香味酪从香味酪出生熟苏从生熟苏出上醍醐【大集月蔵经卷七】
　　譬如犁无有轭则不堪用【大方广佛华严经卷五十九】
　　譬如吹笙师其音调好与歌相入笙者以竹为本有人攻吹合防是事其声乃悲【大明度无极经濳十一】
　　誓如无量无边水镜依于灮故空影得现种种异相【金灮明最胜王经卷二】
　　譬如二物相触出声【菩萨善戒经卷一】
　　譬如依风生火离彼不生火既生已力能成热灮色明照而彼火性不从风来【法集经卷二】
　　如衣与华和合而有香气未和合时无香可得【大乘密严经卷下】
　　譬如树木虽有火性以无因縁而不现用【法集经欲一】譬如种子因地及时幷雨溉灌润泽调顺得好风雨然后芽生乃至成熟然其种子若在仓中芽尚不生况复枝叶及华果实【苏婆呼童子经卷中】
　　昔有一国不闻贝声时有一人善能吹贝往到彼国入一村中执贝三吹然后置地时村人男女闻声惊动皆就往问此是何声哀和清彻乃如是耶彼人指贝曰此物声也时彼村人以手触贝曰汝可作声贝都不鸣其主即取贝三吹置地时村人言向者美声非是贝力有手有口有气吹之然后乃鸣【长阿含经卷七】
　　如车有轮车行无休息【佛般泥洹经卷上】
　　那先语王言譬如箜篌无弦无柱无人鼓者寜能作声不王言不能自作声那先言如使箜篌有弦有柱有人工鼓者其声寜出不王言有声那先言如是天下无自然生物皆当有所因【那先比丘经卷中】
　　譬如窑家作器取土水和以为泥烧作杂器物其泥不能自成为器会当须人工有薪火乃成为器耳世间无有自然生者也【那先比丘经卷中】
　　今王所坐殿有人功夫作之耶自然生乎王言人功作之材椽出于树木垣墙泥土出于地【那先比丘经卷中】
　　那先问王如钻火燧无两木无人钻者寜能得火不王言不能得火那先言设有两木有人钻之寜能生火不王言然即生火那先言天下无有自然生物皆当有所因【那先比丘经卷中】
　　然以三事因縁触乃得生犹如钻火人功燧钻三事和合得出于火我亦如是有眼识縁三事和合而得生触【无明罗刹经】
　　譬如虚空不能生树有地水因縁而能生树若无爱水何由而得生于有树【无明罗刹经】
　　亦如因树有防因日有光因灯有焰皆从縁起【达摩多罗禅经下荣八】
　　譬如车辕辐轴等和合故有无别车也人亦如是五众和合故有无别人也【大智度论卷一】
　　譬如人虽有目日不出时不能有所见要须日明得有所见不得言我有眼何用日为【大智度论卷四】
　　譬如善御驾驷不失平道马虽有致车之力若无御者则不能有所至【大智度论卷八】
　　譬如美食少盐则无味得盐则味足如意【大智度论卷十九】譬如大军无健将不能成办其事又如人身余根虽具若无眼者不能有所至【大智度论卷二十九】
　　如车以辐辋辕毂众合为车若离散各在一处则失车名【大智度论三十一】
　　譬如谷种在地无雨则不生不可以地能生谷故言雨无恩【大智度论卷四十九】
　　又如地先虽有谷子无雨则不生【大智度论卷五十五】
　　譬如小儿服药须蜜乃下【大智度论卷十七】
　　譬如虽有好药亦须良医【大智度论卷九十六】
　　复有箜篌譬喻有槽有颈有皮有弦有棍有人以手鼔之众縁和合而有声如声亦不在众縁中离众縁亦无声以因縁和合故有声可闻【大智度论卷九十九】
</div>
    <div class="pagination">
<a href="喻林_page34.html">上一页</a><span>...</span><a href="喻林_page30.html">30</a><a href="喻林_page31.html">31</a><a href="喻林_page32.html">32</a><a href="喻林_page33.html">33</a><a href="喻林_page34.html">34</a><span class="current-page">35</span><a href="喻林_page36.html">36</a><a href="喻林_page37.html">37</a><a href="喻林_page38.html">38</a><a href="喻林_page39.html">39</a><a href="喻林_page40.html">40</a><span>...</span><a href="喻林_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
