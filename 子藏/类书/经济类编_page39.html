<!DOCTYPE html>
<html>
 <head>
  <meta charset="utf-8"/>
  <title>
   经济类编 - 第 39 页/共 74 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   经济类编 - 第 39 页/共 74 页
  </h1>
  <div class="content">
   魏也必因公是公有齐也因以有齐魏也
　　曽从子善相剑者也卫君怨呉王曽从子曰呉
　　王好剑臣相剑者也臣请为呉王相剑防而示
　　之因为君刺之卫君曰子为之是也非縁义也
　　为利也且呉强而富卫弱而贫子必往吾恐子
　　为呉王用之于我也乃逐之
　　鲁丹三説中山之君而不受也因防五十金事
　　其左右复见未语而君与之食鲁丹出而不反
　　舎遂去中山其御曰反见乃始义我何故去之
　　鲁丹曰夫以人言善我必以人言罪我未出境
　　而公子恶之曰为赵来间中山君因索而罪之
　　项梁起东阿西北至定陶再破秦军项羽又斩
　　李由益轻秦有骄色宋义乃谏项梁曰战胜而
　　将骄卒惰者败今卒少惰矣秦兵日益臣为君
　　畏之项梁弗聴乃使宋义使于齐道遇齐使者
　　髙陵君显曰公将见武信君乎曰然曰臣论武
　　信君军必败公徐行即免死疾行则及祸秦果
　　悉起兵益章邯击楚军大败之定陶项梁死沛
　　公项羽去外黄攻陈留髙陵君显在楚军见楚
　　王曰宋义论武信君之军必败居数日军果败
　　兵未战而先见败征此可谓知军矣
　　唐徳宗以河中为忧李泌曰天下事甚有可忧
　　者若惟河中不足忧也陛下已还宫阙懐光不
　　束身归罪乃虐杀使臣鼠伏河中不日必为帐
　　下所枭矣
　　讨贼【二十一则】
　　卫州吁未能和其民石厚问定君于石子石子曰王觐为可曰何以得觐曰陈桓公方有宠于王陈卫方睦若朝陈使请必可得也厚从州吁如陈石碏使吿于陈曰卫国褊小老夫耄矣无能为也此二人者实弑寡君敢即圗之陈人执之而请涖于卫九月卫人使右宰丑涖杀州吁于濮石碏使其宰獳羊肩涖杀石厚于陈君子曰石碏纯臣也恶州吁而厚与焉大义灭亲其是之谓乎
　　宋人杀昭公赵宣子请师于灵公以伐宋公曰非晋国之急也对曰大者天地其次君臣所以为明训也今宋人杀其君是反天地而逆民则也天必诛焉晋为盟主而不修天罚将惧及焉公许之乃发令于太庙召军吏而戒乐正令三军之钟鼓必备赵同曰国有大役不镇抚民而备钟鼓何也宣子曰大罪伐之小罪惮之袭侵之事陵也是故伐备钟鼓声其罪也战以錞于丁宁儆其民也袭侵宻声为蹔事也今宋人杀其君罪莫大焉明声之犹恐其不闻也吾备钟鼓为君故也乃使旁告于诸侯治兵振旅鸣钟鼓以至于宋
　　楚叶公在蔡方城之外皆曰可以入矣子高曰吾闻之以险徼幸者其求无餍偏重必离闻其杀齐管修也而后入白公欲以子闾为王子闾不可遂刼以兵子闾曰王孙若安靖楚国匡正王室而后庇焉启之愿也敢不听从若将专利以倾王室不顾楚国有死不能遂杀之而以王如高府石乞尹门圉公阳穴宫负王以如昭夫人之宫叶公亦至及北门或遇之曰君胡不胄国人望君如望慈父母焉盗贼之矢若伤君是絶民望也若之何不胄乃胄而进又遇一人曰君胡胄国人望君如望岁焉日月以几若见君面是得艾也民知不死其亦夫有奋心犹将旌君以徇于国而又掩面以絶民望不亦甚乎乃免胄而进遇箴尹固帅其属将与白公子高曰微二子者楚不国矣弃德从贼其可保乎乃从叶公使与国人以攻白公白公奔山而缢其徒微之生拘石乞而问白公之死焉对曰余知其死所而长者使余勿言曰不言将烹乞曰此事也克则为卿不克则烹固其所也何害乃烹石乞王孙燕奔頯黄氏沈诸梁兼二事国宁乃使宁为令尹使寛为司马而老于叶
　　汉齐哀王遗诸侯王书曰髙帝平定天下王诸子弟悼惠王于齐悼惠王薨惠帝使留侯张良立臣为齐王惠帝崩高后用事春秋高听诸吕擅废高帝所立又杀三赵王灭梁燕赵以王诸吕分齐国为四忠臣进谏上惑乱不听今髙后崩皇帝春秋高未能治天下固恃大臣诸将今诸吕又擅自尊官聚兵严威刼列侯忠臣矫制以令天下宗庙所以危今寡人率兵入诛不当为王者汉闻齐发兵而西相国吕产乃遣大将军灌婴东撃之灌婴至荥阳乃谋曰诸吕将兵居闗中欲危刘氏而自立我今破齐还报是益吕氏资也乃留兵屯荥阳使使谕齐王及诸侯与连和以待吕氏之变而共诛之
　　晋元帝作相以熊逺为主簿时传北陵被发帝将举哀逺上疏　园陵既不亲行承言之者未可为定且园陵非一而直言侵犯逺近吊问答之宜当有主谓应更遣使摄河南尹按行得审问然后可发哀即宜命将至洛修复园陵讨除逆类昔宋杀无畏庄王奋袂而起衣冠相追于道军成宋城之下况此酷辱之大耻臣子奔驰之日夫修园陵王孝也讨逆叛至顺也救社稷至义也恤遗黎至仁也若修此四道天下响应无思不服矣昔项羽杀义帝以为罪汉祖哭之以为义刘项存亡在此一举羣贼豺狼弱于往日恶逆之甚重于丘山大晋受命未改于上兆庶讴吟德思于下今顺天下之心命貔貅之士鸣檄前驱大军后至威风赫然声振朝野则上副西土义士之情下允海内延颈之望矣属有杜弢之难不能从
　　东海王越举兵下邳孙惠诡称南岳逸士秦秘之以书干越　天祸晋国遘兹厄运歴观危亡其萌有渐枝叶先零根株乃毙伏惟明公咨叡哲之才应神武之畧承衰乱之余当倾险之运侧身昏谗之俗局蹐凶谄之间执夷正立则取疾奸佞抱忠懐直则见害贼臣餔糟非圣性所堪茍免非英雄之节是以感激于世发愤忘身抗辞金门则蹇谔之言显扶翼皇家则匡主之功着事虽未集大命有在夫以汉祖之贤犹有彭城之耻魏武之能亦有濮阳之失孟明三退终于致果句践丧众期于擒吴今明公名著天下声振九域公族归美万国宗贤加以四王齐圣仁明笃友急难之感同奬王室股肱爪牙足相维捍皇穹无亲惟德是辅恶盈福谦鬼神所赞以明公达存亡之符察成败之变审所履之运思天人之功虎视东夏之藩龙跃海隅之野西谘河间南结征镇东命劲吴锐卒之富北有幽并率义之旅宣谕青徐启示羣王旁收雄俊广延秀杰纠合携贰明其赏信仰惟天子防尘邺宫外矫诏命擅诛无辜豺狼簒噬其事无逺夫心火倾移丧乱可必太白横流兵家攸杖岁镇所去天厌其德象着明讁谴彰见违天不祥奉时必尅明公思安危人神之应虑祸败前后之征劳谦日昃之德躬吐握求贤之义倾府竭库以振贫乏将有济世之才渭滨之士含竒谟于朱唇握神防于玉掌逍遥川岳之上以俟真人之求目想不世之佐耳听非常之辅举而任之则元勳建矣秘之不天值此衰运窃慕墨翟申包之诚跋涉荆棘重茧而至栉风沐雨来承祸难思以管穴毗佐大猷道险时吝未敢自显伏在川泥繋情宸极谨先白笺以启天虑若犹沉吟际防徘徊二端徼幸在险请从恕宥之例明公今旋轸臣子之邦宛转名义之国指麾则五岳可倾呼噏则江湖可竭况履顺讨逆执正伐邪是乌获摧氷贲育拉朽猛兽吞狐泰山压卵因风燎原未足方也今时至运集天与神助复不能鹊起于庆命之防拔剑于时哉之机恐流滥之祸不在一人自先帝公王海内名士近者死亡皆如虫兽尸元曵于粪壤形骸捐于沟涧非其口无忠贞之辞心无义正之节皆希目下之小生而惑终焉之大死凡人知友犹有刎颈之报朝廷之内而无死命之臣非独秘之所耻惜乎晋世之无人久矣今天下喁喁四海注目社稷危而复安宗庙替而复绍惟明公兄弟为能济皇猷国之存亡在斯举矣秘之以不才之资而值危乱之运竭其狗马之节加之忠贞之心左属平乱之鞬右握灭逆之矢控马鹄立计日俟命时难获而易失机速变而成祸介如石焉实无终日自求多福惟君裁之越省书榜道以求之惠乃出见越即以为记室叅军专掌文疏豫叅谋议
　　元帝时杜弢作逆江湘流王敦不能制朝廷深以为忧王鉴上疏劝帝征之　天祸晋室四海倾覆防乱之极开辟未有明公遭歴运之厄当阳九之防圣躬负伊周之重朝廷延匡合之望方将振长辔而御八荒扫河汉而清天涂所借之资江南之地葢九州之隅角垂尽之余人耳而伯越鸱视于五岭蛮蜀狼顾于湘汉江州萧条白骨涂地豫章一郡十残其八继以荒年公私虚匮仓库无旬月之储三军有絶乏之色赋敛搜夺周而复始卒散人流相望于道残弱之源日深全胜之势未举鉴惧云旗反斾元戎凯入未在旦夕也昔齐旅未期而申侯惧其老况暴甲三年介胄生虮虱而可不深虑者哉江本六郡之地一州封域耳若兵不时戢人不堪命三江受敌彭蠡振摇是贼逾我垣墙之内闚我室家之好黩武之众易动惊弓之鸟难安鉴之所甚惧也去年已来累丧偏将军师屡失送死之冦兵厌奔命贼量我力矣虽继遣偏裨惧未足成功也愚谓尊驾宜亲幸江州然后方召之臣其力可得而宣熊罴之士其锐可得而奋进左军于武昌为陶侃之重建名将于安成连甘卓之垒南望交广西抚蛮夷要害之地勒劲卒以保之深沟坚壁按精甲而守之六军既赡战士思奋尔乃乘隙骋竒扰其窟穴显示大信开以生涂杜弢之颈固以锁于麾下矣议者将以大举役重人不可扰鉴谓暂扰以制敌愈于放敌而常扰也夫四体者人之所甚爱茍宜伐病则削肌刮骨矣然守不可虚鉴谓王导可委以萧何之任或以小贼方毙不足动千乘之重鉴见王弥之初亦小冦也官军不重其威狡逆得肆其变卒令温怀不守三河倾覆致有今日之弊此已然之明验也蔓草犹不可长况虎兕之冦乎当五伯之世将非不良士非不勇征伐之役君必亲之故齐桓免胄于邵陵晋文擐甲于城濮昔汉高光武二帝征无逺近敌无大小必手振金鼓身当矢石栉风沐雨壶浆不赡驰骛四方匪皇宁处然后皇基克搆元勳以融今大弊之极剧于曩代崇替之命系我而已欲使銮旂无野次之役圣躬逺风尘之劳而大功坐就鉴未见其易也魏武既定中国亲征柳城旍卢龙之岭顿辔重塞之表非有当时烽燧之虞盖一日纵敌终身之患虽戎辂险不以为劳况急于此者乎刘德躬登汉山而夏侯之烽摧吴伪祖亲泝长江而关羽之首悬袁绍犹豫后机挫衂三分之势刘表卧守其众卒亡全楚之地歴观古今拨乱之主虽圣贤未有高拱闲居不劳而济者也前鉴不逺可谓蓍龟议者或以当今暑夏非出军之时鉴谓今宜严戒须秋而动高风啓涂龙舟电举曾不十日可到豫章豫章去贼尚有千里之限但临之以威灵则百胜之理济矣既扫清湘野涤荡楚郢然后班爵序功酬将士之劳卷甲韬旗广农桑之务播恺悌之惠除烦苛之赋比及数年国富兵强龙骧虎步以威天下何思而不服何往而不济桓文之功不难懋也今惜一举之劳而缓垂死之冦诚国家之大耻臣子之深忧也鉴以凡琐谬奬育思竭愚忠以补万一蒭荛之言圣王不弃戍卒之谋先后采之乞留神鉴思其所陈疏奏帝深纳之时方拓定江南未遑北伐祖逖进说曰晋室之乱非上无道而下怨叛也由藩王争权自相诛灭遂使戎狄乗隙毒流中原今遗黎既被残酷人有夺撃之志大王诚能发威命将使若逖等为之统主则郡国豪杰必因风向赴沉溺之士忻于来苏庶几国耻可雪愿大王图之帝乃以逖为奋威将军豫州刺史给千人廪布三千疋不给铠仗使自招募仍将本流徙部曲百余家渡江中流击楫而誓曰祖逖不能清中原而复济者有如大江辞色壮烈众皆慨叹屯于江隂起冶铸兵器得二千余人而后进
　　温峤闻苏峻之征也虑必有变求还朝以备不虞弗听未几而苏峻果反峤屯防阳遣督防王愆期西阳太守邓岳鄱阳内史纪瞻等率舟师赴难及京师倾覆峤闻之号恸人有之者悲哭相对俄而庾亮来奔宣太后诏进峤骠骑将军开府仪同三司峤曰今日之急殄冦为先未效勳庸而逆受荣宠非所闻也何以示天下乎固辞不受时亮虽奔败峤每推崇之分兵给亮遣王愆期等要陶侃同赴国难侃恨不受顾命不许峤初从之后用其部将毛寳说复固请侃行初峤与庾亮相推为盟主峤从弟充言于峤曰征西位重兵强宜共推之峤于是遣王愆期奉侃为盟主侃许之遣督防龚登率兵诣峤峤于是列上尚书陈峻罪状有众七千洒泣登舟移告四方征镇曰贼臣祖约苏峻同恶相济用生邪心天夺其魄死期将至谴负天地自絶人伦冦不可纵宜増军讨扑辄屯次湓口即日防军庾亮至宣太后诏冦逼宫城王旅挠败出告藩臣谋宁社稷后将军郭默冠军将军赵奋武将军龚保与峤督防王愆期西阳太守邓岳鄱阳内史纪瞻率其所领相寻而至逆贼肆凶陵蹈宗庙火延宫掖矢流太极二御幽逼宰相困迫残虐朝士刼辱子女承问悲惶精魂飞散峤闇弱不武不能徇难哀恨自咎五精摧殒惭负先帝托寄之重义在毕力死而后已今躬率所统为士卒先催进诸军一时电击西阳太守邓岳寻阳太守褚诞等连旗相继宣城内史桓彛已勒所属屯滨江之要江夏相周抚乃心求征军已向路昔包胥楚国之微臣重趼致诚义感诸侯蔺相如赵邦之陪耻君之辱按剑秦庭皇汉之季董卓作乱刼迁献帝虐害忠良闗东州郡相率同盟广陵功曹臧洪郡之小吏耳登坛喢血涕泪横流慷慨之节实厉羣后况今居台鼎据方州列名邦受国恩者哉不期而防不谋而同不亦宜乎二贼合众不盈五千且外畏胡寇城内饥乏后将军郭默即于战陈俘杀贼千人贼今虽残破都邑其宿卫兵人即时出散不为贼用且祖约情性褊阨忌尅不仁苏峻小子惟利是视残酷骄猜权相假合江表兴义以抗其前强胡外冦以蹑其后运漕隔絶资食空悬内乏外孤势何得久羣公征镇职在御侮征西陶公国之者德忠肃义正勳庸着诸方镇州郡咸齐断金同禀规畧以雪国耻茍利社稷死生以之峤虽怯劣忝据一方頼忠贤之规文武之助君子竭诚小人尽力高操之士被褐而从戎负薪之徒匍匐而赴命率其私仆致其私杖人士之诚竹帛不能载也岂峤无德而致之哉士禀义风人感皇泽且防军庾公帝之元舅德望隆重率郭后军赵龚三将与峤戮力得有资慿且悲且庆若朝廷之不泯也其各明帅所统无后事机赏募之信明如日月有能斩约峻者封五等侯赏布万疋夫忠为令德为仁由已万里一契义不在言也时陶侃虽许自下而未发复追其督防龚登峤重与侃书曰仆谓军有进而无退宜増而不可减近已移檄逺近言于盟府尅后月半大举南康建安晋安三郡军并在路次同赴此防惟须仁公所统至便齐进耳仁公今召军还疑惑逺近成败之由将在于此仆才轻任重实慿仁公笃爱逺禀成规至于首启戎行不敢有辞仆与仁公当如常山之蛇首尾相卫又唇齿之喻也恐惑者不达高防将谓仁公缓于讨贼此声难追仆与仁公并受方岳之任安危休戚理既同之且自顷之顾绸缪往来情深义重着于士人之口一旦有急亦望仁公悉众见救况社稷之难惟仆偏当一州州之文武莫不翘企假令此州不守约峻树置官长于此荆楚西逼强胡东接逆贼因之以饥馑将来之危乃当甚于此州之今日也以大义言之则社稷颠覆主辱臣死公进当为大晋之忠臣叅桓文之义开国承家铭之天府退当以慈父雪爱子之痛约峻凶逆无道囚制人士裸其五形近日来者不可忍见骨肉生离痛感天地人心齐一咸皆切齿今之进讨若以石杀卵耳今出军既缓复召兵还人心乖离是为败于几成也愿深察所陈以副三军之望峻时杀侃子瞻由是侃激励遂帅所统与峤亮同赴京师戎卒六万旌旗七百余里钲鼓之声震于百里直指石头次于蔡洲侃屯查浦峤屯沙门浦时祖约据歴阳与峻为首尾见峤等军盛谓其党曰吾本知峤能为四公子之事今果然矣峻闻峤将至逼大驾幸石头时峻军多马南军杖舟楫不敢轻与交锋用将军李根计据白石筑垒以自固使庾亮守之贼步骑万余来攻不下而退追斩二百余级峤又于四望矶筑垒以逼贼曰贼必争之设伏以逸待劳是制贼之一竒也是时义军屡战失利峤军食尽陶侃怒曰使君前云不忧无将士惟得老仆为主耳今数战皆北良将安在荆州接胡蜀二虏仓廪当备不虞若复无食仆便欲西归更思良算但今岁计殄贼不为晚也峤曰不然自古成监师克在和光武之济昆阳曹公之拔官渡以寡敌众仗义故也峻约小竖为海内所患今日之举决在一战峻勇而无谋借骄胜之势自谓无前今挑之战可一鼓而擒也奈何舍垂立之功设进退之计且天子幽逼社稷危殆四海臣子肝脑涂地峤等与公并受国恩是致命之日事若克济则臣主同祚如其不捷身虽灰灭不足以谢责于先帝今之事势义无旋踵骑猛兽安可中下哉公若违众独反人心必沮沮众败事义旗将回指于公矣侃无以对遂留不去峤于是创建行庙广设坛塲告皇天后土祖宗之灵亲读祝文声气激流涕覆面三军莫能仰视其日侃督水军向石头亮峤等率精勇一万从白石以挑战时峻劳其将士因醉突阵马踬为侃将所斩峻弟逸及子硕婴城自固峤乃立行台布告天下凡故吏二千石台郎御史以下皆令赴台于是至者云集司徒王导因奏峤侃録尚书遣问使宣防并让不受贼将匡衡以台城来降为逸所击求救于峤江州别驾罗洞曰今水暴长救之不便不如攻榻杭榻杭军若败术围自解峤从之遂破贼石头军奋威长史滕含抱天子奔于峤船时陶侃虽为盟主而处分规畧一出于峤郄鉴闻祖约苏峻反欲率所领东赴诏以北冦不许于是遣司马刘矩领三千人宿卫京都寻而王师败绩矩遂退还中书令庾亮宣太后口诏进鉴为司空鉴去贼密迩城孤粮絶人情业业莫有固志奉诏流涕设坛塲刑白马大誓三军曰贼臣祖约苏峻不恭天命不畏王诛凶戾肆迸干国之纪陵汨五常侮弄神器遂制胁幽主拔本塞源残害忠良祸虐黎庶使天地神只靡所依归是以率土怨酷兆庶泣血咸愿奉辞伐罪以除元恶昔戎狄泯周齐桓纠盟董卓陵汉羣后致讨义存君亲古今一也今主上幽危百姓倒悬忠臣正士志存报国凡我同盟既盟之后戮力一心以救社稷若二冦不枭义无偷安有渝此盟明神殛之鉴登坛慷慨三军争为用命乃遣将军夏侯长等间行谓平南将军温峤曰今贼欲谋挟天子东入防稽宜先立营垒屯据要害既防其越逸又断贼粮运然后静镇京口清壁以待贼贼攻城不拔野无所掠东道既断粮运自絶不过百日必自溃矣峤深以为然及陶侃为盟主进鉴都督州八郡军事时抚军将军王舒辅军将军虞潭皆受鉴节度率众渡江与侃防于茄子浦鉴筑白石垒而据之防舒潭战不利鉴与后将军郭默还丹徒立大业曲阿庱亭三垒以拒贼而贼将张健来攻大业城中乏水郭默窘迫遂突围而出三军失色叅军曹纳以为大业京口之捍一旦不守贼方轨而前劝鉴退还广陵以俟后举鉴乃大防僚佐责纳曰吾先帝厚顾荷托付之重正复捐躯九泉不足以报今强冦在郊众心危迫君腹心之佐而生长异端当何以率先义众镇一二军邪将斩之久而乃释防峻死大业围解苏逸等走呉兴鉴叅军李闳追斩之降男女万余口
　　甘卓为安南将军梁州刺史假节督沔北诸军镇襄阳卓外柔内刚为政简惠善于绥抚估税悉除市无二价州境所有鱼池先恒责税卓不收其利皆给贫民西土称为惠政王敦称兵遣使告卓卓乃伪许而心不同之及敦升舟而卓不赴使叅军孙双诣武昌谏止敦敦闻双言大惊曰甘侯前与吾语云何而更有异正当虑吾危朝廷邪吾今下唯除奸凶耳卿还言之事济当以甘侯作公双还报卓卓不能决或说卓且伪许敦待敦至都而讨之卓曰昔陈敏之乱吾亦先从后图而论者谓惧逼而谋之虽吾情本不尔而事实有似心恒愧之今若复尔谁能明我时湘州刺史谯王承遣主簿邓骞说卓曰刘大连虽乘权宠非有害于天下也大将军以其私憾称兵象魏虽托讨乱之名实失天下之望此忠臣义士匡救之时也昔鲁连匹夫犹懐蹈海之志况受任方伯位同体国者乎今若因天人之心倡桓文之举仗大顺以扫逆节拥义兵以勤王室斯千载之运不可失也卓笑曰桓文之事吾岂所能至于尽力国难乃其心也当共详思之叅军李梁说卓曰昔隗嚣乱陇右窦融保河西以归光武今日之事有似于此将军有重名于天下但当推亡固存坐而待之使大将军胜方当崇将军以方面之重如其不胜朝廷必以将军代之何忧不富贵而释此庙胜决存亡于一战耶骞谓梁曰光武创业中国未平故隗嚣断陇右窦融兼河西各据一方鼎足之势故得文服天子从容顾望及海内已定君臣正位终于陇右覆倾河西入朝何则向之文服义所不容也今将军之于本朝非窦融之喻也襄阳之于大府非河西之固也且人臣之义安忍国难而不陈力何以北面于天子耶使大将军平刘隗还武昌增石城之守絶荆湘之粟将军安归乎势在人手而曰我处庙胜未之闻也卓尚持疑未决骞又谓卓曰今既不义举又不承大将军檄此必至之祸愚智所见也且议者之所难以彼强我弱是不量虚实也今大将军兵不过万余其留者不能五千而将军见众既倍之矣将军威名天下所闻也此府精锐战胜之兵也拥强众借威名仗节而行岂王含所能御哉遡流之众势不自救将军之举武昌若摧枯拉朽何所顾虑乎武昌既定据其军实镇抚二州施惠士卒使还者如归此吕防所以克敌也如是大将军可不战而自溃今释必胜之防安坐以待危亡不可言知计矣愿将军熟虑之时敦以卓不至虑在后为变遣叅军乐道融苦要卓俱下道融本欲背敦因说卓袭之卓既素不欲从敦得融说遂决曰曰吾本意也乃与巴东监军栁纯南平太守夏侯承宜都太守谭该等十余人俱露檄逺近陈敦肆逆率所统致讨
　　唐代宗时朱泚等围刘文喜于泾州久不拔征发餽运内外骚然朝臣上书请赦文喜者不可胜纪上曰微蘖不除何以令天下文喜使其将刘海賔入奏海賔言于上曰臣必为陛下枭其首以献但文喜今所求者节而已愿陛下姑与之文喜必怠则臣计得施矣上曰名器不可假人尔能立效固善我节不可得也使归以告而攻之如初减御膳以给军士城中将士赐予如故城中势穷海賔与诸将共杀文喜传首而原州竟不果城安禄山之至藁城也常山太守顔杲卿力不能拒同长史袁履谦往迎之禄山辄赐杲卿金紫质其子于军使守常山又使其将李钦凑将数千余人守井陉口以备西军杲卿归涂中指其衣谓履谦曰何为着此履谦悟其意乃隂与杲卿谋起兵讨禄山至是将起兵冯防贾深崔安石翟万德张通幽等皆预其谋又遣人诣太原尹王承业密与相应防从真卿自平原遣甥卢逖潜告杲卿欲连兵断禄山归路以缓其西入之谋时禄山遣高邈诣幽州征兵未还杲卿以禄山命召李钦凑使率众受犒醉而斩之悉散井陉之众贼将高邈何千年适至皆擒之千年谓杲卿曰此郡应募乌合难以临敌宜深沟高垒勿与争锋视朔方军至并力齐进传檄赵魏断燕蓟腰膂彼则成擒矣今且宜声云李光弼兵出井陉因使人说张献诚云足下所将多团练之兵难以当山西劲兵献诚必解围遁去此亦一竒也杲卿说用其防献诚果遁去兵皆溃杲卿乃使人入饶阳城慰劳将士于是河北诸郡响应凡十七郡皆朝廷兵合二十万其附禄山者唯范阳卢龙宻云渔阳汲邺六郡而已李晟大陈兵谕以收复京城引所获谍人示之饮之酒给钱而纵之召诸将问兵所从入皆请先取外城据坊市然后北攻宫阙晟曰坊市狭隘贼若伏兵格鬬非官军之利也今贼重兵皆聚苑中不若自苑北攻之溃其腹心贼必奔亡如此则宫阙不残坊市无扰防之上者也诸将皆曰善乃牒浑瑊骆元光尚可孤刻期集于城外尚可孤败泚将仇敬忠于蓝田西斩之李晟移军于光泰门外方筑垒泚兵大至晟纵兵撃之贼败走明日晟复出兵诸将请待西师至夹攻之晟曰贼数败已破胆不乘胜取之使其成备非计也贼出战屡败晟使兵马使李演王佖将骑兵史万顷将步兵直抵苑墙晟先开墙二百余步贼栅断之晟怒欲斩万顷等万顷率众拔栅而入佖演继之贼众大溃诸军分道并入且战且前凡十余合贼不能支皆溃张光晟劝泚出亡泚乃与姚令言率余众西走光晟降晟遣兵马使田子竒以骑兵追泚令诸军曰晟頼将士之力克清宫禁长安士庶久陷贼庭若小有震惊非吊民伐罪之意晟与公等室家相见非晩五日内无得通家信大将高明曜取贼妓尚可孤军士取贼马晟皆斩之军中股栗公私安堵秋毫无犯是日浑瑊戴休顔韩游环亦克咸阳晟斩泚党李希清等于市表守节不屈者刘乃蒋沇等遣掌书记于公异作露布上行在曰臣已肃清宫禁洒扫陵寝钟簴不移庙貌如故上览之泣下曰天生李晟以为社稷非为朕也晟之在渭桥也荧惑守岁久之乃退宾佐皆贺晟曰天子野次臣下知死敌而已天象高逺谁得知之既克长安乃谓之曰向非相距也吾闻五星嬴缩无常万一复来守嵗吾军不战自溃矣皆谢曰非所及也德宗时连年旱蝗资粮匮竭言事者多请赦李怀光李晟上言赦怀光有五不可河中距长安才三百里同州当其冲多兵则未为示信少兵则不足隄防忽惊东偏何以制之一也今赦怀光必以晋绛慈隰还之浑瑊既无所诣康日知又应迁移土宇不安何以奬励二也陛下连兵一年讨除小丑兵力未穷遽赦其罪今西有吐蕃北有回纥南有淮西观我强弱必起窥觎三也怀光既赦则朔方将士皆应叙勳行赏今府库方虚赏不满望是愈激之使叛四也既解河中罢诸道兵赏典不举怨言必起五也今河中斗米五百蒭藁日尽陛下但勑诸道围守旬时彼必有内溃之变何必养腹心之疾为他日之悔哉
　　宪宗讨淮西久未有功遣裴度诣行营宣慰察用兵形势度还言淮西必可取之状且曰观诸将惟李光顔勇而知义必能立功既而光顔数败贼军上以度为知人知制诰韩愈亦言淮西三小州残弊困剧之余而当天下之全力其破败可立而待然所未可知者在陛下断与不断耳因言诸道发兵各二三千人势力单弱心孤意怯难以有功环贼诸州壤地连接村落百姓悉有兵器习于战鬬识贼深浅皆愿自备衣粮保防乡里若令召募立可成军乞悉罢诸道军募士人以代之　诸军讨淮西四年不克馈运疲弊民至有以驴耕者上亦病之宰相李逢吉等竞言师老财竭意欲罢兵度独无言上问之度曰臣誓不与此贼俱生今请自往督战且元济势实窘廹但诸将心不一不迸力廹之故未降耳若臣自诣行营诸将恐臣夺其功必争进破贼矣上悦从之度奏刑部侍郎马总为宣慰副使右庻子韩愈为行军司马将行言于上曰臣若灭贼则朝天有期贼在则归阙无日上为之流涕御通化门送之李逢吉不欲讨蔡翰林学士令狐楚与逢吉善度恐其合中外之势以沮军事乃请改制书数字且言其草制失辞罢之度遂行以郾城为治所先是诸道皆有中使监陈进退不由主将胜则先使献捷不利则陵挫百端度悉奏去之诸将始得专其军事战多有功
　　裴度病疮卧二旬诏以卫兵宿其第中使问讯不絶或请罢度官以安恒郓之心上怒曰若罢度官是奸谋得成朝廷无复纲纪吾用度一人足破二贼遂以度为相度言淮西心腹之疾不得不除且朝廷业已讨之两河跋扈者将视此为高下不可中止上以为然悉以用兵事委度讨贼愈急初德宗多猜忌朝士有相过从者金吾皆伺察以闻宰相不敢私第见客度奏今冦盗未平宰相宜招延四方贤才与叅谋议请于私第见客许之陈敬瑄遣兵讨韩秀升屈行从皆为所败江淮贡赋断絶云安淯井路不通乏盐敬瑄乃奏以高仁厚为行军司马将兵三千以讨之行遇败兵还走仁厚叱之即日斩都虞侯一人更令修娖部伍乃召耆老询以山川蹊径及贼寨所据喜曰贼精兵尽在舟中使老弱守寨而资粮皆在寨中此所谓重战轻防其败必矣乃兵江上为欲涉之状贼昼夜御备遣兵挑战仁厚不应潜遣勇士千人攻焚其寨贼救之不及资粮荡尽仁厚复募善游者凿其舟底相继皆沈贼惶惑不能相救仁厚遣兵于要路邀激且招之贼众执秀升行从以降仁厚诘之曰何故反秀升曰自大中皇帝晏驾天下无复公道纽解纲絶今日反者岂惟秀升几上之肉惟所烹醢耳仁厚愀然命善食而械之献于行在斩之
　　宋仁宗以元昊势益猖獗遣翰林学士晁宗慤即陜西问攻守之策夏竦等具一说令副使韩琦判官尹洙诣阙奏之帝取攻策执政以为难杜延亦曰徼幸成功非万全计帝不听诏鄜延泾原会兵期以正月进讨范仲淹言正月塞外大寒我师暴露不如俟春深贼马瘦人饥势易制且鄜延宻迩灵夏西羌必由之地第按兵不动以观其衅许臣稍以恩信招徕之不然情意阻絶臣恐偃兵无期矣乞留鄜延一路以备招纳或择利进城废砦以牵制元昊帝从之仍诏仲淹与琦等同谋可以应机乘便即仍出师琦亦奏言两路协力尚惧未能大剉黠虏若鄜延以牵制为名则是委泾原孤军尝于贼手非计之得乞督令鄜延进兵同入帝以奏示仲淹仲淹言臣与琦等皆一心非有怯弱但战者危事一或差失则平定之期转延岁月况横山藩部散居亦多设堡控扼兵少则难追多则难进未见其利琦又令尹洙至延州议仲淹坚执不可琦复上疏曰仲淹意在招纳使朝廷强之终非已谋将佐闻之必无锐志臣以贼昊倾国入冦不过四五万老弱妇女举族而行吾逐路之兵自守势分力弱故遇敌不支若大军并出鼓行而前乘贼骄惰破之必矣今中外不究此故遂乃待贼太过屯二十万重兵只守界壕中夏之弱自古未有臣恐边障日虚士气日丧经费益蹙师老思归贼乘此有吞陜右之心乞别命近臣以观贼隙如可进讨断在不疑朝廷终难之分秦凤泾原环庆鄜延为四路各置使时韩琦知秦州王防知渭州范仲淹知庆州厐籍知延州诏分领之张方平言泾原最当贼冲王防未惬人望不当与琦等同力不报琦上言请于鄜庆渭三州各更益兵三万人拔用有勇略将帅统领训练预分部曲逺斥堠于西贼举动之时先据要害来则命驻劄之兵观利整阵并力击之又于西贼未集之时出三州已整之兵浅入大掠或破其和市招其种落筑垒拓地别立经制朝廷节俭省费倾内帑三分之一分助边用使行间觇贼如此则二三年间贼力渐屈平定有期矣自元昊反延州城砦焚掠殆尽籍至稍葺治之戍兵十万无壁垒皆散处城中肃然莫敢犯法籍命部将狄青将万人筑招安砦于桥子谷旁以断冦出入之路又使周美袭取承平砦王信筑龙安砦悉复所亡地筑十一城延民以安初元昊阴诱属羌为助而环庆酋长六百余人约为乡导事寻露仲淹以其反覆不常至部即奏行边以诏书犒赏诸羌阅其人马为立条约诸羌皆受命自是为中国用羌人亲爱之呼为龙圗老子仲淹以庆州西北马铺砦当后桥川口在贼腹中欲城之度贼必争宻遣其子纯佑与蕃将赵明先据其地引兵随之诸将不知所向行至柔逺版筑皆具旬日城成即大顺城也贼觉以三万骑来战佯北仲淹戒勿追已而果有伏大顺即城而白豹金汤皆不敢犯环庆自此寇盗益少仲淹在边纯佑年方冠与将卒错处钩深摘隠得其材否由是仲淹任人无失所向有功矣
　　高宗时扈从统制苗傅刘正彦刼帝传位于魏国公旉请隆祐太后临朝改元赦书至平江张浚命守臣汤东野秘不宣既而得苗傅等所传檄浚恸哭召东野及提刑赵哲谋起兵讨之时傅令张俊以三百人赴秦凤而以余兵属他将俊知其伪拒不受军士汹涌俊谕之曰当诣张侍郎决之即引所部八千人至平江浚见俊语故相持而泣且谕俊以将起兵问罪俊泣拜曰此须侍郎济以机术毋惊动乘舆也赦至江宁吕頥浩曰是必有兵变其子抗曰主上春秋鼎盛二帝尘沙漠日望拯救其肯遽逊位于防冲乎灼知兵变无疑也即遣人寓书于浚浚以颐浩有威望能断大事乃答书约共起兵且告刘光世于镇江令以兵来防颐浩得浚书因上疏请复辟遂以兵发江宁举鞭誓众士皆感厉张浚又念傅等居中欲得辩士往说之节制司叅议官冯轓请行浚遣之至杭见傅等折以正义令早反正刘正彦遣轓约浚至杭浚命张俊分兵扼呉江上疏请复辟苗傅等谋除浚礼部尚书命将所部诣行在俊以大兵未集未敢诵言讨贼乃托云张俊骤回人情震詟不可不少留以抚其军防韩世忠自盐城由海道将赴行在至常熟张俊闻之曰世忠来事济矣因白浚以书招之世忠得书以酒酬地曰誓不与此贼共戴天至平江见浚恸哭曰今日之事世忠愿与张俊任之公无忧也浚因大犒俊世忠将士众皆感愤于是令世忠帅兵赴阙戒之曰投鼠忌器事不可急急则恐有他变宜趋秀州据粮道以俟大军之至世忠发平江至秀州称疾不行而大修战具傅等闻之始惧欲拘世忠妻子以为质朱胜非绐傅曰不若遣之使迓世忠而慰抚之则平江诸人益安矣傅从之乃白太后封世忠妻梁氏为安国夫人俾迓世忠梁氏疾驱出城一日夜防世忠于秀州胜非喜曰二凶真无能为也张浚复遣冯轓往杭因报书于正彦曰自古言涉不顺谓之指斥乘舆事涉不逊谓之震惊宫阙废立之事谓之大逆不道大逆不道者族今建炎皇帝不闻失德一旦逊位岂所宜闻傅等得书而恐乃遣苗瑀马柔吉将重兵扼临平亟除俊世忠节度使而诬俊欲危社稷责黄州团练副使郴州安置浚等皆不受颐浩将至平江浚乘轻舟迓之咨以大计颐浩曰曩谏开边几死宦官之手承乏漕挽几陷燕云之域今事不谐不过赤族为社稷死岂不快乎浚壮其言既而刘光世兵亦至浚乃草檄声傅正彦之罪以韩世忠为前军张浚翼之刘光世为游撃颐浩浚总中军光世分兵殿后太后降防睿圣皇帝处分兵马重事以浚同知枢密院事李邴郑防并同签书院事浚颐浩等发平江上疏乞建炎皇帝还即尊位傅等闻之忧恐不知所为朱胜非谓之曰勤王之师未进者使是间自反正耳不然下诏帅百官六军请帝还宫公等置身何地乎即召李邴张守作百官章及太后手诏赐傅正彦铁劵傅等遂率百官朝于睿圣宫帝慰劳之傅正彦以手加额曰圣天子度量如是也傅党张逵曰赵氏安苗氏危矣吕颐浩张浚军次秀州颐浩谕诸将曰今虽反正而贼犹握兵居内事若不济必反以恶名加我翟义徐敬业可监也进次临平苗翊马柔吉负山阻水为阵中流植鹿角以便行舟韩世忠舍舟力战张俊刘光世继之翊众少却世忠复舍马操戈而前令将士曰今日当以死报国面不被数矢者皆斩于是士卒争用命翊引神臂弩持满以待世忠瞑目大呼挺刃突前翊众辟易矢不及发遂败走勤王兵入北闗傅正彦急趋都堂取铁劵拥精兵二千夜开涌金门以走犯富阳新城二县将南趋闽中颐浩浚入城世忠手执王世修以属吏颐浩浚入见伏地涕泣待罪帝问劳再三谓浚曰曩在睿圣两宫隔絶一日啜羮忽闻贬卿不觉覆手念卿被谪此事谁任解所服玉带赐之帝握世忠手恸哭曰中军统制呉湛佐逆为最尚留朕肘腋能先诛乎世忠即谒湛手握与语折其中指与王世修俱斩于市逆党王元左言马瑗范仲熊叶右武皆贬　韩世忠言贼拥精兵距瓯闽甚迩傥成巢穴卒未可灭帝诏世忠与刘光世追讨之世忠自衢信进至浦城之渔梁驿与苗傅刘正彦遇世忠步走挺戈而前贼望见咋曰此韩将军也皆惊溃遂擒正彦及傅弟翊王德亦执苗瑀斩马柔吉傅亡入建阳县人詹剽执之献于世忠世忠悉送行在斩之帝手书忠勇二字掲旗以赐世忠
　　杨巨源谋讨呉曦乃隂与曦将张林朱邦宁及忠义士朱福等深相结眉州人程梦锡知之以告转运使安丙丙时称疾未视事乃属梦锡以书致巨源延之卧所巨源曰先生而为逆贼丞相长史邪丙号哭曰目前兵将我所知不能奋起必得豪杰乃灭此贼巨源曰非先生不足以主此事非巨源不足以了此事防兴州中军正将李好义亦结军士李贵进士杨君玉李坤辰李彪等数千人谋诛曦好义曰此事誓死报国救四属生灵但曦死后若无威望者镇抚恐一变未息一变复生欲奉安丙主事使坤辰来邀巨源与防巨源往与约还报丙丙大喜始出视事君王与白子申共草宻诏畧曰惟干戈省厥躬既昩圣贤之戒虽犬马识其主乃甘夷虏之臣邦有常刑罪在不赦二月乙亥未明好义帅其徒七十四人入伪宫时伪宫门洞开好义大呼而入曰奉朝廷宻诏以安长史为宣抚令我诛反贼敢抗者夷其族曦卫兵千余闻有诏皆弃挺而走巨源持诏乘马自称奉使入内户曦启户欲逸李贵郎前之刃中曦颊曦反扑贵于地好义急呼王焕斧其腰曦始纵贵贵遂斫其首驰告丙宣诏军民拜舞声动天地持曦首抚定城中市不易肆尽收曦党杀之众推丙权四川宣抚使巨源权参赞军事丙陈曦所以反及矫制平贼便宜赏功状上疏自劾待罪函曦首及违制法物与曦所受金人诏印送朝廷曦僭立凡四十一日金遣珠赫高琪奉册于曦未至而曦已诛矣先是韩侂胄闻曦反大惧与曦书许以茅土之封且诏知镇江府宇文绍节问计绍节云安丙非附逆者必能讨贼侂胄乃宻以帛书谕丙云若能图曦报国以明本心即当不次推赏书皆未达而诛曦露布已闻朝廷大喜曦首至临安献于庙社枭之市三日诏诛曦妻子家属徙岭南夺父挺官爵曦祖璘子孙出蜀存璘庙祀


　　经济类编卷五十八
　　钦定四库全书
　　经济类编卷五十九
　　明　冯琦冯瑗　撰
　　武功类五
　　弭盗【二十九则】
　　汉武帝时丞相公孙言十贼彍弩百吏不敢前臣愚以为禁民毋得挟弓弩上下其议吾丘夀王对　臣闻古者作五兵非以相害以禁暴讨邪也安居则以制猛兽而备非常有事则以设守衞而施行阵及至周室衰防上无明王诸侯力政彊侵弱众暴寡海内抏敝巧诈并生是以智者陷愚勇者威怯茍以得胜为务不顾义理故机变械饰所以相贼害之具不可胜数于是秦兼天下废王道立私意灭诗书而首法令去仁恩而任刑戮堕名城杀豪杰销甲兵折锋刃其后民以耰鉏棰挺相挞击犯法滋众盗贼不胜至于赭衣塞路羣盗满山卒以乱亡故圣王务教化而省禁防知其不足恃也今陛下昭明德建太平举俊材兴学官三公有司或由穷巷起白屋裂地而封宇内日化方外向风然而盗贼犹有者郡国二千石之罪非挟弓弩之过也礼曰男子生桑弧蓬矢以举之明示有事也孔子曰吾何执执射乎大射之礼自天子降及庶人三代之道也诗云大侯既抗弓矢斯张射夫既同献尔发功言贵中也愚闻圣王合射以明教矣未闻弓矢之为禁也且所为禁者为盗贼之以攻夺也攻夺之罪死然而不止者大奸之于重诛固不避也臣恐邪人挟之而吏不能止良民以自备而抵法禁是擅贼威而夺民救也窃以为亡益于禁奸而废先王之典使学者不得习行其礼大不便
　　安帝时百姓流亡盗贼并起郡县更相饰匿莫肯纠尚书陈忠独以为忧上疏　臣闻轻者重之端小者大之源故隄溃蚁孔气泄鍼芒是以明者慎防智者识防书曰小不可不杀诗云无纵诡随以谨无良葢所以崇本絶末钩深之虑也臣窃见元年以来盗贼连攻亭刼掠多所伤杀夫穿窬不禁则致彊盗彊盗不断则为攻盗攻盗成羣必生大奸故亡迯之科宪令所急至于通行饮食罪至大辟而顷者以来莫以为忧州郡督录怠慢长吏防御不肃皆欲采获虚名讳以盗贼为负虽有觉不务清澄至有逞威滥怒无辜僵仆或有局蹐比伍转相赋敛或随吏追赴周章道路是以盗之家不敢申告邻舎比里共相压迮或出私财以偿所亡其大章着不可掩者乃肯发露凌迟之渐遂且成俗冦攘诛咎皆由于此前年渤海张伯路可为至戒覆车之轨其迹不逺盖失之末流求之本源宜糺增旧科以防求事自今彊盗为上官若他郡县所糺觉一发部吏皆正法尉贬秩一等令长三月奉赎罪二发尉免官令长贬秩一等三发以上令长免官便可撰立科条处为诏文切勑刺史严加糺罚冀以猛济寛惊惧奸慝顷季夏大暑而消息不恊寒气错时水涌为变天之降异必有其故所举有道之士可防问国典所务王事过差令处暖气不效之意庶有谠言以承天诫
　　顺帝时侍御史贾昌与州郡并力讨象林蛮区怜等不克为所攻围帝召公卿百官问以方略皆议遣大将发荆兖豫四万人赴之李固駮曰若荆无事发之可也今二州盗贼磐结不散武陵南郡蛮夷未辑长沙桂阳数被征发如复扰动必更生患其不可一也又兖豫之人卒被征发逺赴万里无有还期诏书廹促必致叛亡其不可二也南州水土温暑加有瘴气致死亡者十必四五其不可三也逺渉万里士卒疲劳比至岭南不复堪鬬其不可四也军行三十里为程而去日南九千余里三百日乃到计人禀五升用米六十万斛不计将吏驴马之食但负甲自致费便若此其不可五也设军所在死亡必众既不足御敌当复更发此为刻割心腹以补四支其不可六也九真日南相去千里发其吏民犹尚不堪何况乃苦四州之卒以赴万里之艰哉其不可七也前中郎将尹就讨益州叛羌益州谚曰虏来尚可尹来杀我后就征还以兵付刺史张乔乔因其将吏旬月之间破殄冦虏此发将无益之効州郡可任之验也宜更选有勇略仁惠任将帅者以为刺史太守悉使共住交阯故并州刺史祝良性多勇决又张乔前在益州有破虏之功皆可任用昔太宗就加魏尚为云中守哀帝即拜龚含为泰山守宜即拜良等便道之官四府悉从固议即拜祝良为九真太守张乔为交阯刺史乔至开示慰诱并皆降散良到九真单车入贼中设方略招以威信降者数万人皆为良筑起府寺由是岭外复平
　　灵帝时天下日危冦贼方炽刘陶上疏　臣闻事之急者不能言安心之痛者不能缓声窃见天下前遇张角之乱后遭邉草之冦每闻羽书告急之声心灼内热四体惊竦今西羌逆类私署将帅皆多叚颎时吏晓习战陈识知山川变诈万端臣常惧其轻出河东冯翊钞西军之后东之函谷据阸髙望今果已攻河东恐遂转更豕突上京如是则南道断絶车骑之军孤立关东破胆四方动摇威之不来呌之不应虽有田单陈平之防计无所用臣前驿马上便宜急絶诸郡赋调冀尚可安事付主者留连至今莫肯求问今三郡之民皆以奔亡南出武关北徙壶谷氷骇风散唯恐在后今其存者尚十三四军吏士民悲愁相守民有百走退死之心而无一前鬬生之计西冦侵前去营咫尺胡骑分布已至诸陵将军张温天性精勇而主者旦夕迫促军无后殿假令失利其败不救臣自知言数见厌而言不自裁者以为国安则臣其庆国危则臣亦先亡也
　　交阯土多珍货前后刺史多无清行故吏民怨叛执刺史及合浦太守来逹自称柱天将军三府选贾琮为交阯刺史琮到部讯其反状咸言赋敛过重百姓莫不空单京师遥逺告寃无所民不聊生故聚为盗贼琮即移书告示各使安其资业招抚荒散蠲复徭役诛斩渠帅为大害者简选良吏试守诸县岁间荡定百姓以安巷路为之歌曰贾父来晩使我先反今见清平吏不敢饭晋陶侃与杜弢相攻弢使王贡出挑战侃遥谓之曰杜弢为益州小吏盗用库钱父死不犇防卿本佳人何为随之天下宁有白头贼耶贡初横脚马上闻侃言敛容下脚侃知可动复遣使谕之截发为信贡遂降于侃弢众溃遁走道死侃与南平太守应詹进克长沙湘州悉平
　　谢琰以资望镇会稽不能绥怀又不为武备诸将咸谏曰贼近在海浦伺人形便宜开其自新之路琰不从曰苻坚之众百万尚送死淮南孙恩小贼败死入海何能复出若其果出是天欲杀之也既而恩冦浃口进及邢浦琰遣参军刘宣之击破之恩退走少日复冦邢浦官军失利恩乘胜径进至会稽琰尚未食曰要当先灭此贼而后食因跨马出战兵败为帐下都督张猛所杀呉兴太守庾桓恐郡民复应恩杀男女数千人恩转冦临海朝廷大震遣冦军将军桓不才辅国将军孙无终宁朔将军髙雅之拒之
　　北魏主嗣以郡县豪右多为民患悉以优诏征之民恋土不乐内徙长史逼遣之于是无赖少年逃亡相聚所在冦盗羣起嗣引八公议之曰朕欲为民除蠧而守宰不能绥抚使之纷乱今犯者既众不可尽诛吾欲大赦以安之何如元城侯拓跋屈曰民逃亡为盗不罪而赦之是为上者反求于下也不如诛其首恶赦其余党崔宏曰圣王之御民务在安之而已不与之较胜负也夫赦虽非正可以行权屈欲先诛后赦要为两不能去曷若一赦而遂定乎赦而不从诛未晩也嗣从之遣将军于栗防将骑一万讨不从命者所向皆平
　　荆州巴氏扰乱魏以李崇为荆州刺史崇将之镇敕发陜秦二州兵送之崇辞曰邉人失和本怨刺史今奉诏代之自然安靖但须一诏而已不烦发兵自防使之怀惧也魏朝从之崇遂轻将数十骑驰至上洛宣诏慰谕民夷帖然崇命邉戍掠得齐人者悉还之由是齐人亦还其生口二百许人二境交和无复烽燧之警乆之徙兖州刺史兖土旧多劫盗崇命村置一楼楼皆悬鼓盗发之处乱击之旁村始闻者以一击为节次二次三俄顷之间声布百里皆发人守险要由是盗发无不擒获其后诸州皆效之自崇始也盗贼日滋征讨不息国用耗竭豫征六年租调犹不足乃罢百官所给酒肉又税入市者人一钱及邸店皆有税百姓嗟怨吏部郎中辛雄上疏以为夷夏之民相聚为乱岂有余憾哉正以守令不得其人百姓不堪其命故也宜及此时早加慰抚但郡县选举由来共轻贵游儁才莫肯居此宜改其弊分郡县为三等清官选补之法妙尽才望如不可并后地先才不得拘以停年三载黜陟有称职者补在京名官如不歴守令不得为内职则人思自勉枉屈可申彊暴自息矣魏主不
　　隋炀帝时所在盗起齐郡王簿孟让北海郭方预清河张金称平原郝孝德河间格谦渤海孙宣雅各聚众攻剽多者十余万少者数万人山东苦之天下承平日乆人不习兵郡县吏每嵗贼战望风沮败惟齐郡丞张须陁得士众心勇决善战将郡兵击王簿大破之簿北连孙宣雅郝孝德等十余万攻章兵须陁帅歩骑二万击之贼众大败贼帅裴长才等众二万掩至城下须陁未暇集兵率五骑与战贼竞赴之围百余重身中数创勇气弥厉会城中兵至贼稍却须陁督众击之败走郭方预等合军攻陷北海大掠而去须陁谓官属曰贼恃其强谓我不能救吾今速行破之必矣乃简精兵倍道进击大破之歴城罗士信年十四从须陁击贼于潍水上贼始布陈士信驰至陈前刺杀数人斩一人首掷空中以矟承之揭以畧陈贼徒愕眙莫敢近须陁因引兵奋击贼众大溃须陁叹赏引至左右每战须陁先登齐郡贼帅左孝友众十万屯蹲狗山张须陁列营逼之孝友窘廹出降须陁威振东夏以功迁通守领河南道十二郡黜陟讨捕大使郡贼帅卢明月众十余万军祝阿须陁将万人邀之相持十余日粮尽将退谓将士曰贼见吾退必悉众来追若以千人袭据其营可有大利此诚危事谁能徃者众莫对唯罗士信及秦叔寳请行于是须陁委栅而遁使二人分将千兵伏葭苇中明月悉众追之士信叔寳驰至其栅栅门闭二人超升其楼各杀数人营中大乱二人斩关以纳外兵因纵火焚其三十余栅烟熖涨天明月奔还须陁囬军焚击大破之明月以数百骑遁去所俘斩无算
　　郡盗冦掠河北屠陷郡县隋将帅败亡相继惟虎贲中郎将王辩清河郡丞杨善会数有功善会前后七百余战未尝负败至是太仆杨义臣讨张金称义臣引兵据永济渠为营去金称营四十里深沟髙垒不与战金称日引兵至义臣勒兵擐甲约与之战旣而不出如是月余金称以为怯屡逼其营詈辱之义臣乃谓曰汝明旦来我当必战金称易之不复设备义臣简精骑一千夜自馆陶济河伺金称离营即入击其辎重金称引还义臣从后击之金称大败与左右逃于清河之东月余杨善会擒杀之诏以善会为清河通守时涿郡通守郭绚将兵讨髙士逹士逹自以才略不及窦建德乃进建德爲军司马悉以兵授之建德请士逹守辎重自简精兵拒绚诈为与士逹有隙而叛遣人请降于绚愿为前驱自效绚引兵随之至长河建德袭之杀数千人斩绚首张金称余众皆归建德杨义臣乘胜欲讨之建德谓士逹曰歴观隋将善用兵者无如义臣今灭张金称而来其锋不可当请引兵避之使其欲战不得坐费嵗月将士疲倦然后乘间击之乃可破也不然恐非公之敌士逹不从留建德守营自帅精兵遂击义臣战小胜因纵酒髙宴建德闻之曰东海公未能破敌遽自矜大祸至不乆矣后五日义臣大破士逹斩之其兵皆溃建德与百余骑亡去至饶阳乘其无备攻陷之收兵得三千余人义臣以建德不足忧引去建德还平原收散兵塟死者为士逹发防军复大振自称将军先是羣盗得隋官及士族子弟皆杀之独建德善遇之由是隋官稍以城降之声势日盛兵至十余万人内史郎虞世基以帝恶闻盗贼诸将有告败求救者皆不以闻或挟其使者以为妄言由是盗贼徧海内帝皆弗之知杨义臣破降河北贼数十万列状上闻帝叹曰我初不闻贼顿如此义臣降贼何多也世基对曰小窃虽多未足为虞义臣克之拥兵不少乆在阃外此最非宜帝曰卿言是也遽追义臣放散其兵贼由是复盛治书侍御史韦云起劾奏世基及御史大夫裴蕴职典枢要四方告变不为奏闻贼多言少致发兵不多徃皆不克故使官军失利贼党日滋请讨有司诘正其罪大理卿郑善果奏云起言不实左迁大理司直
　　唐太宗与羣臣论止盗或请重法以禁之太宗哂之曰民之所以为盗者由赋繁役重官吏贪求饥寒切身故不暇顾亷耻耳朕当去奢省费轻徭薄赋选用亷吏使民衣食有余则自不为盗安用重法耶自是数年之后海内升平路不拾遗外户不闭商旅野宿焉
　　髙宗命监察御史魏元忠检校元忠阅赤县狱得盗一人神采语言异于众命释桎梏袭冠带乘驿以从与共食宿托以诘盗比及东都士马万数不亡一钱
　　太后时始安獠欧阳倩拥众数万攻陷州县思得良史以镇之朱敬则称司封郎中裴怀古有文武才制以怀古为桂州都督仍充招慰讨击使怀古才及岭上飞书示以祸福倩等迎降且言为吏所侵逼故举兵自救耳怀古轻骑赴之左右曰夷獠无信不可忽也怀古曰吾仗忠信可通神明而况人乎遂诣其营贼众大喜归所掠货财诸洞酋长素持两端者皆来欵附岭外悉定
　　穆宗时容管奏破黄少卿万余众拔营栅三十六时少卿乆未平国子祭酒韩愈上言臣去年贬岭外熟知黄家贼事其贼无城郭可居依山傍险自称洞主寻常亦各营生急则屯聚相保比缘邕管经略使多不得人德既不能绥怀威又不能临制侵欺虏以致怨恨遂攻劫州县侵暴平人或复私讐或贪小利或聚或散终亦不能为事近者征讨本起裴行立阳旻此两人者本无逺虑深谋意在邀功求赏亦缘见贼未屯聚之时将谓单弱争献谋计自用兵以来已经二年前后所奏杀获计不下二万余人傥皆非虚贼已寻尽至今贼犹依旧足明欺罔朝廷邕容两管经此凋弊杀伤疾疫十室九空如此不已臣恐岭南一道未有宁息之时自南讨以来贼徒亦甚伤损察其情理厌苦必深贼所处荒僻假如尽杀其人尽得其地在于国计不为有益若因改元大庆赦其罪戾遣使宣谕必望风降伏仍为选择有威信者为经略使茍处置得宜自然永无侵叛之事穆宗不能用
　　韩愈与鄂州栁中丞书　愈愚不能量事势可否比常念淮右以靡弊困顿三州之地蚊蚋蚁虫之聚感凶竖喣濡饮食之惠提童子之手坐之堂上奉以为帅出死力以抗逆明诏战天下之兵乘机逐利四出侵暴屠烧县邑贼杀不辜环其地数千里莫不被其毒洛汝襄荆许颍淮江为之骚然丞相公卿士大夫劳于图议握兵之将熊罴防虎之士畏懦防蹜莫肯杖戈为士卒前行者独阁下奋然率先兵界上将二州之守亲出入行间与士卒均辛苦生其气势见将军之锋頴凛然有向敌之意用儒雅文字章句之业取先天下武夫关其口而夺之气愚初闻时方食不觉弃匕箸起立岂以为阁下真能引孤军单进与死冦角逐争一旦侥幸之利哉就令如是亦不足贵其所以服人心在行事适机宜而风采可畏爱故也是以前状輙述鄙诚眷惠手翰还答益增欣悚夫一众人心力耳目使所至如时雨三代用师不出是道阁下果能充其言继之以无倦得形便之地甲兵足用虽国家故所失地旬嵗可坐而得况此小冦安足置齿牙间勉而卒之以俟其至幸甚夫逺征军士行者有羇旅离别之思居者有怨旷骚动之忧本军有馈饷烦费之难地主多姑息形迹之患急之则怨缓之则不用命浮寄孤悬形势销弱又与贼不相谙委临敌恐骇难以有功若召募土人必得豪勇与贼相熟知其气力所极无望风之惊爱防乡里勇于自战征兵满万不如召募数千阁下以为何如傥可上闻行之否计已与裴中丞相见行营事宜不惜时赐示及幸甚白居易去盗贼对　臣闻圣王之去盗贼也有二道焉始则举有德选有能使教化大行奸宄者去次又安其业厚其生使亷耻大兴贪暴者息故舜举臯陶不仁者逺晋用士会盗奔于秦此举德选能之效也咸康阜其俗礼让兴行文景冨其人盗贼衰息此安业厚生之验也由是观之则俗之贪亷盗人有无系于人之劳逸吏之贤否也方今科禁虽严桴皷未静敓时闻于道路穿窬者或纵于乡闾无乃陛下之人有多穷困冻馁者乎无乃陛下之吏有非循良明白者乎伏惟陛下大推爱人之诚广谕称善之防厚其生业使俗知耻格举其贤德使国无幸人自然亷让风行奸滥日息则重门罕闻于击柝外户庶见于不扄者矣
　　文宗以崔郾为鄂岳观察使鄂岳地嚢山带江处百越巴蜀荆汉之会土多羣盗剽行舟无老防必尽杀乃已郾至训卒治兵作冲追讨嵗中悉诛之郾在陜以寛仁为治或经月不笞一人及至鄂严峻刑罚或问其故郾曰陜土瘠民贫吾抚之不暇尚恐其惊鄂地险民杂夷俗慓狡为奸非用威刑不能致治政贵知变盖谓此也
　　山南西道节度使封敖奏巴南妖贼言辞悖慢宣宗怒甚崔曰此皆陛下赤子廹于饥寒盗弄陛下兵于谿谷间不足辱大军但遣一使者可平矣乃遣京兆少尹刘潼诣果州招谕之潼上言请不发兵攻讨且曰今以日月之明烛愚迷之众使之稽颡归命其势甚易所虑者武臣耻不战之功议者责欲速之效耳潼至山中盗弯弓待之潼屏左右直前曰我面受诏赦汝罪使汝复为平人闻汝木弓射二百歩今我去汝十歩汝真欲反者可射我贼皆投弓列拜请降潼归馆而王贽与中使似先义逸引兵已至山下竟击灭之
　　懿宗奢侈日甚用兵不息赋敛愈急关东连年水旱州县不以实闻百姓流殍无所控诉相聚为盗所在蜂起州县兵少人不习战每与盗遇官军多败至是王仙芝聚众数千人起于长垣王寃句人黄巢善骑射喜任侠麄渉书传屡举进士不第遂与仙芝共贩私盐至是聚众应之攻剽州县民之困于重敛者争归之数月之间众至数万　王仙芝攻蕲州王镣在贼中为仙芝以书说刺史裴渥渥与仙芝约敛兵不战许为之奏官渥乃开城延仙芝及黄巢軰三十余人入城置酒大陈货贿以赠之表陈其状诸宰相多言先帝不赦厐勋朞年卒诛之今仙芝小贼非厐勋之比赦罪除官益长奸宄王铎固请许之乃以仙芝为左神策军押牙遣中使以告身即蕲州授之仙芝得之甚喜黄巢以官不及已大怒曰始者共立大誓横行天下今独取官赴左军使此五千余众安所归乎因殴仙芝伤首其众諠噪不已仙芝畏众怒遂不受命大掠蕲州城中之人半驱半杀焚其庐舎渥奔鄂州敕使奔襄州镣为贼所拘贼乃分其军三千余人从仙芝及尚君长二千余人从巢各分道而去
　　西川节度使崔安潜到官不诘盗蜀人恠之安濳曰盗非所由通容则不能为今穷覈则应坐者众捜捕则徒为烦扰出库钱千五百缗分置三市置牓其上曰有能告捕一盗赏钱五百缗盗不能独为必有侣侣者告捕释其罪赏同平人未防有捕盗而至者盗不服曰汝与我同为盗十七年赃皆平分汝安能捕我我与汝同死耳安潜曰汝既知吾有牓何不捕彼以来则彼应死汝受赏矣汝既为所先死复何辞立命给捕者钱使盗视之然后呙盗于市并灭其家于是诸盗与其侣互相疑无地容足夜不及旦防逃出境境内遂无一人之盗宋太宗以王晏有拒北汉之功其乡里在滕县徙晏为武宁节度使晏少时尝为羣盗至镇悉召故党贿之金帛鞍马谓曰吾乡素名多盗昔吾与诸君皆尝为之想后来者无能居诸君之右诸君幸为我语之使勿复为为者吾必族之于是一境清肃徐州人请为之立衣锦碑许之
　　窦俨上疏请令盗贼自相纠告以其所告赀产之半赏之或亲戚为之首则论其徒侣而赦其所首者如此则盗不能聚矣又新郑乡村团为义营各立将佐一户为盗累其一村一户被盗罪其一将每有盗发则鸣鼔举火丁壮云集盗少民多无能脱者由是邻县充斥而一境独清请令它县皆效之亦止盗之一术也
　　太宗时王继恩上官正宿翰等总兵讨贼渐有成功顿师不进专务饮博其下恣横剽掠余冦势复张大张咏至勉正等亲行临发举酒属军校曰尔曹国厚恩此行当平荡丑类若老师旷日即此地还为尔死所矣正由是决行深入大致克捷时冦掠之际民多胁从咏谕以恩信使各归田里且曰前日李顺胁民为贼今日吾化贼为民不亦可乎有谍诉者咏灼见情伪立为判决人皆厌服其为政恩威并用蜀民畏而爱之先是城中屯兵尚三万人无半月之食咏知民间旧苦盐贵而廪有余积乃下其估听民以米易盐未逾月得米数十万斛咏度有二嵗备乃奏罢陜西粮运帝闻之喜曰此人何事不能了吾无忧矣
　　刘敞患盗论　盗有源能止其源何盗之患衣食不足盗之源也政赋不均盗之源也教化不修盗之源也一源慢则探囊箧而为盗矣二源慢则操兵刃刼良民而为盗矣三源慢则攻城邑略百姓而为盗矣此所谓盗有源也丰世无盗者足也治世无贼者均也化世无乱者顺也今不务衣食而务无盗贼是止水而不塞源也不务化盗而务禁盗是纵焚而救以升龠也且律使窃财者刑伤人者死其法重矣而盗不为止者非不畏死念无以生以谓坐而待死不若起而图生也且律使凡盗贼能自告者除其罪或赐之衣裳劒带官爵品秩其恩深矣而盗不应募非不愿生也念无以乐生以谓为民乃甚苦为盗乃甚逸也然其盗非其自欲为之由上以法驱之使为也其不欲出也非其自不欲出由上以法持之使留也若夫衣食素周其身亷耻夙加其心彼惟恐不得齿良人何敢然哉故惧之以死而不惧劝之以生而不劝则虽烦直指之使重督捕之科固未有益也今有司本源之不恤而倚办于牧守此乃臧文仲所以辞不能诘也凡人有九年耕然后有三年之食有三年之食然后可教以礼义今所以使衣食不足政赋不均教化不修者牧守乎哉吾恐未得其益而汉武沉命之敝殆复起矣若乃尚摘发之术任巧谲之数者未足以絶奸而欲雍因以见杀于晋故仲尼有言聴讼吾犹人也必也使无讼乎推而广之亦曰用兵吾犹人也必也使无战乎引而伸之亦曰禁盗吾犹人也必也使无盗乎盍亦反其本而已矣爰自元昊犯邉中国颇多盗山东尤甚天子使侍御史督捕且招怀之不能尽得于是令州郡盗发而不輙得者长吏坐之欲重其罪予以谓未尽于防故作此论
　　岳飞奉命讨杨么所部皆西北人不习水战飞曰兵何常顾用之何如耳乃先遣使招谕之其党黄佐曰岳节使号令如山若与战万无生理不如徃降节使诚信必善遇我遂降飞表授佐武义大夫单骑按其部拊佐背曰子知逆顺者果能立功封侯岂足道欲复遣子归湖中视其可乘者擒之可劝者招之如何佐感泣誓以死报时张浚至潭州席益疑飞玩冦欲以闻浚曰岳侯忠孝人也兵有深机胡可易言益慙而止黄佐袭周伦砦杀之飞上其功迁武功大夫统制任士安不受王爕令无功飞鞭士安使饵贼曰三日贼不平斩汝士安宣言岳太尉兵二十万至矣贼见止士安军并力攻之飞设伏士安战急伏四起击贼贼走会朝防召张浚还防秋飞袖小图示浚浚欲俟来年议之飞曰已有定画都督能少留八日可破贼浚曰何言之易飞曰王四厢以王师攻水冦则难飞以水冦攻水冦则易水战我短彼长以所短攻所长是以难若以敌将用敌兵夺其手足之助离其腹心之托使孤立而以王师乘之八日之内当俘诸酋浚许之飞遂如鼎州黄佐招杨钦来降飞喜曰杨钦骁悍既降敌腹心溃矣表授钦武义大夫礼遇甚厚乃复遣归湖中两日钦说全琮刘诜来降飞诡骂钦曰贼不尽降何来也杖之复遣去是夜掩贼营降贼众数万太负固不服方浮舟湖中以轮激水其行如飞旁置撞竿官舟迎之輙碎飞伐君山木为巨筏塞诸港汊又以腐木乱草浮上流而下择水浅处遣善骂者挑之且行且骂贼怒来追则草木壅塞舟轮碍不行飞急击之贼奔港中为筏所拒官军乘筏张牛革以蔽矢石举巨木撞其舟尽坏太技穷赴水死飞入贼垒余酋惊曰何神也俱请降众凡二十余万飞亲行诸砦慰抚之纵老弱归田籍少壮为军果八日而捷书至潭浚叹曰岳侯神筭也黄诚斩杨太首挟钟子仪周伦诣浚降湖湘悉平初太恃其险官军自陆袭则入湖水攻之则登岸因曰欲犯我者除是飞来至是人以其言为防云元成宗时御史台臣言内地盗贼众多乞立条
　　格督责所属期至尽灭乃诏诸人能告捕者强
　　盗一名赏钞五十贯窃盗半之应捕者又半之
　　皆徴诸犯人无可徴者官给之时山东东西道
　　亷访使陈天祥上疏曰盗贼之起各有所因除
　　嵗凶诿之天时宜且勿论如军旅不息工役洊
　　兴厚敛烦刑皆足致盗中间保防滋长之者赦
　　令是也赦者小人之幸君子之不幸彼强梁之
　　徒执兵杀人有司尽力以擒之朝廷加恩以释
　　之旦脱系累暮即行刼既不感恩又不畏法夫
　　凶残悖逆性已顽定诚非善化所能移惟严刑
　　以制之可也天祥既上疏乃严督有司追捕自
　　其所部南至汉江二千余里多就擒者
　　定乱【十三则】
　　唐代宗谓郭子仪曰怀恩父子负朕实深闻朔方将士思公如枯旱之望雨公为朕镇抚河东汾上之师必不为变乃以子仪为关内河东副元帅河中节度等使怀恩将士闻之皆曰吾軰从恩为不义何面目见汾阳王子仪至河中云南子弟万人戍河中将贪卒暴为一府患子仪斩十四人杖三十人府中遂安
　　郭子仪闻虏逼邠州遣其子晞将兵救之虏攻之不克及还又攻之不克遂遁晞在邠州纵士卒为暴白孝德患之而不敢言叚秀实自请补都虞侯晞军士入市取酒刺酒翁坏酿器秀实列卒尽取其首注槊上植市门晞一营大噪尽甲孝德恐秀实曰无伤也请往解之选老躄者一人驰马至晞门甲者出秀实笑且入曰杀一老卒何甲也吾戴吾头来矣晞出秀实让之曰副元帅勲塞天地当念始终今常侍纵卒为暴行且致乱乱则罪及副元帅郭氏功名其存者防何言未毕晞再拜曰公幸教晞以道敢不从命叱左右皆解甲敢哗者死秀实因留宿军中旦俱至孝德所谢
　　仆固怀恩之南冦也河西节度使杨志烈发卒五千谓监军柏文逹曰君将之以攻灵武则懐恩有返顾之虑此亦救京师之一竒也文逹进攻灵州怀恩遽归夜袭文逹大破之文逹将余众归哭而入志烈迎之曰此行有安京室之功卒死何伤
　　陜虢兵马使逹奚抱晖鸩杀节度使张劝代总军务邀求旌节且隂召李懐光将逹奚小俊为援德宗谓李泌曰若蒲陜连衡则猝不可制而水陆之运皆絶矣不得不烦卿一徃乃以泌为都防御水陆运使欲以神防军送之泌曰陜城三面悬絶攻之未可以岁月下也臣请以单骑入之且令河东全军屯安邑马燧入朝愿敕燧与臣同辞偕行使陜人知之亦一势也上曰虽然朕方大用卿宁失陜州不可失卿当更使他人徃耳对曰他人犹豫迁延必不能入上乃许之泌见陜州将吏在长安者语之曰主上以陜虢饥故不授泌节而领运使欲令督江淮米以赈之令当使抱晖将行营有功则赐旌节矣抱晖稍自安泌与马燧疾驱而前将伍不俟抱晖之命来迎泌笑曰吾事济矣去城十五里抱晖亦出谒泌慰抚之抱晖喜泌视事賔佐有请屏人白事者泌曰易帅之际军中烦言乃其常理泌到自妥贴矣不愿闻矣由是反仄者皆自安泌但索簿书治粮储明日召抱晖语之曰吾非爱汝而不诛恐自今有危疑之地朝廷所命将帅皆不能入故留汝余生汝为我赍版币祭前使慎无入关自择安处潜来取家保无他也泌之辞行也上籍陜将预于乱者七十五人授泌使诛之泌奏已遣抱晖余不足问上复遣中使必使诛之泌不得已械兵马使林滔等五人送京师抱晖遂亡命不知所之马燧与诸将谋曰长春宫不下则怀光不可得然其守备甚严攻之旷日持乆我当身徃谕之遂径造城下呼其守将徐庭光庭光帅将士罗拜城上燧知其心屈徐谓之曰我自朝廷来可西向受命庭光等复西向拜燧曰汝曹狥国立功四十余年何忽为灭族之计从吾言非止免祸富贵可图也众不对燧披襟曰汝不信吾言何不射我将士皆伏泣燧曰此皆怀光所为汝曹无罪第坚守勿出皆曰诺燧等遂进逼河中怀光举火诸营不应骆元光使人招庭光庭光骂辱之及燧还乃开门降燧以数骑入城慰抚之其众大呼曰吾軰复为王人矣浑瑊谓僚佐曰始吾谓马公用兵不吾逮也今乃知吾不逮多矣燧帅诸军至河西河中军士自相惊曰西城擐甲矣又曰东城捉队矣须臾军士皆易其号为太平字怀光不知所为乃缢而死
　　李晟初至凤翔泾原节度使田希鉴遣使叅候晟谓使者曰泾州逼近吐蕃万一入冦州兵能独御之乎欲遣兵防援又未知田尚书意使者归以告希鉴果请援兵晟遣腹心将彭令英等戍泾州晟寻托巡邉诣泾州希鉴出迎晟与之并辔而入道旧结欢希鉴妻李氏以叔父事晟晟谓之田郎命具三日食曰巡抚毕即还凤翔希鉴不复疑晟伏甲而宴之既饮彭令英引泾州诸将下堂晟曰我与汝曹乆别可各自言姓名于是得为乱者石竒等三十余人数其罪而斩之顾希鉴曰田郎亦不得无过引出缢杀之入其营谕以诛希鉴之意众股栗无敢动者
　　元载以土蕃连嵗入冦马璘以四镇兵屯邠宁力不能拒而郭子仪以朔方重兵镇河中深居腹中无事之地乃与子仪及诸将议徙璘镇泾州而使子仪以朔方兵镇邠州曰若以邉土荒残军费不给则以内地租税金帛以助之诸将皆以为然徙璘为泾原节度使璘先徃城泾州以都虞叚秀实知邠州留后初四镇北庭兵乆羇旅数迁徙劳弊怨诽兵马使王童之谋作乱期以辛酉旦警严而发前夕有告之者秀实阳召掌漏者怒之以其失节令每更来白輙延之数刻遂四更而曙童之不果发告者又云今夕欲焚马坊草因救火作乱中夕火果发秀实命中军行者皆止坐者勿起各整部伍严守要害童之曰请救火不许及旦捕童之及其党八人皆斩之下令曰后徙者族流言者刑遂徙于泾马璘疾亟以行军司马叚秀实知节度使秀实严兵以备非常璘卒军中奔哭者数千人喧咽门屏秀实悉不听入命押牙马頔治防事于内李汉惠接賔客于外妻妾子孙位于堂宗族位于庭将佐泣于前牙士卒哭于营伍百姓各守其家有离立偶语于衢路輙执而囚之非防防从行者无得逺送致祭拜哭皆有仪节送防逺近皆有定处违者以军法从事都虞候史廷干等谋因防作乱秀实知之奏遣入宿衞分徙其党补以外职不戮一人军府晏然
　　后梁吴宿衞将马谦李球刼吴王登楼库兵讨徐知训知训将出走严可求曰军城有变公先弃众自去众将何依知训乃止谦等陈于天兴门外诸道副都统朱瑾自润州至视之曰不足畏也返顾外众举手大呼乱兵皆溃擒谦球斩之
　　刘鄩既败河南大恐鄩复不应召由是将卒皆摇心均王遣捉生都指挥使李霸帅所部千人戍杨刘其夕复自水门入大噪纵火剽掠攻建国门均王登楼拒战龙骧四军都指挥使杜晏球以五百骑屯毬埸见贼无甲胄乃出骑击之决力死战俄而贼溃走均王见骑兵击贼呼曰非吾龙骧之士乎谁为乱首晏球曰乱者惟李霸一军余军不动陛下但帅控鹤守宫城迟明臣必破之既而晏球讨乱者阖营皆族之以功除单州刺史宋仁宗将以闰月望夕复张灯皇后谏止之越三日亲从官顔秀等四人谋为乱夜入禁中越屋叩寝殿皇后方侍帝闻变起帝欲出后闭閤拥持趣召都知王守忠使引卒入衞贼伤宫嫔殿下声彻帝所宦者以乳妪欧小女子绐奏后叱之曰贼在近杀人敢妄言邪隂遣人挈水踵后贼果举炬焚帘水随灭之是夕所遣宦侍后皆亲剪其髪曰以是征赏故争尽死力守忠兵至贼就擒灭诏领皇城司者皆坐斥事连副都知杨
　　怀敏夏竦与怀敏相结欲曲庇之乃请御史与
　　宦官同鞠于禁中丁度曰宿卫有变事闗社稷
　　请付外台穷治因争于帝前帝从竦议由是怀
　　敏止降官领内职如故
　　理宗时利州都统王防素残悍号王夜义恃功
　　骄恣桀骜不受节度所至刼掠蜀人苦之余玠
　　至嘉定防帅所部兵迎谒班声如雷江水为沸
  </div>
  <div class="pagination">
   <a href="经济类编_page38.html">
    上一页
   </a>
   <span>
    ...
   </span>
   <a href="经济类编_page34.html">
    34
   </a>
   <a href="经济类编_page35.html">
    35
   </a>
   <a href="经济类编_page36.html">
    36
   </a>
   <a href="经济类编_page37.html">
    37
   </a>
   <a href="经济类编_page38.html">
    38
   </a>
   <span class="current-page">
    39
   </span>
   <a href="经济类编_page40.html">
    40
   </a>
   <a href="经济类编_page41.html">
    41
   </a>
   <a href="经济类编_page42.html">
    42
   </a>
   <a href="经济类编_page43.html">
    43
   </a>
   <a href="经济类编_page44.html">
    44
   </a>
   <span>
    ...
   </span>
   <a href="经济类编_page40.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
