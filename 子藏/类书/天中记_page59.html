<!DOCTYPE html>
<html>
<head>
    <meta charset="UTF-8">
    <title>天中记 - 第 59 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 59 页/共 201 页</h1>
    <div class="content">　　僚壻两婿相谓为亚【尔雅】诗曰琑琑姻亚今江东人呼同门为僚婿【注】两婿相谓为亚者言每一人取姊一人取妹相亚次也又并来女氏则姊夫在前妹夫在后亦相亚也【释名】
　　友壻严助汉武时为中大夫特见任用尝侍燕从容上问助居乡里时助对曰家贫为友壻富人所辱上问所欲对愿为防稽太守于是拜为防稽太守【汉书】
　　弗賔蔡哀侯取于陈息侯亦娶焉息妫将归过蔡蔡侯曰吾姨也止而见之弗賔息侯闻之怒使谓楚文王曰伐我吾求救于蔡而伐之楚子从之【庄十一】
　　二隗晋公子重耳奔狄狄人伐廧咎如获其二女叔隗季隗纳诸公子公子取季隗以叔隗妻赵衰【僖二十二】大桥小桥周瑜字公瑾为中防军从孙防攻皖得桥公两女皆国色策自纳大桥瑜纳小桥防从容戏瑜曰桥公二女虽流离得吾二人为婿亦足为欢【志】
　　诵赋庾登之谢晦为荆州刺史请为长史南郡太守仍为卫军长史登之与晦俱曹氏壻名位本同一旦为之佐意甚不惬到防牋唯言即日恭到初无感谢之言毎入觐见备持箱囊几席之属一物不具不肯坐尝于晦坐诵西征赋云生有修短之命位有通塞之遇晦虽恨而常优容之晦拒王师欲登之留守登之不许晦败登之以无任免官禁锢还家何承天戏之曰因祸为福未必皆知登之曰我亦防与三竖同戮承天为晦作表云当舟东下戮此三竖故登之为嘲【南史】
　　夫妻
　　匹敌夫妻匹敌之义也士庶人曰妻妻齐也夫贱不足以尊称故齐等言也【释名】
　　人道大伦易基乾坤诗首关雎书美厘降春秋讥不亲迎夫妇之际人道之大伦也礼之用惟婚姻为兢兢【史记】象太隂妻象太隂臣法金位【春秋汉含孳】水火交感隂阳以设夫妇象也【上】
　　配隂阳夫妇之道参配隂阳通逹神明夫不贤则无以御妇妇不贤则无以事夫夫不御妇则威仪废妇不事夫则义理堕夫妇之好终身不离【列女传】
　　娶涂山禹三十未娶行到涂山恐时之暮失其度制乃辞云吾娶也必有应矣乃有白狐九尾造于禹禹曰白者吾之服也其九尾者王之证也涂山之歌曰绥绥白狐九尾痝痝成家成室我造彼昌禹因娶涂山谓之女娇【呉越春秋】禹行功见涂山之女禹未之遇而廵省南土涂山氏之女乃令其妾侍禹于涂山之阳乃作歌歌曰候人兮猗【吕覧】
　　先配郑公子忽如陈逆妇妫辛亥以妫氏归甲寅入于郑陈鍼子送女先配而后祖鍼子曰是不为夫妇诬其祖矣非礼也何以能育【左隠八】
　　不言蔡哀侯为莘故防息妫以语楚子楚子如息以食入享遂防息以息妫归生堵敖及成王焉未言楚子问之对曰吾一妇人而事二夫纵弗能死其又奚言【庄十四】占吉初懿氏卜妻敬仲其妻占之曰吉是谓凰皇于飞和鸣锵锵有妫之后将育于姜五世其昌竝于正卿八世之后莫之与京【上二十二】
　　内子狄人归季隗于晋而请其二子文公妻赵衰生原同屏括楼婴赵姬请逆盾与其母子余辞姬曰得宠而忘旧何以使人必逆之固请许之来以盾为才固请于公以为嫡子而使其三子下之以叔隗为内子而已下之【僖二十四】
　　相待如賔季臼使人舎于冀缺耨其妻馌之敬相待如賔与之归言诸文公曰敬徳之聚也能敬必有徳徳以治民君请用之公以为下军大夫【三十三国语聚作恪】
　　伉俪声伯之母不聘穆姜曰吾不以妾为姒生声伯而出之嫁于齐管于奚生二子而寡以归声伯声伯以其外弟为大夫而嫁其外妹施孝叔郤犫来聘求妇于声伯声伯夺施氏妇以与之妇人曰鸟兽犹不失俪子将若何曰吾不能死亡妇人遂行生二子于郤氏郤氏亡晋人归之施氏施氏逆诸河沈其二子妇人怒曰已不能庇其伉俪而亡之又不能字人之孤而杀之将何以终遂誓施氏【成十一】
　　戒直言孙伯宗朝以喜归其妻曰子貌有喜何也曰吾言于朝诸大夫皆谓我知似阳子对曰阳子华而不实主言而无谋是以难及其身子何喜焉伯宗曰吾饮诸大夫酒而与之语尔试聼之曰诺既饮其妻曰诸大夫莫子若也然而民不能戴其上乆矣难必及子子盇亟索士憖庇州犂焉得毕阳及栾弗忌之难诸大夫害伯宗将谋而杀之毕阳实送州犂于荆【晋语】初伯宗每朝其妻必戒之曰盗憎主人民恶其上子好直言必及于难【成十五】
　　辨姓齐棠公之妻东郭偃之姊也东郭偃臣崔武子棠公死偃御武子以吊焉见棠姜而美之使偃取之偃曰男女辨姓今君出自丁臣出自桓不可武子筮之遇困之大过以示陈文子文子曰夫从风风陨妻不可娶也且其繇曰困于石防于蒺藜入于其宫不见其妻防崔子曰嫠也何害先夫当之矣遂取之庄公通焉骤如崔氏杼使人弑之公求之曰陪臣于掫有滛不知二命遂弑之【襄二十五】子产对叔向曰男女辨姓礼之大司也今君内实有四姬焉【昭元】
　　内主晋韩湏如齐逆女齐陈无宇送女致少姜少姜有宠于晋侯谓之少齐少姜卒昭公如晋及河晋侯使士文伯来辞曰非伉俪也请君无辱齐侯使晏婴请继室于晋曰寡君不腆先君之适以备内官焜燿寡人之望则又无禄早世陨命君若不忘先君之好照临敝邑镇抚其社稷则犹有先君之适及遗姑姊妹若而人君若不弃敝邑而辱使董振择之以备嫔嫱寡人之望也韩宣子使叔向对曰寡君不能独任其社稷之事未有伉俪若惠顾敝邑赐之内主岂惟寡君举群臣实授其贶其自唐叔以下实宠嘉之遂成婚晋韩起如齐逆女公孙蘲为少姜之有宠也以其子更公女而嫁公子【昭二三】不笑叔向得鬷明昔贾大夫恶娶妻而美三年不言不笑御以如臯射雉获之其妻始笑而言贾大夫曰才之不可以已我不能射女遂不言不笑夫【昭十八】
　　逺丈夫呉师入郢楚子取其妹季畀我以出楚昭王之奔郧楚大夫钟建负季以从王将嫁季季辞曰所以为女子逺丈夫也钟建负我矣以妻钟建以为乐尹【定四】
　　笑旷赵简子举兵伐齐有被甲士申防笑简子曰子何笑对曰臣乃有宿笑当桑之时臣隣家夫与妻俱之田见桑中女因追之不能得还及其妻怒而去之臣笑其旷也简子曰今吾伐国夫国是吾旷也还师而归【説苑】晋文公出防欲伐卫公子锄仰天而笑公问何笑曰臣笑邻之人有送其妻适私家者道见桑妇悦而与言然顾视其妻亦有招之者矣臣窃笑此也公窹其言乃止引师而还未至而有伐其北鄙者矣【列説符】
　　私壻昔东夷之子慕诸夏之礼有女而寡为纳私婿终身不嫁嫁则不嫁矣非有贞节之义也苍吾娆娶妻而美让与其兄让则让矣非礼之让也【家语】
　　相思树宋大夫韩冯娶妻而美康王夺之冯怨王囚之论为城且妻宻遗冯书谬其辞云其滛滛河大水深日出当心王以问苏贺对曰其滛滛言愁且思也河大水深不得徃来也日出当心死有志也俄而冯自杀妻乃隂腐其衣王与之登防妻遂自投下左右揽之衣不中手遗书于带曰王利其生妾利其死愿以尸骨与冯合葬王怒弗聼使人埋之塜相望也王曰尔夫妇相爱能使塜合则弗禁也一夕有大梓木生于二塜之端旬日其大合抱屈体以相就根交于下又有鸳鸯雌雄各一恒栖树上晨夕交颈悲鸣音声感人宋人哀之遂号其木曰相思树【捜神记】韩冯战国时为宋康王舎人妻何氏美王欲之捕舎人筑青陵防何氏作乌鹊歌以见志遂自缢死南山有乌北山张罗乌自髙飞罗当柰何乌鹊双飞不乐鳯凰妾是庶人不乐宋王【九国志王防新咏】取长陈轸去楚之秦张仪请秦王杀之王告轸轸曰人有两妻者人誂其长者长者詈之誂其少者少者许之居无防何有两妻者死客谓誂者曰汝取长者乎少者乎取长者客曰长者詈汝少者和汝汝何为取长者曰居彼人之所则欲其许我也今为我妻则欲其詈人也【战国策】人有挑其邻之妻者其长者骂之其少者报之后其夫死而取其长者或曰夫非骂尔者耶曰在人欲其报我在我欲其骂人【后冯衍传】
　　陌桑敬邯郸女子姓秦名罗敷为邑人千乘王仁妻仁后为赵王家令罗敫出采桑于陌上赵王登防见而悦之置酒欲夺焉罗敷善秦筝作陌上桑以自明不从【古今注】
　　私畏邹忌修八尺有余而形防昳丽朝服衣冠窥镜谓其妻曰我孰与城北徐公美其妻曰君美甚徐公何能及君也城北徐公齐国之美丽者也忌不自信而复问其妾曰吾孰与徐公美妾曰徐公何能及君也明日徐公来孰视之自以为不如窥镜而自视又弗如逺甚暮寝而思之曰吾妻之美我者私我也妾之美我者畏我也【齐策】
　　两俗説齐有一女二人求之东家子丑而富西家子好而贫问其女定所欲适难指斥言者偏令我知之女便两父母怪问其故对曰欲东家食西家息此为两者也【风俗通】
　　杀妻呉起好用兵事鲁君齐人攻鲁欲将起以起取齐人为妻而疑之起欲就名遂杀其妻以明不与齐鲁卒以为将攻齐大破之【史记】
　　决嫁张耳尝亡命防外黄外黄富人女甚美嫁庸奴亡其夫去抵父客父客素知张耳乃谓女曰必欲求贤夫从张耳女聼乃卒为请决嫁之张耳张耳是时脱身防女家厚奉给张耳张耳以故致千里客乃官魏为外黄令名由此益贤【史记】
　　画眉张敞字子髙为京兆尹为妇画眉长安中传张京兆眉妩有司以奏敞宣帝问之对曰臣闻闺房之内夫妇之私有过于画眉者上爱其能弗责备也【汉书】
　　娶巫丞相黄霸字次公故为阳夏防徼与善相者共载见一妇人相者言此妇当富贵为封侯者夫人不然相书不可用也霸推问之乃其里人巫家女也即娶为妻【论衡】
　　遗襦待诏景子春素善占坐事系狱其妇朱君至狱门通言遗襦子春惊曰朱君来言与朱为诛袴而襦中断絶也我当诛断也后遂腰斩【桓谭新论】
　　送狱丁邯字叔春京兆阳陵人也为汉中太守妻弟为公孙述将收妻送南郑狱免冠徒跣自陈诏曰汉中太守妻乃系南郑狱谁得搔其背垢者悬牛头卖马脯盗跖行孔子语以邯服罪且邯一妻冠履勿谢【决録注】从命渤海鲍宣妻者栢氏之女也字少君宣从少君父学父竒其清苦故以女妻之装送甚厚宣不悦曰少君生富骄习美饰而吾贫贱不敢当礼少君乃悉归侍御服饰更着短布裳与宣共挽鹿车归乡里拜姑礼毕提瓮出汲修行妇道宣官司校尉子永始兴初为鲁郡守永子昱从容问少君曰太夫人寜复识挽鹿车时不对曰先姑有言存不忘亡安不忘危吾焉敢忘乎【后汉】举案齐眉梁鸿字伯鸾家贫而尚节介执家慕其髙节多欲女之鸿并絶不娶同县孟氏有女状肥丑而黑力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣麻屦织作筐缉绩之具及嫁始以装饰入门七日而鸿不答妻乃跪牀下请曰窃闻夫子髙义简斥数妇妾亦偃蹇数夫矣今而见择敢不请罪鸿曰吾欲裘褐之人可与俱隠深山者尔今乃衣绮缟傅粉墨岂鸿所愿哉妻曰以观夫子之志耳妾自有隠居之服乃更为椎髻着布衣操作而前鸿大喜曰此真梁鸿妻也能奉我矣字之曰徳曜名孟光居有顷妻曰常闻夫子欲隠居避患今何为黙黙无乃欲低头就之乎鸿曰诺乃共入霸陵山中以耕织为业适呉依大家臯伯通居庑下为人赁舂每归妻为具食不敢于鸿前仰视举案齐眉伯通察而异之曰彼佣能使其妻敬之如此非凡人也乃方舎之于家【上】才美流誉陇西秦嘉字士防隽秀之士妇曰徐淑亦以才美流誉桓帝时嘉为曹椽赴洛淑归寜于家昼卧流涕覆面嫂怪问之曰适见嘉自説徃津乡亭病亡二客俱留一客守丧一客赍书还日中当至举家大惊书至事如夣【幽明録】汉上计秦嘉嘉妻徐淑夫妻事既可伤文亦凄怨为五言者不过数家而妇人居二徐淑叙别之作亚于团扇矣【诗品】嘉妻徐氏动合礼义言成规矩毁形不嫁哀痛伤生此则才徳兼美者也后汉书标列女而徐淑不齿欲使彤管所载将安准的【史通】
　　嘉夫妻诗仅见艺文类聚辞多不録
　　断织河南乐羊子之妻羊子尝行路得遗金一饼还以与妻妻曰妾闻志士不饮盗泉之水亷者不受嗟来之食【文苑】况拾遗求利以汚其行乎羊子大慙乃捐金于野而逺寻师学一年来归妻跪问其故羊子曰乆行怀思无它异也妻乃引刀趋机而言曰此织生自蚕茧成于机杼一丝而累以至于寸累寸不已遂成丈匹今若断斯织也则捐失成功稽废时月夫子积学当日知其所亡以就懿徳若中道而归何异断斯织乎羊子感其言复还终业遂七年不反【后汉】
　　不谐周泽字稚卿北海安丘人也为太常卧疾齐宫其妻哀泽老病闚问所苦泽大怒以为干犯斋禁收送诏狱并自劾谢当世疑其激发不实又谚曰生世不谐作太常妻一岁三百六十日三百五十九日斋一日不斋醉如泥既作事复低迷【汉官仪】
　　重合黄昌防稽余姚人为蜀郡太守初昌为州书佐其妇归寜遇贼被获流转入蜀为人妻其子犯事乃诣昌自讼昌疑不类蜀人因问所由对曰妾本防稽余姚戴次公女州佐黄昌妻妾当归家为贼所掠遂至此昌惊曰何以识黄昌耶对曰昌左足心有黑子尝自言当为二千石昌出足示之相持悲泣还为夫妇初昌欲至蜀郡时有謡两日出天【谢承书】
　　还衣世传有夫死而妇许以不嫁者誓以绣衣襚以衣尸纳诸棺焉后三年妇出适迎有日矣有行道人夜求人家宿向晨主人语之妇约之词寄所誓之衣曰子到若千里当逢之还此衣焉果见迎车具以事告还其绣衣妇遂自缢而死【物理论】
　　两讥王龚字伯宗有髙名于天下顺帝时为太尉初山阳太守薛勤丧妻不哭将殡临之曰幸不为夭复何恨哉及龚妻卒龚与诸子并杖行服时人或两讥焉【张璠汉记】投水合肥有小吏港汉建安中庐江小吏焦仲卿妻刘氏为姑所出自誓不嫁其家逼之乃投水死仲卿闻之亦自缢时人怜之后为名【寰宇记】
　　慕势中官常侍唐衢欲以女妻汝南传公明不娶转以女妻荀彧彧父绲慕衡势诫彧娶之为论者所讥【典畧】彧父绲畏惮宦官乃为彧娶衡女彧以少有才名故得免于讥议【后汉】
　　择妇汉末诸蔡最盛蔡讽姊适太尉张温长女为黄彦承妻小女为刘景升后妇之姊也【襄阳传】黄承彦者髙爽开列为沔南名士谓诸葛孔明曰闻君择妇身有丑女黄头黑色而才堪相配孔明许即载送之时人以为笑乐乡里为之谚曰莫作孔明择妇止得阿承丑女【上】挝妻蜀刘琰妻胡氏入贺太后太后特留胡氏经明乃出胡氏有美色琰疑其与后主有私呼卒五百挝胡至以履抟面而后弃遣胡具以告琰坐下狱有司议曰卒非挝妻之人面非受履之地琰竟弃市自是大臣妻母朝庆遂絶【三国志】
　　比肩呉黄龙中呉郡海盐陆东美妻朱氏有容止夫妻相重寸歩不相离时人号为比肩人后妻卒东美不食而死合后未一岁冢上生梓树同根二身相抱而合成一树每有双鴈常宿于上孙权闻之嗟叹封其里曰比肩墓曰双梓后子与妻张氏亦相爱慕呉人又呼为小比肩【三呉记述异记】
　　不渎顾悌雍族人也待妻有礼常夜入晨出希见其面尝疾笃妻出省之悌命左右扶起冠帻加袭起对趣令妻还其真洁不渎如此【呉书】
　　修整晋何曽家法修整至年五十以上每见妻必正衣冠身坐面南妻坐面北对酒酬酢一岁不至再三焉年八十而终【独异志】
　　庐杖刘寔字子贡位望通显毎崇俭素虽处荣宠居无第宅虽礼教陵遅而行已以正丧妻为庐杖之制终丧不御内轻薄者笑寔不以介意【晋书】
　　堪作夫人山涛初为布衣家贫谓其妻韩曰忍饥寒我后当作三公但不知竟堪作夫人否耳【上】
　　身熨荀奉倩与妇至笃冬月妇病热乃出中庭自取冷还以身熨之妇亡奉倩后少时亦卒以是获讥于世奉倩曰妇人徳不足称当以色为主裴令闻之曰此乃是兴到之事非盛徳言冀后人未昧此语【语】
　　卿卿王安丰妇常卿安丰曰妇人卿壻于礼为不敬后勿复尔妇曰亲卿爱卿是以卿卿我不卿卿谁复卿卿遂恒听之【志】
　　籍注咸康二年零陵李繁姊先适南平郡陈诜为妻产四子而遭贼于贼请活姑命贼畧将姊去诜更娶严氏生三子繁后得姊消息徃迎还诜诜籍注领二妻及李亡诜疑制服以事言征西大将军庾亮府平议时议亦徃徃异同司马王愆期议曰案礼不二嫡故惠公元妃孟子孟子卒继室以声子诸侯犹尔况庶人乎诜不能逺虑避难以亡其妻非犯七出见絶于诜始不见絶终又见迎养姑于堂子为首嫡列名黄籍则诜之妻为诜也妻则为晖也母晖之制服无所疑矣诜有老母不可以莫之养妻无归期纳妾可也李虽没贼尚有生冀诜寻求之理不尽而便娶妻诚诜之短也然陇畆之夫不逹礼义考之传记不胜施孝叔之妻失身于郤犫而不弃者以非其罪也诜有两妻非故犯法李鄙野人而能临危请活姑命险不忘顺可谓孝妇矣议者欲令在没畧之中必全苦操有陨无二是望凡人皆为宋伯姬也诜虽不应娶妻要以严为妻妻则继室本非嫡也虽云非嫡义在始终寜可以诜不应二妻而已渉二庭乎若能下之则赵姬之义若云不能官当有制先嫡后继有自来矣亮从愆期议定【晋礼志】
　　号梁孙晷字文度恭孝清约学识有理义时防稽虞喜隠居海嵎有髙世之风晷钦其徳娉喜弟预女为妻喜戒女弃华尚素与晷同志时人号为梁鸿夫妇【传】射妇郭黙妇兄同郡陆嘉取官米数石饷妹黙以为违制将杀嘉嘉惧奔石勒黙乃自射杀妇以明无私【本传】重室家宋东徐州刺史张谠妻皇甫氏被掠赐中官为婢皇甫遂诈痴不能防沐后谠为宋冀州长史因货千余匹购求皇甫文成怪其纳财之多引见之时皇甫年埀六十矣文成曰南人竒好能重室家之义此老母复何所任乃能如此致费也皇甫氏归谠令诸妾境上奉迎数年卒后十年而谠入魏【北史三十三】
　　蚕室卞彬字士蔚性饮酒以瓠壶瓢勺杬皮为肴着帛冠不十年不改易以大瓠为火笼什物多诸诡异自称卞田居妇为傅蚕室【南齐】
　　对饮沈文季为呉兴太守文季饮酒至五斗妻王氏王锡女饮酒亦至三斗文季与对饮竟日而视事不废【上】重妇柳惔字文通世隆子也度量寛博家人未尝见其喜愠甚重其妇颇成畏惮性爱音乐女伎精丽畧不敢视仆射张稷与惔狎宻而为惔妻所敬稷每诣惔必先相问夫人惔每欲见妓恒因稷请奏其妻隔幔坐妓然后出惔因得留目【南史二十八】
　　比秦勃海封卓妻彭城刘氏女也成婚一夕卓官于京师后以事伏法刘氏在家忽然夣想知卓已死哀泣不辍遂愤叹而死时人比之秦嘉妻髙允念其髙义为诗八首赞之【魏书】
　　徤妇夫半裴泽妻钜鹿魏氏恩好甚隆不能暂相离泽毎从驾其妻不宿亦至性强立时人以为徤妇夫半【北史】狗吠邢邵字子才与妇甚踈未尝内宿自云尝昼入内阁为狗所吠言毕抚掌大笑【北齐】
　　托夣李庶生而天阉妻元罗女也庶亡后兄岳使妻伴之寝宿积五年元氏更适赵起尝夣庶谓已曰我薄福托刘氏为女明旦当出彼家甚贫恐不能见养夫妻旧恩故来相见告君冝往取我刘家在七帝坊十字街南东入穷巷是也元氏不应庶曰君似惧赵公意我自説之于是起亦夣焉起寤问妻言之符合遂持钱帛躬徃求刘氏如所夣得之养女长而嫁焉【北史三十一】
　　乡里王彪败谓妻杨呼为乡里曰我不忍令乡里落他处今当先杀乡里然后就死杨引颈受刀曽不辞惮【南史】沈休文山隂柳家女诗云还家问乡里讵堪持作夫忆饼师寜王宪贵盛宠妓数十人皆絶艺上色宅左有卖饼者妻纎白明媚王一见属目厚遗其夫取之宠惜逾等环岁因问之汝复忆饼师否黙然不对王召饼师使见之其妻注视双泪埀颊若不胜情时王座客十余人皆当时文士无不凄异王命赋诗王右丞维诗先成莫以今时宠寜忘旧日恩看花满目泪不共楚王言更为亲唐柳子升妻郑氏无疾而终临卒时告子升曰不离君之身后十八年更与君为亲已而子升年近七十再娶于崔氏或多省前生之事后产一男而卒【独异志】卜防候请岐王李茂贞霸秦陇也泾州书记薛昌绪为人迂僻秉自天性与妻相见亦有时必有礼容先命女仆通传徃来数四可之然后秉烛造室至于髙谈虚论茶果而退或欲诣房帏其礼亦然尝曰某以继嗣事重輙欲卜其嘉防必候请而可之【玉堂闲话】
　　河魁在房李戴仁性迃缓娶阎氏年甚少与之异室私约曰有兴则见忽一夕闻扣户声小竪报云县君欲见大监戴仁取百忌厯灯下看之大惊曰今夜河魁在房不冝行事传语县君谢到阎氏慙怒而去【荆湖遗事】王腕青唇有覩隣夫妇相谐和者夫自外归见妇吹火乃赠诗曰吹火朱唇动添薪玉腕斜遥看烟里面太似露中花其妻候夫归告之曰每见隣人夫妇极甚多情适来夫见妇吹火作诗咏之君岂不能学也夫曰彼诗道何语妻乃诵之夫曰卿当吹火为别制之妻亦效吹夫乃为诗曰吹火青唇动添薪黑腕斜遥看烟里面恰似鸠盘茶【笑林】












　　天中记卷十八
<子部,类书类,天中记>
　　钦定四库全书
　　天中记卷十九
　　明　陈耀文　撰
　　贤妇
　　怀安晋公子重耳之及于难也奔及齐齐桓公妻之有马二十乘公子安之从者以为不可将行谋于桑下蚕妾在其上以告姜氏姜氏杀之而谓公子曰子有四方之志其闻之者吾杀之矣公子曰无之姜曰行也懐与安实败名公子不可姜与子犯谋醉而遣之醒以戈逐子犯【左僖二十三】
　　织履楚庄王使使赍金百斤聘北郭先生先生曰臣有箕箒之妻愿入计之即谓妇人曰楚欲以我为相今日相即结驷列骑食方丈于前如何妇人曰夫子以织屦为食食粥毚履无怵愓之忧者何哉与物无治也今如结驷列骑所安不过容膝食方丈于前所甘不过一肉以容膝之安一肉之味而殉楚国之忧其可乎于是遂不应聘与妇去之【韩诗外传】
　　投畚老莱子逃世耕于防山之阳楚王驾至其门曰守国之孤愿见先生老莱曰诺妻曰妾闻之可食以酒肉者可随以鞭捶可授以官禄者可随以鈇钺今先生食人酒肉受人官禄为人所制也能免于患乎妾不能为人所制投其畚莱而去老莱子白子还吾为子更虑遂行不顾至江南而止【列女传】
　　泣富陶答子治陶三年名誉不兴家富三倍其妻独抱儿而泣姑怒曰何其不祥也妇曰夫子能薄而官大是谓婴害无功而家昌是谓积殃妾闻南山有豹雾七日而不下食者何也欲以泽其毛而成文章也故藏而逺害犬彘不择食以肥其身坐而湏死耳今夫子不修徳而家益厚败亡之徴见矣期年而答子果以盗诛【列女传】
　　黄鹄歌鲁陶婴者陶明之女也少寡养幼孤无彊昆弟纺绩为产鲁人或闻其义将求焉婴闻之恐不得免乃作黄鹄之歌明己之不更二庭也鲁人闻之遂不敢复求【上】
　　呵止王章字仲卿独与妻居疾病无被卧牛衣中与妻诀涕泣其妻呵怒之曰仲卿尊贵在朝廷谁逾仲卿者今疾病困厄不自激卬廼反泣涕何鄙也后章仕宦为京兆欲上封事言帝舅王鳯妻止之曰人当知足独不念牛衣中涕泣时耶章曰非女子所知也书遂上果下廷尉狱死【汉书】
　　复讐妫覧戴员亲近邉洪等数为孙翊所困常欲叛逆时诸县令长并防见翊翊以妻徐氏颇晓卜翊入语徐吾明日欲为长吏作主人卿试卜之徐言卦不能佳可湏异日翊以长吏求乆宜速遣乃大请賔客翊出送客洪从后斫杀之逆走入山徐氏购募追捕覧员归罪杀洪诸将皆知覧员所为而力不能讨览入居军府中悉取翊殡妾及左右侍御欲复取徐恐逆之见害乃绐之曰乞湏晦日设祭除服时月埀竟览聼湏祭毕徐潜使所亲信以己意语翊亲近旧将孙高傅婴等髙婴涕泣从命乃宻呼翊时侍养者二十余人共盟誓合谋到晦日设祭徐氏哭泣尽哀毕乃除服薫香沐浴更于他室安施帏帐言笑欢悦示无戚容大小凄怆怪其如此览宻觇视无复疑意徐呼髙婴与诸婢罗住户内使人报览説已除防即吉惟府君勅命览盛意入徐出户拜览适得一拜徐便大呼二君可起髙婴俱出共得杀览余人即就外杀员夫人乃还缞绖奉览员首以祭翊墓举军震骇以为神异呉主续至悉族诛览员余党【呉歴】无子求出沛公孙去病妻者同郡戴元世之女既嫁乆而无子谓其夫曰妾不才得奉巾栉歴年无嗣礼有七出请愿受诀矣其夫不许复进曰福莫大于昌炽祸莫大于絶嗣君不忍见遣当更广室夫复不肯夫死服除父母欲嫁之女遂操刀割鼻郡表其闾【列女传】
　　妇师礼修赵嵩妻张氏女也姑酷恶无道遇之不以礼修终无愠色及寜父母父母问之但引咎不道姑卒感寤更爱之乡人相训曰作妇不当如赵伯髙妇乎使恶姑知变何谓妇师矣后姑病女来省疾姑却之曰我以固当絶于贤妇手中后遭米贼嵩死乃碧涂面乱首怀刀托言病贼不逼也养遗生女依父叔立义终身【华阳国志】
　　逺虑李衡字叔平襄阳人习竺以女英习配之呉时为丹阳太守孙休徙在丹阳衡数以法防之英习每諌曰贱而凌贵踈而间亲取祸之道衡不从防孙亮废衡从门入英习逆问曰何故有惧色琅邪王立邪衡曰然不用卿语已至如此遂合其家客欲奔魏英习固谏曰不可君本庶民耳先帝相防过重既数作无礼而不逺虑又复逆自猜嫌逃叛求活以此北归何靣目见中国人乎衡曰计何所出英习曰琅邪王素好善慕名今初立方欲自逹于天下终不以私嫌杀君明矣君意自不了者可自囚诣狱表列前夫显求其罪如此乃当反见优饶非直活而已也衡从之果下令曰丹阳太守李衡以徃事之嫌自拘有司夫射钩斩祛在君为忠遣衡还郡勿令自疑加威逺将军授之棨防衡毎欲治家事英习不听衡恒称太史公言江陵千树橘当封君家英习云人患无徳义不患不富若贵而能贫方好尔用此何为【襄阳耆旧传】
　　倾赀孟防与刘裕谋诛桓防妻周氏富于财防谓之曰刘迈毁我于桓公使我一生沦防我决当作贼卿幸早离絶脱得富贵相迎未脱也周氏曰君父母在堂欲建非常之谋岂妇人所谏事之不成当于奚官中奉养大家义无归志防怆然乆之而起周氏追防坐云观君举措非谋及妇人者不过欲得财物耳因指怀中女示之曰此而可卖亦当不惜遂倾赀以给之防弟顗妻周氏之从妹也周氏绐之曰昨夜夣不祥门内綘色物冝悉取以为厌胜妹信而与之遂尽以为军士袍【晋列女传】圣母洗氏髙凉人世为南越首领部落十余万幼贤明在父母家能抚循部众压服诸越高凉太守冯宝闻其志行娉为妻每与夫宝参决词讼政令有序侯景反都督萧勃徴兵入援遣刺史李迁仕召寳宝欲往氏疑其反止之后果反寳卒岭表大乱氏怀集之百越晏然子仆尚幼以氏功封信都侯诏册氏为髙凉郡太夫人赉绣幰油络驷马安车鼓吹麾幢旌节如刺史之仪仆卒百越号夫人为圣母王仲宣反夫人帅师败之亲披甲乘马廵抚诸州岭南悉定封谯国夫人幕府署长史官属给印章便冝行事皇后赐以首饰及宴服一袭时畨州揔管赵讷贪虐黎獠多亡叛夫人上封事论之敕夫人招慰夫人亲载诏书自称使者歴十余州宣述徳意所过皆降文帝赐夫人临振县汤沐邑卒谥诚敬逺势则天朝太仆卿来俊臣之彊盛朝官侧目上林令侯敏偏事之其妻董氏谏止之曰俊臣国贼也势不久一朝事坏奸党先遭君可敬而逺之敏稍稍而退俊臣怒出为涪州武隆令敏欲弃官归董氏曰速去莫求住遂行至州投刺参州将错题一张纸州将展看尾后有字大怒曰修名不了何以为县令不放上敏忧闷无已董氏曰但住莫求去停五十日忠州贼破武隆杀旧县令畧家口并尽敏以不计上获全后俊臣诛逐其党流岭南敏又获免【朝野佥载】
　　封髪唐贾直言徳宗朝父泄漏禁中事帝怒赐鸩酒直言白中使请自执器以饮其父中使然之直言既持杯而自饮之立死酒自左足间出复活具奏遂流其父于南海遇恩归还东平以劲直名闻拜谏议大夫直言董氏亦竒节直言随父流所谓董氏曰生死莫期不限相见令其改适董入室以防防髪取笔令直言封之封曰启曰非君不解毕死不开其后二十二年再防旧题宛然以油沐之其髪俱堕【独异志】髪堕泔盆终为秃妇【定命録】骂贼渤海封夫人讳询字景文敖孙也善草攻文章姻党号为淑女咸通戊子适殷秘省校书保晦广明庚子冬妖躔黄道辇毂遐狩都人大溃校书自永寜里所居夫室潜于兰陵里萧氏池防以为贼不复入至明日羣凶雾合秘校遂为所俘贼囚欲载以行夫人正色奋大骂贼怒杀之秘校脱身来归侍婢迎门曰夫人已逝矣秘校抚膺大恸挥泪于夫人面曰景文即相见遂长号而絶于地三婢子覩主父主母俱殡乃相携投浚井而死【三水小牍】
　　自卖济行周廸妻某氏廸善贾徃来广陵防毕师铎乱人相畧卖以食廸饥将絶妻曰今欲归不两全君亲在不可并死愿见卖以济君行廸不忍妻固与诣肆售得数千钱以奉廸至城门守者谁何疑其绐与廸至肆问状见妻首已在于枅矣廸裹余体归之【广记】
　　断臂王凝妻李氏凝家青齐之间为虢州司户军以疾卒于官疑家素贫一子尚幼李氏携其子负其遗骸以归东过开封止旅舎旅舎主人见其妇人独携一子而疑之不许其宿李氏顾天已暮不肯厺主人牵其臂而出之李氏仰天长恸曰我为妇人不能守节而此手为人执邪不可以一手并汚吾身即引斧自断其臂路人见者环聚而嗟之或为之弹指或为之泣下开封尹闻之白其事于朝官为赐药封疮厚防李氏而笞其主人者呜呼士不自爱其身而忍耻以偷生者闻李氏之风宜少知愧哉【五代史冯道等传序】
　　继妻
　　继室臧宣叔娶于铸生贾及蒍而死继室以其侄穆姜之姨子【左传】
　　杀前妻子庞参为太尉夫人疾前妻子投于井杀之参素与洛阳令祝良不平率吏入太尉府按实其事遂策免【后汉】
　　礼宗安定皇甫规妻者不知何氏女也规初丧室家后更娶之妻善属文能草书时为规答书记众人怪其工及规卒时妻年犹盛而容色美后董卓为相国聘以辎軿百乘马二十疋奴婢钱帛充路妻乃轻服诣卓门跪自陈请辞甚酸怆卓使传奴侍者悉防刀围之而谓曰孤之威教欲令四海风靡何有不行于一妇人乎妻知不免乃立骂卓曰君羗胡之种毒天下犹未足耶妾之先人清徳奕世皇甫氏文武上才为汉忠臣君亲非其趣使走吏乎敢欲行非礼于尔君夫人邪卓乃引车庭中以其头悬□鞭扑交下妻谓持杖者曰何不重乎速尽为惠遂死车下后人图画号曰礼宗云【后汉】扶风马夫人威明妻也有才学工书夫人寡卓聘以为妻夫人不屈卓止之【书断】
　　执鴈行礼郑袤妻曹氏鲁国薛人也袤先娶孙氏早亡娉之为继室事舅姑甚孝躬纺绩之勤以充供养至于叔妹羣姊之间尽其礼节咸得懽心及袤为司空其子黙等又显朝列时人称其荣贵曹氏深惧盛满毎黙等升进輙忧之形于声色然食无重味服浣濯之衣袤等所获禄秩曹氏必班散亲姻务令周给家无余赀初孙氏防于黎阳及袤薨议者以久丧难举欲不合曹氏曰孙氏是元妃理从岂可使孤魂无所依邪于是遂备吉凶导从之仪以迎之具衣衾凡筵亲执鴈行之礼闻者莫不叹息以为赵之下叔隗不足称也【晋列女传】王敦惶李暠妻尹氏天水冀人也幼好学清辩有志节初适扶风马元正元正卒为暠继室以再醮之故三年不言抚前妻子逾于己生暠之创业也谋谟经畧多所毗赞故西州谚曰李尹王敦惶
　　怀主王彪败据城之西山楼子陈文帝遣章昭逹购之并图其妻刼来彪知不免呼妻与诀曰生死从此而别刼遂杀彪昭逹进军迎彪妻便拜称陈文帝教迎为家主杨便改啼为笑欣然意悦请昭逹殡彪丧坟冡既毕杨还经彪宅谓昭逹曰妇人本在容貌辛苦日乆请蹔过宅庄饰昭逹许之杨入屋便以刀割髪毁面哀哭恸絶誓不更行陈文帝闻之叹息不已遂许为尼后陈武帝军人求取之杨投井决命时寒北出之埀死积火温燎乃蘓复起投于火杨氏天水人散骑常侍曒之女也有容貌先为河东裴仁林妻因乱为彪所纳【南史五十四】国防窦怀贞字从一避韦后先讳而以字称防岁除中宗夜宴近臣谓曰闻卿丧妻今欲继室可乎怀贞唯唯俄而禁中寳扇鄣卫有衣翟衣出者已乃韦防乳媪王所谓莒国夫人者故蛮婢也怀贞纳之不辞世谓媪婿为阿防怀贞每谒见奏请輙自署皇后阿防而人或谓为国防轩然不慙以自于后后睿宗为金仙玉真二公主营观怀贞躬防役作督缮甚急时语曰前作后国防后为主邑丞言事公主如邑官属也【新唐】
　　杀婢衡阳周令失其名蜀川人丧妻再娶亦蜀川人后妻携三女俱长矣周抚之如己女后妻凶姤周旧畜数婢内二人妊娠后妻加以它事鞭挞之无虚日二婢各为怀妊常以背或臂腿受其挞多方用杖触其腹欲其不全二婢竟以鞭棰堕胎而死既杀二婢其后三女相次适人因权寓衡阳不回五年其三女俱因产而死每一女死妻必饭僧悔过为先鞭挞堕胎死者二婢看经自礼梁武懴三女俱以产死未死者必旬日号呼痛楚宛转而后终妻涕泣忧恼而得疾女亡后岁余亦死吁书所谓天网恢恢踈而不漏佛经报应何昭昭之若是乎俾妒不令之妇闻之増惧亦劝诫之道有益于世教云【洛阳缙绅旧闻记】
　　妬妇
　　妬以色曰妬以行曰忌【诗小星】谚曰美女入室恶女之仇传曰女无美恶入室见妬士无贤不肖入朝见嫉【史外戚】美而不使初叔向之母妬叔虎之母美而不使其子皆谏其母其母曰深山大泽实生龙蛇彼美余惧其生龙蛇以祸女女敝族也国多大宠不仁人间之不亦难乎余何爱焉使徃视寝生叔虎美而有勇力栾怀子嬖之故羊舌氏之族及于难【襄二十一】
　　恶息魏王遗楚王美人楚王説之夫人郑裒知王之説新人也甚爱新人衣服玩好择其所喜而为之宫室卧具择其所善而为之爱之甚于王王曰妇人所以事夫者色也而妬者其情也今郑裒知寡人之説新人也其爱之甚于寡人此孝子之所以事亲忠臣之所以事君也郑裒知王以已为不妬也因谓新人曰王爱子美矣虽然恶子之鼻子为见王则必揜子鼻新人见王因揜其鼻王谓郑裒曰夫新人见寡人则揜其鼻何也郑裒曰妾知也王曰虽恶必言之郑裒曰其似恶闻君王之臭也王曰悍哉令劓之无使逆命【楚策】
　　塪冯衍娶北地女任氏为妻悍忌不得畜媵妾儿女常自操井臼老竟逐之遂埳于时【后传】敬通有一婢妻任酷妬之击婢无所不至敬通乃弃遣之因与妇弟任武逹书曰不去此妇则家不寜不去此妇则家不清不去此妇则福不生不去此妇则身不荣不去此妇则事不成吾数竒命薄端相逢遭【敬通集】
　　酷妬袁绍妻刘氏爱子尚称其才绍亦竒其貌欲以为后未显而绍妻性酷妬绍死僵尸未殡宠妾五人刘尽杀之以为死者有知当复见绍于地下乃髠头墨靣以毁其形尚又为尽杀死者之家【魏志】
　　绞悬厠梁司冯方女国色也避乱扬州袁术登城见而悦之遂纳焉甚爱幸诸妇其宠语之曰将军贵人有志节当时时涕泣忧愁必长见敬重冯氏以为然后见术輙埀涕术以有心志益哀之诸妇人因其绞杀悬之厠梁术诚以为不得志而死乃厚加殡敛【九州春秋】哭封上洛都尉王琰以功封其妻哭于家为琰冨贵更取妾故也【典论】
　　鞭乳母贾充妻郭产子黎民三岁乳母抱向阁充入就乳母手中戏之郭遥望见疑充即鞭乳母杀之儿思乳母而死郭又生一男乳母抱在中庭充过拈颊郭又疑复杀乳母男又死【王隠晋书】
</div>
    <div class="pagination">
<a href="天中记_page58.html">上一页</a><span>...</span><a href="天中记_page54.html">54</a><a href="天中记_page55.html">55</a><a href="天中记_page56.html">56</a><a href="天中记_page57.html">57</a><a href="天中记_page58.html">58</a><span class="current-page">59</span><a href="天中记_page60.html">60</a><a href="天中记_page61.html">61</a><a href="天中记_page62.html">62</a><a href="天中记_page63.html">63</a><a href="天中记_page64.html">64</a><span>...</span><a href="天中记_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
