<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 253 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 253 页/共 331 页</h1>
    <div class="content">　　【江南余载】
　　尝论李丞相以老而为愈驳，每下朝使童子诵诗以宾戏之。张洎与钱若水俱直。太宗认开滋福殿，召二人使草制词。加左仆射班，宜有优美之辞。洎辄前数唐以来十余名相皆有德望，镇服天下，故自右加左，今以此待，非公议所允。若水欲进解之，洎当帝前以笏排。若水曰：“陛下熟知矣。”明日洎进制，草有云：黄枢重地难委于具臣，苍昊景灵惧于大谴。太宗竟从：洎意，止右仆射归班。
　　【江少虞类苑】
　　景德初，北戎请盟，欲撰答书。久亡体制，时赵文定安仁为学士，独记太祖朝书礼规式，诏撰之及修请盟好之制，深体轻重朝论美之。或禁直垂帘人静之际，则有中使忽降，持御诗，宣令属和，则必寻拜谢状。后信宿方和进，如声韵奇险，难以赓载者，必拜章沥恳。阵述寡和之意，优诏多免焉。每锡赐谢恩奏状，必当直学士草，或郊礼行庆，制命填委，必聚厅以分草之。其余书诏辞祝，顷刻之间，虽缤纷而至，必独当。或数直有不草一词者，自可探金贝士往诰研穷理体，以备顾问焉。
　　【赵善自警编】
　　真宗既疾甚殆，不复知事。李迪丁谓同作相，内侍雷允恭传宣中书，欲以林特为枢密副使。迪不可曰；“除两府须面奉圣旨。”翌日争之，上前声色俱厉，谓辞屈俯首鞠躬而已。二相皆以郡罢。允恭传宣以中书阙人，权留谓发遣，谓来日奏事，上亦无语。退过学士院问吏：“今日学士谁直？”曰：“刘学士筠。”谓呼筠出传旨，令谓复相可草麻。筠曰；“命相必面得旨。果尔今日必有宣召麻，乃可为也。”谓无如之何，他日再奏事，复退过学士院。问谁直，曰：钱学士惟演，谓复以圣旨语之。惟演即从命，既复相，乃逐李公及其当正人为之一空。将草李公责词，时宋宣献知制诰，当直请其罪名。谓曰：“春秋无将，汉法不道。皆其事也。宋不得已从之。”词既上，谓犹嫌其不切，多所改定，及谓贬朱崖宋犹掌词命，即为之词曰：无将之戒，深著于鲁经，不道之诛。难逃于汉法，天下快之。
　　【能改斋漫录】
　　仁宗朝胡宿武平知制诰，封还杨怀敏词头，上问宰相故事。文彦博对曰：“唐给事中袁高不草庐杞制，然则唐典故给事中亦草制耶？”故成袁高之志云。
　　【石林燕语】
　　神宗欲用叔为中丞，不以为嫌，乃召苏子容就。曾鲁公第草制中云：“惟尔一门公卿，三朝侍从久欲登于近用，尚有避于当途。况朕方以至公待人不疑群下，岂以兄弟之微事而废朝廷之擢，才矧在仁祖之时，已革亲嫌之制，台端之拜无以易，卿著上意也。”
　　【四六谈尘】
　　绍兴曲赦福建，本翟公巽为承旨当制，参入叠綦叔厚直院当制遂用其文。其曰：朕临朝不怡，视古太息者是也。綦叔厚草蜀将制曰：乙失秦川之险，敢言蜀道之难。辛炳为中司遽作弹文曰：川未失也。綦自辨其语。上曰：朕知之矣。卿所言者，我能往冠亦能往。先公除翰苑，以祖讳辞，有旨衔内权不系三字，先公以不带三字，止同职名不可赴院供职。又固辞，除述古制云：玉帐谈兵已兴嗟于见晚，金銮草制。兹无恨于同时，张达明微行，余相罢节换观。文吏房请词，程伯起舍人当制，问于先公，先公云：“念虽经武之雄，终匪隆儒之体。吴丞相元忠宣和间，当外制作种师中制云：系出终南处士之后，世有山西良将之规。康平仲执权在杨州，尝当宗开封制以举，似云想望夷门未泯忽忽之佳气，顾瞻淮甸安能郁郁而久居。
　　【渔隐丛话】
　　韩去非草故相义，阳公起复制云：眷予次辅方宅大忧为言者，今贴麻陈改云。方服私艰说者，又以为语忌。王初寮草郑华阳持余服麻云：矧君臣相与之际当谅，乃心顾忠孝两全之难，重违所请。熙宁间郑润甫作邢妃制云：周南之咏卷耳。无险波私谒之心，齐诗之美鸡鸣。有警戒相成之道，后王荆公退居金陵，屡用之。孙巨源作除太尉制云，秦官太尉，汉代上公，语典而重。王荆公拜相麻亦世所称工，然脑词乃云若砺与舟。世莫先于汝作，有衮及诱人久停于公归。或以为先后失伦王。初寮作宣德门成，赏功制云阁道穹隆，两观搴翔于霄汉，阙庭焕丽。十户开阖于阴阳，时谓工则工矣。但唤下句不来。
　　【邵氏闻见录】
　　王荆公初未有以罪申公也，会神宗语执政吕公著尝言韩琦乞罢，青苗钱数为执事者，所沮将兴晋阳之甲，以诛君侧之恶。荆公因用此为申公罪，除侍读学士，知颖州。宋次道当制辞，荆公使之明著其罪，谏相阳叔以为不可。次道但敷奏失实，援据非宜荆公怒，自改之曰：“比大臣之抗章，因便殿之兴对。辄诬方镇有除恶之谋，深骇子闻无事理之实。申公素谨密，实无此言。”或云孙觉萃老尝为上言：“今藩镇大臣，如此论列而遭挫折，若当唐末五代之际，必有兴晋阳之甲。以除君侧之恶者矣。上已忘其人因记美须，误以为申公也。
　　【旧闻证误】
　　王安石荐李定陈襄，弹之未行间，除御史宋。次道李大临苏子容不草制，封还之，其后摄官修起居，章衡行下。贤不肖于此可见。韩编器之语录。按李资深制，乃直舍人院。蔡仲远行之，王日严为少，蓬权直禁林。秦会之加恩，取熊叔雅启一联入制，词中云：大风动地，不移存赵之心。白刃在前，独旧安刘之略。翊日即除礼部侍郎，按中兴玉堂制草，此绍兴二十年五月，秦会之提举玉牒，进高宗中兴圣统，加恩制也。时日严以右史直北扉，实当此制。二十一年四月，在日严乃迁仪曹贰卿仲言亦误。
　　【王公四六话】
　　神宗首用富郑公作上相，以司空侍中为昭文馆大学士也。制乃翰林学士郑毅夫所草，末云：上理乎天工，则日月星辰以之顺。下遂乎物宜，则山川草木以之蕃。近则诸夏仰德以承流，达则四夷倾心倾心，一作闻风。而待命。毅夫自负此文敏赡，因为诗曰：中使傅宣内翰家，君王令草侍中麻。紫泥金印封题了，烛才烧一寸花。元中，司马温公作相除左仆射，时学士郑温伯行制，其末曰：上寅亮于天工，则阴阳风两以之顺。下咸遂乎物理，则山川草木以之灵。内阜安于兆民，外镇抚于四裔。此二白麻特相类。人谓非二公不能称此大训也。
　　【悦生随抄】
　　神宗初召郑獬夕对内东门，命草吴奎知青州。及张方平赵参政事三制，赐双烛送归舍人院。外廷无知者，遂拜翰林学士。郑掷傅。
　　【春渚纪闻】
　　元符间，宗室有以妾为妻者，因罢开府仪同三司。及大宗正职事，蔡元长行词曰：既上大宗之印，复捐开府之仪。章申公谓鲁子宣曰：“此语与手持金骨之朵，身坐银交之椅，何异？”鲁复顾申公曰：“顷时记得有行侍御史词头云：爰迁侍御之史，不记得是谁。”申公顾许冲元曰：“此是侍郎，向日乱道，鲁时为枢密。许为黄门也。”
　　【渑水燕谭镶】
　　刘原父文章敏赡，尝直舍人院。一日追封皇公主九人，方下直为之。立马却坐一挥九制成，文辞典丽，各得其体，真天才也。欧阳文忠公闻而叹曰：昔王勃一日草五王策，未足尚也。”
　　【清波杂志】
　　故事锁学士院有四制，则并命学士分草，谓之双锁。刘原父立马而草九制，人固已服其敏。郑温伯马内相，当元丰末，建储亲王，及内外将相进恩。一夕独草制二十二道，益敏而工，其有腹藁邪！
　　【续通长编】
　　宋哲宗绍圣二年，侍御史翟思，言昨日尝疏钱勰批答郑雍诏书，有群邪共攻之语。又闻却作群邪交攻，意有未尽。须至再陈，恭惟陛下，以武王之孝，继志述事，以大舜之知，任贤去邪！朝廷清明，天下欣庆，今勰乃以臣等忝任风宪，指为群邪！则未知勰之处心积虑，仰视陛下为何如主也。伏望圣慈详酌尽理施行。左正言刘拯言：伏睹士论籍籍，谓翰林学士钱勰，撰赐尚书右丞，郑雍诏有弗容群枉，规欲动摇。朕察其厚，诬力加明辨之语。盖指去年臣等。尝弹奏雍，反覆不忠也。按勰处代言之职，其遣辞命虽出于勰传之天下，载之后世，乃陛下言也。若臣等弹奏雍，果出厚诬，则朝廷耳目之任，岂容群枉窍。乞赐谴斥，以示天下，若臣等弹奏，苟非诬罔。则勰之代言不实，意在朋比，妄假陛下之语，以扇惑朝廷，亦乞详察施行。遂诏钱勰落职，守本官池州，仍放谢辞。初元间，章罢知枢密，出知汝州，勰草制词有云：怏怏非少主之臣，悻悻无大臣之节。及入相，勰知开封，殊反侧。已而擢翰林学士乃安，曾布数毁勰于上，前上未听也。于是蔡卞与黄履同在经筵，为履诵弗容群枉几欲动摇等，语履问何故？卞曰：“似近时答诏，不知谁为之。”亟令学士院检呈，乃知勰所作。履等遂相继论列雍。既罢政勰亦贬绌，而卞即为右丞。勰得罪初非意也。
　　【绍熙仪真志】
　　吴敏，字元忠，妙龄秀发。政和初，上痒释褐，授浙东学事司干官，后迁给事中，以言事落职，退居惟扬。遂归白沙，数年不以一事干人。宣和五年，复召还，旧物兼直禁林，制词温厚，人多诵之。蔡京罢相，麻云再图揆路之崇本，予德意三告师臣之老，乃尔令名河北德音云。桑麻千里皆祖宗涵养之休。忠义百年，亦父老训诲之德。
　　【墨庄漫录】
　　陈恭公执中，素不喜欧阳文忠公。其知陈州时，公自颖移南京，过陈拒而不见。后公还朝作学士，陈为首相。公遂不造其门。已而陈出，知毫州，寻罢使相换观文。公当草制，自谓必不得好词。及制出词甚美。至云杜门却扫，善避权势，而免嫌处事执心不为毁誉，而更守陈大惊。喜曰：“使与我相知深者，不能道此。此得我之实也！。”手录一本寄门下客李师中曰：“吾恨不早识此人。”
　　【饔牖闲评】
　　苏东坡任翰林学士日，作除范纯仁右仆射制云：得臣奉已而不在民，若以左氏传考之乃，为吕臣非楚得臣也。苏东坡作吕公是除司徒制云，仁莫大于求旧，且人惟求旧。恐非仁字，殆傅写之误耳。
　　【王明清挥尘后录】
　　靖康中，东坡先生追复元职时，汪彦章在掖垣，偶不当制。舍人不学而思，彦章戏曰：“公无草草渠家焚。”黄舍人惭而怨之。又一日，当草一制，将毕矣，偶思结尾下来。省中来催促不容缓，愈牵窘搜思甚久。院吏仓卒启曰：“第云服我休命，往其钦哉！可矣。”舍人然而用之。
　　【曲洧旧闻】
　　陆宣公翰林集载。建中中，宰相拜免，往往数人合为一制，盖唐故事也。国朝建隆初，除相犹循此体。近世难侍从官亦不然，唯庶官并命则或数人合为一制。又制词率用字数多寡为轻重，官愈尊，则词愈多。且必过为称誉，返类启事称宰辅必曰“伊周，”儒学议论之臣必曰“董贾”，将帅必曰“方吕”，牧守必日“龚黄”，至拜宰相麻词姓名之下，率以五字为句，循习如此，竟不知起于何人。程致道为中书舍人尝论之。吕惠乡之谪也，词头始下，刘贡父当草制，东坡呼曰：“贡父平生作创子，今日才斩人也。”贡父引疾，谒急而出，东坡一挥而就，不日传都下，纸为之贵。暨绍圣初牵复知江宁府惠卿所作到任谢表，句句论辨，惟至发其私书，则云自省于已，莫知其端。当时读者无不失笑。又自叙云顾惟妄论，何禅当日之朝廷，徒使烦言。有黩在天之君父或曰：“观此一联，其用心如此，使其得志，必杀二苏无疑矣”。盖当时台谏论列多子由章疏，而谪辞东坡当笔故也。
　　【浩然斋雅谈】
　　建炎末，柔福帝姬自北归，朝廷封为福国长公主。下降驸马都尉高世荣、汪浮溪当制，云赵城方急，鲁元法困于面。驰江左复兴，益寿宜充于禁脔可谓善用事。
　　【悦生随抄】
　　秦会之丞相卒，魏道弼作参政委任，颇专且大拜矣。翰苑欲先作白麻，又不能辨假手于士人，陈丰丰以其姓，魏遂以晋绛，和戎对郑公论谏。久之，道弼出典藩而沈守约万俟，元忠并拜左右揆，翰苑者苍猝取丰所作制，以与沈公而忘易晋绛公之语实录例，载拜相麻。予在史院，欲删此一联，会去国不果。
　　【建炎以来朝野杂记】
　　孝宗将勤，周益公自右揆转首台，而留仲至以参预。爰立时，李景山献以锁闼直禁林，并草二制，而于益公制中多所训饬，至有患失容身之语。益公不自安，三上章力辞。又四章求去其辞，免第二扎子，有中外臣庶明知两相制书，抑扬不同，在于人情。宁免观望，盖指此也。奏入上召景山入对，令贴麻改定。又亲批其奏云：朕登庸元辅委任尤深遽上，词章实难从允，既命载之，答诏益公复言所训饬，乃与蒋蒂所草。洪适制并同恐是一时遣词循用前例。蒋子礼草洪景伯右仆射制略云，母独阿于亲旧，期公选于贤能。母朋比以徇私，母依违而患失，母取充位必既厥心，母思容身必任其责。景伯坐此随即被劾，居位仅七十日而去。后两月，子礼自中书舍人除签书枢密院事。因以非才求去，会胡子远侍御入对。及景山事上曰：“朕何尝令如此措辞。”遂批出李献与郡明日将上乞除职名，上不许，景山既去，乃以倪正父著作兼翰林权直。而尤延之侍郎兼直学士院，尢延之益公所引也。二月光宗受禅，三月遗补二公并罢，而黄牧仲谦自监察御史除左司谏牧仲论事不合，指四月罢去。而谢昌国谔自谏长迁中司何自然，自权兵部侍郎除右谏议大夫，胡子远自南榻真除兵部侍郎，自然本益公所厚。为司业二年不迁，殊怏怏仲至既执政，白用为祭酒，故德之。于是自然攻益公，益公求去，再请而遂罢。故益公第二状中，有右揆贤德中外具瞻之语，盖谓是也。初罢除观文殿大学士判潭州昌国，以不论列之故，改权工部尚书。而范子由处义自新，知除州，除殿中侍御史，益公方恳辞。除职典藩之命，自然又论之处义，亦助其说。五月九日，内批免朝辞在外宫观。六月延之，罢去，昌国亦以亲学士出守泉州，黄择抡自太府寺丞，除右正言，七月景山复入为礼部侍郎，兼直学士院。跃年进本曹尚书，三年春真拜学士，五年七月，赵子直以定策功拜枢密使。景山草麻有大慰，本兵柄之语，子直以为侮已，御之。八月转景山学士，承旨黄子由时以左史暂兼锁闼驳之，乃除实文阁学士，知婺州。盖景山两在禁林，皆由草制而去位。自是不复起矣。
　　【宋史】
　　张阁为翰林学士，尝夜盛寒草制藁进帝，犹坐赏其警敏，赐诗以为宠。《倪思传》。光宗即位时，思为中书舍人，兼直学士院故事。行三制并宣学士，上欲试思能，一夕命并草除公师四制，训词精敏，在廷诵叹。史弥远拜相，请改麻制，用昆命，元龟语倪思欢曰：“董贤为大司马，册文有允。执厥中一言萧咸以为尧禅舜之文。长老见之莫不心惧，今制词所引，此舜禹揖逊也。天下有如萧咸者，读之得不大骇乎？？乃上省牍请帖改麻制。
　　【类说】
　　曾布坐市，易事谪守饶州。舍人许将当制，颇多斥词，往见曾曰：“始欲缴词文忠之衅隙，如此不过同贬耳。于公无益也。然其中语言颇经改易，公他日当自知。”曾曰“昔晏元献当国，宋子京在翰林，旦夕亲密。中秋赴公宴，出妓赋。翌日罢相。宋草词颇极丑诋，挥毫之际，余醒尚在。此事由来久矣。何足校耶？”许怃然而去。
　　【能改斋漫录】
　　杨文公亿有重名，尝因草制。为执政者多所涂窜，杨甚不平。因取藁本上涂抹处，以浓墨傅之。就加为鞋底样，题其旁曰：“世业杨家鞋底”。人或问其意，曰：“此是踏别人脚迹。”当时传以为笑尔。后舍人草制，被黜抹者，则相谑曰：“又遭鞋底。”
　　【东原录】
　　旧说草制诰，每为宰相图，却令改谓之吃鞋底。
　　【四朝闻见录】
　　陈东欧阳澈，先赠朝奉郎秘闻修撰。建炎初政论事指摘，上躬贬议大臣，盖宣政以来所未有也。大臣恶其讦已，阴风上用手批，置二子极刑，予尝得东将临刑家信手迹。时犹在神霄宫，墨行整整，区处家事皆有条理。自知顷即受戮。略无惨戚战栗之态，盖东汉人物也。上大悔悟，赠东谏议，澈延阁，赐田以旌其后。且下诏自责，时大臣盖黄潜善汪伯彦潜，善已先死，伯彦犹在。竹西王公代方西掖，会上追赠东澈，遂因极论二人不学无术，耻过遂非，使人主蒙拒谏之谤，朝廷污杀士之名。此而不诛何以为政？若潜善魂魄有知，犹思延颈就戮，而伯彦躯干固在，不识何施面目。伯彦遂落职，潜善永不追复，王遂草赠东澈词，及伯彦落职制，其略曰：“古之人顾为良臣，不愿为忠臣。用出处云云惟尔东尔澈其殆有意于忠臣乎？虽然尔不失为忠，而天下后世顾谓朕何如主也。八年于兹，一食三叹，通阶美职，岂足为恩。以塞予哀以彰予过，使天下后世考古之饰，非拒谏之。主殆不如是，伯彦制曰：朕痛念建炎之初，政实亏从谏之令，名俯仰八年寤寐。永叹比下，责躬之诏，敢为归咎之文。而论者谓汝专宥密之司，实任仰成之寄。汝言、汝听、汝弼、汝从，宜思广朕之聪明，何恤庶人之议政，使人主蒙拒谏之谤，而朝廷污杀士之名。仰视君亲，何施面目，朕览人言而惕若抚往事，以何追罪固在于朕躬。谊难宽于尔责，盖东澈书颛攻黄汪为黄汪者，正当上震怒未解，宜扣头请免二子。上傥不从以去，为期则二子必不至东市矣。当时谏臣亦有不容，不与黄汪分其责者，王公本以三舍法为大比第二人，公应举时已罢词赋，故士不复习骈俪，崇观虽设词学，所以救罢词赋之失，而公已不复业此。故力辞玉堂表云：臣幻值朝廷以王氏父子义学取士，汩没心术耗敝精神，晚而知悔。始从师友妄意穷经其于雕镌，缉缀之文未尝经意。惟自昔国朝外制，初无定体，故臣得直以陛下。德意志虑著之训词，求之近俗，固已非是。若夫内制之谨严不容，率意而有作帖黄，又申述司马公辞制诰事，窃慕其不欺君之谊。上嘉叹，诏从之。嘉定中，未尝诏罢，科目凡以宏博应选者，有司承敢以名闻。常用余嵘为中书舍人，余素不习此。余表侄应子和镛，尝试词学，有司亦仅与申省文，得典诰体，时为安吉宰。安吉去行都三日，可达余之草制皆取之。安吉省吏趣请词头，余之左右必晓之日：“安吉人未回，余不习此。宜哪王公力辞可也。然能取之安吉亦善矣。”陈正甫讳贵谊以词学中等，尝考潘子高词卷六篇，俱精博，惟集贤院记偶不用李林甫注，六典书目事陈以此为疑。而黜之陈心服其文，当其寓直玉堂、凡常行词皆属潘拟。藁潘性至密，惟予知之陈索。潘文晷刻不差，且遣皂衣立门以，陈每饭潘酒富甚。尝与予共酌于粮料院之云根云。公当制除吴，环少师致仕，赠永安郡王，公以孟忠厚乃隆佑亲弟。又号勋旧，吴为宪圣，犹子恐难用孟。例亦用申庙堂，时相嫌其由中旨以出，遂函以创缴入从之。只命草致仕制，末篇二句云：今其往矣，宁不尽然。先以制示攻愧楼公，公称善。但以笔易往字为归，尽字为，文忠亲出示予云，吴盖致仕也。不应用往与尽字，前辈一字不苟如此。攻愧尝问文忠近看谁四六以益公封攻愧曰：“渠只会说大话，如奄有万方，君临兆姓尔。”盖王言只当作多方庶姓，与蔬下表语不同。庆元党论之，起中书舍人陈傅良，追削家居嘉泰，会赦复官。予祠制词曰：日者宗相当国，凶愎自用。论者指为大奸侣矣。盍亦考其所以然，盖一妄庸人耳。何物小子，敢名元恶，而一时大夫，士逐臭附炎，几有二王刘李之号，朕甚悯之。其词盖皆顺时好指赵忠定汝愚也。宁皇嘉定，初拜右相制，麻翰林权，直陈晦偶用昆命于元龟事。时倪文节公思帅福阃，即束装奏疏，谓哀帝拜董贤为大司马，有允执其中之词。当时父老流涕谓汉帝将禅位大司马，宁宗得思甚骇，宣示右相，右相拜表以为臣，一时恭听王音，不暇指摘，乞下思疏以示晦。晦翌日除御史，遂上章篇举本朝，自赵普而下凡拜相，麻词用元龟事至六七。且谓臣尝学词科于思，思非不记此，特出于一旦私愤，遂忘故典，以藩臣而议王制不征，无以示后。文节遂不复敢再辨，免所居官。陈与真文忠最厚，盖辨明故典，颇质于文忠云。宁皇立皇子，洵时上春秋犹盛，竹隐徐以道行制词，内二句云：爰建神明之胄，以观天地之心。真学士也。其意味悠长矣。
　　【鹤林玉露】
　　宋嘉定间，加史丞相实封制云：天欲治舍我谁也？负孟轲济世之才民不被。若已推之，挺伊尹佐王之略。用经句而帖妥，然过谀失体，动德如韩魏公荆公草加官制不过。曰：保兹天子，进无浮实之名。正是国人，退有顾言之行，或谓荆公素不满于魏公。故无甚褒之词非也。王言之体当然身。
　　【刘后村集】
　　辛酉国史实录院日历会要玉牒，经武要略，敕令所进书。太保右丞梓贾某拜太傅，加食邑时，余兼直预备一制。及宣锁余适不当日，遂藏藁不出。朝士多见之，洪仲鲁侍郎录副而去。后失其藁不能追省，犹仿佛记三数语，首联云：总群书奏七略，载嘉汗竹之劳。立太傅曰：三公，爰峻面槐之拜。中间云：昔夫子却莱夷之后，定古文之百篇。周公践商奄而归，作太平之六典。向非天资学力之俱到，安能文事武备之两全。尾联云：于戏！倚相楚之良史，岂惟读上古之坟典索丘。谢傅晋之伟人，可以系中国之衣冠礼乐。语意稍著题。与寻常进书加恩者不同，壬戌二月，宣锁草扬蕃孙建节皇侄，乃裕检校少保制。三鼓尽进藁，至四鼓后宣谕。问蕃孙制，所称“渭阳”二字，时将解衣就枕，旋呼烛作回奏。不禁劳苦，有裹飒秃翁垂八十。四更烛下作蝇头之句。
　　【老学庵笔记】
　　谢任伯参政在西掖，草蔡太师谪散官制，大为士大夫所称。其数京之罪曰：列圣诒谋之宪，度扫荡无余，一时共议之忠贤，耘锄略尽。其语出于张文潜论，唐明皇曰：太宗之法度废革略尽。贞观之风俗变坏，无余也。
　　【因学纪闻】
　　翰苑未尝草追赠制。绍定六年十月史弥远赠中书令，追封卫王。令学士院降制，学士言非典故，诏特与降制。
　　【愧郯录】
　　周文忠必大玉堂杂纪曰：中兴后，几除拜节以上多由中书进。熟状院吏云：锁中左者，文臣也。右选者，武臣也。”逐房临时，呼院吏取索，是以知之。惟草后妃、太子、宰相麻，则不容知。快行数十辈，来宣召云，锁小殿子。既至便殿，上服帽带谕以除授之意，御前列金器如砚匣压尺笔，格糊版水滴之属几二百两。既书除目随以赐之。隆兴初，犹用此例。乾道以后，止设常笔砚而已。退则有旨，打造不及例赐牌子。金百两立后升储倍之，琦按此制，非中兴后。在承平时已有之。蔡条《铁围山丛谈》曰：国朝之制立后，建储命相，于是天子亲御内东门小殿召见翰林学士，面谕旨意，乃锁院草制，付外施行。其他除拜，但庙堂佥议，进呈事得允，然后中书入熟第，使御药院内侍一员。持中书熟状，内降封出宣押当直学士入锁院，竟乃以内降付之俾，草制而已。故相位有阙，则中外侧耳耸听一报，供张小殿子。必知天子御内殿者，乃命相矣。太上自即位以来，尤深考慎，虽九禁至密，亦不得预知。独自语学士以姓名而命之也。及晚岁虽倦，万几然每命相，犹自择日。在宣和殿其姓名，于小幅纸缄封垂于玉柱、斧子上，俾小持之导驾于前。自内中出，至小殿子见学士始启封焉。然则小殿子又当在内东门。今所纪惟于便殿，则南渡草创，盖惟存其名意，而已不必尽合旧制也。
　　摘叶草制
　　【北梦琐言】
　　李琪每临流坐石摘木叶试草制词，朱梁时，果为翰林学士。
　　据石草制
　　【隋书】
　　薛道衡中书省，有盘石常据以草制。
　　却马草制
　　【赵善自警编】
　　太宗时，王禹称为翰林学士。常草继迁制，送马五十疋，以备濡润。禹称以状不如式却之，及出守滁州，闽人卷褒徒步谒禹称。爱其儒雅及别为买一马或言买马亏价者。太宗曰：“彼能却继迁五十疋，顾肯此亏价哉！”近时舍人院草制，有送润笔物。稍后时者，必遣院子诣门催索，而当送者，往往不送相承。既久今索者，送者皆恬然，不以为怪也。归田录。凭鼓草制
　　【宋史】
　　《列传》：朱胜非试中书舍人，兼权直学士院。时方草，胜悲凭败鼓，草制辞气严重如平时。
　　依样草制
　　【别释常谈】
　　宋朝陶谷久在词禁。太祖曰；“颇闻翰林草制皆检，旧本改换词语，世俗谓之依样尽葫芦尔。”
　　代父草制
　　【容斋三笔】
　　周广顺初中书舍人刘涛责，授少府少监，分司西京。坐遣男顼代草制词也。顼时为监察御史，亦责复州司户。
　　弟草兄制
　　【续通鉴长编】
　　熙宁七年五月癸丑，翰林学士韩维知河阳。维自以言不用，数求去。会兄绛入相，又援故事，乞补外出。绛入相，维实草其制，时人荣之。
　　【宋史】
　　《曾肇传》：肇为翰林学士，布之拜相，肇适当制。国朝学士弟草兄制，唯韩维与肇为衣冠荣。
　　【王明清挥尘录】
　　元符末，鲁文剥自知枢密，拜相公弟文昭为翰林锁宿。禁中面对喻旨草麻，文昭力辞上曰：“弟草兄麻太平美事禁中，以检见韩绛故事矣。不须辞文昭拜命。”盖熙宁初，韩康公入相，实持国。当制国朝以来，两家而己。
　　兄草弟制
　　【江少虞类苑】
　　钱希白于予为从父兄也。天圣三年十二月，予忝钧衡之，命时希白当制。世称弟拜相兄草麻，自古未有。惟座主拜相门生草麻，前代记之矣。金坡遗事。
　　幼能草制
　　【宋史】
　　《和传》：好饰容仪。自五鼓张灯烛，至辨冠带方毕。虽幼能属文，殊少警策。每草制必精思讨索而后成。拘于引类偶对，颇失典诰之体。上以其贵家子能业，又甚宠待之。
　　自矜草制
　　【齐东野语】
　　洪景卢居翰苑，日尝入直值制诰沓至。自早至晡，凡视二十余。草事竟，小步庭间，见老叟负暄花阴，洪何之对云：京师人也。累世为院吏，今八十余。幻时及识元间诸学士，今子孙复为吏。故养老于此。因言闻今日文书甚多，学士必大劳神也。洪喜其言曰：“今日草二十余制皆已毕事矣。”老者复颂云：学士才思敏捷，真不多见。”洪矜之云：“苏学士想亦不过如此速耳。”老者复首肯咨嗟曰：“苏学士敏捷，亦不过如此。但不曾检阅书册耳。”洪为报然自恨失言，当对客自言如此。且云人不可自矜，是时使有地缝亦当入矣。
　　乏人草制
</div>
    <div class="pagination">
<a href="永乐大典残卷_page252.html">上一页</a><span>...</span><a href="永乐大典残卷_page248.html">248</a><a href="永乐大典残卷_page249.html">249</a><a href="永乐大典残卷_page250.html">250</a><a href="永乐大典残卷_page251.html">251</a><a href="永乐大典残卷_page252.html">252</a><span class="current-page">253</span><a href="永乐大典残卷_page254.html">254</a><a href="永乐大典残卷_page255.html">255</a><a href="永乐大典残卷_page256.html">256</a><a href="永乐大典残卷_page257.html">257</a><a href="永乐大典残卷_page258.html">258</a><span>...</span><a href="永乐大典残卷_page254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
