<!DOCTYPE html>
<html>
<head>
    <meta charset="UTF-8">
    <title>册府元龟 - 第 75 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 75 页/共 736 页</h1>
    <div class="content">唐太宗以武德九年八月甲子即位诏曰：惟天为大七政所以授时惟辟奉天三才，於是育物故能弥纶宇宙经纬乾坤大庇生灵阐扌易洪烈我大唐诞膺嘉运载协昌期丕受龙图肇开凤纪太上皇犭旬齐作圣睿哲钦明奄有八荒光泽四表牢笼轩昊跨蹑殷周金镜俯临玉烛遐被然而至德无宰成功不居高谢万邦委兹重器郊旷礼士民翘属钦惟宗社义存享献朕以寡末实膺统绪辞不获免式纂洪业灵命既臻用升宝位君临兆庶继轨百王。若涉大川罔知攸济方资命哲共康治道今绍祚伊始奉答天休思敷惠泽被于黎献可大赦天下自武德九年八月九日末爽以前罪无轻重已发觉未发觉系囚见徒悉从原免武德元年以来责情流配者亦并放还凡厥庶僚进爵一级其五品已上先无爵邑封开国男六品已下各加一转关内蒲芮虞泰陕鼎六州免二年租调自馀率土普给复一年八十已上各赐米二石绵帛五百岁已上各赐米四石绵帛十段仍加版授以旌尚齿鳏寡孤独不能自存者量事优恤其有至孝纯著达於乡党徵诣阙庭厚加褒擢节义之夫贞顺之妇州府列上旌表门闾高年硕学直言正谏所在长官随状荐举亡命山泽挟藏军器百日不首复罪如初敢以赦前事告言者以其罪罪之。
贞观二年三月庚午诏曰：宥过肆眚列圣所以垂风一面三驱至人所以被物故知画冠化俗义在无刑击磬求情志存疏网然去圣滋远淳风渐薄上陵下替狱讼繁兴罪名日积於简书深文亟陈於嘉石自非帝尧临政皋陶作士观色听声哀矜靡失虽复三章两造能无冤滥自新改过其道何由朕以虚薄恭膺大宝寅对三灵君临九服昧旦求衣夜分忘寝履薄乘奔未足为喻兢兢业业惧弗负荷是以详询卿宰下及刍荛务求切直救其不逮推赤心於万物罄诚言於多士惟以苍生在念岂矜黄屋之尊嗟四海之未宁虑一物之失所饬躬厉已无忘晷刻率斯道也。庶感幽明思与群辟俱兴至治而世教未康玄风尚郁去岁霖雨既损秋场今兹旱蝗。又伤宿麦万姓嗷然悬磬已甚此皆朕之不德兆庶何辜将繇视听弗明刑罚失度遂使阴阳舛谬气序乖违矜物罪已载怀忧惕。若使年丰稔天下宁移灾朕身以存万国是所愿也。甘心无吝此言之信有同日故披露胸臆义在无隐八方率土想见朕心今东作方兴而膏泽不降仰彼汉翘心何已宜布宽大之恩以顺雷雨之德可大赦天下。
四年二月甲寅诏曰：天生蒸民树之司牧莫不仰膺灵命克嗣宝图用能永享鸿名常为称首朕君临八方于今四载夙兴夜寐无忘晷刻履薄驭朽思济黔黎推心至诚，庶几王道上荷苍昊之卷下藉股肱之力宇内休平遐迩宁泰率此区域致之仁寿憬彼荤戎为患自昔轩昊以来尝罹寇暴是以隆周致泾水之师强汉受白登之辱武夫尽力於关塞谋士极虑于庙堂征伐和亲无闻上策有隋灾乱凭凌转甚疆场之萌曾无宁岁朕韬干铸戟务在存养自去岁迄今降款相继不劳卫霍之将无待贾晁之略单于稽首交臂藁街名王面纟专归身夷邸襁负而至前後不绝被左衽之乡狼望龙堆之境萧条万里无复王庭唯颉利挺身逃窜林穴天网布走伏何所大同之世谅在兹日斯皆上玄降清庙威灵岂朕虚薄所能致此方欲致仁化物宜存宽惠思与万邦同享斯福可大赦天下自贞观四年二月十八日末爽已前罪无轻重自大辟以下系囚见徒皆赦除之逋负官物三分免一分其谋反大逆妖言惑众及杀期亲以上尊长奴婢部曲反主官人枉法受财不在赦例鳏寡孤独不能自存者州县量加赈济赐天下大五日敢以赦前事相告言者以其罪罪之。
十月壬辰诏曰：朕恭膺宝命握图驭历属丧乱之後承凋弊之馀弘宣德化励精治道遐迩肃清要荒来服聊因暇务观省民风遵彼岐梁言臻渭百年之老俱称鼓腹五尺之童咸欣击壤卷言曩昔亟隳此地岁月逾迈以迄于兹周览原隰怅然怀旧延问乡党僚吏犹存事异宛谯情均丰沛民和俗阜上下欢洽宜宣恺泽俾同庆幸可特赦岐陇二州管内自贞观四年十月一日末爽已前大辟罪以下悉从原免二州户民无出一年租赋八十以上鳏寡独疾及旧任二州杂职佐史以上赐物各有差百岁以上就加优恤行经咸阳始平武功三县见禁之囚徒罪以上各降一等杖罪以下并宜释放年八十以上及鳏寡笃疾并武功县旧军主帅亦加赐物凡此界内名山大川望秩之礼备加牲币孝子顺孙义夫节妇随事褒显旌表门闾其赐物之差宜依别敕务从周厚以称朕意乙卯。又诏曰：武功旧居与岐陇不异前令减罪未称朕心其武功一县曲赦其罪及赐帛免租赋等特宜同岐陇二州。
五年五月壬午皇太子承乾疾笃请降囚徒许之。
十二月癸丑降关内诸州死罪以下。
八年二月乙巳皇太子承乾加元服丙午降死罪以下。
九年三月壬午诏曰：天地播气垂生育之德皇王御极弘覆寿之仁故能财成万类光宅八表朕祗奉慈训嗣守鸿业承百王之季末属四海之凋残夜兴夕惕无忘兆庶克已勤躬思隆政道欲使阴阳顺序干戈载戢，庶几前烈致兹刑措而东山之地频年不稔水雨为灾饥馑相属蠢尔西戎屡扰边境事不获已遂劳兵车良繇诚未动天德不被物兴言念此抚已多惭加以浇伪尚繁刑典仍用虽复留心听断明慎庶狱尝恐缧纟曳之中含冤靡诉宪网所及弗辜致罪一物有怨责深在余今岁惟暮春时属生长宜顺天布泽与物更新可大赦天下自贞观九年三月十六日末爽以前大辟罪已下皆赦除之其常赦不免者不在赦例鳏寡独不能自存者所在官司量加赈恤。
十一年三月幸雒阳宫癸卯降雒州管内系囚见徒仍免一年租调。
十二年二月甲戌幸长春宫以旧经镇复朝邑县无出今年租赋降囚免徒。
十三年正月乙巳帝朝于献陵是日赦三原县及从官卫士等大辟已下已发觉未发觉皆原其罪免其县人一年租赋年八十已上及孝子顺孙义夫节妇鳏寡独有笃疾者赐物各有差宿卫陵邑中郎将卫士及三原令已下各赐爵一级。
十四年正月甲寅幸魏王泰宅曲赦雍州及长安狱大辟罪已下并原之延康里百姓无出今年租赋。
二月丁丑幸国学观释奠曲赦大理万年系囚大辟罪已下。
九月癸卯以交河道行军纟总管侯君集击高昌麴文泰破之曲赦其部内大辟罪已下其佞邪之徒劝文泰为恶并凶逆不变抗拒官军者不在赦例可汗浮图城及从军兵士非犯十恶并从赦免其士卒有父子犯罪以下罪期亲犯流大功犯徒小功缌麻犯杖罪悉皆放。若妖言惑众杀人官人枉法受财劫贼监治之主守自盗所监治不在赦限。
十七年四月丙戌立晋王为皇太子是日帝御承天门楼大陈仗卫文武百辟列於外京邑士女重叠而观者皇城街悉满当道中树金鸡大赦天下罪非十恶皆赦之文武执事九品以上及五品已下子为父後者各加一级八十已上赐以粟帛孝子顺孙义夫节妇咸表门闾鳏寡孤独笃疾之徒量加赈给赐天下。
十一月壬午诏曰：朕嗣守宗祧夙夜寅惧忧勤在於政道抚育遍於含生十七载于兹矣。上玄储祉贞石表瑞朕式备燎躬谢苍逮于储两亦申处奉朔风既切飞雪载零及登泰坛六合开朗神祗介福岂独在予和乐之庆宜被率土可赐三日自汉魏已来或赐牛酒牛之为用耕稼所资多有宰杀深乖恻隐其男子年七十已上量给酒米面梁州管内大辟罪已下见禁囚皇太子虑过诸州并遣使人分往唯十恶不在虑限馀皆量情降宥焉。
二十年正月征辽还幸并州庚辰引从官及太原父老宴赐物有差因下诏曰：太原之地兴运所阶全晋之人义深惟旧自朕恭膺宝历二纪于兹何尝不御长怀想崤陵之风雨临轩远感念大麓之雷当於此时乃忘身而拯溺实赖同德并嬴粮而乐推役不逾年遂清区域谅繇成都之众讴讼阐虞帝之功战牧之徒歌舞兴周王之业仗兹协力竟至升平怀彼勤劳可忘晷刻既因垂拱之暇再省创业之方周历郊原宛如畴昔访其父老已多长谢不见所识魏后遂以兴嗟┰彼故人汉皇因而式宴前王是日哀乐交怀在朕深衷义符於此是用具陈广乐共申高宴取譬还谯之赏同彼幸代之情仍曲赦并州管内大辟已下系囚见徒皆赦除之常赦所不免者不在赦例。
二十一年正月诏无识之徒自蹈刑宪者宜顺阳和特申思虑诸司见禁囚并宜将过详其轻重自此已後每视朝录禁囚二百人太宗亲自案问降死至流流降入徒徒降入杖杖者并放。
二十二年三月丁亥诏曰：昔周武应天克瑶台而靡处汉高作极获负阳而不居散服桃林革命先於卜雒既迁社创制肇于疏龙朕御九成有乖斯义以兹抚事尤须改作向者文营仁寿日临炀起乾阳衔珠带璧比阿房而竞爽犹。且有加拟倾宫而骋丽全於具体隋德云：谢其徵在兹朕悼於怀为日既久故为不侈义显今辰加以心怀济育事切於肌肤亟犯风霜疾缠於腠理每至隆曦届序大火ゼ芒虽对寒泉如升头痛之坂式居珍簟。若涉炎火之林繇是岳牧忧惶公卿骇惧累陈丹恳请建山宫历载既深窃爱百金之费详其至理宜顺万姓之心朕往冒兵凶为黔首而忘已今兹清暑岂劳人而取安但以上奉宗祧下宁兆庶身非已有不可自轻敬思休摄之方兼理古先之道发明二指创此一宫即润┅隍凭岩构宇土无文缋木不雕锼铺桥板以荆扉变绮窗於瓮牖负协幽贞之赏垂纟广嘉遁世之情振此冲规方垂帝范今既成之不日赖洽普天宜顺发生弘兹霈泽可曲赦宜君县官及百姓并督令官人丁匠等大辟罪已下常赦所不免者不在赦例其营建当官人量加品秩及卫士以上并节级赐物先在宫苑内住移出外者给复三年。
十二月辛酉诏曰：皇太子治业隆三善道兼四学惟忠孝是资宽仁在虑兴言狱犴每切于怀以春阳方动请行宽宥恻隐之辞屡闻旒宜顺其所请曲流恩降雍州长安万年两县及诸司见禁囚徒三年以下差降杖罪并放免徒罪已上徵铜未输者亦从降例。
二十三年三月丙辰甘露降时太宗虽积日久喜见於色谓司徒长孙无忌曰：今此膏泽岂朕独喜朕欲共天下苍生同兹欢庆宜即为赦文旦日颁示也。辛酉百官及京邑士庶并列於显道门外见系囚千馀人咸北面太宗力疾乘舆诸司庶僚百姓等车马填噎顾谓长孙无忌曰：百姓滋盛如此诚可哀怜朕方欲尽心布化令其安乐而疴瘵弥积事不遂心因慷慨长息泣数行下然後遣宣诏曰：昔兴殷解网动加惠於生灵惟尧肆赦播深仁於四海抚名岳登甘泉疏长河揖仪凤惟皇祚惠此为常范朕越前古祗膺宝位虽复十角之寇久变衣冠而乃三韩之野尚兴车甲言念艰勤无忘鉴寐兼以去冬无积献岁愆阳陈尊俎於四衢免租田於百郡昔成汤七载始闻兢惕朕今三月实惧於怀是以政令除残商羊继舞昭回停咏纤阿御毕密雨高飞倾河骤泻至诚无爽天意非遥宜布寰瀛同滋恺泽可大赦天下大辟罪已下无轻重咸赦常赦所不免者不在赦限其有亡官失爵宜量收叙八十已上各赐粟帛鳏寡独及笃疾者量加赈贷。
高宗以贞观二十三年六月甲戌即皇帝位诏曰：粤以孤藐属当元嗣荷构乾仪。若临冰谷思励虚薄康济元元敬顺惟新仰昭先德宜布恺泽被於亿兆可大赦天下内外文武赐勋官一级诸年八十以上赉以粟帛雍州及诸州比年供军劳役尤甚之处并给复一年。
永徽元年八月庚午亲虑囚徒死罪降充流流降入徒馀决杖而免之虑未尽者令太尉无忌左仆射李等同虑之。
三年正月甲子诏曰：去秋少雨冬来无雪今阳和在辰春作方始膏泽未降良畴废业或恐狱讼之间尚有淫滥含冤未达弗辜致罪百姓有过责深在予宜顺彼发生申兹恩宥在京及天下囚徒死罪宜降从流流已下放免鳏寡独及笃疾之徒量加赈恤务令得所。
七月丁巳立陈王忠为皇太子大赦天下五品已上子为父後者赐勋一转大五日。
四年十月庚子幸温汤甲辰免新丰见禁囚。
五年二月辛未帝在万年宫诏曰：恭膺宝命嗣奉遥图居万乘之尊当四海之责遐观往烈详求前古每希踪於哲后常劳心於庶务兢惧弗宁忧勤。若厉属天下无事区宇有截仰高风於汾射暂清暑於林泉朕昔在震宫侍游兹壤山川如旧岁月不追今既俗阜年和华夷胥悦缅怀徽范情兼感慰宜遵省方之义。且顺阳和之序曲申惠泽式彰宽宥行幸所经诸县及岐州囚徒行人犯罪者流降徒徒已下并免之六年正月壬申亲谒昭陵还行宫诏曰：朕躬膺大宝嗣隆景业处奉成则光阐洪猷末旦兢怀分宵动虑苍昊垂宗社降灵顺黎元之心藉忠贤之力俗登仁寿道暨升平远肃迩安时康俗阜履端受节阳和肇气亲率庶寮奉诣陵寝遗弓永慕切终身之忧抚镜缠悲兴寒泉之思敬深如在哀隆罔极荐享既毕精礼获申式表因心宜弘恺泽可曲赦醴泉县并行从人大辟罪已下皆赦除之百姓宜免今年租调右监门员外将军尝基在此宿卫进爵一等陵令陵丞各加一阶并节级赐物。
二月乙巳皇太子忠加元服诏大辟已下罪并降一等杖者悉原之。
十月乙夕阝诏立武氏为皇后令来月一日备礼册拜丁巳大赦天下流人达前所放还缘王柳萧等家（辟臣钦。若等曰：王皇后等并舅家柳氏及萧淑妃家也。）配流者不在此限八十已上老人各赐粟二石采三段百岁已上各赐粟五石采十孝子顺孙义夫节妇咸表门闾鳏寡独笃疾之徒不能自存者量加赈恤。
显庆元年正月辛未立代王弘为皇太子壬申大赦天下改永徽七年为显庆元年文武职事九品以上及五品以上子为父後者各加勋一转亡官失爵并宜量叙诸年八十以上各赐粟帛其有孝子顺孙义夫节妇咸表门闾鳏寡独笃疾之徒不能自存者量加赈恤赐天下大三日。
二年二月幸雒阳宫辛酉诏雒州管内并行从者大已下并降一等死罪徒流已下悉原之雒州百姓免一年租调。
十月幸郑州壬子次汜水顿曲赦郑州管内。
三年二月甲戌自东都还戊寅录京城囚徒悉原宥之。
四年十月皇太子弘加元服大赦天下文武官职五品以上子孙为父祖後者各加勋官一级大三日五年二月丙戌帝在并州曲赦并州管内及所经州县义旗初职事五品已上身亡殁坟墓在州者令所司致祭佐命功臣子孙及大将军府佐以下见今在者赐阶级有差。
八月癸未以苏定方等讨平百济曲赦神丘道行军大总管以下兵士及其父母妻子大辟罪已下赐天下大三日。
龙朔元年二月乙未晦以益绵等五州皆言龙见改显庆六年为龙朔元年曲赦雒州境内。
二年七月戊子朔以皇子旭轮满月大赦天下大辟罪已下无轻重悉原之赐三日。
三年十二月庚子诏以纟州麟见於介山含元殿前银台阁内并睹麟迹改来年正月为麟德元年在京雍州诸县见系囚徒各降一等杖罪以下并免之。
麟德元年八月己卯降万年县囚徒流罪从徒徒从杖杖已下并宥之。
二年四月丙午以蛮獠平曲赦桂广黔三府管内。
乾封元年正月戊辰朔有事於泰山壬申御朝觐坛受朝贺大赦天下改麟德三年为乾封元年诸行从文武官及见朝觐岳牧二京留守并边要州都督刺史三品以下并赐爵一等四品已上加授一阶诸老人年八十已上者版授刺史司马县令妇人版授郡县君并节级量赐粟帛天下百姓年二十一已上八十以下赐爵一级车驾所经州给复一年齐州停日稍久给复一年半兖州管岳给复二年逋租悬调欠贷官物并宜免徵孝子顺孙义夫节妇表其门闾终身勿事率土之内赐七日。
总章元年三月庚寅诏曰：朕以寡薄忝承丕绪奉二圣之遗训跨亿兆以初临驭朽兢怀推沟在念而上玄垂宗社降休岁稔时和人殷俗阜车书混一文轨大同简玉泥金升中告禅百蛮执贽万国来庭朝野欢娱华夷胥悦但为郊严配未安太室布政敷化犹阙合宫朕所以日昃忘疲中宵辍寝讨论坟籍错综群言采三代之精微探九皇之至赜斟酌前载制造明堂栋宇方圆之规虽兼古实肆筵陈俎之法独运财成宣诸内外博考详求度其长短冀广闻见而鸿生硕儒俱称尽善宜命有司及时赴作务从折中称朕意焉今阳和在辰景风扇物昆虫草木有以自康朕之百姓尚多劳止思覃惠泽与其更新可大赦天下改乾封二年为总章元年大辟罪以下皆赦除之。
二年九月己亥帝自九成宫还京师乙巳至岐州以高祖初仕隋为扶风太守故曲赦岐州管内。
咸亨元年三月甲戌朔以京师旱大赦天下改总章三年为咸亨元年。
四年十月乙未帝在九成宫以皇太子纳妃裴氏礼毕曲赦岐州。
上元元年八月壬辰追尊祖宗谥号改咸亨五年为上元元年大赦天下长流人并放还五品以上各举所知大三日。
二年六月立雍王贤为皇太子大赦天下。
三年二月丁亥帝幸汝州之温汤令御史中丞杜文范虑汝州囚徒罪轻者皆免之。
仪凤元年十一月壬申以陈州上言凤凰见於宛丘县改上元三年为仪凤元年大赦天下。
三年四月丁亥朔以旱亲虑市城系囚悉原宥之戊申大赦天下。
调露元年六月辛亥大赦天下改仪凤四年为调露元年。
永隆元年八月乙丑立左卫大将军雍州牧英王哲为皇太子改调露二年为永隆元年大赦天下大三日。
二年七月以太平公主出降曲赦京城囚徒大辟罪已下。
开耀元年九月壬戌裴行俭等献定襄所获俘囚乙丑改永隆二年为开耀元年曲赦定襄军及诸道缘征单于突厥官吏兵募等。
永淳元年二月癸未以皇太子诞皇孙满月大赦天下改开耀二年为永淳元年大三日。
二年九月己丑以皇女太平公主诞育曲赦东郡都城内。
弘道元年十二月丁巳诏曰：朕以寡末谬膺丕绪未尝不孜孜访道战战临人驭朽怀秋驾之危负重积春冰之惧日慎一日三十四载於今矣。何则足寒伤心人劳伤国下安即上逸时弊即君忧所以身处九重而情周万姓建本之怀遽切抑末之念逾深今虽庶绩已宁淳源未洽履素归厚者遂寂寥而靡闻犭旬华趋利者尚驰骛而不息顾以薄德有谢移风永念群方在予多愧况朕之绵系兆自玄元固当远协先规光宣道化变率土於寿域济含生於福林属想华胥载劳寤寐所冀内外寮き各竭乃诚敦惟黎民俱崇简质旧染薄俗咸与惟新凭大道而开元共普天而更始宜更申霈泽广被埏可改永淳二年为弘道元年大赦前後责情流人并放还老人年百岁以上者版授下州刺史妇人版授郡君九十已上者版授上州司马妇人版授县君八十已上者版授县令并妇人并节级量赐粟帛孝子顺孙义夫节妇表其门闾终身勿事鳏寡独笃疾不能自存者量加赈恤仍天下诸州置道士观上州三所中州二所下州一所每观各度七人。又比来天后事条深有益於政言近而意远事小而功多务令崇用式遵无怠见任内外官五品以上经四考及守五考经三考六品以下计满三考政有清勤状无私犯者各加一阶。
中宗神龙元年正月丙午即位大赦天下唯张易之党不在原限其周兴等所枉破家人子女已进宫及配没者赐爵一级东宫官寮见任六品加官计阶应入五品者特令不拘年限诸州百姓免今年租税天下宗姓普准旧式房州百姓三年给复，於是天下大悦是月甲子立妃韦氏为皇后大赦天下内外官预陪位者赐勋一转大三日。
三月甲申朔文明以来被破家人特从放免所有子孙并还其资荫其扬州构逆党唯徐敬业一房及裴炎不在免限馀并原宥。
九月壬午亲祀昊天上帝土皇地祗于明堂礼毕制曰：朕闻唯天为大所以上序三宗唯帝为尊于是宏开七庙故知肇兴衢室爰申宗祀之规为建明堂或广严之礼莫不八窗四达分气候於炎凉衤复庙重檐定尊卑於昭穆实为国之洪训乃经邦之茂典我国家睿祖神宗重光累叶道轶羲农之上功侔造化之初冠今昔而居尊掩寰区而作大朕承抚天运缵圣开元披凤历而乘时握龙图而建极春秋变易每增霜露之心日月推移倍切尝之思然而城临丹凤清庙久安水控玄龟神基未立金舆往幸空展望於瑶祠玉辇来巡实幸亲於碣石三川帝里八水皇州岂都邑之相夸而郊畿之有谢所以交风奥壤还开候雁之庭暌日明区更置驯龙之室巍巍紫座无亏荐有之途奕奕彤宫遂得献羔之所加以纟章雾辟重屋烟披悬晦日于梅梁挂晴虹于桂栋是以用斯璧奠彼牲牢唱孤竹之箫管奏空桑之琴瑟爰於享之日乃至宗之辰景色殊常烟冠古或凯风南至萦喜气而分辉或骤雨东来引祥而合乡固可以作乐崇德殷荐上帝而璧海遥澄觉三边之雾卷丹霄上廓眉九野之尘清祖宗之灵贶昭然宇宙之神心可见处诚既展盛礼斯弘宜覃作解之恩以广奉先之德但赦者小利而大害始泰而终否著小人之幸非君子之幸今岁已来频敷渥命徒长侥亻幸逾犯宪章非所以弘奖风猷发挥明教深虑无知者因兹获罪有识者缘此致讥遐思管仲之篇缅想吴汉之说恐负丕构慨然长想昔孔明相蜀王猛佐秦咸以数赦为言俱称肆眚非便朕惟新阐政方事澄源期望古而裁规具今而布泽伏以礼申崇情展泰式流旷荡之恩兼明惩劝之道可大赦雒州境内天下诸州见禁囚徒罪应至死者特宜免死配流者入徒馀并原宥京文武三品以上赐爵一级四品以上各加一阶外文武官九品以上赐爵一转皇亲嗣王仍特许金鱼袋内外职事官三品以上及四品清官并中书门下五品官父已亡者并量加追赠如闻天下诸宫皆昼化胡之变诸寺亦昼老君之形一种尊容两俱不可限制到後十日并除却。若有故留者即科违敕罪其化胡经先有明敕禁断如闻在外仍颇流行自今诸部化胡经事及馀凡说化胡事处并宜除削在外百姓婚娶之家百两未行二亲俄殡停哀之际便即成婚遂辍苴之容敢申花卺之礼宁戚之心安寄罔极之志阙如败俗伤风莫过於此自今以後宜即惩革自弘道以前经任相三年以上及秦府晋府寮佐四品以上并食实封功臣虽经罪责不至破家子孙无任京官者特宜优与一官英府周府旧寮五品已上子孙亦宜准此天下百姓为父後者各赐古爵一级大三日。
十一月壬午亲谒太庙告谢受尊号之意礼毕大赦天下前後流人非反逆缘坐者并放还缘张易之徒党本犯配流者量轻重与远官京官文武官及朝集士九品已上加一等三品以上赐爵一等外官九品已上赐勋一转安国相王讳镇太平公主并加实封通前万户天下赐二日。
二年十月戊戌自东都还十一月乙巳大赦天下从行文武官九品已下赐勋一转。
三年四月庚寅幸荐福寺曲赦雍州其故吏周府官从至寺者各赐勋一转。
七月辛丑太子重俊与成王千里举兵诛武三思癸卯以重俊等既就诛夷大赦天下成王千里等亲党不在原限。
景龙元年九月庚子御太极殿受神龙皇帝尊号礼毕大赦天下改元景龙文武官三品已上赐勋一转二年二月庚寅顺天皇后言衣箱中裙上有五色起久而方歇帝令昼工图其状以示百寮乃大赦天下内外五品已上官母妻各加邑号一等。
十一月己夕阝安乐公主降武延秀礼毕大赦天下赐三日。
三年十一月己丑亲祀南郊礼毕大赦天下系囚见徒及十恶咸赦除之杂犯流人并放还京文武官及应集考使别敕陪位官边州都督刺史诸军大使副三品已上赐爵一等四品已下加一阶应入三品者三品减四考五品减三考听入外文武官赐勋一转举堪刺关内诸州无出今年地税令内五品已上各举堪使县令者天下大三日。
十二月甲午幸新丰温汤甲辰曲赦新丰县大辟已下。
四年正月己卯以金城公主出降吐蕃帝幸始平县送之二月壬午曲赦始平县大辟罪以下百姓复给一年少帝温王唐隆元年六月庚子临淄郡王平韦庶人辛丑诏曰：大盗移国朝有贼臣见危授命家多义士朕以凶闵触诸糜溃奸竖构扇倾陷宗社潜图窃发机兆未萌相王第三子临淄郡王隆基纠合同盟忠勇奋怒志除凶党保获邦家逆贼韦温马秦客叶静能宗楚客纪处讷武延秀赵履温杨均等密行鸩毒先圣暴终朕志不图全枕戈泣血风玄感情计阴通太平公主男卫尉卿薛崇柬与前同州朝邑县尉刘幽求总监锺绍京日夜共谋誓诛逆党凶徒惊恧投窜无所今天衢交泰氛廓清宜申作解之恩以洽升平之化自唐隆元年六月二十一日末爽已前大辟罪以下常赦所不免者咸赦除之其逆贼头首咸已斩决自馀支党一无所问内外官三品以上赐爵一等四品已下加一阶隆基可封平王食实封一千户赐物五千段薛崇柬封立节郡王食实封五百户赐物三千段锺绍京可银青光禄大夫守中书侍郎颍州郡开国公食实封二百户赐物一千段前同州朝邑县尉刘幽求可朝议大夫守中书舍人仍参知机务中山郡开国男食实封二百户利仁府折冲麻嗣宗可麾将军行左金吾卫中郎将赐物一千段追贬皇后韦氏为庶人安乐公主为悖逆庶人睿宗以唐隆元年六月甲辰即位大赦天下自唐隆元年六月二十四日辰时已前大辟罪已下咸赦除之内外官三品已上各加爵一等四品已下各加一阶内外职事官五品已上各举所知一人诸道征镇人家令州县检校。
景元年七月七日平王为皇太子大赦天下制曰：天下公器非上圣无以运其机域中大业非元良无以固其本朕钦。若灵命寅奉神宗屈己顺人用安四海承祧主鬯实贞万国顷者家臻大悯在疚惟忧枭獍满朝豺狼塞路武职戎政必任凶徒国要时权咸升逆党社稷之守望绝苞桑忠义之怀惟其艾棘阶祸稔恶伺隙乘间烦言碎辞所不胜述皇太子正气凝姿端命敏德自家刑国英徽日湛移孝为忠雄谋电发北宫驰入扫枪於紫衢南宫反正开日月於黄道平乱宁夏翼戴朕躬一旅不劳功逾复禹百神咸举事邈兴周声应吹铜望惟当璧今遣司空读册命侍中授玺实由立义岂曰：尚亲承华肇开元嗣以建宜申氵存雷之泽仍纪景之瑞可大赦天下改唐隆元年为景元年自七月二十日昧爽以前大辟罪已下咸赦除之其犯十恶常赦所不免者不在赦限内外文武官九品已上子为父後者赐勋一转公卿各举孝友忠正堪任东宫官一人自神龙以来直谏枉遭非命咸令封植其墓。
十一月葬中宗于定陵曲赦万年高陵三原华原富平等县自景元年十一月二十一日末爽已前大辟罪已下咸赦除之常赦不免不在赦例。
二年四月壬寅大赦天下系囚见徒流移未达前所及已到流所者皆赦之京官四品以下加一阶外官赐勋一转三品以上各赐一爵天下滥度僧尼道士女冠等先经度者并令依旧诸州废寺观并依旧名置立。
八月乙夕阝以高祖旧宅有柿树天授中已经枯死至是重生因而大赦天下谋杀人造伪头首者并免死配流岭南官典取受者特免放。
延和元年五月戊寅有事於北郊辛巳大赦天下改太极元年为延和元年五月十二日末爽以前大辟罪已下咸赦除之其十恶及刘诚之胡大宰徒侣并不在赦限文武官预大礼各赐勋一转天下大五日。
先天元年八月甲辰传位於皇太子帝称太上皇大赦天下改元先天自先天元年八月七日大辟罪已下咸赦除之其常赦不免者不在赦限。
二年三月太上皇诏曰：恤刑缓狱古之通义务本劝农国之常典今阳和布气膏泽顺时凡厥黎民咸事东作而疲人婴法自滞圜扉言念於此有轸于怀宜从宽宥使营稼穑其京城内见禁囚除死罪以外并特放免营农天下诸州亦宜准此。
七月甲子左仆射窦怀贞等与太平公主谋逆事觉伏诛是日太上皇御承天门楼下诏曰：天步时艰王业多难乱常干纪何代无之我国家累圣膺期重光继统戎蛮慕义遐迩无虞朕以寡末嗣守丕祚乡明而理昃景忘劬冀内之小康庶群生之遂性。又使家知礼让人尽忠良不谓奸宄潜谋萧墙作[C260]逆贼窦怀贞萧至忠岑羲薛稷李慈李猷常元楷唐唐昕李晋李钦贾应福傅孝忠僧惠范等咸以庸微谬承恩幸未申毫之效遂兴枭獍之心共举北军突入中禁将欲废朕及皇帝以行篡逆朕令皇帝率众讨除应时殄尽元恶既戮奸党毕歼宗社安人神胥悦务申宽大之典宜覃肆宥之恩可大赦天下自大辟罪已下无轻重咸赦除之其逆人魁首未捉获及应缘坐者并不在赦限自馀党类往还一无所问布告遐迩咸使知闻。
●卷八十五
○帝王部　赦宥第四
唐玄宗先天元年十月庚子谒太庙礼毕御延喜门下制大赦天下。
开元元年三月丁夕阝御承天门楼下制曰：朕承累圣之鸿源荷重光之积庆昔因多难时属遘屯宝位深坠地之危神器有缀旒之惧事殷家国义感人祗吟啸风恭行雷电致君亲於尧舜济黎庶於休和遂以孟秋允升储贰旋承内禅继体宸居拜首之请空勤让王之诚莫展恭临亿兆二载于兹上禀圣谟下凝庶绩大荒同轨瀛海无波不谓奸慝潜谋萧墙窃发逆贼窦怀贞等顷以庸妄擢居台庭毫之效未申丘山之[C260]仍积共成枭獍将肆奸回太上皇圣断宏通英谋独运命朕率岐王范薛王业等躬事诛锄齐斧一麾凶渠尽殪太阳朗曜澄氛霭於天衢高风顺时厉肃杀於秋序人灵叶赞夷夏相欢四族之慝既清七百之祥方永爰承後命载阐休期总军国之大猷施雨之鸿泽承乾之道既光被於无垠作解之恩思式覃於品物当与亿兆同此维新可大赦天下大辟罪已下咸赦除之王守礼加实封二千户宋王成器申王成义各加实封一千户岐王范薛王业各加七百户文武官三品以上赐爵一级四品以下各加一阶内外官人被诸道按察使及御史所通恶状咸宜洗涤选日依资叙用十二月庚寅大赦天下改元为开元。
二年六月甲子制曰：朕闻养人者谓之司牧非逸於人上事天者谓之帝王盖御於天下故作为栋宇以避燥湿居於台榭以顺高明斯乃奉时令布朝政也。朕以不德祗膺睿图宝十家之产爱兆人之力未尝兴工於土木役思於池冀之休艾以致邕熙自律应长嬴时方大暑溽屡起温风。且至伏以太上皇宴居保卫涤虑清迹不往于甘泉心每期於汾水朕侍於左右以奉晨夕点玄默之化则亏於听理当炎蒸之序。又冫卖以嚣烦惕焉载怀敢忘顺色然大明创兆先圣所营即旧不如因时而往千门万户外虽卫於别宫一日三朝中自连於衤复道下所以宁问安之恳上所以资习静之娱实获我心俾康政理古有服珍裘者则念人之寒居夏屋者则念人之热况此岁阻饥甫田不稔或愚人陷罪圜土称冤凡厥庶僚将何以恤两京及诸州宜令长官亲理冤狱除犯名教及官典犯赃并缘妖伪以外馀罪徒以下咸宜放免其有茂才异等冀萃超群缘无绍介久不闻达者咸令自举朕当亲问其应宣抚使名闻举人试第四等须准旧例别加优奖见任人各量与改转前资常选人至冬依选例处分其未出身者兼授散官先天以来军将押卫官等在阵战亡者令本军勘实奏闻其说灾祥诳惑闾里并令州县长官等严加捉搦仍令御史访察绳纠有能绳言极谏补朕之阙者各封状进朕将亲览如有可采当加奖擢其皇亲诸亲及东宫丞优任员外检校试等官近停令至冬处分者有家道贫迫情愿外任者亦令所司勘实量才注拟其缘坐流人处置有轻重不类者令所司勘实奏闻三年正月丁酉册郢王嗣谦为皇太子因下诏降见禁囚徒死罪者免死徒流已下罪悉原宥之。
二月辛酉制曰：青春式序阳和布气万物熙熙莫不遂其性而嘉其生也。申念愚人干我王度日陷坑之网罗朕代天理物为人父母眷言囚系良增隐恻岂宪章之尚密将教道之不明欤顺时行令抑惟常典两京及天下见禁囚除犯恶逆造伪以外决一百配流岭南碛石诸州其馀一切放免。
五月丁未命宰臣亲行京城诸狱省察囚徒下诏曰：惟刑恤哉！古之道也。朕抚临四海茂育兆人思致淳风登之寿域期昼冠而不犯故开罗而在宥念兹下愚自抵常法时属盛夏天其养生在物最灵惟人为贵朕处台榭犹有郁蒸之毒彼居囹圄能无忄赞怛之忧故令宰臣备加案察省览所奏用悯于怀爰矜可恕之罪必务惟轻之义将布宽惠俾从原减应合书罪者宜递降一等论。
十月癸亥诏巡游所过之县见禁囚徒以下减放免流以上罪具犯状奏听进止戊辰大理具囚名奏帝览之以所犯重者降一等轻者并释放下诏曰：朕祗膺鸿图嗣守丕业何曾不驭朽增惕纳隍在虑六合之内每勤祗绥五刑之属尤用钦慎然简书多窒惕之讼圜扉有幽滞之人淹恤逾时羁缧相对颇异哀矜之义实惭恢疏之网虽刑政之典彼则自贻而在予之责终以多愧其大理禁囚前令详覆者宜按所犯轻者并放重降一等仍依令式处分十二月有司所奏往幸凤泉所过之县流以上囚奏听进止者凡称原减颇详故事罪至死刑宽其大戮况听成有法阅实无冤属阳和上春积雪未降天地之於庶物正亭之而毒之皇王之抚兆人宁以杀而止杀申念重辟恻然疚怀特布湛恩<耳力>兹生气其犯斯刑者宜决一百配流远恶处其犯杖配流者宜免杖依前配流已决及流三千里者节级稍移近处二千五百里以下并宜配徒以殿（臣钦。若等曰：殿谓自远而近也。）。
五年二月甲戌行幸至东都大赦天下唯谋反大逆不在赦限馀并宥之河南府百姓给复一年河南北遭涝及蝗虫处无出今年租武德贞观以来勋臣子孙无在位者详求其後奏闻有嘉Т逃栖养高不仕者州牧各以名闻。
八年九月丙寅制曰：五刑之用以禁奸慝三宥之设以矜愚耄朕永康四海忧在兆人俾臻大化爰措庶狱而愚妄之色抵犯或闻向隅可哀当宁兴轸今天地既肃申严在命时分其令罪则无留载怀幽犴思布生德宜崇减死之恩式明宥过之典其京城内犯罪人等时令按覆其中造伪头首及谋杀人断死者决一百配流岭南恶处断死者决一顿免死配流远处杂犯流移者各减一等杖罪已下并免。
九年五月庚午诏曰：自昔明王恤人为念朕君临县子育黎蒸一物乖宜常切纳隍之虑万方有罪再轸泣辜之责故劝农务穑国政攸先舍过录功帝图惟永况麦风炎序梅律辰言念狴牢情深恻隐宜申缓狱之令以布宥刑之泽其天下见禁囚徒犯流已下徒已上特宜免以尝科并遣随军展效仍令所司明为年限条例随便近诸军分配冀能竭力勉树勋庸其杖已下即令释放使务农业。
十一月庚午大赦天下内外官九品以上加一阶五品已上加爵一等自六月二十日七月三日（臣钦。若等曰：玄宗景隆元年六月三日平韦庶人先天二年七月三日平太平公主）匡卫社稷食实封功臣坐事削除勋封官爵中间有先死者并量加收赠致仕官合佩鱼者听其终身大三日。
十一年正月丁卯敕曰：献岁肇春阳和感气。且是发生之日实惟布德之辰朕将幸秦京言离雒邑既省方以观俗思弘恩以济人载念狴牢。又恻襟抱宜敷宽大之典用敦祝泣之意都城内见禁囚徒除犯十恶及造伪头首馀杂犯流死等各减一等徒以下并放是月己巳銮舆发东都北巡狩下制曰：朕，爰自雒有事省方乘发生之和因豫动之庆将欲恤鳏寡问老疾陈诗展礼黜幽陟明使滞伏必申微物咸遂其行幸所至处宜令刺史县令存问百年老病鳏寡独及行人家如有单贫不济不能存活者量加赈给其侍老仍各赐物三段见禁囚徒除十恶及身犯反逆并造伪头首以外自馀杂犯流死等罪各减一等徒以下放免百姓有贤良官人有清白并令中书门下采访名闻其贪浊之吏委御史觉察弹奏庚辰幸潞州曲赦大辟已下给复五年是月癸巳帝车驾在并州敕曰：朕躬承宝位十有馀年荷累圣之昌图膺三灵之卷命日慎一日虽休勿休今省俗观风肆觐群后陈诗纳贾亲问百年虽念劳人事资展礼太原旧国王业所兴乃眷成周西巡丰镐因惟嗣汉东至沛乡皆会彼旧都眷兹社况兴王始封之地鸿图创业之初含育生灵大造区宇永惟丕构顾惭贻厥。且称用武戎役是殷宜锡怀旧之恩以顺发生之泽太原府境内见禁囚徒除十恶及造伪头首馀并放免预宴官共赐物二千疋父老及吏人等共赐物一万疋百姓宜给复一年九等户给复三年元从家给复五年其家籍见在终身免征役侍老年八十已上赐物五段版授上县令仍赐绯妇人版授上县君九十已上赐物七段版授上州长吏仍赐绯妇人版授郡君百岁已上赐物十段版授上州刺史仍赐紫妇人版授郡夫人孝子顺孙义夫节妇旌表门闾终身勿事其有沉沦草泽抱德栖迟及武德功臣子孙并元从子孙才堪文武并委府县搜扬具以名荐。
十一月戊寅亲祀南郊大赦天下制曰：朕获主三灵于今一纪听政中昃每不敢康观书乙夜将求诸道而顷年以来为理思至或远人不率或嗣岁不登淳朴未还惕厉斯在为人上而惭德奉天明以畏威祝史正词必期於陈信郊丘备礼将俟於升平今宗庙降灵克开厥後乾坤交泰保合太和麟凤龟龙玄符黄瑞之祉蛮夷戎狄梯山航海之琛孰不日月以闻道路相属顾惟不德当兹休运钦。若昭报畴咨故实所以今年献春恭祠后土季秋吉日追崇九庙采必先於鲁经稽肆类於虞典爰因长至钦谒上玄告受命之元符昭严配之成绩大典云：备至诚克展诸侯骏奔来於穆之相百神受职率咸秩之文六变已陈三献斯毕盖春秋大事莫先乎！祀王者盛礼莫重於郊而柴燎克终感庆罔极岂予一人之福亦尔万邦之赖宜用咸和之祭俾承厚下之泽可大赦天下自开元十一年十一月十六日末爽以前罪无轻重已发觉未发觉已结正未结正系囚见徒大辟罪已下咸赦除之其十恶死罪造伪头首劫贼杀财主不在赦例就中仍虑有冤滥者所司其状送中书门下尽理详覆奏闻朕将亲览升坛行事官及供奉官三品已上赐爵一级四品已下加一阶内外文武官及致仕并前资陪位者赐勋一转亲王公主各与一子官凡诸军节度大使及三都留守不备位委寄既重特宜同升坛官例百岁老人赐帛五段粟五石县令至其家存问给付孝子顺孙义夫节妇旌表门闾终身勿事诸州百姓或有因逄水旱流寓未安者宜令所司与朝集使即作赈恤安辑法奏闻征行人家州繇检校勿令侵欺鳏寡独州县矜恤使得存济元置义仓救人不足承前贷百姓粮及种子未纳者并免不须却徵自古圣帝明王忠臣烈士名山大川并令所管致祭其左贬官非逆人五服内亲及犯赃贿名教者所司勘实奏闻量移近处其人有清白政术堪任刺史县令及抱器怀才不求闻达者长官具以名荐宗室中有孝悌才行为众所知仍在卑任者委宗正具以名奏君臣一体休戚共焉朕承天命传大宝盖凭累祖馀业得一之符亦繇群公旧勋不二之力永言ム赖其敢忘之自武德以来实封功臣知政宰辅有身无大故而亡官失封子孙沦屈者所司勘实具以状闻存者可酬其官荣逝者当录其裔嗣使幽冥同庆知有今辰亚献王守礼终献宁王宪各赐物一千疋侍中源乾曜中书令张说兵部尚书同中书门下三品王各赐物五百疋二王後赐物一百疋二品三品八十疋四品五品六十疋六品七品四十疋八品九品三十疋郡主县主各赐物八十疋天下赐三日京城五日。
十三年正月戊子制曰：惟刑是恤止杀之深仁宁失不经好生之大德朕恭膺丕业思济元元下之陷辜上教不至在予之责何咎于人今履端肇序阳和献岁思布德泽惠此囹圄将弘恺悌之恩以顺发生之气其天下见禁囚徒死罪宜降至流流已下罪悉原之都城内委中书门下当日疏决处分京城委留守制到日处分仍令中丞蒋钦绪往河南大理少卿明往关内刑部郎中张樽往河东水部郎中崔恂往山南东道右庶子高仲舒往江南西道职方郎中郑绩往剑南道秘书丞张履冰往淮南道殿中侍御史孙济往陇右道赞善大夫张景幽往河西道右谕德李林甫往山南道主客郎中张烈往江南东道并即驰驿发遣所至之处У决囚徒宣慰百姓其有穷乏交不存济及侍老行人之家有疾苦者各令州县量加医疗及赈恤其岭南五府碛西四镇非流配效力等见禁囚徒各委节度使及本管都督府处分布告遐迩知朕意焉。
十一月壬辰以封禅礼毕御朝觐坛之帐殿朝群臣大赦天下制曰：朕闻天监为后后克奉天既合德以受命亦推功而复始厥初作者七十二君道洽迹著时至符出皆用事於介丘升中於上帝人神之望盖有以塞之皇王之序可得而言之朕接统千岁承光五叶惟祖宗之德在人惟天地之灵作主往有内难幽赞而积大勋间无外虞守成而缵旧服未尝不乾乾终日思与公卿大夫上下叶心聿求至理以弘我列圣其庶乎！馨香今九有大宁群萌乐业时必敬爱而不夺物亦顺成而无天懋建皇极幸至太和洎乃幽遐率繇感被戎狄不至唯文告而来庭麟凤已臻将觉悟而在薮以故凡百执事亟言大封顾惟不德初欲勿议伏以先圣储祉与天同功荷传庆以在今敢侑神而无报大节斯在朕何让焉遂奉遵高宗之旧宪章乾封之典时迈东出柴告岱岳精意上达来应信宿行事物呈祥登降之礼斯毕严配之诚获展百神群望莫不怀柔四方诸侯莫不来庆斯天下之介福也。邦家之耿光也。无穷之休祉岂独在予非常之惠泽宜其逮下可大赦天下自开元十三年十一月十日末爽已前大辟罪已下罪无轻重已发觉未发觉已结正未结正见禁囚徒咸赦除之唯十恶死罪不在此例流人未达前所者放还内外文武官三品以上赐爵一等四品已下赐一阶王守礼宁王范薛王业各与一子三品官公主嗣王郡主县主各与一子官其应行从文武官加阶之外并赐勋两转孔子从褒圣侯优与处分天下致仕官各依本品赐一季禄及束帛诸蕃侯王首来会礼者各加一官其行幸州县供顿劬劳百姓并免一年租赋兖州免二年租赋朕永惟王业ム赖旧勋元首股肱其犹一体自武德以来功臣宰辅或名存王府遗嗣沉沦或身无大故衔屈泉壤宜令所司访择申理唐元立功官人往属艰难能尽忠义今成大礼何日忘之宜各与一子出身朕躬步天门宿斋日观时属严冬雪後初夜风寒朕因露立祈恩誓欲代人当咎俯仰之际顿息霜飚奠献之晨变同韶景诚荷上天垂亦赖灵山吐祥诗云：无德不报宜封泰山神为天齐王礼秩加三公一等宜令所管崇饬祠庙去山十里禁其樵采给近山二十户以奉神祀天下赐七日十五年七月己亥降都城系死囚及流罪各减一等徒已下罪悉免之。
八月己巳制曰：朕作人父母为天下君岂将岩廊为逸尝以亿兆为念何尝不养之如子视之如伤驱彼民俗跻之仁寿使胜残之道自我王政好生之德洽于人心皆迁善以远罪亦有耻而。且格靡然向风以致刑措今秋典戒令理官议狱愍此愚者犹闻抵冒当宁发想兴言疚怀宜布惠和之泽用伸矜降之典俾率土之内知朕意焉天下见禁囚犯死罪者特宜免死配流者配边州效力徒已下罪并放免官人犯赃罪不在此例其未有断给者各处本犯定刑名准此处分。
十六年三月辛丑制曰：顷属初阳肇授移辇新宫因施惠布德用顺时令徒已下罪并责保放营农今详其刑格亦非重罚已释囹圄不可更收宜许自新特从免放。
九月丙午以久雨思宥罪缓刑乃下诏曰：古之善为邦者重人之命执法之中所以和气洽嘉禾茂今秋京城连雨隔月恐耗其粒而害于粢盛抑朕之不明何政之阙也。永惟久雨者阴气凌阳冤塞不畅之所致也。持狱之吏不有资性生於刻薄轻重出於爱憎邪《诗》曰：此宜无罪汝反收之刺坏法也。《书》曰：与其杀不辜宁失不经明慎刑也。好生之德可不务乎！两京及诸州系囚应推徒已下罪并宜释放降死罪及流各一等庶得解吾人之愠结迎上天之福佑布告遐迩知朕意焉。
十七年四月癸亥制天下系囚死罪减等馀并宥之十一月丙申谒桥陵以奉先县为赤县曲赦县内大辟罪已下戊申谒诸陵还大赦天下制曰：祀之大者莫尊於严享德之至者莫加於孝敬故周庙颂思文之章汉陵躬展事之礼因心斯在敢不肃祗我国家应天受期骏惠丕命继武宗文之德重熙累洽之盛故以道高系表首冠帝先朕以眇身获保鸿业往属多难时逢国屯推戴神宗纂复兴运允迪前烈载康兆民此盖仗卿士之谋叶神祗之赞岂伊薄德敢承天休露往霜来久积园陵之思秋尝夏聿思孝飨之诚乃夏朔辰祥芝产於太室及秋吉日珍木瑞於神宫对越上灵拜兹嘉贶顷以秋稼未实民役尚劳每事害农岂惟在予有咎之责因亲设教恐违先旨恤隐之方今三时已和百礼斯洽崇乐宿设万舞在庭敬尔臣工骏奔执豆蠲洁为饣喜明德惟馨有来雍雍载怀怵惕之思至止肃肃如闻叹息之声降格有终缠感罔极瞻弓剑而莫及捧镜奁而哽咽始自峤岳终奉梁山紫气升於寿宫甘露遍於陵树白兔驯扰瑞草呈祥恭惟昭陵载感王业肆台小子夙奉睿图及斋戒处诚率祗祀典圣容昭见灵迹尤彰每四方多虞中国有事虽升龙已远而跃马如神及配奠寿宫亲闻忭跃幽明合庆今古未闻盖皇天眷於我唐神心昌於後嗣延祚之祉岂独在予一人锡类之恩宜广覃於四海可大赦天下自开元十七年十一月二十二日末爽已前大辟罪已下罪无轻重已发觉未发觉已结正未结正系囚见徒常赦所不免者咸赦除之自先天以来有杂犯经移近处流人并配隶碛西瓜州者朕舍其旧恶咸与惟新并宜放还其反逆缘坐长流及城奴量移近处编附为百姓左降官量移近处官人有亡官失爵齿力未衰者量加收录天下百姓无出今年地税之半如已徵纳听折来年逋租悬调在百姓腹内者一切放免孝子顺孙义夫节妇旌表门闾终身勿事诸州侍老百岁以上赐帛十段九十已上赐五段八十已上赐三段献陵昭陵定陵官吏并管陵县官各别加一阶陵户并放从良终身洒扫陵寝仍每陵侧近取百姓六乡以供陵寝永勿徭役自古帝王贤臣将相陵墓宜令所在州县致祭内外文武官三品已上加爵一等四品已下各赐一阶亚献皇太子鸿赐物二千疋终献庆王潭赐物一千疋王守礼宁王宪薛王业各赐物八百疋忠王浚隶王洽鄂王光王氵居等各赐物七百疋中书门下赐物五百疋开府王毛仲赐物三百疋皇亲五等已上诸亲三等已上及文武百僚各赐物有差自古明王因心以待人曲已以施物故休戚共而忧乐同也。中书门下丞相尚书开府三省大将军父并赐三品官九卿三监十二卫监门羽林军五省长官三府尹大都督长史父各赠四品官五品已上清官父各赐五品官凡所赠官宜兼赠母邑号俾夫群臣受荣上延父母先帝遗泽下及幽冥兴言及此良多感叹君臣一体荣辱是同龙蛇之歌古今作戒其唐隆元年两营立功官三品以上与一子官其四品已下选日优与进改京兆府供顿县免今年地税诸道战亡人家仰州县存恤不支济者量事赈济诸军健儿别敕行人各赐勋两转。
十八年正月丁巳亲迎气於东郊祀青帝下制曰：皇王之大化备载於所陈必顺时而行政将奉天而育物考古之要莫不繇斯自膺宝位钦。若上玄万物叶心庶物简易齐七政以察玑劝兆庶而勤稼穑日慎一日于今二十年矣。何尝不夙夜祗畏忧劳在怀思致黎元以弘政理属献岁初吉乘时布令是用敦本复古将必稽於月令始谋作则先有事於春郊宜因展礼之辰别布惟新之泽其天下见禁囚徒自开元十八年正月五日末爽已前大辟罪已下罪无轻重已发觉未发觉已结正未结正系囚见徒常赦所不免者咸赦除之其左降官及流移配隶安置罚镇效力之类并宜量移近处其官已复资至叙用之时不须为累其流人配隶并一房家口者所犯人情非劫害身已亡殁其家口放还流人及左降官考满载满丁忧服满者亦准例稍与量移其亡官失爵放还不齿及诸色被停解免与替人等非犯赃者宜令司存勘责量加收叙其衰老疾病者仍与致仕官天下百姓今年地税并诸勾徵欠负等色在百姓腹内未纳者并一切矜免亚献太子鸿赐物二千疋终献宁王宪赐物一千疋文武百官及有司职掌等各赐束帛有差率土之内赐三日其海内五岳四渎及诸镇名山大川及灵迹并自古帝王得道升仙忠臣义士先有祠庙者各令郡县逐处设祭。
十九年四月壬午诏曰：法以闲邪刑以助化因时而用盖非获已朕自临御天下忧劳庶务以至诚感物道既有孚以致理和人仁或繇已岂欲以刑制政期於以化清刑故不用殊绝之诛每施宽大之令而迁善者众犯法者寡断狱十数闻诸有司然犹一夫不获在予实怀多愧寰宇殷广京都浩穰系于徽纟墨或未听理逮捕斯扰粮馈为劳生业或亏何以卒岁言念於此深用悯然况今长嬴在辰耘耨斯切顺时立政存于恤人思弘在宽之典庶无留狱之弊其天下囚徒即令疏决其妖讹盗贼造伪头首既深蠹时政须量加惩罚刑名致死者各量决重杖一百长流岭南自馀支党被其诖误矜其至愚量事科罚使示其惩创流已下罪并节级处分令中书门下就大理及府县详理。
八月辛巳帝降诞之日有黄三道於西方制天下死罪配流已下罪原免之。
</div>
    <div class="pagination">
<a href="册府元龟_page74.html">上一页</a><span>...</span><a href="册府元龟_page70.html">70</a><a href="册府元龟_page71.html">71</a><a href="册府元龟_page72.html">72</a><a href="册府元龟_page73.html">73</a><a href="册府元龟_page74.html">74</a><span class="current-page">75</span><a href="册府元龟_page76.html">76</a><a href="册府元龟_page77.html">77</a><a href="册府元龟_page78.html">78</a><a href="册府元龟_page79.html">79</a><a href="册府元龟_page80.html">80</a><span>...</span><a href="册府元龟_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
