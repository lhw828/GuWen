<!DOCTYPE html>
<html>
<head>
    <meta charset="UTF-8">
    <title>喻林 - 第 144 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 144 页/共 195 页</h1>
    <div class="content">　　子并崔家州里颇相仿効可谓酱醎于盐氷寒于水【书品】詹尹端策故以迷其变化英韶倾耳无以察其音声殆善射之不注妙斵轮之不传【书品】
　　分行纸上类出茧之蛾结画篇中佀闻琴之鹤峯防间起琼山慙其敛雾漪澜递振碧海愧其下风【书品】龟若浮溪蛇如赴宂流星疑烛垂露佀珠【书品】
　　夫纸者阵也笔者刀弰也墨者鍪甲也水砚者城也本领者将军也心意者将副也结构者谋画也飏笔者吉凶也出入者号令也屈折者杀戮也【太平御览工艺部书中】飞文绮縠采落纸波涛流【初学记文部文章】
　　飞毫列锦绣拂素起龙鱼鳯举崩云絶鸾惊游雾疎【初学记文部文字】
　　飞白犹烟空炤灼雾縠卷舒【玉海圣文御书】
　　蔡邕飞而不白羲之白而不飞【玉海圣文御书】
　　鲍照飞白书执铭超工八法尽竒六文鸟企龙跃珠解泉分珪角星芒明丽烂逸丝萦发垂平理端宻【玉海圣文御书】萧引书法遒逸陈宣帝尝指其署名语诸人曰此字笔势翩翩似鸟之欲飞引答曰此乃陛下假其羽毛耳【何氏语林言语】
　　纯骨无媚纯肉无力【华阳陶隠居集】
　　德晖
　　追【音堆】琢其章金玉其相【诗大雅棫朴】
　　有道之世则依礼所行外余美好犹如树干之外更有枝叶也【礼记正义表记】
　　玉在山而草木润渊生珠而岸不枯【淮南子说山训】
　　次五鸾鳯纷如厥德晖如测曰鸾鳯纷如德光皓也【太经第五视】
　　相玉书言珵美六寸其曜自照【王逸注楚辞离骚经】
　　橘叶青其实黄杂糅俱盛烂然而明言已敏达道德亦烂然有文章也【王逸注楚辞九章】
　　重明登天六合俱照无有蓬艾而不光被也夫日月虽无私于照犹有所不及德则无不得也【郭子注庄齐物论】玉生虽丽光不逾把德积虽微道映天下【文选袁宏名臣序赞】逍遥乎文雅之囿翶翔乎礼乐之场风仪与秋月齐明音徽与春云等润【文选王俭禇渊碑文】
　　才艺
　　味道则理贯庄肆研妙则颖夺豪锋【晋书曹毘传】
　　多以干翮相许自家光国【晋书裴秀传】
　　笔敷华藻吻纵涛波【晋书庾亮传】
　　藻分葩列如春之荣【蔡中郎集圂叔则铭】
　　木无枝叶则不能丰其根故谓之瘣人无艺则不能成其德故谓之野【徐干中论艺纪】
　　艺者德之枝叶也德者人之根也斯二物者不偏行不独立【徐干中论艺纪】
　　含章如龙鳯被文如虎豹吐之如波涛陈之如锦绣【抱朴子外篇安贫】
　　立德何隠含道必授条流殊述若甪区囿【文心雕龙诸子賛】集雕篆之轶材发绮縠之高喻【文心雕龙时序】
　　买臣负薪而衣锦相如涤器而被绣【文心雕龙时序】
　　御六龙之珍驾兮游道德之平林结典籍而为罟兮敺儒墨而为禽【文选思赋】
　　钻屈毂之瓠解疏属之拘【文选张协七命】
　　握中有悬璧本自荆山璆【文选刘越石重赠卢谌诗】
　　咸以自骋骥騄于千里仰齐足而并驰【文选魏文帝典论论文】芬芳之气罕有而幽兰丰其气才明之术所希而贤人懐其术【文选陆士衡演连珠注】
　　兰生而芳玉产而洁阳葩熈氷寒松负雪莫邪挺锷天骥汗血茍云其隽谁与比杰【补文选庾阐吊贾谊文】
　　焕乎若望舒耀景而焯羣星矫乎若翔鸾拊翼而逸宇宙也【补文选庾阐吊贾谊文】
　　壮思如泉涌逸藻似云翔【艺文类聚职官部尹诗】
　　丽藻若龙雕洪才类河泻【艺文类聚职官部尹诗】
　　心为学府辞同锦肆【艺文类聚职官部太常墓志】
　　钟鼓辞林笙簧文苑【艺文类聚职官部中书令墓志】
　　耕耘书囿弋猎文藻思绮合尺牍绣【艺文类聚职官部特进墓志】
　　口含碧鸡之辨手握雕龙之文【艺文类聚职官部司徒墓志】
　　碧鸡自口灵蛇在握【艺文类聚职官部诸王碑】
　　管弦入耳则溪谷俱调文雅沿心则烟霞并韵【文苑英华庾信王爵一碑】
　　养由百发落鴈吟猿应奉五行绨缃缥帙【文苑英华庾信王爵一碑】文史该富琬琰为心辞章辨博黄成采【何氏语林伤逝】
　　中美
　　黄裳元吉文在中也【易坤】
　　初一祫【古合切】【苦贵切】何缦【莫半切】玉贞测曰祫何缦文在内也【太经第四文】
　　空器在厨金银涂饰其中无物益于饥人不顾也肴膳甘醢土釜之盛入者乡之古贤文之美善可甘非徒器中之物也读观有益非徒膳食有补也故器空无实饥者不顾胸虚无怀朝廷不御也【王充论衡别通篇】
　　玉水记方流璇源载圆折蓄宝每希声虽秘犹彰彻【文选顔延之赠王太常诗】
　　如美玉在水鼃衣所覆【大乗宻严经卷下】
　　如人融眞金铸在泥模中外有燋黑泥内有眞金像【究竟一乗宝性论卷一】
　　饰治
　　龙无云雨不能参天鸿笔之人国之云雨也载国德于传书之上宣昭名于万世之后厥高匪徒参天也城墙之土平地之壤也人加筑蹈之力树立临池国之功德崇于城墙文人之笔劲于筑蹈【王充论衡须颂篇】
　　船车载人孰与其徒多也素车朴船孰与加漆画也然则鸿笔之人国之船车采画也【王充论衡须颂篇】
　　弦歌为妙异之曲坐者不曰善歌之人必怠不精何则妙异难为观者不知善也圣国妙异之政众臣不颂将顺其美安得所施哉【王充论衡须颂篇】
　　涉圣世不知圣主是则盲者不能别青黄也知圣主不能颂是则喑者不能言是非也【王充论衡须颂篇】
　　农无疆夫谷粟不登国无疆文德闇不彰【王充论衡须颂篇】庐宅始成桑麻才有居之歴嵗子孙相续桃李梅杏庵邱蔽野根荄众多则华叶繁茂汉氏治定久矣土广民众义兴事起华叶之言安得不繁夫华与实俱成者也无华生实物希有之山之秃也孰其茂也地之泻也孰其滋也文章之人滋茂汉朝者乃夫汉家炽盛之瑞也天晏列宿焕炳阴雨日月蔽匿方今文人并出见者乃夫汉朝明明之验也【王充论衡超竒篇】
　　天晏者星辰晓烂人性竒者掌文藻炳汉今为盛故文繁凑也【王充论衡佚文篇】
　　孟子相人以眸子焉心清则眸子了了者目文了也夫候国占人同一实也国君圣而文人聚人心惠而目多采【王充论衡佚文篇】
　　道立国表路出其下望国表者昭然知路汉德明着莫立邦表之言故浩广之德未光于世也【王充论衡佚文篇】然史之为任乃弥纶一代负海内之贵而羸是非之尤秉笔荷担莫此之劳【文心雕龙史传】
　　故授官选贤则义炳重离之辉优文封策则气含风雨之润勅戒恒诰则笔吐星汉之华治戎燮伐则声有洊雷之威眚灾肆赦则文有春露之滋明罚勅法则辞有秋霜之烈此诏策之大略也【文心雕龙诏策】
　　出入由门关闭宜审庶务在政通塞应详【文心雕龙书记】且夫寒谷丰黍吹律暖之昏情爽曙箴规显之虽明珠兼寸尺璧有盈曜车二六三倾五城未若申锡典章之为逺也【文选魏都赋】
　　有用
　　吉甫作是工师之诵其调和人之性情如清微之风化养万物使之日有长益也【毛诗正义烝民】
　　广乐九奏必登昊天之庭韶夏六变必飨上帝之祀【晋书陆云传】
　　今圣朝留心典诰发精于殊语欲以验考四方之事不劳戎马高车之使坐知傜俗适子云攘意之秋也不以是时发仓廪以振赡殊无为明语将何独挈【一作絜】之宝上以忠信明于上下以置恩于罢朽所谓知蓄积善布施也葢萧何造律张仓推厯皆成之于帷幕贡之于王门功列于汉室名流乎无穷诚以隆秋之时收藏不殆饥春之嵗散之不疑故至于此也【方言后载刘子骏与雄书】
　　孔子之春秋素王之业也诸子之传书素相之事也观春秋以见王意读诸子以睹相指【王充论衡超竒篇】
　　陈平未仕割肉闾里分均若一能为丞相之验也夫割肉与割文同一实也如君山得执汉平用心与为论不殊指矣【王充论衡定贤篇】
　　知屋漏者在宇下知政失者在草野知经误者在诸子【王充论衡定贤篇】
　　玉乱于石人不能别或逢楚之王尹以玉为石卒使卞和受刖足之诛是反为非虚转为实安能不言【王充论衡对作篇】
　　夫制器者珍于周急而不以采饰外形为善立言者贵于助敎而不以偶俗集誉为高【抱朴子外篇应嘲】
　　夫丰草不秀塉土巨鱼不生小水格言不吐庸人之口高文不堕顽夫之笔故披洪范而知箕子有经世之器览九术而见范生怀治国之略省夷吾之书而明其有拨乱之干视不害之文而见其精霸王之道【抱朴子外篇审举】申商刀锯以制理鬼谷唇吻以策勲【文心雕龙诸子】
　　暨战国争雄辨士云踊从横参谋长短角势转丸骋其巧辞飞钳伏其精术一人之辨重于九鼎之宝三寸之舌强于百万之师【文心雕龙论説】
　　君子藏器待时而动发挥事业固宜蓄素以弸中散采以彪外梗楠其质豫章其干摛文必在纬军国负重必在任栋梁穷则独善以垂文达则奉时以骋绩若此文人应梓材之士矣【文心雕龙程器】
　　春秋大夫则修辞骋防磊落如琅玕之圃焜燿似缛锦之肆【文心雕龙才畧】
　　襃见一字贵逾轩冕贬在片言诛深斧钺【文心雕龙史传】三驱弛纲九伐先诘鞶鉴吉凶蓍龟成败摧压鲸鲵抵落蜂虿移宝易俗草偃风迈【文心雕龙檄移赞】
　　分阃推毂奉辞伐罪非唯致果为毅亦且厉辞为武使声如衡风所系气似搀抢所扫百尺之冲摧折于咫书万雉之城顚坠于一檄者也【文心雕龙檄移】
　　奸慝惩戒实良史之直笔农夫见莠其必锄也【文心雕龙史传】鲁之敬姜妇人之聪明耳然推其机综以方治国安有大夫学文而不达于政事哉【文心雕龙程器】
　　击劒可以衞防安身辞赋可以讽谕劝人也【子法言注吾子篇】彼琼敷与玉藻若中原之有菽同槖籥之防穷与天地乎竝育【文选文赋】
　　夫辩言之艳能使穷泽生流枯木发荣庶感灵而激神况近在乎人情【文选曹植七启】
　　邪锋飒焉落刃慧日赫以舒光【辩正论卷五】
　　缉词者探卷而得意珠轨正道者披文而饮甘露【法苑珠林序】




　　喻林卷八十七
<子部,类书类,喻林>
　　钦定四库全书
　　喻林卷八十八　　　　　明　徐元太　撰文章门【三】
　　重质
　　凡物暂时荣华而即陨落者由体质虚薄也若能笃厚充实则恒保荣美【周易正义大畜】
　　治宝物为器所以可雕琢其体以为文章者以金玉本有其质性故也以喻文王所以可修饰其道以为圣敎者由本心性有睿圣故也【毛诗正义棫朴】
　　甘受和白受采忠信之人可以学礼【礼记礼器】
　　醴酒之用酒之尚割刀之用鸾刀之贵莞簟之安而槀鞂之设是故先王之制礼也必有主也【礼记礼器】
　　大羹不和贵其质也大圭不琢美其质也丹漆雕几之美素车之乘尊其朴也贵其质而已矣【礼记郊特牲】
　　夫悲哀在中故形变于外也痛疾在心故口不甘味身不安美也【礼记问丧】
　　素以为绚兮何谓也子曰绘事后素曰礼后乎【论语八佾】贲非正色也是以叹之吾思夫质素白当正白黑当正黑夫质文何也吾闻丹漆不文白玉不雕宝珠不饰何也质有余者不受饰也【孔子集语上】
　　祭祀之道莫盛修徳故纣之牛牲不如文王之苹藻也【前汉书郊祀志注】
　　礼与其奢也宁俭事与其烦也宁略言与其华也宁质行与其防也宁朴【前汉纪孝元中】
　　且美貌者不待华采以崇好艳姿者不待文绮以致爱【呉志华覈传】
　　若极粉黛穷盛服未必无丑妇废华采去文绣未必无美人也【呉志华覈传】
　　实众流之江海乃羣艺之本根【北齐书杜弼传】
</div>
    <div class="pagination">
<a href="喻林_page143.html">上一页</a><span>...</span><a href="喻林_page139.html">139</a><a href="喻林_page140.html">140</a><a href="喻林_page141.html">141</a><a href="喻林_page142.html">142</a><a href="喻林_page143.html">143</a><span class="current-page">144</span><a href="喻林_page145.html">145</a><a href="喻林_page146.html">146</a><a href="喻林_page147.html">147</a><a href="喻林_page148.html">148</a><a href="喻林_page149.html">149</a><span>...</span><a href="喻林_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
