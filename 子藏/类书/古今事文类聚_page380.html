<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 380 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 380 页/共 485 页</h1>
    <div class="content">　　欲访时事
　　周显徳五年诏翰林学士职居禁廷地居清近与班行而既异在朝请以宜殊今后当直下直学士并宜令逐日起居其当直学士仍赴晩朝时世宗欲朝夕访以时事故有是诏
　　皆用文士
　　开宝九年李文正卢相并置学士院太平兴国元年汤悦徐直学士院王克正张治直舍人院四人皆江南文士也
　　儤宿入直
　　儤【音豹】宿例自诸行尚书左右丞侍郎以下入直各有差【杨钜翰林旧规】
　　长春曲宴
　　苏易简为防知政事引故事为请诏自今当直学士与枢宻直学士并颁长春殿曲宴
　　慿鼓草诏
　　朱胜非字藏一直学士院时事皆草创诏书填委而院无几案公尝慿败鼔草诏然文气丛重如平时
　　团扇亲赐
　　汪藻字彦章直学士院草髙丽答诏其不许入贡诏畧曰壊晋馆以纳车庶无后悔闭玉闗而谢质匪用前规上顾辅臣称公得代言之体乆之髙丽谢表至上复称公真拜翰林学士以所御白团扇亲书紫诰仍兼绾黄麻似六经十字以赐缙绅荣之【孙觌撰墓志】
　　天笔叹嘉
　　周麟之受诏撰张循王碑文成奏御天笔批其后十八字曰志铭叙事详尽造语简要披阅数四但有叹嘉士林翫以为宠
　　乗舆扈从
　　徐凤字子仪迁将作少监权直院先时乗舆出入它官摄内命者不在属车豹尾间至是有旨令扈从遂为故事【真西山集】
　　本官真拜
　　李昉入直翰林先是卢多逊已任学士太祖见昉在多逊下问其故宰相曰昉以本官直学士院未即真拜遂真拜学士在多逊之上
　　察官寓直
　　绍兴二十四年春直学士院汤思退以礼部侍郎同知贡举草制既阙官有命监察御史王纶特暂兼权适刘婉仪进位贵妃纶草其制上称有典诰体竟至大用前此无察官寓直禁林亦盛事也【周益公文集】
　　古今文集
　　杂著
　　辞免直学士院状　　　　　洪迈
　　宠数荐降兼官愈优受恩巳多拊已难称窃以代言之任最切于翰林直院之名实邻于学士臣之孤陋众所鄙夷未至预荣方幸摄官而承乏序升过分未能满嵗以为真曾是叨尘若何啓处愿寝巳行之命少须试可之长庶使微踪获安旧署
　　四辞免直学士院状　　　　真徳秀
　　窃惟代言儒者之至荣方命人臣之大罪夫以禁林之地最谓邃严儤直其间必宠鸿硕某猥以末学初无寸长幸逢千载之期猥叨再入之宠平生素望何敢及兹岂不愿优游玉堂之庐宻勿金銮之直何苦坚避自速严诛葢以诏令之颁最闗国体文章之发皆本心源而某四忝节麾一周星纪视人犹已忧公如家缘积思虑之劳遂得烦悸之疾比方少瘉犹未复常虽应酬牋翰之微莫能措手岂典掌丝纶之重可使强顔窃自省循实难堪处昔唐韦洪景以草诏疎漏而降诎本朝范镇以用事差误而左迁彼皆名儒犹坐此失况某材既陋甚而疾复萦之倘冒昧以祗承必立臻于旷败用是彷徨累日不免仍控忱词伏望朝廷特赐敷奏许令免兼上件职事实拜洪造保全之恩
　　辞免权直学士院状　　　　真徳秀
　　选抡特异震惧靡宁窃惟翰苑之置官仿自开元之定制虽典司内命号为供奉之近班然遴简外廷或以校讐而充选于皇孝祖防酌有唐肇新北门摄直之名以处东观洽闻之彦惟材是用宁职之拘然自淳熙已来距今余数十载乃若彦中而降居此惟二三人亶谓至难讵容轻畀矧皇上聿新于万化欲王言诞播于四方盍资讨论润色之英大阐温厚坦明之制伏念某早缘干禄勉学为文仅知场屋剽窃之工焉识朝廷严重之体顿从璧水入典道山老嵗月于椠铅犹慙亡补鼓风雷于号令敢谓能胜偶儤直之虚员俾谫材以承乏身虽甚宠谊有当辞昔在厚陵深嘉苏轼欲循故事躐寘禁林观时宰臣啓奏之言尚俟人望属餍之后况某未能为役何敢儌荣伏望朝廷特赐敷奏寝已行之误渥畴可用之实能则名器不以假人允叶一时之公论文章足以华国渐还三代之遗风
　　翰林侍读学士【侍讲学士附】
　　歴代沿革唐开元三年上谓宰相曰朕每读书有所凝滞无从质问可选儒学之士使入内侍读乃以马怀素与褚无量更日侍读十三年改丽正修书院为集贤殿书院选耆儒日一人以稽史籍疑义置集贤院侍讲学士侍读直学士宋太祖始用著作佐郎吕文仲为侍读真宗咸平二年以杨徽之夏侯峤并为翰林侍读学士先是侍读名秩未崇真宗首置此职择耆儒旧学以充其选班秩次翰林学士禄赐如之设直庐于秘阁侍读班直侍讲长上日给尚珍膳夜则迭宿多召对访问或至中夕景徳四年以翰林侍讲学士工部尚书邢昺知曹州班在翰林学士之上从尚书班例侍讲学士外使自邢昺始天禧三年以张知白为刑部侍郎充翰林侍读学士知天雄军府侍读学士外使自知白始元丰官制废翰林侍读侍讲学士不置但以为兼官然必侍从以上乃得兼之其秩卑资浅则为説书或二月至端午日秋八月至长至日遇只日入侍迩英阁轮官讲读元祐七年复増学士之号元符元年省去建炎元年诏特差侍从官四员充讲读官遇万机之暇令三省取旨就内殿讲读而翰林无讲读之员讲读皆为经筵官矣元翰林院置侍读侍讲学士复旧制也
　　羣书要语儒学之臣入阁侍读所以考质疑义其列于职始自开元而朕尤向之【南丰拟制】
　　诗句遥知丹地开黄卷【陈后山寄苏侍读】江沙踏破青鞋底却结絇丝侍禁廷【山谷】
　　古今事实
　　学有师法
　　韦处厚通五经博览史籍而文思赡逸穆宗以其学有师法召入翰林为侍讲学士
　　奏陈经义
　　李程字表臣奏请置侍讲学士敷陈经义
　　稡撷经史
　　唐郑澣文宗时为侍读学士帝使稡撷经史为要録爱其博而精举诸条擿问之随即酬折无留
　　分讲经史
　　韦处厚穆宗时与路随并充翰林侍讲学士召入太液亭命分讲毛诗关雎尚书洪范等篇访以理体处厚等演经义以广规讽之道从容开纳赐酒果而罢
　　三侍学士
　　唐文宗召兵部尚书王起礼部尚书许康佐为侍讲学士中书舍人栁公权为侍书学士每有疑义即召学士入便殿顾问讨论率以为常谓之三侍学士恩宠异等
　　迭处禁宻
　　髙少逸代元裕为侍读学士兄弟迭处禁宻时人荣之【髙元裕传】
　　入院赐宴
　　文宗朝李训充翰林侍讲学士入院日赐宴宣法曲弟子二十人就院奏法曲以宠之
　　罢职复召
　　文宗朝郑覃充翰林侍读学士覃于经学稽古守正帝尤重之及李宗闵辅政以覃为工部尚书罢侍读学士文宗好经义心颇思之复召为侍讲学士
　　逊谢无功
　　崔郾姿仪秀伟人望而慕之敬宗即位拜翰林侍读学士旋进中书舍人郾曰陛下使侍讲歴年半嵗不一问经义臣无功不足副厚恩帝惭曰朕少间当请益【本】
　　旋阅备问
　　宋夏竦之子安期除侍读学士经术不甚深而登进经筵日夕旋阅经史以备顾问
　　在朝清介
　　宋申锡宝厯二年转礼部员外郎寻充侍读学士申锡在朝行清谨介洁不侈党与当长庆宝厯之间时风嚣薄朋比大扇及申锡初用时论以为改观【本】
　　履行纯谨
　　皇祐中翰林侍读学士给事中郭劝表乞致仕帝以劝履行纯谨立身清约特降诏不允示优恩也【防要】
　　记问博学
　　仁宗诏翰林侍读学士张锡讲书禁中敷畅经旨议论详洽上嗟赏之锡鬂发皓然上曰卿老矣记问不衰乃以飞白书博学字赐之因访以治道锡曰节欲者治身之本也谨刑赏者治国之本也时贵妃被幸故以此讽之上改容曰卿言甚嘉朕恨用卿晩矣
　　敷引时事
　　邢昺昺字叔明真宗始置翰林侍读学士首以命昺即于便坐令讲左氏春秋讲孝经礼记论语书易诗据防敷引之多及时事真宗甚嘉奬之
　　着写草十卷
　　唐王起长于博洽文宗时为翰林学士起侍讲时有僻字疑事令中使口宣即以榜子对
　　上金华五箴
　　冯元明道五年为翰林学士侍讲上金华五箴诏书宠之
　　录帝范等篇
　　宋绶字公垂为翰林学士兼侍读遂録唐谢偃惟皇戒德武孝经论语节要唐太宗所撰帝范开元臣僚所献政典君臣正理论上之【事畧】
　　赐防二百疋
　　崔郾为侍讲学士与同列髙重抄撮六经嘉言要道区分事类凡十卷名曰诸经纂要冀人主易于省览上嘉之赐防二百疋
　　赐钱五十万
　　至和元年赐翰林学士杨安国钱五十万仍听大寒暑可罢讲时安国言衰惫不任侍经席愿乞骸骨以归故赐及之



　　古今事文类聚新集卷二十
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷二十一
　　元　富大用　撰
　　诸院部
　　諌院
　　歴代防革秦始置宋明道元年陈执中为諌官屡请置院于是以门下省为諌院徙旧省于左掖之西置諌院自此始元置諌议大夫及司諌补阙拾遗皆以左右分员
　　羣书要语保氏掌諌王恶注曰諌者以礼义正之【周礼地官】箴尹楚之官亦諌臣也【吕氏春秋注】齐桓公有坐友三人諌臣五人举过者三十人【刘轲上崔相书】凡章表皆啓封其言宻事则用皂嚢也【汉官仪】
　　古今事实
　　史丹青蒲
　　汉元帝寝疾史丹直入卧内顿首伏青蒲流涕言【本】
　　张湛白马
　　汉光武临朝或有惰容张湛輙諌其失常乗白马帝每见湛輙言白马生复諌矣【后张湛】
　　头轫乗轮
　　申屠刚尝慕汲黯史防之为人光武尝欲出游諌不听遂以头轫舆轮帝遂为止【后本】
　　额叩龙墀
　　唐敬宗好游畋刘栖楚曰臣以諌为官使陛下负天下之讥请碎首以谢遂以额叩龙墀血被面
　　引裾而諌
　　魏文帝欲徙冀州十万户辛毗諌帝不答而起随而引其裾【三国志】
　　回天之力
　　张元素諌太宗修洛阳宫魏徴叹曰张公论事有回天之力可谓仁人之言其利溥哉
　　入阁諌事
　　唐王珪帝曰朕虽不明幸诸公数相諌诤王珪曰古者天子有争臣七人諌不用则相继以死今陛下开圣徳收采刍言臣愿竭狂瞽佐万分一帝乃诏諌官随中书门下及三品官入阁珪推诚纳善每存规益帝益任之【职林】
　　侧门论事
　　大厯十二年诏曰諌官所献封事不限早晩任进状来所由门司不得輙有停滞如须侧门论事亦随状面奏即便令引对【代宗实録】
</div>
    <div class="pagination">
<a href="古今事文类聚_page379.html">上一页</a><span>...</span><a href="古今事文类聚_page375.html">375</a><a href="古今事文类聚_page376.html">376</a><a href="古今事文类聚_page377.html">377</a><a href="古今事文类聚_page378.html">378</a><a href="古今事文类聚_page379.html">379</a><span class="current-page">380</span><a href="古今事文类聚_page381.html">381</a><a href="古今事文类聚_page382.html">382</a><a href="古今事文类聚_page383.html">383</a><a href="古今事文类聚_page384.html">384</a><a href="古今事文类聚_page385.html">385</a><span>...</span><a href="古今事文类聚_page381.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
