<!DOCTYPE html>
<html>
<head>
    <meta charset="UTF-8">
    <title>同姓名录 - 第 38 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>同姓名录 - 第 38 页/共 50 页</h1>
    <div class="content">　　隋刘权丰人大业末为南海太守甚有异政遇盗贼蠭起其子世彻宻遣人诣权讽令举兵权召集寮佐对斩其使
　　杨轨二
　　南凉杨轨初为吕光守将及秃发乌孤攻克金城轨率户数千来奔乌孤以轨为賔客
　　北周杨轨为芮城县博士因邑人张元事祖至孝轨等二百余人上状诏表其门
　　李孝基三
　　隋李孝基李顺孙有才学风词甚美以卫尉丞待诏文林馆至仪曹郎中
　　唐李孝基髙祖从父弟武德初封永安王授陜州总管刘武周将宋金刚冦汾浍以孝基为行军总管讨之战败被害
　　宋李孝基进士髙第晏殊富弻荐其材任馆阁欲一见之孝基谓名器何可私谒竟不徃累官光禄卿与父东之同谢事士大夫美之以比二疏
　　王翊三
　　北魏王翊王深之子风神秀雅好学有文才为济州刺史清静有政绩入为散骑常侍国子祭酒
　　唐王翊晋阳人乾元中山南东道节度使代宗素重之目为纯臣及即位擢刑部侍郎御史中丞
　　宋王翊郫县人宝庆进士嘉熈初制置使辟为叅议官为文诀先墓誓以死报国及北师至募兵拒守城陷师入公署翊朝服危坐愿与此城俱亡北冦相谓曰此忠臣也戒勿杀翊赴井死
　　李元礼二
　　唐李元礼髙祖第十子封徐王厯徐州都督绛州刺史以善政闻玺书劳勉赐以锦防
　　元李元礼真定人官太常博士一时礼文多所详定及为监察御史弹劾无所囬挠
　　刘湛二
　　后赵刘湛京兆人学明图谶尝曰新平地古颛顼之墟里名鸡闾应出古帝王宝器其铭曰延夀宝鼎至苻坚建平十八年新平人耕地果得之以献见前奏录
　　宋刘湛湼阳人元嘉中领太子詹事时王华王昙首殷景仁竝为侍中文帝于合殿与四人宴饮甚悦华等出帝目送良乆叹曰四贤一时之秀同管喉唇恐后世难继
　　石荣二
　　后赵石荣为宁西将军屯于秦洛及石虎死班师而归遇石遵于季城説遵废石虎子世而自立
　　后魏石荣为洛州刺史封隂平子御史中尉王显奏其恣荡非轨臊声布于朝野请以见事免官付廷尉正辠诏可
　　唐两李绅
　　一顺宗第十九子贞元末封袁王
　　一李敬曾孙眇小精悍长于歌诗时号短李穆宗朝为翰林学士与李德裕元稹同在禁署世称三俊苏籥二
　　唐苏籥为华亭令简惠公正时称贤宰
　　宋苏籥文忠公之孙
　　李荣三
　　唐李荣肃宗第八子天宝中封灵昌郡王
　　南唐李荣先主之父性谨厚适丁世乱晦迹民间号李道者先主受吴禅追尊孝德皇帝
　　周昭义军节度使李筠初名荣避世宗讳将改之或令名筠筠曰李筠李筠玉帛云乎哉闻者皆笑
　　杨收二
　　唐杨收冯翊人幼通经史善文咏时呼为神童位尚书右仆射文馆大学士为杨价所倾赐死
　　宋太祖开宝九秊曹彬败江南军于采石擒兵马部署杨收等千人见本纪
　　韩翃二
　　唐韩翃天宝进士为驾部郎中时有与翃同姓名者为江淮刺史建中初知制诰阙德宗批与韩翃宰相以郎中及刺史二人列上帝书春城无处不飞花四句又批云用此韩翃而郎中得之事甚竒
　　李若水三
　　唐两李若水　一宗室蒋王恽之后蕲州刺史
　　一少傅李暠族弟左金吾大将军兼通事舍人容貎甚伟在馆三十秊多识旧仪每宣劳赞导周旋俯仰大有可观
　　宋李若水洺州人钦宗时吏部侍郎金兵急攻城邀帝出郊若水扈从金人逼帝易服若水抱持而哭其言甚诋毁金人曵击仆地或勉之顺从叹曰天无二日若水宁有二主哉反顾骂愈厉监军者裂其颈断舌而死
　　唐宗时两王晙
　　一开元中为兵部尚书追录破胡功加金紫仍充朔方节度大使封中山郡公
　　一王方庆少子工书尤善琴碁而性严整开元中官至殿中侍御史
　　唐两韦绶
　　一德宗时翰林学士贞元之政多参决于内署绶所议论常合中道然畏慎致伤晩得心疾不极其用
　　一穆宗时检校户部尚书山南西道节度使辞日请门防十二自将赴镇御事无术庶政隳紊
　　唐两李观
　　一洛阳人沉厚寡言有将帅识度广德初偏将总岭南军政平冯崇道朱泚有功官至泾原节度使检校兵部尚书
　　一李华从子贞元进士授校书郎卒年二十九善属文与韩愈相上下有集三卷
　　张暐二
　　唐张暐襄城人景龙初为铜鞮令防临淄王为潞州别驾暐濳识英姿倾身事之王清内难即位召拜大理卿封邓国公
　　金张暐日照人正隆进士积官御史大夫明古今礼学建白多允从家法为士族仪表斋居与子孙讲论课诵至夜分乃罢率以为常
　　唐两李约
　　一顺宗第八子授国子祭酒封邵王
　　一汧公李勉之子有诗名元和中为兵部员外郎
　　杨巨源二
　　唐杨巨源蒲州人贞元进士文宗太和中为河中少尹有诗一卷见唐诗品彚
　　宋杨巨源益昌人以右职举监兴州赡军仓倾财养士结集忠义三百人诛叛将吴曦补朝奉郎兼四川宣抚司叅议官宣抚使安丙忌其才诬以谋乱杀之义士为之扼腕
　　李臯二
　　唐李臯宗室曹王明孙天宝中嗣封授都水使者累官江西节度使兼御史大夫招降王国良讨平李希烈进封五百户
　　楚李臯仕马殷为翰林学士及殷子羲范平溪州诸蛮立铜柱以为表命臯作铭见南唐书楚世家
　　王义二
　　唐王义裴晋公人武黄门之死晋公为盗所刺义扞刃而毙晋公自为文祭之是嵗进士撰王义传者三之二
　　元王义宁晋人金末盗起推义为长太祖召为武安军节度行深冀二州元帅府事义布敎令招散亡劝率种艺深冀之间遂为乐土
　　唐两薛仁贵
　　一官右骁卫大将军封平阳郡公尝击九姓突厥三箭杀三人突厥下马罗拜军中有将军三箭定天山之歌
　　一撰周易新注本义十四卷见唐书经籍志
　　平阳公之在唐其功业伟矣傥复能濳心易理则当时益用钦耸而序述其事者亦必不遗今阅新旧唐书本传但言起田间絶不谭及文萟事则周易决非平阳公所注明矣杨升庵见志中注易一事姓名适同不虞为两人遂谓平阳公为文武兼才与韦孝寛竝称谬矣
　　李杰三
　　唐两李杰　一宗室曹王明之子封黎国公
　　一相州人孝友著称神龙初河东道廵察黜陟使奏课最诸使再迁御史大夫赐爵威武子
　　宋李杰邵阳人熈宁进士出帅湖南特由乡邑拜松楸捐俸置书万卷以遗郡庠买田数千畞以赡宗族刘谦三
　　唐刘谦南海人初为广州牙将干符五年黄巢攻破广州去畧湖湘间广州表谦封州刺史贺江镇遏使俾御梧桂以西
　　宋两刘谦　一堂邑人景德初为振武军节度使以足疾求典郡上召见敦勉之进都指挥使移领杰静军一开封人为博州团练使兼知邠州元昊冦镇戎军谦引兵深入贼境破其聚落而还
　　李元吉三
　　唐李元吉髙祖第四子封齐王与建诚谋陷太宗被杀宋太平兴国九年五月以将作监丞李元吉为堂后官京官任堂吏自此始见事物纪原
　　金章宗防和八年三月夏遣枢宻使李元吉等奏告
　　唐两韦温
　　一韦庶人从兄神龙中礼部尚书封鲁国公既居荣要熏灼朝野时人比之武氏中宗崩被诛
　　一翰林学士韦绶之子年十一应两经举登第累吏部侍郎出为宣歙观察使史臣称其刚肠寡合忠鲠救时云
　　唐两元结
　　一鲁山人天宝进士授著作郎迁道州刺史撰大唐中兴颂刻于浯溪
　　一河南人元德秀族弟安禄山乱沉浮人间苏源明荐其可用帝幸河东结上时议三篇擢金吾将军以侍亲辞归自称漫郎
　　李珏四
　　唐李珏江阳人以贩籴为业人有籴者即令自量每斗只求利两文以资父母年八十余不改其业适宰相李珏节制淮南梦入洞府见石壁填金书李珏字视之极喜忽二仙童出云此非相公乃江阳部民也及晓遍访得珏遂迎置静室师其胎息年百余嵗一夕尸解见续仙传
　　宋两李珏　一崇庆州人得黄房公金丹之道即徃武夷濳修七月而道成乃授诀张紫琼入青城山莫知所终见广列仙传　一德祐初为礼部侍郎乞以刑部侍郎召陈防见陈埙传
　　张齐贤二
　　唐张齐贤陜州人圣厯初太常博士论礼制合古义官至諌议大夫
　　宋张齐贤冤句人太祖幸西都齐贤以布衣献防上还语太宗曰我幸西都惟得张齐贤尔异时可使为相太宗朝累官吏部尚书同平章事左仆射
　　李元方二
　　唐李元方髙祖第九子武德四年封周王
　　宋李元方石康人崇宁间上书论广西便民十事称防累迁朝奉大夫知贵髙二州有治行见亷州人物志刘子翼二
　　唐刘子翼晋陵人仕隋为著作郎贞观中召之辞以母老诏许终养江南廵察使表其所居为孝慈堂
　　宋刘子翼刘韐季子宣和中知抚信二州开明勤决本之以恕简易不扰民甚爱之
　　唐两李光进
　　一光顔之兄肃宗朝从郭子仪收复两京官工部尚书振武节度使封武威王
　　一光弻之弟代宗朝与李辅国同掌禁旅拜太子太保渭北节度使封凉国公
　　林鼎二
　　五代林鼎慈谿人夜读书每达曙善属文能书得欧虞法仕吴越官至丞相性谠正政事有不逮者必极言之
　　宋林鼎黄岩人与兄鼐同为朱子门人
　　张彻二
</div>
    <div class="pagination">
<a href="同姓名录_page37.html">上一页</a><span>...</span><a href="同姓名录_page33.html">33</a><a href="同姓名录_page34.html">34</a><a href="同姓名录_page35.html">35</a><a href="同姓名录_page36.html">36</a><a href="同姓名录_page37.html">37</a><span class="current-page">38</span><a href="同姓名录_page39.html">39</a><a href="同姓名录_page40.html">40</a><a href="同姓名录_page41.html">41</a><a href="同姓名录_page42.html">42</a><a href="同姓名录_page43.html">43</a><span>...</span><a href="同姓名录_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
