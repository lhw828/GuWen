<!DOCTYPE html>
<html>
 <head>
  <meta charset="utf-8"/>
  <title>
   古今事文类聚 - 第 212 页/共 485 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今事文类聚 - 第 212 页/共 485 页
  </h1>
  <div class="content">
   古今事文类聚续集卷一
&lt;子部,类书类,古今事文类聚&gt;
　　钦定四库全书
　　古今事文类聚续集卷二
　　宋　祝穆　撰
　　居处部
　　古今文集
　　杂著
　　三都赋序　　　　　　　左太冲
　　盖诗有六义焉其二曰赋雄曰诗人之赋丽以则班固曰赋者古诗之流也先王采焉以观土风见緑竹猗猗则知衞地淇澳之产见在其版屋则知秦地西戎之宅故能居然而辨八方然相如赋上林而引卢橘夏熟雄赋甘泉而陈玉树青葱班固赋西都而叹以出比目张衡赋西京而述以游海若假称珍恠以为润色若斯之类匪啻于兹考之果木则生非其壤校之神物则出非其所于辞则易为藻饰于义则虚而无征且夫玉巵无当虽宝非用侈言无验虽丽非经而论者莫不诋讦其研精作者大抵举为宪章积习生常有自来矣余既思摹二京而赋三都其山川城邑则稽之地图鸟兽草木则騐之方志风谣歌舞各附其俗魁梧长者莫非其旧何则发言为诗者咏其所志也升髙能赋者颂其所见也美物者贵依其本赞事者宜本其实匪本匪实览者奚信且夫任土作贡虞书所着辨物居方周易所慎聊举其一隅摄其体统归诸诂训焉
　　蜀都赋
　　有西蜀公子者言于东吴王孙曰盖闻天以日月为纲地以四海为纪九土星分万国错峙崤函有皇帝之宅河洛为王者之里吾子岂亦曽闻蜀都之事欤请为左右防而陈之夫蜀都者盖兆基于上世开国于中古廓灵闗而为门包玉垒而为宇带二江之双流抗峨眉之重阻水陆所凑兼六合而交会焉丰蔚所盛茂八区而庵蔼焉于前则跨蹑犍牂枕輢交趾经途所亘五千余里山阜相属含谿懐谷冈峦纠纷触石吐云郁葐【汾】蒀【温】以翠防崫巍巍以峩峩干青霄而秀出舒丹气以为霞龙池【胡角】瀑【步角】濆【扶刎】其隈漏江伏流溃其阿汩若汤谷之涛沛若蒙汜之涌波于是乎邛竹縁岭菌桂临崖旁挺龙目侧生茘枝布緑叶之萋萋结朱实之离离迎隆冬而不凋常而猗猗孔翠羣翔犀象竸驰白雉朝雊猩猩夜啼金马骋光而絶景碧鸡儵忽而曜仪火井沈荧于幽泉髙爓飞煽于天垂其间则有琥珀丹青江珠瑕英金沙银砾【歴】符采彪炳辉丽灼烁于后则却背华容北指昆仑縁以劒阁阻以石门流汉汤汤惊浪雷奔望之天回即之云昏水物殊品鳞介异族或藏蛟螭或隠碧玉嘉鱼出于丙穴良木攒于褒谷其树则有木兰梫桂杞櫹椅桐椶枒【邪】楔【耕八】枞楩【频绵】柟幽蔼于谷底松栢蓊郁于山峰擢修榦竦长条扇飞云拂轻霄羲和假道于峻岐阳乌回翼乎髙标巢居栖翔聿兼邓林穴宅竒兽窠宿异禽熊罴咆其阳雕鹗鴪其隂猨狖腾希而竞捷虎豹长啸而永吟于东则左绵巴中百濮所充外负铜梁于宕渠内函要害于膏腴其中则有巴菽巴防灵夀桃枝樊以蒩【租】圃滨以盐池螨【必灭】蛦山栖鼋水处潜龙蟠于沮泽应鸣鼓而兴雨丹沙赩炽出其坂蜜房郁毓被其阜山图【道士名】采而得道赤斧【古仙者】服而不朽若乃刚悍生其方风谣尚其武奋之则賨【丛】旅翫之则渝舞锐气剽于中叶蹻容世于乐府于西则右挟岷山涌渎发川陪以白狼夷歌成章坰野草昩林麓黝【于纠】防【叔】交让所植蹲防所伏百药灌丛寒卉冬馥异类众伙于何不育其中则有青珠黄环碧砮芒消或丰緑荑或蕃丹椒蘪芜布濩于中阿风连莚【余战】蔓于兰皋红葩紫饰柯叶渐苞敷蘂葳防落英飘飖神农是尝卢跗【扁鹊卢人俞跗上古之医】是料【聊】芳追气邪味蠲疠痟其封域之内则有原隰坟衍通望弥博演以潜沫浸以緜洛沟洫脉散疆里绮错黍稷油油稉稻莫莫指渠口以为云门洒滮池而为陆泽虽星毕之滂沲尚未齐其膏液尔乃邑居隠赈【之忍】夹江傍山栋宇相望桑梓接连家有盐泉之井户有橘柚之园其园则有林檎枇杷橙柿梬【印】楟【亭】榹【斯】桃涵列梅李罗生百果甲宅【即拆也】异色同荣朱樱春熟素柰夏成若乃大火流凉风厉【列】白露凝防霜结紫梨津润樼栗罅发蒲桃乱溃石榴竞裂甘至自零芬芳酷烈其圃则有枸【俱宁】蒻茱萸畴芋区甘蔗辛姜阳蓲隂敷日徃菲防月来扶疎任土所丽众献而储其沃瀛则有攒【在官】丛蒲緑菱红莲杂以蕴藻糅以苹蘩总茎柅柅裛【浥】叶蓁蓁蕡实时味王公羞焉其中则有鸿俦鹄侣防鹭鹈鹕晨鳬旦至候鴈衔芦木落南翔氷泮北徂云飞水宿哢吭清渠其深则有白鼋命鼈濑上祭鳣鲔鳟鲂鮷鳢鲨鲿差鳞次色锦质银章跃涛戯濑中流相忘于是乎金城石郭兼市中区既丽且崇实号成都辟二九之通门画方轨之广涂营新宫于爽垲拟承明而起庐结阳城之延阁飞观榭乎云中开髙轩以临山列绮窻而瞰江内则议殿爵堂武义虎威宣化之闼崇礼之闱华阙双邈重门洞开金铺交映玉题相晖外则轨躅八达里闬对出比屋连甍千庑万室亦有甲第当衢向术坛宇显敞髙门纳驷庭扣钟磬堂抚琴瑟匪葛匪姜畴能是恤亚以少城接乎其西市所会万商之渊列隧百重罗肆巨千贿货山积纎丽星繁都人士女袨服靓妆贾贸墆【贮也】鬻舛错纵横异物诡谲竒于八方布有橦华麪有桄榔邛杖传节于大夏之邑蒟醤流味于番禺之乡舆辇杂沓冠带混并累毂叠迹叛衍相倾諠哗鼎沸则哤【麦江】聒宇宙嚣尘张天则埃曜灵阛阓之里伎巧之家百室离房机杼相和贝锦斐成濯色江波黄润比筒籝金所过侈侈隆富卓郑埒名公擅山川货殖私庭藏镪巨万釽【音覔裁木为器曰鈲】摫【裂帛为衣曰摫】兼呈亦以财雄翕习边城三蜀之豪时来时徃养交都邑结俦附党剧谈戯论扼腕抵掌出则连骑归从百两若其旧俗终冬始春吉日良辰置酒髙堂以御嘉宾金罍中坐肴核四陈觞以清醥【敷沼】鲜以紫鳞羽爵既竞丝竹乃发巴姬弹弦汉女撃节起西音于促柱歌江上之厉纡长袖而屡舞翩跹跹以裔裔合樽促席引满相罚乐饮今夕一醉累月若夫王孙之属郤公之伦从禽于外巷无居人并乗骥子俱服鱼文黄异校结驷缤纷西逾金隄东越玉津朔别期晦匪日匪旬蹵蹈蒙笼涉躐寥廓鹰犬倐眒罻罗络幕毛羣陆离羽族纷泊翕响挥霍中网林薄屠麖麋剪旄麈带文蛇跨雕虎志未骋时欲晩追轻翼赴絶逺出彭门之阙驰九折之坂经三峡之峥嵘蹑五屼之蹇浐防食铁之兽射噬毒之鹿皛防氓于葽草弹言鸟于森木拔象齿戾【歴结】犀角鸟铩翮兽废足殆而朅来相与第如滇池集乎江洲试水客舣轻舟娉江婓与神游罨翡翠钓鰋鲉下髙鹄出潜虬吹洞箫发櫂讴感鱏【寻】鱼动阳侯腾波沸涌珠贝汜浮若云汉含星而光耀洪流将飨獠【力召】者张帟幕会平原酌清酤割芳鲜饮御酣宾旅旋车马雷骇轰轰阗阗若风流雨散漫乎数百里之间斯盖宅土之所安乐观听之所踊跃也焉独三川为世朝市若乃卓荦竒谲俶傥罔已一经神怪一纬人理逺则岷山之精上为井络天帝运期而会昌景福肹蠁而具作碧出苌之血鸟生杜宇之魄妄变化于非常嗟见伟于畴昔近则江汉炳灵世载其英蔚若相如皭若君平王褒暐而秀发雄含章而挺生幽思绚道徳摛藻掞天庭考四海而为隽当中叶而擅名是故游谈者以为誉造作者以为程也至乎临谷为塞因山为障峻岨塍埒长城豁险吞若巨防一人守隘万夫莫向公孙跃马而称帝刘宗下辇而自王由此言之天下孰尚故虽兼诸夏之富有犹未若兹都之无量也
　　吴都赋　　　　　　　　左太冲
　　东吴王孙冁然而咍曰夫上图景宿辨于天文者也下料物土析于地理者也古先帝世曽览八纮之洪绪一六合而光宅翔集遐宇鸟防篆素玉牒石记乌闻梁岷有陟方之馆行宫之基欤而吾子言蜀都之富禺同之有伟其区域美其林薮矜巴汉之阻则以为袭险之右徇蹲鸱之沃则以为世济阳九龌龊而算固亦曲士之所叹也旁魄【蒲博】而论都邑抑非大人之所壮观也何则土壤不足以摄生山川不足以周衞公孙国之而破诸葛家之而灭兹乃丧乱之丘墟顚覆之轨辙安可以俪王公而着风烈也翫其碛砾而不窥玉渊者未知骊龙之所蟠也习其敝邑而不觌上邦者未知英雄之所躔也子独未闻大吴之巨丽乎且有吴之开国也造自太伯宣于延陵盖端委之所彰髙节之所兴建至徳以创洪业世无得而显称由克让以立风俗轻脱躧于千乗若率土而论都则非列国之所觖望也故其经略上当星纪拓土画疆卓荦兼并包括于越跨蹑蛮荆婺女寄其曜翼轸寓其精指衡岳以镇野目龙川而带坰尔其山泽则嵬【五回】嶷【鱼力】嶤【五聊】【五骨】巊【五鼎】溟【莫鼎】郁岪溃渱泮汗滇【田】防【沔】淼【渺】漫或涌川而开渎或吞江而纳汉磈磈防防滮滮涆涆防碒乎数州之间灌注乎天下之半百川别归海而会控清引浊混涛并濑濆薄沸腾寂寥长迈濞焉汹汹隠焉礚礚【若盖】出乎大荒之中行乎东极之外经扶桑之中林包旸谷之滂沛潮波汨【于笔】起回复万里歊雾漨浡云蒸昏昩澄奫【于宴】潫【于权】澒【胡贡】溶【余肿】沆瀁【余两】莫测其深莫究其广澶湉漠而无涯惣有流而为长瓌异之所丛育鳞甲之所集徃于是乎长鲸吞航修鲵吐浪跃龙腾蛇蛟鲻【缁】琵琶王鲔鯸鲐【台】防【印】鱕【翻】防【错】乌贼拥劔【古侯】鼊【辟】鲭鳄涵泳乎其中葺鳞镂甲诡类舛错泝洄顺流噞【宜捡】喁【鱼恭】沈浮鸟则鹍鸡鸀【属】□【玉】鹴鹄鹭鸿鶢鶋避风鴈造江鸂鷘鷛防鹤鹙鸧鹳鸥鹢鸬泛滥乎其上湛淡羽仪随波参差理翮整翰容与自玩雕啄蔓藻刷荡漪澜鱼鸟聱【鱼函】耴【鱼乙】万物蠢生芒芒黖黖【许意】慌【呼广】罔奄歘【许勿】神化翕忽函幽育明穷性极形盈虚自然蚌蛤珠胎与月亏全巨鼇赑【备】屃【许器】首冠【去】灵山大鹏缤翻翼若垂天振荡注流雷抃重渊殷【上】动宇宙胡可胜原岛屿緜邈洲渚凭隆旷瞻迢递逈眺防珍怪丽竒隙充径路絶风云通红桃屈盘丹桂灌丛琼枝抗茎而敷蘂瑚幽茂而玲珑层冈重阻列真之宇玉堂对霤石室相距蔼蔼翠幄嫋嫋素女江婓于是徃来海童于是宴语斯实神妙之响象嗟难得而覼【鲁和】缕尔乃地势坱【乌明】圠【乌黠】卉木镺【乌老】蔓遭薮为圃值林为苑异荂【苦华】蓲【敷】蘛【育】夏冬蒨方志所辨中州所羡草则藿蒳豆姜彚非一江蓠之属海苔之类纶【关】组紫绛食葛香茅【莫侯】石帆水松东风扶留布防皋泽蝉聨陵丘夤縁山岳之岊羃歴江海之流杌白蔕衔朱防郁兮防茂晔兮菲菲光色炫晃芬馥肹蠁职贡纳其包匦离骚咏其宿莽木则枫柙豫章栟榈枸【古侯】榔緜杬杶栌文欀桢橿平仲君迁松梓古度楠榴之木相思之树宗生髙冈族茂幽阜擢本千寻垂防万亩攅柯挐茎重葩晻叶轮菌虬蟠【楚立】防【除立】鳞接荣色杂糅绸缪缛绣宵露霮防旭日晻【乌感】防【蒲对】与风飖飏【漾】防【于酉】浏【上】飕飗鸣条律畅飞音响亮盖象琴筑并奏笙竽俱唱其上则有猿父哀吟【胡昆】子长啸狖鼯猓然腾趠【教】飞超【勅小】争县接垂竞游逺枝惊透沸乱牢落翚散其下则有枭羊麡狼防貐防象于菟之族犀兕之党钩爪锯牙自成锋颖精若曜星声若雷霆名载于山经形镂于夏鼎其竹则筼筜林箊桂箭射筒柚【由】梧有篁篻【于妙】簩【劳】有丛苞笋抽节徃徃萦结緑叶翠茎冒霜停雪橚【所六】矗【畜】森萃蓊茸【并上】萧瑟檀栾婵娟玉润碧鲜梢云无以逾嶰谷弗能连鸑鷟食其实鹓鶵扰其间其果则丹橘余甘茘枝之林槟榔无柯椰叶无防龙眼橄榄棎【市詹】榴御霜结根比景之隂列挺衡山之阳素华斐丹秀芳临青壁系紫房鹧鸪南翥而中留孔雀綷【祖会】羽而翺翔山鸡归飞而来栖翡翠列巢以重行其琛赂则琨瑶之阜铜锴之垠火齐之宝骇鸡之珍赪丹明玑金华银朴紫贝流黄缥碧素玉隠赈【之忍】崴【乌乖】防【懐】杂插幽屏【必井】精曜潜颖硩【勅刻】陊【直氏】山谷碕【巨亘】岸为之不枯林木为之润黩隋侯于是鄙其夜光宋玉于是陋其结緑其荒陬谲诡则有龙穴内蒸云雨所储陵鲤若兽浮石若桴双则比目片则王余穷陆饮木极沈水居泉室潜织而卷绡渊客慷慨而泣珠开北户以向日齐南溟于幽都其四野则畛畷【缀】无数膏腴兼倍原隰殊品窊隆异等【都改】象耕鸟耘此之自与【改】穱【侧角】秀菰穗于是乎在煮海为盐采山铸钱国税再熟之稻乡贡八蚕之緜徒观其郊隧之内奥都邑之纲纪霸王之所根柢开国之所基址郛郭周匝重城结隅通门二八水道陆衢所以经始用累千祀也宪紫宫以营室廓广庭之漫漫寒暑隔阂于邃宇虹霓回带于云馆所以跨跱焕炳万里也造姑苏之髙台临四逺而特建带潮汐之濬池佩长洲之茂苑窥东山之府则宝溢目防【史】海陵之仓则红粟流衍起寝庙于武昌作离宫于建业阐阖闾之所营采夫差之遗法抗神龙之华殿施荣楯而捷猎崇临海之崔嵬饰赤乌之暐晔东西胶轕南北峥嵘房拢对榥连阁相经阍闼谲诡异出竒名左称弯﨑右号临硎雕栾镂楶青琐丹楹图以云气画以仙灵虽兹宅之夸丽曽未足以少寜思比屋于倾宫毕结瑶而搆琼髙闱有闶洞门方轨朱阙双立驰道如砥树以青槐亘以緑水隂耽耽清流亹亹列寺七里侠栋阳路屯营栉比廨署棊布横塘查下邑屋隆夸【固】长干延属飞甍舛互其居则有髙门鼎贵魁岸豪杰虞魏之昆顾陆之裔岐嶷继体老成奕世跃马叠迹朱轮累辙陈兵而归兰锜【鱼几】内设冠盖云隂闾阎阗噎其邻则有任侠之靡轻訬【同】之客缔交翩翩傧从【并去】奕奕出蹑珠履动以千百里防巷饮飞觞举白翘关扛鼎拚射壶博鄱阳暴谑中酒而作于是乐只衎而欢饫无匮都辇殷而四奥来暨水浮陆行方舟结驷唱棹转毂昩旦永日开市朝而普纳横阛阓而流溢混品物而同廛并都鄙而为一士女伫眙【勅吏】工贾【古】骈坒【蒲必】纻衣絺服杂沓漎【先勇】萃轻舆按辔以经隧楼舩举颿而过肆果布辐凑而常然致逺流离与珂珬【音邃果橘柚布絺纻流离珂珬皆宝名】防【捷】贿纷纭器用万端金镒磊珂珠琲【补对】防干桃笙象簟韬于筒中蕉葛升越【皆布名】弱于罗纨涩譶【唋立】泶【胡巧】防【力丐】交贸相竞諠哗喤【呼横】呷【呼甲】芬葩隂映挥袖风飘而红尘昼昏流汗霡霂而中逵泥泞富中之甿货殖之选乗时射利财丰钜万竞其区宇则并疆兼巷矜其宴居则珠服玉馔趫材悍壮此焉比庐捷若庆忌勇若专诸危冠而出竦劔而趋扈带鲛函扶揄属镂【闾】藏鍦于人去自闾家有鹤膝户有犀渠军容蓄用器械兼储吴钩越棘纯钩湛卢戎车盈于石城戈船掩于江湖露徃霜来日月其除草木节解鸟兽腯肤观鹰隼诫征夫坐组甲建祀姑命官帅而拥铎将校猎乎具区乌【上】浒狼防夫南西屠儋耳黒齿之酋金邻象郡之渠骉【必由】防【许聿】飍【香幽】矞靸霅惊捷先驱前途俞骑骋路指南司方出车□□【槛】被练锵锵吴王乃巾玉辂轺骕骦旗鱼须常重光摄乌号佩干将羽旄防雄防耀铓贝胄象弭织文鸟章六军袀服四骐龙骧峭格周施罿罻普张罼罕琐结罠蹏连纲阹以九疑御以沅湘輶轩蓼扰彀骑煟煌袒裼徒搏拔距投石之部猨臂骈胁狂趭【子曜】犷【古猛】猤【璆李】鹰瞵鹗视防谭翋【力答】【徒答】若离若合者相与腾踏乎莽防之野干卤殳【殊】鋋【蝉】旸夷勃卢之旅长【呼觌】短兵直髪驰骋儇佻【他吊】坌【步寸】并衔枚无声悠悠斾旌者相与聊浪【郎】乎昧莫之坰钲鼔叠山火烈熛【必遥】林飞爓浮烟载霞载隂拉【鲁答】擸雷硠【郎】崩峦弛岑鸟不择木兽不择音暴甝【胡甘】□【式六】【司禹】麋麖蓦六駮追飞生弹鸾鶁射猱防【庭】白雉落黒鸩零陵絶嶛【尞】嶕【兹遥】聿越巉崄跇【勅曳】逾竹柏防【连】猭【耻縁】柟【而占】封狶【虚已】防【呼角】神螭掩刚镞润霜刃染于是弭节顿辔齐镳驻跸徘徊倘佯寓目幽蔚览将帅之拳勇与士卒之抑羽族以觜距为刀铍【披】毛羣以齿角为矛铗【古业】皆体着【他畧】而应卒【仓忽】所以挂扢【右糺】而为创痏冲踤【慈聿】而断筋骨莫不衂【女六】锐挫铓拉捭【北买】摧藏虽有石林之岝【赜】崿【额】请攘臂而靡之虽有雄虺之九首将抗足以跐之颠覆巢居剖破窟宅仰攀鵕防俯蹴豺獏【陌】刦【刧】剞【几】熊罴之室剽【上】掠虎豹之落猩猩啼而就擒【扶拂】笑而被格屠巴虵出象骼斩鹏翼掩广泽轻禽狡兽周章夷犹狼跋乎紭中忘其所以睒【失冉】睗【适】失其所以去就魂褫气慑而自踼【唐】防【蒲北】者应而饮羽形偾景僵者累积而増益杂袭错缪倾薮薄倒岬【峡】岫岩穴无豜豵翳荟无鹨【力幼】思假道于丰隆披重霄而髙狩笼乌兔于日月穷飞走之栖宿嶰涧閴【入】冈岵童罾罘满效获众【终】回靶乎行睨【鱼计】观渔乎三江泛舟航于彭蠡浑【故本】万艘而既同舸连轴巨槛接舻飞云盖海制非常模叠华楼而岛峙时髣髴于方壶比鹢首之有裕迈艅艎于徃初张组帷搆流苏开轩幌镜水区篙工楫师选自闽禺习御长风狎翫灵胥责千里于寸隂聊先期而须臾櫂讴唱箫籁鸣洪流响渚禽惊弋磻放稽鹪防虞机发留防防钩饵縦横网罟接绪术兼詹公巧倾任父筌防【亘】防【莫赠】鲡【所买】鲿鲨罩两魪罺鰝鰕乗鲎鼋鼍同罛【孤】共罗沈虎潜鹿【絷】龓【笼】侰【陨】束鰴【晖】鲸辈中于羣犗【古迈】搀抢暴出而相属虽复临河而钓鲤无异射鲋于井谷结轻舟而竞逐迎潮水而振缗想萍实之复形访灵夔于鲛人精衞衔石而遇缴文鳐夜飞而触纶北山亡其翔翼西海失其游鳞雕题之士镂身之卒比饰虬龙蛟螭与对简其华质则亄【意】费【巴贵】锦缋【音会】料【辽】其虓勇则雕悍狼戾相与昧潜险搜瓌竒摸蝳蝐扪觜【子规】蠵【携】剖巨蚌于回渊濯明月于涟漪毕天下之至异讫无索而不臻谿壑为之一罄川渎为之中【去】贫哂澹台之见谋聊袭海而徇珍载汉女于后舟追晋贾而同尘汨【呼笔】乗流以砰【普明】宕【徒浪】翼飔风之防防直冲涛而上濑常沛沛以悠悠汔【虚乙】可休而凯归揖天吴与阳侯指包山而为期集洞庭而淹留数军实乎桂林之苑飨戎旅乎落星之楼置酒若淮泗积肴若山丘飞轻轩而酌緑醽方双辔而赋珍羞饮烽起釂【子曜】鼓震【真】士遗倦众懐忻幸乎馆娃之宫张女乐而娱羣臣罗金石与丝竹若钧天之下陈登东歌操南音阳阿咏韎任荆艳楚舞吴愉越吟翕习容裔靡靡愔愔若此者与夫唱和之隆响动钟鼔之铿耾有殷坻頽于前曲度难胜皆与謡俗叶协律吕相应其奏乐也则木石润色其吐哀也则凄风暴兴或超延露而驾辨或逾渌水而采菱军马弭髦而仰秣渊鱼竦鳞而上升酣湑半八音并欢情留良辰征鲁阳挥戈而髙麾回曜灵于太清将转西日而再中齐既徃之精诚昔者夏后氏朝羣臣于兹土而执玉帛者以万国盖亦先王之所髙会而四方之所轨则春秋之际要盟之主阖闾申其威夫差穷其武内果伍员之谋外骋孙子之竒胜彊楚于柏举栖劲越于会稽阙【掘】沟乎商鲁争长于黄池徒以江湖崄陂物产殷充绕霤未足言其固郑白未足语其丰士有陷坚之锐俗有节概之风睚【五卖】眦【士介】则挺劔喑【隂】呜【乌故】则弯弓拥之者龙腾据之者虎视麾城若振槁搴旗若顾指虽带甲一朝而元功逺致虽累叶百叠而富强相继乐胥衎其方域列仙集其土地桂父练形而易色赤须蝉蜕而附丽中夏比焉毕世罕见丹青图其象珍玮贵其宝利也舜禹游焉没齿而忘归精灵留其山阿翫其奇丽也剖判庶士商防万俗国有郁鞅而显敞邦有湫【子小】阨【乌介】而踡局伊兹都之函倾神州而韫椟仰南斗以斟酌兼二仪之优渥由此而揆之西蜀之于东吴小大之相絶也亦犹棘林萤燿而与夫桪木龙烛也否泰之相背也亦犹帝之悬解而与夫桎梏疏属也庸可共世而论巨细同年而议丰确乎暨其幽遐独邃寥廓闲奥耳目之所不该足趾之所不蹈倜傥之极异崫诡之殊事藏理于终古而未寤于前觉也若吾子之所传孟浪之遗言略举其梗概而未得其要妙也
　　魏都赋　　　　　　　　左太冲
　　魏国先生有睟其容乃盱衡而诰曰异乎交益之士盖音有楚夏者土风之乖也情有险易者习俗之殊也虽则生常固非自得之谓也昔市南宜僚弄丸而两家之难解聊为吾子复翫徳音以释二客竞于辨囿也夫太极剖判造化权舆体兼昼夜理包清浊流而为江海结而为山岳列宿分其野荒裔带其隅岩冈潭渊限蛮隔夷峻危之窍也蛮陬夷落译导而通者鸟兽之氓也正位居体者以中夏为喉舌不以边陲为襟带也长世字氓者以道徳为藩不以袭险为屏也而子大夫之贤尚弗曽庶翼等威附丽皇极思禀正朔乐率贡职而徒务于诡随匪民宴安于絶域荣其文身骄其险棘缪黙语之常伦牵胶言而逾侈饰华离以矜然假倔彊而攘臂非醇粹之方壮谋踳駮于王义孰愈寻靡蓱于中逵造沐猴于棘刺劔阁虽嶛凭之者蹶非所以深根固蒂也洞庭虽濬负之者北非所以爱人治国也彼桑榆之末光逾长庚之初晖况河冀之爽垲与江介之湫湄故将语子以神州之略赤县之畿魏都之卓荦六合之枢机于时运距阳九汉纲絶维奸囘内赑兵纒紫防翼翼京室耽耽帝宇巢焚原燎变为煨烬故荆棘旅庭殷殷寰内绳绳八区锋镝纵横化为战场故麋鹿寓城也伊洛榛旷崤函荒芜临菑牢落鄢郢丘墟而是有魏开国之日缔构之初万邑譬焉亦犹犨【昌由】麋之与子都培塿之与方壶也且魏土者毕昴之所应虞夏之余人先王之桑梓列圣之遗尘考之四隈则八埏之中测之寒暑则霜露所均卜偃前识而赏其隆吴札听歌而美其风虽则衰代而盛徳形于管虽逾千祀而懐旧蕴于遐年尔其疆域则旁极齐秦结凑冀道开胸殷衞跨蹑燕赵山林幽岟【乌朗】川泽回缭恒碣碪【五感】【五各】于青霄河汾浩涆而皓溔【渺】南瞻淇澳则緑竹纯茂北临漳滏【父】则冬夏异沼神钲迢递于髙峦灵响时惊于四表温泉毖涌而自浪华清荡邪而难老墨井盐池滋素液厥田惟中厥壤惟白原隰畇畇坟衍斥斥或嵬【乌罪】【力罪】而复陆或黋【苦广】朗而拓落乾坤交泰而烟煴嘉祥徽显而豫作是以兆朕振古萌柢【帝】畴昔藏气防纬閟象竹帛逈时世而渊黙应期运而光赫暨圣武之龙飞肇受命而光宅爰初自臻言占其良谋谋筮亦既允臧修其郛郭缮其城隍经始之制牢笼百王画雍豫之居写八都之宇鉴茅茨于陶唐察卑宫于夏禹古公草创而髙门有闶【苦浪】宣王中兴而筑室百堵兼圣哲之轨并文质之状商丰约而折中【去】准当年而为量思重爻摹大壮览荀卿采萧相僝【子脔】拱木于林衡授全模于梓匠遐迩恱豫而子来工徒拟议而骋巧阐钩绳之筌绪承二分之正要揆日晷考星耀建社稷作清庙筑层宫以回匝比冈隒【鱼检】而无陂造文昌之广殿极栋宇之规若崇山崫起以崔嵬髧若云舒蜺以髙垂瓌材巨世【楚立】防【除立】参差枌橑复结栾栌叠施丹梁虹申以并亘朱桷森布而支离绮井列疏以悬蒂华莲重葩而倒披齐龙首而涌霤时梗概于滮池旅楹间列晖鉴抰【乌浪】振【草人】榱题黮阶嶙峋长庭砥平钟簴夹陈风无纎埃雨无微津岩岩北阙南端攸遵竦峭双碣方驾比轮西辟延秋东啓长春用觐羣后观享頥宾左则中朝有赩听政作寝匪朴匪斲去泰去甚木无雕锼土无绨锦化所甄国风所禀于前则宣明显阳顺徳崇礼重闱洞出锵锵济济珍树猗猗竒卉萋萋蕙风如薫甘露如醴禁台省中连闼对廊直事所繇典刑所藏蔼蔼列侍金蜩齐光诘朝陪幄纳言有章亚以柱后执法内侍符节谒者典玺储吏膳夫有官药剂有司肴醳【音亦】顺时腠理则治于后则椒鹤文石永巷壸术楸梓木兰次舍甲乙西南其户成之匪日丹青炳焕特有温室仪刑宇宙歴象贤圣图以百瑞綷【补对】以藻咏茫茫终古此焉则镜有虞作缋兹亦等竞右则蔬圃曲池下畹髙堂兰渚莓莓石濑汤汤弱葼【子公】系实轻叶振芳奔跃鱼有【于丽】吕梁驰道周屈于果下延阁宇以经营飞陛方辇而径西三台列峙而峥嵘亢阳台于隂基拟华山之削成上累栋而重霤下氷室而沍冥周轩中天丹墀临猋増构峩峩清尘彯彯云雀踶【砥】甍而矫首壮翼摛镂于青霄雷雨窈防而未半皦日笼光于绮竂习歩顿以升降御春服而逍遥八极可围于寸眸万物可齐于一朝长涂牟首豪徼【去】互经晷漏肃唱明宵有程附以兰锜【武库也】宿以禁兵司衞闲邪钩陈罔惊于是崇墉濬洫婴堞带涘四门防防【鱼竭】隆厦重起凭太清以混成越埃壒【于盖】而资始邈邈标危亭亭峻峙临焦原而弗怳谁劲捷而无【胥理】与冈岑而永固非有期乎世祀阳灵停曜于其表隂祗蒙雾于其里苑以武陪以幽林缭垣开囿观宇相临硕果灌丛围木竦寻篁篠懐风蒲桃结隂回渊漼积水深兼葭贙【胡犬】雚蒻森丹藕凌波而的皪緑芰泛涛而浸潭【以心】羽翮颉颃鳞介浮沉栖者择木雊者择音若咆渤澥与姑余常鸣鹤而在隂表清籞勒虞箴思国防忘从禽樵苏徃而无忌即鹿縦而匪禁腜腜【莫回】埛野奕奕菑亩甘荼伊蠢芒种斯阜西门溉其前史起灌其后墱流十二同源异口蓄为屯云泄为行雨水澍【之防】稉稌陆莳稷黍黝黝【一栁】桑柘油油麻纻均田画畴蕃庐错列姜芋充茂桃李防翳【咽】家安其所而服美自恱邑屋相望而隔逾奕世内则街衢辐凑朱阙结隅石杠飞梁出控漳渠疏通沟以滨路罗青槐以防涂比沧浪而可濯方歩櫩而有逾习习冠盖莘莘烝徒斑白不提行旅让衢设官分职营处署居夹之以府寺班之以里闾其府寺则位副三事官逾六卿太常之号大理之名厦屋一揆华屏齐荣肃肃阶防【许亮】重门再扃师尹爰止毗世作桢其闾阎则长夀吉阳永平思忠亦有戚里寘宫之东闬出长者巷苞诸公都防之堂殿居绮窻舆骑朝猥蹀防【古毁】其中营客馆以周坊饰宾侣之所集玮丰楼之闬闳起建安而首立葺墙幂室房庑杂袭剞【居倚】劂【居衞】罔掇匠斲积习广成之传无以俦稾街之邸不能及廓三市而开防籍平逵而九达班列肆以兼罗设阛阓以襟带济有无之常偏距日中而毕会抗旗亭之嶤嶭侈所眺之博大百隧毂击连轸万贯凭轼捶马袖幕纷半一八方而混同极风采之异观质剂平而交易刀布贸而无算财以工化贿以商通难得之货此则不容器周用而长务货背窳【庾】而就攻不鬻邪而豫贾【古】着驯风之醇醲白藏【平】之藏【去】富有无隄同赈大内控引世资賨【丛】幏【嫁】积墆【徒结】琛币充牣【仞】关石之所和钧财赋之所底慎燕弧盈库而委劲冀马填廏而驵骏至乎勍【大也】敌糺纷庶土罔宁圣武兴言将曜威灵介胄重袭旌旗跃茎弓珧【余招】解檠矛鋋飘英三属之甲缦【莫韩】胡之缨控简发妙拟更【平】嬴齐被练而铦戈袭偏裻【都禄】以防【会】列毕出征而中律执竒正以四伐硕画精通目无匪制推锋积纪铓气弥锐三接三捷既昼亦月尅翦方命吞灭咆咻【休】云撤叛换席卷防刘祲【子鸩】威八纮荒阻率由洗兵海岛刷马江洲振旅防防【田】反斾悠悠凯归同饮疏爵普畴朝无刓印国无费留丧乱既弭而能宴武人归兽而去战萧斧【越斧也】戢柯以柙刃虹旌摄麾以就卷斟洪范酌典宪观所恒通其变上垂拱而司契下縁督而自劝道来斯贵利徃则贱囹圄寂寥京庾流衍于是东鳀【啼】即序西倾顺轨荆南懐憓朔北思韪緜緜迥涂骤山渉水襁负賮贽重译贡篚髽【防也】首之豪鐻【渠】耳之杰服其荒服敛袵魏阙置酒文昌髙张宿设其夜未遽庭燎晣晣【支列】有客祁祁载华载裔【入】岌岌冠縰【所绮】累累辫髪清酤如济浊醪如河涷醴流澌温酎跃波丰肴衍衍行庖皤皤愔愔醧防酣湑无哗延广乐奏九成冠韶夏冒六英【旧作五茎】傮响起疑震霆天宇骇地庐惊亿若大帝之所兴作二嬴之所曽聆金石丝竹之恒韵匏土革木之常调干戚羽旄之饰好【去】清讴防吟之要妙世业之所日用耳目之所闻觉杂糅纷错兼该汜愽鞮【都尼】鞻【居迈】所掌之音韎【迈】昧任【而金】禁【金】之曲以娱四夷之君以睦八荒之俗既苖既狩爰逰爰豫籍田以礼动大阅以义举备法驾理秋御显文武之壮观迈梁驺之所着林不槎枿泽不伐夭【乌老】斧斨以时罾网以道徳连木理仁挺芝草皓兽为之育薮丹鱼为之生沼矞【聿】云翔龙泽马亍【耻録】阜山图其石川形其寳莫黒匪乌三趾而来仪莫赤匪狐九尾而自扰嘉颖合穂以防防醴泉涌流而浩浩显祯祥以曲成固触物而兼造盖亦明灵之所酬酢休征之所伟兆旼旼【美贫】率土迁善罔匮沐浴福应宅心醰【徒南】粹余粮栖亩而弗收颂声载路而洋溢河洛开奥符命用出翩翩黄鸟衔书来讯人谋所尊鬼谋所秩刘宗委驭巽其神器闚玉防于金縢案图箓于石室考厯数之所在察五徳之所莅量寸旬涓吉日陟中坛即帝位改正朔易服色继絶世修废职徽帜以变器械以革显仁翌明藏用黙菲言厚行陶化染学讐校篆籀篇章毕觌优贤着于歴匪孽形于亲戚本枝别干蕃屏皇家勇若任城才若东阿抗旍则威噞【騐】秋霜摛翰则华纵春葩英喆雄豪佐命帝室相兼二八将猛四七赫赫震震开务有谧故令斯民覩泰阶之平可比屋而为一算祀有纪天禄有终传业禅祚髙谢万邦皇恩绰矣帝徳冲矣让其天下臣至公矣荣操行之独得超百王之庸庸追亘卷领与结绳睠留重华而比踪尊卢赫胥羲农有熊虽自以为道洪化以为隆世笃同奚遽不能与之踵武而齐其风是故料【聊】其建国析其法度谘其考室议其举厝复之而无斁申之而有裕非疏粝之士所能精非鄙俚之言所能具至于山川之倬诡物产之魁殊或名竒而见称或实异而可书生生之所常厚洵美之所不渝其中则有鸳鸯交谷虎涧龙山掘鲤之淀【觌见】盖节之渊【祈】精衞衔木偿怨【寃】常山平于钜鹿河间列真非一徃徃出焉昌容练色犊配眉连俗无影木羽偶仙琴髙沈水而不濡时乗赤鲤而周旋师门使火以验术故将去而林燔易阳壮容衞之稚质邯郸躧步赵之鸣瑟真定之梨固安之栗醇酎中山流湎千日淇洹之笋信都之枣雍丘之粱清流之稻锦绣襄邑罗绮朝歌緜纩房子缣緫清河若此之属繁富伙够【苦侯反】非可单究是以抑而未罄也盖比物以错辞述清都之闲丽虽选言以简章徒九复而遗防览大易与春秋判殊隠而一致末上林之隤墙本前修而作系其军容弗犯信【伸】其果毅纠华绥戎以戴公室元勲配管敬之绩歌钟析邦君之肆则魏绛之贤有令闻也闲居隘巷室迩心遐富仁宠义职竞弗罗千乗为之轼庐诸侯为之止戈则干木之徳自解纷也贵非吾尊重士逾山亲御监门嗛嗛同轩搦秦起赵威振八蕃则信陵之名若兰芬也英辩荣枯能济其厄位加将相窒隙之防四海齐锋一口所敌则张仪张禄亦足云也防惟庸蜀与鸲鹊同窠句【古侯】吴与鼃黾同穴一自以为禽鸟一自以为鱼鼈山阜猥积而﨑岖泉流迸集而咉咽隰壤瀐【所譛】漏而沮洳林薮石留【力又】而芜秽穷岫泄云日月恒翳宅土熇【许骄】暑封疆障疠蔡莽螫【赤】刺【力割】昆虫毒噬汉罪流御秦余徒防【力制】肖貎蕞陋禀质遳脆巷无杼首里罕耆耋或魋【直追】髻而左言或镂肤而钻髪或明发而嬥【徒召】歌或浮泳而卒歳风俗以□【而界】惈【果】为婳【画】人物以残害为艺威仪所不摄宪章所不缀由重山之束阨因长川之裾势距逺关以闚时髙樔而陛制薄戍绵幂无异蛛蝥之网弱卒琐甲无异螳蜋之衞与先代而常然虽信险而絶揆既徃之前迹即将来之后辙成都迄已倾覆建业则亦颠沛顾非累卵与叠棊焉至观形而懐怛权假日以余荣比朝华而庵蔼览麦秀与黍离可作謡于吴会先生之言未卒吴蜀二客防然相顾然失所有腼瞢容神蘂形茹弛气离坐防墨而谢曰仆党清狂怵廹闽濮习蓼虫之忘辛翫进退之维谷非常寐而无觉不覩皇舆之轨躅过以泛剽之单慧歴执古之醇听兼重悂以防缪偭辰光而罔定先生识深颂靡测得闻上徳之至盛匪同忧于有圣抑若春霆发响而惊蛰飞竞潜龙浮景而幽泉髙镜虽星有风雨之好人有异同之性庶觌蔀家与剥庐非苏世而居正且夫寒谷丰黍吹律以暖之也昏情爽曙箴规以显之也虽明珠兼寸尺璧有盈曜车二六三倾五城未若申锡典章之为逺也亮曰日不双丽世无两帝天经地纬理有大归安得齐给守其小辩也哉
　　汴都赋　　　　　　　　周邦彦
　　臣邦彦顿首再拜曰自古受命之君多都于镐京或在洛邑惟梁都于宣武号为东都所谓汴州也后周因之乃名为京周之叔世统防政缺天命荡杌归我有宋民之戴宋厥惟固哉奉迎鸾舆至汴而止是谓东京六圣传继保世滋大无内无外涵养如一含牙带角莫不得所而此汴都髙显宏丽百美所具亿千万世承学之臣弗能究宣无以为称伊彼三国割据方隅区区之霸言余事乏而三都之赋磊落可骇人到于今称之矧皇居天府而有遗美可不愧哉谨拜手稽首献赋曰
　　发防子客游四方无所适从既倦游廼﨑岖邅回造于中都观土木之妙冠盖之富炜焕烂心駴神悸瞁【许役】防【呼郭】而不敢进于是夷犹于通衍彷徨不知所届适遭衍流先生目而招之执其袪局局然叹曰观子之貎神采不定状若失守岂非蔽席隠茅未游乎广厦诛草鉏棘未撷乎兰蔎【舒列】披褐挟蕴未曳乎绮縠防邦陋邑未覩乎雄藩大都者乎发防子姡【胡括反腼也】然有赧色曰臣翶翔乎天下东欲究扶桑西欲穷虞渊南欲尽反户北欲彻幽都所谓天子之都则未尝歴焉今先生讯我诚有是也然观先生类辨士其言似能碎昆仑而结溟渤镂混沌而形罔象试移此辨原此汴都可乎臣固不敏谨愿承教先生笑曰客知我哉于是申喙据牀虚徐而言曰噫子独不闻之欤今天下混一四海为家令走絶徼地掩鬼区惟是日月所会隂阳之中据要总殊掲键制枢拱衞环周共安乗舆而此汴都禹画为豫周封郑地觜觿临而上直实沈分以为次惟蓬泽之固境昔合靡之所至芒砀涣涡截其面金隄玉渠累其脊雷夏灉沮绕其脇罍丘訾娄夹其腋梁周帝据而靡沸唐汉尹统而宁一故此王国袭故不徒恢圻甸域尊崇天体司徒制其畿疆职方辨其土地前千官而会朝后百揆而为市分疆十同提封万井舟车之所辐凑方物之所灌输宏基融而壮址植九鼎立而四岳位仰营域而体极立土圭而测晷蜀险汉坌荆惑闽鄙惟此中峙不首不尾限而不廹华而不侈环睎睋于郡县如岣嵝之迤逦观其髙城万雉埤【避移反】堄【鱼礼反城上墙】鳞接缭如长云之方舒若崇山之防【蜡】【防】坤灵因赑屃而局蹐土怪畏榨【音诈】压而妥贴靡胥不可缒而登爵鼠不可噣【竹救】而穴利过百二崄逾四塞鄙秦人之践华陋荆州之却月顿捷步与超足矧蹒跚与蹩躠阚城为门二十有九琼扉涂丹金镛镂兽列兵连卒呵夜警昼异物不入诡邪必究城中则有东西之阡南北之陌其衢四达其涂九轨车不理轚【去】互人不争险易剧骖崇期荡夷如砥雨毕而除粪夷茀秽行者不驰而安歩遗者恶拾而恣弃跨虹梁以除病渉列佳木以安况瘁殊异羊肠之诘曲或踠【于逺反折脚】蹏而折轊【丁刿反车轴头】顾中国之阛阓丛赀【币同】而为市议轻重以奠贾正行【户刚】列而平肆竭五都之环富备九州之货贿何朝满而夕除盖趋赢而去匮萃驵侩于五均扰贩夫于百隧次先后而置叙迁有无而化滞抑彊贾之乗时摧素封之专利售无诡物陈无窳器欲商贾之阜通廼有防而不税销卓郑猗陶之殖货禁乗坚防肥之拟贵道无游食以无为矧敢婆娑而为戯其中则有安邑之江陵之橘陈夏之漆齐鲁之麻姜桂藁谷丝帛布缕鲐鮆【前啓】鮿【竹涉】鲍【上】酿盐醯豉或居肆以鼓鑪槖或鼔刀以屠狗彘又有医无闾之珣玕会稽之竹箭华山之金石梁山之犀象霍山之珠玉幽都之筋角赤山之文皮与夫沈沙栖陆异域所至殊形妙状目不给视无所不有不可殚纪若夫帝居宏丽人所未闻南有宣徳北有拱辰延亘五里百司云屯两观门峙而竦立罘罳遐望而相吞天河羣神之阙紫防太乙之宫拟法象于穹昊敞闾阎而居至尊朴桷不斲素题不枅上圆下方制为明堂告朔朝歴颁宣宪章谓之太庙则其中可以叙昭穆谓之灵台则其髙可以观氛祥后宫则无非员无録之女佞幸滑稽之臣陋甘泉与楚宫缪延夀与阿房信无益于治道徒竭民而怠荒故今上林仙籞不闻乎鸣跸瓴甋【甎也】嵗久而苔苍其西则有宝阁灵沼巍峩泛滟缭以重垣防以曲隄云屋连簃【弋支反楼阁邉小屋也】琼栏压墀池水则溶溶沄沄洋洋湜湜涵潣【凂】滉瀁潇防【且定】浩溔【弋沼】防风过之则澜泦【居六】瀺【仕减】灂【仕角】漫散洄淀【徒练】防防【女立】涟漪大风过之则汨涌湁【尹入反细涌】潗【子入反泉也】【孚爰反大波】渿【奴太】湢【音逼涌也】防【音仄流也】鼔渼【莫彼】溢不见津【湄同】【舞】栏景以断续漾金碧而陆离恍湡浯与方壶帝令鬼凿而神移其中则有菰蒻萑芦菡萏莲蕸【何加反荷叶】薲苹蘮【居偈反似芹】蕠【如】其鱼则有鳣鲤鲨鮀鮤【力结】鮅【卑吉】鰋鮧鲂鳟鳛【似立反汜鲔】鰝【呼老反大虾】鳜鯞【之酉】玉鲔科斗魁陆鼃【蛙同】鼍鼈蜃含螀巨螯容与【去声】相羊防藻依【去】蒲其鸟则有鹎【音巵又音匹】鹈鹧鸪鹅鹭鳬鹥【古屑反鳬也】【古鎋】防防鶤【或作鹍】鹤鹇【户圭】鸧鹒楚雀鹳鷒【抟】挥霍防防【于鹢】雥雥【才匝反羣鸟也】钦鹐【舌咸反鸟啄物也】孴【斗起反多貎】啄其木则有檆【所咸】槚栟【卑盈反】榈梗【本绵反】楠栴【章延】枞【七恭反】棂橒槟榔柘桑杨梓豫章句扶疎蔽芾竦寻集弱椅施挐枝刺修条榦蟠根矫躩鳞□【皴同】其下则有申叶兰芸芝荃荪髪布丝匀馥郁清芬其气袭人上方欲与百姓同乐大开苑囿凡黄屋之所息鸾辂之所驻皆得穷观而极赏命有司无得弹劾也于时则有絶世之巧凝神之技恍人耳目使人忘疲是故宫旋室浮舰移也蛟螭蜿蜒千桡渡也虓虎防【雉力反虎争声】贙【呼犬反有力也】角抵戯也星流电掣弄丸而挥劒也鸾悲凤鸣纎丽歌也鸿惊燕居绰约舞也霆震雷动钧天作也犇骉【风幽反走也】防【力薛】驋【北末】羣马闯【勑防】也【匹庚】【呼萌】【力谷】【音磊】万车辙也洒天翳日【蒲忽】壒【于盖】也抗山荡海欢声同而和气浃也震委蛇而唬【呼交】罔象出鲛人而舞冯夷者潜灵幽怪助喜乐也若乃丰廪贯会既多且富永丰万盈广储折中顺成富国星列而棊布其中则有元山之禾清流之稻田原之菽利髙之黍利下之稌有虋【莫猩】有芑有秠有秬千箱所运亿廪所露入既伙而委积食不给而红腐如坻如京如冈如阜野无菜色沟无捐瘠攟拾狼戾足以厌鳏夫与寡妇备凶旱之乏絶则有九年之预又将敦本以劝稼开帝籍之千亩良农世业异物不覩播百谷而克敏应三时而就绪蹠鏄铠閧灌畷【陟劣反两陌间道也】雨霔孰任其劳侯疆侯以千耦其耘不怒自力疏遫其理稂莠不植奄观坚皁与与薿薿沟塍畹畦亘万里而连绎丑恶不毛硗陿荒瘠化为好畤转名不易惟彼汴水贯城为渠并洛而趋昔在隋叶禩丁大业欲为流连之乐行幸之游故凿池导水南抵乎州生民力尽于畚锸膏血如水而争流凤防【音榻】徒见于载籍玉骨已朽于髙丘顾资治世以为利迄今抗筏而浮舟桃花候涨竹箭比驶汹涌淈【古没】防【子只反】防【音冯】渱【胡工】沸澅【户封】揈【普耕反撃声】防嶏【普昧反崩声】岸湱【火麦】瀥【许角】迅迈匪江匪海而朝夕舞乎滂湃【普拜】掀万古之巨【布末】比防堂之一芥舵艣不时而相值篙师鼯拱而俟败智者不敢睥睨而兴作绵千禩而为害岂积患切病待圣人而后除耶厥有建议导河通洛引宜禾之清泉塞擘华之浑浊蹙广隄而节暴纡直行而杀虐其流舒舒经炎凉而靡涸于是自淮而南邦国之所仰百姓之所输金谷财帛四时常调舳舻相衔千里而不絶越舲【禽】吴艚【槽】官艘【苏力】贾舶【捕格】闽讴楚语风防雨楫聨翩方载钲鼔镗【他当】铪【公合】人安而舒国赋应节若夫连营百将带甲万伍控贯石动以千数其营则龙衞神勇飞山雄武奉节拱圣忠靖宣效吐浑金吾掷飏万胜渤海广备云骑武肃材能蹶张力能挟辀投石超距索铁伸钩水执鼋鼍陆拘罴貅异党之寇大邦之讐电鸷雷撃莫不系累而为囚于是训以鹳鹅鱼丽之形格敌击刺之法剖防中虱贯牢彻札挥铊【市邪反矛也】掷鏼【邪草反鎗】举无虚发人则便捷器则犀利金角丹漆脂胶竹木以时取之遴弃恶弱割蛟革以连函剫【达各】兕觡【格】以为弭剸【徒官】鱼服以懐锷百工备尽鉎【所京】磨锲【古节】削其成鉴钢而【五两】鏸【胡隹】植之霜凝而电烁故有强冲劲弩云梯防【昌容】车修锻【椎也】延鏦【十恭反短矛也】铦戈兊殳繁弱之弓肃慎之矢谿子之弩夫差之甲蛇之旐鸟隼之旟军事蚤正用戒不虞其次则有文昌之府分省为三列寺为九殊监为五左选为文右选为武曰三十房二百余案二十四部黜隋之陋更唐之故补弊完罅剔朽焚蠧人伙地溥事若织组滋广莫治亹亹成蛊纎弱不除将胜戕斧虽离娄之明目迷簿书而莫覩豪胥倚文以鬻狱庸吏瘝官而受侮各懐茍且以逃责孰肯长虑而却顾官有隠事国有遗利纷讼牍于庭戺絷累囚于囹圄此浮彼沈甲可乙否操私议而轧【于黠】沕【亡弗】各矛盾而龃龉于是合千司之离散俨星罗于一字千梁负栋万楹镇础诛乔松以为煤空奥山而斸楮官有常员取雄材伟器者以充其数上维下制前按后覆譬如长蛇抶其脊膂而首尾皆赴阖户而议飞檄乎房闼应答乎秦楚披荒榛而成径绎綧【之闰】防【扶袁反并乱丝也】而得绪崇善废丑平险除秽纎悉不遗乎一羽于是宣其成式变乱易守者刑之所取贻之后昆永世作矩至若儒宫千楹首善四方勾襟逢掖褒衣愽带盈仭乎其中士之匿华铲采者莫不拂巾袵褐弹冠结绶空岩穴之幽邃出郡国之遐陋南金象齿文毛羽翮世所罕见者皆倾囊鼓箧罗列而愿售咸能湛泳乎道实沛然攻坚而大叩先是时也皇帝悼道术之沈郁患诂训之荒缪诸子腾躙【吕振】而相角羣言骀【大来反广也】荡而莫守党同伐异此妍彼丑挈俗学之芜秽诋辞而撃掊灭奥窔【于吊】之荧烛仰天庭而覩昼同源共贯开天发蔀于是俊髦并作贤才自厉造门闱而臻壸奥骋辞源而驰辨囿术艺之仁义之薮温风扇和儒林发秀宸眷优渥皇辞结纠荣名之所作庆赏之所诱应感而格驹行雉呴磨钝为利培薄为厚魁梧卓行锋露颖不驱而自就复有佩玉之音笾豆之容歌之声盈耳而溢目错陈而交奏焕烂乎唐虞之日雍容乎洙泗之风夸百圣而再讲旷千载而复觏又有律学以议刑制算学以究九九舞象以道幼稚乐徳乐语以教世冑成材茂徳随所取而咸有若夫会圣之宫是谓原庙其制则般输之所作其材则匠石之所抡万指举筑千夫运斤挥汗防雾吁气如云鼛鼔弗胜靡有谂勤赫赫大宇有若山涌而嶙峋下盘黄垆上赴北辰蘂珠广寒黄帝之宫荣光休气朣胧徃来葱葱郁郁而氤氲其内则檐桍【梁道】榱题杗【武方反大梁】槛【户黤反拢也】楹栭閍【补行反宫中门】拱闱闼屏宇闳阍耸张矫踞龙征虎蹲延楼跨空甬道接陈黝【于纠反黒也】垩【乌各反白土也】备昈【呼古反文彩】灿烂诡文菱阿芙蕖之流漫惊波回连之瀷【余力】淢【呼逼】飞仙降真之缥缈翔鹓鶠之地必出竒土无藏珍球琳琅玕璠璵瑶琨流黄丹沙玳瑁翡翠垂棘之璧照夜之蠙鹄象觷角剒犀剫玉锲刻雕镂其妙无伦焜煌焕赫璀错辉映繁星有烂彤霞重照轩庑所绘功臣硕辅书太常而铭鼎彛环列而趍造龙章凤姿瑰形玮貌文有伊周武有方召犹如蹇谔以立朝图宁社稷指斥利害踟蹰四顾而不挠其殿则有天元太始皇武俪极大定辉徳熈文衍庆美成继仁治隆之名重瞳隆凖天日炳明皇帝步送百寮拜迎九卿三公挟辀扶衡仪仗衞士填郛溢城于时黔首颷集百作皆停地震岳移波翻海倾足不得旋耳不得听神既安止穷闾防巷惟闻咨嗟叹异之声于是山罍房俎牺樽竹篚践列于两楹瞽史陈辞宰祝行牲案刍豢之肥臞视物色之犂觪登降祼献百礼具成至于天运载周甲子新厯受朝万方大庆新辟于时再鼔声絶按矟收镝俨三衞与五仗森戈矛与殳防探平明而传防趣校尉而唱籍千官鹜列以就次然后奏中严外辨也撞黄钟以啓乐合羽扇以如翼佽飞道驾以临座千牛环帝而屏息炉烟既升宝符奠瑞聆干安之妙音仰天顔而可觌羌夷束髪而蹈舞象胥通隔而传译宣表章以上闻奏灵物之充斥羣臣廼进万年之觞上南山之夀太尉升奠尚食酌酒乐有嘉禾灵芝和安庆云舞有天下大定盛徳升闻饮食衎衎燔炙芬芬威仪孔摄而中度笑语不哗而有文故无族谭错立之洞众躐席布武之纷纭盖天子以四海为宅有百姓而善羣廷内不洒扫而行礼则天下云扰而丝棼故受玉而惰知晋惠之将卒执币以傲知若敖之不存闻乐而走者为金奏之下作虽美不食者为牺象之出门赋湛露彤弓而武子不敢答奏肆夏大明而穆子不敢闻盖礼乐之一缺则示乱而昭昏是以定王享士防以殽蒸而刑三晋之法髙祖因叔孙之制而知为帝之尊岂治朝之礼物尚或展翳而沈湮此所以举坠典而定彛伦者也其乐则有咸池承云九韶六英采齐肆夏箫韶九成神农之瑟伏羲之琴倕氏之钟无句之磬铿铿锽锽【户瞢】和气薫蒸于以致祖考之格于以广先王之声昔王道既弱淳风变浇乐器遭郑衞而毁蒙瞽适秦楚而逃朝廷慢金石之雅正诸侯爱歌管之嗷嘈文侯听淫声而忘倦桓子受齐乐而辍朝季子始无讥于郐仲尼廼忘味于韶故使制度无考中声浸消非细则摦【胡化】非庳则髙惟今也求器得耕野之尺吹律有听鳯之箫或洒或离或鼖或毊【虚骄】或镛或栈或防【语箫反管也】或筊【朋交反小轩】众器俱举八音孔调鸑鷟离丹穴而来集鸣嗈喈而舞修防【音乔】又有賨【在宗反】旅巴渝之舞僸【牛锦】佅【摩葛】狄鞮【丁奚】之倡逺人面内而进技逾山海而梯航故纳之庙者周公所以广鲁观之庭者安帝所以喜其来王若其四方之珍以时修职取竭天产发穷人迹砥其逺迩陈之艺极厥材竹木厥贡贝厥币锦绣厥服絺绤斿贡羽毛祀贡祭物嫔贡丝枲物贡所出器贡金锡砥砺砮丹鈆松怪石惟金三品惟土五色泗滨浮磬羽畎夏翟龙马千里神茅三脊方箱隋棐肆陈乎殿陛丰苞广匮亟传乎骑驿连樯结轨川咽涂塞耶歈终嵗而不息至于羌氐僰【蒲比】翟儋【詹】耳雕脚兽居鸟语之国皆望日而趍累载而至懐名琛拽驯兽以致于阙下者旁午廼有帛防【徳呼】罽【居例】【巨俱】兰干细布水精琉璃轲防蚌珠宝鉴洞胆神犀照浦山经所不记齐谐所不覩者如粪如壤軨【力丁】精乎内府或致白雉于越裳或得巨獒于西旅非威灵之遐畅孰能出瑰竒于深阻盖徼外能率夹种来以修好则中土当有圣人出而宁宇然皇帝不宝逺物不尚殊观抵金于崭岩之山沈玉于五湖之川洞防之劔乃入骑士之鞘齧防之马或服鼔车之辕至于乾象表贶坤维荐祉灵物仍降嘉生屡起晕适背鐍虹蜺抱珥鸣星陨石怪飚变气垂白鲐背者不知有之况能言孺倪岂独此而已也复有穹负图龙马载文汾阳之鼎函徳之芝肉角之兽箫声之禽同颖之禾旅生之谷游郊栖庭充畦冒畤非烟非云萧索轮囷映带乎阙角葱蔚乎城垒鸷鸟不撄猛兽不噬应圗合牒穷祥极瑞史不絶书嵗有可纪发防子于是言曰国家之有若是欤意者先生快意于吻舌而及此耶先生曰国家之盛乌可究悉虽有注河之辨折角之口终日危坐抵掌而谭犹不能既其万一此特汴都之治迹耳子亦知夫所以守此汴都之术古昔之所以兴亡者乎客曰愿闻之先生曰繄此寰宇代狭代广更张更弛黄帝都涿鹿而是为幽州少昊都穷桑廼今鲁地伏羲都陈帝喾都亳尧都平阳廼若昊天而授人时舜都蒲坂廼觐羣后而辑五瑞公刘处豳而兆王业之所始大王徙邠者以避狄人之所利文王作酆方蒙难以称仁武王治镐复戎衣而致乂盖周有天下三百余年而刑措不用及其衰也亦三百余年而五伯更起星离豆割各据谷兵以专列彊侯脇带于弱国不领人君之经费天下日蹙而日裂中国所有者无几当时权谋为上雌雄相噬孰有长距孰有利觜兵孰先选粮孰夙峙孰有翘关之卒孰有凭轼之士孰有素徳孰有彊倚孰欲报惠孰欲雪耻或奉下邑以赂讐或举连城而易器骸骨布野介胄生蚁肘血丹轮马鞍销髀势成莫格国墟人鬼噫彼土地凡几吞而几夺几完而几弛秦中形势之国加兵诸侯如髙屋之建瓴水神皋天邑以先得者为上计其他或左据函谷右界褒斜号为百二之都东有清泉西有崤渑定为王者之里以至置春陵之侠客兴泗上之徤吏扼襟控咽屏藩表里名城池为金汤役诸侯为奴拓境斥地輮轥荒裔东包蟠木西卷流沙北绕幽陵南裹交趾厥后席治滋永泰心益侈或慢守以啓戎或朋淫而招宄横调无艺而垂竭游役不时而就毙卢令日纵而不绁鹭翿厌观而常值睚眦则覆尸而流血愉恱则结缨而佩璲粉墨杂糅贤才逆曳肿防而窃肉食贼臣回穴而图大器郡国制节侯伯方轨或为大尾而不掉或为重膇而屡踕室有丹楹城有百雉朝廷无用于燎冠冕不抗于执贽天维披裂地轴杌羣生【焦同】防【然同】而殄瘁虽有城池周以邓林萦以天汉曳辇可以陟崇巘设柎可以济深水故武侯浮西河而下自哆其地而进戒于吴起盖秕政肆于庙堂之上则敌国起于萧墙之里奚问左孟门而右大行左洞庭而右彭蠡发防子曰天命有徳主此四方如辐之拱毂如桷之会极其硈【口黠反坚也】巩者天与之昌其閜【恶可】砢【力可】者天与之亡且非易之所能壊亦非险之所能藏非愚之所能弱亦非贤之所能彊故将吞楚也白蛇首断于大泽将继刘也雄雉先雊于南阳龙漦【力之】出椟而檿弧隠亡周之语蓐收袭门而天帝贻刑虢之殃人力地利信不能偃植而支仆而皆听乎彼苍故鲸鲵【薄解反】□【苦海反恶怒也】决一死于吻血兕虎【匹宾反客也】□【式防反】践巍岳为平冈蹂生灵如蹋块天下如糠其败也抉目而折骨其成也顶冕而垂裳由此观之土地足以均沛泽而施灵光而已易险非所较贤否亦未可议也先生曰以易险非所较者固己乖矣以贤否非议者乌乎可哉客不闻王公设险以守其国有徳则昌者乎地欲得险势欲参徳迫隘卑陋则无以容万乗之扈从供百官之廪饩据偏守隅则无以限四方之贡职平道里之逺迩膴原申区割宅制里趍八极而奔走正南面而负扆举天下于康逵力士体僵而不敢取贪夫汗缩而不敢睨者恃徳之险也襟凭终南太华之国背负清渭浊河之注搤人之吭而拊人之脊一日有变而万卒立具然而布衣可以窥隙而试勇匹夫可以争行而号呼彼天府之衍沃适为人而保聚此以地为险者也地严徳畅然后为神造之域天设之险大哉炎宋帝眷所瞩而此汴都百嘉所毓前无湢潄旋渊吕梁之絶流后无太行石洞孤飞句望浚深之岩谷丰乐和易殊异四方之俗兵甲士徒之须好赐匪颁之用庙郊社稷百神之祀天子奉养羣臣稍廪之费以至五谷六牲鱼鼈鸟兽阖国门而取足甲不解累刃不离韣秉钺匈奴而单于奔幕抗旌西僰而冉防【莫江】螘伏南夷散徒党而入质朝鲜畏菹醢而修睦解编髪而顶文弁削左袵而曳华服逆节踯躅而取祸者折简呼之而就戮耽耽帝居如森鍉【音堤】利镞之外向死士逡巡而莫触仁风冒于海隅颂声溢乎家塾伊昔天下阽危王猷失度皇纲解纽嘷豺当路帝懐宝厯未知所付可受方国莫越艺祖图纬恊期讴謡扇孺赤子云望而风靡英雄螽趯而蝇附玉帛骏奔者万国冠冕充塞乎寰宇絶塞税铠而免【冑同】障垒熄而摧橹拜防神威有此万旅奕世载徳蔑闻过举髪栉禾耨子携稚哺击菓懋穗疏恶鉴妩鈋【五戈反】觚角之碜【初湛反】刻刜【扶勿反】搀【仕衔反】抢【音锵】而牧圉爰暨皇帝粉饰朴质称量纎钜锽锽奏庙之金玉灿灿夹楹之簠簋训典严密财本丰阜刑罚纠防布施优裕田有愿耕之农市有愿藏之贾草窃还业而敛迹大道四通而不【徒古反塞也】车续马连千百为羣肩舆稛载前却而后跙【才与反】搏壤歌咢者万井未闻欭【于利反声不平也】嚘【于求反气逆也】而告瘉虽立壝为界其谁敢防【子药反防也】膊而批髀况此汴都者乎抑又有天下之壮客未尝覩其奥也且宋之初营是都也上睇天时下度地制中应人欲测以圣智建以皇极基以贤杰限以法士垣以太师屏以大邦扞以公侯城以宗子以义为路以礼为门键钥以柄开阖以权扫除以政周裹以恩乃立室家以安吾君有庭其柏社稷臣也有梴其桷众材会也有闱孔张通厥明也有牖孔阳达厥聪也其槛如衡前有凭也其壁如削后有据也其陛则崇止陵践也其极则隆帝居中也邑都既周宫室既成于是上意自足乃驾六龙乗徳舆先警跸由黄道驰骋乎书林下观乎学海百姓欣跃莫不从属车之尘而前迈妙枝皆作见者胆碎乃使力士提挈乎隂阳【从桓】捖【于焕】乎刚柔应乎成器方圆防硕或粉或白随意所裁上方咀嚼乎道味斟酌乎圣泽而意犹未快又欲浮槎而上穷日月之盈昃寻天潢之流操执北斗之柄按行二十八星之次夺雷公之枹收风伯之鞴一瞬之间而甘泽霶霈囚孛彗于幽狱敷景云而黯霭统摄隂机与帝唯诺而无阂如此滛乐者十有七年疲而不止諌而不改吾不知天王之用心但闻夫童子之歌曰孰为我已孰厘我载茫茫九有莫知其界客乃覤覤【音】然惊拳拳然谢曰非先生无以刮吾之蒙药吾之瞆臣不能究皇帝之盛徳谨再拜而退
　　古诗
　　咏史　　　　　　　　　鲍明逺
　　五都矜财雄三川【河洛伊】养声利百金不市死明经有髙位京城十二衢飞甍各鳞次仕子彯华缨游客竦轻辔明星晨未稀轩盖已云至宾御纷防沓鞍马光照地寒暑在一时繁华及春媚君平独寂寞身世两相弃

　　古今事文类聚续集卷二
&lt;子部,类书类,古今事文类聚&gt;
　　钦定四库全书
　　古今事文类聚续集卷三
　　宋　祝穆　撰
　　居处部
　　关市【聚货】
　　羣书要语重门击柝以待暴客盖取诸豫【易】仲夏之月关市无索【月令】司关掌国化之节以聨门市凡货不出于关举其货罚其人国凶荒则无关门之征【周礼】古之为关也将以御暴今之为关也将以为暴【孟子】关讥而不征【孟子】关在境所以察出御入【蔡邕月令】市市贾卖所也【说文】市恃也言交易而退恃以不匮也【风俗通】阛者市之垣阓者市之门肆所以陈货鬻之物居所以置货鬻之物【古今注】日中为市致天下之民聚天下之货交易而退各得其所【易】建国必面朝而后市质人掌买卖质剂注契券也司市掌市之治教刑政量度禁令大市日昃而市百族为主朝市朝时而市商贾为主夕市夕时而市贩夫贩妇为主【主言其多】司虣掌宪市之禁令禁其鬭嚣者与其虣乱者出入相陵犯者以属逰饮食于市者若不可禁则抟而戮之　掌戮凡杀人者踣诸市肆三日刑盗于市【并周礼】市中空地谓之防【郑众周礼注】歌舞于市井【诗】什一去关市之征　市防而不征法而不防则天下之商皆恱而愿藏于其市矣　市不贰价虽使五尺之童适市莫之或欺　古之为市者以其所有易其所无有贱丈夫焉必求龙断而登之以左右望而罔市利故従而征之征商自此贱丈夫始矣【并孟子】一閧之市必立其平【杨子】市井相与言则以财与利【杨子】刺綉文不如倚市门【前食货志】九市开货别隧分【西都赋】市楼谓之旗亭【西京赋注】列肆云曼【晋成伯阳市赋】货隧分防【李庾赋】市官贾正掌货物使有常价若市吏【昭六注】市侩大侩市侩也【淮南子注】驵侩谓估侩其余利汉书作侩师古曰侩者会合二家交易驵者其首率也【货殖传】侩卖者皆当着巾白帖额题所侩卖者及姓名一足着白履一足着黒履【晋令】市价亷贾三之贪贾五之【货殖传】半贾而卖注本直千钱者止得五百也贾读曰价【前食货志】亡者取倍称之息注取一偿二为倍称　万物卬贵注卬物价起　谷价翔贵【并食货志】良贾不为折阅不市注阅卖也谓损所阅卖之价【荀子】
　　诗句石城除击柝铁锁欲开关【杜】长风几万里吹度玉门关【李】一夫怒临关百万未可傍【杜】休道秦关百二重【杜】市灯火家家市　山县早休市小市常争米　童仆来城市瓶中得酒还　市人日中集于利竞锥刀【并杜】暮宿淮隂市　终身栖郭门不入襄阳市【并李】籴米买束薪百物资之市【坡】古今贤达人不争咸阳市【山谷】稍寻羊家町疃行始得村落鱼菜市【山谷】
　　古今事实
　　仆骂门者
　　楚公子防服出亡而门者难之其仆操棰而骂曰也不力门者出之
　　鸡鸣度关
　　燕丹去秦夜到关关门不开丹为鸡鸣众鸡皆鸣遂得逃归　秦昭王囚孟尝君君变姓名夜半至函谷关关法鸡鸣出客恐追至居下坐者能为鸡鸣于是羣鸡皆鸣遂出关【史记】
　　老子度关
　　周元年老子之度关令尹喜先勅门吏曰若有老公从东来乗青牛薄板车者勿听过关其日果见老公乗青牛车来度关吏入白之喜曰诺公今来矣我见圣人矣即带印绶出迎设弟子之礼【关中记】
　　烧函谷关
　　沛公西入武关居于灞上遣将军闭函谷关无内项王项王大将亚父至关不得入怒曰沛公欲反耶即令家发薪一束欲燎关门关门乃开
　　置关用传
　　景帝四年复置诸关用传出入师古曰古者或棨刻木为合符或用缯帛张晏曰传信也两行书缯帛分持其一出入关合之乃得过谓之传释名曰过所至关津以示之写一通付关吏
　　闭门大捜
　　汉武帝天汉元年闭门大搜
　　丸泥封关
　　隗嚣将王元谓嚣曰请以一丸泥为大王东封函谷关此万世一时
　　终军弃繻
　　终军初从济南尝诣愽士入关关吏与军繻军问以此何为吏曰为复传还当以合符军曰大丈夫西逰终不复还弃繻去后军为谒者使行郡国建节东出关关吏识之曰此使者乃前弃繻生也
　　乗车出关
　　后汉郭丹南阳人少从师之长安从宛人陈洮买入关符以入函谷关既入封符乞人慨然曰不乗使者车终不出关更始二年以丹为諌议大夫持节安集南阳去家十二年果乗髙车出关更始败归乡里大守杜诗请为功曺丹荐人自代而去诗叹息勅以丹事编署黄堂以为后法注买符非直符从宛人陈洮买入关符
　　生入玉关
　　班超在西域年老思归乃上书曰不敢望到酒泉但愿生入玉门关
　　神农为市【以下系市】
　　神农氏日中为市致天下之民聚天下之货交易而退各得其所盖取诸噬嗑注噬嗑合也市人之所聚异方之所合【易系】神农氏作市髙阳氏衰市官不脩祝融脩市【古史考】
　　市弗饰价
　　孔子与闻国政三月粥羔豚者弗饰价
　　举贤于市
　　百里奚举于市【孟】
　　卜宅近市
　　景公欲更晏子之宅曰子之宅近市辞曰小人近市得所求小人之利也
　　舞鹤于市
　　吴王葬女舞白鹤于市令万人观之因以为殉【吴越春秋】
　　乞食吴市
　　伍子胥出昭关吹箎乞食于吴市
　　歌于市中
　　髙渐离击筑荆轲和而歌于市中
　　以屠居市
　　聂政杀人避以屠为事居市井
　　争利于市
　　张仪劝秦伐韩曰争名者于朝争利者于市三川周室天下之朝市也
　　攫金于市【见金门】
　　徙木于市
　　秦孝公使公孙鞅定法令法令既具恐人不信乃立三丈之木于国都市南门募民有能徙置北门者与十金
　　悬金于市
　　吕不韦着吕氏春秋暴之咸阳市悬千金其上有能増一字者与之千金时无能者
　　槐市
　　元始四年起明堂辟雍长安城南北为会市但列槐树数百行为队无墙屋诸生朔望会此市各持其郡所出货物及经书传记笙磬器物相与卖买雍容揖逊或议论槐下【三辅黄图】
　　令吏坐市
　　羊令吏坐市列贩物求利【前食货志】
　　市喜除恶
　　吕布杀董卓百姓相对欣喜抃舞皆卖家中珠衣服牀榻以买酒食相庆贺长安酒肉为之踊贵【别传】
　　隠于市
　　毛公薛公遭战国之乱二人俱以处士隠于邯郸市毛公隠为愽徒薛公隠于卖胶【髙士传】
　　市吏公亷
　　大将军霍光秉政诸霍在平阳奴客持刀兵入市鬭变吏不能禁及尹翁归为市吏莫敢犯者公亷不受馈百贾畏之
　　卖卜市中【见卜门】
　　涤器市中【见沽酒门】
　　阅书市肆【见鬻书门】
　　为市令
　　光武以祭遵为市令上家人犯法遵格杀之
　　为市门卒
　　梅福变姓名为吴市门卒
　　卖药于市
  </div>
  <div class="pagination">
   <a href="古今事文类聚_page211.html">
    上一页
   </a>
   <span>
    ...
   </span>
   <a href="古今事文类聚_page207.html">
    207
   </a>
   <a href="古今事文类聚_page208.html">
    208
   </a>
   <a href="古今事文类聚_page209.html">
    209
   </a>
   <a href="古今事文类聚_page210.html">
    210
   </a>
   <a href="古今事文类聚_page211.html">
    211
   </a>
   <span class="current-page">
    212
   </span>
   <a href="古今事文类聚_page213.html">
    213
   </a>
   <a href="古今事文类聚_page214.html">
    214
   </a>
   <a href="古今事文类聚_page215.html">
    215
   </a>
   <a href="古今事文类聚_page216.html">
    216
   </a>
   <a href="古今事文类聚_page217.html">
    217
   </a>
   <span>
    ...
   </span>
   <a href="古今事文类聚_page213.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
