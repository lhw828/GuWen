<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 47 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 47 页/共 86 页</h1>
    <div class="content">　　甘蔗消残醉【元稹】　　　　　姜蔗傍湖田【左司】
　　浆甜蔗节调【杳山】
　　挺挺自超羣棱棱类此君【白氏集】
　　偶然存蔗莭幸各对松筠【杜少陵】
　　七言散句
　　蔗浆归厨金椀冻【东坡】
　　疑是此君萦紫绶却来佳境醉红裠【白氏集】
　　少年辛苦甘食蓼老境清闲如啖蔗
　　百味防酒布兰生泰尊柘浆析朝醒【郊祀歌】
　　垂栁隂隂日初永蔗浆酪粉金盘冷【东坡】
　　七言古诗
　　瑶池宴罢王母仙九芝飞入三仙山空余绛节留人间云封露洗无时闲莭旄落尽何斓斑野翁提携出茅菅吴刀戛戛鸣双环截断寒冰何潺潺相如赋就空上林倦游渴病长相侵刘伶爱酒真荒淫狂来欲倒沧溟深此时一嚼轻千金炉邉何用文君琴五斗一石安足斟坐想毛髪生清隂萧瑟甘滋欲谁酿柤梨橘柚纷殊状冷气直射杯槃上顾郎不见休惆怅佳境到时还不妄诗成虽愧阳春唱全胜乞与将军杖【舒信道】
　　七言絶句
　　亦非崖蜜亦非饧青女吹箫冻作冰透骨轻寒清着齿嚼成人迹板桥声【诚斋】
　　橄榄
　　事实祖
　　碎録
　　橄榄大如枣三月花八九月熟生食味酢蜜藏乃甜美【南方草木状】树身耸枝髙数丈其子深秋方熟闽中多种植咀之味香及煮食悉解酒毒有野生者树繁子酸不可梯但刻其根下方寸许内盐于中一夕子皆落【广州记】赋咏祖
　　五言散句
　　粲粲核中仁尚可瀹奇茗【程金紫】
　　南国青青果涉冬始攀摘乍咀澁难任竟尝甘莫敌【圣俞】
　　五言古诗
　　江南多果实橄榄最清奇北人将就酒食之先颦眉皮内芳且澁歴歴复弃遗良久且回味始觉甘如饴我今何所喻喻彼忠臣辞直道逆君耳斥逐投天涯乱世思其言噬脐焉能追寄语采诗官毋轻橄榄诗【王元之】五行居四时惟火盛南讹炎焦凌小气橄榄得之多酸苦不相入初争久方和霜苞入中州万里来江波幸登君子席将与众果罗中州种佳果珠圎玉先磋愧兹微陋质以逺不见诃饧饴儿女甜遗味久则那良药不甘口厥功见沉疴忠言初厌之事至悔若何世已无采诗诗成为君哦【永叔】
　　南珍富奇异畴昔颇穷览夷荒无书传从古陋铅椠苞封走中土天序异离坎有香已变衰有色多黯谫今君此堂上珍物惟橄榄青肤镂琼莹翠颗森菡萏若为幽人贞久见君子淡甘懐彼包羞日新此刚敢清泉荐芳茗臭味独潜感澡雪清烦酲涤除莹览灵均采时菊西伯嗜昌歜庙鼎实调梅壮士仍尝胆由来超俗好诸絶不言惨勤谢凡口薤白空三噉【刘贡父】
　　鲀鱼肆潜毒顷刻辄僵仆宿酒发狂酲千日尚沉瞀性命如危一絶不可救幸然服刀圭咄叱还复旧吾昔评橄榄不在百果后俗人多不识至美或莫售【刘原父】
　　七言絶句
　　方懐味谏轩中果忽见金盘橄榄来想共余甘有葛苦中真味久方回【山谷】
　　纷纷青子落红盐正味森森苦且严待得防甘回齿颊已输崕蜜十分甜【东坡】
　　乐府祖
　　好事近
　　潇洒荐冰槃满坐暗惊香集久后一般风味问几人知得　画堂饮散已归来清润转更惜留取酒醒时助茗瓯春色【山谷】
　　浣溪沙
　　南国风流是故乡红盐落子不因霜于中小底最珍藏荐酒荐茶些子澁透心透顶十分香可人回味越思
　　量【呉志】
　　余甘子
　　事实祖
　　碎録
　　庵摩勒果余甘子也【本草】又名庵摩勒迦果【佛书】余甘如弹丸大视之理如匏片初入口苦久乃甜美以盐蒸之尤美可食【异物志】如梭形初入口酸澁饮水乃甘【同上】其实似李青黄色核员作六七棱食之先苦后甘【草木状】泸水南岸有余甘子树色防黄味酸苦核有五棱【云南记】戎州蔡次律家轩外有余甘子树予名之曰味谏轩【山谷】其果则丹橘余甘茘枝之林【吴都赋】
　　赋咏祖
　　六言诗
　　百斤黄鲈鲙玉万户赤酒流霞余甘渡头客艇茘枝林下人家【唐庚】
　　五言古诗
　　炎方橄榄佳余甘岂苗裔风姿虽少殊气韵乃酷似醉顔澁吻余彷佛清甘至侯门收寸长粉骨成珍剂犹闻杂蜜草少转森严味竒才用不専虽用何如弃端如効苦言逆耳多嫌忌弃果事何伤违言徳之累悦口易逢知感兹长发喟【刘屛山】
　　七言絶句
　　甘言误我三折臂良药为洗五年肠欲知苦过味方永请试君家肘后方【张于湖】
　　此老才堪上谏坡南州留滞意如何还将苦口劘英主医国悬知药笼多
　　苦愁人意未相谙率以初尝废后甘王氏有诗旌橄榄可怜遗咏在巴南【程金紫】
　　乐府祖
　　更漏子
　　庵摩勒西土果霜后眀珠颗颗凭玉兎搦香尘称为席上珍　号余甘争奈苦临上马时分付管回味却思量忠言君试尝【山谷】
　　榅桲
　　赋咏祖
　　五言古诗
　　秦中物専灵榅桲为佳果南枝种府署髙树立婀娜秋来收新实照日垂万颗中滋味醴酿外饰素茸裹彦思摘晨露满合待赠我【文与可】
　　七言古诗散聨
　　蒺藜已枯天马归嫩蜡笼黄霜冒榦不比江南柤橘酸橐驼载与吴人看【圣俞】
　　甘露子
　　赋咏祖
　　七言古诗
　　甘露子甘露子唤作地蚕亦良似不食柘叶不食桑何须走入地底藏不能作茧不上簇如何也赐汤浴呼我果谓之果呼我防谓之防唐临晁错莫逢他髙阳酒徒咀尔不揺牙【诚斋】













　　全芳备祖后集卷四

<子部,类书类,全芳备祖集>
　　钦定四库全书
　　全芳备祖后集卷五　　　宋　陈景沂　撰果部
　　梅
　　事实祖
　　碎録
　　梅杏类树及叶皆如杏而实同【诗疏】摽有梅女及时也【诗】墓门有梅【诗】侯栗侯梅【诗】五月煮梅为豆实【礼】笾人馈食之笾其实干防【音老】注干梅也【周礼】
　　纪要
　　髙宗命傅説曰若作和羮尔惟盐梅【书】东方朔与门生三人行见一鸩一生曰当有酒一生曰其酒必酸一生曰虽得酒不及饮须臾主人出酒安座而覆之不得饮问其故曰见鸩饮水故知得酒鸩飞集梅故知酒酸鸩飞去折枝故知不得饮也【外传】魏武帝行兵失道三军皆渴操曰前有大梅林结子甘酸可以止渴士卒闻之口皆流水【三国志】吴人谓梅子为曹公谓鵞为右军有士人遗醋梅与燖鵞作书曰醋浸曹公一缾汤燖右军两只【笔谈】范任能噉梅信尝致一奁留任食之须臾而罄【语林】五代赵康凝杨偓方宴食青梅凝顾偓曰勿多食小儿食诸将以为慢偓迁康凝梅陵【五代史】夏至前雨名黄梅沾衣皆败黦又埤雅云江湘二浙四五月间梅欲黄落则水润土溽柱础皆汗出成雨谓之梅雨故自江以南三月雨谓之迎梅五月雨谓之送梅【风土记】江淮有梅雨号为梅霪又有落梅风谓之信风
　　杂著
　　魏无林而止渴范留信以前尝【陈照】亦果中之佳实【吴淑】天子置公卿大夫士欲水土相济盐梅相调不得独是独非也【王义方疏】
　　赋咏祖
　　五言散句
　　红绽雨肥梅【少陵】　　　　　四月熟黄梅
　　梅杏半传黄　　　　　　齿软越梅酸【韩偓】
　　好折待宾侣金盘荐红裙【庾信】
　　七言散句
　　梅实许同朱老吃【少陵】
　　金槃未荐含酸子【东坡】
　　冰槃青子渴争尝【朱韦斋】
　　江南树树黄垂蜜
　　五言古诗
　　江梅有佳实结根桃李场桃李终不言朝露借恩光孤芳已皎洁冰壶空自香古来和鼎实此物升庙廊嵗月坐成晚烟雨青已黄得升桃李槃以逺初见尝终焉未可口掷置官道傍但使本根在弃捐何能伤
　　七言絶句
　　天赐燕支一抹顋盘中磊落笛中哀虽然未得和羮便曽与将军止渴来【罗】
</div>
    <div class="pagination">
<a href="全芳备祖集_page46.html">上一页</a><span>...</span><a href="全芳备祖集_page42.html">42</a><a href="全芳备祖集_page43.html">43</a><a href="全芳备祖集_page44.html">44</a><a href="全芳备祖集_page45.html">45</a><a href="全芳备祖集_page46.html">46</a><span class="current-page">47</span><a href="全芳备祖集_page48.html">48</a><a href="全芳备祖集_page49.html">49</a><a href="全芳备祖集_page50.html">50</a><a href="全芳备祖集_page51.html">51</a><a href="全芳备祖集_page52.html">52</a><span>...</span><a href="全芳备祖集_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
