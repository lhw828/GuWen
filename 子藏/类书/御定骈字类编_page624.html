<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 624 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 624 页/共 1019 页</h1>
    <div class="content">　　舟鲛【左传泽之萑蒲丨丨守之疏丨是行水之器丨是大鱼之名泽中有水有鱼故以丨丨为官名也】舟牧【礼记月令季春之月命丨丨覆舟五覆五反乃告舟备具于天子焉注丨丨主舟之官也】舟子【诗招招丨丨人渉卬否　蜀梼杌干徳二年八月衍北巡九月驻军巴县自西县还至益昌泛舟寻阆中丨丨皆衣锦綉衍自制水调银汉曲命乐工歌之孟浩然彭蠡湖中望庐山诗太虗生月晕丨丨知天风　杜甫渼陂行主人锦帆相为开丨丨喜甚无氛埃李绅渡西陵诗雁翼看丨丨鱼鳞辨水营　曹唐南游诗尽兴南游卒未廻水上丨丨不湏摧　齐已江行早发诗丨丨相呼起长江未五更　无可行溪水晚次神滩阻风诗惊风山半起丨丨忽停挠　金丹大要诗不过渡口寻丨丨枉诵元元道徳经】
　　舟虞【鲁语诸侯伐秦及泾莫济晋叔向见叔孙穆子曰诸侯谓秦不防而讨之及泾而止于秦何益穆子曰豹之业及匏有苦叶矣不知其他叔向退召丨丨与司马曰夫苦匏不材于人共济而已鲁叔孙赋匏有苦叶必将渉矣具舟除隧不共有法】
　　舟人【诗丨丨之子熊罴是裘传丨丨舟楫之人熊罴是裘言其富也　宋书符瑞志禹南巡狩济江中流有二黄龙负舟丨丨皆惧禹笑曰吾受命于天屈力以养人生性也死命也奚忧龙哉龙于是曵尾而逃　宋史陈从信传从信尝游楚泗知粮运之患良以丨丨之食日歴郡县勘给是以凝滞若自发舟计日徃复并支可以责其程限　庄子夜半于无人之时而与丨丨鬬未始离于岑而足以造于怨也　説苑赵简子游于河而乐之叹曰安得贤士而与防焉丨丨古乗跪而对曰夫珠玉无足去此数千里而所以能来者人好之也今士有足而不来者此是吾君不好之乎　新论睇秋月明而知孀妇思闻林风响而见丨丨惊　又楚荘王轻千乗之国而重申叔一言范献子贱万亩之田以贵丨丨片説　辍耕录吾乡丨丨之老者曰长老长上声盖唐已有人矣杜工部诗云长年三老歌声裹白画摊钱髙浪中　杨万里压波堂赋丨丨之櫂一从而先生飘然若秋空之孤云矣　孟浩然鹦鹉洲送王九之江左诗丨丨牵锦缆浣女结罗裳　杜甫将晓诗军吏囘官烛丨丨自楚歌　又戏题画山水图歌丨丨渔子入浦溆山木尽亚洪涛风　韦应物观澧水涨诗丨丨空敛櫂风波正自奔　李穆寄妻父刘长卿诗丨丨莫道新安近欲上潺湲行自迟　欧阳詹宿建溪中宵即事诗僮仆丨丨空寂寂隔帘微月入中仓　杜牧杜秋娘诗潼闗识旧吏吏髪已如丝却唤呉江渡丨丨得知又郑语秃姓丨丨则周灭之矣注秃姓彭祖之别丨丨国名　吕览氐羌呼唐离水之西僰人野人篇笮之川丨丨送龙突人之郷多无君】
　　舟师【左传楚子为丨丨以伐濮　后汉书光武帝纪建武十一年十二月大司马呉汉率丨丨伐公孙述又献帝纪建安十二年冬十月曹操以丨丨伐孙权权将周瑜败之于乌林赤壁　魏志武帝纪建安十三】
　　【年春正月公还邺作元武池以肄丨丨　呉志吕范传曹休张辽臧霸等来伐范督徐盛全综孙韶等以丨丨拒休等于洞口　晋书温峤传峤闻苏峻之徴也虑必有变求还朝以备不虞不听未几而苏峻果反峤屯寻阳遣督防王愆期西阳太守邓岳鄱阳内史纪瞻等率丨丨赴难　又石季龙防记季龙以桃豹为横海将军王华为渡辽将军统丨丨十万出漂渝津支雄为龙骧大将军姚弋仲为冠军将军统歩骑十万为前锋以伐段辽　唐书王义方传贬吉安丞道南海丨丨持酒脯请福义方酌水誓是时盛夏涛雾蒸涌既祭天云开露人壮其诚　元史何玮传宋丞相贾似道率丨丨拒于丁家洲玮将勇敢士出战夺舟千余艘似道遁去　演繁露晋太和四年桓温自姑熟伐燕引丨丨自清水入河　冮淹北伐诏某官某丨丨五万直出淮淝　徐陵为陈武帝与广陵城主书长江渺渺巨浪汤汤如鬬舰丨丨讵有深利】
　　舟卒【宋书食货志河冬涸丨丨亦还营至春复集名曰放冻】
　　舟兵【宋史王鼎传凡调发纲史度漕路远近定先后为成法于是劳逸均吏不能为重轻官舟禁私载丨丨无以自给则尽盗官米为奸有能居贩自赡者市人持以法不肯偿所逋鼎为移州县督偿之舟人有以自给不为奸而所运米未尝不足也】
　　舟军【呉志全琮传黄武元年魏以丨丨大出洞口权使吕范督诸将拒之军营相望敌数以轻船钞击琮常带甲仗兵伺不休顷之敌数千人出江中琮击破之枭其将军尹卢　晋书华轶传帝承制改易长吏轶不从命于是遣左将军王敦都督甘卓周访宋典赵诱等讨之轶遣别驾陈雄屯彭泽以距敦自为丨丨以为外援　齐书李安民传除寜朔将军冗从仆射戍泗口领丨丨缘淮游防】
　　舟客【韦应物鼋头山神女歌丨丨经过奠椒醑巫女南音歌激楚】
　　舟上【战国防或谓魏王王警四疆之内其从于王者十日之内备不具者死王因取其游之丨丨系之臣为王之楚王咠臣之反而行注咠一作胥】
　　舟中【左传文嬴请三帅公许之先轸朝问秦囚公曰夫人请之吾舍之矣先轸怒曰武夫力而拘诸原妇人暂而免诸国堕军实而长寇讐亡无日矣不顾而唾公使阳处父追之及诸河已在丨丨矣　又中军下军争舟丨丨之指可掬也　史记呉起传武侯浮西河而下中流顾而谓呉起曰美哉乎山河之固此魏国之宝也起对曰在徳不在险昔三苖氏左洞庭右彭蠡德义不修禹防之夏桀之居左河济右泰华伊阙在其南羊肠在其北修政不仁汤放之殷纣之国左孟门右太行常山在其北太河经其南修政不德武王杀之由此观之在德不在险若君不修德丨丨之人尽为敌国也齐书孔稚珪传父灵产泰始中罢晋安太守东出过钱塘北郭辄于丨丨遥拜杜子恭墓　南史刘子舆传天监三年父出守巴西及父卒奉防还乡初发蜀有双鸠巢丨丨及至又栖庐侧　魏书李谐传噪通川而鼎沸矢交射于丨丨　吕览禹南省方济乎江黄龙负舟丨丨之人五色无主禹仰视天而叹曰吾受命于天竭力以养人生性也死命也余何忧于龙焉龙俛耳低尾而逝　春秋纬武王渡河中流白鱼跃入丨丨　柳宗元为裴中丞伐黄贼转牒见席上下　岑参送王昌龄赴江寜诗丨丨饶孤兴湖上多新诗　杜甫遣闷奉呈严公诗白水渔竿客清秋鹤髪翁胡为来幕下祗合在丨丨　卢纶送杨皥东归诗日里扬帆闻戍鼔丨丨酧酒见山祠　包融登翅头山题俨公石壁诗遥见丨丨人时时一囘顾　刘驾江村诗丨丨爱桑麻日午因成宿方干赠山隂崔明府诗笙歌入夜丨丨月花木知春县里山　又送剡县陈永秩满归越诗见镜里下】
　　舟前【隋遗录帝御龙舟萧妃乘鳯舸丨丨为舞台台上垂蔽日帘】
　　舟尾【元史巴尔宻特传世祖时直宿卫扈驾征哈剌章还帝驻跸髙阜见河北有驾舟而来者顾谓左右曰是贼也奈何巴尔宻特进曰臣请御之即解衣径渡挥戈刺死丨丨二人拏其舟就岸舟中之人仓皇失措帝命左右悉擒之】
　　舟侧【左传呉伐楚战于长岸大败呉师获其乗舟余皇使随人与后至者守之环而堑之泉盈其隧岸陈以待命呉公子光诸于其众曰防先王之乗舟岂唯光之罪众亦有焉请借取之以救死众许之使长鬛者三人潜伏于丨丨曰我呼余皇则对师夜从之三呼皆迭对楚人从而杀之楚师乱呉人大败之取余皇以归】舟次【宋史朱台符传出知洪州卒于丨丨　韩愈祭湘君夫人文前歳之春愈以罪犯黜守潮州惧以谴死且虞海山之波雾瘴毒为灾以殡其命丨丨祠下是用有祷于神神享其赐以吉卜曰汝志】舟之【诗何以丨丨维玉及瑶鞞琫容刀】
　　舟载【宋史杨崇勲传在藩镇日尝役兵工作木偶戏人涂以丹白丨丨鬻于京师】
　　舟居【齐书张融传融假东出世祖问融住在何处融答曰臣陆处无屋丨丨非水后日上以问融从兄绪绪曰融近东出木有居止权牵小船于岸上住上大笑】
　　舟运【宋史河渠志德博丨丨免数百里大河之险】
　　舟泊【杜甫舟中伏枕书懐诗丨丨常依震湖平早见参贾岛送皇甫侍御诗丨丨湘江阙田收楚泽遥】舟济【新论将涉大川非丨何以丨之欲泛方舟非檝何以行之】
　　舟流【诗譬彼丨丨不知所届】
　　舟稳【皮日休寄毘陵魏处士朴诗见衾暖下】
　　舟胶【元史张范传次崖山宋军千余艘碇海中建楼橹其上隐然坚壁也范引舟师赴之崖山东西对峙其北水浅丨丨非潮来不可进乃由山之东转南入大洋始得逼其舟】
　　舟维【李咸用送河南韦主簿归京诗丨丨晚雨湘川暗袖拂晴岚岘首寒】
　　舟停【方十送人宰永泰诗丨丨渔浦犹为客县入樵溪似到家】
　　舟行【诗淠彼泾舟烝徒楫之传淠丨丨貌　魏书任城王澄传诏钟离若食尽三月已前困有可克如至四月淮水泛长丨丨无碍宜善量之　宋史李溥传髙邮军新开湖水散漫多风涛溥令漕舟东下者还过泗州因载石输湖中积为长隄自是丨丨无患　水经注偃王治国仁义着闻欲丨丨上国乃沟陈蔡之间韩愈与孟东野书李习之娶吾亡兄之女期在后月朝夕当来此张籍在和州居防家甚贫恐足下不知故具此白冀足下一来相视也自彼至此虽远要皆丨丨可至速图之吾望之也　柳宗元袁家渴记渴上与南馆髙嶂合下与百家濑合其中重洲小溪澄潭浅渚闲厠曲折平者深黑峻者沸白丨丨若穷忽又无际　宋之问泛镜湖诗乗兴入幽栖丨丨日向低　孟浩然早发渔浦潭诗丨丨自无闷况值晴景豁】
　　舟移【梁简文帝采莲赋畏风多而榜危惊丨丨而花远骆賔王畴昔篇丨丨疑入镜棹举若乘波　张谓送裴侍御归上都诗丨丨洞庭岸路出武溪江　岑参泛渼陂诗丨丨城入树岸阔水浮村　白居易早发赴洞庭诗櫂举影揺灯烛动丨丨声拽管弦长】
　　舟横【宋史苏颂传知婺州方泝桐庐冮水暴迅丨丨欲覆母在舟中几溺矣颂哀号赴水救之舟忽自正母甫及岸舟乃覆人以为纯孝所感　孟云卿卞河阻风诗出浦风渐恶傍滩丨欲丨　韦应物滁州西涧诗春潮待雨晚来急野渡无人丨自丨】
　　舟滞【宋史李师中传桂州灵渠故通漕歳久石窒丨丨师中即焚石凿而通之】
　　舟散【宋史李宝传宝将启行军士争言西北风力尚劲迎之非利宝下令敢沮大计者斩遂发苏州大洋行三日风甚恶丨丨不可收宝忼慨顾左右曰天以是试李宝耶宝心如铁石不变矣酹酒自誓风即止明日散舟复集　元史张范传二月癸未将战或请先用炮范曰火起则丨丨不如战也】
　　舟覆【战国防见舟漏下　后汉书朱穆传见与倾下庄子善游者数能忘水也若乃夫没人之未尝见舟而便操之也彼视渊若陵视丨之丨犹其车却也准南子丨丨乃见善游马奔乃见良御　刘琨答卢谌诗乾象栋倾坤仪丨丨】
　　舟集【宋史韩世忠传世忠往见刘延庆与苏格等五十骑俱抵滹沱河逢金兵三十余骑格失措世忠从容令格等立髙冈戒勿动属燕山溃卒丨丨即命舣舟于岸约鼓噪助声势】
　　舟疾【宋史李宝传时北风盛宝祷于石臼神俄有风自柂楼中来如钟铎声众咸奋引舟握刀待战敌操舟者皆中原遗民遥见宝船绐敌兵入舟中使不知王师猝至风驶丨丨过山薄虏鼓声震疉海波腾跃敌大惊掣矴举帆帆皆油缬弥亘数里风浪卷聚一隅窘东无复行次】
　　舟虚【杜甫遣问诗地阔平沙岸丨丨小洞房】
　　舟大【庄子且夫水之积也不厚则负大舟也无力覆杯水于防堂之上则芥为之舟置杯焉则胶水浅而丨丨也】
　　舟小【常建晦日焉镫曲稍次中流诗波静随钓鱼丨丨绿水深　杜甫诗范蠡丨偏丨王乔鹤不羣】舟漏【易既济六四繻有衣袽终日戒注繻宜曰濡衣袽所以塞丨丨也履得其正而近不与三五相得夫有隙之弃舟而得济者有衣袽也隣于不亲而得全者终日戒也　战国防谓公叔曰乗舟丨丨而弗塞则舟沈矣塞漏舟而轻阳侯之波则舟覆矣今公自以为辨于薛公而轻秦是塞漏舟而轻阳侯之波也愿公之察也】
　　舟通【韦应物登髙望洛城诗丨丨南越贡城背北邙原】
　　舟闲【皮日休夏日平上声诗丨丨欑轻萍桨动起静鸟】
　　舟败【唐书苏世长传出为巴州刺史丨丨溺死】
　　舟重【杜甫舟中夜雪诗烛斜初近见丨丨竞无闻】
　　舟弊【宋史苏轼传旧发运司主东南漕法听操舟者私载物货征商不得留难故操舟者辄富厚以官舟为家补其弊漏且周船夫之乏故所载率皆速达无虞近歳一切禁而不许故丨丨人困多盗所载以济饥寒公私皆病轼请复旧从之】
　　舟判【唐书宗室琮传琮三子行远行方行休始琮与二弟同死桂林开元四年行休请身迎柩既至无封树议者谓不可复得行休埽地布席以祈是夜梦王乗舟丨丨为二既而适野见东洲中断乃悟焉又灵堂锁一夕茎自屈管上有指迹一奇二并使卜人筮之曰屈于文为尸出指者是也一奇二并三殡也先王告之矣乃趣其所发之如言而一节独阙行休号而寝梦琮告曰在潞南洲明日直殡南得之于是以三防归陪葬昭陵】
　　舟轻【储光羲洛潭送人觐省诗丨丨水复急别望杳如仙　章碣湖上即事诗屋小有时投树影丨丨不觉入鸥羣　皮日休苦雨平上声诗丨丨通萦纡栈堕阻指掌】
　　舟冻【李绅肥河维舟阻冻祗待敕命诗罢分符竹作闲官丨丨肥河拟棹难】
　　舟寒【杜牧宣城赠萧兵曹诗丨丨句溪雪衣故洛城尘薛能春日江居寓怀诗岸暖寻新菜丨丨着旧绵】
　　舟连【柳宗元岭南盐铁院李侍御墓志防天子方事诛伐南平蔡北复赵西走戎东讨齐鲁五年间兵征卒戍籴行千里凡进用惟财赋为难君以试大理评事佐荆南两税使督天下诸侯之半调食饶给车系丨丨】
　　舫
　　舫舟【陶潜祭从弟敬远文丨丨同济三宿水滨王粲赠蔡子防诗丨丨翩翩以泝大江】
　　舫屋【晋书戴若思传少好游侠不拘操行遇陆机赴洛船装甚盛遂与其徒掠之若思登岸据胡牀指挥同旅皆得其宜机察见之知非常人在丨丨上遥谓之曰卿才器如此乃复作劫邪若思感悟因流涕投劒就之机与言深加赏异遂舆定交焉】
　　舫乗【宋书王鎭恶传卿诸人并家在江南此是长安城北门外去家万里而丨丨衣粮并已逐流去岂复有求生之计邪唯宜死战可以立大功不然则无遗类矣】
　　舫中【晋书袁宏传少孤贫以运租自业谢尚时鎭牛渚秋夜乘月率尔与左右微服泛江防宏在丨丨讽咏声既清防辞又藻拔遂驻听久之遣问焉答云是袁临汝郎诵诗即其咏史之作也尚倾率有胜致即迎升舟与之谈论申旦不寐自此名誉日茂　齐书礼志有司奏穆妃卒哭后灵还在道遇朔望当设祭否王俭议既虞卒哭有朔望殷事帝室既以卒哭除防灵筵虽未升庙堂而丨丨即成行庙岂复谓灵筵在途便设殷事耶】
　　舫前【晋书防稽王道子传元遣太傅从事中郎毛泰收元显送于新亭缚于丨丨而数之元显答曰为王诞张法顺所误于是送付廷尉并其六子皆害之】
　　船
　　船车【后汉书仲长统传豪人之室连栋数百膏田满野奴婢干羣徒附万计丨丨贾贩周于四方废居积贮满于都城　晋书郭文传王导闻其名遣人迎之文不肯就丨丨荷担徒行既至导置之西园园中果木成林又有鸟兽麋鹿因以居文焉　宋书呉喜传丨丨牛犊应为公家所假借者托之于喜吏司便不敢问　魏书尉元传生擒刘彧宁朔将军垣恭祖龙骧将军沈承伯等永攸之轻骑走免收其丨丨军资器械不可胜数唐书食货志宰相陆贽以关中谷贱请和籴可至百余万斛计诸县丨丨至太仓谷价四十有余米价七十】
　　【则一年和籴之数当转运之二年一斗转运之资当和籴之五斗　又张万福传累摄寿州刺史舒庐寿都团练使州送租赋诣都至颍为盗所夺万福领轻兵尾袭贼仓卒不得战悉擒之尽得所亡并先掠人妻女财畜万计还其家不能自致者给丨丨以遣眞拜刺史兼淮南节度副使　越絶书大越性脆而愚水行而山处以丨为丨以楫为马往若飘风去则难从鋭兵任死越之常性也　説苑今夫晚世之恶人反非儒者曰何以儒为如此人者是非本也譬犹食谷衣丝而非耕织者也载于丨丨服而安之而非工匠者也食于釡甑须以生活而非陶冶者也此言违于情而行蒙于心者也　水经注江水又东迳无功县北建武十九年九月马援上言臣谨兴交阯精兵万二千人与大兵合二万人丨丨大小二千艘自入交阯于今为盛十月援南入九眞至无功县贼渠降】
　　船骥【吕览絶江者托于丨致逺者托于丨霸王者托于贤伊尹吕尚管夷吾百里奚此霸王者之丨丨也】船舫【宋书五行志太和十七年六月甲寅涛水入石头毁大航漂丨丨　又刘瑀传南郡王义宣为逆瑀陈其不可言甚切至义宣以为丞相左司马俱至梁山瑀犹乗其蜀中丨丨又有义宣故部曲潜于梁山洲外下投官军　又倭国传驱率所统归崇天极道遥百济装治丨丨而句骊无道国欲见吞掠抄边防刘不已每致稽滞以失良风　齐书髙帝纪贼歩上新林太祖驰使报刘勔急开大小桁橃淮中丨丨悉渡北岸　宋史王济传景徳初徙知河中府契丹南侵上幸澶渊诏缘河断桥梁毁丨丨稽缓者论以军法济曰陜西有关防隔阖舳舻逺属军储数万一旦沈之可惜又动揺民心因密奏寝其事　述异记澄水泉在沧州九视山下阔百余歩虽泛金石终不沈州人欲渡此泉以瓦铁为丨丨　法集经善男子譬如丨丨坚厚善缚不破不坏能于大海渡诸众生而于众生不求价值菩萨法师亦复如是以智慧为厚诸波罗蜜为坚大慈悲为善缚能于生死大海渡诸众生而于众生不求价值　枫窗小牍忠懿入贡金银饰龙鳯丨丨二百艘银妆器械七十万事白龙脑二百余斤　白居易呉中好风景诗署退衣服干潮生丨丨活】
　　船筏【栰同宋史河渠志自汜水关北开河五百五十步属于黄河上下置牐启闭以通黄汴二河丨丨又食货志水灾州县具丨丨拯民置之水不到之地运薪粮给之】
　　船艘【宋史食货志建中靖国初马牛駞驴骡已不入服用例而比年臣僚营私牟利者众宫观寺院多有专降免税之防皆以丨丨贾贩】
　　船乗【宋书桂阳王休范传虏发百姓丨丨使军队称力请受付以榜解板合手装洽二三日间便悉整办率众二万铁骑数百匹发自寻阳昼夜取道　説苑游江海者托于丨致远者托于丨欲霸王者托于贤伊尹吕尚管夷吾百里奚此霸王之丨丨也】
　　船舰【呉志周瑜传瑜部将黄盖曰今寇众我寡难与持久然观操军方连丨丨首尾相接可烧而走也齐书髙帝纪治新亭城垒未毕贼前军已至太祖方解衣髙卧以安众心乃索白虎幡登西垣使宁朔将军髙道庆羽林监陈显达员外郎王敬则浮舸与贼水战自新林至赤岸大破之烧其丨丨死伤甚众　南史吕僧珍传武帝颇招武猛士庻响从防者万余人因命按行城西空地将起数千屋间为止舍多伐材竹沈于檀溪积茅盖若山阜皆木之用僧珍独悟其指因私具橹数百张及兵起悉取檀溪材竹装为丨丨葺之以茅并立办众军将发诸将须橹甚多僧珍乃出先所具每船付二张争者乃息】
　　船舻【南史安成王秀传去任行次大雷风波暴起丨丨沦溺秀所问惟恐伤人　唐书百官志水部郎中员外郎各一人掌津济丨丨渠梁堤堰沟洫渔捕运漕碾硙之事】
　　船舸【宋书沈攸之传缮治丨丨营造器甲自至夏口便有异图　又邓琬传攸之缮治丨丨材板不周计无所出防琬送五千片榜供胡军用俄而风潮奔迅榜杆突栅出江胡等力不能制自橦船舰杀没数十人赴流而下来泊攸之等营于是材板大足　南史裴之髙传侯景之乱之髙为西豫州刺史率众入援南豫州刺史鄱阳嗣王范命之髙总督江右援军诸军事顿张公柳仲礼至横江之髙遣丨丨迎致仲礼与韦粲等俱防青塘】
　　船梯【庾信司马裔墓志铭为信州刺史都督信州诸军事精兵守于白帝足惧巴州之城丨丨下于荆州弥动西陵之戍】
　　船楼【呉志刘繇传权大暑时尝于船中宴饮于丨丨上值雷雨权以盖自覆又命覆基余人不得也案基繇长子　魏书李崇传衍淮堰未破水势日增乃于硖石戍间编舟为桥北更立丨丨十各髙三丈十步置一篱至两岸蕃板装治四箱解合贼至举用不战解下庾信哀江南赋徘青龙之战舰鬬飞燕之丨丨　张説洛桥北亭诏饯诸刺史诗离亭拂御沟别曲舞丨丨】
　　船樯【唐书食货志江南户口多而无征防之役然送租庸调物以歳二月至扬州入斗门四月已后始度淮入汴常苦水浅六七月乃至河口而河水方涨须八九月水落始得上河入洛而漕路多梗丨丨阻隘江南之人不习河事转雇河师水手重为劳费　杜甫燕子来舟中作暂语丨丨还起去穿花落水益霑巾】船窗【贾岛送崔约秀才诗归宁髣髴三千里月向丨丨见几宵　钱珝江行诗垂蓼入丨丨】船舷【杜甫渼陂行丨丨暝戛云际寺水面月出蓝田关又破船诗野竹独修修丨丨不重扣　皮日休松江早春诗稳凭丨丨无一事分明教得鲙残鱼】
　　船楫【呉志周瑜传今使北土已安操无内忧能旷日持久来争疆又能与我校胜负于丨丨可乎　説苑乗舆马不劳致千里乗丨丨不游絶江海　韩愈送王秀才序夫沿河而下苟不止虽有迟疾必至于海如不得其道也虽疾不止终莫幸而至焉故学者必慎其所道道于杨墨老庄佛之学而欲之圣人之道犹航断港絶潢以望至于海也故求观圣人之道必自孟子始今埙之所由既几于知道如又得其丨与丨知沿而不止呜呼其可量也哉】
　　船板【齐书周山图传世祖使城局参军刘皆陈渊委山图以处分事山图断取行旅丨丨以造楼橹立水栅旬日皆办世祖甚嘉之　宋史韩世忠传兀术谓诸将曰南军使船如使马奈何募人献破海舟防闽人王某者教其舟中载土平板铺之穴丨丨以櫂桨风息则出江有风则勿出海舟无风不可动也　谈苑相船之法头髙于身者谓之望路如是者凶双板者凶只板者吉只板为五板七板双板为六板八板以丨底丨数之也】
　　船絙【魏书松滋侯苌传为北中郎将带河内太守苌以河桥丨丨路狭不便行旅又秋水泛涨年常破坏乃为船路遂广空车从京出者率令输石一双累以为岸桥闗来往便利】
　　船门【李端荆门歌丨丨相对多商估葛服龙钟篷下语】
　　船材【宋史食货志自嘉祐五年汴船不得复出江至期诸路船犹不足汴船既不至江外江外船不得至京师失商贩之利而汴船工卒讫各坐食恒苦不足皆盗毁丨丨易钱自给船愈坏而漕额愈不及矣】船儿【雪舟脞语徽宗工长短句方北行在舟中作小词云孟婆孟婆你做些方便吹过丨丨倒转】船仗【宋史孔觊传先是龙骧将军阮佃夫募得蜀人数百多壮勇便战皆着犀皮铠执短兵本应就佃夫向晋陵未发防农夫须人分以配之及战毎先登东人并畏惮又怪其形饰殊异旧传狐獠食人毎见之辄奔走农夫收其丨丨与髙志之进义兴援呉喜　齐书沈宪传永明八年子明典籖刘道济取府州五十人役自给又役子明左右及丨丨赃私百万为有司所奏】
　　船装【晋书戴若思传见舫屋下】
　　船木【宋史李惟清传时遣宦官督输造丨丨纵恣不法惟清奏杀之由是知名】
　　船风【元稹梦成之诗烛暗丨丨独梦惊梦君频向问南行】
　　船水【图绘宝鉴何霸工画丨丨其名尤着】
　　船河【曹植谢赐谷表诏书念臣经用不足以丨丨邸阁谷五千斛赐臣】
　　船漕【史记秦本纪晋旱来请粟丕豹説缪公勿与因其饥而伐之缪公问公孙支支曰饥穰更事耳不可不与问百里傒傒曰夷吾得罪于君其百姓何罪于是用百里傒公孙支言卒与之粟以丨丨车转自雍相望至绛】
　　船石【明一统志丨丨在严州府城东二十五里长一丈五尺宛如一船】
　　船桥【辽史圣宗纪驻跸王河以暴涨命造丨丨元史舒穆噜按扎尔传中统三年授河中府丨丨水手军总管佩金符以立浮桥功也】
　　船塘【水经注黄水又东北至荥泽南分为二水一水入荥泽下为丨丨一水东北流即黄雀沟矣】船库【水经注渭水至船司空入河服防曰县名都官三辅黄图有丨丨官后改为县】
　　船坊【唐书王锷传见帘坏下　宋史兵志丨丨渡船都桥阁采斫梢工都】
　　船塲【宋史兵志楼店务造丨丨】
　　船家【汉书五行志呉地以丨为丨以鱼为食】
　　船宫【越絶书欐溪城者阖庐所置丨丨也】
　　船栅【宋书殷琰传黄囘立航渡肥水叔宝遣马步三千欲破航并栅断小岘埭囘击大破之焚其丨丨】船路【南史呉明彻传周灭齐宣帝将事徐兖九年诏明徽北侵令其世子慧觉摄行州事军至吕梁周遣上大将军王轨救之轨轻行自清水入灌口横流竪木以铁锁贯车轮遏断丨丨诸将闻之甚恐　魏书松滋侯苌传见船絙下　北史慕容俨传遣鎭郢城始入而梁大都督侯瑱任约率水陆军奄至城下于上流鹦鹉洲造荻葓竟数里以塞丨丨众惧俨説以安之】
　　船道【魏志东沃沮传挹娄喜乘船寇钞北沃沮畏之夏月恒在山岩深穴中为守备冬月冰冻丨丨不通乃居村落　晋书郄超传见裘褐下】
　　船师【观佛三昧海经到海岸边解髻明珠持雇丨丨船师语言如此白石海中无数我用是为力士长跪白丨丨言我此明珠有六种色】
　　船神【北户录南方逐除夜及将发船皆杀鸡择骨为卜傅古法也卜占即以肉祠丨丨呼为孟公孟姥其来尚矣按梁简文丨丨记丨丨名冯耳五行书云下船三拜三呼其名除百忌】
　　船官【汉书百官公卿表水衡都尉武帝元鼎二年初置掌上林苑有五丞属官有上林均输御羞禁国辑濯钟官伎巧六廐辨铜九官令丞注辑濯丨丨也　晋书桓嗣传冲既代豁西鎭诏以嗣督荆州之三郡豫州之四郡军事建威将军江州刺史莅事简约修所治斋应作板檐嗣命以茅代之版付丨丨　嬾眞子见印文下　庾信纥干神道碑丨丨之城登巢悬爨呉兵习流长驱战舰　吕大防合江亭记合江故亭唐人宴饯之地名士题诗往往在焉久茀不治余因命葺之以为丨丨治事之所　又水经注杨水又东注丨丨湖】船主【南史严植之传尝缘栅塘行见患人卧塘侧问之云姓黄家本荆州为人佣赁疾笃丨丨将发弃之于岸植之恻然载还疗之经年而愈　述异记见船人下】
　　船户【宋史李迨传蜀人所苦甚者籴买般运也盖籴买不科敷则不能集其事苟科敷则不能无扰般运事稍缓则丨丨独受其弊急则税户皆被其害　元史食货志召募有产业丨丨互相保识　又贾岛送去华法师诗囊中无宝货丨丨夜扃稀】
　　船工【魏志许褚传从讨韩遂马超于潼关太祖将北渡临济河先渡兵独与褚及虎士百余人留南岸断后超将步骑万余人来奔太祖军矢下如两褚白太祖贼来多今兵渡已尽宜去乃扶太祖上船贼战急军争济船船重欲没褚斩攀船者左手举马鞍蔽太祖丨丨为流矢所中死褚右手并泝船仅乃得渡　魏书刁雍传知欲造船运谷一冬即成大省民力既不废牛又不废田甚善非但一运自可永以为式令别下统万鎭出兵以供运谷卿鎭可出百兵为丨丨岂可专废千人虽遣船匠犹须卿指授未可专任也】
　　船匠【魏书刁雍传见上】
　　船夫【宋史苏轼传见舟弊下】
　　船人【史记楚世家弃疾归国人毎夜惊曰灵王入矣乙卯夜弃疾使丨丨从江上呼曰灵王至矣国人愈惊　又陈丞相世家汉王攻下殷王项王怒将诛定殷者将吏陈平惧诛乃封其金与印使使归项王而平身间行仗劒亡渡河丨丨见其美丈夫独行疑其亡将要中当有金玉宝器目之欲杀平平恐乃解衣躶而佐刺船丨丨知其无有乃止　后汉书安息国传和帝永元九年都防班超遣甘英使大秦抵条支临大海欲渡而安息西界丨丨谓英曰海水广大往来者逄善风三月乃得度若还迟风亦有二歳者故入海人皆赍三歳粮海中善使人思土恋慕数有死亡者英闻之乃止　魏志管宁传注傅子曰宁之归也海中遇风船皆没唯宁乗船自若时夜风晦防丨丨尽惑莫知所泊望见有火光辄趋之得岛岛无居人又无火烬行人咸异焉以为神光之祐也　呉志甘宁传宁防下儿曽有过走投吕防防恐宁杀之故不即还后宁赍礼礼母临当与升堂乃出防下儿还宁宁许不杀斯须还船缚置桑树自挽弓射杀之毕敕丨丨更增舸防解衣卧船中防大怒击鼔防兵欲就船攻宁宁闻之故卧不起　又吾粲传黄武元年与吕范贺齐等俱以舟师拒魏将曹休于洞口值天大风诸船绠绁断絶漂没着岸为魏军所获或覆没沈溺其大船尚存者水中生人皆攀缘号呼他吏士恐船倾没皆以戈矛撞击不受粲与黄渊独令丨丨以承取之左右以为船重必败粲曰船败当俱死耳人穷奈何弃之粲渊所活者百余人　南史陈伯之在钟离数为劫盗尝援面觇人船丨丨斫之获其左耳　吕览孟贲过于河先其伍丨丨怒而以楫虓其头顾不知其孟贲也中河孟贲瞠目而视丨丨髪植目裂鬓指舟中之人尽扬播入于河使丨丨知其孟贲弗敢直视涉无先者又况于辱之乎　韩诗外传晋平公游于河而乐曰安得贤士与之乐此也丨丨盍胥跪而对曰主君亦不好士耳夫珠出于江海玉出于昆山无足而至者由主君之好也士有足而不至者盖主君无好士之意耳无患乎无士也　新序晋平公浮西河中流而叹曰嗟乎安得贤士与共此乐者丨丨固桑进对曰君言过矣　説苑梁相死惠子欲之梁渡河而遽堕水中丨丨救之丨丨曰子欲何之而遽也曰梁无相吾欲往相之丨丨曰子居船楫之间而困无我则子死矣子何能相梁乎惠子曰子居艘楫之间则吾不如子至于安国家全社稷子之比我如未视之狗耳　述异记南康樗都县西防江有石室名梦口穴尝有丨丨遇一人通身黄衣担两笼黄求寄载过至岸下此人唾盘上径下崖直入石穴中船主初甚忿之见其人入石室始知异视盘上唾悉是金矣　水经注见带藻下羣居解颐杭州参军独孤守忠领租船赴都夜半急追集丨丨更无它语乃云逆风必不得张帆众大哂焉杜甫秦州杂诗丨丨近相报但恐失桃花】
　　船子【明一统志丨丨和尚名德成入药山洪道禅师室大明宗防常乘小舟往来松江朱泾以纶钓度日又号丨丨和尚】
　　船旗【李商隠河内诗后溪暗起鲤鱼风丨丨闪断芙蓉干】
　　船灯【司空图寄永嘉崔道融诗戍鼓和潮暗丨丨照岛幽】
　　船火【孟浩然夜泊牛渚趁薛八船不及诗榜歌空裹失丨丨望中疑】
　　船粟【韩愈平淮西碑蔡人告饥丨丨往哺蔡人告寒赐以缯布】
　　船货【宋史食货志请自今用物贵贱多寡计税官给文凭听鬻于部内否则许纠告以丨丨给赏】船算【宋史食货志导洛通汴司请置堆垜塲于泗州贾物至者先入官塲官以船运至京稍输丨丨】船务【宋史河渠志先是置丨丨以近海之民与辽人往还辽人尝泛舟直入千乗县亦疑有乡导之者故废务　又兵志丨丨巡海水军】
　　船信【王羲之黄甘帖奉黄甘二百不能佳想故得至耳丨丨不可得不知全者至不】
　　船腹【宋书沈攸之传薛常宝在赭圻食尽南贼大帅刘胡屯浓湖以囊盛米系流查及丨丨阳覆船顺风流下以饷赭圻攸之疑其有异遣人卧船及流查大得囊米】
　　船头【晋书庾异传山遐作余姚半年而为官出二千户政虽不伦公彊官长也而羣共驱之不得安席纪睦徐宁奉王使纠罪人丨丨到渚桓逸还复而二使免官虽皆前宰之惛谬江东事去实此之由也　唐书刘晏传初州县取富人督漕挽谓之丨丨主邮递谓之捉驿税外横取谓之白着人不堪命皆去为盗贼晏始以官船漕而吏主驿事　原化记苏州常熟县元阳观单尊师法名以清大歴中常往嘉兴入船中闻香气颇甚疑有异人遍目舟中客皆贾贩之徒惟丨丨一人顔色颇殊防趣恬静单君至中路告船人令易席坐丨丨就与言也　范成大骖鸾记发富阳雪满千山江色沈碧夜小霁风急寒甚披使舍时所作锦袍戴氊防坐丨丨纵观不胜清絶　丁仙芝江南曲知郎旧时意且请拢丨丨　杜甫江涨诗渔人萦小揖容易拔丨丨　又陪诸贵公子文八沟携伎纳凉晚际遇雨诗雨来霑席上风急打丨丨　白居易松江亭携乐观鱼诗小面排罾网丨丨簇绮罗　刘禹锡淮隂行丨丨大铜镮摩挲光阵阵早早使风来沙头一眼认　温庭筠采莲曲丨丨折藕丝暗牵藕根莲子相留连　王建寻张籍不见诗西江水阔呉山逺却打丨丨向北行　皇甫松采莲子诗晚来弄水丨丨湿更脱红裙裹鸭儿　来鹄清明日与友人游玉粒塘庄诗归穿细荇丨丨滑醉踏残花屐齿香　皮日休虎邱寺西小溪间泛诗丨丨系个松根上欲待逄仙不拟归　杜荀鹤赠秋浦张明府诗农夫背上题军号贾客丨丨插战旗　汪元量湖州歌靠着篷窗垂两目丨丨船尾烂弓刀】
</div>
    <div class="pagination">
<a href="御定骈字类编_page623.html">上一页</a><span>...</span><a href="御定骈字类编_page619.html">619</a><a href="御定骈字类编_page620.html">620</a><a href="御定骈字类编_page621.html">621</a><a href="御定骈字类编_page622.html">622</a><a href="御定骈字类编_page623.html">623</a><span class="current-page">624</span><a href="御定骈字类编_page625.html">625</a><a href="御定骈字类编_page626.html">626</a><a href="御定骈字类编_page627.html">627</a><a href="御定骈字类编_page628.html">628</a><a href="御定骈字类编_page629.html">629</a><span>...</span><a href="御定骈字类编_page625.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
