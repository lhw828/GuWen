<!DOCTYPE html>
<html>
<head>
    <meta charset="UTF-8">
    <title>山堂肆考 - 第 571 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 571 页/共 632 页</h1>
    <div class="content">　　海筐石决明之类也但决明坚而此物殻甚脆易碎背多瘰如蟾皮苍黒色中有肉两头软出其肉两头穿小儿取其殻以为戯其形圆而稍扁如筐故名海筐
　　殻甚光明【珂】
　　珂贝类也大如鳆皮黄黒而骨白堪为马饰按鳆殻如决明开合于海潮中其殻光明可爱
　　带甲辟毒【已下玳瑁】
　　本草广南海岛夷人卢亭获活玳瑁一枚以献连帅嗣薛王王令生取甲小者二片带于左臂以辟毒或云玳瑁若生带之遇饮食并虫毒其甲即自摇动若死则无此騐矣
　　鞭殻凝血
　　本草图经玳瑁生岭南山水间今人取以作器皿或云取得此物者以鞭棰其殻使其血凝方有光彩陈士良曰玳瑁身似形嘴如鹦鹉草木子物之牝牡一生不再交者虎也鸳鸯也玳瑁也埤雅玳瑁乳卵大如弹丸望卵而孕一如鼈名曰防卵
　　蜣蜋
　　格物论蜣蜋蛣蜣也黒甲虫噉粪一种大者名胡蜣蜋身黒而光腹翼有小黄子附母而飞行昼不出而夜出至人家庭户中见灯光则飞来一种小者身黒而暗昼出而夜不出生长沙池泽中狐遇之必尽食之医家以鼻头扁者为良或又以鼻髙目深者为良即所谓胡蜣蜋也
　　转丸
　　庄子曰蛣蜣之智在于转丸盖蜣蜋能以土包粪转成丸也冲波蛣蜋无鼻而闻香黒甲翅在甲下五六月间经营秽场之下车走粪丸一前挽之一后推之若仆人转车久之辄羽化如尸解仙去也
　　出镞
　　本草夏侯郓初为浪州録事参军有人额上有箭痕问之云尝随马侍中征田悦中射侍中将微炒巴豆与蜣蜋并研均涂所伤曰斯须痛定必微痒且忍之待极痒不可忍便撼动箭镞拔之立出后以生肌膏药傅之遂愈





　　山堂肆考卷二百二十五
　　钦定四库全书
　　山堂肆考卷二百二十六　　明　彭大翼　撰昆虫
　　蜂
　　格物论蜜蜂三种皆一日两衙一种在林木上作房一种在人家作房其蜂甚小微黄皆浓美一种黒色似防作房岩崖髙峻之处其蜜名石蜜又名崖蜜其他有大黄蜂比蜜蜂差大在人屋及大木间作房大如巨钟以烟火逼散蜂母然后取之一房得蜂子或五六斗或至一石以盐酪炒之曝干味佳又土蜂子乃穴居者最大一名蟺土人亦啖其子皆虿尾能螫人又一种名蛒蜂巢在褰鼻蛇穴下故毒螫倍于诸蜂扬雄方言其大而有蜜谓之壶蜂即今黒蜂楚词所谓赤蚁若象蜂若壶者也
　　食苗
　　洪范五行秦昭王三十八年上郡大饥蜂食田苗
　　献兰
　　近峰闻畧蜂采百花俱置翅间及股间惟兰花则拱首入房以献于王物亦知兰之贵如此
　　退黄
　　鹤林玉露蜂交则黄退蝶交则粉退
　　酿蜜
　　埤雅采取百芳酿蜜其房如脾故谓之蜜脾旧説蜂之化蜜必取匽潴之水注之蜡房而后蜜成故谓之蜡者蜜之蹠也
　　旋绕如衞
　　埤雅蜂有两衙应潮其王之所在众蜂旋绕如衞诛罚惩令絶严有君臣之义应潮者言一日两衙皆应潮也故山谷诗黄蜂衙退早潮上
　　叠积如台
　　埤雅王之所居叠积如台语曰蜂台蚁楼
　　投牕
　　见僧
　　缀屋
　　埤雅黄蜂无蜜纎长其窠仰缀于屋衔漆以固其蔕隂阳在尾喜合末端有岐者牝鋭者牡也
　　蓄毒
　　诗周颂莫予荓蜂自求辛螫言蜂善辛螫藏精蓄毒虽小不可不慎注云荓使也
　　垂芒
　　化书蜂毒在尾垂頴如锋故谓之蜂孝经援神契蜂虿垂芒
　　化桑虫
　　诗小雅螟蛉有子蜾蠃负之注云螟蛉桑上小青虫也似步屈蜾蠃土蜂似蜂而小腰取桑虫负之于木空中七日而化为己子埤雅蜾蠃即今细腰蜂也一名蒲卢一名蠮螉好禁蜘蛛摙泥作房如并竹管事文类聚蜾蠃所负不但螟蛉或取蟢子磔而毙之因产一小卵于其上俟其卵化而成形渐食所负之虫久乃寖大生翼飞去其声似云类我类我
　　食蜘蛛
　　陈藏器曰诸飞虫着蜘蛛之网皆不能脱惟蜂不畏蜘蛛反擒而食之
　　尹母系衣
　　见继母
　　僧纲置笼
　　龙门寺有异蜂大如鹊僧纲置笼中明日又一大蜂至置笼前呼孔升兄僧异而放之
　　附贾萌车
　　见车
　　集袁谦船
　　王隠晋书太尉陶侃表仓曹参军袁谦为髙凉太守未至百余里浦中有蜜蜂蔽日而下集于谦船上防得留郡文书云贼欲乗虚攻郡谦欲速赴明日进西南卒遇大风飞沙天地晦合不复得还浦遂没海中
　　寻伴
　　博物志逺方诸山蜜蜡处以木为器开一小孔以蜜蜡涂器内外令遍春月蜂将生育时捕取得三两头着器中蜂必飞去寻将伴来经日渐益遂停器中
　　拥王
　　宋王元之蜂记商于兔和寺多蜂予问寺僧蜂之有王其状若何曰其色青苍差大于常蜂问何以服其众曰王无毒问王之所处曰窠之始营必造一台其大如栗俗谓之王台王居其上且生子其中王之子尽复为王嵗分其族而去山甿患蜂之分以棘刺闗于王台则王之子尽死而蜂不析矣又蜂之分也或团如或铺如扇拥王而去王之所在蜂不敢螫失其王则溃乳而不可向迩
　　噬贼
　　宣验记元嘉元年建安郡山贼百余人掩破郡治噪掠百姓遂入佛图搜刼财宝忽有蜜蜂数万从衣簏出同时噬螫群贼身皆肿痛眼俱盲合诸所掠者皆弃而走
　　趂人
　　杜诗花外山蜂逺趂人
　　趋衙
　　山谷诗稚蜂趋衙供蜜课按蜜蜂朝夕排衙必羣聚喧閙朝衙毕方出采花供课晚衙毕则入房毎嵗三四月则生黒色蜂名曰将蜂又名相蜂蜂王乃相蜂所生也相蜂不能采花但能酿蜜盖无此蜂则不能成蜜至七八月间相蜂尽死相蜂如不死则羣蜂告饥矣俗云相蜂过冬蜂房必空
　　逊位
　　蜂王大如小指不螫人如有二王则分处矣分蜂之时多老王逊位而出所分之蜂均挈其半未尝多寡从王而出者未尝复囘飞止必环衞蜂王皆有队伍行列采花时一半守房一半依次拨发花少受罚
　　穿檐为穴
　　郭璞云穿木蜂黒色似土蜂而大在人家檐椽间穿穴如刀锥所钻能螫人
　　穿竹为巢
　　郭璞云有一种黒蜂穿竹作孔者名师俗呼钻竹蜂蜂如小指有黄甲甲下有翅穴竹为巢不螫人不穿木有蜜如稠糖又有牛舌瓠赤翅等名
　　蝶
　　古今注蛱蝶一名野蛾一名风蝶江东谓之挞末色白背青者是也又有大如蝙蝠者或黒色或青斑名曰鳯子一名鳯车一名鬼车生江南橘树间
　　庄周梦
　　见梦感
　　韩凭魂
　　俗传大蝶必成双乃梁山伯祝英台之魂又曰韩凭夫妇之防皆不可晓李义山诗青陵台畔日光斜万古贞防倚暮霞莫许韩凭为蛱蝶等闲飞上别枝花
　　周昉图
　　艺文志周昉有画扑蝶图一卷
　　滕王写
　　唐滕王湛然善写蝴蝶罗隠诗滕王刀笔精冩尔逼天生舞巧何妨急飞髙所恨轻野田黄雀虑山馆主人情此物那堪作庄周梦不成
　　橘蠧化
　　陆蠧化篇橘之蠧化为蝶
　　蔬叶为
　　埤雅列子谓乌足之根为蛴螬贝叶为蝴蝶予尝见园蔬为蝶者三分二已蝶矣其一尚叶也干宝云稻成蛬麦成蛱蝶岂虚语哉唐段成式曰白蛱蝶尺蠖蠒所化也秀才顾非熊少时尝见郁栖中坏緑裙幅旋化为蝶工部员外郎张周封言将百合花合之泥其隟经宿化为大蝴蝶
　　粉翅
　　埤雅蛱蝶粉翅有须一説蜂蝶丑皆以须嗅须盖其鼻也杜诗花蕋上蜂须比今络纬蟷蠰之类亦以其须当鼻耳杂俎李衞公得峡中蛱蝶翅阔四寸深褐色毎翅上有三个金眼谓之鬼蝶清异録温庭筠尝得一句云蜜官金翼使遍告知识无人可属久之自聮其下曰花贼玉腰奴上指蜂下指蝶也玉腰亦可对粉翅
　　香须
　　晏元献诗香须粉翅暖争飞品物多情总属伊上国万家风月夜楼台取意宿花枝
　　宿花争絮
　　林和靖诗细睂双耸敌秋毫苒苒芳园日防遭清宿露花应自得暖争风絮欲相髙情人逝久防犹在傲吏齐来梦亦劳闲掩遗编若堪恨不并香草入离骚
　　傅粉涂金
　　李商隠诗重秦台粉轻涂汉殿金又曰西子寻遗殿昭君覔故村
　　依桨
　　杜诗风蝶勤依桨
　　过墙
　　宋景文诗扑粉曽过宋玉墙一身生计托羣芳不须长结东风愿秋菊春兰各有香
　　蝉
　　格物论蝉两翼喙长在腹下或以为无口以膀鸣礼月令仲夏之月蝉始鸣陶隐居曰五月不鸣蝉小儿多夭死故蝉蜕治小儿惊癎等症方言齐谓之螇螰楚谓之蟪蛄或谓之蛉蛄自闗以东谓之虭蟧或谓之蝭蟧或谓之蜓蚞楚谓之蜩宋衞之间谓之螗蜩陈郑之间谓之蜋蜩秦晋之间谓之蝉海岱之间谓之防其小者谓之蟧或谓之蝒马或谓之麦或谓之马一名络纬一名缫丝娘有文者谓之蜻蜻其雌谓之疋大而黒者谓之防黒而赤者谓之蜺蜩蟧谓之茅蜩谓之寒蜩庄子曰朝菌不知晦朔蟪蛄不知春秋埤雅蟪蛄夏蝉也是故不知春秋离骚蟪蛄鸣兮啾啾嵗暮兮不自聊则蟪蛄亦秋蝉矣一曰春生者死于夏夏生者死于秋故曰不知春秋蜀中又有一种其脱殻头上有一角如花冠状名蝉花乃是蝉在殻中不得出而化为花自顶中出也大扺蝉皆垂昏夜方出土中升髙处一因畏人二因畏日炙干其殻而不能脱也至寒时又复坠地
　　无力不食
</div>
    <div class="pagination">
<a href="山堂肆考_page570.html">上一页</a><span>...</span><a href="山堂肆考_page566.html">566</a><a href="山堂肆考_page567.html">567</a><a href="山堂肆考_page568.html">568</a><a href="山堂肆考_page569.html">569</a><a href="山堂肆考_page570.html">570</a><span class="current-page">571</span><a href="山堂肆考_page572.html">572</a><a href="山堂肆考_page573.html">573</a><a href="山堂肆考_page574.html">574</a><a href="山堂肆考_page575.html">575</a><a href="山堂肆考_page576.html">576</a><span>...</span><a href="山堂肆考_page572.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
