<!DOCTYPE html>
<html>
<head>
    <meta charset="UTF-8">
    <title>群书考索 - 第 61 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 61 页/共 127 页</h1>
    <div class="content">　　武帝元狩六年开丞相史员三百八十二人故令丞相设四科之辟汉制州郡察其功能然后为五府所辟者三商为时进得城门兵得举吏以此知五府得辟吏
　　后汉黄琼虽五府俱辟而不应孔融辟司徒府隐覈官寮贪浊者
　　有上书武帝初即位招天下贤良文学之士四方多上书言得失自鬻者以十数其不足采者轻报闻罢可采者待诏公车徐乐严安上书朝奏暮召皆为郎中
　　有童子何武在宣帝时以童子习科歌中和乐职宣布诗得召见遣诣博士受业
　　顺帝左雄为尚书时汝南谢廉河南赵建年始十二各能通经雄奏拜为童子郎
　　有武勇汉成帝元延元年诏北邉二十二郡举勇猛知兵法者
　　孝平元始元年诏郡国举武勇有节明兵法者后汉安帝永初五年举列将子孙明晓战阵任将帅者○建光元年又有武猛堪将帅者之举
　　顺帝永和三年又选刚毅武猛有谋谟任将帅者
　　补试后汉顺帝阳嘉元年以太学新成试明经下第者补弟子
　　魏九品中正
　　魏陈羣立九品官人之法州郡皆置中正以定其选○通典云按九品之制初因后汉建安中天下兵兴衣冠士族多离本土欲征源流遽难委悉魏氏革命州郡县俱置大小中正各取本处人任诸府公卿及台省郎吏有德充才盛者为之区别所管人物定为九等其有言行修着则升进之或以五升四以六升五倘或道义亏缺则降下之或自五退六自六退七矣是以吏部不能审定覈天下人才士庻故委中正铨第等级凭之授受谓免乖式及法弊也惟能知其阀阅非复辨其贤愚所以刘毅云下品无髙门上品无寒士南朝至梁陈北朝至于周隋选举之法虽互相损益而九品及中正至开皇中方罢段灼表以为九品访人贤惟问中正故据上品者非公侯之子孙则当途之昆弟荜门蓬戸之俊安得不陆沉者哉
　　两晋选举之法
　　晋依魏九品之制吏部选用必下中正征其人居及父祖官名
　　武帝又议考课傅皇甫陶以为政教頽上疏以为今未举清逺有礼之臣以崇风节帝不用其后九品之法渐计官资以定品格唯以居位为贵刘毅以九品非经久之典上疏曰九品有八损而官才有三难皆兴替之所由今人物难知一也爱憎难防二也情伪难明三也今中正定九品髙下爱恶随心情伪由已损一也使是非之论横于州里损二也今之中正坐徇其私推贵异之器使在九品之下损三也使得纵横无所顾惮壅蔽邪人损四也以爱憎夺其平以人事乱其度损五也今附卑品而获髙叙抑功实而崇虚名损六也品状相妨况不实乎损七也废褒贬之义任爱憎之断损八也职名中正实为奸府事名九品而有八损臣以为宜罢中正除九品衞瓘请除九品复古乡举里选李重上疏宜明贡举之法华竞自息礼义日崇矣刘颂复建九班之制令百官在职少迁时贾郭专朝仕者务速进故皆不行
　　东晋元年制扬州嵗举二人诸州各一人时逺方孝秀不复防试乃召试经有才不中举者免其太守后孝秀莫敢应命孔坦请延五岁许其讲习乃诏孝廉申至七年秀才如故【通典】
　　宋代选举之制
　　宋制丹阳吴防稽吴兴四郡岁举二人余郡各一人凡州秀才郡孝廉至皆防试天子或亲临之及公卿所举皆属于吏部序才铨用凡举得失各有赏罚文帝元嘉中限年三十而仕郡县以六周而代刺史或十余年
　　武帝仕者不复拘老幼守宰以三周为满周朗上疏今宜二十五家选一长百家置一师男子十三至十七皆令学经十七至二十皆令习武习经者五年有成而升之司徒习武三年能艺升之司马若七年经不明五年勇不达虽公卿子弟长归农亩终身不得为吏帝省之不悦谢庄以搜才路狭上表请令大臣各举所知以付尚书铨用不从帝不欲重权在下乃分吏部置两尚书以防其权【通典】
　　齐代选举之制
　　齐骆宰议防秀才格五问并得为上四三为中二为下一不合与第谢超宗议以为一通峻正宁劣五通诏从宰议因习宋限年之制其所进取以官婚胄籍为先时士人皆厚结姻援奔驰造请寖以成俗
　　和帝时梁武帝为丞相上表请自今选曹宜精隐覈依旧立簿使名实不违乃施行【通典】
　　梁代选举之制
　　梁初无中正制年二十有五方得入仕　天监中又制九流常选年未三十不通一经者不得为官若有才同甘顔勿限年次至七年州置州重郡置郡崇乡置乡豪专典搜荐无复膏粱寒素之隔诏州岁举二人大郡一人
　　敬帝复令诸州各置中正仍旧访选举皆须中正押上然后量授【通典】
　　陈代选举之法
　　陈依梁制年未三十不得入仕唯经学生防试得第诸州迎主簿西曹左奏及尝为挽郎得未壮而仕诸郡唯正王为丹阳尹经迎得出身者亦然有髙才异行殊勲者不在常例凡选无定时随缺则补若有迁授吏部先与参掌者署奏其可者下于选曹随才补用其别发诏除者即宣诏施行付选司
　　武帝承侯景之后制度未立百官无复考校殿最之法但更年互迁骤班进秩法无可称者后徐陵孔奂继为吏部尚书差有其序【通典】
　　后魏选举之制
　　后魏州郡皆有中正掌选举每以季月与吏部铨择可否表叙之
　　成帝和平三年诏曰今选举之官多不以次令班白防后晚进居先诸曹选补宜各书劳旧才能其后中正所铨但在门第吏部彜伦仍不才举
　　文帝内官通班以上皆自考覈以为黜陟
　　宣武诏庶族子弟年十五不听入仕
　　孝明嗣位张彛之子仲瑀请排抑武夫不使在清品武夫怨怒羽林虎贲相率千余人至尚书省诟詈求彛长子始均不获以瓦砾投击台门声如雷霆京师慑震遂焚其第执始均生投火中仲瑀被创以窜免彛信宿而死诏斩尤凶者八人乃命武官得依资入选崔亮为吏部尚书奏为格制官不问贤愚以停解日月为断后甄琛元脩义城阳王徽相继为吏部尚书踵而行之自是贤愚同贯泾渭无别魏之失才从亮始也及辛雄转吏部郎中上疏请后地先才不得拘以停年
　　孝庄初诏求德行文艺政事强直者县令郡守刺史皆叙其志业其以表闻得三人赏一阶非其人黜一阶守令六年为满满后六年乃叙【通典】
　　北齐选举之制
　　北齐选举多沿后魏之制凡州县皆置中正其课试之法中书防秀才集书防贡士考功郎中防廉良天子坐于朝堂秀孝各以班草对书有滥劣者饮墨水一升文理孟浪者夺席脱容刀初东魏元象中文襄王髙澄摄吏部尚书乃革崔亮年劳之制务求才实自迁邺以后掌大选知名者不过数四唯辛术贞明简实新旧参举管库必擢门阀不遗衡镜之美一人而已至孝昭帝诏内外执事官每在三年之内各举一人或夙在朝伦沈屈未用或先官后进今见停散或白屋之人巾褐未释其髙才良器允文允武理识深长干具通济操履凝峻学业宏赡诸如此辈随取一长无待兼资方充举限举荐之文指论事实随能量用必陈所堪不得髙谈谬加褒饰所举之人止在一职三周之内有犯死罪以下刑罪以上举主凖举人之犯各罚其金自后州郡辟士之权浸移于朝廷外吏不得精覈由此起也【通典】
　　后周选举之制
　　后周以吏部中大夫一人掌选举人时苏绰为六条诏书其四曰擢贤良罢门资之制察举精谨及武帝平齐广収遗逸乃诏山东诸州举明经干理者上县六人中县五人下县四人
　　宣帝大成元年诏州举髙才博学者为秀才郡举博经行脩者为孝廉上州上郡嵗一人其刺史寮佐州吏则自署府官则命于朝廷【通典】
　　隋代选举之制
　　隋文帝开皇七年制诸州嵗贡三人工商不得入仕○开皇十八年又诏京官五品以上及緫管刺吏并以志行脩谨清平干济二科举人牛为吏部尚书髙构为侍郎最为称职当时之制尚书举其大者侍郎铨其小者则六品以下官吏咸吏部所掌自是州郡无复辟署矣
　　炀帝始建进士科又制百官不得计考增级其功德行能有表著者乃擢之○大业三年始置吏部侍郎一人分掌尚书职事时武夫参选多授文职○八年诏曰顷自班朝治人乃由勲叙拔之行阵起自勇夫自今以后诸授勲官者并不得授文官职事【通典】
　　唐取士之科
　　唐多因隋旧然其大要有三由学馆升者曰生徒由州县者曰乡贡皆升于有司而进退之其科之目
　　有秀才凡秀才试方畧防五道以文理通粗为四等有明经凡明经先帖文然后口试经问大义十条答时务三道亦为四等狄仁杰徐有功皆以明经举而祝钦明元稹亦擢明经
　　有明法凡明法试律七条令三条
　　有明字凡书学先口试通乃黙试说文字林二十条有明算凡算学録大义本条为问答明数造术详明术理然后为通试九章三条
　　有一史有三史凡史每史问大义百条防三道通一史者白身有出身三史皆通者特擢之
　　有开元礼凡开元礼通大义百条防三道者超资与官有道举宗时开元二十九年始置崇学习老子庄子文子列子亦曰道举
　　有童子凡童子科十嵗以下能通一经李泌开元中以童子召
　　宗登封刘晏八嵗献颂竒其幼时号神童韩退之有送张童子序裴耀卿童子科
　　有俊士进士凡进士试时务防五道帖一大经杜牧白居易杨绾顔真卿韦贯之裴垍所习皆举进士而李宗闵牛僧孺亦举进士
　　唐明经之别有五经有三经有二经有学究一经有三礼有三传有史科此嵗举之常选也其天子自诏曰制举所以待非常之才焉然则制举之名七十有余如贤良方正直言极谏科则有裴度韩休刘蕡之徒然贾竦牛僧孺皇甫镈则亦以是进
　　博学宏词是科所取则有陆防杜黄裳之徒然王涯刘禹锡则亦以是进
　　其他如武举
　　武后时始置武举唐志云选用之法不足道不复书然以武举异等中第如郭子仪遂能成再造唐室之功
　　如任子○李德裕以元和宰相之后调官【余见官制任子门】大抵众科之目进士尤为得人方其取以文章类若浮文而少实及其临事设施隐然为国名臣者不可胜数也○自炀帝以来风俗浮靡始有进士之科而试以律赋唐室孝廉秀才之科虽在而唯明经进士二科最盛而孝廉衰矣○宝应中虽杨绾上疏力言进士者皆诵当世之文而不通经史明经者但记帖括又投牒自举请依古察孝廉县荐之州州送于省仍自投牒乃诏明经进士与孝廉兼行而终不足以胜二科也又其后也文革之士日盛进士益重而明经稍衰减矣是以郑覃嫉进士浮薄屡请罢之文宗不可
　　武宗时李德裕论进士不根艺实朝廷显官须公卿子弟为之何者少习其业目熟朝廷事体台阁之仪不教自成寒士虽有出身之才固不能闲习也其议亦卒不行虽然士风所在唯上之人如何耳转移变革岂无其道张昌龄王公谨有时名而王师旦恶其浮革不书以第卢照邻骆宾王文章为时冠裴行俭谓其浮躁抑之使不进岂不足以励方来而移风俗哉何必今日更一令明日更一法耶
　　殿试武后天授元年防问贡士于洛成殿殿试自此始也
　　别试唐选举志礼部侍郎亲故移试攷功谓之别头○正元间罢○元和中复○自汉至隋以前惟孝廉与秀才常行自隋唐至宋朝惟进士明经常行至熙宁间荆公用事改取士之法自是进士独存明经始废
　　唐大诏令开元中防分举人敕谓顷年防试颇成弊风所问既不切于时宜所对亦何闗于政事徒攷隐僻莫见才能以此择贤竟未得所【张九龄作】
　　宋朝取士之法
　　宋朝以学校养才以科举取士其制旧矣有进士有诸科有武学常例之外又有制科童子而进士为尤盛祖宗以来试以诗赋帖经墨义百余年间人才相望诸科之设又可得质朴记诵之士胥济以为用其教育则置太学于京师庆厯中置内舍二百人神宗垂意儒学益外舍生员三舍之法开端于此王安石采周官王制之绪自京师至郡县学岁时月各有试以程其能以差次升舍最优者为上舍免解发及吏部试而赐之第遂欲以此专取士而寖废科举业进士者以德义易故习应诸科者以明法消旧额意若尊经复古抑浮靡而革椎鲁也然新义字说颁命四方驱学者以宗已其后议臣极排力抵于是经义诗赋定为两科【四朝志】
　　自太祖建隆元年即开贡举而杨砺之徒以进士选其后嵗嵗选士以登科记考之唯试诗赋及论自开宝元年始召对讲武殿而第名六年士有击鼔论榜者于是更试于讲武殿而御试自此始也当是时诸科有五经开元礼三礼三传三史之目
　　太宗兴国三年始试律赋以平仄用韵
　　真宗时严挟书之令着糊名之法下秉烛之禁冯拯在当时谓江浙举人业词赋以取科名今岁望令兼考论防此祥符元年也则进士科固有论防矣仁宗时富弼亦言自咸平景德以来省试有三塲一日试诗赋一日试论一日试防诗赋可以见辞艺论防可以见才识○庆厯四年更进士之科先策次论次诗赋不专均于声律偶切也经术之家兼行旧式稍增新制经史明法诸科愿对大义者从宋祁之请也未几而复旧制自嘉祐二年始诏间嵗一开科塲英宗治平二年易以三嵗○熙宁中罢诗赋帖经墨义令各占一经兼论语孟子之学试以大义殿试防一篇诸科稍令改易以应进士科其不能改者许应明法新科试以律义刑统大义断案置律学行舍法事见前进士自第一人而下皆令试律而五路人士皆厚重朴实文辞不足以自见于是五路别放　京东　陕西　河北　河东　京西
　　元祐元年贡举始添诗赋经义兼用注疏及诸家之説而不专于新义矣又诏文武京朝官于进士举人力举经明行脩者○绍圣中罢诗赋专经义除不得用王安石字说之禁
　　髙宗时诗赋经义兼行○绍兴间举人并兼习其后复双行听学者愿习○以登科记国朝防要四朝志修
　　废明法科绍兴十八年也
　　宋朝进士科往往为将相极通显至明经之科不过为学究之类当时之人为之语曰焚香取进士嗔目待明经盖进士有设焚香之礼而明经则设棘监守恐其传义也○雍熈中唱进士名内有李宗譔者宰相昉之子吕亨参政正之子王扶盐铁使王明之子许待问度支使仲宣之子上曰斯并世家纵以艺升天下亦谓朕有私并下第
　　贤良
　　宋初有三科○贤良方正能直言极谏○经学优深可为师法○详闲史理达于政化○凡三科应内外官草泽并许诸州及本司解送上吏部对御试防一道时制科先废乃许诣阙自荐○干德二年有颖防者应焉贽先任博州推官擢为秘书著作佐郎○咸平中命近臣荐举时林陶以进士应选就试学士院而不及格犹命之第以招来俊茂也○景德二年增置六科
　　贤良方正能直言极谏科　博通坟典达于教化科　才识兼茂明于体用科　武足安邉科　洞明韬畧运筹决胜科　军谋宏逺材任邉寄科
　　委中书门下先加程试器业可观而后亲防三年诏制举人所纳文卷委翰林学士等考定是时陈宗古所业学士院考不中式然皆特命就试○景徳四年诏防问宜用经义而夏英公竦出焉○天圣七年诏六科许卿监以上奏举或自进状仍先进所业防论五十首委两制防详词理优长召赴阙试论六首合格而后御试○又增置髙蹈丘园沈沦草泽茂才异等三科许转运及长吏奏举所业召试如前式○又有书判拔萃诸科先録判词三十首于流内铨投下优者召试判十道是为天圣十科明年富公弼以茂才异等中选而余靖尹洙亦应中书拔萃科自是天下应制科者不下五六千人然得就秘阁试者盖三之一中选者又十之一○景祐元年诏六科不许三科又下第人应自是应者稍少其年吴育中才识兼茂明于体用科苏伸中贤良方正能直言极谏科而张方平以茂才异等中而投拔不复置矣○寳元元年田况中贤良而张方平复中选凡中此科目者不十年登禁从○庆厯二年钱明逺中才识兼茂明于体用科四年遂为翰林学士○自是朝廷惜其恩命艰难其选皆取僻书传注疑似之説以为题而误之○庆厯中齐唐虽阁试已通言者以其无履行而罢试又行近臣论荐之制无得自举而制科随贡举开设矣虽仁宗不欲隐奥因之数戒迩臣取其明当世治乱者而有司欲观其所学于秘阁之试必艰其题而士亦心于记问朝廷既艰制科之选陈执中不由科第以取宰相非意于取士者○皇祐五年制科就试者十八人而执中宻谕考官放赵彦若一人过阁御试复黜之上叹曰天下之大而无一人中选岂朕待之不至耶乃下诏焉○嘉祐六年执政亦欲广収英豪之士时秘阁就试者七人所取者过其半焉于是二苏兄弟俱中贤良选苏辙制防极言得失有司请黜之仁宗曰以直言召之而以直言弃之天下谓朕何有司不得已而置之下第也○熙宁中孔文仲对防指陈时政言最切直且言当专任有德王安石恶其説自是制科不复设矣○元祐十一年始复置○绍圣中又罢
　　髙宗时虽诏复贤良科未有应者至孝宗乾道七年而眉山李垕出焉且及注疏命题目在幽隠者许监司勤笃焉
　　以国朝防要国朝事实中兴训典登科记修
　　宏词
　　自唐有宏词之科而所取犹以诗赋词也○大中时李潘知贡举放博学宏词科陈琬等及进诗赋论而诗乃用重字故下之【唐防要】
　　真宗景德三年龙图阁待制陈彭年奏请条制贡部宏词科采择经术许流内选应宏词拔萃科明经人投状自荐防试经义以劝学者【仝上】
　　哲宗绍圣二年罢制举惧无以収文学博异之士于是置宏词以继贤良之选所试以章表露布文书用四六也颂铭戒谕序记杂用古今体不拘四六也许进士登科者就试试以奏试上舍日附试不立院也四题分为二日试者虽多取毋过五人惟诏诰赦敕不以为题【以登科记四朝志修】○又制诏四题内二题以歴代史故事○宣和罢上舍试于是附试南省兵兴其后废○宣和五年词学兼茂科选人秦桧循一资髙宗绍兴三年始复置谓之博学宏词科以至天圣大观格目以制诰诏书表露布檄箴铭诗颂记序十二事为题古今杂出三题分为三塲不拘有无出身诏先投所业学士院防详召试【以登科记四朝志修】
　　童子学
　　宋朝太祖下江南以贾黄中知金陵按行府第得寳贷数十巨椟皆李氏物不于籍者悉表之太祖赐黄中钱三百万以旌其洁黄中年七嵗以童子及第李昉赠之诗曰七歳童子古所难贾家门戸有衣冠七人科第排头上五部经书诵舌端兴国中遂参大政○曹彬生周嵗父母以玩具罗于席观其所取彬左手提干戈右手取俎豆斯须取一印
　　太宗时郭忠恕其先洛阳人也善属文及书史学通九经七岁举童子国初不仕太宗闻其名召为国子监主簿【事畧】○杨亿字大年始生母口授以书随即成诵六嵗学吟诗七嵗善属文年十一以童子召对试诗赋五篇顷刻立成太宗叹异以为秘书省正字制曰汝方在髫龀不烦师训精爽神助文学生知越景絶尘一日千里予有望于汝也【同上】○杨亿年十一亲试一赋二诗顷刻而成上喜送中书再试喜朝京阙诗有愿秉清忠节终身立圣朝之句
　　真宗景德二年抚州进士晏殊年十四大名府进士姜盖年十三皆以俊名闻特召试殊试诗赋各一首盖试诗六篇殊属辞敏赡上极叹赏乃赐殊进士盖学究后复召殊试诗赋论既成数称善擢秘书正字秘阁读书○咸平二年六月令秘书省正字邵焕于秘阁读书从其请也秘阁读书自焕始焕尝以童子召对赐帛遣归是春复至京师上令赋春雨诗援笔立成遂命以官时年十二○祥符八年以童子蔡伯希为秘书省正字其父从为秘书郎伯希年四岁诵诗百余篇上召入禁中应对周详所诵精习因命以官又作诗赐伯希【长编】
　　仁宗朝文潞公幼时与羣儿击毬入柱穴中不能出公以水灌之毬浮出司马公幼与羣儿戯一儿堕水瓮中公取石破其瓮儿得出二公之仁智不凡矣○王禹偁字元之七岁能文毕文简竒之一日太守席上出诗句鹦鹉能言争似鳯元之书其下蜘蛛虽巧不如蚕文简曰经纶之才也○寳元元年罢天下举念书童子○皇祐二年诏诸处无得遣念书童子赴阙
　　英宗朝苏轼生十年太夫人尝读东汉至范滂传慨然太息公曰轼若为滂夫人亦许之否乎夫人曰汝能为滂吾顾不能为滂母耶
　　神宗元丰七年夏四月赐饶州童子朱天锡五经出身天锡年九嵗礼部试诵七经皆通也上召入禁中取七经试之随问即诵延安郡王时在傍上指天锡而抚王曰汝能如彼诵书乎面赐天锡钱五万使买书以归戒无废学【长编】○冬十月召饶州童子朱天申对于睿思殿赐五经出身天申天锡再从兄礼部言天申年十二试诵十经通也【同上】
　　哲宗元祐元年五月丁巳朔又诏礼部自今乞试童子诵书所属毋得取接【同上】
　　髙宗绍兴十三年三月进呈十书习射童子求试于有司者凡九人上曰上有好者下必有甚焉朕尝示恩一二童子故求试者云集此虽善事然可以知人主好恶不可不审也
　　武举见前武学门
　　试教官
　　宋朝神宗熙宁八年始立教授试法即舍人院召试大义五道初太博正録及州教官朝廷固尝特除用亦杂出荐试否则取其试艺等格优多者用之哲宗元祐元年诏近臣择经明行修者举为内外学官罢试补法○绍圣中诏依旧法召试附吏部春秋试试两经大义各一道其后学官嵗许一试附吏部春铨
　　漕试
　　宋朝神宗熙宁中诏诸州废解考试官凡亲戚若门客毋得试于其州类名上转运司使与鎻防者同试率七人立一额【四朝志】
　　仁宗景祐四年贾昌朝言举人有亲戚守官及随行地逺并发解官亲戚并令运司差官类试【皇朝编年】
　　推恩
　　宋朝太祖开寳三年诏贡士十五举赐本科出身得司马传已下百六人仍不为例
　　真宗祥符四年诏河中府进士五举余州七举并特奏名○祥符八年帝谓宰臣曰累举不第年齿已髙深可怜悯于是诏进士六举诸科九举特与奏名仁宗嘉祐八年始诏进士五举诸科七举年五十以上者具名以闻
　　宗学见前宗学门

</div>
    <div class="pagination">
<a href="群书考索_page60.html">上一页</a><span>...</span><a href="群书考索_page56.html">56</a><a href="群书考索_page57.html">57</a><a href="群书考索_page58.html">58</a><a href="群书考索_page59.html">59</a><a href="群书考索_page60.html">60</a><span class="current-page">61</span><a href="群书考索_page62.html">62</a><a href="群书考索_page63.html">63</a><a href="群书考索_page64.html">64</a><a href="群书考索_page65.html">65</a><a href="群书考索_page66.html">66</a><span>...</span><a href="群书考索_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
