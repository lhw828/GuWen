<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 274 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 274 页/共 485 页</h1>
    <div class="content">






　　古今事文类聚别集卷二
　　钦定四库全书
　　古今事文类聚别集卷三
　　宋　祝穆　撰
　　儒学部
　　书籍【借书　鬻书】
　　羣书要语在则人亡则书【子】火炙简令汗取其青易书不复蠧谓之汗简【后呉祐传】又造纸以当防【傅咸纸赋】盛书有青缣袠布袠绢袠【晋中经簿】袠书衣也【说文】怀幽卷赜载妙抱宻用舍以道卷舒不失【谢康乐书帙铭】古人写书皆用黄纸以蘗染之所以辟蠧故曰黄卷【遯斋闲览】
　　诗句韩庄百家天起孔子大道寒于灰【荆公】饥来一字不堪煑【坡】白发挑灯写细书【后山】鬻书尽拈书籍卖来问尔东家
　　古今事实
　　文籍始生
　　伏羲始画八卦造书契以代结绳之政由是文籍生焉【书序】注以书书木邉言其事刻其木谓之书契疏书之于木刻其侧为契各持其一后以相考合
　　竹简写书
　　伏生口授尚书更以竹简写之【书序】
　　布在方防
　　文武之政布在方防注方版也防简也
　　折竹以写
　　张仪苏秦二人同志或佣人写书行遇圣人之文无题记则以墨画于掌内及股里夜还更折竹写之【拾遗记】
　　李斯请焚书
　　丞相臣斯昧死言请史官非秦记皆烧之非博士官所职天下敢有藏诗书百家语者悉诣守相杂烧之有敢耦语诗书弃市以古非今者于吏见知不举者与同罪令下三十日不烧黥为城旦所不去者毉药卜筮种树之书若欲有学法令以吏为师制曰可【史】
　　汉世求书
　　汉惠帝除挟书之律　武帝置写书之官　成帝时以书颇散亡使谒者陈农求遗书于天下
　　以驴负书
　　李固为三公子躬步以驴负书从师【本传】
　　分书复归
　　魏邴原师孙崧崧曰兖豫之士未有若君者以书相分原重其意难辞之藏书于家游学八九年归以书还崧
　　载书与人
　　魏王粲诣蔡邕邕谓客曰此王公孙有异才吾不如也吾家书籍文章当尽与之邕有书仅万卷末年载数车与粲
　　中古文
　　晋荀勗得汲郡中古文竹书诏勗撰次之以为中经列在秘省【本传】
　　载三十车
　　张华无余财唯文史溢几箧徙居载书三十车【本传】
　　手抄口诵
　　后魏李彪家世寒微高恱家富典籍彪于其家手抄口诵不暇寝食
　　在官写书
　　北齐郎基为颍川太守尝云任官之所木枕亦不须作况重于此乎唯颇令人写书潘子义谓基在官写书亦是风流罪过基曰观过知仁斯亦可矣
　　藏巾箱中
　　北齐衡阳王钧常手自细书五经置巾箱中侍读贺价曰殿下家自有坟索复何须蝇头细书别藏巾箱中答曰巾箱中有五经于检阅既易且一更手写则永不忘诸王争效为巾箱五经
　　写书获荐
　　北齐赵彦深初为司马子如贱客供写书子如善其无误荐之神武
　　始刻印板
　　后唐明宗长兴二年宰相冯道李愚请令判国子监田敏校正九经刻板印卖朝廷从之【闻见録】
　　借书不进【以下系借书】
　　班彪与从兄嗣共游学家有赐书桓谭欲借嗣不进【叙传】
　　客作借书
　　匡衡勤学邑大姓不识字家富多书乃与客作不求其价主人怪而问之衡曰愿得主人书徧读之主感叹给以书后成大儒【西京杂记】
　　借书成诵
　　延笃从唐溪李度受左氏欲写传本无纸乃借本诵乆之辞归李度曰卿欲写本何故辞归答曰已诵之矣【先贤传】
　　送书一车
　　晋皇甫谧自表就武帝借书帝送一车与之
　　借书刋谬
　　晋齐王攸就人借书必手刋其谬然后反之
　　书滛
　　刘孝标苦所见不博闻有异书必往祈借清河崔慰祖谓之书滛
　　书帖不借
　　王内史借船帖书之尤工者卢尚书甚寳之张宾防致书求假答云只可就防未尝借人后卢公守潞州忽有人持此帖诣张公求售张公惊问之云卢家郎书窃出遣卖耳张叹而却之【嘉话】
　　借书手抄
　　梁袁峻家贫从人假借书手自抄写日课五十纸纸数不登则不止
　　不就权势借
　　后魏蔡亮家贫佣书自业时陇西李冲当朝任事亮从兄光往依之谓亮曰安能久事笔砚何不往就李氏彼家饶书固可得学亮曰弟妹饥寒岂可独饱自可观书于市安能防人眉睫乎
　　不惮借书
　　齐崔慰祖字恱宗好聚书至万卷好事者来从假借日数十慰祖亲自取与未尝为辞
　　写书窃读
　　阳城字亢宗代为宦族家贫不能得书乃求为集贤写书窃官书读之昼夜不出房经六年无所不通
　　赁书写读【见读书门】
　　借书缉坏
　　陆借人编简坏者缉之文字谬误者刋之【笠泽丛书】
　　发愤镂版
　　母昭裔贫时尝借文选于交游间其人有难色发愤曰异日若贵当版以镂之遗学者后仕于蜀为宰相遂践其言刋之印行书籍创见于此事见陶岳五代史【挥麈録】
　　携饼借书
　　起畯字德进宋城人少治易时龚深甫易解新出世未多见畯闻考城一士人家有之则徒步往见独携饼食数枚以行既至其门求见主人问以借书之事意颇以为难而命之饭畯辞曰所为来者欲见易解耳非乞食也主人嘉其意方许就传因馆之一室中畯阖户昼夜写録饥则啖所携之饼数日而毕归书主人长揖而还【却扫编】
　　投防借书
　　倪若水藏书甚多子弟直日防书借书者先束脩投防然后借之【唐余録】
　　市肆阅书
　　后汉王充字仲壬授业太学家无书常游洛阳市肆阅所卖书一见辄诵忆
　　买书辄写【以下系鬻书】
　　北齐祖珽字孝征以舍人事文襄王客至请买华林徧略文襄多集书人一旦一夜写毕退其本曰不须也珽以徧略数帙质钱摴蒲文襄杖之四十
　　假作鬻书
　　梁刘勰撰文心雕龙既成欲取定于沈约无由自达乃负书候约于车前若货鬻约取读大重之
　　欲质班史【见饭门】
　　卖书自资
　　陶梁字曼山少贫卖书于市以自资
　　鬻书无售
　　穆脩字伯长举进士调汝州司理恃才忤监郡由是捃摭其罪坐削籍又与丁谓有布衣旧相遇于汉上一揖而去谓衔之真宗闻脩有文谓言脩行不逮文老而益贫家有唐韩栁集镂版鬻于京师有儒士数辈辄取阅脩谓曰先辈能读得一篇当以一帙为赠自是经年无售者
　　古今文集
　　杂著
　　写书皆精
　　唐以前书籍皆写本未有模印之法人以藏书为贵虽不多而藏者精于讐对故往往皆有善本学者以传録之艰故其诵读亦精详五代时冯道奏请始官镂六经板印行【石林燕语】
　　借书一痴【以下系借书】
　　李济翁资暇集云惜借书籍云惜一痴借二痴索三痴还四痴又玉府新书杜元凯遗其子书曰书勿借人古谚借书一嗤还书二嗤后人更生其词至于三四因讹为痴焉缃素杂记载此二事云痴之与嗤其义同佣书者之误予谓此二字皆非案唐韵云瓻【丑饥切】酒器大者一石小者五斗古之借书以盛酒瓶则借书二瓻当用此字或又用鸱字鸱夷亦盛酒器也所谓鸱夷滑稽腹大如壶尽日盛酒人复借沽盖此物也山谷鸱亦用鸱字【艺苑雌黄】
　　借书须爱惜
　　借人典籍须加爱防先有缺坏就为补治此亦士大夫百行之一也济阳江禄读书未竟虽有急速必待卷束整齐然后得起故无损败人不厌其求假焉或有狼籍几案分散部帙多为童幼婢妾之所防汚风雨虫鼠之所毁伤实为累徳吾每读圣人之书未尝不肃敬对之其故纸有五经词义及贤达姓名不敢秽用也【顔氏家训】律诗
　　闻致政胡朝请多藏书以诗借书目
　　黄山谷
</div>
    <div class="pagination">
<a href="古今事文类聚_page273.html">上一页</a><span>...</span><a href="古今事文类聚_page269.html">269</a><a href="古今事文类聚_page270.html">270</a><a href="古今事文类聚_page271.html">271</a><a href="古今事文类聚_page272.html">272</a><a href="古今事文类聚_page273.html">273</a><span class="current-page">274</span><a href="古今事文类聚_page275.html">275</a><a href="古今事文类聚_page276.html">276</a><a href="古今事文类聚_page277.html">277</a><a href="古今事文类聚_page278.html">278</a><a href="古今事文类聚_page279.html">279</a><span>...</span><a href="古今事文类聚_page275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
