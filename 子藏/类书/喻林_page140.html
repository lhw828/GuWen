<!DOCTYPE html>
<html>
<head>
    <meta charset="UTF-8">
    <title>喻林 - 第 140 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 140 页/共 195 页</h1>
    <div class="content">　　搢绅之徒莫不廕其德宇【晋书陆传】
　　人加脂粉物竞琢磨俱报稻粱各施鸣吠【隋书潘徽文学传】善迹者欲人继其行善歌者欲人继其声【北史李彪传】常季问于仲尼曰王骀兀者也从之游者与夫子中分鲁立不教坐不议虚而往实而归【庄子德充符】
　　南郭惠子问于子贡曰夫子之门何其杂也子贡曰君子正身以俟欲来者不距欲去者不止且夫良医之门多病人櫽括之侧多枉木是以杂也【荀子子道篇】
　　夫櫽括之旁多枉木良医之门多疾人砥砺之旁多顽钝夫子修道以俟天下来者不止是以杂也诗云菀彼栁斯鸣蜩嘒嘒有漼者渊莞苇淠淠言大者之旁无所不容【说苑杂言】
　　世人之益者仓廪也取之如单仲尼神明也小以成小大以成大虽山川邱陵草木鸟兽裕如也【扬子五百】
　　奏希声于宇宙济溺丧于津【李善注文选王简栖头陁寺碑文】居厚者不矜其多处薄者不怨其少穷涯而反盈量知归【文选任昉王文宪集序】
　　挹其源者游泳而莫测怀其道者日用而不知【文选沈约安陆王碑文】
　　孟轲驱世事于仁义之域行者步中正之涂若使南海无采珠之氏昆山无破玉之工则明珠不御于椒室美玉不佩于桂宅【意林士纬】
　　芃芃黍苗阴雨膏之诜诜缨冕储王道之【艺文类聚储官部储官诗】或望路以窥门空升堂而入室【艺文类聚人部赠答诗】
　　涉其流者则摈落嚣尘得其门者则腾骤云雾【文苑英华薛道衡碑】
　　庚市子者圣人无欲者也见人争财而讼推千金之璧于其傍而讼者息【太平御览逸民部逸民九】
　　一切众生迷沦苦海谁能于中作大船师一切众生恒为烦恼疾病萦纒谁能于其中间为作良医【元阳妙经卷二】令诸凡夫众生趣大乗河饮八种味水速悟无上正眞之道离诸疑滞断烦恼业渴【元阳妙经卷五】
　　愿诸凡夫燃大乘法灯离小乘见【元阳妙经卷五】
　　愿诸凡夫得忍辱榻虽于生死饥饿困苦愿诸凡夫得无畏榻永离烦恼一切怨贼愿诸凡夫得清浄榻专无上正眞之道愿诸凡夫得善法榻常为善友之所拥护愿诸凡夫得左脇卧榻依于圣人所行之法【元阳妙经卷五】愿诸凡夫必为无上一切智屋愿诸凡夫悉皆得入观喜甘露法屋愿诸凡夫初中后心常入元阳清净之宅愿诸凡夫于未来世常处眞人所居宫室【元阳妙经卷五】令诸凡夫得天中所卧之榻得大智慧坐四如意处卧于眞人之榻不卧邪魔非法之榻愿诸凡夫得安稳卧离生死席成自然师子卧榻【元阳妙经卷五】
　　亦如日出谷有大光明悉能照朗令得一切逺见虚空是大元阳清净慧日亦复如是照了幽防深防之处令一切众生逺见眞道【元阳妙经卷五】
　　譬如桥船无心度物不拣净秽是人非人牛马骡驴皆悉通过【大乘妙林经】
　　譬如室中宿有宝藏贫穷忍饿终无见宝忽有明师地镜占之自知有宝凿深四丈便即得宝【无上内秘藏经辩四眞品】犹如良医得以妙药治诸盲人令见日月【三十六部尊经黄林经偈】吾道犹日光明普照种种色相人始能别废日之光有目絶视【虚皇四十九章】
　　以镜烛物有形者皆现以灰覆物不洁者皆鲜【玉皇本行集经】常以法雷而警众生令其觉悟常以大云等覆众生令不孤露常以法雨润洽众生令无渴乏常以慈风揺动众生令立信根常以慧日而照众生令不昏冥常以舟航广作津济摄生理具运载无穷【玉清经慈悲方便品】
　　必能为一切世人作大桥梁作大舟楫作大宝车能致世间升于妙土【海空智藏经序品】
　　譬如众生欲度海水善防船舫得到彼岸【海空智藏经持诫品】譬如盐味置于诸物乃至水中皆悉有咸【海空智藏经哀叹品】譬如寃讐或千或百若一人和百千亦和一人相怨百千亦怨道性亦尔一人得时一切亦得一人不得一切不得【海空智藏经哀叹品】
　　师皇典马廏无残驷【列仙传】
　　盲者能视聋者能听痖者能言狂者得念乱者得定贫者得富露者得衣饥者得食渴者得饮病者得除愈丑者得端严形残者得具足根缺者得圆满迷闷者得醒悮疲顿者得安适【波罗蜜多经卷一】
　　转妙法轮即令无量无数有情逺尘离垢生净法眼【波罗蜜多经卷三】
　　又如火大悉能成熟一切物类【波罗蜜多经卷五百六十七】
　　如众鸟等依妙高山形类虽殊而同一色【波罗蜜多经卷六百】譬如日轮虽复遥逺与阎浮提众生而作光明【大宝积经卷二十】
　　为失路者示其路拔欲淤泥置岸上如兴云荫覆枯池注雨充足原隰满【大宝积经卷六十一】
　　如水沾地及山川幷诸百卉丛林树药草条茎及枝蔓诸花蓊蔚遍山好【大宝积经卷六十一】
　　譬如香箧以盛衣服衣服皆香箧香不减【大方等大集经卷二十九】与热渴者作清冷水与饥乏者作诸甘果为露形者作诸衣服为热乏者作大宻云为贫匮者作如意宝为恐惧者作所归依为诸稼穑作甘泽雨为诸浊水作月爱珠【大集地藏十轮经卷一】
　　如无足者所得车乗如逺涉者所备资粮如迷方者所逢示导如狂乱者所服妙药如疾病者所遇良医如羸老者所凭几杖如疲倦者所止牀座渡四流者为作桥梁趣彼岸者为作船筏【大集地藏十轮经卷一】
　　譬如贵家盲子堕大深坑饥穷困苦食粪食泥父甚愍之为求方便拯之于深坑饲之以上馔【三昧法门经卷下】心常爱念一切众生犹如父母念所生子敎化众生法则礼仪如大博士【本縁经持王子品】
　　譬天下极美不过蒲桃酒饮一升便可醉持一升水浇一升酒中饮之不能复醉佛在世时说经知人意态譬如人饮一升酒便得醉今我辈不知是佛说经知人意态应病与药故人多得道【三慧经借八】
　　守防法藏犹如关钥普集法宝犹如妙高山破无明闇犹如灯烛普荫羣生犹如高葢【大方广佛华严经卷十】
　　若有羣生行闇夜中迷惑十方于平坦路生险难想于险难道起平坦想以高为下以下为高其心迷惑生大苦恼我以方便舒光照及若欲出者示其门戸若欲行者示其道路欲济彼岸示其桥梁欲涉河海与其船筏若于热时示其清冷若于寒际示作温和【大方广佛华严经卷十七】正法雨名曰除灭除灭众生烦恼盛火或有法雨名曰能起能起众生一切善根或有法雨名曰能壊能壊众生诸恶邪见或有法雨名曰成宝能成众生一切智宝【大方广佛华严经卷三十四】
　　譬如船师常以大船于河流中不依此岸不着彼岸不住中流而度众生无有休息【大方广佛华严经卷七十三】
　　为被四流漂汨者造大法船为被见泥没溺者立大法桥为被痴闇昏迷者然大智灯为行生死旷野者开示圣道为婴烦恼重病者调和法药为遭生老死苦者饮以甘露令其安穏为入贪恚痴火者沃以定水使得清凉多忧恼者慰喻使安系有狱者晓诲令出入见网者开以智劒住界城者示诸脱门在险难者导安穏处惧刧贼者与无畏法堕恶趣者授慈悲手拘害蕴者示槃城【大方广佛华严经卷七十八】
　　譬如医自治身不能愈一切人若有医多治人是乃为名医师【阿述达菩萨经衣八】
　　譬如众生若依须弥金色之边其身即与彼山同色所以然者山势力故【念佛三昧经卷五】
　　犹如大医王勤行疗众疾【无尽意菩萨经卷八】
　　犹如导师将护众贾【法华经卷九】
　　譬如船师度人往返【法华经卷九】
　　若诸行人三垢覆蔽久处生死纒绵难解为业垢河之所漂流我时当乗大乗法船捞接救拔以智慧火烧其结使以禅定水洒泽令净以乌和拘舍罗拂拭搓摩敎以六度布以四禅令出三界【七佛所说神咒经卷二】
　　是神咒力譬如大葢能覆三千况此一国普雨法雨无不益枯木石山皆能生华【七佛所説神咒经卷三】
　　亦如须弥跱立难动杂色众鸟往依附山皆同一色便无本色【菩萨处胎经卷四】
　　犹如病人良医授药而是病人毁骂是药及与良医先毁骂已后乃服药汝意云何药以骂故不为药耶病不除耶不也虽复毁骂不失药势而能除病【大方广如来秘宻藏经卷下】
　　譬如此阎浮洲有旃檀那树若芽生时童男童女所有患者与此树芽悉差其患若叶出时丈夫妇人童男童女所有患者与此树叶悉差其患若树大时入其阴者众生诸患亦皆除愈于后成果其光遍照十方世界若有众生念此光者彼亦当得无老病死若斫此树取其木者不畏贫穷彼木破已犹有此益若取其木将作宅舍入其内者诸怖悉除亦皆无有寒热饥渴【诸法最上王经景三】我已为诸天人吹大法螺击大法鼓觉悟长夜无明睡眠我已为诸天人建大法幢然大法炬普照一切除灭暗防我已为诸有情作大法桥为大法船济渡一切暴流所溺我已为诸有情注大法流降大法雨一切枯槁皆令润洽我已开显解脱正路引诸世间迷失道者【佛临涅槃记法注经景十】
　　当如清水无所不净死人死狗死虵屎尿亦皆洗之然不毁水清亦当持心有如扫箒扫地净不净死人死狗死虵屎尿皆亦扫之然不毁于箒矣亦当复如风火之力光死人死狗死虵屎尿亦吹亦烧然不毁风火之力光【佛说坚意经尺七】
　　有牧牛人不愚不痴者有方便慧夏末秋初能善观察恒水此岸亦善观察恒水彼岸善度其牛至平博山谷好水草处彼初渡时先渡大牛能领羣者断其急流次驱第二多力少牛随后而渡然后第三驱羸小者随逐下流悉皆次第安穏得渡新生犊子爱恋其母亦随其后得渡彼岸【杂阿含经卷四十七】
　　如有百千万亿众生为水所溺以慈愍心为作船筏而度脱之终不劳疲【佛説净飰王般涅槃经尺七】
　　譬如慈父爱子子欲堕坑持令不堕【大智度论卷五】
　　譬如国王以常食之余赐诸羣下得者大喜【大智度论卷八】其众也如草木之依大地其遇也犹鳞介之泛长川【辩正论卷三】
　　照电光于炎涂弭魔贼于险泽泛灵舟于信风接浮生于苦海【明集辩惑论序】
　　矜局蛙于井谷哀危蟪于寸阴【明集十】
　　详夫三有区分四生禀性共游火宅俱沦欲海蠢蠢怀生喁喁哨类所以法王当洲渚之运觉者应车乗之期导彼戏童归兹胜地【法苑珠林卷第十】
　　扇广大之慈风洒滂沱之法雨能使身田被润即吐无上之芽心树既荣便茂不雕之叶【法苑珠林卷十三】
　　不此岸不彼岸不中流而化众生【维摩诘所说经见阿閦佛品】譬如良医遇疫刼中医术大行广施众药所疗者众致供无量菩萨大士处不净国亦复如是众恶弥滋兼济乃【罗什译维摩诘经香积佛品】
　　一惠施惠施有二种施下人以财施上人以法施二爱语爱语复有二种于下人则以软言将悦于上人则以法语慰谕皆以爱心作爱语也三利语利语亦有二种下人则为设方便令得俗利上人则为作方便令得法利四同事同事亦有二种同恶人则诱以善法同善人则令增善根【罗什译维摩诘经菩萨品】
　　子有所须则咨之父母菩萨所须则求之六度取其饶益比之父母也【罗什译维摩诘经菩萨行品】
　　天泽无私不润枯木佛威虽普不立无根所建立者道根必深也【僧肇注维摩诘经佛国品】
　　俗王以俗力胜民故能泽及一国法王以法力超众故能道济无疆【僧肇注维摩诘经佛国品】
　　生老病死患之重者济以法药故为医王长也【僧肇注维摩诘经佛国品】
　　夫以方防人不可一息期以财济物不可一时周是以防通无偶者弥纶而不漏法泽冥被者不易时而同覆【僧肇注维摩诘经菩萨品】
　　企仰
　　高山仰止景行行止【诗小雅车牵】
　　泰山众山所仰梁木众木所放哲人亦众人所仰放也【郑氏注礼记檀弓上】
　　昔有学步于邯郸者曽未得其髣髴又复失其故步遂匍匐而归耳【前汉书叙传上】
　　效伯高不得犹为谨勅之士所谓刻鹄不成尚类鹜者也效季良不得陷为天下轻薄子所谓画虎不成反类狗者也【后汉书马援列传】
　　孔文举于时英雄特杰譬诸物类犹众星之有北辰百谷之有黍稷天下莫不属目也【后汉书孔融传注】
　　众士慕仰若水之归海【蜀志诸葛亮传】
　　谚曰得黄金一笥不如为伯骞所议【华阳国志】
　　蹈其阃阈若升阙里之堂入其奥隅谓登龙门之坂【梁书任昉传】
　　若能纡鳯彩以耀榛荟回连城以映瓦砾者是所望也【魏书宗钦传】
　　闾阎之士莫不忘味于遗韵精于末光犹丘陵之仰嵩岱川流之宗溟渤也【周书史臣庾信传】
　　昭然如日月望之者不迷旷乎如大路行之者不惑【隋书刑灋志】
　　仰而不至方见学仙之逺窥而不覩始知游圣之难【隋书王贞文学传】
　　昔人有图画侨札轻以自方耳【南史宗少文孙测隠逸传】
　　闻善易以正身难夫子见禾之三变也滔滔然曰狐乡丘而死我其首禾乎故君子见善则痛其身焉【淮南子缪称训】南假子过程本本为之烹鲡鱼南假子曰闻君子不食鲡鱼本子曰此乃君子食也我何与焉假子曰夫高比所以广德也下比所以狭行也比于善者自进之阶比于恶者自退之原也且诗不云乎高山仰止景行行止吾岂自比君子哉志慕之而已矣【韩诗外传】
　　睎骥之马亦骥之乗也睎顔之人亦顔之徒也【子学行】或问治已曰治已以仲尼或曰治已以仲尼仲尼奚寡也曰率马以骥不亦可乎【子修身篇】
　　言已修行众善冀若仙人王侨得道不死遂与天地同其夀命与日月比其光荣流名于后世不腐灭也【王逸注楚辞九叹】
　　菌阁兮蕙楼节度弥高德成就也观道兮从横众人瞻望闻功名也【王逸注楚辞九懐】
　　夫贤者言足听貌足象行足法加乎善奬人之美而好摄人之过其不隠也如影其不讳也如响故我之惮之若严君在堂而神明处室矣虽欲为其不善其敢乎【徐干中论贵验】
　　古人云千载一圣犹旦暮也五百年一贤犹比膊也言圣贤之难得疎濶如此【颜氏家训慕贤】
　　昔三后之纯粹兮固众芳之所在杂申椒与菌桂兮岂维纫夫蕙【文选屈原离骚经】
　　岂不企高踪麟趾邈难追【文选傅长虞赠何邵王济诗】
　　见西施之容归憎其貌者也【文选杨修答临淄侯牋】
　　过高唐者效王豹之讴游睢涣者学藻缋之防【文选陈琳为曹洪作书】
　　于时缨緌之徒绅佩之士望形表而影附聆嘉声而响和者犹百川之归巨海鳞介之宗龟龙也【文选蔡邕郭有道碑文】见之者虽影而必骇闻之者虽响而必震言惊惧之甚不俟形声也【李善注文选班孟坚答宾戏】
　　雀鼠虽愚犹知徽烈【李善注文选任彦升太宰碑表】
　　雄覈灵赋曰枝附叶从表立景随【李善注文选蔡伯喈郭有道碑文】江河慕海邱陵乐山【广文选陆士龙陆府君诔】
　　望其形者犹登岳涉海荡然无以究其高测其深览其神者犹旁璞亲珪肃然无不钦其宝而伟其竒也【广文选嵇叔夜阮歩兵碑】
　　人闻长安乐则出门西向而笑肉味美对屠门而哨此犹时人虽不别圣亦复欣慕【意林新论】
　　士林景附羣英式慕由毛羽之宗鹏鸾众山之仰五岳也【艺文类聚职官部司空賛】
　　临川拟洁仰华思崇【艺文类聚职官部司空碑】
　　凡厥搢绅之士所以挹酌洪流含咀英芳者犹旱苖之仰膏雨湛露之晞朝阳也【艺文类聚职官部司空碑】
　　林宗常行陈梁之间遇雨故其巾一角霑而折二国学士着巾莫不折其角云作林宗巾其见仪则如此【艺文类聚巾帽】
　　晨风之郁北林龙鱼之趣深泽【艺文类聚内典部内典墓志】
　　观其德行竒伟风韵劭邈有似明月之映幽夜清风之过松林也【太平御览文部吊文】
　　胜范清规风流以为准的儒宗学府衣冠以为领袖【初学记职官部尚书令】
　　如彼七宝城安住于海中【海空智藏经供献品偈】
　　夫行尧之行即尧之身希顔之人亦顔之徒【玉皇本行集经】如云龙之在虚类舞鳯之翔空【玉清经幽栖品】
　　为师为导为明为炬为灯为照为解为觉为智为慧为救为护为室为宅为洲为渚为归为趣为父为母【波罗蜜多经卷三百三十三】
</div>
    <div class="pagination">
<a href="喻林_page139.html">上一页</a><span>...</span><a href="喻林_page135.html">135</a><a href="喻林_page136.html">136</a><a href="喻林_page137.html">137</a><a href="喻林_page138.html">138</a><a href="喻林_page139.html">139</a><span class="current-page">140</span><a href="喻林_page141.html">141</a><a href="喻林_page142.html">142</a><a href="喻林_page143.html">143</a><a href="喻林_page144.html">144</a><a href="喻林_page145.html">145</a><span>...</span><a href="喻林_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
