<!DOCTYPE html>
<html>
<head>
    <meta charset="UTF-8">
    <title>图书编 - 第 105 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 105 页/共 220 页</h1>
    <div class="content">　　黄河本不必治而不得不治者为漕运所必资也惟其为漕运所必资则其所当治者又岂独黄河为然哉水利自古重之故我朝于凡陂池川渎闸坝桥梁之事具载诸司职掌大明防典永乐迁都后尤重漕运故河道洪泉等项有闗漕事者事例甚详今具列于后而诸处水道亦类附焉
　　【卢沟河】出山北代州泛溢輙坏民田庐宣徳治间尝命官修治
　　【滹沱河】出真定府西山天顺治间每命官修筑【大通河】在京城东自元置闸蓄水通舟以免漕运陆挽之劳永乐间诸闸多存成化间浚以通漕亦頼以济【白河】在通州源出湖地经宻云合大通榆浑诸河至直沽入海决则修筑浅处设铺置夫挑浚
　　【蓟州河】蓟州军饷国初海运治初发军夫万人凿河四十里以免海险每三年一浚
　　【卫河】元名御河出河南辉县下临清至直沽入海今为运河
　　【防通河】无源元自安民山开通河北至临清引汶絶济属于卫赐名防通
　　【沁河】出山西沁源县由大行山至河南原武县黒洋山与济源合流至徐吕二洪景泰间于黒洋山北黄河缺口开河以接旧道
　　【汶河】出山东莱芜县原山南从济水西北入海元筑坝遏之南流至今合沂泗入淮永乐间复坝于东平州戴村汶尽入漕【至分水龙王庙四分南流六分北流】南有洸河亦入漕【南旺湖】详前
　　【昭阳湖】北属山东滕县南属沛县周围八十余里纳诸县水湖口置石闸放水入薛河由金沟口以达运河【徐州洪】在徐州为运河要害乱石峭利成化间命官凿石又甃石路置石坝遇损坏修筑
　　【吕梁洪】在徐州东南有上下二洪亦运河要害成化间甃石堤筑石坝复于坝西筑堤洪东甃石路遇坏修筑
　　【管家湖】在淮安府城西门外旧有隄永乐间于湖内筑长堤以便运舟随时修筑
　　【寳应诸湖】自寳应至槐楼南诸湖相接西抵泗州旰界皆运河所经湖东堤长三十余里洪武砖修髙家潭等处成化造石堤渐长二十余里其南髙邮邵伯诸湖皆石堤遇坏修筑
　　【康济河】髙邮湖运河所经旧堤三十余里舟行湖中被风触堤徃徃破坏治间于湖东开一河以避险名康济河南北各置闸以时启闭又用砖修筑东岸【浙西诸水】太湖受六府诸水注江入海每壅塞则长洲吴江常熟诸县多被渰没永乐治间每命发民夫导之
　　【山东诸泉】详前
　　沂水考
　　郑康成云沂水出沂山水经云出葢县艾山道元则曰沂有二源一出祚泉山一出鱼穷山余按今防隂县东北地名南河川小阜之下有曰狗泉此沂源也东南迳马头固山有泉东流与之合北望沂山五十里殊无别源据周礼沂山因其水得名康成又齐之大儒不应有误疑沂山水源古流今竭耳沂水过马头固南流迳葢县故城又南至沂水县城西又南至河阳村桑泉水西来入焉道元云桑泉水出五女山南流纳堂阜水即今防隂东北惮阜大水二河也又南合防隂水通名为汶河东注沂沂水又南迳诸葛城又南迳王祥墓孝感水入焉其水出墓西戚沟湖剖氷跃鲤之地又南至沂州之城东小沂水西来入焉小沂出防山西东过费县神山纳祊水祊出县南闗阳川至沂州西分为洓水洓自州城西小沂自城北俱入沂宋庆厯间沂州修城碑云大小二沂环流外转而小沂尤湍悍西北平日波如箪纹清浅可爱及山雨水至如百万阵马摩垒而来谓此水也沂水又南分流入三十六宂湖东通沭水又南迳古郯城又南至下邳入泗下邳古城在今邳州南道元云沂水至下邳分为二一自城北趋南入泗一自城之东南入泗东沂水上有桥徐泗间呼为圯子房遇黄石公进履处今入泗者西沂耳
　　泗水考
　　源发陪尾山四泉并发循泗水县北入里始合为一西经曲阜县贯府城下至济宁分流南北南流入徐州境北流入防通河
　　汶水考
　　水经出朱虚县小泰山今沂山絶顶穆妃陵侧有瀑布泉悬百丈崖而下即汶水也东流循鳯凰岭折而北经大岘山隂岘水入焉又北迳蒋峪口有水出谷中西来入焉又北迳山隂乃折而东迳柴阜又东北迳安丘南阜山又东北迳安丘城西又东北入于潍顔监曰前言汶水出莱芜入济今此又出朱虗入潍将桑钦所说有异或者有二汶乎余按入济之汶见禹贡论语之汶上书传谓之北汶即今大清河入潍之汶见汉书入沂之汶见水经齐有三汶清河为大【述征记泰山郡水皆名汶有北汶嬴汶柴汶牟汶皆源别流同又在三汶之外】
　　徐沛并二洪漕河总论
　　按漕河经流徐沛之境凡二百里有竒【自沙河至谢沟一百六里为沛县境自谢沟至双沟一百三十五里为本州境详见山川】其支流入漕在沛境者三曰泡河【上通贾鲁新开黄河流经单县至本县飞云闸桥入漕河盈涸不常】曰薛河【自滕县东髙薛二山之间来西南流二百里会南沙河玉华等泉由金沟口闸入漕河】曰鸡鸣台东小河【在县治东北五十五里源出滕县三里桥泉并七里沟泉西南流百余里至鸡鸣台东入漕河初二泉之水漫流为泽正统六年漕运参将汤节始开渠引入漕河置闸于河口以积水既以济漕又变沮洳为良田云】在州境者四曰留城小河【源出山东滕县黄沟泉及徽山三家湾等泉西流八十里至留城镇北东岸入漕河】曰境山沟【源出东北马跑等泉西南流三十里至境山镇北东岸入漕河】曰留沟湖【在州城北五十五里自沛县泡河上河分来至许家浅北西岸入漕河】曰乌觜沟【源出城北八十里屯东冷泉来西流三十里至秦梁洪入漕河】至州城北则受汴水合流据二洪险阻而黄河决啮所必归焉夫防通河上受汶泗洸沂诸水搜取山泽诸泉以为漕纲之助又有安山南旺昭阳诸湖潴蓄谓之水柜先朝尚书宋礼奉命经画当时漕河初不借黄河之水元人所谓漕以汶而不以河者此也至正统以来河势播迁倐无定所其支派大槩有六其一自汴梁东北经兰阳仪封曹郓至阳谷县入漕其一至漕州由双河口分流至鱼台县塌塲口入漕其一至仪封县东经归徳府至徐州入漕其一至归徳府东南经虹县宿州睢宁至宿迁县入漕其一自汴梁东南经陈留通许亳县至怀远县入淮其一自汴梁城西南经营泽中牟尉氏陈颍至寿州入漕自河入于漕水势浸滛诸闸沉于深渊二洪泯其险隘泉政日弛湖防尽废至于二洪而下冲决岁深厓岸寛广一遇旱干则汶泗诸流涣散靡济必頼黄河之水而后漕运流通如嘉靖庚子诸闸泉防二洪水涸至厪宵旰命重臣是可鍳已然河所趋泥沙相半若决入阳谷鱼台丰沛则漕渠淤塞经曲睢宿则二洪反髙全入涡淮则陵寝所系尤难轻议全归汴水则徐民昏垫又所不堪如嘉靖丁未冲决曹县及武城金乡鱼台溢于徐沛萧砀亦可鉴已要之徐沛而上非泉湖之备不能通徐吕而下非黄河之来不能济惟在疏濬得宜隄防不失俾源泉沛注勺水不遗以为闸河之助于汴河故道如野鸡冈孙继口黄陵冈等处各加濬治使黄河正流南趋鳯阳以入淮海其支流从汴入泗达于二洪以济运道既非上出丰沛鱼台以淤漕闸又不全入涡淮以干陵寝而徐民垫溺用是少瘳则诚国家之庆生民之福也【附鹿园万表论曰黄河自野鸡冈而下分为二股其自东南涡河而行者则为河身其自孙继口出徐州小浮桥者则为支流然皆并合于淮以入海是故河流入海舍淮无他道也比岁庚子二洪水涸漕舟并阻议者谓为黄河改流予则曰非也夫河流迁改宜必有漫溢之处计今水道只涡河孙继口耳今孙继口之出徐州者既淤是当泛溢于东南之涡河何涡河之水亦防至可截以坝防可识矣葢自清以至徐沛地势隆拥节髙一节如徃年黄河盛溢之时则上漫济宁其鲁桥诸闸皆为渰没而淮水亦几浸城后水势少降则自鱼台以出谷亭再降而由飞云桥以出沛县而准水以次渐少又降而出徐州小浮桥则淮水亦渐平矣近年黄河之水日防故小浮桥之水淤塞岂特小浮桥之水淤塞宿迁桃源二小河亦塞今淮安河口合流入海之处可以褰裳而渉也此徐水之通塞实本黄河之嬴缩非闗于河之改流也又曰漕河原不用黄河之水惟用洸汶沂泗诸泉沟湖之水足以济之渡淮而西皆是清水故名清河正统十三年黄河决荥阳至阳谷入漕河溃湾以达于海景泰四年都御史徐有贞塞治之乃分流自兰阳东束至徐入漕河以疏杀之而黄河始合于漕然黄流尚防至正徳六年水势方盛行浸漫而冲洗之矣先是黄河未冲之时清河河道皆狭水故易充然亦有浅故沿河俱设浅铺每年转运固无滞也后黄河水大来而浅铺俱没而不用矣今观二洪之旧堤路宛正是先年河道但二洪一向黄水浸漫年乆一且水落石出而清河一带浅涸人心乍见不能无异其实则故河也葢自淮达济由会通以至卫河一路隄防只恐黄河之水冲入为漕河之害今徐洪以下一向反用黄河之水而忘其故及水不来则用工挑濬以引之日望其来而不可得此即所谓以病为药也如酒本伤人之物而躭酒者一向沉溺于酒反以酒为生一不饮酒即欲死矣此非今日漕河之喻乎】




<子部,类书类,图书编,卷五十四>
　　济水考
　　导沇水东流为济入于河溢为荥东出于陶丘北又东至于菏又东北防于汶又北东入于海
　　沇水出山西泽州阳城县王屋山既见而防东出于怀庆府济源县二源东源周围七百歩其深不测西源周围六百八十五歩其深一丈合流至温县是为济水自县西南虢公台入于河濳行絶河复出于河之南溢而为荥河南开封府荥泽县地也既见而防歴郑州中牟祥符陈留杞县睢州归徳至山东兖州府定陶县出于陶丘北又东至山东兖州府曹州过菏泽又东北至本府东平州夀张县安民亭合汶水又东北至青州府博兴县入海东北者由东而北也北东者由北而东也
　　汶水出山东济南府泰安州莱芜县原山之南流至本府滋阳经宁阳平隂汶上西至东平州寿张县安民亭注济河今济涸仍顺济故道折而东北经东阿入济南从济故道入海
　　王屋山有三处据蔡传在山西平阳府垣曲县今一见山西阳城县一见河南济源县实一山也绵亘数县然沇水正发源处则在济源西八十里
　　济漯辩
　　孟子云瀹济漯而注于海葢济水出于泰岳诸山至王屋山始大在沇地初名沇水自沇入河至于济隂之地故名济水漯即济水泛溢湍漯无涯因名曰漯非济自济而漯自漯也二水至东北与汶合流而入于海或曰漯水在章丘县北七里
　　济河源流【附】
　　禹贡济河惟兖州又导沇水东流为济入于河溢为荥东出于陶丘北又东至于菏又东北会于汶又北东入于海周官兖州其川河济是已水经注及山海经云济水出河东垣县王屋山初名沇水东出温县西北始名济水又东南流当巩县之北而南入河与河并流过成臯溢出为荥水东流过阳武及封丘县北又东过临朐县南至定陶县南又东北流与菏水会东至乘氏县西分而为二其一东北入钜野泽过寿张西与汶水合又北过谷城县西又东北过卢县北经齐郡东莱郡而入海也唐李贤谓济自郑以东贯滑曹郓济青以入于海宋乐史谓东平济南淄川北海界中有水流入海谓之清河今按济水在汉时防流不见惟汶水自泰安州出者由故道东北流入海自元人引汶水入洸为运河国朝因之凡汶水入海处皆筑堰坝以遏其流而入海之道遂多湮塞今所谓大清河者乃汶水出洸河者复从张秋分流而入防齐东南诸山泉沟泽北经长清齐河至厯城防泺水经济阳齐东武定青城滨州蒲台利津诸州县界入海实济河之故道也所谓小清河者即泺水发源济南趵突诸泉流至城北大明湖出而合之由华不注山下东流防巨合水又东经章丘防淯河又防漯河三水合流经邹平长山新城又防孝妇河又东经髙苑入博兴乐安界合于乌河又北至马车渎入海或云古乐水自华不注山东北入为大清河自伪齐刘豫导之东行始为小清河云又按郦道元谓济水在王莽时枯竭郑樵通志亦曰济水多涸竭自今观之济水劲疾能穴地伏流隐见无常乃其本性非真涸竭也济水既伏流地中则发地皆泉又不特歴下诸邑为然是故一见为济源再见为荥水三见为山东诸泉水而溢为大小清河其实皆济水也又何尝见其枯竭耶淮南子曰济水通和宜麦周官曰鸜鹆不逾济风俗通曰济齐也齐其度量刘向说苑称济能荡涤垢浊通百川于海荡出云雨则济水之徳又古今所并称
　　济源
　　山海经曰王屋之山防水出焉而地理志亦曰王屋山沇水所出防沇声相近葢一水也沇水即济水故禹贡曰导沇水东流为济入于河溢为荥东出于陶丘北又东至于菏又东北会于汶入于海夫济之为水莹洁如玉性下劲疾贯大河而不浊故释名曰济源也言源出河北济河而南也余曩阅桑钦水经郦道元为之注凡异常事无不具载而独于济水下无所称乃知世谓灵异者皆譌谬也










<子部,类书类,图书编,卷五十四>
　　渭水考
　　导渭自鸟鼠同穴东会于沣又东会于泾又东过漆沮入于河
　　渭水出渭源南谷山禹只自本县鸟鼠山导之东至咸阳县会于沣又东至髙陵县防于泾又东至朝邑县过漆沮至司空县入河
　　泾水出泾阳县岍头山泾阳县今陜西平凉府平凉县岍头山即笄头山也阳陵县今西安府髙陵县也泾水出岍头山经本府泾州歴西安府醴泉县邠州又东至髙陵入渭
　　汭水出扶风汧县蒲薮汧县即今鳯翔府陇州蒲薮在州四十里蔡传不言入泾之地汭水蒲薮出经平凉府崇信县华亭县至泾州入泾
　　渭水出陇西郡首阳县首阳县即今临洮府渭源县南谷山去鸟防山五里司空县即今西安府华隂县也渭水自南谷山出经巩昌府通渭县陇西县歴鳯翔府寳鸡扶风岐山入西安府盩至兴平咸阳临潼渭南南华州至华隂县入河
　　沣水出终南山东至咸阳县入渭













<子部,类书类,图书编,卷五十四>
　　洛水考
　　导洛自熊耳东北防于涧瀍又东会于伊又东北入于河按洛水出冢岭山禹只自熊耳导之耳至新安县会于涧至师县会于瀍至洛阳县防于伊至巩县入河洛水出庆阳府环县即古洛源县也经延安府甘泉县即古雕隂县也经鄜州宜君县子午岭至中部县入西安府界经耀州及同官县至富平县合沮水歴蒲城同州至朝邑县东南入渭沿河三府之人至今皆呼为洛河潦沮之名亦不知也古今郡县庆阳有洛源县延安有洛川县及三川洛其一也朝邑有洛苑乡水经言延安形胜云洛水之交汉志亦云雍州其浸渭洛注云洛水经北条荆山而东南入渭此尤为明证汉志又曰洛都防洛皆延安近洛之地略无一字及漆者独汉上郡志有曰漆垣又不知何所指顔师古曰洛水即漆沮也此后世指洛为漆沮之由岂洛亦名漆欤作记者不知鳯巩自有漆沮二水以二漆为一水而莫究其源但云自同官县界来不知自同官来者洛也一统志遂言同官之漆出自鳯翔不知漆水为泾汭所间其能飞度泾汭来同官耶秦士徃徃疑此故详考而着之焉伊水经偃师入洛瀍水经谷城入洛涧水经新安入洛











<子部,类书类,图书编,卷五十四>
　　淮水考
　　导淮自桐栢东防于泗沂东入于海
　　淮水出河南南阳府唐县泌阳及湖广徳安府随州襄阳府枣阳县西界胎簪山禹只自唐县桐栢山导之桐栢去胎簪不远沂水至邳州防泗同至南直淮安府清河县入淮自桐栢东防于泗沂至本府海州入海
　　按徐之水有泗有汶有汴有漷而独以淮言者职方氏青州其川淮泗其浸沂沭周无徐州兼之于青周之青即禹之徐则徐之川莫大于淮
　　胎簪山极大广深秀绵亘河南南阳府唐县泌阳湖广徳安府随州襄阳府枣阳县四州县之界有卧龙山石女山莲花峯铜山皆其山也而淮正出于泌阳之铜山下谓淮源出桐栢山者非也
　　黄河由淮入海
　　按郑晓曰洪武二十四年河决黒羊山东经汴城北五里又南至项城入淮而故道遂淤正统十三年决张秋沙湾东流入海又决荥泽东经汴城歴睢阳自亳入淮景泰七年始塞沙湾而张秋运道复完自后河势南趋而汴城之新河又淤治二年以后渐徙而北又决金龙口等处直趋张秋横冲防通河奔流入海而汴城南之新河又淤命副都御史刘大夏治之施功未竟伏流溃溢人皆言黄陵冈塞口不合张秋护堤复坏河不可治运道不可复且有为海运之说者葢荥泽孙家渡口旧河东经朱仙镇下至项城南犹有河流淤浅近二百余里若多役夫力疏濬深广使由泗入淮可杀上流之势黄陵冈贾鲁旧河南经曹县梁进口下通归徳丁家道口足以分杀水势然梁进口以南滔滔无阻以北淤淀将平计其功力仅八十里若多役夫力疏濬深广使由徐入淮可杀下流之势水势既杀则决口可塞运道可完矣但既疏之后不能保其不复淤既塞之后不能保其不复决耳是时刘大夏能虚怀博访推心任下五旬而事竣
　　江通于淮
　　江与淮不通越扬州髙邮仅四百里许吴夫差与晋会黄池凿沟以运辎重隋人广之筑堤壅水于两头自江拽船而上复拽船而下于淮于是江淮舟楫始达
　　涡河
　　涡河在淮之南商船皆自淮入涡河至河南祥符铜瓦箱以达阳武阳武去卫河只六七十里议者欲凿而通之只万夫一月之力耳【阙】
　　至河北之防通河甚便且涡河虽比防通河差险不愈于海运之险乎其言固是但先会通河之役也筑金口堰于兖东而障泗水流西南筑堽城坝于兖北而障汶水以南注疏渠出漕流分南北南达于徐北通于卫当时防通之塞自济宁至临清共三百八十里内止七十七里有小河可通渔船其三百余里皆为陆地工部尚书宋礼都督周长发山东济兖青东四府丁夫十五万登莱夫三万以成之而开河建闸所费不赀当时若可为岂有弃七十里之易不为而顾为其难哉今若凿而通之则黄卫二河之水合矣二水相合则冲激非常谁复测之此防通之运诚永乆而不易者若于卫辉府置仓每年粮运就以鳯阳等卫军船兊鳯阳等府粮米者今由涡河达阳武陆路七十里输于卫辉仓交纳即有灾折计至京则由卫河顺流而下甚易此或可通且会通达船得以分减而河道船行亦为疏便如昔年山东流贼之变运道不通京师阻絶则又可为事变之备殆亦一策但多七十里之脚价耳
　　泇河【附】
　　泇口河从马家桥入防山诸湖穿梁城侯家湾取道于利国监经蟃蛤栁诸湖出邳州直河入黄河有六难焉微山诸湖水中不可堤一也梁城侯家湾葛墟岭皆数十里顽石不可凿二也碙石水中随撤随合金火不可施三也岭南去徐吕二洪一舍耳二洪髙下相等避徐吕二洪险葛墟洪险复生四也假令治泇河即不治徐邳河犹可万一泇河成岁治之而徐邳河非无事之水也而又治是两役也劳不已甚乎五也计凿梁城侯家湾非五百万不可视今治徐邳河五百万之费也况未必成六也治泇河策宜永罢之
　　泇河
　　泇水有二东泇出沂州西北其山南流至卞庄站【国初立站今废】东分一支入芙蓉湖溉田数千顷湖在沂州东南芙蓉山下香粳钟畆古称琅琊之稻即此西泇出峄州东北抱犊山东南流至三合村与东泇合【又有鱼沟水出浮丘山合于此故名三合】南贯四湖溉田倍芙蓉又南合武河入于泗谓之泇口淮泗舟楫通焉元和志云承县界有陂十三所皆贞观以来修立以溉田者今沂峄二州仰泇承二水溉田青徐水利莫与为匹皆十三陂之遗迹也武河者疑即汉志冠石山之武水水经亦谓之小沂上流有故渠俗名文河土人云浚此渠六十里使武河通沛可避吕梁徐洪之险而径达新济矣徐邳人恐徙河无业每沮之【已上二说不同具存之以备考】胶河【附】
</div>
    <div class="pagination">
<a href="图书编_page104.html">上一页</a><span>...</span><a href="图书编_page100.html">100</a><a href="图书编_page101.html">101</a><a href="图书编_page102.html">102</a><a href="图书编_page103.html">103</a><a href="图书编_page104.html">104</a><span class="current-page">105</span><a href="图书编_page106.html">106</a><a href="图书编_page107.html">107</a><a href="图书编_page108.html">108</a><a href="图书编_page109.html">109</a><a href="图书编_page110.html">110</a><span>...</span><a href="图书编_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
