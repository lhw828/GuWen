<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 73 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 73 页/共 111 页
  </h1>
  <div class="content">
   楼阁
　　宫室举要【说文楼重屋亦阁也刘释名以为牖户诸射孔髙明觌逺慺慺然也门上为之以望则谓之谯门而其羙丽谯则谓之丽谯此楼阁之説不可不知也】
　　事类感鳯【萧史善吹箫秦穆公有女字弄玉妻焉教弄玉吹箫作鳯鸣公为作鳯楼夫妻居其上数日丨丨鳯来集一夕皆随鳯去列仙传】坠鼠【虞氏者梁之富人登髙楼临大路击抟楼上而笑有侠客在下飞鸢适丨腐丨中侠客曰虞氏富乐已乆吾不侵犯乃以此辱我此而不报非也遂率其属以灭其家列子】井干【汉武帝造丨丨音寒楼髙五十丈在建章宫中丨丨垣也孔白帖】丽谯【魏武有丨丨楼同上】仙人居【公孙卿言丨丨好楼丨黄帝时为十二楼以神人武帝于是作飞廉观三辅黄图】延寿超【汉甘丨丨以良家子为吏丨逾羽林亭】彭氏造【黄昌为郡守陟县丨丨丨楼临道　昌行道彭氏妇人辄升楼而观昌乃杀之】绿珠坠【石崇有妓曰丨丨孙秀求之不得秀矫诏収崇丨丨因自投楼下而死】名曰芳尘【石虎起楼四十丈以杂寳异香为屑风作则扬之丨丨丨丨拾遗记】望见紫气【张华善天文解望气与雷焕夜登楼丨丨丨丨起牛斗间华曰何气也雷孔章曰其寳劔气乎】乗夜共登【庾亮字元规在武昌诸佐吏浩之徒丨秋丨佳月丨丨南楼不觉庾至诸人将起避亮曰诸君少住老子于此兴复不浅便据胡床与浩等谈咏】乗月清啸【刘琨在晋尝为胡骑所围数重琨乃丨丨登楼丨丨贼闻之皆凄然长叹遂弃走焉】奴令更直【蜀周羣作小楼多令丨更直于上视天才有一气即白羣】仙游亦迷【隋炀帝开汴河泛舰为江都之逰浙人项升进新宫图帝爱之即如图营建既成幸之曰使真丨丨此丨当自丨可日之曰迷楼】书曰花蕚【唐元宗于宫西南置楼其西书曰丨丨相辉之楼南曰勤政务本之楼】图其险要【李徳裕徙劔南西川乃建筹边楼按南道山川险要与蛮相入者丨之左西道与吐蕃接者丨之右其部落众寡馈饆逺近曲折咸具乃召习边事者与之指画商计凡虏之情伪尽知之】作三重楼【长寜公主韦庶人所生取西京髙士廉第左金吾卫故营合为宅右属都城左頫大道丨丨丨丨以慿观】建七重楼【西域泥婆罗宫中丨丨丨丨覆铜瓦楹栋皆大琲杂寳四隅置铜槽下有金龙口激水仰注槽中】作望仙楼【武宗会昌五年六月甲申丨丨丨丨于神策军本纪】造迎仙楼【髙骈丨丨丨等丨皆度髙八十尺饰以金珠璖玉侍女衣羽衣新声度曲以拟钧天薫斋其上祈与仙接孔帖】造以聚书【田正丨楼丨丨丨万余卷】托云占星【吕用之建百尺楼丨丨丨丨实窥伺城中之有变者】宴丹霄楼【大宗丨丨丨丨魏征传】作紫云楼【郑注帝尝咏杜甫曲江辞有宫殿千门语意天寳时环江有观榭宫室闻注言即诏两神策治曲江昆明丨丨丨丨采霞亭诏公卿得列舍堤上】登泛水楼【孔述睿梁侍中孙髙祝徳诏事窦建徳为中书侍郎尝草檄毁薄太宗贼平执丨丨丨丨责曰尔以檄谤我云何对曰犬吠非其主帝怒曰贼乃主邪命壮士推殒楼下】登齐云楼【五代韩建昭宗幸其镇丨丨丨丨西北顾望京师作菩萨蛮三章以思归其卒章曰野烟生碧树陌上行人去安得有英雄迎归大内中酒酌与従臣悲歌泣下】宴长寜楼【李辅国初上皇每置酒丨丨丨丨南俯大道因裴囬观览或父老过之皆拜舞乃去】宴广逺楼【王君防明皇丨君防及妻夏于丨丨丨】为五鳯楼【梁太祖即位罗绍威取魏良材丨丨丨丨】为七鳯楼【五代于阗有楼曰七鳯楼】造以祈祥【刘辟以太一舎于蜀乃丨大楼丨丨丨】思以避暑【唐庄宗患宫中暑湿不可居丨得髙楼丨丨丨宦官进曰臣见长安全盛时大明兴庆宫楼阁百数今大内不及故时卿相家庄宗曰吾富有天下岂不能作一楼乃遣宫苑使王允平营之宦官曰郭崇韬眉头不伸常为租庸惜财用陛下虽欲有作其可得乎庄宗乃使人问崇韬崇韬曰愿陛下旡忘创业之难常如河上则可使繁暑坐变清凉庄宗黙然终遣允平起楼】盻盻念旧【张尚书有爱妓曰丨丨尚书既没张氏旧第有小楼名燕子丨丨丨丨爱而不嫁居是楼十余年幽独怅然居易集】贵戚泥楼【李景让为御史大夫丨丨有看街楼阁皆丨之畏其纠弹也金华子】都人幔阁【诏丨丨列缯楼丨丨裴矩传】
　　阁阿阁【黄帝时白鳯巢于丨丨帝主世纪】尧阁【未央宫有丨丨三秦记】藏秘书【石渠阁萧何造其下礲石为渠以导水若今御沟因为阁名所藏入闗所得秦之图籍至成帝又于此丨丨丨焉三辅黄图】图功臣【麒麟阁萧何造汉书宣帝思股肱之羙乃丨丨丨霍光等十一人于上同上】刘向校书【天禄阁萧何造丨丨于成帝之末丨丨天禄阁専精覃思夜有老人着黄衣植青藜杖叩阁而进见向暗中独坐诵书老父乃吹杖端烟然因以见向授五行洪范之文恐词说繁广忘之乃裂裳及绅以记其言至曙而去请问姓名云我是太一之精天帝闻卯金之子有博学者下而观焉乃出懐中竹牒有天文地图之书曰余畧授子焉至子歆従授其术向亦不悟此人焉同上】扬雄校书【丨丨以符命自立时丨丨于天禄阁上治狱使者欲収雄狱従阁上自投下几死京师语曰惟寂惟寞自投于阁】髙临江渚【滕王丨阁丨丨丨佩玉鸣銮罢歌舞】下临肆区【河间王子晦初晦第起观阁丨丨丨丨其人规晦曰庻人不及以礼然家室之私不愿外窥人将辞公晦惊遽命毁撤之】临春三阁【陈后主起临春结绮望春三阁皆以沉檀香木为之临春后主自居之结绮张丽华居之望春以龚孔二妃居之】夹殿二阁【唐工部丹鳯门内中正殿曰含元殿丨丨丨丨左曰翔鸾右曰栖鳯注与殿飞廊相接唐六典】賔友赏花【杨国忠用沈木为阁檀香为栏槛以麝香乳香饰土为泥饰于阁壁谓之四香阁每于春时木芍药盛开众丨丨于阁上丨丨禁中沈香之亭殆不侔此壮丽天寳遗事】羣臣赋诗【席豫尝登朝元阁赋诗丨丨属和帝以豫诗最工】蒋乂补賛【徳宗尝登凌烟阁视左壁頽剥题文漫缺行才数字命録以问宰相无能知者召蒋乂至荅曰此圣厯中侍臣图賛帝前口诵以补不失一字本传】景先献赋【许丨丨神龙初东都造眼慈阁丨丨丨丨孔帖】华埒西京【长寜公主魏王泰故第泰薨王丏得之亭阁丨诡丨丨丨孔帖】创表殊勲【昭宗末中书奏西京旧有淩烟阁图画功臣今迁都洛阳合议修建副元帅梁王勲庸冠世仍请烟阁之侧别丨一阁以丨丨丨旧史】沈光李白酒楼记【有唐咸通辛巳嵗正月壬午吴兴沈光过任城题李白酒楼夫触强者腼缅而不发乗险者帖薾而不进溃毒者隠忍而不能就其鍼砭猛者迟疑而不能尽其胆勇而复视其强者弱之险者夷之毒者甘之猛者柔之信乎酒之作于人也如是翰林李公太白聪明才韵至今为天下唱首业术匡救天必赋之矣致其君如古帝王进其臣如古药石挥直刄以血其邪者推义毂以辇其正者岂凴酒而作也凴酒而作者强非真勇太白既以峭讦矫时之状不得大用流斥齐鲁眼明耳聪恐贻颠踣故狎弄杯觞沉溺麴蘖耳一滛雅目混黒白或酒醒防健视聴鋭发振笔着纸乃以聪明移于月露风云使之涓洁飞动移于草木禽鱼使之妍茂骞腾移于边情闺思使之壮气激人离情溢目移于幽岩防谷使之辽歴物外爽人精魄移于车马弓矢悲愤酣歌使之驰骋决发如睍幽并而失意放懐尽见穷通焉　呜呼太白触文之强乗文之险湏文之毒搏文之猛而作狎弄杯觞沉溺麴蘖是真塞其聪翳其明醒则移于赋咏冝乎醉而生醉至死余徐思之使太白露其聪决其明移于行事强犯时忌其不得醉而生死也当骨鲠忠赤逓有其人収其逸才萃于太白至于齐鲁结构凌云者无限独斯楼也广不逾数席瓦缺椽蠧虽樵儿牧竪过亦指之曰李白常醉于此矣】王勃滕阁诗序【南昌故郡洪都新府星分翼轸地接衡庐襟三江而带五湖控蛮荆而引瓯越物华天寳龙光射牛斗之墟人杰地灵徐孺下陈蕃之榻雄州雾列俊采星驰台隍枕夷夏之交宾主尽东南之美都督阎公之雅望棨防遥临宇文新州之懿范襜帷暂驻十旬休暇胜友如云千里逢迎髙朋满座腾蛟起鳯孟学士之词宗紫电清霜王将军之武库家君作宰路出名区童子何知躬逢胜饯　时维九月序属三秋潦水浄而寒潭清烟光凝而暮山紫俨骖騑于上路访风景于崇阿临帝子之长洲得仙人之旧馆层台耸翠上出重霄飞阁流丹下临无地鹤汀鳬渚穷岛屿之萦回桂殿兰宫列冈峦之体势披綉闼俯雕甍山原旷其盈视川泽纡其骇瞩闾阎扑地钟鸣鼎食之家舸舰迷津青雀黄龙之轴虹销雨霁彩散云衢落霞与孤鹜齐飞秋水共长天一色渔舟唱晩响穷彭蠡之濵鴈阵惊寒声断衡阳之浦遥吟俯畅逸兴遄飞爽籁发而清风生纎歌凝而白云遏睢园緑竹气淩彭泽之樽邺水朱华光照临川之笔四羙具二难并穷睇盼于中天极嬉游于暇日天髙地逈觉宇宙之无穷兴尽悲来识盈虚之有数望长安于日下指吴会于云间地势极而南溟深天柱髙而北辰逺闗山难越谁悲失路之人萍水相逢尽是他乡之客懐帝阍而不见奉宣室以何年　嗟乎时运不齐命途多舛冯唐易老李广难封屈贾谊于长沙非无圣主窜梁鸿于海曲岂乏明时所赖君子安贫逹人知命老当益壮寜知白首之心穷且益坚不坠青云之志酌贪泉而觉爽处涸辙以犹欢北海虽赊扶揺可接东隅已逝桑榆非晩孟尝髙洁空懐报国之心阮籍倡狂岂效穷途之哭　勃三尺防命一介书生无路请缨防中军之弱冠有懐投笔慕宗慤之长风舍簪笏于百龄奉晨昬于万里非谢家之寳树接孟氏之芳邻他日趋庭叨陪鲤对今晨捧喜托龙门杨意不逢抚凌云而自惜钟期既遇奏流水以何慙呜呼胜地不常盛筵难再兰亭已矣梓泽丘墟临别赠言幸承恩于伟饯登髙作赋是所望于羣公敢竭鄙懐恭疏短引一言均赋四韵俱成　滕王髙阁临江渚佩玉鸣鸾罢歌舞画栋朝飞南浦云珠帘暮卷西山雨闲云潭影日悠悠物换星移几度秋阁中帝子今何在槛外长江空自流】李白登龙兴阁序【夫槿荣芳园蝉啸珍木盖纪乎南火之月也可以处台榭居髙明吾之友惟顺此意也遂卜精胜得乎龙兴留寳马于门外步金梯于阁上渐出轩户遐瞻云天睛山翠达而四合暮江碧流而一色屈指乡路还疑梦中开襟危栏宛若空外呜呼屈宋长逝无堪与言起予者谁得我二季当挥尔鳯藻飞子鸾觞与白云老兄俱莫负古人也】韩愈修滕王阁记【愈少时则闻江南多临观之美而滕王阁为第一有瑰伟絶特之称及得三王所为序赋记等壮其文辞益欲往一观而读之以忘吾忧系官于朝愿莫之遂十四年以言斥守揭扬便道取疾以至海上又不得过南昌而观所谓滕王阁者其冬以天子进大号加恩区内移刺袁州于南昌为属邑私喜幸自以为当得躬诣大府受约束于下执事及其无事且还傥得一至其处窃寄目偿所愿焉至州之七月诏以中书舍人太原王公为御史中丞观察江南西道洪江饶防吉信抚袁悉属治所八州之人前所不便及所愿欲而不得者公至之日皆罢行之大者驿闻小者立变春施秋杀阳开隂闭令脩于户庭数日之间而人自得于湖山千里之外吾虽欲出意见论利害聴命于幕下而吾州乃无一事可假而行者又安得舍己所事以勤馆人则滕王阁又无因而至焉　其嵗九月人屯浃和公与监军使燕于此阁文武賔士皆与在席酒半合辞言曰此屋不修且壊前公为従事此邦适治新之公所为文实书在壁今三十年而公来为邦伯适及朞月公又来燕于上人胡得无情哉公应曰诺于是栋楹梁桷板槛之属腐黑挠折者易新之盖瓦级甎之缺者赤白之漫漶不鲜者治之则已无侈前人无废后观工既讫功公以众饮而赏焉以书命愈曰子尚其为我记之愈既以未得造观为叹窃喜载名其上辞列三王之次有荣耀焉乃不辞而成公命某江山之好登望之乐虽老矣如获従公游尚能为公赋之元和十五年十月某日袁州刺史韩愈记】范希文岳阳楼记【庆厯四年春滕子京谪守巴陵郡越明年政通人和百废俱兴乃重修岳阳楼増其旧制刻唐贤今人诗赋于其上属予作文以记之予观夫巴陵胜状在洞庭一湖衔逺山吞长江浩浩荡荡横无际涯朝晖夕阴气象万千此则岳阳楼之大观也前人之述备矣然则北通巫峡南极潇湘迁客骚人多会于此览物之情得无异乎　若夫霪雨霏霏连月不开阴风怒号浊浪排空日星隠耀山岳潜形商旅不行樯倾檝摧薄暮冥冥虎啸猿啼登斯楼也则有去国懐乡忧才畏讥满目萧然感极而悲者矣至若春和景明波澜不惊上下天光一碧万顷沙鸥翔集锦鳞游泳岸芷汀兰郁郁青青而或长烟一空皓月千里浮光耀金静影沉璧渔歌互荅此乐何极登斯楼也则有心旷神怡宠辱皆忘把酒临风其喜洋洋者矣　嗟夫予尝求古仁人之心或异二者之为何哉不以物喜不以己悲居庙堂之髙则忧其民处江湖之逺则忧其君是进亦忧而退亦忧然则何时而乐邪其必曰先天下之忧而忧后天下之乐而乐欤噫微斯人吾谁与归时六年九月二十五日记】叶正则胜赏楼记【凡城邑据江海陂泽之胜皆即以为赏盖物常聚于大矣吴兴三靣切太湖沙足稍峻伟浸可几席尽也然四水会于霅溪镜波蓝浪梁防动揺而靓妆袨服之倒影互为散合众流放于荷叶浦沉清浮緑鹄鹓栖止而绮花文蓼之罗生无有际畔特岭聨亘巧石绵给颇抑湖之重势而蔽遮其风寒故其人意安而气和舸经舫纬艇防舟缕细声窈眇豪唱激超宛转一州间随地而胜随胜而赏无不得所求具区虽大不暇观也夫岂娱于耳目之狭者易徇而迪于心志之广者难亲耶亦其神灵爽异所独钟彼虽大而此不小也国风废王道息栁恽以江南曲名于时古之采苹莒盈而釡熟荐于六宗礼至敬也主于女少教至行也恽之采苹徒咏而已其思荡其志滛岂召南本指哉然而词人艺士争共夸述郡之胜赏由是而始敞堂奥馆益盛于今太守赵君既新白苹亭复楼于侧其言曰清风水遁碧澜山隠兼之者斯楼也力能见湖而不为者民方与我游于丽密之内我不敢与民纵于靑冥之外也虽然以道讲民见湖可哉白居易论栁惮乐山水多髙情不闻善政案史恽守吴兴前后十年其政清静吏民所懐病去而乞留千余人居易偶不详也政在平平在乆加以不倦瘠土可使沃穷阎可使富况蒲鱼丰衍明山媚水素称胜絶乎君初至损税直増学廪亲不葬女不嫁废疾无医死无松棺者助之恐不及可谓有志矣惜其暂不得乆近惠不及逺利丨也故録以次恽君名某字汉英】诗集十二梯【江上楼髙丨丨丨梯梯登遍与云齐人従别浦经年去天向平芜尽处低刘禹锡】百尺墙【鹳雀楼前丨丨丨烟汀云树共茫茫汉家箫鼔沉流水魏国山河半夕阳事去千年犹恨短愁来一日即知长风烟并在相思处满目非春亦自伤李白】十二重【鳯楼丨丨丨鲍明逺】千里目【白日依山尽黄河入海流欲穷丨丨丨更上一层楼】望长安【一为迁客去长沙西丨丨丨不见家黄鹤楼中吹玉笛江城五月落梅花李白】下杨州【故人西辞黄鹤楼烟花三月丨丨丨孤帆逺影碧空尽惟见长江天际流同前】此地空余【昔人已乗白云去丨丨丨丨黄鹤楼黄鹤一去不复返白云千载空悠悠晴川歴歴汉阳树芳草凄凄鹦鹉洲日暮乡闗何处是烟波江上使人愁崔颢】懐古悲歌【髙楼丨丨动丨丨鹳雀今无野燕过树隔五陵秋色早水连三晋夕阳多渔人遗火成寒烧牧笛吹风起夜波十载重来值揺落天涯归计欲如何张乔】崔颢题诗【眼前有景道不得丨丨丨丨在上头李白】太真梳洗【寝殿相连端正楼太丨丨丨楼上头元稹连昌宫辞】碧瓦朱甍【孤城西北起髙楼丨丨丨丨照城郭杜甫越王楼歌】金防珠箔【丨丨夹綉户丨丨悬琼钩飞梯绿云中极目散我忧散花楼诗】野水无人渡【髙楼聊引望杏杏一川平丨丨丨丨丨孤舟尽日横荒村生断霭古寺语流莺旧业遥清渭沉思忽自惊冦公凖】明月无人管【四顾山光接水光凭栏十里芰荷香清风丨丨丨丨丨并作南楼一味凉山谷南楼书事】眼力为疆界【无限青山散不収云奔浪卷入帘钩直将丨丨丨丨丨何啻人间万户侯坡聚逺楼】门外有尘寰【闻说楼居似地仙不知丨丨丨丨丨幽人隠几寂无语心在飞鸿灭没间同上】凌太虚【飞阁丨丨丨晨跻欝峥嵘韦应物】步行月【阁道丨丨丨李白上之回】璘石靣【江阁丨丨丨杜水阁朝霁】倚天半【髙阁丨丨丨杜牧张好之诗】靣春筑【丨丨丨飞阁山谷】终日对【嵩峯三十六丨丨丨髙阁欧】横空敞【丨丨丨新阁髙处絶炎氛野逈长风入天凉秋气分凴栏生逸想投迹逺人羣终忆茒檐外靑山多白云朱元晦】倚晩晴【痴儿了却公家事快阁东西丨丨丨落木干山天逺大澄江一道月分明朱已为佳人絶青眼聊因美酒横万里归船弄长笛此心吾得与鸥盟山谷】








　　古今合璧事类备要别集卷十六
&lt;子部,类书类,古今合璧事类备要&gt;
　　钦定四库全书
　　古今合璧事类备要别集卷十七
　　宋　谢维新　撰
　　宫室门
　　堂宇
　　宫室纪要【宇以堂名除地而屋也按刘熈释名以为堂堂髙显之貌架斯堂也寜非欲便观览逺眺望而使人风物态一举目而尽在是耶然或托寛闲之野或依寂寞之濵或据康庄之会惟其适焉而已】
　　事类弗肯【若考作室既底法厥子乃丨堂矧肯搆书大诰】不趋【堂上丨丨记】堂除【丨丨十二分礼考工记】堂髙【丨丨数仞榱题数尺孟子】摄齐【丨丨升堂鞠躬如也论语】接武【堂上丨丨堂下布武记曲礼】声必扬【将上堂丨丨丨同上】逊而升【两君相见揖丨丨丨堂而乐阕记孔子间居】髙三尺【尧舜堂丨丨丨土阶二等迁史自序】弹五【舜丨丨丨之琴不下堂而天下治吴步隲疏】威公读书【丨丨丨丨于堂上轮扁斵轮于堂下庄大道篇】叔向闻言【叔向适郑鬷蔑恶立于堂下一言而善丨丨丨之曰必鬷明也执其手以上曰子若无言吾几失子矣言之不可以已也如是左昭十八】倨堂而应【老子见孔子丨丨丨丨白帖】下堂而见【夷王丨丨丨丨诸侯栁封建论】王坐于堂【齐宣丨丨丨丨上有牵牛而过堂下者王见之曰牛何之对曰将以衅钟王曰舎之吾不忍其毂若无罪而就死地对曰然则废衅钟与曰不可废也以羊易之孟子】王又升堂【鲁共丨丨丨孔子丨闻金石丝竹之音乃不壊宅】起白玉堂【汉武帝丨丨丨丨在太液池南】造万金台【汉灵帝丨丨丨丨于西园】建斩御史【汉胡丨为军正丨监察丨丨于皇堂上】融授生徒【汉马丨常坐髙堂施绛纱帐前丨丨丨】世称其丽【頋彦晖梓有镜堂丨丨丨丨彦晖甞绘诸将堂上孔帖】帝牓其额【马燧起义堂丨丨丨丨以宠之同上】堂如偃月【李林甫有丨丨丨丨号月堂每欲排斥大臣即居之思所以中伤者若喜而出即其家碎矣】堂号徳星【见斋门注】费缗千万【贵妃杨氏诸姨等舎聨亘率一堂丨丨丨丨孔帖】贮瑟三斗【虢国堂成以金盆丨丨丨丨以赏匠者明皇杂録】结草为庐【卢鸿庐嵩山官营草堂孔帖】以芸涂癖【元载末年造芸晖堂于私第芸晖香草也出于阗国其香洁白如玉入土不朽为屑以涂壁故号芸晖焉更以沉檀为梁栋饰金银为户牖唐杜阳编】柱生槐枝【孙偓始家堂丨丨丨丨朞而茂既而偓秉政孔帖】手植三槐【太祖与符彦卿有旧俾知大名府有告其谋反者以王晋公祐为代且委密访其事戒曰得实当以赵普所居官命汝靣授防径使上道祐到察知其妄数月无所闻驿召靣问因力为辨曰臣请以百口保之太祖不乐徙祐知襄州竞亦无他祐后创居第于其门外丨丨丨丨于庭曰吾虽不为赵普后世子孙必有登三公者已而魏公果为太保石林燕语】不为生客【苏子由作栖贤堂记读之便如在堂中见水石阴森草木胶轕也仆当为书之刻石堂上且欲与庐山结缘他日入山丨丨丨丨志林】韩退之谿堂诗【宪宗之十四年始定东平三分其地以华州刺史礼部尚书兼御史大夫扶风马公为郓曹濮节度观察等使镇其地既一年褒其军号曰天平军上即位之二年召公入且将用之以其人之安公也复归之镇上之三年公为政于郓曹濮也适四年矣治成制定众志大固恶絶于心仁形于色竱心一力以供国家之职于时沂密始分而残其帅其后幽镇魏不恱于政相扇继变复归于旧徐亦乗势逐帅自置同于三方惟郓也截然中居四隣望之若防之制水恃以无恐然而皆曰郓为虏巢且六十年将彊卒武曹濮于郓州大而近军所根柢皆骄以易怨而公承死亡之后掇拾之余剥肤椎髓公私埽地赤立新旧不相保持万目睽睽公于此时能安以治之其功为何若幽镇魏徐之乱不扇而变此功反小何也公之始至众未熟化以武则忿以憾以恩则横而肆一以为赤子一以为龙蛇惫心罢精磨以嵗月然后致之难也及教之行众皆戴公为亲父母夫叛父母亲雠仇非人之情故曰易于是天子以公为尚书右仆射封扶风县开国伯以褒嘉之公亦乐政之和知人之恱而侈上之赐也于是为堂于其居之西北隅号曰谿堂以飨士大夫通上下之志既飨其従事陈曾谓其众言公之畜此邦其勤不亦至乎此邦之人累公之化惟所令之不亦顺乎上勤下顺遂济登玆不亦休乎昔者人谓斯何今者人谓斯何虽然斯堂之作意其有谓而喑旡诗歌是不考引公徳而接邦人于道也乃使来请其诗曰帝奠九壥有叶有年有荒有条河岱之间乃我宪考一収正之视邦选侯以公来尸公来尸之人始未信公不饮食以训以狥孰饥无食孰呻孰叹孰寃不问而得分愿孰为邦蟊节根之螟羊狠狼贪以口覆城吹之煦之摩手拊之箴之石之膊而磔之凡公四封既富以强谓公吾父孰违公令可以师征不寜守邦公作谿堂播播流水浅有蒲莲深有蒹苇公以宾燕其鼓骇骇公燕谿堂賔校醉饱流有跳鱼岸有集鸟既歌以舞其鼔考考公在谿堂公御琴瑟公暨賔賛稽经诹律施用不差人用不屈谿有薲苽有有鱼公在中流右诗左书无我斁遗此邦是休】栁宗元新堂记【将为穹谷嵁岩渊池于郊邑之中则必辇山石沟涧壑凌絶崄阻疲极人力乃可以有为也然而求天作地生之状或无得焉逸其人因其地全其天昔之所难今于是乎在永州实惟九疑之麓其始度土者环山为城有石焉翳于奥草有泉焉伏于土涂虵虺之所蟠狸鼠之所游茂树恶木嘉葩毒卉乱杂而争植号为秽墟韦公之来既逾月理甚无事望其地且异之始命芟其芜行其涂积之丘如蠲之浏如既焚既酾竒势迭出清浊辨质美恶异位观其植则青秀敷舒视其畜则溶漾纡余怪石森然周于四隅或列或跪或立或仆窍穴逶防堆阜突怒乃作栋宇以为观游凡其物类莫不合形辅势效伎于堂庑之下外之连山髙原林麓之崖间厠隐显迩延野緑逺混天碧咸会于谯门之内已乃延客入观继以宴娯或賛且贺曰见公之作知公之志公之因土而得胜岂不欲因俗以成化公之释恶而取美岂不欲除残而佑仁公之蠲浊而流清岂不欲废贪而立廉公之居髙以望逺岂不欲家抚而户晓夫然则是堂也岂独草木土石水泉之适欤山原林麓之观欤将使继公之理者视其细知其大也宗元请志诸石措诸壁编以为二千石楷法】欧阳脩有美堂记【嘉祐二年龙图阁直学士尚书吏部郎中梅公出守于杭于其行也天子宠之以诗于是始作有美之堂盖取赐诗之首章而名之以为杭人之荣然公之甚爱斯堂也虽去而不忘今年自金陵遣人走京师命予志之其请至六七而不倦予乃为之言曰夫举天下之至美与其乐有不得而兼焉者多矣故穷山水登临之美者必之乎寛闲之野寂寞之乡而后得焉览人物之盛丽夸都邑之雄冨者必据乎四达之冲舟车之会而后足焉盖彼放心于物外而此娱意于繁华二者各有适焉然其为乐不得而兼也今夫所谓罗浮天台衡岳庐阜洞庭之广三峡之险号为东南竒伟秀絶者乃皆在乎下州小邑僻陋之邦此幽潜之土穷愁放逐之臣之所乐也若乃四方之所聚百货之所交物盛人众为一都会而又能兼有山水之美以资富贵之娱者惟金陵钱塘然二邦皆僣窃于乱世及圣宋受命海内为一金陵以后服见诛今其江山虽在而頽垣废趾荒烟野草过而览者莫不为之踌躇而凄怆独钱塘自五代时知尊中国効臣顺及其亡也顿首请命不烦干戈今其民幸富完安乐又其俗习工巧邑屋华丽盖十万余家以湖山左右映带而闽商海贾风帆浪舶出入于江涛浩渺烟云杳霭之间可谓盛矣而临是邦者必皆朝廷公卿大臣若天子之侍従又有四方游士为之宾客故喜占形胜治亭榭相与极游览之娱然其于所取有得于此者必有遗于彼独所谓有美堂者山水登临之美人物居邑之繁一寓目而尽得之盖钱塘兼有天下之美而斯堂者又尽得钱塘之美焉冝乎公之甚爱而难忘也梅公清慎好学君子也视其所好可以知其人焉四年八月丁亥庐陵殴阳脩记　梅公作此堂最得登临佳处欧公为之作记人谓公未尝至杭而所记如目览坐堂上者使之为记未必能如是之详也见文集】张文潜氷玉堂记【熈寜中余为临淮主簿始得拜刘公道原于汴上是时道原方脩资治通鉴而执政有素髙其才者将用以为属道原义不屈遂以絶复以亲老求为南康酒官故书未成而去余既慕公之义而望其眉宇聴其议论其是非予夺之际凛然可畏而服也士大夫皆曰刘君之贤非独其信道笃立心刚博学洽问之所至是盖得父之风烈公之父讳焕字凝之有词学为小官数以事屈在势者节髙不能容于世年五十余为颖上令即致仕归隠于庐山筑室种蔬而食之无求于物人皆师尊焉于是既老矣公归庐山无几何得疾以元丰元年九月卒公讳恕道原盖其字后十余年而当元祐元年余受诏校资治通鉴于秘书省是时公同时脩史之人往往而在道公之事本末尤详皆曰道原亷介刚直其仕必欲达其道不以一毫挫于人者也方其激于义而作虽足蹈坎井手揽虎兕视之若无见虽古烈士或愧焉平居自负经济大畧而视其为吏则严簿书束胥吏抚鳏寡绳豪猾纎悉曲当皆可为后法其学自书契以来以至于今国家治乱君臣世系广至于郡国山川之名物详至于嵗月日时之后先问焉必知考焉必信有疑焉必决其言滔滔汩汩如道其邻里族党之事也其著书有疑年谱年略谱通监外纪十国纪年惟十国纪年先成世传之世以比迁固歆向公亦自以不愧而自范晔以降不论也当时司马君实欧阳文忠号通史学贯穿古今亦自以不及而取正焉疑之晩善养性笃行老益壮年八十二后道原数年卒累官至屯田员外郎其终也未尝疾沐浴正冠而絶呜呼亦异矣元符中佘补官庐陵道原之子羲仲主簿于徳安叙其大父与父之事示予且曰顷眉山苏子由尝道庐山拜我大父于牀下出而叹曰凛乎非今世之士也其卒为词以哭曰疑之为父与道原之为子洁亷不挠氷清而王刚乡人是其言名吾大父所居之堂曰氷玉君为我实记之余曰昔司马谈能推明孔子作春秋之意欲为史未成以授其子迁而迁遂能网罗三代放逸旧闻驰骋上下数千载成一家之书与六经并传父子之于文学美矣节无闻焉防广受于宣帝有师传恩而父子一旦弃去视舍冨贵如弃尘垢骨月之际风节同矣而文学无传焉孰如君家父子文学风节辉辉并著名立于父而显于子千载之逺四海之广而一家擅之嗟乎世固未尝有也余始应举时与道原之弟格游爱其学博而论正是盖得其兄之余而羲仲敏于学而健于文屹然好名而立节者也余知氷玉堂之洒埽有继矣其爵里世系与其行事之详则既有志之者矣故不复出因为词以系之曰　我所思之人兮嗟可想而不可见意其人兮俯青云而下睨瞩九日而不超然不知其何之兮遗此空山之故居岂访重华而陈谊兮父唱子和与仙圣乎为徒纾为云霓兮注为江湖伟为哲人兮我言在书超驾言而従之兮指庐山乎休吾车耕山而食兮梁谿而渔俨顿辔而不敢留兮恐其尚谓我汚也】朱元晦氷玉堂记【南康使君曾侯致虚既葺屯田刘公之墓明年乃访得其故居遗趾于郡治之东暇日屏驺驭披荆棘而往观焉问其北隠然以髙者则刘公所赋之东台也顾其南窊然以下者则诗序所指之莲池也盖自兵乱以来芜废日乆唯是仅存而其他则皆漫灭不可复识矣曾侯为之踌躇四顾喟然而叹曰凝之之为父道原之为子其髙懐劲节有如欧马苏黄诸公之所道是亦可谓一世之人豪矣想其平日之居此林塘馆宇之邃诗书图史之盛既有以自适其适而一时游且宦于此邦者亦得以叩门避席而考徳问业焉何其盛也顾今百年之外台倾沼平鞠为灌莽而使樵儿牧子皆得以啸歌躅踯于其上又何其可悲也虽然此吾事也不可以不勉乃出少府羡钱赎之民间垣而塈之以合于郡圃累石以崇其台引流以深其池遂作氷玉之堂于台之西北而绘刘公父子之象于其上且闻陈忠肃公之尝馆于是也则又绘其象以侑焉既而所谓是二堂漫浪阁者亦以次举而皆复其旧既成使人以图及书来属予记予惟异时承乏此邦亦尝有意于斯而不克就今披图考騐尚能忆其彷佛固喜曾侯之敏于事而能有成矣抑予又有感焉近嵗以来人心不正行身者以同流合汚为至行任事者以便私适己为长策其闻刘氏父子之风不唾而詈之者几希矣欲其能如曾侯一以表贤善俗为心而不夺于世岂可得哉于是既书其事而适有以陈令举骑牛诗画为寄者因并以遗曾侯请刻堂上以补一时故事之缺云】苏子瞻醉白堂记【故魏国忠献韩公作堂于私第之池上名之曰醉白取乐天池上之诗以为醉白堂之歌意若有羡于乐天而不及者天下之士闻而疑之以为公既已无愧于伊周矣而犹有羡于乐天何哉轼闻而笑曰公岂有羡于乐天而已乎且愿为寻常无闻之人而不可得者天之生是人也将使任天下之重则寒者求衣饥者求食凡不获者求得茍有以与之将不胜其求是以终身处乎患难之域而行乎利害之途岂其所欲哉夫忠献公既已相三帝安天下矣浩然将归老于家而天下共挽而留之者莫释也当是时其有羡于乐天无足怪者然以乐天之平生而求之于公较其所得之厚薄浅深孰有孰无则后世之论有不可欺者矣文致太平武定乱略谋安宗庙而不自以为功急贤才轻爵禄而士不知其恩杀伐果敢而六军安之四夷八蛮想闻其风采而天下以其身为安危此公之所有而乐天之所无也乞身于强健之时退居十有五年日与其朋友赋诗饮酒尽山水园池之乐府有余帛廪有余财而家有声妓之奉此乐天之所有而公之所无也忠言嘉谟妓于当时而文采表于后世死生穷达不易其操而道徳髙于古今此公与乐天之所同也公既不以其所有自多亦不以其所无自少将推其同者而自托焉方其寓形于一醉也齐得失防祸福混贵贱等贤愚同乎万物而与造物者游非独自比于乐天而已古之君子其处已也厚其取名也廉是以实浮于名而世诵其美不厌以孔子之圣而自比于老彭自同于丘明自以为不如顔渊后之君子实则不至而皆有侈心焉臧武仲自以为圣白圭自以为禹司马长卿自以为相如杨雄自以为孟轲崔浩自以为子房然后世终莫之许也由此观之忠献公之贤于人也逺矣昔公尝告其子忠彦将求文于轼以为记而未果公薨既葬忠彦以告轼以为义不得辞也乃泣而书之】诗集鸾栖【丨鳯丨堂庑潘尼】燕入【旧时王榭堂前丨飞丨寻常百姓家刘禹锡】依竹【野外堂丨丨杜】防茅【背廓堂成丨白丨杜】宿雾披【公堂丨丨丨】西郊向【时出碧鸡坊丨丨丨草堂并同上】风露入【丨丨气丨秋堂凉韩】达者升【防夏三千志丨丨得丨堂杜】髙且新【中堂丨丨丨韩】开襟豁【丨丨野堂丨杜】













　　古今合璧事类备要别集卷十七
　　钦定四库全书
　　古今合璧事类备要别集卷十八
　　宋　谢维新　撰
　　宫室门
　　斋舎　附　【书院　书堂精舎】
　　宫室举要【斋者其书院精舎之别名乎古者国有学鄊有校遂有序党有庠而家有塾未闻所谓斋之号也斋之号始于何时乎盖尝读庄子而闻吾孔顔有心斋之说然非此之斋也爰自梁武帝造寺萧子云飞帛大书一萧字其后有李约之者见之买而归东洛建一小室以玩之而号之曰萧斋然则斋之立名或者其殆昉诸此也按说文斋洁也取其戒洁之义以为室也亦犹夫学之为言觉也校之为言教也序与庠之为言射也其义不既深已乎然使士君子居之不能平其心定其气一其视聴祗以此为游观燕逸之地是徒窃古人之羙名而未免戾古人之寳意虽有此斋谁无此斋反而求之与其为李约之之萧斋曾不若顔氏子之心斋之为有得也然则后之名斋者当如之何哉】
　　事类萧斋【刘约之杜阳杂编】髙斋【在寜国府治东谢元晖有诗又杜少陵居夔三徙居皆名丨丨其诗曰次水门者白帝城之丨丨也曰依药饵者瀼西之丨丨也曰一川者东屯之丨丨也陆游髙斋记】东府【梁宣城王为杨州刺史顾野王及王褒为賔客野王好丹青于丨丨起斋舎野王画七贤命王褒书賛称为两絶】秋声【丨丨斋在抚州郡治后老屋数椽人迹罕至改曰拙斋见朱文公文集】竹斋【唐张渭题従弟沔州判官丨丨诗竹里藏公案花间隠使车】榕斋【在冨顺治以丨木名】便斋【翟郸居光徳里创丨丨宣宗叹曰郸一门孝友可为士族法因题曰徳星堂孔帖】湖学【安定先生自庆厯中教学于苏湖间二十余年束修弟子前后以数千计是时方尚词赋独丨丨以经义及时务学中故有经义斋治事斋经义斋者择疏通有器局者居之治事斋者人各治一事又兼一事如边防水利之类故天下谓湖学多秀彦其出而筮仕往往取髙第及为政多适于世用若老于吏事者由讲学有素也】太学【皇祐末召安定先生胡瑗为国子监讲书専管勾丨丨数年进天章阁侍讲犹兼学正每公私试罢掌仪率诸生会于首善堂合雅乐歌诗乙夜乃散诸斋亦自歌诗奏乐琴瑟之声彻于外并吕氏家塾记】四益【丨丨斋在袁州郡治张杓刻魏公所书丨丨碑】四达【髙邮赵使君晦之所作斋东圃户牖丨丨因以名之眉山苏轼为铭坡集】寳晋【丨丨斋在无为军米芾建中藏晋人法帖】英辅【丨丨斋在安庆府太平寺东乃王禹玉读书之地公自舒发解至登台辅守朱绰易此名】无倦【丨丨斋在静江府治南轩云旧名缓带予惧其肆也更题曰丨丨】隐斋【丨丨在袁州郡治太守张杓建南轩张栻命名仍为作记盖取孟子恻隠之义朱文公有诗】缓斋【户曹掌州帑或行狱讼事皇族公括以丨名丨周必大为作箴】拙斋【在抚州郡治守赵景明建朱文公作记又在南康朱文公书匾以濓溪拙赋而命名】率斋【在象州守陈太和建孙尚书觌记】舫斋【丨丨眞州郡治颇深广】东斋【在潮州掲阳县治丞相梁公克家尝馆于是梅花忽开梁赋诗曰九鼎变调终有待百花羞澁敢言芳后大魁天下不十年登宰相】山斋【在利州范蜀公诗云众山四靣合二水南北流苏颖濵诗云简书日填委杖屡每幽独】隐求斋【在建之武夷取丨居以丨其志之义朱文公有诗】观善斋【在建崇安之武夷朱文公有诗】
　　书院丽正书院【上置丨丨丨丨聚文学之士秘书监徐坚太常博士会稽贺知章监察御史赵冬曦等或脩书或侍讲以张说为修书使以总之有司供给优厚通鉴宗纪】应天书院【应天府民曹诚即同文旧居广舎百五十楹聚书千余卷以延学者眞宗嘉之赐名曰丨丨府丨丨】白鹿书院【唐李渤与兄涉俱隠于此山尝养一白鹿因名之南唐升元中建学馆以李遒为洞主掌其教授长编云太平二年知江州周述言庐山白鹿洞学徒尝数千百人乞赐九经使之肄习诏国子给本乃传送之】鹅湖书院【在鈆山县西南十五里昔有龚氏居山傍蓄鹅成羣因名淳熙初年晦庵象山曾会于此】石鼔书院【唐元和间衡州人李寛于丨丨创丨丨国初赐勅额有朱文公记】岳麓书院【湘西故有藏室背陵向壑木茂而泉洁为士子肄业之地始开寳中郡守朱洞首度基创宇以待四方学者李允则东为州请于朝乞以书藏方是时山长周式以行义着祥符八年召见便殿拜国子主簿使归教授诏以丨丨丨丨名増赐中秘书绍兴辛亥更兵火灰烬乾道改元建安刘珙下车湘人合辞以书院请未半嵗而屋成南轩记】城南书院【在潭州临湘门街乃南轩先生讲学之地题扁笔势豪劲张紫防平生得意书也其间凿池以滙息泽之水本属纳氏故名纳湖南轩有诗朱文公有防】五峯书院【胡宏筑在寜鄊县之灵峯】清湘书院【林防守全得桞侯仲涂读书遗趾筑室馆士今守赵必愿增之魏了翁记】东湖书院【在隆兴府漕赵崇宪创于幸防之旧基滕强恕以逼近市防请于朝迁之丨丨晏家山上】延平书院【在水南陈宓建】建安书院【在州治之西守王埜建】涵江书院【在兴化军】书堂张九龄书堂【在南雄始兴县南山幽水秀花木长春几案庭户皆石琢就】韩魏公书堂【在黄州安国寺】范文正书堂【在沣州安鄊县丨丨丨防孤从母归朱氏来宰安乡与俱来读书此地】胡文定书堂【胡公安国渡江而休于衡岳买地结庐名曰书堂十五年不出】精舎武夷精舎【朱文公筑于五曲大隠屏之下韩元吉记文公有诗】沧洲精舎【朱文公筑于考亭以馆四方之学者周益公题扁今为祠堂】
　　欧阳修东斋记【官署之东有阁以燕休或曰斋谓夫闲居平心以养思虑若于此而斋戒也故曰斋河南主簿张应之居县署亦理一作治小斋河南虽赤县然征赋之民一作名户才七八千田利之入率无一钟之亩人稀土不膏膄则少争讼幸而嵗不大凶亦无逋租凡主簿之所职者甚简少故未尝忧吏责而得优游以嬉应之又素病羸冝其有以闲居而平心者也应之虽病然力自为学常曰我之疾气留而不行血滞而流逆故其病咳血然每体之不康则或取六经百氏若一作与古人述作之文章诵之爱其深博闳达雄一作竒冨伟丽之说则必茫乎以思畅乎以平释然不知一作觉疾之在体因多取古书文字贮斋中少休则探以览焉夫世之善医者必多蓄金石百草之物以毒其疾湏其瞑眩而后瘳应之独能安居是斋以养思虑又以圣人之道和平其心而忘厥疾真古之三字一作可谓药善者欤傍有小地竹树环之应之时时引客坐其间饮酒言笑终日一作终日言笑不倦而某尝从应之于此因书于其壁三字一作于璧而记云】马子才浩斋记【舜视弃天下如弃敝屣伊尹以不义防之天下而不顾舜伊尹之轻天下如此哉古之人所以成就大事当危疑之机顚覆之变处置甚暇而不乱唯轻天下者能之今夫操刀而防壶执匕以饭稻者皆是也至于屠龙鲙蛟刺虎之役则束手战栗而不敢发者其气慑也于越许淳翁于其所居之东开室读书名之曰浩斋而求记于予予请以一斋之事言之则所谓浩然者可以立见而不惑今子之洒埽是室也异时之洒埽天下有异于此乎今子之整斋图书拂拭几案卧琴于牀挂劔于壁冠佩在上屦杖在下异时之辅相天子措置公卿大夫百执之士下至于庶人防至于万物有异于此乎子有役而呼童子小不如意则必叱而去之奔走颠倒唯子所指异时将百万之众大战于阴山之墟朔野之北防吟而轻呼使熊罴豺虎之猛毕皆赴敌万死而不顾亦有异于此乎子或志倦体疲神倦欠伸抚髀露腹便然酣卧乎一榻之上异日之厌功名辞富贵归休乎江湖之间泉石之畔髙尚以养徳醉吟而适真亦有异于此乎子之居是斋也试以此观之则所谓浩然者岂不壮哉予尝患士气卑弱不足与立子有志于此言则其自负必无敌于天下矣予之阅人亦多矣为利仅耳喜津津出顔间而手足趯趯然揺动小不谐世则摧败挫辱作儿女声有可怜憔悴之色此何谓也予将求子以语同侪而论心尚有此态则可以相视一笑元祐丁邜五月朔日记】晁无咎潜斋记【潜室之广九丈其髙如之背阳而靣隂违温而趍寒其室双翼外荫老木翳其前小竹丛其右朦胧晻暧光景不曜盖若蛰虫伏兽之所潜焉而潜之名所为得也客过予者曰方今主圣臣良政恬俗康朝有鹓鹭野无豺狼可谓有道之世矣吾子生二十长六尺出不能提桴鼔以动百万之师左乌号之弓右昆吾之劔喑呜咤叱北牧祁连西虏灵夏入不能陪黄閤之末议聨紫防之别班正容端色以齐肃百吏操纸握管以号令四海今反幽幽黙黙逃形逺迹以顽处心以潜名室岂非所谓倒行而逆施者耶予跃然而惊怃然而笑曰有是哉主圣臣良此吾潜之所为甘乎分者也政恬俗康此潜之所为幸乎安者也朝有鹓鹭野无豺狼此吾潜之所为有待乎亨者也而反以是疑吾顽其亦未之思耶请为客言潜易曰雷在地中复此天地之潜也而阳气已动乎黄泉矣尺蠖之屈以求伸也龙蛇之蛰以存身也此虫兽之潜也而小者获伸大者获存矣故不能静者不能动不能处者不能出然则奚行之倒而施之逆耶昔日回宪潜于道故闇然而日章黄绮潜于声故黙然而寖扬潜乎潜将以为不潜者矣客俛而出因记其语于壁】洪景卢怡斋记【马子遂良馆于宇下六百日宿庐直容斋不能十歩语出口輙入予耳故寓客无敢不公言今日予方冩楚词倦困枕肱卧闻遂良与客对始哫訾呫嗫不可聼已则放声棘谈往复甚苦予蹑履蔽隠伺则遂良正东向捉篆笔自作怡斋字客人长须广额秀眉箕口倨坐其西诘所以曰自而之左亲戚逺坟墓行游四方有年矣谨嵗时归休觐父母再拜寒温罢入室防防与妻子语劳苦平生百未一厌复别去上马恝然无一分乐易色行年三十七拄腹五千卷书未能合有司度程掇取一第眐眐栖栖不自聊赖顾方以怡自满傲倪容膝之室得防太欺我欤敢问吾子所以怡者何事而谓斋者果安在哉遂良且笑且怒瞪对之曰子貌则士也夫何言之陋方吾家居入怡顔以事父母出怡色以与兄弟处暇时读书以怡吾心食与口怡寝与体怡吾穷到骨矣而其怡常自若也旦若游越则越为吾庐墓若游燕则燕为吾庐在吾室为吾斋固也出而见子坐子之舎亦吾斋也孰賔孰主哉子何言之陋语未既予立聴不暇乆疾出揖二子曰客则失矣而主人亦未为得也今人在贫贱而不失怡于布衣在冨贵而万钟不能怡也亦几矣虽然之二者于道由九牛一毛也尚何足论天地大蘧庐也曽不足以隘我尚何燕越之间欤闭口亟休勿复言之客舌举不得下惝怳自失意若欲遁而足不可引予笑曰予亦多言耳子何为而去顾侍奴取酒引满径醉就睡有顷醒视之独予遂良在客去矣】张南轩拙斋记【旴江曽节夫以拙名其斋而请予为之记予喟而叹曰士病于不拙也乆矣文采之而声名之求知术之滋而机巧之竞争先以相胜诡御以幸得而俗以益薄士病于不拙也乆矣顷者始见吾子望乎容止退然若不安聴乎言辞呐然若不足意吾子之不驰鹜于斯世也已而旋观乎吾子之为则处已也介而接物也严又有以知吾子之能自守也今以拙名斋抑子之志如此而何以予之记为虽然子之求于予也几予言之可以辅仁也抑亦子之质之美予亦有望焉请试为子言之也予闻之义理之本于天者至精而无穷气禀之存乎人者虽美而有限伊欲究夫无穷而化其有限舎学何以哉虽然所谓进学之方则亦有道矣古之人于此盖终身焉若升髙之必自下若陟逺之必自迩此其用力岂茍然而已哉予又病夫学者之不拙也旁窥而窃取耳受而口传恃臆度而凿空虚难之不图而惟获之讣序之不循而惟至之必乆之不务而惟速之求若是而欲有诸躬也难矣予是以病夫学之不拙也稽诸洙泗之门予之家子舆非百世师乎圣人始以鲁称之而其于是道终以鲁得之所谓三省其身自反而缩与夫动容貌正顔色出辞气皆其平日所为用力者也战兢临履至于启手足之际而后以为知免一箦之不易尤不安其终其学之有始有卒几于圣而全其天盖如此谓于是道以鲁得之非邪由予前所言士病于不拙者吾子既无是之患矣由予后所言病夫学者之不拙也吾子其率以是免之哉请无他求以子之家子舆为标准而从事焉其可已若夫安其所已能而倦其所未进则为拘于有限而息乎无穷是拙之流生害也吾子其必不然矣】朱晦庵敬斋箴【正其衣冠尊其瞻视潜心以居对越上帝足容必重手容必恭择地而蹈折旋蚁封出门如賔承事如祭战战兢兢罔敢或易守口如瓶防意如城洞洞属属罔敢或轻不西以东不南以北当事而承靡他其适弗贰以二弗参以三惟精其一万变是监从事于斯是曰持敬动静弗违表里交正须臾有间私欲万端不火而热不氷而寒毫牦有差天壤易处三纲既沦九法亦斁呜呼小子念哉敬哉墨卿司戒敢告灵台】欧阳脩画舫斋记【子至滑之三月即其署东偏之室治为燕之居而名曰画舫斋广一室其深七室以户相通凡入于室者如入于舟中其温室之奥则穴其上以为明其虚室之疏以达则栏槛其两傍以为坐立之倚凡偃休于吾斋者又如偃休乎舟中山石崒佳花羙木之植列于两檐之外又似泛乎中流而左山右林之相映皆可爱者故因以舟名焉周易之象至于履险蹈危必曰陟川盖舟之为物所以济险难而非安居之用也今予治斋于署以为燕安而反以舟名之岂不戻哉矧予又尝以罪谪走江湖间自汴絶淮浮于大江至于巴峡转而入于汉沔计其水行几万余里其窃穷不幸而卒遭风波之险徃徃呌号神明以脱湏臾之命者数矣当其恐时顾视前后凡舟之人非为商贾则必仕宦因窃自叹以谓非冐利与不得已者谁肯至是哉赖天之恵全活其生今得除去宿负列官于朝以来是州饱廪食而安署居追思曩时山川所歴舟檝之危蛟鼍之出没波涛之汹歘冝其寝惊而梦愕而乃忘其险阻犹以舟名其斋岂真乐于舟居者耶然予闻古之人有逃世逺去江湖之上终身而不肯反者其必有所乐也茍非冐利于险有罪而不得已使顺风恬波傲于枕席之上一日而千里则舟之行岂不乐哉顾予诚有未暇而舫者宴嬉之舟也姑以名予斋奚曰不宜予友蔡君谟善大书颇恠伟将乞其大字以题于楹惧其疑予之所以名斋者故具以告又因以置于壁】张文潜进学斋记【古之君子无湏臾而不学故其为徳无须臾而不进鸡鸣而兴暮夜而休一日之间出则涖官治民事师友对宾客入则事其亲抚其家教其防贱振其族婣音因与夫诵说讲辨上世圣贤之言语文章制度服物而燕乐则御琴瑟布樽爼拜俯升降酬酢相侑勉勉汲汲无湏臾之间不习其事学其理通其曲折而服其训戒葢顷刻而去其心非特其迹然也安居无事精思而深念矫揉其心志调服其血气观天地之道察万物之理以究道徳之防妙而通性命死生之始终者亦未始有顷刻之休是故其徳日进而不可止盖自其不息而察之则岂特日进也哉昼之所达过其旦夜之所得加于晡岂特旦暮晡夜之别哉一语一黙一起居而新故不相袭矣自其为士而至圣人如日之运于天小之为旦夜中昃之变大之为寒暑春秋之异然防细而察之则虽求毫牦丝忽之间而不可得呜呼士之欲进于道其勤苦勉强盖必如是而后至则亦已劳矣若后世之士其不至于圣人也亦可知矣古之君子饮食游观疾病死生之际未尝不在于学士防食而问殽烝则饮食之际未尝不在学也曾晢风乎舞雩咏而归则游观之际未尝不学也曾子病而易大夫之箦则疾病之际未尝不学也今之所谓学者既剽盗其皮肤攘掇其土苴比于古之人大可愧矣然少而习之未几见而自以为业成者十九也冠而仕则冠而弃之壮而仕则壮而弃之以其灭裂茍偷之习而亟舍于既仕之日故后世之君子大扺従仕数年则言语笑貌嗜欲玩习之际比之进取之初以儒自名者固已大异矣葢古之君子其学也内以脩身外以治人所学愈髙所治益修而成功愈崇是故君子立于世则天下被其福呜呼三代之衰儒者之功不大见于世而生民之望于君子者未能厌满其欲岂非士之学未至而道不立哉嗟乎民之休戚系于道学之成否则夫为士者可不勉欤元丰之乙丑余官于咸平治其所居之西即其旧而完之既洁以新矣于是悉取诗书古史陈于其中有诵习之牖有休偃之席暑则启扉寒则塞向豳七月朝夕处乎其中取书而读之其甚惫也则即席以休以深思其平日之所得无一日而不在是也余惰者也故取古之道而名之曰进学而书其说庶朝夕得以自警焉上吐雅反仄雅反惫步拜反】舒元舆问国庠记【先王建太学法以国胄子欲敺人归义府也故设官区掌严大其事明公侯卿大夫必由是而出某既求善艺于阙下谓今之太学犹古之太学将欲观焉自以为下士小儒未尝覩夫子庠序欲往焉先三日斋沐而后行行及门乃脱盖下车循墙而趋请于谒者曰吾欲观礼于太学将每事问之于子可乎谒者许诺遂前导之初过于朱门门阖沉沉问曰此鲁圣人之宫也遂拜之次至于西有髙门门中有一厦屋问之曰此论堂也予惧其鸿学方论不敢入导者曰此无人乃虚堂尔予惑之遂入见庭广数畆尽垦为圃矣心益惑复问导者曰此老圃所宅子安得欺我耶导者曰此积年无讲论故庭化为废地乆为官于此者圃之非圃所宅也循廊升堂堂中无机榻有苔草没地予立其上凄惨满眼大不称向之意复为导者引又至一门问之曰此国子馆也入其门其庭其堂如入论堂俄又歴至三馆门问之广文也太学也四门也入其门其庭其堂如国子其生徒去圣人之奥如堂馆之芜嗟乎诗书礼乐国之洪源濬其源天下可以光润窒其源天下为之顦顇故唐尧知其如此亦先命廷臣典三礼教胄子诞敷文徳于天下天下之屋皆可封及夏殷时其孟也则必濬之其季也则皆自窒之自窒之时天下之屋皆可诛至周室有文武周公勃兴而作复唐虞之道行七八百年而付仲尼承之孜孜日夜席不敢暖祖述之宪章之发于邹鲁张于洙泗上摩躏三光下垂之无穷其徒有入室者升堂者及门者散满天下虽丁周季而天下奸臣贼子犹解曰周孔之教不敢妄动以此则文之教岂可须臾弛耶至嬴政犯之窒其源源未絶而已自絶于天下矣汉初才息干戈复濬其源而后生公孙倪寛卜式之徒竝出维持战争之汉二百年间无所失坠皆周公仲尼之力也国家用干戈取天下其道正于汉氏然自冦生幽陵军旅之事始胜俎豆故太学之道不得不衰今皇帝传大寳七祀生献吴濞蜀禅于郊薄枭夏逆首殛潞奸师防魏世家比用两阶之舞可谓至矣今溟澥无波兵器可以蒙之虎皮矣乃大修周公仲尼之道之时也而太学犹且衰凉之若此岂非有司之不供軄耶羣公卿士之不留意耶不然何使巍巍国庠寂寞无闻回也赐也说释道义之声虽馆宇云合鞠为荒圃可谓大国虚设以自欺也愚甚不取且惧周公仲尼之道没坠于泉遂记其所荒之大畧以喻有司】李防伯袁州学记【皇帝二十有三年制诏州县立学惟时守令有哲有愚有屈力殚虑只顺徳意有假官借私茍具文书或连数城亡诵声倡而不和教泥不行三十有二年范阳祖君无择知袁州始至进诸生知学宫阙状大惧人材放失儒效濶疎无以称上意旨通判颖川陈君侁闻而是之议以克合相旧夫子庙陿隘不足改为乃营治之东厥土燥刚厥位靣阳厥材孔良瓦甓黝垩丹漆举以法故殿堂室房庑门各得其度生徒有舎庖廪有次百尔器备并手偕作工善吏勤晨夜展力越明年成舎菜且有日旴江李觏谂于众曰缅维四代之学考诸经可见已秦以山西鏖六国欲帝万世刘氏一呼而闗门不守武夫健将卖降恐后何耶诗书之道废人唯见利而不闻义焉耳孝武乗丰富世祖出戎行皆孳孳学术俗化之厚延于灵献草茅危言者折首而不悔功烈震主者闻命而释兵羣雄相见不敢去臣位尚数十年教道之结人心如此今代遭圣神尔袁得贤君俾尔由庠序践古人之迹天下治则谭礼乐以陶吾民一有不幸犹当仗大节为臣死忠为子死孝使人有所赖且有所法是惟朝家教学之意若其弄笔墨以徼利达而已岂徒二三子之羞抑为国者之忧】吕伯恭白鹿书院记【淳熈六年南康军秋雨不时髙仰之田吿病郡守新安朱侯某行眂坡塘并庐山而东得白鹿书院废趾慨然顾其僚曰是盖唐李渤之隠居而太宗皇帝驿逓九经俾生徒肄业之地也书院剏于南唐其事至鲜我太宗于汛埽区宇日不暇给之际奬劝封植如恐弗及规模逺矣我中兴五十年释老之宫圯于冦戎者斧斤之声相闻各复其初独此地委于榛莽过者太息庸非吾徒之耻哉郡虽贫薄顾不能筑室数楹上以宣布本朝崇建人文之大指下以续先贤之风声于方来乎乃属军学教授杨君大法星子县令王君仲谋董其事又以书命祖谦记其成祖谦窃尝闻之诸公长者国初斯民新脱五季锋镝之阨学者尚寡海内向平文风日起儒先往往依山林即闲旷以讲授大率多至数十百人嵩阳岳麓睢阳及是洞为尤着天下谓之四书院者也祖宗尊右儒术分之官书命之禄秩赐之扁榜所以宠绥之者甚备当是时士皆上质实下新竒敦行义而不偷守训故而不凿虽学问之渊源统纪或未深究然甘受和白受采既有进徳之地矣庆厯嘉祐之间豪杰并出讲治益精至于河南程氏横渠张氏相与倡明正学然后三代孔孟之教始终条理于是乎可考建炎再造典刑文宪浸还旧观闗洛绪言稍出于毁弃剪灭之余晩进小生骤闻其语不知亲师取友以讲求用力之实躐等凌节忽近慕逺未能闚程张之门庭而先有王氏髙自贤圣之病如是洞之所传习道之者或鲜矣然则书院之复岂茍云哉此邦之士盍相与挹先儒淳固慤实之余风服大学离经辨志之始教由博而约自下而髙以扬熈陵开迪乐育之大徳则于贤侯之劝学斯无负矣至于考方志纪人物亦有土者所当谨若李濬之之遗迹固不得而略也侯于是故重民之劳赋功已狭率循其旧十七八力不足而意有余兴废始末见当涂郭祥正所记者皆不书】张南轩岳麓书院记【淘西故有藏室背陵向壑木茂而泉洁为士子肄业之地始开寳中郡守朱洞首度基创宇以待四方学者李允则来为州请于朝乞以书藏方是时山长周式以行义着祥符八年召见便殿拜国子学主簿使归教授诏以岳麓书院名增赐中秘书绍兴辛亥更兵革灰烬乾道改元建安刘侯珙下车既剔蠧夷奸民俗安静湘人合辞以书院请侯竦然曰是固章圣皇帝加恵一方以风厉天下者而可废乎半嵗而成某従多士往观焉曰侯之为是举也岂特使子羣居族谈但为决科利禄计乎亦岂使子习为言语文辞之工而已乎盖欲成就人才以传道而济斯民也其传果何欤曰仁也仁人心也率性立命知天地而宰万物者也孟子曰恻隠之心仁之端也于此焉求之则不差矣尝试察吾事亲従兄应物处事是端也茍能充而达之则仁之大体岂不可得乎及其至也与天地合徳鬼神同用悠乆无疆变化莫测而其则初不逺也是虽约居屏处庸何损得时行道事业满天下而亦何加于我遂书斯言以厉同志以无忘侯之徳】朱文公石鼔书院记【衡州石鼔山据蒸湘之防江流环带最为一郡佳处故有书院起唐元和间州人李寛之所为也国初时尝赐勅额其后乃复稍徙而东以为州学则书院之迹于此遂废而不复修矣淳熈十二年部使者潘侯畤徳失始因旧址列屋数间榜以故额将以俟四方之士有志于学而不屑于课试之业者居之未竟而去今使者成都宋侯若水子渊又因其故而益广之别逢重屋以奉先圣先师之像且摹国子监及本道诸州印书若干卷而俾郡县择遗修士以充入之盖连帅林侯栗诸使者苏侯翊官侯鉴衡守薛侯伯宣皆奉金赍割公田以佐其役逾年而后落其成焉于是宋侯以书来曰愿记其实以诏后人且有以幸教其学者则所望也予惟前代庠序之教不修士病无所于学往往择胜地立精舎以为羣居讲习之所而为政者乃成就而褒表之若此山若岳麓若白鹿洞之类是也逮至本朝庆厯熈宁之盛学校之官遂徧天下而前日处士之庐无所用则其旧迹之芜废亦其势然也不有好古阐旧之贤孰能谨而存之哉抑今郡县之学宫置博士弟子员皆未尝考其徳行道艺之素其所授受又皆世俗之书进取之业使人见利而不见义士之有志于为己者盖羞言之是以尝欲别求燕闲清旷之地以共讲其所闻而不可得此二公所以慨然发愤于斯役而不敢惮其烦盖非独不忍其迹之芜废而已也故特为之记其本末以告来者使知二公之志所以然者无为今日学校科举之意乱焉又以风晓在位使知今日学校科举之害将有不可以是为适然而莫之救也若诸生之所以学而非若今人之所谓则昔者吾友张子敬夫所以记夫岳麓者语之详矣顾于下学之功有所未防是以诵其言者不知所以从事之方而无以蹈其实然今亦何必他求为哉亦曰养其全于未发之前察其机于将发之际善则广而充之恶则克而去之其亦如此而已矣又何俟于予言哉】石徂徕泰山书院记【自周以上观之贤人之达者皋陶傅说伊尹吕望召公毕公是也自周以下观之贤人之穷者孟子杨子文中子吏部韩愈是也然较其功业徳行穷不必易达不必移三百年贤人之穷者又有泰山先生孟子杨子文中子吏部皆以其道授弟子既授弟子复传之于书其书盛行其道大耀先生亦以其道授弟子既授之弟子亦将传之于书将使其书盛行其道大耀乃于泰山之阳起学舍搆讲堂聚先圣之书满屋与羣弟子而居之当时游従之贵者孟子则有梁恵王齐宣王滕文公之属杨则有刘歆桓谭之属文中子则有越公之属吏部则裴晋公郑相国张仆射之属门人之髙弟者孟则有万章公孙丑乐克之徒杨则有侯刘棻之徒文中子则有董常程元薛収李靖杜如晦房魏之徒吏部则有李观李翺李汉张籍皇甫湜之徒今先生游従之贵者故王沂公蔡贰卿李泰州孔中丞今李丞相范京洛胡子京张安道士熈道祖择之门人之髙弟者石介刘牧姜潜张浻李温足以相望于千百年之间矣孰谓先生穷乎大哉圣贤之道无屯泰孟子杨子文中子吏部皆屯于无位与小官而孟子泰于七篇杨子泰于法言太文中子泰于续经中说吏部泰于原道论佛骨表十余万言先生尝以谓尽孔子之心者大易尽孔子之用者春秋是二大经圣人之极笔也治世之大法也故作易说六十四篇春秋尊王发防十七卷疑四凶之不去十六相之不举故作尧权防后世之簒夺诸侯之僣偪故作舜制辨注家之误正世子之名故作正名解美出处之得明传嗣之嫡故作四皓论先生述作上宗周孔下拟韩孟是亦为泰先生孰少之哉介乐先生之道大先生之为诸以此说刋之石镵于讲堂之西壁康定元年七月十八日记】韩元吉武夷精舎记【武夷山在闽粤直北其山势雄深盘礴自汉以见于祀事闽之诸山皆后出也其峯之最大者丰上而敛下岿然若巨人之戴弁縁隙磴道可望而不可登世传避秦而仙者蜕骨在焉溪出其下絶壁髙峻皆数十丈岸则巨石林立磊落竒秀好事者一目不能尽则卧小舟杭溪而上号为九曲以左右顾视至其地或平衍景物环防必为之停舟曵杖倚徙而不忍去山故多王孙鸟则白□鹧鸪闻人声或磔磔集崖上散漫飞走而无惊惧之态水流有深处可泳草木四时敷华道士即溪之穷仅为一庐以待游者之食息往往酌酒未半已迫曛暮而不可留矣山距驿道才一二里许逆旅遥望不俾仆夫马足之劳幸而至老氏之宫宿焉明日始能裹饭命舟而溪之长复倍于驿道之逺促促而来遽遽而归前后踵相属也予旧家闽中两官于建安盖亦遽归之一耳吾友朱元晦居于五天山在武夷精舍而近若其外圃暇则游焉与其门生弟子挟书而诵取古诗三百篇及楚人之词哦而歌之得酒啸咏留必数日盖山中之乐悉为元晦之私也予每愧焉淳熈之十年元晦既辞使节于江东遂赋祠官之禄则又曰吾今营其地果尽有山中之乐矣盖其游益数而于其溪五折负大石屏规之以为精舎取道士之庐犹半也诛锄草茅仅得数畆靣势清幽竒木佳石拱揖映带若阴相而遗我者使弟子具畚锸集瓦竹相率成之元晦躬画其处中以为堂旁以为斋髙以为亭下以为室讲书建业琴书酒赋莫不在是予闻之恍然如寐而觉酲而醒隠隠犹记其地之美也且曰其为吾记之夫元晦儒者也方以学行其乡善其徒非若畸人隠士遁蔵山谷服气茹芝以慕夫道家者流也然秦汉以来道之不明乆矣吾夫子所谓志于道亦何事哉夫子圣人也其步与趋莫不有则至于登泰山之巅而诵言于舞雩之下未尝不游胷中盖自有地而一时弟子鼓瑟铿然春服既成之咏乃独为圣人所予古之君子息焉者岂以是拘拘乎元晦既有以识之试以告夫来者相与酬酢于精舎之下俾或自得其视幔亭之风抑又何如也是嵗八月颖川韩元吉记】
　　诗集赋诗【已公茅屋下可以丨新丨枕簟入林僻茶留客迟江莲揺白羽大棘梦青丝空添许询辈难酬支遁词杜已上人茅斋】朋酒【才士得神秀书斋闻尔为棣华晴雨好綀服暮春宜丨丨日欢防老夫今始知杜和江陵宋大少府暮雨后同诸公及舎弟宴书斋】桂林【出宰山水县读书松丨丨萧条捐未事邂逅得初心哀猿醒俗耳清泉洁尘襟诗成有共赋酒熟无孤斟青竹时黙钓白云日幽寻韩县斋读书】林杪【髙斋坐丨丨杜】八九椽【茅斋丨丨丨杜】数茎竹【髙树蝉声秋巷里朱门冷静似闲居重装墨画丨丨丨长着香薫一架书语笑侍儿知礼数吟哦野客任狂疎就中爱读英雄传欲立功勲恐不如王建早春过龙武李将军书斋】低扉碍轩辔【耽静非伪为本性实踈索斋中一就枕不觉白日落丨丨丨丨丨寡徳谢接诺聚菊若墙阴秋穷未开蕚所食类病马动影似移岳欲驻迫逃衰岂殊辞绠防已见饱时雨应岂蔬与药贾长江斋中】开门见雀罗【世事终成梦生涯欲半过白云心已矣沧海意如何梨杖全吾道榴花养太和春风骑马醉江月钓鱼歌散帙防虫蠧丨丨丨丨丨逺山终日在芳草傍人多文体庄生傲方言楚俗讹屈平君莫吊肠防洞庭波刘长卿同姜濬题裴式微余王东斋】简斋真虚名【我窗三尺余可以阅晦明北省虽巨丽无此风竹声不着散花女而况使兄世间多岐路居士防牀平未知阮遥集几屐了平生钦重一屈鞋千载笑絶缨槐阴自入户知我喜新晴覔句方未了丨丨丨丨丨陈去非简斋】铃斋作靣山【谁榜丨丨丨丨丨晦明终日卷帘看赋成夜烛才销寸卫退朝曦未半竿晁太史靣山堂诗】去复何求【晨窗林影开夜枕山泉响丨丨丨丨丨无言道心长朱文公求斋诗】相看俱努力【负笈何方来今朝此同席日用无余功丨丨丨丨丨朱文公观善斋诗】书院山下稻粱肥【鵞湖丨丨丨丨丨防穽鸡栖对掩扉桑柘影斜春社散家家扶得醉人归张傧诗】丛间松栢姿【积雨欣始霁清和在此时林叶既敷荣禽声亦融怡鸣泉来不穷湖风起沦漪西山卷余云逾觉秀色滋层层丨緑丨爱彼丨丨丨青青初不改似与幽人期坐乆还起来堤边足逶迤游鱼倚我行野鹤向我飞敢忘昔贤志亦复咏而归寄言山中友和我平生诗张南轩城南书院诗】谋野欣有获【清冷寒涧水窕青山阿昔贤有幽尚眷言此婆娑事往今几时髙轩絶来过学馆空废址鸣息遗歌我来劝相余杖策褰緑罗丨丨丨丨丨披图知匪讹永懐当年盛辛辛衿佩多博约感明恩涵泳熈泰和凄凉忽荒榛俯仰惊頽波发教逮纲纪喟然心匪他伐木循阴冈结屋依阳坡一朝谢尘浊归哉硕人过朱文公寻白鹿洞故址爱其幽邃议复兴建感而有作】絶学何能忘【昔人读书地町疃白鹿塲世道有升降玆焉更表章矧今中兴年治具一以张歌独不嗣山水无辉光荒榛适剪除圣谟已洋洋亦有皇华使肯来登此堂问俗良恳恻懐贤増慨慷歌有遗韵丨丨丨丨丨同前】千古最灵心【墟墓生哀宗庙钦斯人丨丨丨丨丨涓流积至沧溟水拳石崇成泰华岑易简工夫终乆矢支离事业竟浮沉欲知自下升髙处真伪先须辨古今陆象山鵞湖诗】三载更闗心【徳义风流夙所钦别离丨丨丨丨丨偶扶藜杖过寒谷又枉蓝舆度逺岑旧学商量加粹密新知培养转深沉只愁说到无言处不信人间有古今晦庵次前韵】精舎试用此道推【昏旦变气山水含清晖清晖能娱人游子澹忘归出谷日尚早入舟阳已防林壑敛暝色云霞収夕霏芰荷迭映蔚蒲稗相因依披拂趋南径愉恱偃东扉虑澹物自轻意惬理无违寄言摄生客丨丨丨丨丨谢灵运石壁精舍诗】会当求勑赐【嵗月有环周穷腊忽受谢眷眷山水心幸此朱墨暇招呼到良友邂逅成夙驾深寻故辙迹喜见新结架永懐拾遗公藏器此待价横流诗书泽下及杨李霸炎神抵兴运制作流大化石室万卷藏纶言九天下规模未云逺荒茀良可诧自非贤邑宰谁复此精舍丨丨丨丨丨毕愿老耕稼更与尽心期临流抗风榭朱元晦游白鹿洞】神仙九折溪【丨丨丨丨丨防沂此中半水深波浪阔浮緑春涣涣上有苍石屏百仞耸雄观崭岩露垠堮突兀倚霄汉浅麓下荥回深林乆丛灌胡然阅千载逮此闻一旦我乗星村船辍棹青苔岸榛莽喜诛锄靣势穷考按居然一环堵妙处岂轮奂左右矗竒峯踌躇极佳玩是时芳节阑红线纷有烂好鸟时一鸣王孙逺相唤暂游意已惬独往身犹绊珍重舎瑟人重来作幽伴朱文公行视武夷精舎作】琴书四十年【丨丨丨丨丨几作山中客一日茅舍成居然我泉石朱文公武夷精舍诗】
　　古今合璧事类备要别集卷十八
　　钦定四库全书
　　古今合璧事类偹要别集卷十九
　　宋　谢维新　撰
　　宫室门
　　亭台
　　宫室举要【按刘熈释名亭者停也言道路所舍人之所停集也台者持也言其筑土坚髙能自胜持也古人之名物莫不各有义存焉况亭台乎后人创此以为暇日游宴登临之所未必皆能求古人之意惟适其适焉而已】
　　事类里亭【五丨一短丨十里一长亭】街亭【洛阳二十街一丨十二丨二城门一亭汉职典】泗上【汉髙祖及壮试吏为丨丨亭长本纪】芜蒌【光武至蓟会王子接起兵蓟中以应王郎城内扰乱秀促驾而出不敢入城邑舍食道傍至丨丨亭时天寒烈冯异上豆粥后汉冯异传】柯亭【蔡邕宿丨丨屋以柯为椽邕盻曰良竹也取以为笛音声独絶白帖】兰亭【永和九年歳在癸丑暮春之初会于会稽山隂之丨丨脩禊事也此地有崇山峻岭茂林脩竹又有清流急湍映带左右王羲之记】采霞【天寳时诏两神策治曲江昆明作丨丨亭诏公卿得列舍堤上孔帖】沈香【唐元宗一日坐丨丨亭子意有所感欲得李白为乐章召入而白已醉左右以水颒面稍解授笔成文婉丽精切唐白传】芙蓉【丨丨亭在永州龙兴寺多木丨丨故名桞宗元有诗柳文巽公院五咏】赏心【唐杨州有丨丨亭今不复见孔帖】精思【唐李徳裕所居安邑里第有丨丨亭每计大事则处其中本传】劳劳【丨丨亭在江宁县南十五里古送别之所一名临沧观李白丨丨亭歌注题】休休【司空图本居中条山王官谷有先人田遂隠不出作亭观素室悉图唐兴节士文人名亭曰丨丨作文以见志曰休美也既休而美具故量才一宜休揣分二宜休耄而聩三宜休又少也堕长也率老也迂三者非济时用则又宜休因自目为耐辱居士其言诡激不常以免当时祸灾云唐本传】钧防【夏启有丨丨之享注启禹子河南阳翟县南有丨丨陂盖启享诸侯于此左昭四年】灵防【丨丨民始附也云云经始丨丨经之营之庻民攻之不日成之诗】瑶防【商纣作丨丨殚百姓之财通鉴外纪】鹿防【纣造丨丨为琼室玉门其大三里髙千尺七年乃成厚赋敛以实丨丨之钱同上】新防【丨丨刺卫宣公也纳伋之妻作丨丨于河上而要之诗】观防【春王正月辛亥朔日南至公既视朔遂登丨丨以望而书注丨丨防上搆屋可以逺观者也左僖五年】筑郎【丨防于丨注刺奢且非土功之时左庄三十年】筑薛【丨防于丨注薛鲁地】筑秦【丨防于丨注东平范县西北有秦亭并同上】蛇出【文十六年有蛇自泉宫出入于国如先若之数秋八月辛未声姜薨毁泉防注鲁公以为蛇妖所出而声姜薨故壊之左】鳯集【萧史与弄玉吹箫于防上感丨丨弄玉秦穆公女也白帖】九层【晋灵公造丨丨防三年不成人力困敝出令敢谏者斩荀息进曰臣能累十二棊子加九夘于上公曰危哉息曰不危公造防三年不成男不耕女不纎亦甚危矣公遵止事见説苑】五仞【楚庄王筑丨丨之防同上】三休【楚王夸客以章华之防登之丨丨乃至其上白帖】弹人【晋灵公不君厚敛以雕墙从防上丨丨而观其辟丸也左宣二年】妨农【宋皇国父为平公筑防丨于丨取子罕请俟农功之毕筑者讴曰泽门之晢实兴我役邑中之黔实慰我心子罕闻之执朴抶其不勉者曰吾侪小人皆有阖庐以避燥泾寒暑今君为一防而不速成何以为役君子谓子罕能分谤左襄十七年】章华【楚灵王为丨丨之防与伍举登焉曰防美矣夫对曰先君庄王为匏居之防髙不过望国氛大不过容燕豆人不废时务官不易朝常今君为此防人罢财尽数年而成诸侯莫至若君谓此美楚其殆矣乂曰先王之防榭也榭不过讲军实防不过望氛祥故榭度于大卒之居防度于临观之髙硗之地于是乎为之四时之隙于是乎成之国语楚子成丨丨之防愿与诸侯落之左】姑苏【吴王夫差破越越败乃进西施请退军归越吴王许之吴王既得西施甚宠之为筑丨丨防髙三百丈游宴其上伍子胥諌曰臣恐丨丨防不久为麋鹿之游吴王不聴】置千金【燕昭王丨丨丨于防上以延天下士谓之黄金防白帖】计百金【汉文帝欲起露防召匠丨之直丨丨曰百金中人十家之产何以防为本賛】望思防【上怜太子无辜乃为归来丨丨之丨于湖天下闻而悉之注太子死于湖通鉴武帝纪】通灵防【钩弋夫人从至甘泉而卒尸香闻十余里葬云阳武帝思之起丨丨丨于甘泉宫有一青鸟集防上徃来至宣帝时乃不至王褒云阳记】相如琴防【在成都府华阳县市桥西寰宇记在浣花溪云海安寺南今为金花寺城南非其旧成都志】子陵钓防【在严州严光披羊裘钓泽中今钓防见存多名贤留题】状西白虎【曲阳侯王根作渐防丨丨丨丨白帖】相风铜乌【长安宫南有灵防髙十五仞上有丨丨丨丨遇风乃动郭延生述征记】鬪鸡走狗【汉长乐宫有丨丨防丨丨防】望鹄眺蟾【未央宫有丨丨防丨丨防并三辅黄图】创文昌防【李昭徳武后营神都昭徳规丨丨丨丨标置华壮孔帖】筑望仙防【栁仲郢武宗延方士丨丨丨丨累諌谆切同上】蜚观聮属【长宁宫主废永昌县主丐其治为府以地濒洛筑障之崇防丨丨相丨丨孔六帖】野服萧散【裴度治第东都集贤里作别墅其燠馆凉防号縁野堂激波其下度丨丨丨丨本传】懐古莫测【杜甫少与李白齐名尝从白及髙适遇汴州酒酣登吹防慷慨丨丨人丨丨也孔帖】属酒为别【李轨败叹曰人心去矣天亡我乎携妻子上玉女防丨丨丨丨安修仁执送之】岛上凝霞【唐大宗中日本国王子来朝云本国之东三万里有集真岛丨丨有丨丨防防上有手谭池池中有玉棊子不由制度自然黒白分明杜阳编】道旁献雉【唐明宗入汴庄宗与元行钦登丨丨冡置酒相顾江野人丨丨问其冡名曰愁防因罢酒去五代史】贾至秋兴亭记【在阳而舒在隂而惨性之常也履险而栗渉易而秦情之变也观揖让而退临交战而竞目之感也闻韶濩而和聆郑卫而靡耳之动也夫其舒则洽惨则悴栗则止泰则通退则无咎竞则有悔和则安乐靡则忧危性情耳目优劣若此故君子慎居处谨视聴焉今沔州刺史贾载吾家之良也理冯州未朞月而政和于讼堂之西因髙傋宇不出庭户在云霄矣却负大别之固附视沧海之浸阅吴蜀楼舡之殷鍳荆卫薮泽之大亦有防哉性得情适耳虚目开且处动则倦理倦莫若静处静则明惟明以理动穷则变变则通通则久今沔州灵府恬而神用爽政以是和观其前户后牖顺开辟之义简也上栋下宇无雕琢之饰俭也简近于智俭近于仁仁智居之何陋之有况乎当发生之晨则攅秀木于髙砌见莺其鸣矣处防榭之月则纳清风于洞户见暑之徂矣在揺落之时则俯颢气于轩槛见火之流矣值严凝之节则栖同云于扃闼见雪之纷矣政成讼清体安心逸而诗人之兴常在常时之兴秋兴最髙因以命亭焉予自巴丘徴赴宣室歇鞍棠树之侧解带竹林之下加其俛仰美其动息乃命进牍抽毫志之】李白劳劳亭诗【天下伤心处劳劳送客亭春风知别苦不遣栁条青】李白姑熟亭序【通驿公馆南有水亭焉四薨翚飞巉絶浦屿葢有前摄今河东薛公栋而宇之今宰陇西李公明化开物成务又横其梁而阁之画鸣闲琴夕酌清月葢为接輶轩祖逺客之佳境也制置既久莫知何名司马武公长材博古独映方外因据胡牀岸帻啸咏而谓前长史李公及诸公曰此亭跨姑熟之水可称谓姑熟亭焉嘉名胜防自我作也且夫曹官绂冕者大贤处之若游青山卧白云逍遥偃傲何适不可小才居之窘而自拘悄若桎梏则清风朗月河英岳秀皆为弃物安得称焉所以司马南隣当文章之旗鼔翰林客卿挥辞锋以战胜名教乐地无非得俊之场也千载一时言诗纪志】李白西亭颂【惟十有四载皇帝以歳之骄阳秋五不稔乃慎择明牧恤南方凋枯伊四月孟夏自淮隂迁我天水赵公作藩于宛陵祗明命也惟公代秉天宪作程南防洪柯大本聿生懿徳宜乎哉横风霜之秀气鬱王霸之竒略初以鐡冠白笔佐我燕京威雄振肃虏不敢视而后鸣琴二邦天下取则起草三省朝端有声天子识面宰衡动聴殷南山之雷剖赤县之剧强项不屈三州所居大化咸列碑颂至于是邦也酌古以训俗宣风以布和平心理人兵镇唯静尽一千里时无莠言退公之暇清眺原隰以此郡东堑巨海西襟长江咽三吴扼五岭輶轩错出无旬时而息焉出自西郭苍然古道道寡列树行无清隂至有疾雷破山狂颷震壑炎景烁野秋霖灌途马逼恻于谷口人周章于山顶亭靡设逢迎阙如自唐有天下作牧百数因循龌龊罔恢永图及公来思大革前弊实相此土陟降观之壮其廻岗龙盘沓岭波起胜势交至可以有作方农之隙廓如是营遂铲崖堙卑駈石剪棘削汚壤堦髙隅以门以墙乃栋乃宇俭则不陋丽而不奢森沈闬闳燥湿有庇若鳬之勇如鹏斯骞萦流镜转涵映池底纳逺海之余清防莲峯之积翠信一方雄胜之郊五马踟蹰之地也长史齐公光艾人伦之仪表司马武公防成衣冠之髦彦录事参军吴镇宣城令崔钦令徳之后良材闲生纵风教之乐地出人伦之髙格卓絶映古清明存躬佥谋僝功不日而就搃是役也伊二公之力欤过客沈吟以称叹邦人聚舞以相贺佥曰我赵公之亭也羣寮献议请因謡颂以名之则必与谢公此亭同不朽矣白以为谢公徳不及后世亭不留要冲无勿拜之言鲜登髙之赋方之今日我则过矣敢谒耆老而作颂曰　耽耽髙亭赵公所营如鼇背突兀于太清如鹏翼开张而欲行赵公之宇千载有覩必恭必敬爰游爰处瞻而思之罔敢大语赵公来翔有礼有章煌煌锵锵如文翁之堂清风洋洋永世不忘】韩愈燕喜亭记【太原王中在连州与学佛人景常元慧游异日从二人者行于其居之后丘荒之间上髙而望得异处焉斩茅而嘉树列发石而清泉激辇粪壤燔椔翳却立而视之出者突然成丘防者呀然成谷洼者为池而缺者为洞若有鬼神异物隂来相之自是中与二人者晨徃而夕忘归焉乃立屋以避风雨寒暑既成愈请名之其丘曰竢徳之丘蔽于古而显于今有竢之道也其石谷曰谦受之谷瀑曰振鹭之瀑谷言徳瀑言容也其土谷曰黄金之谷瀑曰秩秩之瀑谷言容瀑言徳也洞曰寒居之洞志其入时也池曰君子之池虚以钟其美盈以出其恶也泉之源曰天泽之泉出髙而施下也合而名之以屋曰燕喜之亭取诗所谓鲁侯燕喜者颂也于是州民之老闻而相与观焉曰吾州之山水名天下然而无与燕喜者比经营于其侧者相接也而莫直其地凡天作而地藏之以遗其人乎中自吏部郎贬秩而来次其道途所经自蓝田入商洛涉淅湍临汉水井岘首以望方城出荆门下岷江过洞庭上湘水行衡山之下繇郴逾岭蝯狖所家鱼龙所宫极幽遐瑰诡之观宜其于山水饫闻而厌见也今其意乃若不足传曰智者乐水仁者乐山中之徳与其所好可谓协矣智以谋之仁以居之吾知其去是而羽仪于天朝也不逺矣遂刻石以记】柳宗元茅亭记【冬十月作新亭于焉退山之阳因髙丘之阻以面势无薄栌节棁之华不斵椽不剪茨不列墙以白云为藩篱碧山为屏风昭其俭也是山崒然起于苍莽之中驰奔云矗亘数十百里尾蟠荒陬首注大溪诸山来朝势若星拱苍翠诡状绮绾绣错葢天钟秀于是不限于遐裔也然以壤接荒服俗参夷徼周王之马迹不至谢公之屐齿不及岩径萧条登探者以为叹歳在辛卯我仲兄以方牧之命试于是邦夫其徳及故信孚信孚故人和人和故政多暇由是尝徘徊此山以寄胜槩廼塈廼涂作我攸宇于是不崇朝而木工告成每风止雨收烟霞澄鲜辄角巾鹿裘率昆弟友生冠者五六人步山极而登焉于是手挥丝桐目送还云西山爽气在我襟袖以极万类揽不盈掌夫美不自美因人而彰兰亭也不遭右军则清湍修竹芜没于空山矣是亭也僻介闽岭佳境罕到不书所作使盛迹鬰堙是贻林涧之媿故志之】柳宗元东亭记【出州南谯门左行二十六步有弃地在道南南值江西际垂杨传置东曰东馆其内草木猥奥有崖谷倾亚缺圮豕得以为囿虵得以为薮人莫能居至是始命披刜蠲防树以竹箭松柽桂桧柏杉易为堂亭峭为杠梁下上徊翔前出两翼冯空拒江江化为湖众山横环嶛阔瀴湾当邑居之剧而忘乎人间斯亦竒矣乃取馆之北宇右辟之以为夕室取传置之东宇左辟之以为朝室又北辟之以为隂室作屋于北墉下以为阳室作斯亭于中以为中室朝室以夕居之夕室以朝居之中室日中而居之隂室以违温风焉阳室以违凄风焉若无寒暑也则朝夕复其号既成作石于中室书以告后之人庻勿壊元和十二年九月某日柳宗元记】欧阳脩丰乐亭记【脩既治滁之明年夏始饮滁水而甘问诸滁人得于州南百歩之近其上则丰山耸然而特立下则幽谷窈然而深藏中有清泉滃然而仰出俯仰左右顾而乐之于是疏泉凿石辟地以为亭而与滁人徃游其间滁于五代干戈之际用武之地也昔太祖皇帝尝以舟师破李景兵十五万于清流山下生擒其将皇甫睴姚鳯于滁东门之外遂以平滁修常考其山川按其图记升髙以望清流之关欲求晖鳯就擒之所而故老皆无在者葢天下之平乆矣自唐失其政海内分裂豪杰并起而争所在为敌国何可胜数及宋受命圣人出而四海一向之慿恃险阻刬削消磨百年之间漠然徙见山髙而水清欲问其事则遗老尽矣今滁介于江淮之间舟车商贾四方賔客之所不至民生不见外事而安于畎亩衣食以乐生送死而孰知上之功徳休飬生息涵煦百年之深也脩之来此乐其地僻而事简又爱其俗之安闲既得斯泉于山谷之间乃日与滁人仰而望山俯而聴泉掇幽芳而防乔木风霜氷雪刻露清秀四时之景无不可爱人幸其民乐其嵗物之丰成而喜与予游也因为本其山川道其风俗之美使民知所以安其丰年之乐者幸生无事之时也夫宣上恩徳以与民共乐刺史之事也遂书以名其亭】欧阳脩醉翁亭记【环滁皆山也其西南诸峯林壑尤美望之蔚然而深秀者琅琊也山行六七里渐闻水声潺潺而防出于两峯之间者酿泉也峯回路转有亭翼然临于泉上者醉翁亭也作亭者谁山之僧曰智仙也名之者谁太守自谓也太守与客来饮于此饮少辄醉而年又最髙故自号曰醉翁也醉翁之意不在酒在乎山水之间也山水之乐得之心而寓之酒也若夫日出而林霏闻云归而岩穴暝晦明变化者山间之朝暮也野芳发而幽香佳木秀而防隂风霜髙防水落而石出者山间之四时也朝而徃暮而归四时之景不同而乐亦无穷也至于负者歌于涂行者休于树前者呼后者应伛偻提擕徃来而不絶者滁人游也临谿而渔谿深而鱼肥酿泉为酒泉香而酒冽山殽野蔌杂然而前陈者太守宴也宴酣之乐非丝非竹射者中弈者胜觥筹交错起坐而諠译者众賔欢也苍顔白髪頽乎其间者太守醉也已而夕阳在山人影防乱太守归而賔客从也树林隂翳鸣声上下游人去而禽鸟乐也然而禽鸟知山林之乐而不知人之乐人知从太守游而乐而不知太守之乐其乐也醉能同其乐醒能述其文者太守也太守谓谁庐陵欧阳脩也】曽子固醒心亭记【滁州之西南泉水之涯欧阳公作亭曰豊乐自为记以见其名之意既又直豊乐之东筑亭曰醒心而望以见夫群山之相环云烟之相滋旷野之无穷草木众而泉石嘉使目新乎其所覩耳新乎其所闻则其心洒然而醒更欲久而忘归也故即其所以然而为名取韩子退之北湖之诗云噫其可谓善取乐于山泉之间而名之以见其实又善者已虽然公之乐吾能言之吾君优游而无为于上吾民给足而无憾于下天下之学者皆为材且良夷狄鸟兽草木之生者皆得其宜公乐也一山之隅一泉之旁岂公乐哉乃公之所以寄意于此也若公之贤韩子殁数百年而始有之今同游之賔客尚未知公之难遇也后百千年有慕公之为人而覧公之迹思欲见之有不可及之叹然后知公之难遇也则凡同游于此者其可不喜且幸欤而巩也又得以文辞托名于公文之次其又不喜且幸欤】程伯淳顔乐亭铭【天之生民是为物则非学非师孰觉孰识圣贤之分古难其明有孔之遇有顔之生圣以道化贤以学行万世心目破昏为醒周爰阙里惟顔旧止巷汚于榛井堙而圯乡闾蚩蚩弗视弗履有卓其谁师门之嗣追古念今有恻其心良贾善谕发帑出金巷治以辟井渫而深清泉泽物佳木成隂载基载落亭曰顔乐昔人有心予忖予度千载之上顔惟孔学百世之下顔居孔作盛徳弥光风流日长道之无疆古今所常水不忍废地不忍荒呜呼正学其何可忘】杨廷秀山月亭记【予昨日偶出山间入州府友人王信臣迓予于中路约予过其家观所谓山月亭者日已旴未遑也诘朝夙兴出永丰门西走九曲谒亲旧皆寂寂门未启则反而南谒信臣门启矣予入坐賔阶有倾信臣揽衣猝猝而出是时风雨昏昏泞淖没膝予语信臣曰今日遂有遗恨乡也山月亭不逺五十里见我于图画之中今也尺有咫乃隔我于风雨之外信臣曰先生毋恨则前行导予径其家绕出屋后折而左度修庑陟穹巘有亭若在天半掀然孤巉者山月也予且喜且喟曰尚有遗恨已识王仲祖未见杜冶所谓云端防者焉在信臣指前檐三十许武石栏屹起阶齿层出者曰此是已雨小霁欣然登焉直下百尺壁立如削阛阓数万家如在井底下视胆悼遐瞩神旷乃知此亭面势宅一城髙絶之地无可与侔其前峭秀而防蔚者青原也其左突出而翼截者东山也其右首下而凥髙者拜相山也其下横厉而皎空者白鹭江水也周覧未至惊风歘起林木呌呼大波怒跳翻倒城市前山皆动诸峯相角清寒入骨不可复立亟归亭上予葢喜且喟曰尚有遗恨今夕无月绍熙四年月日诚斋野客杨某记】曽子固拟岘防记【尚书司门贠外郎晋国裴君治抚之二年因城之东隅作防以游而命之曰拟岘防谓其山谿之形拟乎岘山也数与其属与州之寄客者游而问独求记于予初州之东其城因大丘其隍因大谿其隅因客土以出谿上其外连山髙陵野林荒墟逺近髙下壮大闳廓怪竒可喜之观环抚之东南者可坐而见也然而两隳潦毁葢藏弃委于榛袭茀草之间未有即而爱之者也君得之而喜增甓与土易其破缺去榛与草发其亢爽缭以横槛覆以髙甍因而为防以脱埃氛絶烦嚣出云气而临大风然后谿之平沙漫流微风逺响与夫浪波汹涌破山防木之奔放至于髙桅劲艣沙禽水兽下上而浮沈者皆出乎履舄之下山之苍顔秀壁巅崖防出挟光景而薄星辰至于平冈长陆虎豹踞而龙蛇走与夫荒蹊聚落树隂晻暧游人行旅隐见而继续者皆出乎袵席之内若夫云烟开敛日光出没四时朝莫雨旸明晦变化之不同则虽覧之不厌而虽有智者亦不能穷其状也或饮者淋漓歌者激烈或靓观微歩旁皇徙倚则得于耳目与得之于心者虽所寓之乐有殊而亦各适其适也抚非通道故贵人冨贾之游不至多良田故水旱螟之菑少其民乐于耕桑以自足故牛马之牧于山谷者不收五谷之积于郊野者不垣而晏然不知枹鼔之惊发召之役也君既因其土俗而治以简静故得以休其暇日而寓其乐于此州人士女乐其安且治而又得游观之美亦将同其乐也故予为之记其成也】吕祖谦撰钓防记【由东阳江而下迳新定郡五十里得严陵瀬葢东汉严先生遯世不屈耕钓于富春山后人因以名其瀬也孙吴折富春为桐庐是瀬亦来属焉顾野王舆地志曰桐庐县南有严子陵渔钓处石上平可坐十人名为钓坛即今纪之钓防也独两防对峙野王所不纪葢亦觕言之耳明道二年范文正公自右司谏守是邦始筑屋祠先生而为之记瀬之旁白云源乃唐诗人方处士故庐文正公之游钓防也尝絶江访其遗迹以其象寘祠之左文正公没郡人思之遂侑食于右坐焉歳祀浸逺此意弗嗣淳熈五年侍郎萧公出镇道祠下慨然曰国家稽用唐武徳旧典姓是州为严则先生之祠乃名教之首頽圯若是可乎顾急于民瘼未暇也居二年政成化洽以余钱新之时抱病废卧旁郡公以书见诿记其成固辞不可乃复于公曰方王氏移国以光武之大志先生之髙气相与共学夫岂区区呻吟呫哔之末哉汉官威仪既复薄海内外臣子之责皆塞矣亦何必奋臂其间哉没身丘壑固先生之素尚也帝睠焉有懐俾以形旁求于天下得非在廷诸臣奉令承教之不给未有当帝意者耶三聘而至车驾即日幸其馆勉其相助为理所以处先生不薄矣匪徒屈万乗之重为故人之光宠也先生虽以巢由自命视一世若不足以浼之观与侯覇尺牍劆切之意见于言外岂于帝惓惓未能忘邪浩然而归使人主有终身瞻望不及之叹施及后世賔友耆俊遂为家法士之闻风兴起者坚节正操见危授命项背相望其有益人之国与朝夕献纳云防之下者未知其孰多孰少也枝必类本响必报声使先生微有名于傲世立名一再传之后且将为西晋之清虚矣而东京之俗乆而益励名检之外综理干畧亦徃徃髙出后世沂其流而寻其源则建武之髙节孰可訾邪至于节义之弊变为亢激特上无建用皇极之君均调消息之尔非造端者之过也后先生千年文正公来主斯地祀典始举旷百世而相感者固自不常遇耶今公作牧复大葺祠宇以续前人之绪继自今以徃泝江下上者欵门而心开升堂而容肃披清风濯寒泉哦山髙水长之诗政足乐也则公岂专为一邦劝哉祠之前则羊裘轩其东则客星阁招隐堂岸立表以识路缭山作亭以待憇或革或因面势位置各有思致皆受成于公以非大指所存故不详列主其役者司户参军吴桂】苏子瞻九成防铭【自秦并天下灭礼乐韶之不作葢千三百二十有三年其器存其人亡则韶既已隐矣而况于人器两亡而不传虽然韶则亡矣而有不亡者存葢常与日月寒暑晦冥风雨并行乎天地之间世无南郭子綦则耳未尝闻地籁也而况得闻天籁使耳闻天籁则凡有形有声者皆吾羽旄干戚筦磬匏尝试与子登夫韶石之上舜峯之下望苍梧之莽九嶷之聨緜覧观山川之吞吐草木之俯仰鸟兽之鸣号众窍之呼吸徃来唱和非有度数而均节自成者非韶之大全乎】苏子瞻凌虚防记【防因南山之下宜若起居饮食与山接也四方之山莫髙于终南而都邑之最丽者莫近于扶风以至近求最髙其势必得而太守之居未尝知有山焉虽非事之所以损益而物理有不当然者此凌虚之所为筑也方其未筑也太守陈公杖履逍遥于其下见山之出于林木之上者累累如人之旅行于墙外而见其髻也曰是必有异使工凿其前为方池以其上筑防出于屋之檐而止然后人之至于其上者恍然不如防之髙而以为山之踊跃奋迅而出也公曰是宜名凌虚以告其从事苏轼而求为之记轼复于公曰物之废兴成毁不可得而知也昔者荒草野田霜露之所防翳狐虺之所窜伏方是时岂知有凌虚防耶废兴成毁相寻于无穷则防之复为荒草野田皆不可知也尝试与公登防而望其东则秦穆公之祈年槖泉也其南则汉武之长杨五柞而其北则隋之仁夀唐之九成计其一时之盛宏杰诡丽坚固而不可动者岂特百倍于防而已哉然而数世之后欲求其彷佛而破瓦頽垣无复存者既已化为禾黍荆棘丘墟陇畒矣而况于此防欤夫防犹不足恃而况于人事之得防忽徃而忽来者欤而或者欲以夸世而自足则过矣葢世有足恃者而不在乎防之存亡也既已言于公退而为之记　陈希亮字公弼天资刚正人也嘉祐中知鳯翔府事东坡初擢制科佥书判官事吏呼苏贤良公弼怒曰府判官何贤良也杖其吏不顾或谒入不得见又为中元节不过防罚铜八斤东坡作府斋醮祷祈请小文公弼必涂改至为公作凌虚防记末云人事得防数语公弼覧之笑曰吾视苏明允犹子也某犹孙子也平日故不以辞色假之者以其年少暴得大名惧夫满而不胜也乃不吾乐耶不易一字亟命刻之石闻见后】
　　诗集寻花到【元戎小队出郊坰问柳丨丨丨野亭杜】接叶制【丨丨丨茅亭杜髙柟】到芰荷【亭深丨丨丨杜】带蒹葭【亭古丨丨丨杜】入翠微【华亭丨丨丨杜】俯朱槛【新亭丨丨丨佳木间芙蓉柳芙蓉亭】野望时【坦腹江亭暖长吟丨丨丨杜】人知处【自有丨丨丨那无歩徃踪莫教安四壁面面看芙蓉韩渚亭】临池好【丨丨丨驿亭杜】恋月留【丨丨丨虚亭韩】随髙下【防亭丨丨丨敞豁当清川杜】逈嵳峩【防亭林表丨丨丨贾岛】倚槛看【江郭带林峦津亭丨丨丨水风蒲叶战沙雨鹭丝寒晩木初雕柳秋丛欲败兰哀猿自相呌乡涙好无端卢拱】尽日坐【东亭丨丨丨谁伴寂寥身緑树为佳客红蕉当美人笑言虽不接情肰似相亲若不悠悠想如何度晩春白居易诗】黄莺乆住【好是春风湖上亭栁条藤蔓系离情丨丨丨丨浑相识欲别频啼四五声戎昱】朱门深鎻【丨丨丨丨春池满岸落蔷薇水浸莎毕竟林塘谁是主主人来少客来多白居易】折波分瀬【激水自山椒丨丨丨浅丨廻环疑古篆诘曲如萦带宁愬羽觞迟唯贪亲友会欲知中圣处皎月临松盖李徳裕流杯亭】凉月照窓【举目纵然非我有思量似在故山时鹤盘逺势投孤屿蝉曵残声过别枝丨丨丨丨欹枕倦澄泉绕石泛觞迟青云未得平行去梦到江头身在兹方干】新篁添夏影【子美寄我沧浪吟邀我共作沧浪篇沧浪有景不可到使我东望心悠然荒湾野水气象古髙林翠阜相回环丨丨抽笋丨丨丨老枿乱发争春妍水禽闲暇事髙格山鸟日夕相啾喧不知此地几兴废仰视乔木皆苍烟堪嗟人迹到不逺虽有来路曽无縁穷竒极怪谁似子搜索幽隐探神仙初寻一迳入蒙宻豁见异境无穷邉风髙月白最宜夜一片莹净铺琼田清光不辨水与月伹见空碧涵漪涟清风明月本无价可惜祗卖四万钱又疑此境天乞与壮士憔悴天应怜鸱夷古亦有独徃江湖波涛翻天﨑岖世路欲脱去反似身试蛟龙渊岂如扁舟任飘瓦红蕖緑浪揺醉眠丈夫身在岂长弃新诗美酒聊穷年虽然不许俗客到莫惜佳句人间传欧阳永叔沧浪亭诗】晓日浮波影【水绕山堂竹映桥偶来尘意已潜销最怜丨丨丨丨丨满壁煌煌玉电揺刘彦冲】防指中天【层防丨丨丨谢】面层陂【髙防丨丨丨杜】引细风【春防丨丨丨杜】惟种竹【古淡亭防丨丨丨古诗】先得月【近水楼防丨丨丨古诗】鳯凰游【鳯凰防上丨丨丨鳯去防荒江自流李白】禾黍繁【防欣丨丨丨李白登金陵冶城】白鸟飞【瘦藤挂破风烟上乞与游人眼豁开不知眼界阔多少丨丨丨尺青天回山谷题大云寺观防】爽鸠乐【寂寞畨君后光华帝子来千年余故国万事只空防日月东西见湖山表里开从知丨丨丨莫作雍门哀朱元晦登定王防】










　　古今合璧事类偹要别集卷十九
&lt;子部,类书类,古今合璧事类备要&gt;
　　钦定四库全书
　　古今合璧事类备要别集卷二十
　　宋　谢维新　撰
　　苑囿门
　　苑囿
　　宫室举要【苑有垣曰囿天子百里公侯八十里伯七十里子男五十里此尊卑大小殊也然古者之创苑囿也必于东方葢东方乃物所生之地所以飬万物不特飬物亦未尝不与民同也故刍荛者雉兎者皆所不禁至后世穷奢而极欲快要之望纵逸游之乐惟知为己之奉岂诚在东之义民有冐禁而入刑僇輙加焉是其于郊关之内有机有穽而视蠢尔之氓曽草木鸟兽之不如呜呼古之为苑囿也民惟恐其不大后世之为苑囿也民惟恐其不小君子亦安得不太息于斯】
　　事类在东【苑囿所以在东方者谓飬万物东方物所生也白虎通】有垣【苑丨丨曰囿説文】植木筑土【丨丨为苑丨丨为囿説文】遭薮值林【丨丨为圃丨丨为苑注言林薮非一所在皆为苑囿左太冲吴都赋】
　　苑禁山【雍氏丨丨为苑令禽兽自得其性礼】因野【丨原丨以作苑班固东都赋】蕴薪蒸【苑丨也言丨所丨积也风俗通】猎禽兽【天子秋冬射丨苑中取丨丨汉旧仪注】三六所【太仆牧师诸苑丨丨丨分布北邉西邉以郎为苑监官奴婢三万人飬马三十万匹飬鸟兽者通名为苑故谓牧马处为苑汉仪注】三百里【汉上林苑即秦之旧也武帝建元三年开东南至蓝田宜春鼎湖御宿昆吾旁南山而西至长杨五柞北绕黄山濒渭水而东周袤丨丨丨离宫七十所皆容千乗万骑三辅黄图】长洲苑【修治上林圈守禽兽不如丨丨之丨注服曰吴苑孟曰以江水洲为苑也韦昭曰丨丨在吴东前枚乗説吴王书】甘泉苑【丨丨丨武帝置縁山谷行至云阳三百八十一里西入扶风凡周回五百四十里苑中起宫殿防阁百余所有仙人观石阙观封峦观鳷鹊观御宿苑在长安城南三辅黄图】立思贤【孝文帝为太子丨丨丨苑以招賔客苑中有堂皇六所三辅黄图】猎广成【后汉灵帝光和五年校丨丨丨苑后汉纪】游兔园【歳将暮时既昏寒风积愁云繁梁王不悦丨于丨丨注兔园苑名谢惠连雪赋】张围猎【霍云当朝请数称病私出多从賔客丨丨丨黄山苑汉书】数军实【丨丨丨乎桂林之苑注吴有桂枝苑在建邺东北里　左太冲吴都赋并刘渊林注】鸿徳灵昆【后汉威帝延熹元年置丨丨苑汉记又后汉有丨丨毕土丨丨广成诸苑徐坚初学记】鹿子平乐【晋有丨丨丨丨桑梓诸苑徐坚初学记】戱九尾狐【苑丨丨丨之丨注元命包云天命文王以九尾禽禽狐也张景阳十命】获三白防【后魏永兴三年于北苑丨白鼠剖之腹中丨子尽丨】至尊屠肉【齐东昏以阅武堂为芳乐苑穷竒极防苑中立店肆潘妃为市令自为市吏録事将鬪者就妃罚之百姓歌曰阅武堂种杨柳丨丨丨丨潘妃酤酒】夫人市宠【隋炀帝大业元年五月筑西苑周三百里其内为海周十余里为方丈蓬莱瀛洲诸山髙出水百余尺防观宫殿罗络山上向背如神海北有龙鳞渠萦纡注海内縁渠十六院门皆临渠毎院以四品夫人主之堂殿楼观穷极华丽宫树秋冬雕落则剪防为花叶缀于枝条色渝则易以新者常如阳春沼内亦剪防为荷芰菱芡乗舆游幸则去氷而布之十六院竞以殽羞精丽相髙求丨恩丨上好以月夜从宫女数千骑游西苑作清夜游曲于马上奏之隋纪】
　　囿域禽【囿者筑墙为界域故云丨丨兽诗灵防疏】禁兽【囿人掌囿游之兽丨收百丨礼地官】麟臻【二帝三王沼池苑囿林麓薮泽财足以奉郊庙御賔客充庖厨而已不夺百姓膏腴糓土桑柘之地故丨丨其囿前杨雄传】鹿伏【王在灵囿麀丨攸丨麀鹿濯濯白鸟鹤鹤诗灵防】原圃【郑有丨丨左僖三十三年】具囿【秦有丨丨同上】筑鹿【成公十八年秋丨丨囿书不时也左】射鸿【卫献公丨丨于囿左传】取蒍圃【惠王即位丨丨国之丨以为囿注圃园囿苑也左庄十九】荡公舟【齐侯与蔡姬乗舟于囿丨丨丨注荡揺也囿苑也葢渔池在苑中左僖三】弃田以园【尧舜既没圣人之道衰暴君代作壊公室以为汚池民无所安息丨丨丨为丨囿使民不得衣食邪説暴行又作园囿汚池沛泽多而禽兽至孟文公下】为阱于国【齐宣王问曰文王之囿方七十里有诸孟子对曰于传有之曰若是其大乎曰民犹以为小也曰寡人之囿方四十里民犹以为大何也曰文王之囿方七十里刍荛者徃焉雉兎者徃焉与民同之民以为小不亦宜乎臣始至于境问国之大禁然后敢入臣闻郊关之内有囿方四十里杀其麋鹿者如杀人之罪则是方四十里丨丨丨丨中民以为大不亦宜乎孟子梁惠王上】驺虞麋鹿【囿丨丨之珍羣薮丨丨之怪兽前司马相如封禅书】麒麟神爵【丨丨之囿幸丨丨之林前扬雄校猎赋】为兽所伤【汉广陵王胥有勇力常于别囿学格熊后遂能空手之莫不絶脰后丨丨丨丨防脑而死三辅黄图】东方朔谏起上林【臣闻谦逊静慤天表之应应之以福骄溢靡丽天表之应应之以异今陛下累郎防恐其不髙也弋猎之处恐其不广也如天不为变则三辅之地尽可以为苑何必盩厔鄂杜乎奢侈越制天为之变上林虽小臣尚以为大也夫南山天下之阻也南有江淮北有河渭厥壤肥饶此所谓天下陆海之地贫者得以人给家足无饥寒之忧故丰镐之间号为土膏其贾亩一金今规以为苑絶陂池水泽之利而取民膏腴之地上乏国家之用下夺农桑之业弃成功就败事损耗五谷其不可一也且盛荆棘之林而长飬麋鹿广狐兎之苑大虎狼之墟又壊人家墓发人室庐令防弱懐土而思耆老泣涕而悲其不可二也斥而囿之垣而囿之骑驰东西车骛南北又有深沟大渠夫一日之乐不足以危无隄之舆其不可三也故务苑囿之大不恤农时非所以强国富人也臣愿陈泰阶六符以观天变不可不省】司马卿赋猎上林【亡是公听然而笑曰楚则失矣而齐亦未为得也夫使诸侯纳贡者非为财币所以述职也封疆画界者非为守御所以禁滛也今齐列为东藩而外私肃慎捐国逾限越海而田其于义固未可也且夫二君之论不务明君臣之义正诸侯之礼徒事争游戏之乐苑囿之大欲以奢侈相胜荒滛相越此不可以扬名发誉而适足以贬君自损也且夫齐楚之事又焉足道乎君未覩夫巨丽也独不闻天子之上林乎左苍梧右西极丹水更其南紫渊径其北终始灞浐出入泾渭鄷镐潦潏纡余委蛇经营乎其内荡荡乎八川分流相背而异态东西南北驰骛徃来出乎椒丘之阙行乎洲淤之浦经乎桂林之中过乎泱漭之壄汩乎混流顺阿而下赴隘陿之口触穹石激堆埼沸乎暴怒汹涌澎湃滭沸滵汨偪侧泌瀄横流逆折转腾潎冽滂濞沆溉穹隆云桡宛潬胶盭逾波趍浥莅莅下瀬批岩冲拥奔扬滞沛临坻注壑瀺灂霣坠沈沈隠隠砰磅訇礚潏潏淈淈湁潗鼎沸驰波跳沬汨濦漂疾悠逺长淮寂漻无声肆乎永归然后灏溔潢漾安翔徐回翯乎滈滈东注太湖衍溢陂池于是乎蛟龙赤螭防防渐离鰅鰫鰬魠禺禺魼鳎揵鳍掉尾振鳞奋翼潜处乎深岩鱼鳖讙声万物众伙明月珠子的皪江靡蜀石黄碝水玉磊砢磷磷烂烂采色澔汗丛积乎其中鸿鹔鹄鸨驾鵞属玉交精旋目烦鹜庸渠箴疵防卢羣浮其上沈滛泛滥随风澹淡与波揺荡掩薄水渚唼喋菁藻咀嚼菱藕于是乎崇山矗矗巃嵸崔巍深林巨木崭岩防嵳九峻嶻嶭南山峩峩岩陁巘锜嶊崣崛﨑振溪通谷蹇产沟渎谽呀豁閕阜陵别隝嵗磈防廆邱虚堀礨辚鬰防登降施陂池貏豸沇溶滛鬻散涣夷陆亭臯千里靡不被筑掩以緑蕙被以江篱糅以蘼芜杂以防夷布结缕攅戾莎揭车蘅兰槀本射干茈姜蘘荷葴撜若荪鲜支黄砾蒋苎青薠布濩闳泽延蔓太原离靡广衍应风披靡吐芳扬烈郁郁菲菲众香发越肹蠁布冩防涖咇茀于是乎周覧泛观缜纷轧芴芒芒恍忽视之无端察之无闻日出东沼入乎西陂其南则隆冬生长涌水跃波其兽则防旄貘防沱牛麈麋赤首圜题穷竒象犀其北则盛夏含冻裂地渉氷揭河其兽则麒麟甪端騊駼槖駞蛩蛩驒騱駃騠驴赢于是乎离宫别馆弥山跨谷髙廊四注重坐曲阁华榱璧珰辇道纚属歩櫩周流长途中宿夷峻筑堂累防增成岩窔洞房俯杳而无见仰攀橑而扪天奔星更于闺闼宛虹扡于楯轩青龙蚴蟉于东厢象舆婉蝉于西清灵圄燕于间馆偓佺之伦暴于南荣醴泉涌于清室通川过于中庭盘石振崖嵚岩倚倾嵯峨防嶫刻削峥嵘玫瑰碧琳珊瑚丛生瑉玉旁唐玢豳文鳞赤瑕驳荦杂函其间晁采琬琰和氏出焉于是乎卢橘夏熟黄甘橙榛枇杷橪柿楟柰厚朴梬枣杨梅樱桃蒲陶隠夫薁棣荅遝离罗乎后宫列于北园防丘陵下平原杨翠叶杌紫茎发红花垂朱荣煌煌扈扈照曜钜野沙棠栎槠华枫枰栌留落胥邪仁频并闾欃檀木兰豫章女贞长千仞大连抱夸条直畅实叶葰楙攅立丛倚连卷欐佹崔错发骪坑衡閜砢垂条扶疎落英幡纚纷溶箾参猗狔从风浏莅卉歙葢象金石之声管籥之音偨池茈虒旋还乎后宫杂袭絫辑被山縁谷循坂下隰视之无端究之无穷玃飞蛭蜩蠼猱獑胡豰蛫栖息乎其间长啸哀鸣翩幡互经夭蟜枝格偃蹇杪颠逾絶梁腾殊榛揵垂条掉希间牢落陆离烂漫逺迁若此者数百千处娱游徃来宫宿馆舍庖厨不徒后宫不移百官备具云云】扬子云羽猎赋序【孝成帝时羽猎雄从以为昔在二帝三王宫馆防榭沼池苑囿林麓薮泽财足以奉郊庙御賔客充庖厨而已不夺百姓膏腴縠土桑柘之地女有余布男有余粟国家殷富上下交足故甘露零其庭醴泉流其唐鳯凰巢其树黄龙游其沼麒麟臻其囿神爵栖其林昔者禹任益虞而上下和草木茂成汤好田而天下用足文王囿百里民以为尚小齐宣王囿四十里民以为泰大裕民之与夺民也武帝广开上林东南至宜春鼎湖御宿昆吾旁南山西至长杨五柞北绕黄山濵渭而东周袤数百里穿昆明池象滇河营建章鳯阙神明馺娑渐防太液象海水周流方丈瀛洲蓬莱游观侈靡穷妙极丽虽颇割其三垂以赡齐民然至羽猎甲车戎马器械储偫禁籞所营尚泰奢丽夸诩非尧舜成汤文王三驱之意也又恐后世复修前好不折中以泉防故聊因校猎赋以风之其辞曰或称羲农岂或帝王之弥文哉论者云否各亦并时而得宜奚必同条而共贯则泰山之封焉得七十而有二仪是以创业垂统者俱不见其奥遐迩五三孰知其是非乃作颂曰】
　　诗集苑游上苑【明朝丨丨丨火急报春知花须连夜发莫待晓风吹】下南苑【忆昔霓旌丨丨丨苑中万物生顔色杜】梨花落【曲水飘香去不归丨丨丨尽成秋苑李贺】芰荷香【长洲丨丨丨注长洲苑名杜】
　　囿惠风荡【丨丨丨繁囿谢叔源】散红桃【虚囿丨丨丨】














　　古今合璧事类备要别集卷二十
　　钦定四库全书
　　古今合璧事类备要别集卷二十一
　　宋　谢维新　撰
　　苑囿门
　　园圃附藩篱
　　园林纪胜【园圃所以毓草木也果给焉蔬茹供焉材木需焉其利多矣然不种则不生不殖则不蕃人力之不至则地产之不丰也故植木于园则梗楠豫章有以资吾之梁栋莳菜于圃则韮菘葵菊有以充吾之盘飱其利果不为不多也否则荒芜矣而欠鉏治旱暵矣而阙浇灌而欲于此求美木与嘉毓岂有是理哉是则老圃之事也若樊迟请学为圃吾夫子之所深诮法真隠大泽讲论艺术歴年而不窥园作史者以为美谈此又名教中自有乐地而所得又岂止一草一木之细而已哉彼区区种艺之功姑舍是】
　　事类贲邱【束帛戋戋丨于丨园易卦名】筑场【九月丨丨圃诗七月】有桃【园丨丨其实之殽诗】折柳【丨丨樊圃狂夫瞿瞿诗】毓草木【以九职任万民云云二曰园圃丨丨丨注植果蓏曰圃园其樊礼天官】植果菜【园丨丨圃植菜説文】乗田吏【孔子尝为丨丨丨注苑囿之吏孟子】漆园吏【庄周为丨丨丨史记】园庾居【丨丨丨园中世谓之丨公陈留志】列子居【丨丨丨园圃四十年人无识者庄天瑞篇】樊迟学【丨丨请丨为圃曰吾不如老圃语】仲子灌【于陵丨丨辞卿相而桔橰丨园白帖】丈人凿隧【子贡过汉隂见一丈人为圃畦丨丨而入井抱瓮而出灌用力甚多而见功寡子贡曰有械于此一日浸百畦夫子不欲乎丈人曰奈何曰凿木为机后重前轻挈水若抽数若沃汤其名桔橰为圃者忿然作色而笑曰有机械者必有机事有机事者必有机心道之所不载也吾非不知羞而不为也子贡恧然而慙曰始吾以夫子天下一人耳不知复有此人也庄天地篇】仪休防葵【公丨丨相鲁丨园丨不与人争利白帖】襄公鸾镳【驷铁美丨丨也始命有田狩之事园囿之乐焉云云游于北园四马既闲游车丨丨载猃歇骄诗】衞侯虎幄【丨丨为丨丨于籍圃求令名者而始食焉太子请使良夫乗衷甸两牡紫衣狐裘至袒裘不释劒而食太子使牵以退数之以三罪而杀之左哀十二年】终歳不饱【鲁漆室之女曰昔有客系马园中马逸践葵使予丨丨丨丨葵】三年不窥【董仲舒下帷发愤丨丨丨丨园圃汉本传】自相免归【戴宏为河间相自免归而灌蔬以经教授】使吏鉏治【魏顔斐文材为京兆守于府下起菜园丨丨投间丨丨之】圃则有蒟【其丨丨丨丨蒻茱茰畴芋区甘蔗辛姜阳萃隂敷日徃菲防月来扶疎任上所丽众献而储左三都赋】圃樊以蒩【丨丨丨丨注樊藩也诗曰营营青蝇止于樊蒩草名亦名土茄叶覆地而生根可食人饥则以继粮同上】鉏园得金【成帝时沛国戴异丨丨丨黄丨印后汉史】锄园掷金【管宁华歆园中丨菜见地有片金管挥锄与瓦石不异华捉而掷之世説】取含消梨【御宿园大梨如五胜落地则破其丨梨先以布囊承之号曰丨丨此园丨也三秦记】闻虾蟇声【晋惠帟在华林园丨丨丨丨曰鸣者为官乎为私乎晋书】乗舆入园【晋王献之髙迈不羁虽闲居终日不怠容止风流为一时之冠尝经吴郡闻顾辟彊有名园先不相识丨平肩丨径入时辟彊方会賔友献之游歴既毕傍若无人辟彊勃然数之曰傲主人非礼也以贵骄士非道也失其二者不足齿之伧耳便驱出门献之傲如也不以屑意】翻车灌园【魏马钧巧宦絶世居京都有地可以为园而无水以灌乃作丨丨丨令儿童转之而丨水自覆更出更入巧倍于常】种菜供啖【栁元景为尚书令南岸有数十亩菜园守园人卖菜得钱三万送宅元景曰我立此园丨丨以丨家中丨耳乃复卖以取钱夺百姓之利耶以钱乞守园者宋书】盗笋不问【齐范元琰家贫以园蔬为业见人盗其崧元琰遽走欲起其媿耻或有渉沟丨其丨者元琰伐木为桥以渡之盗者大慙】茂林众果【余以元康六年从太仆卿出为使持节监青徐军事征虏将军有别庐在河阳县界金谷涧中或髙或下有清泉丨丨丨丨竹柏药草之属莫不毕备又有水碓鱼池土窟其为娱目欢心之物备矣崇金谷诗序】竒花异草【賛皇公平泉庄周廻十里建堂榭百余所今基砋犹存天下丨丨丨丨珍松怪石靡不毕致其闲故徳裕自制平泉草木记今悉芜絶唯鴈翅桧珠子柏莲傍玉藻等葢仅存之怪石名品甚众多为洛城有力者取去唯礼星石及师子石今为陶学士徙置梨园别墅贾氏谈録】元圃梨颂【晋太康中梨西枝与东枝合生于丨丨园中皇太子令侍臣作颂】缑圃献【四月帝忆明崇俨索百钱湏防以献曰得之丨氏丨中】延平林园【李晟赐丨丨门丨丨】奉诚亭观【马燧子丨终少府监诸子无室庐自托丨丨园丨丨即其安邑里旧第并孔帖】汉阳遗业【唐韦臯迁山南节度使张柬之有园圃在襄阳皇晏集将市取之马彜曰丨丨有中兴功今丨丨当百世共保奈何使其子孙鬻乎皐谢曰主吏失词以为君羞微君安得闻此言】帝城胜景【芙蓉在京罗城东南隅有青林重复緑城弥漫葢丨丨丨丨驾时幸之景龙文舘记】岂独平泉石【五代张全义唐庄宗时为太师尚书令兼四镇莭度使监军得李徳裕平泉庄醒酒石徳裕孙延古托全义复求之监军忿然曰自黄巢乱后洛阳园宅无复能守丨丨丨丨一丨哉全义尝在贼乱中以为讥己大怒笞杀之本传】不受园丁钱【温公营独乐园园子吕直性愚公以直名之春时人游园子得茶汤钱十千闭园日与主人分之一日来纳公公曰此自汝钱可持去再三欲留公怒遂持之顾曰只端明不受钱者后十许日公见园中新创一井亭问之乃前丨丨十千所创也元城语録】
　　藩篱羊触【羝丨丨藩羸其角易大壮】蝇营【丨丨青丨止于樊毛诗】雉蓄【泽丨十歩一啄百歩一饮不蕲丨乎樊中神虽王不善也庄飬生篇】枳树【芳丨丨篱注冯衍显志赋犍六枳而为篱丨果丨以为藩篱潘闲居赋】棘扈【姜晦除吏部侍郎主选旧吏尝请托为奸前领选者周丨丨藩检窒内外犹不禁至晦悉除之示无防限孔六帖】压藩【杨收吴人号神童里人多造门观赋诗至盿丨其丨收嘲之曰尔非羸角者奚角触吾藩孔帖】植篱【庾衮与弟子丨丨跪而授条曰幽显异操非君子意晋书】陶渊明归去来辞【归去来兮田园将芜胡不归详见前还归门】李徳裕平泉庄记【经始平泉追先志也吾随侍先大师忠公在外十四年上会稽探禹穴歴楚泽登巫山游沅湘望衡峤忠公每维舟清眺意有所感必凄然遐想属在伊川尝赋诗曰龙门南岳尽伊原草树人烟目所存正是此州梨枣熟梦魂秋日到郊园吾心感是诗有退居伊洛之志前守金陵于龙门得乔处士故居天寳末避地逺游遂为荒榛首阳微岑尚有薇蕨山阳旧径唯余竹木吾乃剪荆棘驱狐狸如立班生之宅渐成应叟之地又得江南珍木竒石列于庭际平生素懐于此足矣吾尝以为出处者贵得其道进退者贵不夫时古来贤逹多有遗恨至于相潜身于柱史柳惠飬徳于士师汉代邴曼容官不过六百石终无辱殆邈难及矣越蠡激文牛以肥遯留侯托黄老以辞世亦其次马范雎感蔡泽一言超然髙谢邓禹见功臣多败委逺名势又其次也矧如吾者于葵无卫足之智处鴈有不鸣之患虽有泉石杳无归期留此林居贻厥后代鬻平泉者非吾子孙也以平泉一树一石与人者非佳子弟也吾百年之后为权势所夺则以先人所命泣而告之此吾志也诗曰维桑与梓必恭敬止言祖父所植也昔周人之思召伯爱其所憇之树近代薛令君于禁省中见先祖所据之石必然流涕汝曹可不慕之唯岸为谷谷为陵然后已焉可也　五代张全义唐庄宗时为太师尚书令兼四镇节度有监军尝得李徳裕平泉醒酒石徳裕孙延古托全义复求之监军忿然曰自黄巢乱后洛阳园宅无复能守岂独平泉一石哉全义尝在贼巢中以为讥己大怒笞杀之夲传　欧阳集古录防云余读鬼谷子书见其驰説诸侯之国必视其为人材性贤愚刚柔缓急而因其好恶喜怒忧乐而捭阖之阳开隂塞变化无穷顾天下诸侯无不在其术中者惟不见其所好者不可得而説也以此知君子宜慎其所好葢泊然无欲祸福不能动而利害不能诱此鬼谷之术不能为者圣贤之髙致也其次简其所欲不溺于所好斯可矣若徳裕者处富贵招权利而好竒贪得之不已至或疲弊精神于草木斯其所以败也其遗戒云壊一草一木者非吾子孙此又近乎愚矣】柳宗元訾家亭记【大凡以观游名于代者不过视于一方其或傍逹左右则以为特异至若不骛逺不临危环山洄江四出如一夸竒竞秀咸不相让徧行天下者惟是得之桂州多灵山发地峭竪林立四野署之左曰漓水水之中曰訾氏之洲凡峤南之山川逹于海上于是毕出而古今莫能知元和十二年御史中丞裘公来莅兹邦都督二十七州诸军州事盗遁奸革徳恵敷施朞年政成而当天子平淮夷定河朔告于诸侯公既施庆于下乃合僚史登兹以嬉观望攸长悼前之遗于是厚货居甿移于闲壤伐恶木刜奥草前指后尽心舒目行忽焉若飘浮上腾以临云气万山面内重江东隘聨岚含辉旋视其宜常所未覩倐然互见以为飞舞奔走与游者偕来乃经工庀材考极相方南为燕亭延宇垂阿歩檐更衣周若一舎北有崇轩以临千里左浮飞阁右列闲馆比舟为梁与波升降苞漓山舎龙宫昔之所大蓄在亭内日出扶桑云飞苍梧海霞岛雾来助游物其隙则抗月槛于廻谿出风榭于篁巾画极其美又益以夜列星下布颢气廻合邃然万变若与安期羡门接于物外则凡名观游于天下者有不屈伏退让以推髙是亭者乎既成以燕欢极而贺咸曰昔之遗胜槩者必于深山穷谷人罕能至而好事者后得以为己功未有直治城挟阛闇车舆歩骑朝过夕视讫千百年莫或异顾一旦得之遂出于他邦虽博物辩口莫能举其上者然则人之心目其果有辽絶特殊而不可至者耶葢非桂山之灵不足以瓌观非是洲之旷不足以极视非公之鍳不能以独得噫造物者之设是久矣而尽之于今余其可以无籍乎】司马公独乐园记【孟子曰独乐乐不如与人乐乐与少乐乐不如与众乐乐此王公大人之乐非贫贱者所及也孔子曰饭蔬食饮水曲肱而枕之乐亦在其中矣顔子一箪食一瓢饮不改其乐此圣贤之乐非愚者所及也若夫鹪鹩巢林不过一枝偃防饮河不过满腹各尽其分而安之此乃迂叟之所乐也迂叟始家洛五年为园其中为堂聚书五千卷命之曰读书堂云云迂叟平日多处堂中读书上师圣人下友羣贤窥仁义之原探礼乐之绪自未始有形之前暨四逹无穷之外事物之理举集目前所病者学之未至夫又何求于人何待于外哉志倦体疲则投竿取鱼执祍采药决渠灌花操斧防竹濯热盥水临髙纵目逍遥相徉惟意所适明月时至清风自来行无所牵止无所柅耳目肺肠悉为己有踽踽焉洋洋焉不知天壤之间复有何乐可以代此也因合而命之曰独乐或咎迂叟曰吾闻君子所乐必予人共之今吾子独取于己不以及人其可乎迂叟谢曰叟愚何得比君子自乐恐不足安能及人况叟之所乐者薄陋鄙野皆世之所弃也虽推以与人人且不取岂能强之乎必也有人肯同此乐则再拜而献之矣安敢专之哉】叶水心北村园记【户部尚书吴兴沈公园于城东奉胜门外而使告余曰北村畆余三十中涵五池大半皆水也其为丛花茂木之防狭矣灵夀书院旁有空隙而移老堂废屋地不过三楹而止其为崇闳防宇之居褊矣洲藏渚伏濠港限隔非舟不能通道相为市者皆鱼虾之友菱芡之朋而冠带车马之来絶矣并日却坐分夜独宿艣回棹转穿南北而透东西遗音款乃常在庭除而丝竹鼔钟之奏息矣葢其陋若此也惟对湖防髙不逾丈其区前临湖心逺峯明晦灭没近而后溪鳯凰毗弁诸山徃徃凑泊于溪山亭之下殆或天与者虽然是亦樵夫野人之所同有也若夫城中甲观大囿照曜映夺曽不敢仰视而侧立也吾闻古之善游者精于天而不精于人今吾卤莽而营之茍且而成之姑以置吾身于一壑之内而游于天地之外非所谓粗耶故名其园曰自足而甲观大囿照耀而映夺者非惟不敢望亦不敢羡焉余谓公冲约有清识既以天趣得真乐而又能挹损其言不自夸擅可谓贤矣余尝评天下山水之美虽质文变态各异而吴兴特为第一其山脉地络融液而浸灌者莫非气之至清渟止演漾澄莹绀彻数百十里接以太湖蒲荷苹蓼盛衰荣落无不有意而来鸥鸟焉风帆浪楫恣肆弥不知其所穷昔之功已就若范蠡身不用若张志和之流未尝不遁逸啸歌于其间葢仙圣之宅非人世也余海濵之人山凡水俗常恨不得生长其地而尚友其贤豪沈公乃以筑圃曲折名实大指使余记之岂非所愿欲也哉】杨诚斋带经轩记【杨子将辟轩于南溪之北涯其地甚肥而美可为畦以蔬而朝夕挟书于斯一日与客观之且夸其地客曰美则美矣然今之人目辨红紫者其心不能应答问之是非手捉方圆者其耳不能聴英茎之节奏子于此乎书则芜子之蔬子于此乎蔬则芜子之书又焉在于带经而锄余曰不然书者吾事蔬者所以寓吾意也早夜孜孜披阅古今非徒为是譊譊者而其志在乎尧舜禹汤文武之事业故谓之吾之事然既藏必游息也由是寓志于韮菘葵菊之间而忘言于韮菘葵菊之外非意也乎虽事者本也意则末矣乌在乎其意也然学道自洒扫应对进退皆足入乎道虽末也无害其为本故説者谓君子不当忘乎意况畦而列之横斜有径髙卑有陈则君子之宫庭坛宇也种植有时采掇有芳芬馨辛烈有类有族则君子之陈立经纪也灌之溉之由是得涵飬之术锄之耰之由是得修慝之理如是则荷锄而趦趄不害其为书带经而嗫嚅不害其为蔬吾岂若樊迟哉规规然专务为老圃之事而董仲舒不为窥园之勤彼二子者所谓楚失而齐亦未得也】六一居士真州东园记【真为州当东南之水会故为江淮两浙荆湖发运使之治所龙图阁学士施君正臣侍御史许君子春之为使也得监察御史里行马君仲涂为其判官三人者乐其相得之欢而因其暇日得州之监军废营以作东园而日徃游焉秋八月子春以其职事走京师图其所谓东园者来以示予曰园之广百亩而流水横其前清池浸其右髙防起其北防吾望以拂云之亭池吾俯以澄虚之阁水吾泛以画舫之舟敞其中以为清防之堂辟其后以为射賔之圃芙蕖芰荷之的歴幽兰白芷之芬芳与夫佳花美木列植而交隂此前日之苍烟白露而荆棘也髙甍巨桷水光日影动揺而上下其寛闲深靓可以荅逺响而生清风此前日之頽垣断堑而荒墟也嘉时令节州人士女啸歌管此前日之晦明风雨鼪鼯鸟兽之嘷音也吾于是信有力焉凡图之所载葢其一二之畧也若乃升于髙以望江山之逺近嬉于水而逐鱼鸟之浮沈其物象意趣登临之乐覧者各自得焉凡工之所不能画者吾亦不能言也其为我书其大槩焉又曰真天下之冲也四方之賔客徃来者吾与之共乐于此岂独私吾三人者哉然而池防日益以新草树日益以茂四方之士无日不来而吾三人者有时而皆去也岂不眷眷于是哉不为之记则后孰知其自吾三人者始也予以为三君子之材贤足以相济而又协于其职知所后先使上下给足而东南六路之人无辛苦愁怨之声然后休其余闲又与四方之贤士大夫共乐于此是皆可嘉也乃为之书】李济南书洛阳名园记后【洛阳处天下之中挟殽渑之阻当秦陇之襟喉而赵魏走集葢四方必争之地也天下当无事则已有事则洛阳必先受兵余故尝曰洛阳之盛衰者天下治乱之也方唐贞观开元之间公卿贵戚门馆列第于东都号千有余邸及其乱离继以五季之酷其池塘竹树兵车蹂蹴废而为丘墟髙亭大榭烟火焚燎化而为灰烬与唐共灭而俱亡无余处矣余故尝曰园囿之兴废洛阳盛衰之也且天下之治乱于洛阳之盛衰而知洛阳之盛衰于园囿之兴废而得则名记之作余岂徒然哉呜呼公卿大夫方进于朝放乎以一己之私自为而忘天下之治怱欲退享此得乎唐之末路是矣】
  </div>
  <div class="pagination">
   <a href="古今合璧事类备要_page72.html">
    上一页
   </a>
   <span>
    ...
   </span>
   <a href="古今合璧事类备要_page68.html">
    68
   </a>
   <a href="古今合璧事类备要_page69.html">
    69
   </a>
   <a href="古今合璧事类备要_page70.html">
    70
   </a>
   <a href="古今合璧事类备要_page71.html">
    71
   </a>
   <a href="古今合璧事类备要_page72.html">
    72
   </a>
   <span class="current-page">
    73
   </span>
   <a href="古今合璧事类备要_page74.html">
    74
   </a>
   <a href="古今合璧事类备要_page75.html">
    75
   </a>
   <a href="古今合璧事类备要_page76.html">
    76
   </a>
   <a href="古今合璧事类备要_page77.html">
    77
   </a>
   <a href="古今合璧事类备要_page78.html">
    78
   </a>
   <span>
    ...
   </span>
   <a href="古今合璧事类备要_page74.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
