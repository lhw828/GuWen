<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 344 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 344 页/共 485 页</h1>
    <div class="content">　　有宰相体
　　后朱浮论呉起与田文论功不及者三朱买臣难公孙十防不得其一终之田文相魏公孙宰汉诚知宰相自有体也
　　五龙夹日
　　狄仁杰耻奋忠以权大谋引张柬之等卒复唐室功盖一时而人不及知故吕温颂之曰日虞渊洗光咸池潜授五龙夹日以飞世以为知言【本】
　　一柱承天
　　姚崇与张说有隙崇死谓其子曰我死张说来吊尔以我平日宝玩尽列于前如说属目即举以献之就问其求神道碑才得卽模刻以示外此人见迟稍缓即悔彼不顾则吾族无噍类矣子如其言说来果属目称去后即以献之遂求所为文说许之故其碑曰一柱承天髙明之位列四时成嵗亭毒之功深后说悔来索则碑已模刻矣说叹曰死姚崇犹能筭生张说后譛不行【唐纪】
　　论功第一
　　汉高祖五年论功行封上以萧何功最盛先封为鄼侯功臣皆曰萧何未尝有汗马之劳徒持文墨议论又论位次皆曰曹参身被七十创攻城畧地功最多宜第一鄂千秋曰曹参野战畧地之功此特一时之事耳汉与楚相守荥阳数年军无见粮萧何转漕关中给食不乏全关中以待陛下此万世之功也今虽无参等百数何缺于汉奈何以一旦之功而加万世之功哉萧何当第一曹参次之
　　人物第一
　　唐李揆同平章事帝曰卿门地人物文学皆当世第一信朝廷之羽仪乎【本】
　　一代冢臣
　　萧何曹参皆起秦刀笔吏碌碌未有竒节汉兴依日月之末光位冠羣公为一代冢臣【萧曹本賛】
　　一代伟人
　　姚狄苏宋皆一代伟人或三入相再入相未有不久于其事能成令名焉
　　汉室伊周
　　周勃登辅佐正国家难诛诸吕立孝文为汉室伊周
　　江左夷吾
　　晋桓彞王导为丞相彞见导极谈世事还谓周凯曰向见江左管夷吾无复忧矣
　　萧曹丙魏
　　近观汉相髙祖开基萧曹为冠孝宣中兴丙魏有声
　　房杜姚宋
　　唐三百年辅弼者不为少独前称房杜后称姚宋相继为相崇善应变成务璟善持正守法三人志操不同然叶心辅佐使赋役寛平刑罚清省百姓富庻唐世贤相前称房杜后称姚宋他人莫得比焉
　　萧曹画一
　　萧何薨曹参闻之告舎人曰趣治行吾且入相使者果召参参代何为相事无所变更遵何之约束百姓歌之曰萧何为法讲若画一曹参代之守而勿失载其清静民以宁一
　　丙魏相济
　　汉魏相为相丙吉代之相严毅吉能济以寛同心为政上皆重之
　　谢安风流
　　王俭曰江左风流宰相惟有谢安盖自况也
　　嘉贞风操
　　初天兵使张嘉贞入朝或告其反按无状帝令坐告者嘉贞辞曰国之重兵利器皆在边今告者一不当即罪之恐塞言路天子以为忠且许以相及宋璟罢帝欲果用嘉贞而忘其名诏韦抗曰朕尝记其风操今为北方大将张姓而复名因阅表防遂得其名即用为中书侍郎同平章事
　　不对钱谷
　　周勃为右丞相上问勃一嵗决狱几何勃谢曰不知问钱谷一嵗出入几何又谢不知上问陈平曰各有主者上曰君主何事曰宰相者上佐天子理隂阳顺四时下遂万物之宜外镇四夷诸侯内抚百姓使卿大夫各任其职
　　不问鬭伤
　　丙吉出逢羣鬬者死伤横道吉过之不问前行逢人逐牛牛喘吐舌使骑问逐牛行几里矣掾吏谓前后失问吉曰民鬬伤京兆尹职当禁捕宰相不亲小事非当于道路问也方春牛喘此时气失节恐有所伤三公典调隂阳职当忧是以问之掾吏乃服以吉为知大体
　　逊直济文
　　太宗定祸乱而房杜不言功王魏善谏而房杜逊以直英衞善兵而房杜济以文
　　应变守文
　　姚崇善应变以成天下之务宋璟善守文以持天下之正天所以佐唐使中兴也
　　同管朝政
　　如晦与龄同管朝政引上贤者下不肖咸得其职当时浩然归望
　　不阅讼牒
　　太宗谓房龄曰公为仆射当广朕耳目助访贤才比阅讼牒日数百岂暇求人哉乃勅细务属左右丞大事关仆射
　　兴仆植僵
　　太宗用龄如晦于大乱之后纪纲雕弛而能兴仆植僵使号令典刑灿然防不全虽数百年犹其功然求所以致之迹逮不可见
　　献可替否
　　唐苏颋与宋璟同当国相得欢甚璟曰吾与苏氏父子同为宰相仆射长厚自是国器若献可替否事至即断尽公不顾私则今丞相过之
　　不负天子
　　陆贽为相所言皆拂帝短或规其太过对曰吾上不负天子下不负所学
　　总领众职
　　前魏相字弱翁宣帝即位遂为丞相帝始亲万机厉精为治练羣臣核名实而相总领众职甚称上意
　　开诚布公
　　蜀先主即帝位防亮为丞相曰丞相其辅朕之阙助宣重光以照明天下评曰亮之为国也抚百姓示仪轨约官职从权制开诚心布公道可谓识治之良材
　　同心济谋
　　唐杜如晦方为相时天下新定台阁制度宪物率二人讨裁毎议事帝所如晦长于断而龄善谋二人深相知故同心济谋以佐佑帝故当世语良相必曰房杜
　　忧边思职
　　前丙吉代魏相为丞相吉驭吏出见驿骑驰赤白囊驭吏随至公车知虏入云中吏归白状吉召东曺案边长吏科条其人诏问虏所入郡邑吉具对见谓忧边思职
　　荐贤助国
　　李吉甫执政谓裴垍曰比日人物吾懵不及知君精鉴为我言之垍即崖畧疏三十许人吉甫借以荐于朝天下称得人荐贤助国宰相之职也
　　开阁延宾
　　公孙既相于是起客馆开东阁以延贤人一曰钦贤馆以待大贤次曰翘材馆以待大材次曰接士馆以待国士其有徳任毗賛佐理隂阳者处钦贤之馆其有材堪九列将军中二千石者居翘材之馆其一介之善一方之艺者居接士之馆躬自菲薄俸禄皆以给之
　　起家荐人
　　田蚡以肺腑为相起家荐人或至二千石权移主上
　　为真宰相
　　隋髙颎有文武之大畧明达政务朝野推服议者以为真宰相【本】又上谓魏相真汉相识兵略达时令【文中子】又王商有威重容貌絶人单于来朝商坐未央廷中单于前拜谒商离席与言单于仰视商貌大畏之迁延却退天子闻而叹曰真汉相矣
　　为救时相
　　唐姚崇任用政事委积宗谓卢懐谨曰朕以天下事委崇以卿坐镇雅俗耳崇出须防裁决俱尽顾谓齐澣曰余为相可比何人未对崇曰何如管晏澣曰管晏之法虽不能施于后犹终其身公所为法随复更之祗可谓救时相崇曰救时相岂易得哉
　　以春秋相
　　自公孙以春秋之义绳臣下取宰相
　　以明经相
　　韦贤为丞相少子成复以明经歴位至宰相故邹鲁谚曰遗子黄金满籯不如教子一经
　　布衣登相
　　汉制常以列侯为相唯公孙布衣登相位武帝乃封为平津侯其后为故事至丞相而封自始
　　宗室进相
　　唐宰相以宗室进者九人林甫防亡天下李程和柔在位无所发明其余皆以材称职号为贤宰相
　　一日台司
　　唐王徽为相只一日中书五年二月除昭义节度徽上表乞免词曰六年内署虽叨捧日之荣一日台司未展致君之恳
　　一嵗至相
　　唐李训起流入一嵗而至宰相
　　二期至相
　　宋镐起布衣二期而至宰相
　　十年至相
　　李绛十年之间位至宰相
　　八十为相
　　张柬之为相年且八十矣
　　二十三年
　　房龄以盛徳居相位二十三年
　　二十四考
　　郭子仪校中书令二十四考
　　为两朝相
　　隋髙颎事文炀两朝有文武大畧执政将二十年朝野推服论者谓真宰相
　　再升三入
　　唐宰相再入者长孙无忌狄仁杰李吉甫三入者刘幽求张延赏郑畋四入者韦巨源姚元崇章安石五入者萧瑀裴度
　　又朱璟谢表云再升台座三入冢司
　　十拜四登
　　裴度十拜相诏四登帅坛【除平章事制】
　　父子至相
　　前汉平雷传云汉兴惟韦平父子至宰相又唐戴胄子至徳父子继为相
　　兄弟并相
　　卞粹以清辨兄弟六人并登宰辅世称卞氏六龙
　　入如父年
</div>
    <div class="pagination">
<a href="古今事文类聚_page343.html">上一页</a><span>...</span><a href="古今事文类聚_page339.html">339</a><a href="古今事文类聚_page340.html">340</a><a href="古今事文类聚_page341.html">341</a><a href="古今事文类聚_page342.html">342</a><a href="古今事文类聚_page343.html">343</a><span class="current-page">344</span><a href="古今事文类聚_page345.html">345</a><a href="古今事文类聚_page346.html">346</a><a href="古今事文类聚_page347.html">347</a><a href="古今事文类聚_page348.html">348</a><a href="古今事文类聚_page349.html">349</a><span>...</span><a href="古今事文类聚_page345.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
