<!DOCTYPE html>
<html>
<head>
    <meta charset="UTF-8">
    <title>古俪府 - 第 6 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古俪府 - 第 6 页/共 33 页</h1>
    <div class="content">　　宋晁补之冬至贺表　璧合珠连防三辰于初纪芸生荔挺兆万物之华心
　　又代人冬至贺表　衡端气至候炭仰而鐡低表北景长知人和而嵗美　律当干九六气资宣养之端阳潜地中七日知来复之候　易谨闭闗盖待隂阳之定传先书物以知天地之祥【已上冬至】
　　唐太宗守嵗诗【二首】暮景斜芳殿年华丽绮宫寒辞去冬雪暖带入春风堦馥舒梅素盘花卷烛红共欢新故嵗迎送一宵中　嵗隂穷暮纪献节启新芳冬尽今宵促年开明日长氷消出镜水梅散入风香对此欢终宴倾壶待曙光
　　杜审言守嵗侍宴应制诗　季冬除夜接新年帝子王孙捧御筵宫阙星河低拂树殿庭灯烛上薫天弹丝奏管梅风入对局探钩栢酒欲向元正歌万夀蹔留欢赏寄春前
　　戴叔伦除夜宿石桥馆诗　旅馆谁相问寒灯独可亲一年将尽夜万里未归人寥落悲前事支离笑此身愁顔与衰鬓明日又逢春
　　唐王勃守嵗序　嵗月易尽光隂难驻春秋冬夏错四序之凉炎甲乙丙丁纪三朝之厯数十二月之隂气玉律穷年一万嵗之休祯金觞献夀贲鼓雷动烟火星流侲子黄童统钩陈而驱赤疫诸王万国陈玉帛而谒【一作朝】诸侯京兆天中竦楼台而彻汉长安路上乱车马而飞尘王丞相之登临行将在目戴侍中之重席忽尔明朝槐火灭而寒气消芦灰用而春风起鱼鳞布叶烂五色而翻光鳯脑吐花灿百枝而引照悲夫年华将晩志事寥落公孙之甲第天子未知王仲宣之文章公卿不识对他乡之风景忆故里之琴歌柏叶为樽聊泛新年之酒椒花入颂先开献嵗之词【已上除夕】
　　嵗时部【刻漏】
　　晋陆机刻漏赋　挈金壶以南罗藏幽水而北戢拟洪杀于编钟顺卑髙而为级激悬泉以逺射跨飞途而遥集伏隂虫以承波吞长流其如挹　口纳胸吐水无滞咽形防独茧之绪逝若垂天之电　笼八极于千分度昼夜于一箭　积水不过一钟导流不过一莛而用天者因其敏分地者頼其平
　　宋鲍照观漏赋　观腾波之吞冩视惊箭之登没墐户牖而知天掩云雾而测曜　龙首应时鸡人合节大小之候共砌蓂以凋荣昏旦之期逐宫槐而舒卷二分二至无亏余遂之踪大余小余允叶容成之度　齐君望晓莫聼钟声京尹失时空奔马足
　　唐窦翚漏赋　重金壶之器建铜史之司致用久而不易循环因而可推　水滴沥而潜响箭差池而靡错俯通轩禁上应寥廓亘千门兮连万户左彤阶兮右丹阁乱防唱于晨鸡杂幽声于夜鹤清清泠泠日殷鸟星送春漏于重扃赫赫曈曈时方祝融传夏漏于深宫的的绵绵明河烂然耿秋漏于凉天暗暗隂隂浓氛欝沉转冬漏于寒林观夫修短之意见乎造化之心信晷刻之道广知挈壶之用深故能度量万物均分四序既不忒于盈缩亦无差于寒暑
　　符子璋漏赋　畴人失业挈壶不举诗刺东方之未明史书南风之乖序测辰屡错于杓建揆景颇谬于寒暑其本则披甲子而求范得黄钟而下生如因三以穷
　　数隔八以循行课六厯之疎宻齐七曜之经营俾摄提之有纪寔孟陬之用成其器则方圆列阶髙卑中度制隂虫以吐输设灵虬以承注铜史应其方金箭刻其数则于道如符契之合精于防无黍累之误
　　【阙】　　漏赋　闰余之数乖厯摄提之运无纪空迹马迁之能竟絶邵平之美　于是金徒抱箭铜史司刻尊【疑作遵】灵虬吐纳之规揆抽茧髙卑之力信是模范可为法则体象隂阳代爲作式故鸡人合唱洪杀无差鹤盖成隂员流不息　能收视返聼周流六虚防勤补拙寅亮三余校击刀之有则均藂木之不疎察铜衡兮气混混纯积水兮来徐徐
　　顔舒刻漏赋　罢衣裳之颠倒配皇极而词变不假轩阁之鳯凰何用尧堦之蓂荚
　　王冀洛都赋　挈壶司刻漏樽防流仙叟秉尺随水沉浮玉虬吐水分灌两壶金龙转注下激衡渠天道可观神化无迹日运波澄气分箭易　五夜持宵三商定夕【仪礼注日入三商爲昏尚书纬谓刻爲商云】
　　南齐陆倕新漏刻铭　今之宫漏出自防稽漏水违方导流乖则六日无辨五夜不分于是俯察旁罗登台升库测以地四参以天一建武遗蠧咸和余舛金筩方员之制飞流吐纳之规变律改经一皆惩革以考辰正晷测表候隂不谬圭撮无乖黍累　方壶外次员流内袭洪杀殊等髙下异级灵虬承注隂虫吐噏倐忽徃来鬼神出入防若抽茧逝如激电耳不辍音眼无留盼铜史司刻金徒抱箭合昏暮卷蓂荚晨生尚辨天意犹测地情况我神造通幽洞灵配皇等极爲世作程
　　周王褒刻漏铭　二分同道鸟灵正其昏夕两至相遇表圭测其短长虽则晦朔先后失于公羊之説次舍盈缩惑于丘明之至乎出卯入酉黄道青缘季孟相推启闭从序挈壶掌分数之令太史陈立成之法军将以之縁井壶郎以之趋奏百王垂训千祀余烈　箭水无絶灵虬长注
　　玉海　陆佐公曰自天观象昏旦之刻未分治厯明时盈缩之度无凖挈壶命氏逺哉义用揆景测辰徼宫戒井守以水火分兹日夜　又曰卫宏载传呼之节较而未详霍融叙分至之差详而不察
　　嵗时部【丰荒】
　　宋司马光永兴谢上表　维此咸秦昔爲畿甸山川清美土地膏腴论其平时诚爲乐土在于今日适值凶年经夏亢阳苖青干而不秀渉秋淫雨穗黒腐而无收廪食一空家乏盖藏之粟襁负相属道有流离之人老弱懐沟壑之忧奸猾蓄萑蒲之志正宜安静不可动揺譬之烹鱼勿烦扰则免于糜烂如彼种木任生植则自然繁滋谨当防励疲驽雕磨朽钝智力所及勤瘁无辞虽复失位危身终不病民负国
　　真德秀江东赈济无罪可待谢丞相启　顷当原隰驱驰之时备暏田野焦熬之实欲籴则人苦青蚨之寡欲济则官无红粟之储抑立视其死与既有负求刍之托茍利专之可也又难逃矫制之刑与其失职以偷安宁若殒身而任责勉効便宜之举亟问可之音顾小臣敢越于拘挛见盛世素行于寛大是乃彰朝廷之美何至干堂陛之严　夲谓羣臣之善亦王之善齐人尝有格言而众职之功乃相之功栁子诚爲确论










　　古俪府卷二
<子部,类书类,古俪府>
　　钦定四库全书
　　古俪府卷三
　　眀　王志庆　编
　　帝王部【君道总】
　　李庾西都赋　建金鸡于仗内耸修竿而掲起其下则税三闗解银铛追共工徙驩兠煦舜弦浃尧年台收白简史阁丹笔总秩官之计料不逾乎三十斥匡衡之失论罪温舒之不足司刑无鬼哭之庭大理有乌巢之狱唐太宗执契静三边诗　执契静三边持衡临万姓玉彩辉闗烛金华流日镜无为宇宙清有美璇玑正皎佩星连景飘衣云结庆戢戈荣七德升文辉九功烟波澄旧碧尘火息前红霜野韬莲劒闗城罢月弓钱缀榆天合新城栁塞空花稍葱岭雪縠尽流沙雾秋驾转兢懐春氷弥轸虑书絶龙庭羽烽休凤穴戍衣宵寝二难食旰飱三惧剪暴兴先废除防存昔亡圆盖归天懐方舆入地荒孔海池京邑双河沼帝乡修躬思励已抚俗愧时康元首伫盐梅股肱唯辅弼羽贤崆岭四翼圣襄城七浇俗庻反淳替文聊就质已知隆至道共欢区宇一卢纶皇帝圣感词　提劒云雷动垂衣日月明禁花呈瑞色国老见星精发棹鱼先跃窥巢鸟不惊山呼一万嵗直入九重城
　　杜牧今皇帝陛下一诏徴兵不日功集河湟闗郡次苐归降臣获覩圣功輙献歌咏　防书皆应睿谋期十万曾无一镞遗汉武慙夸朔方地周宣休道太原师威加塞外寒来早恩入河源冻合迟听取满城歌舞曲凉州声韵逺参差
　　【阙】　　七召　风无掩稼雨不破尘天瑞磊砢而相寻地符氤氲而不少收六穗于征赋翫九茎于池沼三足应时而来仪一角知时而自扰映景星于初月聆凤音于将晓
　　梁简文七励　尧舜垂拱焕彼前闻今唯圣厯万代一君壁仪照气玉井珠分德合天地道方华勲沧海碧彻黄河黛文爱人育德泽等春云宣尼茂典周姬礼容黄裳进士青衿俊童邦知改俗国化移风卖药无藏名之老河泗无洗耳之翁徳星夜映庆云画色异草双条灵禽比翼狐尾既九茅脊复三金船漾寳银瓮呈甘康歌壤笑悦礼枢谭隆周谢德盛汉知慙慈照无碍化湛灵觉散漓淳极浇敦朴国被仁寿家欣教学三眀鉴道六度风出尘照苦入防观空善识无尽因性必通天不爱寳地无隐瑞百神受职三苗奉义石防紫泥绳金玉刺或托讽梁甫权卧德而龙盘或织箔渭濵耻藏名而凤跂于是露防饴蜜溜澄于玉掌云垂五采覆旖旎于仙楼漾醴泉于浪井拂垂杨于御沟
　　唐中宗断进竒巧制　蒿宫茅柱实兴国之清猷玉席朱衣乃危邦之敝化　汉文提舄少小留心晋武焚裘生平措意
　　汉司马相如封禅文　大汉之德防涌源泉沕潏漫衍旁魄四塞云布雾散上畅九垓下泝八埏　昆虫闿怿廻首面内然后囿驺虞之珍羣缴麋鹿之怪兽导一茎六穗于庖牺双觡共抵之兽获周余珍放于岐招翠黄乘龙于沼　钦哉符瑞臻兹犹以为德薄不敢道封禅班固典引　是以来仪集羽族于观魏肉角驯毛宗于外囿扰缁文皓质于郊升黄辉采鳞于沼甘露宵零于丰草三足骞翥于茂树若乃嘉谷灵草竒兽神禽应图合牒穷祥极瑞者朝夕坰牧日月邦畿卓荦乎方州洋溢乎要荒
　　周王褒上祥瑞表　眀王孝治岳渎所以效灵至人泽及风云以之悬感是以若雾非雾天道叶至德之符似烟非烟触石表嘉祥之气黄萧索之辉丹紫轮囷之状岂止唐尧沈璧气合金方姬后望河形如车盖梁沈烱劝进梁元帝表　指挥则丹浦不战顾盼则板泉自荡地维絶而重纽天柱倾而更植凿河津于孟门百川复启补穹仪于五石万物再生
　　梁南平王恪上元帝牋　麰麦两穗出于南平之邦甘露泥枝降乎当阳之境野蚕自绩何谢欧丝闲旧生稻宁殊雨粟
　　唐王勃乾元殿颂序　元戎握节黄公授犀阙之图帝座闻鼙女荐龙庭之防頳柯捭【疑】刃中权决胜于两阶白羽俄麾善阵推亡于四表朱匡反景之域削虵弭于文防黒山眀月之乡委龙琛于武帐锦轩星骛控干络而观风绣服霞惊浃神纮而问俗川浮没羽鲸谿静丹浦之虞陆荐飞毛熊瓛动青云之侦银闗骤雨望紫陌而趋恩铁幌驰风计彤闱而沥思赤马文猨之寳丛积乎郊虞纨牛露犬之贡满盈乎储邸青丘画野不逾征赋之乡苍水奉图未尽隄封之贯　紫庭合粹括宇宙于宸襟丹扆凝尊运陶钧于寳思摛碧霄而錬石上清耀魄之宫诏寰海而捐珠俯睇阳侯之室功驱偃伯顿鹗视于华封道被来王静龙吟于武库
　　梁简文帝南郊颂　流乐复雅逺符云韶之世坠礼还章非因忠信之薄九垓同轨四海无波储明变照仪天作两三衮咸作叶化台光麴蘖王风盐梅帝载尘清世晏苍兕无用其武功运谧时平鹓鹭咸修其文德桃林散甲华山弢刃玉门罢候紫塞沉烽屠羊钓壑之士厌洗耳而袭簪佩版筑藏岩之逸去燥谷而纡珩组唐王勃九成宫颂　蚕功顺令业着于青裳蜃磨迎春恩周于黛耜　黄沙静谳爽鸠兴顿足之悲丹石销魂神獬辍推锋之计　星墟列将挥玉节而长驱天防神兵下金坛而决胜横麾赤坂葱山成不战之郊防缴青丘桃野见其亡之兆烟驰火徼厉珠产而移琛雪骛氷洲驾瑶谿而纳賮
　　顔师古圣德颂　云飞九域电击八区共工慝毙涿鹿妖除枝换斯撤搀抢靡余建武戢刃偃伯衅车蠲苛削宻求瘼防隠琴瑟更张衔筞俱尽满堂已乐声颂犹轸扇暍垂仁泣辜流悯吏勉端洁民归愿谨　闾阎外户马牛内壤畎畆相移康庄交让勿用桴鼔无虞亭障賮纳鲛人朔班狼望至诚感庆休气致祥驯扰一角栖集五章华苹挺干朱草曜芳良耜畟畟多稌穰穰国储亿庾家登万箱
　　李百药皇德颂　书龙匣河图将游东鲽西鹣云亭载伫
　　魏曹植文帝诔　朱旗所九壤披震畴克不若孰敢不臣悬旗海表万里无尘回回凯风祈祈甘雨稼惟嵗丰登我稷黍家佩惠尹戸慈父
　　宋谢灵运武帝诔　悠悠声教绵绵川陆北献氊裘南贡金竹髽首冠弁穿胷敛服寒穴欣日巢栖玩屋谢庄孝武帝哀册文　百神慕而行云沈万国哀而素霜霣　缀响兰深缉言琼秘　浃宇斯澄绵区咸镜修风晓逸德星夕映溽露飞甘舒云结庆祯被动植信泊翔泳
　　陈江总陈宣帝哀册文　广敷丘索启胶庠书林吐馥文囿含锵
　　梁沈约齐武帝諡议　至仁与造化争流灵威与雷霆齐轨上贯苍昊下洞深泉春无凄风夏无苦雨时若罔愆多稔如积三革不累五刃不砥庠塾大启儒雅云集训阅得宜搜狩有序丹徼青丘之野跂踵反舌之民浮深驾阻回首革靣
　　梁元帝高祖武皇帝諡议　虹旌式卷堡燧载清胥象相因环楛无旷天衢亨防王道升平南海候风东溟奉贡膏露凝脂庆云触石山开苍璧地出珪骠骑把钺则休屠欵塞太尉抗旌则名王蹷角声教所渐浃灵虵之都威令所行通烛龙之外
　　徐陵侯安都徳政碑　皇帝以陶唐启国致玉版于河宗颛顼承家佐金天于江水经纶草昧定鼎之业居多缔构权舆断鼇之功相半固以英声驰于海外信义感于寰中主器攸归当璧斯在
　　隋薛道衡老氏碑　千年灵蔡着天性以効徴三足神乌感阳精而表质春泉如醴出自京师秋露凝甘遍于竹苇星光若月云气飞烟三农应铜爵之鸣五纬叶珠囊之度
　　唐元黄之润州江宁县瓦棺寺维摩诘画像碑　我国家神明造物圣政调时涤瑕秽而玉镜清刬浇讹而防大朴牢笼七十七代映万八千年率土之濵防有弗【一作不】韪普天之下共惟帝臣京坻积而铜爵鸣钟鼔和而玉羊现
　　李德裕进幽州纪圣功碑文状　臣学惭荒浅久病衰残纪轩后之功徒知渇思叙唐尧之德终媿难名李德裕幽州纪圣功碑铭　龙顔善将任人杰而不疑日角好谋叹敌国而强意　羌髳率师以翼周北貊枭骑以助汉　王褒以日逐归德称为人瑞班固以稽落荡冦大振天声孰若天子神武百蛮震叠【集作慴】乘其蹙国临以兵锋割单于之旗纳休屠之附非万里之伐无三年之勤巍乎成功辉焯后代
　　王勃益州夫子庙碑　冠带混并之所书轨八弦闾阎兼匝之乡烟火四极竭河追日夸父力尽于楹间越海陵山章亥涂穷于庑下　溢金膏于紫洞雨露均华栖玉烛于都风雷顺轨丹蓂翠菌藻绘轩庭凤彩龙姿激扬池籞
　　杨烱遂州长江县先圣孔子庙堂碑　星连月合层台有观羽之劳海晏河移直笔有书祥之倦
　　杨烱少室山少姨庙碑　下应犹草王言如丝　画衣不犯载酒无寃免禽兽于网罗备寰瀛于轨物　周人之养国老始辟西胶汉氏之召诸生初开太学辟雍所以行其礼泮宫所以辨其教童子五尺羞谈霸后之臣冠者六人唯述眀王之道其文德有如此者凉风至司马于是乎陈兵太白髙将军于是乎宜战乘斗杓而誓旅出星门而仗钺庄周称天子之劒举之按之吕望言圣人之兵如风如雨其武功有如此者稽其殷室有文犀利劒之効珍考其周书有兹【一作诸】白乘黄之骋力东渐西被南驰北走卢敖之穷观六合不出于城隍陶侃之飞入八门未游于仙室其疆理有如此者
　　帝王部【圣学】
　　玉海　开寳读汉书而感于张治狱之无寃雍熈读晋史而谓后宫防费之当戒端拱读汉书而感贾谊之激切淳化览唐史而讥太宗之好名真宗谓三国志足为鉴戒适时用者莫若汉史景徳览六朝实録而言褒贬之不当祥符读前史必究事之始终有未见本末者必记之他日异书中可以质正　惟昔咸平之盛稍存天防之规遴择英髦进陪讲读昼则宻承于顾问夜则逓宿于禁严程頥以敬涵养君德范祖禹以和开导主意劝讲犹有分章析理之劳进读专以因事纳言为职
　　帝王部【圣制】
　　唐权德舆奉和圣制丰年多庆九日示懐　寒露应秋节清光澄曙空泽均行苇厚年庆华黍丰声名畅八表宴喜陶九功文丽日月合乐和天地同圣言在推诚臣軄惟匪躬琐细何以报翾飞淳化中
　　唐崔位为人贺圣制政刑箴表　爰自绳契已还歴选列辟宪章代有词义罕工汤制局促于盘铭虞歌淡泊于琴曲横汾乃纵赏之事黄竹匪劝诫之文其余流泊国风飘沦乐府典谟雅诰寂尔无闻曷若光启格言昭融至道勤万几于一日二日立盛德于先天后天王维谢赐中和节御制诗序表　文辉三象谐同六律迈殷汤之晨露掩虞舜之薫风
　　陈子昻为陈御史进奉和秋景观竞渡诗表　臣闻白云兴咏汉防汾水之词黄竹申歌周舞瑶池之驾然而志崇逺辙事或劳人故文思之化未光太清之道犹阙伏惟圣母神皇陛下太虹齐圣感月含神徳茂于
　　皇阶文明照于天下用能提玉斗挹璇衡百神景从三灵叶赞青云出洛爰开受命之符赤甲萦河终御兴王之寳非穷神之至德者其孰能格于是哉既而黄屋务闲紫极时暇洞庭张乐思接轸于轩防妫水披图想同参于尧辇然而逺而劳物者未若近而安人动而勤已者岂比静而神防于是徙金跸鸣玉銮清禁林御池殿肃波臣而戒事命舟子为水嬉彩鹢莲歌乍起吴江之引青龙桂擑时讴越女之风鸟逝鱼惊沸珠潭而竞逐雪飞电集横玉浦而流光信可以娯乐性灵发挥文物皇欢允协白日俄光于是奏薫风于管弦咏严云于林籞帝歌爰作天藻遐彰黼帐帷宫缛文房之綉彩祥烟瑞景霏翰苑之荣光信探赜于苞得斯文于紫极太平允矣元首康哉方欲朝明堂之宫辑羣后之瑞尊荣显箓光启圣图封玉嵩丘以接千年之统泥金少室攸增万嵗之规卓哉煌煌圣君之表也防臣曲学蓬户窃位兰台未闻騘马之謡非有雕龙之思鞠躬霜署谬睹于天章逖听钧台侧闻于帝乐天文尊贵不逺于下臣帝寳珍崇曲宣于近贵窃以为君唱臣和固不隔于尊卑宫变商従方允谐于金石輙用斋心扣寂假翰求词以攀日月之末光继萤爝之防照
　　禇亮圣制故司空魏徴挽歌词表　词穷清曲理备哀伤汉武北管之书更慙追逺魏文南皮之叹取愧悼亡与辰纬而相晖随钟石而俱振　臣趋侍学林窃观睿藻不入玉山屡逢盈尺如防珠水常睹照车
　　房龄遗表　翰迈钟张词穷班马文锋既振则宫徴自谐轻豪蹔飞则花蘤竞发
　　崔沔谢手诏表　岂谓化曲成宏私荐及特纡睿思亲洒仙毫降自九天粲然五色初喜丽天之象逺烛辉光旋惊垂露之踪曲覃霈泽鸾鹤廻翔而变态烟云舒卷以成姿赋彩飞空竦神荡目恭惟国寳何幸家藏周庾信谢赵王示新诗启　八体六文足惊毫翰四始六义实动性灵落落词高飘飘意逺文异水而涌泉笔非秋而垂露藏之山嵓可使云雾郁起济之江浦必当蛟龙绕舟首夏清和圣躬怡裕瑠璃雕管鹊顾鸾回婉转緑沈猿惊鴈落下风倾首以日为年犍为舍人实有微愿碧鸡主簿无有遂心寂寞荆扉踈芜兰径骖驾来梁未期卜日遣骑到邺希垂枉道
　　王勃乾元殿颂序　灵襟索隐控风伯于词林睿想钩深诏天呉于笔海神穷独照傍探赤水之珍思洽几深逈冩丹谿之韵金坛紫露映银籕而翻华瑶林白雪藻琼章而吐绚
　　帝王部【御书】
　　唐李峤为何舍人贺梁王处见御书襍文表　天文景烁璧合而珠连圣理云回鸾惊而凤集究黄轩鸟迹之巧殚紫府结空之势偃波垂露防寳意而咸新半魄全曦象天形而得妙固已竒纵絶俗美态入神掩八体而擅规模冠千龄而垂楷法是用编之玉轴勒以银绳尽罄梁珠特装玳瑁之匣揔攻陶璧用饰瑠璃之笥雕镂千品缇巾万袭芸香却蠧芝体为封珍寳之精下烛西昆之岫文章之气上纒东璧之象实可为天下之妙迹域中之竒观者焉
　　又为纳言姚璹等谢赐飞白书表　跪承寳贶仰戴琼文如披七曜之图似发五神之检九霄灵泽与垂露而同霑千载嘉祥共廻鸾而并集冠六文而首出掩八体而孤骞眇乎若防雾之拂春林霭乎似轻云之上秋汉颉皇之始模虫篆未足多竒刘后之尝学史书孰云能拟固已工逾悬帐妙尽刻符钟繇竭力而难比伯英絶筋而不逮则知乃神乃圣包众智而同归多艺多才总羣方而兼善谅天机之独运岂凡识之能窥臣等才埓瓶筲任叨衡石器满之戒每切于愚心栋隆之吉实慙于眀代而天慈曲奬圣造不遗厚禄尊官既殚恩而极宠良辰美景又申欢而接宴庆方行而已及泽未溥而先加殊恩与骨肉等深缛礼共衣冠相絶今复亲陪睿赏特流宸翰嬴氏之魂防天上未比超升阚生之名在月中讵方遐邈昔者韩棱深博肇于署劒田凤名流仅闻于题柱未有芝英草圣近缛于防笺合壁连珠俯光于掌握在臣叨忝独冠古今方且示彼记言诸贻训表一人之殊宠留百代之荣观
　　宋苏轼谢赐御书诗表　玉斚金尊霈若云天之泽寳章宸翰焕乎奎璧之文喜溢心顔光生懐袖伏念臣猥縁末技获玷清流早嵗数竒已老江湖之上余生何幸得依日月之光入侍燕闲与闻讲学卒桓荣之业因人而成登刘泊之床则臣岂敢夫何珍赐及此防躯兹遇皇帝陛下道夲生知才惟天纵文不数于防夏书已逼于钟王心慕手追陋文皇之犹学笔纵字大笑宋武之未工知臣遭遇之难亦欲显荣其老镂之金石庻玩于人人付与子孙俾输忠于世世　鸟企龙跃珠解泉分
　　张説谢赐御书大通禅师碑额状　画起平云防蹲芒玉戈矛攒倚鸾鹤交飞神功发于至想睿思成于徳权德舆太宗飞白书答诏记　至若缥缈鸿翥之势轻浓蝉翼之状子敬白而不飞子云飞而不白稽合众美裁成絶艺又以见哲王之余裕书圃之逸品云
　　舞凤廻翔于懐袖飞龙顾盼于缣缃　霞舒舞鹄之纹云绕廻鸾之势宫中刀尺剪云雾于赤城笔下风雷走龙蛇于碧落　仙风助其缥缈辰象供其粹凝
　　宫掖部【皇太后】
　　唐常衮贺册皇太后表　涂山降瑞华渚呈祥照临典礼示天人之庆范裁成风化表戚属之宗师
　　刘禹锡贺册皇太后表　禀灵作合诞圣表祥徽号极域中之尊至仁为天下之母　长乐宫中永献南山之寿濯龙门上再扬东海之风
　　杨于陵贺册皇太后表　周室兴王文母同其经礼汉王嗣圣明德佐其徽猷　尧门荐祉延寳祚于无疆长信頥神播欢心于率土
　　贺太后尊号表　修长乐之注已观景曜之宣诵思齐之诗更侈徽音之嗣
　　贺太后生辰表　动鼔钟于长乐何慙汉家为寿之仪响环佩于后宫更迈唐室奉觞之礼　五十而慕父母顾圣德之难加八千以为春秋喜慈龄之方永
　　贺太上皇后尊号表　拥篲迎门汉祖悟栎阳之敬望楼执鞚唐宗修兴庆之欢玉巵惟志于夸毗寳册不心【疑作忘】于授受奋乎百世在我一时
　　宋晁补之代北京贺坤成节表　建毕占中歴纪金行之始妊姜协圣礼严坤徳之成率土倾心后天申祀恭以太皇太后阶下慈仁世济睿哲生知昊穹所懐宗庙牧享配烈祖勤劳之礼隆嗣王保佑之功盈成祗慎于薄氷丰美大蒙于润泽式防至养允荅常尊诞惟考室之祥肇届登禾之候讴謡归美华夏举同伏愿太皇太后百顺咸臻三灵共赞天高地厚扶不防之洪基松茂竹苞资无疆之妙筭
　　又代人冬至贺太皇太后表　道参穹厚泽及飞潜生民本姜嫄之仁终配天者后稷思齐咏太任之美要成圣者文王九功可歌五韪咸备
　　又贺皇太后称尊表　汉典具修式防长乐之养周诗足继大显思齐之功
　　宋文天祥皇子进封左卫上将军嘉国公贺皇太后表东朝保艾方隆尧母之仁西国分茅式笃文孙之庆
　　两宫喜色万宇欢声德厚慈元神怡长乐尊之至也上承视膳之勤宜尔绳兮下适含饴之趣瑶池日永玉叶春浓臣逺被绣衣隃瞻防仗于其王母知介寿之来崇佑我后人愿丕图之有衍
　　陆防贺皇太后牋　唐虞盛际乃出一家父子之亲任姒徽音仍见三朝妇姑之法
　　播芳大全贺皇太后寿牋　重闱介寿耸瞻瑶极之紫僊显号推崇卓冠玉清之丹籍祲容焜燿茀祉骈蕃殿下离丽重眀坤载万物德谐烈祖蚤厘降以嫔虞庆笃文孙终贻谋而与啓厯数衍仍云之系蓬莱宴日月之长荧煌彤管之书赫奕洪徽之盛慈顔不老孝治有光诵思齐思媚之诗逺继周大任之躅纪长信长秋之制俯卑汉太后之功
　　夏侯孜皇太后諡册文　涂山佐夏莘野兴商潜耀空蕴于方只秘景莫观于圆魄卓尔洁操穆然凝晖　正位号于瑶斋森礼容于金配母仪无斁庙貌有严　柔顺承天广大法地齐二仪以发育含万物而化光静专宅心谦俭约已涂山积厚淮水秉灵四德交修六宫承式
　　宫掖部【皇后】
　　宋梁焘立皇后孟氏制　谓王道之大所由兴故人伦之始不可缓明扬德阀之懿简在慈闱之公钦承温诏之音俾正中宫之位　幽闲贞静蔼闻和声婉睦惠慈雅应柔则天作之合文定厥祥人谋协从告并吉是宜入听内职辅宣外和式瞻袆翟之章卜直轩龙之象嘉典大备并行今古之情文盛徳有开増美国家之治理于戏惟恭俭为富贵之守惟忧勤为康乐之资如闗睢之进贤则可以基风化之成如樛木之逮下则可以将福履之盛用久乃济匪初其难勉尔钦修以法三宫之端一相予显祀以崇七庙之清眀
　　晋书后妃传序　夫乾坤定位男女流形伉俪之义同归贵贱之名异等若乃作配皇极齐体紫宸象玉牀之连后星喻金波之合羲璧爰自夐古是谓元妃降及中年乃称皇后四人并列光于帝喾之宫二妃同降着于有虞之典夏商以上六宫之制其详靡得而闻焉姬刘以降五翟之规其事可略而言矣周礼天子立一后三夫人九嫔二十七世妇八十一御妻以听王者内政故防义曰天子之与后如日之与月隂之与阳由斯而谭其所从来逺矣故能母仪天防助宣王化德均载物比大坤维宗庙歆其荐羞穹壤俟其交防是以哲王垂宪尤重造舟之礼诗人立言先奬葛覃之训后烛流景所以裁其宴私房乐希声是用节其容止履端正本抑斯之谓欤若乃娉纳有方防闲有礼肃尊仪而修四德体柔范而六义隂教洽于宫闱淑誉腾于区域则云入戸上帝锡母之符黄神降徴坤灵赞寿丘之道终能鼎祚惟永嗣克昌至若俪极亏闲凭天作孽倒裳衣于袵席感朓侧于望则龙漦结衅宗周鞠为黍苖鷰尾挻灾隆汉坠其枌社矣自曹刘内主位以色登甄卫之家荣非德举滛荒挺性蔑西郊之礼容婉恋含词作南国之竒态诐谒由斯外入秽德于是内宣椒掖播晨牝之风兰殿絶河雎之响永言彤史大练之范逾微缅视青蒲脱珥之猷替矣晋承其末与世汚隆宣皇创基功而道屈穆后一善勣侔于十乱洎乎太祖始亲选良家既而帝掩纨扇躬行请托后采长白实彰妬忌之情贾纳短青竟践覆亡之辙得失遗迹焕在绨缃兴灭所由义同画一故列其本事以为后妃传云
　　李商隐太尉卫公防昌一品制集序　惟先后懋守丕基允资内助秀南顿嘉禾之瑞开烈山神井之祥德驾河洲淑肩沙麓将显降妫之配未褒纪之恩渝【集作论】美椒涂掩华兰掖縁山破芿夙闻齐主之悲采石形早降汉皇之恸绕枢有庆鸣社承辉而懿号未彰贞魂莫祔
　　唐闾丘均为人贺赦表　皇后垂曜轩辕命兆沙麓眀彰教训以致其功隂祗助宣于阳灵坤德承顺于乾道是故贶流椒掖庆发瑶筵祥矞五云绛丹黄而振色祎防六服合黼藻而融文
　　钱翊为人请册淑妃何氏为皇后表　掖庭累行讵无白鷰之徴简册正名宜受金螭之锡
　　梁江淹为建平王庆皇后正位章　嘉月惠时膺曜宸正翚珩昭品防组在饰休徧函夏誉殷灵昧伏惟岳曜静德式懐谦顺升降图左右诗史夙竞茂资早摛芳训衍教紫庭丽轨华屋声激绮组风偃家邦
</div>
    <div class="pagination">
<a href="古俪府_page5.html">上一页</a><a href="古俪府.html">1</a><a href="古俪府_page2.html">2</a><a href="古俪府_page3.html">3</a><a href="古俪府_page4.html">4</a><a href="古俪府_page5.html">5</a><span class="current-page">6</span><a href="古俪府_page7.html">7</a><a href="古俪府_page8.html">8</a><a href="古俪府_page9.html">9</a><a href="古俪府_page10.html">10</a><a href="古俪府_page11.html">11</a><span>...</span><a href="古俪府_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
