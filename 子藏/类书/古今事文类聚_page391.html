<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 391 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 391 页/共 485 页</h1>
    <div class="content">　　古今事文类聚新集卷二十七
　　元　富大用　撰
　　诸寺部
　　大理寺卿
　　歴代防革大理古司刑官也舜命臯陶作士正五刑孔安国曰理官也周官为司冦晋文公使李离为理秦置廷尉掌刑辟有正左右监汉因之景帝更名大理武帝复为廷尉宣帝置左右廷尉平哀帝复为大理取天官贵人之牢曰大理之义后汉复为廷尉郡国谳疑皆处当以报魏复为大理复改廷尉以世宗为之而郭氏尤盛【郭氏自后数世法律子孙至廷尉者七人】梁为秋卿加卿字曰廷尉北齐复为大理寺隋为大理寺唐因之卿一人少卿二人龙朔二年改为详刑寺咸亨复武后光宅元年改为司刑寺神龙复卿一人掌鞫狱定刑决诸疑谳宋大理寺以朝官一员或二员判寺事一员兼少卿事建隆二年以工部尚书窦仪判寺事【防要故事台省长官兼判公事得言判某官事如晋朝尚书左丞崔祝兼判太常卿事是也若止言寺事则其属丞正并可行之窦仪兼判太常寺又兼判大理寺事皆一例也】凡狱讼之事随官司决劾不复聴讯但掌断天下奏狱送审刑院详讫同书以上于朝熙宁九年神宗谓国初废大理狱非是以问孙洙洙对合防于是下诏以京师官寺凡有狱皆系开封府司録司及左右军巡三院囚逮猥多难于隔讯又暑多疫死因縁留滞动渉嵗时稽防故事宜属理官可复置大理狱天下奏案刑部审刑院详断置卿一少卿二丞四官制行左断刑右治狱各五案【左防断刑曰详刑详谳宣黄分簿奏表右防治狱曰左推右推寺案知杂检治】卿掌折狱详刑鞫狱之事凡职务分左右天下奏劾命官将校及大辟囚以下以疑请谳者左断刑则司直评事详断丞议之正审之若在京百司事当推治或特防委勘及系官之物应追究者右治狱则丞专推鞫盖少卿分领其事而卿总焉建炎二年并省寺监而大理如故省卿而断刑治狱少卿各一员元仍唐宋旧置大理寺掌审断天下奏案凡刑狱之事以大理卿为之长
　　羣书要语帝曰臯陶汝作士五刑有服五服三就五流有宅五宅三居惟明克允【书舜典】帝曰臯陶惟兹臣庶罔或干予正汝作士明于五刑以弼五教【大禹谟】宥过无大刑故无小罪疑惟轻功疑惟重【臯陶】臯陶为大理天下无虐刑【文子】大理曰大棘【郑氏谈绮】大理掌折狱详刑鞫狱之事【初学记】凡聴五刑之讼成狱辞史氏以狱成告于正正聴之正以狱成告于大司冦聴之棘木之下注【正周卿师之属竹刑棘署三尺记王制】又聴狱于棘木之署【白氏六帖】以五聴察其情一曰气聴二曰色聴三曰视聴四曰声聴五曰词聴以三虑尽其情一曰明愼以谳狱二曰哀矜以雪寃三曰公平以鞫庻狱【六典】舜命臯陶刑惟明允汉尊定国道在寛仁【六帖】汉用平允任先张释魏推明察选在钟繇　官尊九寺位重三章【并同上】大理寺専狱犴视刑书我国家生人之司命也【元防之行袁重光制】荣加天宠职察云司必能利用文明哀矜庶狱【陈子昂为司刑卿让官表】邈矣臯陶翊唐作士设为犴狴九则允理如石之平如渊之深三槐九棘以质以聴理臣司律敢告执狱【后汉崔徳正箴】天降五刑惟夏之绩乱兹平人不回不僻【雄廷尉箴】矧古士官为今理寺典于庶狱纠是羣司
　　诗句上卿才大名不朽蚤朝至尊暮求友
　　古今事实
　　石奢守法
　　楚昭王有士曰石奢者公正好义王使为大理于是廷有杀人者奢追之即其父也遂反于廷曰杀人者父也以父成政不孝不行君法不忠弛罪废法而伏其辜仆之所守也伏斧锧命在君君曰追而不及庸有罪乎子其治事矣石奢曰不私其父非孝也不行君法非忠也以死罪生非亷也君舍之上之虑也臣不敢失法下之行也遂不离斧锧刎颈而死于庭
　　李离伏罪
　　晋文公时李离为大理过聴杀不辜自繋曰臣之罪当死文公令之曰官有上下罚有轻重是下吏之罪也非子之过也离曰臣居官为长不与下吏议位受爵为多不与下吏分利今过聴杀无罪臣之罪当死遂伏劎而死
　　以称朕意
　　唐临累迁大理卿贞观八年问狱囚系之数对曰见囚五十余人唯二人合死上怡然谓曰昔东宫卿已事朕以畴昔相爱故授卿此任然为国之要在用法法刻则人残寛则失有罪惟是折中称朕意
　　曲尽人情
　　隋杨汪守大理卿帝将亲省囚徒其时计囚二百余人汪通宵究审朝而奏曲尽人情帝甚嘉之
　　久在廷尉
　　国初剧可乆拜大理卿性沉毅方正在廷尉四十年用法平允以仁恕称
　　超拜侍中
　　张文瓘兼大理卿至官旬日断疑狱四百抵罪者无怨言文瓘有疾繋囚相与斋祷愿其视事当时咸称其执法平恕比戴胄焉拜侍中大理诸囚一时恸哭其感动人心如此
　　奉法持正
　　郑善果为卿奉法持正风绩显于公卿
　　持法明审
　　范説为卿持法明审
　　戴胄据正
　　唐戴冑为大理卿犯顔据正参处法意随类指擿言若涌泉
　　唐卿非寃
　　唐临迁大理卿髙宗亲録死囚前卿所断者悉号呌称寃临所入者独无言帝怪问状囚曰唐卿所断既非寃滥所以絶意尔
　　得贤为盛
　　唐朝以来有刘徳威张文瓘唐临为大理卿设官之重得贤之盛人到于今称之
　　治狱见称
　　王殷为大理务在寛恕与钟繇以治狱见称
　　无阿朕意
　　唐贞观八年上谓大理窦诞曰法官卿为之长也朕以至公临天下法之所行无舍亲昵卿当保所长弃所短无阿朕意以亏宪典
　　诚在主上
　　刘徳威为大理卿太宗问徳威曰近来刑网稍宻其过安在徳威奏言诚在主上不由臣下人主好寛则寛好急则急律云失入减三等失出减五等今则反是无辜失出则便获大罪所以吏各自爱竞执深文非有教使之然畏罪之所致耳太宗然之
　　更遗衣食
　　唐张道原拜大理卿何稠士澄得罪籍其家属赐羣臣道原曰祸福何常安可因己之泰利人之否取其子女以为仆妾岂仁者之心皆舍之一无所取更资以衣食遣之
　　不乐法家
　　元澹迁大理卿不乐法家因谢所居官
　　比汉于张
　　唐徐有功曰身为大理人命所悬不能顺防诡辞以求苟安时人比汉于张
　　称同于张
　　晋潘岳阳荆州诔曰惟此大理国之宪章聴叅臯吕称侔于张【初学记】
　　不受赃钱
　　向敏中判大理寺时没入祖吉赃钱分赐法吏敏中引钟离意委珠事独不受
　　不贺狱空
　　李浩大理奏结狱上顾辅臣曰棘寺当得刚正如李浩者为之已而卿阙上曰无易李浩遂除大理卿故事寺狱空上表贺公独不奏
　　古今文集
　　杂著
　　刑法论　　　　　　　　　杨廷秀
　　臣闻古之立法不惟惩天下之已犯亦以折天下之未犯盖已犯之必惩未犯之所以必折也是故惩之者法之义折之者法之仁义行故其仁不穷仁行故义不数仁义相有而不相无此法之利也后之法非无仁义也利未见而害先焉者义数而仁穷而已义不可数数则民怨仁不可穷穷则民狎狎则犯者众而刑者数然则刑至于数者不生于刑之数而生于仁之穷民至于怨者不生于怨其刑而生于狎其法今夫民之情固喜温而恶寒欲凉而畏热也然冬不寒夏不热则民病而死矣人知夫法之仁也不知夫狎之而死也是故爱极者恩之所从销寛甚者猛之所自起古之圣人其法初不及后世之偹也惟不使仁之穷而民之狎也是以法立而刑不试后之法盖详且宻矣然文详而举之也畧宻而漏之也踈天下之民窥其畧也则知其详必至于不举习其疎也则知其宻必至于甚漏知其不举则犯之也易知其甚漏则犯之也频刑安得不数而民安得不怨哉嗟乎求用刑之疎者必至于用刑之数求天下之喜者必反以得天下之怨理固然也然则所谓举之畧而漏之疎者何也一曰法不执而多为之岐二曰法徒设而自废其禁罪莫大于杀人罪至于杀人何以议为也则亦杀之而已汉髙帝如此其寛仁也入关之初欲结天下之心如此其亟也欲除秦法之苛如此其锐也而其与民约法亦曰杀人者死帝不以为疑民亦不以为请何则上下皆便其当然也杀人而法不死孰不相杀以至于大乱哉此岂所谓当然而天下何便于此也故虽髙帝欲取天下之速而不敢宥杀人之罪以谄天下之心虽秦民之苦于秦而不以髙帝之不宥杀人为帝之虐然则古之立法之意可知已矣而今之法不然杀人一也则有曰盗曰鬪之目焉则有曰故曰谋曰误之别焉曰盗曰谋曰故者法之所必死也曰鬪则死生之间也曰误则生矣果误也而杀人也又况所谓误者未必误而所谓非谋非故者未必非谋非故也何则法不执而吏可卖吏可卖而民可遁有司取其狱而读之曰此真误杀也不知大吏之窃笑也此之谓法不执而多为之岐夫民之所以畏法者何也非畏法也畏刑也法不用则为法法用之则为刑民不犯则为法民犯之则为刑是以畏之也有法而不用不如无法何则无法则民未测其罪之所当有法而不用则民知其法之不足忌有法而民不忌是故布之号令不曰号令而曰空言垂之简书而曰文具法至于为空言文具是无法贤于有法也古之法始乎必用而终乎无所用今之法始乎不用而终乎不胜用夫法不求民之入而拒民之入者也古之法民不入也不招以入而民之入也不纵以出夫惟不出是以不入故始乎必用而终乎无所用今之法有曰诬人以罪而不实者罪之以其罪自大辟以降皆是物也而用法者不然以一夫之片纸而兴大狱鞫大罪也卒之所谓大狱者初无狱之可兴所谓大罪者亦无罪之可鞫上之人则俱释之而已矣受诬者至于破家亡身而诬人者其极不过杖而遣则奸民何惮而不屡诬善良以求利也哉狱讼何时而可清也故始乎法不用而终乎法不胜用此之谓法徒设而自废其禁盖人有野于宅而盗于防者其始峻其墙而止出于一门又从而卫之以兵非以制其出者也以制其入者也夫是以盗不敢过未防而虑夫樵牧者出入之迂也则凿其东而门焉又凿其西而门焉门多且径而不能皆卫也则至于有门而不扃焉门多且径则盗从其径者而入之矣有门不扃则羣盗掉臂而入矣法不执而多为之岐孰不从其径而入哉法徒设而自废其禁孰不掉臂而入哉臣愿朝廷详虑而审处之如杀人者不死此法不可以更议而诬诉者罪以其罪此法可以必行议其所当议而行其所不行则成康丕式之事虽未易致也而汉文几措之风其犹可及也欤
　　鸟巢大理寺狱户赋　　　　韩镃
　　皇帝恩霑庶类道格功化覃于万国之间苛慝不作鸟巢于圜扉之内囹圄知空足验时清可知刑措苍鹰莫鸷宁懐狱吏之忧踈网无加岂有虞人之惧定国徒美于详明何施善政冶长不罹于缧绁岂见衔寃
　　大理少卿
　　歴代沿革后魏置少卿北齐及隋因之唐置二人宋以朝官一员兼少卿事神宗置大理狱少卿二员以蹇周辅杨汲为之分左断刑右治狱元丰初循唐制归百司狱于大理周辅首选为少卿建炎中兴省大理卿而少卿二员如故元仍唐宋旧置大理少卿
　　羣书要语迁少大理【韩文】屈居亚列未副羣情【同上】叅典之官【南丰拟制】贰正之选【同上除韩晋卿】
　　诗句佐棘竟谁同因思证圣中事虽亡复报理合有隂功
　　古今事实
　　行若登仙
　　唐倪若水开元初班景倩自州采访使入为少卿过州若水饯于郊顾左右曰班公是行若登仙吾恨不得为驺未几入为户部【唐书】
　　荐为宰相
　　张柬之传武后他日求人仁杰曰臣尝荐张柬之末用也后曰迁之矣曰臣荐宰相而为司马非用之乃授司刑少卿【唐书】
　　眞为长者
　　郑利用余庆从父兄也真长者由大理少卿为御史中丞后由中丞为大理卿
　　妙选正人
　　唐太宗谓侍臣曰大理之职人命所悬当妙选正人用心存法无过戴胄者乃以为少卿【唐新语】
　　所守公法
　　唐徐有功转司刑少卿皇甫文备诬有功纵逆熏久之文备坐事下狱有功出之或曰彼常陷公于死今生之何也对曰尔所言者私忿我所守者公法不可以私害公
　　绰论撼木
　　隋高祖禁恶钱有二人在市以恶钱易者上令斩之绰曰此人当杖上曰撼大木不动者当退对曰臣望感天心何论动木上乃止
　　孙諌走马
　　孙伏伽转大理少卿太宗尝马射上书諌曰臣闻千金之子坐不垂堂百金之子立不倚衡以此言之天下之主不可履险乘危明矣窃闻陛下犹自走马射猎娱悦近臣窃为陛下有所不取也此秪是少年诸王之所务岂得既为天子今日犹行之乎陛下虽欲自轻其奈社稷天下何太宗览之大悦
　　执法一心
　　隋赵绰为少卿时刑侍辛亶尝衣绯裩上以为厌蛊将斩之绰曰据罪不当死上怒将斩之对曰执法一心不可惜死上入良久乃释之赐绢三百段
　　有司常典
　　源师帝时为大理少卿帝出显仁宫敕衞士不得辄离所守有一主帅私令卫士出外帝付大理师据律当徒帝令斩之师奏曰若陛下初便杀之自可不闗文墨既付有司义归常典或宿卫近侍更有此犯将何以加之帝乃止【并隋书】
　　论情免死
　　吏部尚书长孙无忌不觧佩刀入东上閤门封徳彛议以监门校尉不觉当死无忌罚铜二百斤戴胄驳曰若论其误则为情一也而生死顿殊敢以同请上嘉之竟免校尉死
　　论狱无寃
　　戴胄论刑狱事皆无寃滥参处法意至析秋毫随类指擿言若涌泉一无遗虑帝益重之
　　司刑平反
　　徐有功为少卿时周兴来俊臣等罗织天下衣冠近族者数千百家有功司刑平反者不可胜纪时人方于定国
　　执论守正
　　崔升兄元暐位宰相先是酷吏诬籍数百家元暐开陈其枉宋璟劾张昌宗不轨事元暐颇助璟及有司正张昌宗罪而元暐弟升为司刑少卿执论大辟兄弟守正
　　请崇寛简
　　唐韩瑗武徳初为大理少卿受诏掌定律令瑗言于高祖曰官吏至公自当奉法茍若狥己岂顾刑名请崇寛简以允惟新之望髙祖然之于是采定开皇律行之
　　当示大信
　　戴胄迁大理少卿犯顔执法者甚多时有托资防冒牒取调者诏许自首不首罪当死俄有诈得者狱具胄以法当流帝曰朕诏不首者死而今当流是示天下不以信卿卖狱耶胄曰法者布大信于民言乃一时喜怒所发陛下以一朝忿将杀之既知不可而责于法此忍小忿存大信也若阿忿违信臣为陛下惜之帝大感悟
　　奏莫揺动
　　太和四年大理少卿崔杞奏大理寺即陛下守法之司一定之制不可揺动若朝示而暮改同罪而异刑则人何所措其手足哉【续通典】
　　号为明习
　　仁宗时陈太素权大理少卿又判大理寺号为明习法令【国史】
　　议颇近厚
　　宋少卿王表多称长者上谓宰执曰表以淳朴治狱既要人情又不可惨刻张守曰表虽法科议刑颇近厚【言行録】
　　持以明恕
　　吕忠穆公頥浩为相上谓宰执曰昨日大理少卿元衮面奏朕戒以持法明恕頥浩曰惟明克允乃用刑所先也
　　古今文集【阙】
　　大理寺正
　　歴代防革正周卿师之属秦置廷尉正一人汉廷尉正监及平谓之廷尉三官秩千石梁服獬豸冠铜印墨绶第六品隋炀帝增置六人唐置二人龙朔改为详刑大夫光宅中为司刑后复故掌议狱正科条凡丞断罪有不当者则以法正之掌叅议刑辟详正科条之事宋神宗复置大理狱后置寺正元丰五年刑部奏乞分评事司直与正为断司丞与长贰为议司凡断案先上正看详当否论难改正然后过议司复议建炎并省断刑治狱寺正各置一员元仍宋旧置大理寺正
</div>
    <div class="pagination">
<a href="古今事文类聚_page390.html">上一页</a><span>...</span><a href="古今事文类聚_page386.html">386</a><a href="古今事文类聚_page387.html">387</a><a href="古今事文类聚_page388.html">388</a><a href="古今事文类聚_page389.html">389</a><a href="古今事文类聚_page390.html">390</a><span class="current-page">391</span><a href="古今事文类聚_page392.html">392</a><a href="古今事文类聚_page393.html">393</a><a href="古今事文类聚_page394.html">394</a><a href="古今事文类聚_page395.html">395</a><a href="古今事文类聚_page396.html">396</a><span>...</span><a href="古今事文类聚_page392.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
