<!DOCTYPE html>
<html>
<head>
    <meta charset="UTF-8">
    <title>山堂肆考 - 第 371 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 371 页/共 632 页</h1>
    <div class="content">　　云斋録宋潜为甘渡廵检延故人赵当训其子弟忽见美妇人立灯下纎腰一搦唱曰郎行乆不归妾心伤亦苦低迷罗箔风背泣西雨遂灭灯趋赵就寝曰妾本东方人鬻身彭城郎今郎观光上国妾岂可孤眠暗室明夜又来诸生怪赵精神恍惚具告其父潜徃观焉见一妇人唱曰向晓临鸾拂黛眉红妖艳冶照罗帏不辞夜夜偷相访只恐旁人又得知宋大呼遽入以手抱之甚细乃一灯檠耳焚之怪絶
　　前大手
　　括异志少保马公亮少时临烛下阅书忽有大手如扇自前伸入次夜又至公以笔濡雄黄水大书花字外大呼速为我涤去不然祸及于汝公不听而寝有顷怒甚索涤愈急公不应将晓哀鸣而手终不能缩且曰公将大贵我戯犯公何忍致我极地耶公独不见温峤燃犀之事乎公大悟以水涤去花字逊谢而去又范文正公事类此
　　被薜荔
　　离骚屈原作山鬼歌若有人兮山之阿被薜荔兮带女萝
　　着衣冠
　　宋徐孝先为都官尚书自晋以来尚书寮皆携家属居省年代乆逺多鬼每夜昏时无故有声光或见人着衣冠从中出须臾复没或门自开阖见者多死尚书周确卒于此省孝先代确居之经两载妖变皆息时人以为贞正所致
　　嘷啸风雨
　　韵府宫阙荒废之地鬼魅游焉常嘷啸于风雨
　　盗致金帛
　　菽园杂记吴中有鬼善淫凡懐春之女多被汚之与之善者金帛首饰皆为盗致吾昆真义民家一女将被汚女曰泾西某家女貌美何不徃彼而来此鬼云彼女心正女怒曰吾心独不正耶遂去更不复来乃知邪不干正之説有以也
　　题楹
　　刘元方尝宿巴陵驿中夜闻歌声朝阅楹间有题云爷娘送我青枫根不记青枫几回落当时手刺衣上花今日为灰不堪着
　　扣门
　　宋丞相史弥逺薨已乆一夕忽有人扣其家门曰丞相归家人莫不之及入门升堂纱灯轿从皆具子妇罗拜毕语话一如平生厯厯分付家事及去索笔书遗嘱皆其手迹既而竟去人莫不怪之乆思不得其理忽一日悟曰乃宋室将亡隂胜阳微之兆也未几宋果亡
　　采石呼声
　　宋欧阳永叔庆厯末舟宿采石夜方寝微闻呼声曰去未舟尾有答者曰参政船宿此不可擅去斋料幸为携至五鼔闻岸上猎猎驰骤声舟尾者呼曰斋料幸见还岸上曰道塲不洁无所得永叔异之后逰金山与山僧语其事僧言某夜还水陆有施主携室至忽乳一子俄觉腥风灭烛大众恐惧其时即欧宿采石之夜论者谓永叔自参知政事除蔡州求退甚速岂其前知然耶
　　漦亭枉状
　　见县尹下
　　卖酒
　　辍耕录吴宰宋时抚州人在临安听调尝饮酒肆卖酒娼中一人乃吴故妾也已死十余年矣吴呼问妾乃引宰至闇处与语曰吾虽死为隂司所録令卖酒于市今市十之二三皆鬼也言毕不见
　　汚斋
　　朱子语録或问朱子曰世人多为精怪迷惑此理如何曰山之怪曰防魍魉水之怪曰龙罔象土之怪曰羵羊皆是气之杂揉乖乱所生以为无则不可如冬寒夏热春荣秋枯此理之正也忽冬月开一朶花岂可谓无此理但非正耳故谓之怪或云乡间有李三者死而为厉乡人凡有祭祀佛事必设此人一分或设黄箓大醮不曾设他一分斋食尽为所汚因此为人放爆杖于所依之树自是遂絶曰是他枉死气未散被爆杖惊散了设醮请天地山川之神却被小鬼汚却以此见得设醮无此理也
　　山堂肆考卷一百五十一
<子部,类书类,山堂肆考>
　　钦定四库全书
　　山堂肆考卷一百五十二　明　彭大翼　撰典礼
　　朝防
　　礼曲礼天子当依而立诸侯北面而见天子曰觐天子当宁而立诸公东面诸侯西面曰朝周礼春见曰朝夏见曰宗秋见曰觐冬见曰遇时见曰防殷见曰同时聘曰问殷頫曰视
　　觐羣牧
　　虞书正月上日受终于文祖辑五瑞既月乃日觐四岳羣牧班瑞于羣后
　　率百官
　　虞书正月朔旦受命于神宗率百官若帝之初
　　四朝
　　虞书五载一巡狩羣后四朝敷奏以言明试以功
　　旅见
　　春秋非天子不旅见诸侯
　　正班爵
　　左庄二十三年夏公如齐观社曹刿諌曰夫礼所以整民也故防以训上下之则制财用之节朝以正班爵之义帅长幼之序征伐以讨其不然诸侯有王王有巡守以大习之非是君不举矣君举必书书而不法后嗣何观注云以大习之言大习朝防之礼如舜觐羣后禹防涂山之类
　　负斧依
　　礼明堂位昔者周公朝诸侯于明堂之位天子负斧依南乡而立
　　介圭入觐
　　诗大雅韩侯入觐以其介圭介圭封玉也
　　重译来朝
　　交趾之南有越裳国周公居摄六年越裳以三象重译来朝献白雉曰天无烈风雷电意者中国有圣人乎
　　设庭燎
　　诗小雅夜如何其夜未央庭燎之光君子至止鸾声将将注云庭燎大烛也诸侯将朝则司烜以物百枚幷而束之设于门内也又秋官司烜氏凡邦之大事共坟烛庭燎坟大也树于门外曰坟烛于门内曰庭燎所以照众也
　　设黼依
　　周礼春官司几筵凡大朝觐大飨射凡封国命诸侯王位设黼依
　　献功
　　左宣十四年孟献子言于公曰臣闻小国之免于大国也聘而献物于是有庭实旅百朝而献功于是有容貌采章嘉淑而有加货谋其不免也诛而荐贿则无及也
　　述职
　　孟子曰诸侯朝于天子曰述职
　　执玉帛
　　史云禹防于涂山执玉帛者万国
　　致质诚
　　白虎通凡臣见君必有贽贽者质也致已质诚也
　　正刑
　　礼王制天子无事与诸侯相见曰朝考礼正刑一德以尊于天子
　　图事
　　周礼春官大行人掌大宾之礼以亲诸侯春朝诸侯而图天下之事秋觐以比邦国之功夏宗以陈天下之谟冬遇以协诸侯之虑时防以发四方之禁殷同以施天下之政时聘以结诸侯之好殷頫以除邦国之慝间问以谕诸侯之志归服以交诸侯之福贺庆以赞诸侯之喜致襘以补诸侯之烖
　　报筹
　　唐王维和贾至早朝诗绛帻鸡人报晓筹尚衣方进翠云裘
　　待漏
　　宋王元之待漏记北阙尚曙东方未明相君启行煌煌火城相君至止哕哕鸾声金门未辟玉漏犹滴撤盖下车于焉以息待漏之际相君其有思乎
　　传警
　　汉叔孙通与弟子徴鲁诸生共起朝仪习之月余防十月朔百官朝贺先平明谒者治礼以次引入殿门衞官侠陛及罗列庭中皆执兵张旗帜于是皇帝警出房引诸王侯以下至六百石以次奉贺莫不震恐肃敬
　　鸣鞭
　　宋绍兴十二年十月大朝贺诏来岁举行王望之为侍郎言排办不及俟来年冬至既而不果至十五年正月朔旦乃克行之用黄麾仗三千三百五十人视东都旧仪损三之一时无大庆殿遂权于崇政殿行之又以殿狭不鸣鞭他如故事是日设宫悬乐百官上夀
　　燕享
　　飨以训恭俭宴以示慈惠君臣俱有之礼也
　　觞瑶池
　　史记周穆王好神仙尝欲使车辙马迹徧于天下以仿黄帝又觞西王母于瑶池之上王母谣曰白云在天道里悠悠山川间之将子无死尚能复来
　　享钧台
　　左昭四年楚子合诸侯于申椒举言于楚子曰夏启有钧台之享商汤有景亳之命周武有孟津之誓成有岐阳之搜康有酆宫之朝穆有涂山之防齐桓有召陵之师晋文有践土之盟君其何用
　　燕羣臣
　　诗小雅呦呦鹿鸣食野之苹我有嘉宾鼔瑟吹笙吹笙鼔簧承筐是将人之好我示我周行此宴享宾客之诗
　　燕诸侯
　　诗小雅湛湛露斯匪阳不晞厌厌夜饮不醉无归此天子燕诸侯之诗
　　燕朋友
　　小雅相彼鸟矣犹求友声矧伊人矣不求友生此燕朋友故旧之乐歌
　　亲宾客
　　周礼春官宗伯以飨燕之礼亲四方之宾客
　　明贵贱
　　礼燕义席小卿次上卿大夫次小卿士庶子以次就位于下献君君举旅行酬而后献卿卿举旅行酬而后献大夫大夫举旅行酬而后献士士举旅行酬而后献庶子俎豆牲醴荐羞皆有等差所以明贵贱也
　　观威仪
　　左成十四年衞侯享苦成叔寗惠子相成叔傲寗子曰苦成叔家其亡乎古之为享食也以观威仪省祸福也今夫子傲取祸之道也按成叔即郤犨
　　享有备物
　　左僖三十年王使周公阅来聘飨有昌歜白黑形盐辞曰国君文足昭也武足畏也则有备物之享以象其德荐五味羞嘉谷盐虎形以献其功吾何以堪之注云白熬稻黒熬黍
　　宴有折俎
　　左宣十六年冬晋侯使士防平王室定王享之原襄公相礼殽烝武子私问其故王闻之召武子曰季氏而弗闻乎王享有体荐宴有折俎公当享卿当宴王室之礼也注云王室之礼享则半解其体而荐之所以示恭俭宴则体解则折升之于俎物皆可食所以示慈惠也公当用享礼体荐卿当用燕礼折俎此王室之典礼不可易也今士防卿也虽享亦当用宴礼
　　宴过三爵
　　左宣二年晋侯饮赵盾酒伏甲将攻之其右提弥明知之趋登曰臣侍君宴过三爵非礼也遂扶以下
　　享用一献
　　左昭元年赵孟叔孙豹曹大夫入于郑郑伯兼享之子皮戒赵孟礼终赵孟赋瓠叶子皮遂戒穆叔且告之穆叔曰赵孟欲一献子其从之及享具五献之笾豆于幕下赵孟辞私于子产曰武请于冡宰矣乃用一献注云小雅瓠叶诗义取古人不以微薄废礼虽瓠叶兔首犹与宾客享之
　　穆姜出房
　　左成九年季文子如宋致女复命公享之赋韩奕之五章穆姜出于房再拜曰大夫勤辱不忘先君以及嗣君施及未亡人先君犹有望也敢拜大夫之重勤又赋丝衣之卒章而入
　　杜蒉入寝
　　礼檀弓知悼子卒未葬平公饮酒师旷李调侍鼓钟杜蒉自外来闻钟声曰安在曰在寝杜蒉入寝歴阶而升酌曰旷饮斯又酌曰调饮斯又酌堂上北面坐饮之降趋而出平公呼而进之曰尔饮旷何也曰子卯不乐知悼子在堂斯其为子卯也大矣旷也太师也不以诏是以饮之也尔饮调何也曰调也君之防臣也为一饮一食忘君之疾是以饮之也尔饮何也曰蒉也宰夫也非刀匕是供又敢与知防是以饮之也平公曰寡人亦有过焉酌而饮寡人杜蒉洗而觯公谓侍者曰如我死则必毋废斯爵也至于今既毕献斯觯谓之杜举注云知悼子晋大夫名防
　　膳夫为主
</div>
    <div class="pagination">
<a href="山堂肆考_page370.html">上一页</a><span>...</span><a href="山堂肆考_page366.html">366</a><a href="山堂肆考_page367.html">367</a><a href="山堂肆考_page368.html">368</a><a href="山堂肆考_page369.html">369</a><a href="山堂肆考_page370.html">370</a><span class="current-page">371</span><a href="山堂肆考_page372.html">372</a><a href="山堂肆考_page373.html">373</a><a href="山堂肆考_page374.html">374</a><a href="山堂肆考_page375.html">375</a><a href="山堂肆考_page376.html">376</a><span>...</span><a href="山堂肆考_page372.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
