<!DOCTYPE html>
<html>
<head>
    <meta charset="UTF-8">
    <title>读书纪数略 - 第 90 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 90 页/共 179 页</h1>
    <div class="content">　　无为为之之谓天　无为言之之谓徳　爱人利物之谓仁　不同同之之谓大　行不崖异之谓寛有万不同之谓富　执徳之谓纪　徳成之谓立循于道之谓备　不以物挫志之谓完
　　八説【同上言人不安性命之情所以有此】
　　説明浮于色　説聪淫于声　説仁乱于徳　説义悖于理　説礼相于技　説乐相于淫　説圣相于艺　説知相于疵
　　君子九思
　　视思明　听思聪　色思温　貌思恭　言思忠事思敬　疑思问　忿思难　见得思义
　　中庸三知
　　生知　学知　困知　又知远之近知风之自知微之显
　　三行
　　安行　利行　勉强而行
　　三近
　　好学近知　力行近仁　知耻近勇
　　论语三知
　　知命　知礼　知言
　　四毋
　　毋意　毋必　毋固　毋我
　　四勿
　　非礼勿视　非礼勿听　非礼勿言　非礼勿动
　　三省
　　谋不忠　交不信　传不习
　　三畏
　　畏天命　畏大人　畏圣人之言
　　大学三纲领
　　明徳　新民　止至善
　　八条目
　　格物　致知　诚意　正心　修身　齐家　治国平天下

　　圣门四敎
　　文【学诗书之艺】行【修孝弟忠信】忠【尽已之心】信【以实待人】
　　修道之教五【礼运】
　　修理以耕之　陈义以种之　讲学以耨之　本仁以聚之　播乐以安之
　　七者敎之大伦【学记】
　　大学始敎皮弁祭菜示敬道也　宵雅肄三官其始也　入学鼔箧孙其业也　夏楚二物收其威也未卜禘不视学游其志也　时观而弗语存其心也幼者听而弗问学不躐等也
　　四者敎所由兴【同上】
　　禁于未之谓豫　当其可之谓时　不陵节而施之谓孙　相观而善之谓摩
　　六者敎所由废【同上】
　　然后禁则扞格而不胜　时过然后学则勤苦而难成　杂施而不孙则坏乱而不修　独学而无友则陋而寡闻　燕朋逆其师　燕辟废其学
　　君子五敎
　　有如时雨化之者　有成徳者　有达财者　有答问者　有私淑艾者
　　师术有四
　　尊严而惮　耆艾而信　诵説而不陵不犯　知微而论
　　君子三术
　　以责人之心责己则尽道　以爱己之心爱人则尽仁　以众人望人则易从
　　敎学三益【张子云人敎小学有三益】
　　绊已不出入　授人数数已亦了此文义　常以教坏人材为忧则不敢惰
　　三就【大戴礼子贡云夫子之门人葢三就焉注】
　　大成　次成　小成
　　九年大成【学记】
　　比年入学【每嵗】中年考校【间嵗】一年视离经辨志　三年视敬业乐羣　五年视博习亲师　七年视论学取友谓之小成　九年知通达强立不反谓之大成
　　三年通【寓言自吾闻夫子之言】
　　一年而野　二年而从　三年而通
　　君子九能【毛诗君子能此可以为大夫】
　　建邦能命　田能施命　作器能铭　使能造命升高能赋　师旅能誓　山川能説　丧纪能诔祭祀能语
　　孔子多识【抱朴子】
　　闻商羊而戒浩瀁　访鸟砮而洽东肃　咨萍实而言色味　讯土狗而识坟羊　披灵宝而知山隐【吴王伐石于石中得金简书欺孔子以赤雀衔置殿上孔子云此灵宝之方禹封之名岩函中者也】因折俎而説专车　瞻离毕而分隂阳之　由螽斯而觉闰余之错【见左哀公十二年】
　　学先四事【吕成公谓为学先自四事起】
　　饮食　衣服　居起　言语
　　两端程课【朱子言圣贤之敎只此两端不令间断乆之自有进步】
　　博文　约礼
　　两者相须【饶双峰言】
　　礼则严谨　乐则和乐
　　学者切已事二【非有诚意以为之则敬必疎略义必驳杂所谓不诚无物也】
　　敬以存心敬立则内直　义以制事义则外方
　　两事经纬【黄勉斋言】
　　主敬　致知
　　三者交致【西山言】
　　惟学可以养此心　惟敬可以存此心　惟亲近君子可以维持此心
　　三者敬为本
　　涵养　致知　力行
　　学问道三【真西山言治心犹治疾然】
　　省察者视脉而知疾也　克治者用药以去疾也存养者调虞爱防以杜未之疾也
　　学者当守四字【朱子言】
　　虚心　顺理
　　六者得于学【吕氏言达师之敎弟使之如此】
　　安焉　乐焉　休焉　防焉　肃焉　严焉
　　学者四时
　　朝受业　昼讲贯　夕习复　夜计过
　　好学三时【説苑晋平公曰吾年七十欲学师旷答之】
　　少而好学如日出之阳　壮而好学如日中之光老而好学如秉烛之明
　　学者守三【朱子言】
　　凡看文字少看熟读一也　不要钻研立説但要反覆体验二也　埋头理防不期立效三也
　　读书四等【程子语】
　　有读了后全然无事者　有读了后便知好之者有读了后其中得一两句喜者　有读了后眞不知手舞足蹈者
　　三到【朱子云三到之中心到为切】
　　眼到　口到　心到
　　三多【杨文庄公言学者取三多而讲论尤难】
　　看读多　讲论多　著述多
　　三言皆可入道【程子言三子均不能及此】
　　眞积力乆则入【荀卿言】优而柔之使自求之厌而饫之使自趋之若江河之浸膏泽之润涣然冰释怡然顺理【杜预言】思之思之又重思之思而不通鬼神将通之非鬼神之力也精诚之极也【管子言】
　　三真知
　　所以谓之理者穷之而后可知也　所以谓之性者尽之而后可知也　所以谓之命者至之而后可知也
　　君子三患【杂记】
　　未闻患弗得闻　既闻患弗得学　既学患弗得行
　　君子之学致此五者【大戴礼曾子云】
　　既学患不博　既博患不习　既习患无知　既知患不行　既行患不能让
　　后世解经三
　　儒者之经　文人之经【东坡陈少南辈是也】禅者之经【张子韶辈是也】
　　学有三等【程子言】
　　词章之学　训诂之学　义理之学
　　学者三
　　溺于文辞　牵于训诂　惑于异端
</div>
    <div class="pagination">
<a href="读书纪数略_page89.html">上一页</a><span>...</span><a href="读书纪数略_page85.html">85</a><a href="读书纪数略_page86.html">86</a><a href="读书纪数略_page87.html">87</a><a href="读书纪数略_page88.html">88</a><a href="读书纪数略_page89.html">89</a><span class="current-page">90</span><a href="读书纪数略_page91.html">91</a><a href="读书纪数略_page92.html">92</a><a href="读书纪数略_page93.html">93</a><a href="读书纪数略_page94.html">94</a><a href="读书纪数略_page95.html">95</a><span>...</span><a href="读书纪数略_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
