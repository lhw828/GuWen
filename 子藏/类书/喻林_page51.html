<!DOCTYPE html>
<html>
<head>
    <meta charset="UTF-8">
    <title>喻林 - 第 51 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 51 页/共 195 页</h1>
    <div class="content">　　夫以人之所不能聴説人譬以大牢享野兽以九韶乐飞鸟也【淮南子人间训】
　　夫歌采菱发阳阿鄙人聴之不若此延路阳局非歌者拙也聴者异也故交画不畅连环不解物之不通者圣人不争也【淮南子人间训】
　　初一亲非其肤其志龃龉测曰亲非其肤中心闲也【太经第三亲】
　　屈原言已执忠信之行以事于君其志不合犹入池渉水而求薜荔登山缘木而采芙蓉固不可得之也【王逸注楚辞九歌】
　　言已性逹道徳而君闭塞其志不合若竹栢之异心也【王逸注楚辞七谏】
　　言君性所爲不与已合若方与圜不可错杂势不相安也【王逸注楚辞七谏】
　　言车败马犇镳衔断絶犹自驰骛至于暮夜乃舎无有制止之者以言人臣一去君亦不复得拘留也【王逸注楚辞九叹】
　　言方与圜其性不同钩曲绳直其态殊异而不可合以言忠佞异志犹钩绳也【王逸注楚辞九叹】
　　塠重一人之迹不能蹈也重一人之掌不能推也贤臣有劲彊之优愚主有不堪之劣以此相求鱼鸟相与逰也【王充论衡効力篇】
　　尾大于身者不可掉臣贤于君者不可任故口不容而强吞之者必哽才非匹而委仗之者见轻【抱朴子外篇任能】譬犹禽鱼之结侣冰炭之同器欲其久合安可得哉【抱朴子外篇交际】
　　观聼殊好爱憎难同飞鸟覩西施而惊逝鱼鼈闻九韶而深沉故衮藻之粲焕不能悦裸乡之目采菱之清音不能快楚之耳古公之仁不能喻欲地之狄端木之辩不能释絷马之庸【抱朴子外篇广譬】
　　沧海万里之涛不能敛山峰之尘惊风摧千仭之木不能拔弱草之荄防虎虣阚不能威蚊防冠世之才不能合流俗【抱朴子外篇广譬】
　　震雷不能细其音以恊金石之和日月不能私其耀以就曲照之恵大川不能促其涯以适速济之情五岳不能削其峻以赴陟者之欲故广车不能脇其辙以茍通于狭路髙士不得撙其节以同尘于隘谷【抱朴子外篇广譬】珪璋虽有特达之美而明月皆谓难闇投以喻僊者虽有超俗之誉非无捕影之讥【李善注文选郭防纯防仙诗】
　　圜凿而方枘兮吾固知其鉏铻而难入【文选宋玉九辩】
　　感鸾鹥之特栖兮悲淑人之希合彼无合其何伤兮患众伪之冒真【文选思赋】
　　君若清路尘妾若浊水泥浮沈各异势防合何时谐【文选曹植七哀诗】
　　夫至音不合众聴故伯牙絶至寳不同众好故卞和泣血【补文选陈元立左传疏】
　　孰知其不合兮若竹栢之异心【广文选东方曼倩七谏】
　　聫蕙芷以爲佩兮过鲍肆而失香【广文选东方曼倩初放】
　　不量凿而正枘兮固前修以菹醢【楚辞离骚经】
　　理弱而媒拙兮恐导言之不固【楚辞离骚经】
　　方圜殊而不合兮钩绳用而异态【楚辞刘向逺逝】
　　方凿圎枘鉏铻难从翔鸟游鱼蹉跎不狎是以贾生懐琬琰而挫翮冯子握璵璠而鍜羽【艺文类聚人部隠逸下书】
　　始知庸聴局方悟大音赊【文苑英华沈约悲悼一诗】
　　使二女共室顔色相殊令苏秦通言张仪结媒发辩利口夺舒美辞推心调谐成爲夫妻弊发腐齿终不相知【参同契】
　　至味不合于众口大音不比于众耳作咸池设大章发箫韶咏九成莫之和也张郑卫之弦歌时俗之音必不期而拊手也故宋玉云客歌于郢爲下里之曲和者千人引商征角众莫之应此皆悦邪声不晓于大度者也【明集牟子理惑论】
　　杳兮如天渊兮如海不合闚墙之士数仭之夫固其宜也【明集牟子理惑论】
　　犹方孔圎枘虽美于形而阙于事矣【辩正论卷一】
　　难并
　　骐骥不能与罢驴爲驷而凤凰不与燕雀爲羣而贤者亦不与不肖者同列【史记日者传】
　　夫邪正之人不宜共国亦犹冰炭不可同器【后汉书傅燮列传】邪正不并存譬若胡与秦胡秦有时合邪正各异津【晋书乐下】
　　韶卫不并奏雅郑不兼御【晋书皇甫谧传】
　　函矢殊用矛戈异适双美之谈岂能两遂【宋书顾觊之传】野与市争民家与府争货金与粟争贵乡与朝争治【管子权修】
　　楚人有鬻楯与矛者誉之曰吾楯之坚莫能陷也又誉其矛曰吾矛之利于物无不陷也或曰以子之矛陷子之楯何如其人弗能应也夫不可陷之楯与无不陷之矛不可同世而立【韩非子难一】
　　谚曰君子重袭小人无由入正人十倍邪辟无由来【贾子容经】
　　人主贵正而尚忠忠正在上位执正营事则防佞奸邪无由进矣譬犹方圆之不相盖而曲直之不相入【淮南子主术训上】
　　众曲不容直众枉不容正故人众则食狼狼众则食人【淮南子説山训】
　　鲍鱼不与兰茝同笥而藏桀纣不与尧舜同时而治【韩诗外传】
　　巫祝不可与并祀诸生不可与逐语【盐铁论论菑】
　　冰炭不同器日月不并明【盐铁论刺复】
　　冠履不同藏贤不肖不同位【説苑谈丛】
　　吾不覩参辰之相比也是以君子贵迁善【子学行篇】夫邪之与正犹水与火不同原不得并盛【潜夫论慎防】夫从事于王者内则姬焉外则士焉士必惧其防姬必憎其狷由此观之王之左右士与姬不能并也【天禄阁外史爱憎】
　　言何所有方凿受圎枘而能合者谁有异道而相安耶言忠佞不相爲用也【王逸注楚辞离骚经】
　　浮云行则蔽月之光防佞进则忠良壅也【王逸注楚辞九辩】言冰见炭则消炭得冰则灭以喻忠佞不可并处则相伤害【王逸注楚辞七谏】
　　夫梧禽不与鸱枭同枝麟虞不与豺狼连羣清源不与浊潦混流仁明不与凶闇同处何者渐染积而移直道暴廹则生害也【抱朴子外篇交际】
　　夫绳舒则木直正进则邪凋有虞举则四凶戮宣尼任则少卯枭犹震雷骇则鼛鼔堙朝日出则萤烛幽也【抱朴子外篇嘉遯】
　　义路闭则利门开利门开则义路闭【李善注文选西征赋】
　　紫芝之不与茨棘俱植鸾凤之不与枭□同栖天理固然易在晓晤【李善注文选刘孝标辩命论】
　　薫犹不同器枭鸾不接翼【文选刘峻辩命论】
　　夫方圜之异形兮势不可以相错【广文选东方曼倩哀命】
　　规矩不相害殊性孰相安贤圣不爲匹愚智不爲羣【道徳经指归卷七】
　　名利与身若炭与水形性相反势不俱然【道徳经指归卷八】譬如良药妙寳神珠毒不共居能销众毒【波罗蜜多经卷五百七十二】
　　譬如水火之异亦如甘露毒药【大智度论卷十八】
　　譬如百种美食与毒同器则不可食【大智度论卷六十三】
　　譬如一人行时不住住时不行以二法相违行住不得俱故【佛性论卷三】
　　道与不道如金比草【明集牟子理惑论】
　　难支
　　三星之光曜在于鱼罶之中其去斯须不可久也以喻周室之亡期将至欲望其存亦不可久也【毛诗正义苕之】牛虽瘠偾于豚上其畏不死【左传昭公十三年】
　　大木将颠非一绳所维【后汉纪孝桓下】
　　斯乃大树将颠盖非一绳之罪也【北史干栗防传论】
　　大之与小强之与弱也犹石之与卵虎之防豚又何疑焉【淮南子人间训】
　　九层之台一倾公输子不能正本朝一邪伊望不能复【盐铁论救匮】
　　狐刺之凿虽公输子不能善其枘畚土之基虽良匠不能成其髙譬若秋蓬被霜遭风则零落虽有十子产如之何故扁鹊不能肉白骨微箕不能存亡国也【盐铁论非鞅】天下闻之皆曰扁鹊能生死人鹊辞曰予非能生死人也特使夫当生者活耳夫死者犹不可药而生也悲夫乱君之治不可药而息也诗云多将熇熇不可救药甚之之辞也【説苑辩物】
　　江南多蝮螫我手足寃防诘屈痛彻心腹【焦氏易林师之无妄】虺蛇求聚难以居处毒螫痛甚疮不可愈【焦氏易林履之大壮】夫矶将溃则不可与网罟之夫谋国将亡则不可与章句之徒议【天禄阁外史去蜀】
　　必死之病俞附越人所无如何朽木铅铤班输欧冶所不能匠也【抱朴子外篇弹祢】
　　辟滔天之源不测之流塞之以撮壤障之以指掌也【抱朴子外篇诘鲍】
　　人之迷也其日固已久矣数世之壊非一人之所支也【子法言注重黎篇】
　　大则有鲸有鲵小则爲枭爲獍负其牛羊之力凶其水草之性非玉烛之能调岂璿玑之可正【广文选庾子山哀江南赋】乗渍水以胶船驭奔驹而朽索小人则将及水火君子则方成猿鹤弊箄不能救盐池之咸阿胶不能止黄河之浊【广文选庾子山哀江南赋】
　　运岱山而压春卵引渤海而跃秋萤当不足等其销灭譬其虀粉【文苑英华卢思道一】
　　譬如师子博撮诸麋彼虽有母亦不能救【本缘经持王子品】譬若随蓝风一起时诸树名大树而不能自制所以者何其身不堪【如来三昩经卷上】
　　犹如野象蹹芭蕉林尽皆摧碎【无明罗刹经】
　　其犹太阳之熯晨霜注洪流以灭爝火【明集十四】
　　事起
　　欲伐而不得生斧柯欲鸟而不得生网罗欲彼天下是生爲【汲冡周书周祝解】
　　西风谓之大风大风之行有所从而来必从大空谷之中【郑氏笺诗桑柔】
　　燔黍则大亨之滥觞土鼓乃云门之拳石【礼记正义序】因龙出而纪官因凤来而作乐【三坟山坟】
　　源深而水流水流而鱼生之情也根深而木长木长而实生之情也君子情同而亲合亲合而事生之情也【太公六韬文师】
　　自知慧出使玉化为环玦者是政反爲滑也【鹖冠子天则】夫力不足则伪知不足则欺财不足则盗【庄子则阳】
　　非誉相纷怨徳并行于是乃有曽参孝己之美而生盗跖庄蹻之邪【淮南子齐俗训】
　　民廹其难则求其便困其患则造其备【淮南子泛论训】
　　洪水滔天而有禹之绩河水泛溢而有宣房之功商纣暴虐而有孟津之谋天下烦扰而有乗羡之富【盐铁论力耕】棘木爲杼削木爲柚杼柚既施民得以燠【太经太棿】以见鸟迹而知爲书见蜚蓬而知爲车天非以鸟迹命仓颉以蜚蓬使奚仲也奚仲感蜚蓬而仓颉起鸟迹也【王充论衡感类篇】
　　闗梁所以禁非而猾吏因之以爲非焉衡量所以检僞而邪人因之以爲僞焉大臣所以扶危而奸人恐主之不危兵革所以静难而冦者盗之以爲难【抱朴子外篇诘鲍】学者非爲幻怪也幻怪之生必由于学礼者非爲华薄也而华薄之兴必由于礼【郭子注庄徳充符】
　　乱心不由于丑而常在美色挠世不由于恶而常在仁义则仁义者挠天下之具也【郭子注庄骈拇】
　　御其真知乗其自然则万里之路可至而羣马之性不失马性不同而齐求其用故有力竭而态作者含哺鼓腹民之真能及至圣人屈折以礼乐悬跂以仁义而民始好知其过皆由乎迹之可尚也【郭子注庄马蹄】
　　鱼失渊则爲人禽利器明则爲盗资【郭子注庄胠箧】
　　夫唇竭非以寒齿而齿寒鲁酒薄非以围邯郸而邯郸围圣人生非以起大盗而大盗起皆自然相生必至之势也【郭子注庄胠箧】
　　桁杨以椄槢爲管桎梏以凿枘爲用圣知仁义者逺罪之迹迹逺罪则民思尚之尚之则矫诈生矫诈生而御奸之器不具者未之有也故弃所尚则矫诈不作桁杨桎梏废矣何凿枘椄槢之爲哉【郭子注庄在宥】
　　嚆矢矢之猛者言曾史爲桀跖之利用也【郭子注庄在宥】且天下皆患创乱故求虞氏之药操药修父其色燋然明治天下者非以爲荣也【郭子注庄天地】
　　琴瑟张而郑卫作五色成而绮縠生【意林士纬】
　　汤师蜘蛛而结网金天据九雁以正时唐尧见蓂荚而知月【意林抱朴子】
　　夫创始者恒朴而饰终者必妍是故烹饪起于热石玉辂基于推轮【艺文类聚服饰部扇赋】
　　仲尼见沧海横流故务爲舟航【太平御覧舟部航】
　　宻仪之制杵臼万民以济及后人加功因延力借身重以践碓而利十倍杵舂又复设机闗用驴驘牛马及役水而舂其力乃且百倍【太平御覧资产部舂】
　　观鱼翼而创橹视鸱尾而制柂【埤雅品物门鸢】
　　旧云视防创柂观鲎制防【埤雅品物门鲎】
　　説者又以谓放蜘蛛而结网法螺蚌而闭户【埤雅品物门蜘蛛】搏噬爪牙锋距之先毒螫芒刺矛矢以存圣人垂象五兵已陈【初学记居处部库藏注】
　　忘战者危极武者伤前圣制弓后世造弩【玉海兵制弓矢】譬如因的则有弓箭【元阳妙经卷一】
　　譬如有的箭则着之【菩萨善戒经卷一】
　　以有事故有所作以有足故有逰行以有身故有屈伸以有饥渇故有求饮食【菩萨地持经卷三】
　　譬如大海初渐起时当知皆爲有价无价摩尼寳珠作所住处此寳皆从大海生故【华手经卷七】
</div>
    <div class="pagination">
<a href="喻林_page50.html">上一页</a><span>...</span><a href="喻林_page46.html">46</a><a href="喻林_page47.html">47</a><a href="喻林_page48.html">48</a><a href="喻林_page49.html">49</a><a href="喻林_page50.html">50</a><span class="current-page">51</span><a href="喻林_page52.html">52</a><a href="喻林_page53.html">53</a><a href="喻林_page54.html">54</a><a href="喻林_page55.html">55</a><a href="喻林_page56.html">56</a><span>...</span><a href="喻林_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
