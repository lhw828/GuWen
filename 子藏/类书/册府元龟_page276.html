<!DOCTYPE html>
<html>
<head>
    <meta charset="UTF-8">
    <title>册府元龟 - 第 276 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 276 页/共 736 页</h1>
    <div class="content">    华无害以越将从起留入汉定三秦击臧荼封终陵侯（一作绛阳）七百四十户。
    刘到（一作刘钊）以舍人从起砀至霸上以二队入汉定三秦以都尉击项籍破臧荼封东茅侯千户。
    唐厉以舍人从起丰以左司马入汉以亚将攻项籍却敌为东部都尉破项籍封成武侯为中尉击黥布封斥丘侯千户。
    戴野以舍人从起砀用队帅入汉以都尉击项籍籍死属买将军击临江功封台侯。
    丁礼以中涓骑从起砀为骑将入汉定三秦为正奉侯以都尉击项籍属灌婴杀龙。且更为乐成侯。
    鄂秋汉王三年以谒者从定诸侯有功封安平侯二千户。
    陈夫乞以卒从起杠里入汉以都尉击项籍以将军定燕封高胡侯千户。
    爰类以慎将（谨慎为将也。）从起留入汉以都尉守广武封厌次侯。
    陈胥以卒从起薛以将军入汉以右司马击项籍封复阳侯千户。
    其石以中谒者从入汉以郎中骑从定诸侯封河阳侯五百户。
    许盎以骈邻从起昌邑（一马曰：骈骈邻并两骑也。）以税卫入汉（税卫谓军行舍止之时为卫也。）以中尉击项籍封柏至侯千户。
    吕马童以郎骑将从好以司马击龙。且复共斩项籍封中水侯千五百户。
    王翥（一作士医）以中郎骑从起下邳属淮阴侯从灌婴共斩项籍封杜衍侯千七百户。
    杨喜（一作杨嘉）以郎中骑从起杜属淮阴侯从灌婴共斩项籍封赤泉侯千九百户。
    华寄以舍人从起薛以连敖入汉以都尉击项籍封朝阳侯千户。
    杜得臣以卒从起湖陵入汉以郎将迎左丞相军击项籍封棘阳侯千户。
    吕腾以骑士从出关以郎中共击项籍封涅阳侯千三百户。
    林挚以客从起亢父斩章邯所置蜀守用燕相封平棘侯千户。
    赵将夕（一作将夜）以赵将属淮阴侯定赵齐楚封深泽侯七百户。
    程黑以赵卫将军从起卢奴击项籍敖仓下为将军攻臧荼封历侯（一作磨侯）千户。
    陈以舍人从起丰入汉以都尉击项籍封猗氏侯千一百户。
    室中（一作空中）同以弩将初起从入汉以都尉击项籍封清侯千户。
    留兮（一作留胜）以客吏初起从入汉以都尉击项籍封︹侯千户。
    秦同以卒从起薛以弩将入汉以都尉击项籍封彭侯千户。
    杨武以郎中骑将从起下邳击阳夏以骑都尉击项籍封吴房侯七百户。
    魏以舍人从起砀入汉以都尉击臧荼封甯侯千户。
    张说以卒从起方与以执盾入汉以司马击项籍以将军定代封安丘侯二千户。
    陈署以卒从起霸上以谒者击项籍斩曹咎封龙阳侯（一作龙侯）千户。
    孙赤以中涓从起沛以郎入汉以将军击项籍封惠侯坐守荥阳降楚免复来以郎击项籍为上党守击陈封堂阳侯八百户。
    高色（一作高邑）以客从起桑以上队将入汉以将军击魏太原井陉属韩信罂度军破项籍封祝阳侯（一作祝阿）千八百户。
    吕臣以舍人从起陈留以郎入汉破曹咎成皋为都尉击陈封甯陵（一作宁陵）侯千户。
    靳︹以郎中骑千人从起栎阳击项籍以中尉破锺离昧封汾阳侯。
    衤必彭祖以卒从起沛以卒开沛城门为太公仆以中厩令击陈封戴侯千一百户。
    周聚以卒从起丰以队率入汉击项籍成皋封博阳侯。
    泠耳以客从起沛入汉用兵击破齐田解军以楚丞相坚守彭城封下相侯二千户。
    王虞（一作王周）人以骑司马从起废丘以都尉破田横龙。且追项籍至东城封高陵侯九百户。
    季必（一作李必）以骑都尉从起栎阳攻破废丘因击项籍属韩信破齐封戚侯千五百户。
    奚意以魏郎初从起阳武击项籍属魏王豹封成阳侯六百户。
    陈苍以中涓从起丰以骑将入汉以将军击项籍封纪信侯七百户。
    毛释之以中涓从起丰以郎骑入汉还从击诸侯封张侯七百户。
    革朱以越连敖从起薛别以越将入汉击诸侯以都尉封煮枣侯九百户。
    朱濞以卒从起丰入汉以都尉击项籍封鄢陵侯二千七百户。
    後汉邓禹字仲华南阳新野人光武安集河北即杖策北度追及於邺号曰：邓将军尝宿止於中与定计议及王郎起兵光武自蓟至信都使禹发奔命得数千人令自将之别攻扌友乐阳（乐阳县属常山郡）从至广阿（东观记曰：帝率禹等击王郎横野将军刘奉大破之帝过禹营禹进炙鱼帝餮劳勉吏士威严甚厉众皆窃言刘公真天人也。）光武使别将骑与盖延等击铜马於清阳延等先至战不利还保城为贼所围禹遂进与战破之生获其大将从光武追贼至满阳连大克获北州略定及赤眉西入关更始使定国上公王匡襄邑王成丹抗威将军刘均及诸将分据河东弘农以拒之赤眉众大集王匡等莫能当光武筹赤眉必破长安欲乘[C260]并关中而方自事山东未知所寄以禹沈深有大度故授以西讨之略乃拜为前将军持节中分麾下精兵二万人遣西入关令自选偏礻卑以下可与俱者，於是以韩歆为军师李文李春程虑为祭酒（虑字或为宪）冯为积弩将军樊崇为骁骑将军宗歆为车骑将军邓寻为建威将军耿为赤眉将军左于为军师将军引而西建武元年正月禹自箕关将入河东（箕关在今王屋县东）河东都尉守关不开禹攻十日破之获辎重千馀乘进围安邑数月未能下更始大将军樊参将数万人度大阳欲攻禹（大阳县属河东郡春秋秦伯伐晋自茅津渡河东大阳县是也。）禹遣诸将逆击於解南大破之斩参首（解县属河东郡），於是王匡成丹刘均等合军十馀万复共击禹禹军不利樊崇战死会日暮战罢军师韩歆及诸将见兵势已摧皆劝禹夜去禹不听明日癸亥王匡等以六甲穷日不出禹因得更理兵勒众明旦匡等悉军出攻禹禹令军中无得妄动既至营下因傅发诸将鼓而并进大破之匡等皆弃军亡走禹率轻骑急追获刘均及河东太守杨宝持节中郎将弭︹皆斩之收得节六印绶五百兵器不可胜数遂定河东承制拜李文为河东太守悉更置属县令长以镇抚之。
    冯异字公孙颍川人汉兵起异以郡掾监五县与父城长苗萌共城守为王莽拒汉光武略地颍川攻父城不下屯兵巾车乡异间出行属县为汉兵所执时异从兄孝及同郡丁吕晏并从光武因共荐异得召见异曰：异一夫之用不足为强弱有老母在城中愿归据五城以效功报德光武曰：善异归谓苗萌曰：今诸将皆壮士倔起多暴横独有刘将军所到不虏掠观其言语举止非庸人也。可以归身苗萌曰：死生同命敬从子计光武南还宛更始诸将攻父城者前後十馀辈异坚守不下及光武为司隶校尉道经父城异等即开门奉牛酒迎光武署异为主簿苗萌为从事从至雒阳更始数欲遣光武犭旬河北诸将皆以为不可是时左丞相曹竟子翊为尚书父子用事异劝光武厚结纳之及度河北诩有力焉异後因间进说曰：天下同苦王氏思汉久矣。今更始诸将从横暴虐所至虏掠百姓失望无所依戴今公专命方面施行恩德夫有桀纣之乱乃见汤武之功人久饥渴易为充饱宜急分遣官属犭旬行郡县理冤结布惠泽光武纳之至邯郸遣异乘傅抚循属县及王郎起光武自蓟东南驰至饶阳芜蒌亭（亭名令在饶阳）遇大风雨光武引车入道傍空舍异抱薪邓禹火异复进麦饭菟肩因复渡滹沱至信都使异别收河间兵还拜偏将军从破王郎封应侯（应国在城父县西南）别击破铁胫於北平。又降匈奴于林顿王（匈奴王号）因从平河北时更始遣李轶王田立朱有陈侨等（侨一作乔）将兵号三十万与河南太守武勃共守洛阳光武乃拜寇恂为河内太守异为孟津将军统二郡军河上与恂合势以拒朱有等北攻天井关拔上党两城。又南下河南成皋以东十三县及诸屯聚皆平之降者十馀万武勃将万馀人攻诸畔者异引军渡河与勃战於士乡下（士乡亭名属河南）大破斩勃获首五千馀级劝光武即帝位异与诸将定议上尊号建武二年春定封阳夏侯引击阳翟贼严终赵根破之时赤眉延岑暴乱三辅郡县大姓各拥兵众大司徒邓禹不能定乃遣异代禹讨三辅既至皆布威信弘农群盗称将军者十馀辈皆率众降异异与赤眉遇於华阴相拒六十馀日战数十合降其将刘始王宣等五千馀人三年春遣使者即拜异为征西大将军与邓禹邓弘等共攻赤眉大破於崤底降男女八万人馀众尚十馀万东走宜阳延岑据蓝田王歆据下わ芳丹据新丰蒋震据霸陵张邯据长安公孙守据长陵杨周据谷口吕有据陈仓角闳据骆盖延据任良据汝章据槐里各称将军拥兵多者万馀少者数千人转相攻击异。且战。且行屯军上林苑中延岑既破赤眉自称武安王拜置牧守欲据关中引张邯任良共攻异异击破之斩首千馀级诸营保守附岑者皆来降归异岑走攻析异遣复汉将军邓晔辅汉将军于匡要击岑大破之降其将苏臣等八千馀人岑遂自武关走南阳诏拜南阳赵匡为右扶风将兵助异乃稍诛击豪杰不从令者褒赏降附有功劳者悉遣其渠帅诣京师散其众归本业威行关中唯吕有张邯蒋震遣使降蜀其馀悉平。
    吴汉字子颜南阳宛人王莽末亡命至渔阳更始立使使者韩鸿犭旬河北，或谓鸿曰：吴子颜奇士也。可与计事鸿召见汉甚悦之遂承制拜为安乐令会王郎起北州扰惑汉素闻光武长者独欲归心乃说太守彭宠曰：渔阳上谷突骑天下所闻也。君何不合二郡精锐附刘公击邯郸此一时之功也。宠以为然而官属皆欲附王郎宠不能夺汉辞出止外亭念所以谲众未知所出望见道中有一人似儒生者汉使人召见之为具食问以所闻生因言刘公所过为郡县所归邯郸举尊号者实非刘氏汉大喜即诈为光武书移檄渔阳使生赍以诣宠令具以所闻说之汉复随後入宠甚然之，於是遣汉将兵与上谷诸将并军而南所至击斩王郎将帅及光武於广阿拜汉为偏将军既拔邯郸赐号建策侯光武将发幽州兵邓禹荐之拜大将军持节北发十郡突骑更始幽州牧苗曾不肯应调汉乃将二十骑先驰至无终（在今幽州渔阳县）斩曾而夺其军北州震骇城邑莫不望风弭（弭服也。）从遂悉发其兵引而南与光武会。又与岑彭攻更始尚书令谢躬于邯郸袭其城汉手击杀躬其众悉降光武北击群贼（谓铜马高胡）汉尝将突骑五千为军锋数先登陷阵及河北平汉与诸将奉图书上尊号光武即位拜为大司马更封舞阳侯。
    贾复字君文南阳冠军人王莽末为县掾时下江新市兵起复亦聚众数百人於羽山自号将军更始立乃将其众归汉中王刘嘉以为校尉复见更始政乱诸将放纵乃说嘉曰：臣闻图尧舜之事而不能至者汤武是也。图汤武之事而不能至者桓文是也。图桓文之事而不能至者六国是也。定六国之规欲安守之而不能至者亡六国是也。今汉室中兴大王以亲戚为藩辅天下未定而安守所保所保得无不可保乎！嘉曰：卿言大非吾任也。大司马刘公在河北必能相施第驰我书往（施用也。第但也。）复遂辞嘉受书北渡河及光武於柏人因邓禹得召见光武奇之禹亦称有将帅节，於是署复破虏将军督盗贼光武至信都以复为偏将军及拔邯郸迁都护将军从击青犊於射犬大战复被羽先登所向皆靡贼乃败走。又北与五校战於真定大破之光武即位拜为执金吾封冠军侯先渡河攻朱有於雒阳与陈侨战连破降之建武二年益封穰朝阳二县更始郾王尹尊及诸大将在南方未降者尚多光武遣复与骑都尉阴识骁骑将军刘植南度五社津击郾连破之月馀尹尊降尽定其地引东击更始淮阳太守暴汜汜降属县悉定南击召陵新息平定之（新息今蔡州县巩温皆县）明年迁左将军别击赤眉於新城渑池间连破之与光武会宜阳遂降赤眉。
    寇恂字子翼上谷昌平人初为郡功曹太守耿况甚重之会王郎起遣将犭旬上谷急况发兵恂与门下掾闵业共说况曰：邯郸拔起难可信向昔王莽时所难独有刘伯升耳今闻大司马刘公伯升母弟尊贤下士士多归之可攀附也。况曰：邯郸方盛力不能独拒如何恂对曰：今上谷完实控弘万骑举大郡之资可以详择去就恂请东约渔阳齐心合众邯郸不足图也。况然之乃遣恂到渔阳结谋彭宠恂还至昌平袭击邯郸使者杀之夺其军遂与况子等俱南及光武於广阿拜恂为偏将军号承义侯从破群贼数与邓禹谋议禹奇之荐恂为河内太守行大将军事会更始将朱有使讨难将军苏茂副将贾︹将兵三万馀人渡巩河攻温（巩温皆县名）恂勒名军奔击大破之追至雒阳遂斩贾︹茂兵自投河死者数千生获万馀人光武大喜曰：吾知寇子翼可任也。诸将军贺因上尊号，於是即位建武二年封雍奴侯邑万户。
    邓晨字伟卿南阳新野人初娶光武姊元王莽末穰人蔡少公学图谶言刘秀当为天子，或曰：是国师公刘秀光武戏曰：何用知非仆耶坐者皆大笑晨心独喜及光武与家属避吏新野舍晨庐甚相亲爱及汉兵起更始立以晨为偏将军与光武略地至颍川俱夜出昆阳城击破王寻王邑。又别犭旬阳翟以东至京密皆下之（京密二县名京今郑州荥阳县东郑之京邑也。密在荥阳东南府县）更始北都雒阳以晨为常山太守光武追铜马高胡群贼於冀州晨发积射士千人（积与迹同谓寻迹而射也。）。又遣委输给军不绝光武即位封房子侯（房子今赵州）。
    盖延字巨卿渔阳要阳人彭宠为太守召延署营尉行护军及王郎起延与吴汉同谋归光武延至广阿拜偏县也。将军号建功侯从平河北光武即位以延为虎牙将军建武二年更封安平侯。
    陈俊字子昭南阳西鄂人（江夏有鄂故加西也。其城在今鄂州向城县南）少为郡吏更始立以宗室刘嘉为太常将军俊为长史光武犭旬河北嘉遣书荐俊光武以为安集掾从击铜马於清阳进至满阳拜︹弩将军与五校战於安次俊下马手接短兵所向必破追奔二十馀里斩其渠帅而还五校引退入渔阳俊将轻骑驰出贼前视人保壁坚完者敕令固守放散在野者因掠取之贼至无所得遂散败光武即位封为列侯建武二年春攻匡县贼下四县更封新处侯（新处县名属中山）。
    耿字伯昭扶风茂陵人王莽末父况为朔调连帅及更始立诸将略地者前後多擅威权辄改易守令况自以王莽之所置怀不自安时年二十一乃辞况奉奏诣更始因赍贡献以求自固之宜及至宋子会王郎诈称成帝子子舆起兵邯郸从吏孙仓卫包於道共谋曰：刘子舆成帝正统舍此不归远行安之按剑曰：子舆弊贼卒为降虏耳我至长安与国家陈渔阳上谷兵马之用还出太原代郡反覆数十日归发突骑以辚乌合之众（辚轹也。）如摧枯折腐耳观公等不识去就族灭不久也。仓包不从遂亡降王郎道闻光武在卢奴乃驰北上谒光武留署门下吏因说护军朱求归发兵以定邯郸光武笑曰：小儿曹乃有大意哉！因数召见加恩慰因从光武北至蓟闻邯郸王郎兵方到光武将欲南归召官属计议曰：今兵从南来不可南行渔阳太守彭宠公之邑人上谷太守即父也。发此两郡控弦万骑邯郸不足虑也。光武官属腹心皆不肯曰：死尚南首柰何北行入囊中光武指曰：是我北道主人也。会蓟中乱光武遂南驰官属各分散走昌平就况因说况使寇恂东约彭宠各发突骑二千匹步兵千人与景丹寇恂及渔阳兵合军而南所过击斩王郎大将九卿校尉以下四百馀级得印绶百二十五节二斩首三万馀级定涿郡中山钜鹿清河河间凡二十二县遂及光武於广阿是时光武方攻王郎传言二郡兵为邯郸来众皆恐既而悉诣营上谒光武见等说曰：当与渔阳上谷士大夫共此大功乃皆以为偏将军使还领其兵加况大将军兴义侯得自置偏礻卑等遂从拔邯郸时五校贼二十馀万北寇上谷况与舒连击破之贼皆退走更始见光武威声日盛君臣疑虑乃遣使立光武为萧王令罢兵与诸将有功者还长安遣苗曾为幽州牧韦顺为上谷太守蔡充为渔阳太守并北之部时光武居邯郸宫昼卧温明殿入造床下请间因说曰：今更始失政君臣淫乱诸将擅命於畿内贵戚纵横於都内天子之命不出城门所在牧守辄自迁易百姓不知所从士人莫敢自安虏掠财物劫掠妇女怀金玉者至不生归元元叩心更思莽朝。又铜马赤眉之属数十辈辈数十百万圣公不能办也。其败不久公首事南阳破百万之军今定河北北据天府之地以义征伐发号响应天下可傅檄而定天下至重不可令它姓得之闻使者从西方来欲罢兵不可从也。今吏士死亡者多愿归幽州益发精兵以集其大计光武大说乃拜为大将军与吴汉北发幽州十郡兵到上谷收韦顺蔡充斩之汉亦诛苗曾，於是悉发幽州兵引而南从光武击破铜马高湖赤眉青犊。又追尤来大枪五幡於元氏常将精骑为军锋辄破走之光武乘胜战慎水上追至容城小广阳安次连战破之光武还蓟复遣与吴汉景丹盖延朱邳彤耿纯刘植岑彭祭遵坚镡王霸陈俊马武十三将军追贼至潞东及平谷再战斩首万三千馀级遂穷追於右北平无终土垠之间至浚靡而还（无终上垠浚靡并县名属右北平）贼散入辽西辽东或为乌桓貊人所钞击略尽光武即位拜为建威大将军建武二年更封好侯。
    ●卷三百四十二
    ○将帅部　佐命第三
    後汉铫期字次况颍川郏人光武略地颍川闻期志义召署贼曹掾（贼曹主盗贼之事比三百石）从犭旬蓟时蓟中起兵应王郎光武趋驾出百姓聚观讠宣呼满路遮道不得行期奋戟目大呼左右曰：趋（止行清道。若今警跸也。）众皆披靡及至城城门已闭攻之得出行至信都以期为礻卑将与傅宽吕晏俱属邓禹徇傍县。又发房子兵禹以期为能独拜偏将军授兵二千人宽晏各数百人光武使期别徇真定宋子攻拔乐阳肥累（乐阳今城县肥累故肥子国并属真定）从击王郎将儿宏刘奉於钜鹿下期先登陷阵手杀五十馀人遂大破之王郎平拜期虎牙大将军乃因间说光武曰：河北之地界接边塞人习兵战号为精勇今更始失政大统危殆海内无所归往明公据河山之固拥精锐之众以顺万人思汉之心则天下谁敢不从光武笑曰：卿欲遂前す耶（惟天子得称警跸）时铜马数十万众入清阳博平（博平今博州县）期与诸将迎击之连战不利会光武救至遂大破之从击青犊赤眉於射犬贼袭期辎重期还击之手杀伤数十人身被三创而战方力遂破走之光武即位封安成侯（力苦战）食邑五千户。
    王霸字元伯颍川颍阳人汉兵起光武过颍阳霸率宾客上谒曰：将军兴义兵窃不自量贪慕威德愿充行伍光武曰：梦想贤士共成功业，岂有二哉！遂从击破王寻王邑於昆阳还休乡里及光武为司隶校尉道过颍阳霸请其父愿从父曰：吾老矣。不任军旅汝往勉之霸从至雒阳及光武为大司马以霸为功曹令史从渡河北宾客从霸者数十人稍稍引去光武谓霸曰：颍川从我者皆逝而子独留努力疾风知劲草及王郎起光武即南驰下曲阳以霸为军正爵关内侯既至信都发兵攻拔邯郸霸追斩王郎得其玺绶封王乡侯从平河北常属汝南郡故城在今汝阳县东南与臧宫傅俊共营光武即位以霸晓兵爱士可独任拜为偏将军并将宫俊兵而以宫俊为骑都尉建武二年夏封富波侯（富波县名属汝南）。
    祭遵字弟孙颍川颍阳人光武破王寻等还过颍阳遵以县吏数进见光武爱其容仪署为门下史从征河北为军市令寻拜为偏将军平河北以功封列侯建武二年拜征虏将军封颍阳侯。
    臧宫字君翁颍川郏人少为县亭长游徼（汉制十里一亭有长每乡有游徼皆禁奸盗）後率宾客入下江兵中为校尉因从光武征战诸将多称其勇光武察宫勤力少言甚亲纳之及至河北以为偏将军从破群贼数陷阵却敌光武即位以为侍中骑都尉建武二年封成安侯（属颍川）明年将突骑与征虏将军祭遵击更始将左防韦颜（韦一作韩）於沮阳郦悉降之後封期思侯（属汝南故城在今光州固始县西北）任光字伯卿南阳宛人为郡县吏汉兵至宛军人见光冠服鲜明令解衣将杀而夺之会光禄勋刘赐至视光容貌长者乃救全之光因率党与从赐为安集掾拜偏将军与光武破王寻王邑更始至雒阳以光为信都太守及王郎起郡国皆降之光独固守会光武自蓟还狼狈不知所向傅闻信都独为汉拒邯郸即驰赴之光等孤城独守恐不能全闻光武至大喜吏民皆称万岁即时开门迎谒光武拜光为左大将军封武成侯使光将兵从入堂阳界（堂阳今冀州县）使骑各持炬火弥满泽中光炎烛天地举城莫不震惊惶怖其夜即降旬日之间兵众大盛因攻城邑遂屠邯郸乃遣光归郡光武即位封光阿陵侯食邑万户。
    李忠字仲都东莱黄人（黄今莱州县故城在县东南）王莽末为新博属长（莽改信都国曰：新博都尉曰：属长也。）更始立使使者行郡国即拜忠都尉官忠遂与太守任光同奉光武以为右大将军封武固侯从攻下属县至苦陉（苦陉县名属中山）进围钜鹿未下王郎遣将攻信都信都大姓马宠等开城内之会更始遣将攻信都因使忠还行太守事及任光归郡忠乃还阿陵县名属涿郡复为都尉建武二年夏封中水侯（中水属涿郡故城在今瀛洲乐寿县西北）食邑三千户万修字君游扶风茂陵人更始时为信都令与太守任光都尉李忠共城守迎光武拜为偏将军封造义侯及破邯郸拜右将军从平河北建武二年夏封槐里侯。
    邳彤字伟君信都人初为王莽和成卒正（王莽分钜鹿为和成郡居下曲阳以彤为卒正）光武犭旬河北至下曲阳彤举城降复以为太守留止数日光武北至蓟会王郎兵起使其将犭旬地所到县莫不奉迎唯和成信都坚守不下彤闻光武从蓟还大军欲至信都乃先使五官掾张万督邮尹绥选精骑二千馀匹沿路迎光武军彤寻与光武会信都拜彤为後大将军使将兵居前北至堂阳堂阳已反属王郎彤使张万尹绥先晓谕吏民光武夜至即开门出迎引兵击破白奢贼於中山自此常从战攻及拔邯郸封武义侯建武元年更封灵寿侯（灵寿县名故城在今恒州）。
    刘植字伯先钜鹿昌城人王郎起植与弟喜从兄歆（喜一作嘉字共仲歆字细君也。）率宗族宾客聚兵数千人据昌城闻光武从蓟还开门迎光武以植为骁骑将军喜歆偏将军皆为列侯时真定王刘扬起兵以附王郎众十馀万光武遣植说扬扬乃降因得进兵拔邯郸从平河北建武二年更封植为昌城侯。
    耿纯字伯山钜鹿宋子人初从李轶为骑都尉安集赵魏会光武渡河至邯郸纯即谒见光武深接之纯退见官属将兵法度不与它将同遂求自结纳献马及缣帛数百疋光武北至中山留纯邯郸会王郎反光武自蓟东南驰纯与从昆弟宿植共率宗族宾客二千馀人奉迎於育（育县名在冀州）拜纯为前将军封耿乡侯（郎水北有耿乡俗谓之宜安城在恒州城县西南）宿植皆偏将军使纯居前降宋子从攻下曲阳及中山及至高阝光武止傅舍高阝大姓蓟公反城开门内王郎将李恽纯先觉之将兵逆与恽战大破之从平邯郸。又破铜马时赤眉青犊上江大彤铁胫五幡十馀万众并在射犬光武引兵将击之纯军在前去众营数里贼忽夜攻纯雨射营中（雨射谓矢下如雨也。）纯勒部曲坚守不动选敢死二千人俱持强弩各傅三矢使衔枚间行（傅著也。）绕出贼後齐声呼讠强弩并发贼众惊走追击破之光武即位封高阳侯击刘永於济阴下定陶後封为东光侯（东光今沧州县也。）。
    朱字仲先南阳宛人往来舂陵光武与伯升皆亲爱之伯升拜大司徒以为护军及伯升死光武为大司马讨河北复以为护军常力战陷阵以为偏将军封安阳侯光武即位拜为建义大将军建武二年更封堵阳侯（堵阳县名故城在今唐州方城县）。
    景丹字孙卿冯翊栎阳人以言语为固德侯相迁朔调连率副贰（朔调上谷也。）更始立遣使者徇上谷丹与连率耿况忍复为上谷长史王郎起丹与况共谋拒之况使丹与子及寇恂等将兵南归光武光武引见丹等笑曰：邯郸将帅数言我发渔阳上谷兵吾聊应言然（王郎将帅数云：欲发二郡兵以拒光武时光武聊应然之犹今两军遥相戏弄也。）何意二郡良为吾来（东观记曰：帝在广阿外有大兵自来登城勒兵在西门楼上问何等兵丹等对曰：上谷渔阳兵帝曰：为谁来乎！对曰：为刘公即请丹入人人劳勉恩意甚）方与士大夫共此功名耳拜丹为偏将军号奉义侯从击王郎将倪宏等於南郎兵迎战汉军退丹等纵突骑击大破之追奔十馀里死伤者纵横遂从征河北光武即位拜丹为骠骑大将军建武二年定封栎阳侯与吴汉耿朱贾复冯异陈俊王常臧宫等从击破五校於[B111]阳（备聚）降其众五万人。
    王梁字君严渔阳安阳人为郡吏太守彭宠以梁守狐奴令与盖延吴汉俱将兵南及光武於广阿拜偏将军野王令与河内太守寇恂南拒雒阳北守天井关朱有等不敢出兵光武以为梁功及即位拜为大司空封武强侯。
    杜茂字诸公南阳冠军人初归光武於河北为中坚将军尝从征伐及即位拜大将军封乐乡侯（名乐乡属信都）北击五校於真定进降广平建武二年更封苦陉侯与王梁击五校贼於魏郡清河东郡悉平诸营保降其持节大将三十馀人（谓大将军杜猛持节光禄大夫董敦等）三郡清静道路流通拜骠骑大将军。
    马成字君迁南阳棘阳人少为县吏光武徇颍川以成为安集掾调守郏令（郏县名今汝州县也。）光武讨河北成即弃官步负追及於满阳以成为期门从征伐及即位再迁护军都尉封平舒侯二十七年定封全椒侯。
    刘隆字元伯南阳安众侯之宗室更始拜为骑都尉谒归（谒请也。谓请假归也。）迎妻子置雒阳闻光武在河内即追及於射犬以为骑都尉与冯异共拒朱有李轶等轶遂杀隆妻子建武二年封亢父侯（亢父属东平故城在今兖州任城县南）。
    傅俊字子卫颍川襄城人光武徇襄城俊以县亭长迎军拜为校尉襄城收其母弟宗族皆灭之从破王寻等以为偏将军别击京密破之及光武讨河北俊与宾客十馀人北追及於邯郸光武使将颍川兵常从征伐及即位以俊为侍中建武二年封昆阳侯坚镡字子（一作皮）颍川襄城人为郡县吏光武讨河北以其吏能署主簿。又拜偏将军从平河北别击破大枪於卢奴及即位拜钅覃扬化将军封慧强侯。
    岑彭字君然南阳棘阳人王莽时守本县长汉兵起彭降更始封为归德侯令属伯升及伯升遇害彭迁颍川太守会舂陵刘茂起兵略下颍川彭不得之官乃与麾下数百人从河内太守韩歆会光武徇河内彭劝歆迎降因进说曰：今赤眉入关更始危殆权臣放纵矫称制诏道路阻塞四方蜂起群雄竞逐百姓无所归命窃闻大王平河北开王业此诚皇天汉士人之福也。彭蒙司徒公所见全济未有报德（谓彭初降诸将欲诛之伯升言不如封之以劝後。）旋被祸难永恨於心（谓伯升为更始所害）今复遭遇愿出身自效光武深接纳之更始大将军吕植将兵屯淇园彭说降之，於是拜彭为刺奸大将军使督察众营授以常所持节从平河北光武即位拜为廷尉行大将军事与吴汉王梁朱万修贾复刘植坚镡侯进冯异祭遵王霸等围雒阳数月朱有等坚守不下光武令彭说降之建武二年使彭击荆州下叶等十馀城（县名在今汝州鲁山县东南叶今汝州县也。）後更封为舞阴侯。
    马武字子张南阳湖阳人更始初为侍郎与光武破王寻等拜为振威将军与尚书令谢躬共攻王郎及光武拔邯郸因从击尤来五幡等败於慎水武独殿还陷阵故贼不得追及（殿镇後也。）进至安定次小广阳（即广平亭也。在今幽州范阳县以有广阳国故谓此亭为小广阳）武尝为军锋力战无前诸将皆引而随之故遂破贼穷追至平谷浚靡而还（平谷县名属渔阳郡浚靡亦县名属右北平郡）光武即位以武为侍中骑都尉封山都侯。
    朱浮沛国萧人初从光武为大司马主簿迁偏将军从破邯郸光武遣吴汉诛更始幽州牧苗曾乃拜浮为大将军幽州牧守蓟城遂讨定北边建武二年封舞阳侯食三县。
    魏夏侯字元让沛国谯人太祖初起尝为礻卑将从征伐太祖行奋威将军以为司马别屯白马迁折冲校尉领东郡太守太祖自徐州还从征吕布为流矢所中伤左目复领陈留济阴太守封高安侯领河南尹太祖平河北为大将军後拒邺破迁伏波将军累封至二千五百户。又从征孙权还使都督二十六军魏国建诸将皆受魏官号独汉官乃上疏自陈不当不臣之礼太祖曰：吾闻太上师臣其次友臣夫臣者贵德之人也。区区之魏而臣足以屈君乎！固请乃拜为前将军文帝即王位封大将军。
    夏侯渊字妙才之族弟太祖起兵以别部司马骑都尉从迁陈留颍川太守及与袁绍战於官渡行督军校尉昌反遣于禁击之未拔复遣渊与禁并力击遂降其十馀屯诣禁降渊还拜典军校尉济南乐安黄巾徐和司马俱等攻城杀长吏渊将太山齐平原郡兵击大破之斩和平诸县太祖征孙权还使渊督诸将击庐江叛者雷绪绪破。又行征西拔军督徐晃击太原贼攻下二十馀屯斩贼帅商曜屠其城从征韩遂等战於渭南。又督朱灵平俞糜氏与太祖会安定降杨秋大祖还邺以渊行护军将军督朱灵路招等屯长安击破南山贼刘雄降其众还围韩遂马超馀党梁兴於拔之斩兴封博昌亭侯初χ罕宋建因凉州乱自号河首平汉王太祖使渊帅诸军讨建月馀拔之斩建及所置丞相已下渊别遣张等平河关渡河入小湟中河西诸羌尽降陇右平渊累封至八百户从征张鲁会鲁降以渊行都护将军督张徐晃等平巴郡太祖还邺留渊守汉中拜征西将军建安二十四年蜀先主军阳平关渊拒之战死。
    李通江夏平春人以侠闻於江汝之间与郡人陈恭共起兵於朗陵众多归之後举众诣太祖於许拜通振威中郎将屯汝南西界太祖讨张绣刘表遣兵以助绣太祖军不利通将兵夜诣太祖太祖得以复战通为先登大破绣军拜礻卑将军封建功侯。又击群贼瞿恭江宫沈成等皆破歼其众送其首遂定淮汝之地改封都亭侯拜汝南太守时贼张赤等五千馀家聚桃山通攻破之。
    于禁泰山钜平人黄巾起鲍信招合徒众禁附从焉及太祖领兖州禁与其党俱诣为都伯属将军王朗朗异之荐禁才任大将军太祖召见与语拜军司马使将兵诣徐州攻广威拔之拜陷阵都尉从讨吕布於濮阳别破布二营於城南。又别将破高雅於须昌从攻寿张定陶狐离围张超於雍丘皆拔之从征黄巾刘辟黄邵等屯版梁邵等夜袭曹公营禁帅麾下击破之斩辟邵等尽降其众迁平虏校尉。
    鲍信少有大节宽厚爱人沈毅有谋汉末大将军何进辟拜骑都尉遣归募兵得千馀人还到成皋而进已遇害信至京师董卓亦始到信知卓必为乱劝袁绍袭卓绍畏卓不敢发信引军还乡里收徒众二万骑七百辎重五千馀乘是岁太祖始起兵於巴吾信与弟韬以兵应太祖太祖与袁绍表信行破虏将军韬礻卑将军时绍众最盛豪杰多向之信独谓太祖曰：大略不世出能扌英雄以拨乱反正者君也。苟非其人虽强必毙君殆天之所启遂深自结纳太祖亦亲异焉。
    庞晃字元显少以良家子刺史杜达召补州都督太祖既有关中署晃大都督领亲信兵常置左右晃因徙居关中。
    曹仁字子孝太祖从弟少好弓马弋猎从太祖为别部可马行厉锋校尉太祖之破袁术仁所斩获颇多从征徐州仁尝督骑为军前锋别攻陶谦将吕繇破之还与大军合彭城大破谦军从攻费华即墨开阳谦遣别将救诸县仁以骑击破之太祖征吕布仁别攻勾阳拔之生获布将刘何太祖平黄巾迎天子都许仁数有功以议郎督骑太祖征张绣仁别徇旁县虏其男女三千馀人太祖与袁绍久相持於官渡绍遣刘备徇慧︹诸县多举众应之太祖使将骑击备破走之尽复收诸叛县而还绍遣别将韩荀钞断西道仁击荀於鸡雒山大破之封都亭侯从平荆州以仁行征南将军留屯江陵拒吴将周瑜瑜将数万人来攻前锋数千人始至仁登城望之乃募得三百人遣部曲将牛金逆与桃战遂为所围仁将其麾下壮士数十骑直前冲入贼围金等乃得解贼众乃退转封安平亭侯太祖讨马超以仁行安西将军拒潼关破超渭南苏伯田银反讨破之复以仁行征南将军假节屯樊镇荆州侯音以宛叛略傍县众数千人仁率诸军攻破音斩其首还屯樊即拜征南将军关公攻樊时汉水暴溢城不没者数板会徐晃救至水亦稍减仁得溃围而出文帝初即王位拜仁为车骑将军都督荆扬益州诸军事进封陈侯增邑至三千五百户。
    曹洪字子廉太祖从弟太祖起义兵讨董卓至荥阳为卓将徐荣所败太祖失马贼追甚急洪授太祖马得以俱济文帝即王位以洪为前将军曹真字子丹魏太祖族子从操征伐屡建大勋文帝践祚以真为镇西将军假节都督雍凉州诸军事进封东乡侯。
    张辽字文远李亻败吕布辽从吕布东奔徐州领鲁相太祖破吕布於下邳辽将其众降拜中郎将赐爵关内侯数有战功迁礻卑将军袁绍破别定鲁国诸县与夏侯渊围昌於东海降之从讨袁谭袁尚於黎阳有功行中坚将军从攻尚於邺尚坚守不下太祖还许使辽与乐进拔阴安复从攻邺邺破别犭旬赵国常山招降缘山诸贼及黑山孙轻等从攻袁谭谭破别徇海滨破辽东贼柳毅等还为荡寇将军复别击荆州定江夏诸县还屯临颍封都亭侯从征袁尚於柳城击斩单于蹋顿。又陈兰梅成以氐六县叛辽督张朱盖等讨兰成兰转入孛山孛山中有天柱山高峻二十馀里辽攻败斩之太祖征孙权还使辽与乐进李典屯合肥权攻合肥十馀日城不可拔乃退辽率诸军追击几复获权太祖大壮之拜征东将军还屯陈郡文帝即王位转前将军孙权复叛遣辽还屯合肥进爵都乡侯文帝践祚封晋阳侯。
    乐进字文谦以胆烈从太祖为帐下吏遣募兵得千馀人还为军假司马陷阵都尉从击吕布於濮阳张超於雍丘桥蕤於苦皆先登有功封广昌亭侯从征张绣於安众围吕布於下邳别将击眭固於射犬攻刘备於沛皆破之拜讨寇校尉渡河攻获嘉还从击袁绍於官渡力战斩绍将淳于琼从击谭尚於黎阳斩其大将严敬行游击将军别击黄巾破之定乐安郡从围邺邺定从击袁谭於南皮先登入谭东门谭败别攻雍奴破之太祖表汉帝为折冲将军别征高从平荆州留屯襄阳击蜀将苏非等皆走之。又攻蜀主临沮长杜普旌阳长梁太皆大破之後从征孙权假节屯合肥迁右将军。
    张字俊初为袁绍宁国中郎将後归太祖拜偏将军从攻邺拔之。又从击袁谭於渤海别将军围雍奴大破之後讨柳城与张辽俱为军锋以功迁平狄将军别征东莱讨管承。又与张辽讨陈兰梅成等破之从破马超韩遂於渭南围安定降杨秋与夏侯渊讨贼梁兴及武都氐。又破马超平宋建太祖征张鲁先遣督诸军讨兴和氐王窦茂太祖从散关入汉中。又先使督步卒通路至阳平鲁降太祖还留与夏侯渊等守汉中拒刘备别督诸军降巴东巴西二郡渊战没诸军推为军主太祖在长安遣使假节还屯陈仓文帝即王位以为左将军进爵都乡侯及践祚进封莫阝侯。
    徐晃字公明初从车骑将军杨奉讨贼有功拜骑都尉後归太祖太祖授晃兵使击卷原武贼破之拜礻卑将军从征吕布别降布将赵庶李邹等与史涣斩睦固於河内从破刘备。又从破颜良拔白马进至延津破文鬼拜偏将军与曹洪击慧︹贼祝臂破之。又与史涣击袁绍运车於故市功最多封都亭侯太祖既围邺。又别讨毛城设伏兵掩击破三屯从破袁谭於南皮讨平原叛贼克之从征蹋顿拜横野将军从征荆州别屯樊讨中庐临沮宜城贼。又与满宠击蜀於汉津与曹仁击周瑜於江陵。又讨太原反者围太陵拔之斩贼帅商曜韩遂马超等反关右遣晃屯汾阴以抚河东太祖破超等。又使晃与夏侯渊平俞糜诸氐太祖还邺使晃与夏侯渊拒刘备於阳平备遣陈式等十馀营绝马鸣阁道晃别征破之复遣晃助曹仁讨关羽屯宛会汉水暴溢于禁等没羽围仁於樊。又围将军吕常於襄阳晃击破之文帝即王位以晃为右将军进封逯乡侯及践祚进封阳平侯。
    许褚字仲康谯国人汉末聚少年及宗族数千家共坚壁以御寇太祖徇淮汝褚以众归太祖太祖见而壮之曰：此吾樊哙也。即日拜都尉引入宿卫诸从褚侠客皆以为虎士从征张绣先登斩首万计迁校尉从讨袁绍於官渡时常从士徐他等谋为逆以褚长侍左右惮之不敢发伺褚休下日他等怀刀入褚至下舍心动即还侍他等不知入帐见褚大惊愕他色变褚觉之即击杀他等太祖益亲信之出入同行不离左右从围邺力战有功赐爵关内侯从讨韩遂马超於潼关太祖将北渡临济河先渡兵独与褚及虎士百馀人留南岸断後超将步骑万馀人来奔太祖军矢下如雨褚白太祖贼来多今兵渡已尽宜去乃扶太祖上船贼战急军争济船重欲没褚斩攀船者左手举马鞍蔽太祖船工为流矢所中死褚右手并溯船仅乃得渡是日微褚几危其後太祖与马超等单马会语左右皆不得从唯将褚超负其力阴欲前突太祖素闻褚勇疑从骑是褚乃问太祖曰：公有虎侯者安在太祖顾指褚褚目眄之超不敢动乃各罢後数日会战大破超等褚身斩首级迁武卫中郎将武卫之号自此始也。军中以褚力如虎而痴故号曰：虎痴是以超问虎侯至今天下称焉皆谓其姓名後迁中坚将军文帝践祚进封万亭侯。
    蜀关公字云   长本字长生河东解人亡命奔涿郡先主於乡里合徒众而公与张飞为之御侮先主为平原相以二人为别部司马分统部曲先主与二人寝则同床恩。若兄弟而稠人广坐侍立终日随先主周旋不避艰险先主之袭杀徐州刺史车胄使公守下邳城行太守事建安五年曹公东征擒羽以归拜偏将军曹公知公无久留之意使张辽问之公叹曰：吾极感曹公待我厚然吾受刘将军厚恩誓以同死不可背之及公杀颜良乃奔先主会曹公定荆州先主自樊将南渡江别遣公乘船数百艘会江陵曹公追至当阳长阪先主斜趣汉津与公船相值共至夏口孙权遣兵佐先主拒曹公曹公引军退归先主收江南诸郡乃封拜元勋以公为襄阳太守荡寇将军驻江北先主西定益州拜公董督荆州事二十四年先主为汉中王拜公为前将军假节钺公攻曹仁还至江陵为吴逆击斩之。
    张飞字翼德涿郡人少与关公俱事先主。又曹公入荆州先主奔江南曹公追之一日一夜及于当阳之长阪先主使飞将二十骑拒後飞据水断桥目横矛曰：身是张翼德也。可来共决死敌皆无敢近者故遂得免先主已定江南以飞为宜都太守征虏将军封新亭侯後转在南郡先主入益州还攻刘璋飞与诸葛亮等溯流而上分定郡县至江州（今渝奴）破璋将巴郡太守严颜所过战克与先主奔于成都领巴西太守曹公以夏侯渊张守汉川别督军下巴西欲徙其民於汉中进军宕渠蒙头荡石与飞相拒五十馀日飞率精卒万馀人从他道邀军交战弃马缘山从间道退引军还南郑巴土获安先主为汉中王拜飞为右将军假节章武元年迁车骑将军进封西乡侯。
    马超字孟起扶风茂陵人汉前将军腾之子累迁徐州刺史谏议大夫及腾入宿卫以超为偏将军使领腾营率诸戍以击陇上郡县杀凉州刺史韦康据冀城有其众超自称征西将军领并州牧督凉州诸军事康故吏杨阜姜叙梁宽赵衢等合谋击超超出攻之不能下乃奔汉中闻先主围刘璋於成都密书请降先主遣人迎超超将兵径到城下城中震怖璋即稽首（先主闻超至喜曰：我得益州矣。乃使人止超而潜以兵资之超到令引军屯城北未一旬而成都溃）以超为平西将军督临沮因为前都亭侯先主为汉中王拜超为左将军假节既即位迁骠骑将军领凉州牧封乡侯。
    黄忠字汉升南阳人荆州牧刘表以为中郎将与表从子磐共守长沙攸县及曹公克荆州假行礻卑将军仍就故任统属长沙太守韩玄先主南定诸郡忠遂委质随从入蜀自葭萌受任还攻刘璋忠常先登陷阵勇毅冠三军益州既定拜为讨虏将军建安末於汉中定军山击夏侯渊渊军大败迁征西将军先主为汉中王以忠为後将军赐爵关内侯。
    赵云   字子龙常山真定人本属公孙瓒瓒遣先主为田楷拒袁绍云   遂随从为先主主骑时先主亦依瓒每接纳云   云   得深自结云   以兄丧辞瓒暂归先主知其不反捉手而别云   辞曰：终不背德也。先主就袁绍云   见於邺先主与云   同床眠卧密遣云   合募得数百人皆称刘左将军部曲绍不能知遂随先主至荆州及先主为曹公所追於当阳长阪弃妻子南走云   身抱弱子（即後主也。）保护夫人（即後主母也。）皆得免难迁为牙门将军云   领留营司马时孙夫人权之妹闻先主西征大遣舟船迎妹而夫人内欲将後主还吴云   与张飞勒兵截江乃得後主先主自葭萌还攻刘璋召诸葛亮亮率云   与张飞等溯江西上平定郡县至江州分遣云   从外水上江阳与亮会于成都成都既定以云   为翊军将军建兴元年为中护军封永昌亭侯。
    ●卷三百四十三
    ○将帅部　佐命第四
    吴张昭字子布彭城人汉末大乱徐方士民多避难扬土昭皆南渡江孙策创业命昭为长史无军中郎将升堂拜母如比肩之旧文武之事一以委昭後汉献帝建安五年策临亡以弟权昭昭率群僚立而辅之（策谓昭曰：若仲谋不任事者君便自取之正复不克捷缓步西归亦无所虑仲谋权字也。）权哭未及息昭谓权曰：孝廉此宁哭时耶。且周公立法而伯禽不师非欲违父时不得行也。夫为人後者贵能负荷先轨克昌堂构以成勋业也。方今天下鼎沸群盗满山孝廉何得寝伏哀戚肆匹夫之情哉！乃身自扶权上马陈兵而出然後众心知有所归权乃上表汉室下移属城中外将校各令奉职昭复为权长史权为吴王拜昭绥远将军封繇拳侯权既称尊号昭以老病上还官位及所统领更拜辅吴将军班亚三司改封娄侯食邑万户。
    周瑜字公瑾庐江舒人初孙坚兴义兵讨董卓徙家於舒坚子策与瑜同年独相友善瑜推道南大宅以舍策升堂拜母有无通共收合士大夫江淮间人咸向之（江表傅曰：坚为朱隽所表为佐军留家于寿春策年十馀岁已交结知名声誉发间有周瑜者与策同年亦英迈夙成闻策声问自舒来造焉便雅结分好义同断金劝策徙居舒策从之）瑜从父尚为丹阳太守瑜往省之会策将东渡到历阳驰书报瑜瑜将兵迎策策大喜曰：吾得卿谐也。遂从攻横江当利皆拔之乃渡击秣陵破笮融薛礼转下湖孰江乘进入曲阿刘繇奔走而策之众已数万矣。因谓瑜曰：吾以此众取吴会平山越已足卿还镇丹阳瑜还顷之袁术遣从弟胤代尚为太守而瑜与尚皆还寿春术欲以瑜为将瑜观术终无所成故求为居巢长欲假涂东归术听之遂自居巢还吴是岁汉献帝建安三年也。策亲自迎瑜授建威中郎将即与兵二千人骑五十匹顷之策欲取荆州以瑜为中护军领江夏太守从攻皖拔之复进寻阳破刘勋讨江夏还定豫章庐陵留镇巴丘会策薨权统军瑜将兵赴丧遂留吴以中护军与长史张昭共掌众事十一年督孙瑜等讨麻保二屯枭其渠帅囚俘万馀口还备官亭江夏太守黄祖遣将邓龙将兵数千人入柴桑瑜追讨击生虏龙送吴曹公既破荆州得其水军船步兵数十万议者皆欲迎之瑜请精兵三万进住夏口遇之遂败曹公于赤壁拜偏将军领南郡太守以下隽汉昌浏阳丹陵为奉邑屯据江陵卒年三十六鲁肃字子敬临淮东城人与居巢长周瑜相亲结瑜之东渡因与同行留家曲阿会祖母亡还葬东城刘子扬与肃友善遗肃《书》曰：方今天下豪杰并起吾子姿才尤宜今日急还迎老母无事滞於东城近郑宝者今在巢湖拥众万馀处地肥饶庐江间人多依就之况吾徒乎！观其形势。又可博集时不可失足下速之肃答然其计葬毕还曲阿欲北行会瑜已徙肃母到吴肃具以状语瑜时孙策已薨权尚住吴瑜谓肃曰：昔马援答光武云：当今之世非但君择臣臣亦择君今主人亲贤贵士纳奇录异。且吾闻先哲秘论承运代刘氏者必兴於东南推步事势当其历数终构帝基以协天符是烈士攀龙附凤驰骛之秋吾方达此足下不须以子扬之言介意也。肃从其言瑜因荐肃才宜佐时当广求其比以成功业不可令去也。权即见肃与语甚悦之众宾罢退肃亦辞出乃独引还合榻对饮因密议曰：今汉室倾危四方云   扰孤承父兄遗业思有桓文之功君既惠顾何以佐之肃对曰：昔高帝区区欲尊事义帝而不获者以项羽为害也。今之曹操犹昔项羽将军何繇得为桓文乎！肃窃料之汉室不可复兴曹操不可卒除为将军计唯有鼎足江东以观天下之[C260]规模如此亦自无嫌何者北方诚多务也。因其多务剿除黄祖进伐刘表竟长江所极据而有之然後建号帝王以图天下此高帝之业也。权曰：今尽力一方冀以辅汉耳此言非所及也。会曹公破荆州将水军船步兵数十万水陆俱下权与诸将议皆劝迎之肃曰：将军迎曹操欲安所归愿早定大计莫用众人之议遂拒曹公任周瑜以行事以肃为赞军校尉助画方略曹公破走（赤壁之败也。）瑜病困上疏乞以肃代即拜肃奋武校尉代瑜领兵瑜士众四千馀人奉邑四县皆属焉肃初住江陵後下屯陆口拜汉昌太守偏将军从权破皖城转横江将军後汉献帝建安二十二年卒後权称尊号临坛顾谓公卿曰：昔鲁子敬尝道此可谓明於事势矣。
    吕蒙字子明汝南富陂人少南渡依姊夫邓当当为孙策将数讨山越蒙年十五六窃随当击贼策召见奇之引置左右数岁邓当死张昭荐蒙代当拜别部司马策薨从权讨丹阳所向有功拜平北都尉领广德长从征黄祖以功为横野中郎将与周瑜程普等西破曹公於乌林围曹仁於南郡仁退走遂据南郡抚定荆州还拜偏将军领寻阳令後从权拒曹公於濡须数进奇计。又劝权夹水口主坞所以备御甚精曹公不能下而退蒙还寻阳末期而庐陵贼起令蒙讨之诛其首恶时蜀先主令关侯镇守专有荆土权命蒙西取长沙零桂三郡蒙移书二郡望风归服惟零陵太守郝普城守不降会蜀先主请盟吴割湘水以零陵还之以寻阳阳新为蒙奉邑後曹公。又大出濡须权以蒙为督拒破之曹公引退拜蒙左护军虎威将军。又拜汉昌太守食下隽浏阳汉昌丹陵与关公分土接境羽以兵围曹仁於樊留傅士仁守公安蒙至南郡太守糜芳与士仁皆降遂入据城尽得公及将士家属皆抚慰之公还吏士无斗心会权至众皆委公而降荆州遂定以蒙为南郡太守封孱陵侯以疾卒。
    贺齐字公苗会稽山阴人後汉献帝建安元年孙策临郡察齐孝廉领永宁长代韩晏领南郡都尉八年建安汉兴南平乱齐进兵建安立都尉府迁新都太守加偏将军十八年豫章东部民彭材李玉王海等起为贼乱众万馀人齐讨平之迁奋武将军二十一年鄱阳民尤突受曹公印绶化民为贼陵阳始安泾县皆与突相应齐与陆逊讨破突斩首数千馀党震服丹阳三县皆降料得精兵八千人拜安东将军封山阴侯出镇江上督扶州以上至皖黄武初魏以曹休来伐齐以道远後至因住新市为拒休等惮之引军还迁後将军领徐州牧初晋宗为戏口将以众叛如魏还为蕲春太守图袭安乐取其保质权以为耻忿因军初罢六月盛夏出其不意诏齐督糜芳鲜于丹等袭蕲春遂生虏宗。
    全琮字子璜吴郡钱瑭人父柔为会稽东部都尉孙策至吴柔举兵先附策表柔为丹阳都尉後为权车骑长史权。又以琮为奋威校尉授兵数千人使讨山越因开募召得精兵万馀人出屯牛渚稍迁偏将军蜀将关羽围樊襄阳琮上疏陈羽可讨之计及禽羽权置酒公安顾琮曰：君前陈此今日之捷抑亦君之功也。封阳华亭侯黄武元年魏以舟军大出洞口权使吕范督诸将拒之军营相望敌数以轻船钞击琮尝带甲仗兵伺候不休顷之敌数千人出江中琮击破之枭其将军尹卢迁琮绥南将军（一云：魏将曹休使臧霸以轻舟五百敢死万人袭攻徐陵烧攻城车杀略数十人将军全琮徐臧追斩魏将尹卢杀获数百）进封钱塘侯七年权至皖与辅国将军陆逊击曹休破之於石亭黄龙元年迁卫将军左护军徐州牧尚公主累加右大司马左军师。
    程普字德谋右北平土垠人初为郡吏从孙坚征伐讨黄巾於宛邓破董卓於阳人攻城野战身被创夷坚薨复随孙策在淮南从攻庐江拔之还俱东渡策到横江当利破张英于麋等转下秣陵湖熟句容曲阿普皆有功增兵二千骑五十匹进破乌程石木波门陵传馀杭普功为多策入会稽以普为吴郡都尉治钱塘後徙丹阳都尉居石城复讨宣城泾安吴陵阳春诸贼皆破之策尝攻祖郎大为所围普与一骑共蔽扦策驱马疾呼以矛突贼贼披策因随出後拜荡寇中郎将领零陵太守从讨刘勋於寻阳进攻黄祖於沙羡还镇石城策薨与张昭等共辅孙权遂周旋三郡平讨不服从征江夏还过豫章别讨乐安乐安平定代太史慈备海昏与周瑜为左右督破曹公於乌林。又进攻南郡走曹仁拜礻卑将军领江夏太守治沙羡食四县周瑜卒代领南郡太守权分荆州与蜀普还领江夏迁荡寇将军卒。
    诸葛瑾字子瑜琅邪阳都人汉末避乱江东值孙策卒权姊婿曲阿弘咨见而异之荐之於权与鲁肃等并见宾待後为权长史转中司马从讨关羽封宣城侯以绥南将军代吕蒙领南郡太守黄武元年迁左将军督公安假节封宛陵侯魏将曹真夏侯尚等围朱然等於江陵。又分据中州瑾以大兵为之救援瑾性弘缓推道理任计画无应卒倚伏之术兵久不解权以此望之及春水生潘璋等作水城於上流瑾进攻浮桥真等退走权称尊号拜瑾大将军左都护领豫州牧。
    黄盖字公覆零陵泉陵人初辟公府孙坚举义兵盖从之破南山贼北走董卓拜别部司马坚薨盖随策及权擐甲周旋蹈刃屠城诸山越不宾有寇难之县辄用盖为守长後汉献帝建安中随周瑜拒曹公於赤壁以功拜武锋中郎将武陵蛮夷反乱攻城邑乃以盖领太守寇乱尽平後长沙益阳县为山贼所攻盖。又平讨加偏将军病卒。
    韩当字义公辽西令支人以便弓马有膂力幸於孙坚从征伐周旋数犯危难陷敌擒虏为别部司马及孙策东渡从讨三郡迁先登校尉授兵二千骑五十匹从征刘勋破黄祖还讨鄱阳领乐安长山越畏服後以中郎将与周瑜等拒破曹公。又与吕蒙袭取南郡迁偏将军永昌太守宜都之役与陆逊朱然等共攻蜀军於涿乡大破之徙威烈将军封都亭侯曹真攻南郡当保东南在外为帅厉将士同心固守。又敬重督司奉遵法令权善之黄武二年封石城侯迁昭武将军领冠军太守後。又加都督之号将敢死及解烦兵万人讨丹阳贼破之会病卒。
</div>
    <div class="pagination">
<a href="册府元龟_page275.html">上一页</a><span>...</span><a href="册府元龟_page271.html">271</a><a href="册府元龟_page272.html">272</a><a href="册府元龟_page273.html">273</a><a href="册府元龟_page274.html">274</a><a href="册府元龟_page275.html">275</a><span class="current-page">276</span><a href="册府元龟_page277.html">277</a><a href="册府元龟_page278.html">278</a><a href="册府元龟_page279.html">279</a><a href="册府元龟_page280.html">280</a><a href="册府元龟_page281.html">281</a><span>...</span><a href="册府元龟_page277.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
