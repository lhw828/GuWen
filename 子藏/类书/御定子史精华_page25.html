<!DOCTYPE html>
<html>
<head>
    <meta charset="UTF-8">
    <title>御定子史精华 - 第 25 页/共 31 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定子史精华 - 第 25 页/共 31 页</h1>
    <div class="content">　　感弓矢感辔防【管子羿有以丨丨丨故彀可得中也造父有以丨丨丨故遫兽可及逺道可致注感谓深得其妙】节其饮食度量马力审其足走【管子造父善驭马者也善视其马丨丨丨丨丨丨丨丨丨丨丨丨故能取逺道而马不罢】调和而坚守之【管子羿古之善射者也丨丨其弓矢丨丨丨丨其操弓也审其髙下有必中之道故能多发而多中】御夫【晏子不乐治人而乐治马不厚禄贤人而厚禄丨丨则公不顾民而忘国甚矣】驾八【晏子夫丨丨固非制也今又重此其为非制也不滋甚乎且君茍美乐之国必众为之田猎则不便道行致逺则不可然而用马数倍此非御下之道也】选射【晏子景公登射晏子修礼而侍公曰丨丨之礼寡人厌之矣吾欲得夫勇力士与之图国】射蜻蛉拂左翼【尸子荆荘王命养由基丨丨丨王曰吾欲生得之养由基援弓射之丨丨丨焉王大喜】措杯肘上【列子列御寇为伯昏无人射引之盈贯丨丨水其丨丨发之镝矢复防方矢复寓当是时也犹象人也伯昏无人曰是射之射非不射之射也当与汝登髙山履危石临百仭之渊若能射乎于是无人遂登髙山履危石临百仭之渊背逡巡足二分垂在外揖御寇而进之御寇伏地汗流至踵】犹象人【见上】不射之射【见上】连防鸧于青云之际【列子詹何曰臣闻先大夫之言】
　　【蒲且子之弋也弱弓纎缴乘风振之丨丨丨丨丨丨丨丨用心专动手均也】后镞中前括【列子子舆曰吾笑龙之绐孔穿言善射者能令丨丨丨丨丨发发相及矢矢相属前矢造准而无絶落后矢之括犹衔弦视之若一焉孔穿骇之龙曰此未其妙者逢之弟子曰鸿超怒其妻而怖之引乌号之弓綦卫之箭射其目矢来注眸子而眶不睫矢坠地而尘不扬是岂智者之言欤公子牟曰智者之言固非愚者之所晓后镞中前括钩后于前矢注眸子而眶不睫尽矢之势也按龙公孙龙】矢来注眸子而眶不睫【见上】钩后于前尽矢之势【见上】贯虱之心而悬不絶【列子甘蝇古之善射者彀弓而兽伏鸟下弟子名飞卫学射于甘蝇而巧过其师纪昌者又学射于飞卫飞衞曰尔先学不瞬而后可言射矣纪昌归偃卧其妻之机下以目承牵挺二年之后虽锥末倒眦而不瞬也以告飞卫飞卫曰未也亚学视而后可视小如大视防如着而后告我昌以牦悬虱于牖南面而望之旬日之间浸大也三年之后如车轮焉以覩余物皆邱山也乃以燕角之弧朔蓬之簳射之丨丨丨丨丨丨丨丨以告飞卫飞卫髙蹈拊膺曰汝得之矣纪昌既尽卫之术计天下之敌己者一人而已乃谋杀飞卫相遇于野二人交射中路矢锋相触而坠于地而尘不扬飞卫之矢先穷纪昌遗一矢既发飞卫以棘刺之端扞之而无差焉】棘刺端扞矢【见上】内得于中心外合于马志【列子造父之师曰泰豆氏造父之始从习御也执礼甚卑泰豆三年不告造父执礼愈谨乃告之曰古诗言良弓之子必先为箕良冶之子必先为裘汝先观吾趣趣如吾然后六辔可持六马可御造父曰唯命所从泰豆乃立木为涂仅可容足计歩而置履之而行趣走往还无跌失也造父学之三日尽其巧泰豆叹曰子何其敏也得之捷乎凡所御者亦如此也曩汝之行得之于足应之于心推于御也齐辑乎辔衔之际而急缓乎唇吻之和正度乎胸臆之中而执节乎掌握之间丨丨丨丨丨而丨丨丨丨丨是故能进退履绳而旋曲中规矩取道致逺而气力有余诚得其术也得之于衔应之于辔得之于辔应之于手得之于手应之于心则不以目视不以策驱心闲体正六辔不乱而二十四蹄所投无差逥旋进退莫不中节然后舆轮之外可使无余辙马蹄之外可使无余地未甞觉山谷之崄原隰之夷视之一也吾术穷矣汝其识之】得衔应辔得辔应手得手应心【见上】二十四蹄所投无差【见上】轮外无辙蹄外无地【见上】知所以中【列子列子学射中矣请于闗尹子尹子曰子丨子之丨丨丨者乎对曰弗知也闗尹子曰未可退而习之三年又以报闗尹子尹子曰子知子之所以中乎列子曰知之矣闗尹子曰可矣守而勿失也非独射也为国与身亦皆如之】中央者中地【荘子游于羿之彀中丨丨丨丨丨也然而不中者命也】前期而中【荘子射者非丨丨丨丨谓之善射天下皆羿也可乎】马体安于车人心调于马【韩非子赵襄王学御于王子期俄而与子期逐三易马而三后襄王曰子之教我御术未尽也对曰术已尽用之则过也凡御之所贵丨丨丨丨丨丨丨丨丨丨而后可以进速致逺今君后则欲逮臣先则恐逮于臣夫夸道争逺非先则后也而先后心在于臣尚何以调于马此君之所以后也】有度难无度易【韩非子夫新砥砺杀矢彀弩而射虽防而妄发其端未甞不中秋毫也然而莫能复其处不可谓善射无常仪的也设五寸之的引十歩之逺非羿逢蒙不能必全者有常仪的也丨丨丨而丨丨丨也有常仪的则羿逢以五寸为巧无常仪的则以妄发而中秋毫为拙】恣欲于马【韩非子造父御四马驰骤周旋而丨丨丨丨恣欲于马者擅辔防之制也】千里之逐【韩非子王子于期为宋君为丨丨丨丨已驾察手吻文且发矣驱而前之轮中绳引而却之马掩迹】驱前轮中绳引却马掩迹【见上】旁出【韩非子延陵卓子乘苍龙挑文之乘钩饰在前错錣在后马欲进则钩饰禁之欲退则错錣贯之马因丨丨造父过而为之泣涕】服射服驭【荀子羿蠭门者善丨丨者也王良造父者善丨丨者也注蠭门即逢】蠭门【见上】射逺中防及速致逺【荀子人主欲得善射丨丨丨丨则莫若羿蠭门矣欲得善驭丨丨丨丨则莫若王良造父矣】不世中【荀子羿之法非亡也而羿丨丨丨】不能以拨弓曲矢中【荀子羿蠭门者天下之善射者也丨丨丨丨丨丨丨丨王良造父者天下之善驭者也不能以辟马毁舆致逺】不能以辟马毁舆致逺【见上】空石中人【荀子丨丨之丨有丨焉其名曰觙其为人也善射以好思耳目之欲接则败其思蚊防之声闻则挫其精是以辟耳目之欲而逺蚊防之声闲居静思则通】不穷其马【荀子定公问于顔渊曰东野之子善驭乎顔渊对曰善则善矣虽然其马将失定公不悦入谓左右曰君子固防人乎三日而校来谒之曰东野毕之马失两骖列两服入廐定公越席而起曰趣驾召顔渊顔渊至定公曰前日寡人问吾子吾子曰东野毕之驭善则善矣虽然其马将失不识吾子何以知之顔渊对曰臣以政知之昔舜巧于使民而造父巧于使马舜不穷其民造父丨丨丨丨是舜无失民造父无失马也今东野毕之驭上车执辔衔体正矣歩骤驰骋朝礼毕矣歴险致逺马力尽矣然犹求马不已是以知之也按吕氏春秋顔渊作顔阖】求马不已【见上】车轻马利【吕氏春秋御者反诸己则丨丨丨丨致逺复食而不倦】射招【吕氏春秋万人操弓共丨其一丨招无不中注招埻的也】中石饮羽【吕氏春秋养由基射虎丨丨矢乃丨丨诚乎虎也】威马【吕氏春秋宋人有取道者其马不进倒而投之鸂水又复取道其马不进又倒而投之鸂水如此者三虽造父之所以丨丨不过此矣不得造父之道而徒得其威无益于御】轻任新节【吕氏春秋先王之使其民若御良马丨丨丨丨欲走不得故致千里】招欲中小兽欲中大【吕氏春秋射丨者丨其丨丨也射丨者丨其丨丨也】荆廷白猨【吕氏春秋丨丨甞有神丨丨荆之善射者莫之能中荆王请养由基射之养由基矫弓操矢而往未之射而括中之矣发之则猨应矢而下则养由基有先中中之者矣】先中中之【见上】夣秋驾【吕氏春秋尹儒学御三年而不得焉苦痛之夜丨受丨丨于其师明日往朝其师望而谓之曰吾非爱道也恐子之未可与也今日将教子以秋驾尹儒反走北面再拜曰今昔臣夣受之先为其师言所夣所夣固秋驾】仪豪失墙【吕氏春秋今夫射者丨丨而丨丨画者仪髪而易貎言审本也】摄其一靷适之【吕氏春秋韩昭厘侯出弋靷偏缓昭厘侯居车上谓其仆靷不偏缓乎其仆曰然至舎昭厘侯射鸟其右丨丨丨丨丨丨昭厘侯已射驾而归上车选间曰乡者靷偏缓今适何也其右从后对曰今者臣适之】冯夷大丙御【淮南子昔者丨丨丨丨之丨也乘云车入云蜺防微雾骛恍惚歴逺弥髙以极往经霜雪而无迹照日光而无景扶揺抮抱羊角而上经纪山川蹈腾昆仑排阊阖钥天门末世之御虽有轻车良马劲策利鍜不能与之争先】有仪表之度【淮南子善射者丨丨丨丨丨如工匠有规矩之数】调手调马【淮南子駎者不贪最先不恐独后缓急丨乎丨御心丨乎丨虽不能必先载马力必尽矣何则先在乎数而不在乎欲也注駎音咒竞驱也】贯兕甲径革盾【淮南子夫括淇卫箘簵载以银锡虽有薄缟之幨腐荷之矰然犹不能独射也假之筋角之力弓弩之势则丨丨丨而丨于丨丨矣】教仪生仪【淮南子射者数发不中人丨之以丨则喜矣又况丨丨者乎】射逺贯牢【淮南子夫矢之所以丨丨丨丨者弩力也其所以中的剖防者心也】中的剖微【见上】骖欲驰服欲歩【淮南子丨丨丨丨丨丨带不厌新钩不厌故处地宜也】去栁叶者百歩而射之百发百中【战国策楚有养由基者善射丨丨丨丨丨丨丨丨丨丨丨丨丨左右皆曰善有一人过曰善射可教射也矣养由基曰人皆善子乃曰可教射子何不代我射之也客曰我不能教子支左屈右夫射栁叶者百发百中而不以善息少焉气力倦弓拨矢钩一发不中前功尽矣按史记作前功尽息】支左屈右【见上】示人以难【战国策今夫鹄的非咎罪于人也便弓引弩而射之中者则善不中则愧少长贵贱则同心于贯之者何也恶其丨丨丨丨也】挟弹摄丸【战国策黄雀因是以俯噣白粒仰栖茂树鼓翅奋翼自以为无患与人无争也不知夫公子王孙左丨丨右丨丨将加已乎十仭之上以其类为招昼游乎茂树夕调乎酸咸倐忽之间坠于公子之手夫雀其小者也黄鹄因是以游乎江海淹乎大沼俯噣鳝鲤仰齧蔆衡奋其六翮而淩清风飘揺乎髙翔自以为无患与人无争也不知夫射者方将修其碆卢治其矰缴将加已乎百仭之上被防磻引微缴折清风而抎矣故昼游乎江河夕调乎鼎鼐】修其碆卢治其矰缴【见上】虚发下鸟【战国策更羸与魏王处京台之下仰见飞鸟更羸谓魏王曰臣为君引弓丨丨而丨丨魏王曰然则射可至此乎更羸曰可有间鴈从东方来更羸以虚发而下之】以书为御者不尽马之情【战国策谚曰丨丨丨丨丨丨丨丨丨丨以古制今者不达事之变】逹胸掩心【战国策天下之强弓劲弩皆自韩出谿子少府时力距来皆射六百歩之外韩卒超足而射百发不暇止逺者丨丨近者丨丨】重射【史记孙子传孙膑以刑徒隂见説齐使齐使以为竒窃载与之齐齐将田忌善而客待之忌数与齐诸公子驰逐丨丨孙子见其马足不甚相逺马有上中下辈于是孙子谓田忌曰君弟重射臣能令君胜田忌信然之与王及诸公子遂射千金及临质孙子曰今以君之下驷与彼上驷取君上驷与彼中驷取君中驷与彼下驷既驰三辈毕而田忌一不胜而再胜卒得王千金注重射好射也质犹对也将欲对射之时也】逐射【见上】临质【见上】世世受射【史记李将军传广家丨丨丨丨】射雕者【史记李将军传匈奴大入上郡天子使中贵人从广勒习兵击匈奴中贵人将骑数十纵见匈奴三人与战三人还射伤中贵人杀其骑且尽中贵人走广广曰是必丨丨丨也】中石没镞【史记李将军传广出猎见草中石以为虎而射之丨丨丨丨视之石也因复更射之终不能复入石矣】猨臂善射【史记李将军传广为人长丨丨其丨丨亦天性也虽其子孙他人学者莫能及广广讷口少言与人居则画地为军陈射濶狭以饮专以射为戯竟死】射濶狭以饮【见上】专以射为戯【见上】应而倒【史记李将军传其射见敌急非在数十歩之内度不中不发发即丨丨丨丨】微矰纎缴【史记司马相如传丨丨出丨丨施】射禽兽给食【史记大宛传堂邑父故胡人善射穷急丨丨丨丨丨】人马相得【汉书王褒传庸人之御驽马必伤吻敝策而不进于行匈喘肤汗人极马倦及至驾齧防骖乘旦王良执靶韩哀附舆纵驰骋骛忽如景靡过都越国蹶如歴块追奔电逐遗风周流八极万里壹息何其辽哉丨丨丨丨也】伤吻敝策【见上】执靶附舆【见上】追电逐风【见上】防睇猨号【汉书叙传养丨丨而丨丨兮李虎发而石开注师古曰养养由基也防睇流盻也李李广也】虎发石开【见上】十发十中中皆同处【后汉书陈敬王羡传宠善弩射丨丨丨丨丨丨丨丨中平中黄巾贼起郡县皆弃城走宠有彊弩数千张出军都亭国人数闻王善射不能反叛故陈独得完百姓归之者众十余万人按宠敬王羡曾孙】一发正中防支【后汉书吕布传术遣将纪灵等歩骑三万以攻备偹求救于布诸将谓布曰将军常欲杀刘备今可假手于术布曰不然若破备则北连太山吾为在术围中不得不救也便率歩骑千余驰往赴之灵等闻布至皆敛兵而止布屯沛城外遣人招备并请灵等与共飨饮布谓灵曰元徳布弟也为诸君所困故来救之布性不喜合鬭但喜觧鬭耳乃令军植防于营门布弯弓顾曰诸君观布射防小支中者当各觧兵不中可留决鬭布即丨丨丨丨丨丨灵等皆惊言将军天威也明日复欢防然后各罢】一日射雉获六十三头【魏志武帝纪注魏书曰太祖尝于南皮丨丨丨丨丨丨丨丨丨】弓燥手柔草浅兽肥【魏志文帝纪注典论自叙曰歳之暮春勾芒司节和风扇物丨丨丨丨丨丨丨丨与族兄子丹猎于邺西终日获麞鹿九雉兔三十】要狡兽截轻禽【魏志文帝纪注典论自叙曰若夫驰平原赴丰草丨丨丨丨丨丨使弓不虚弯所中必洞斯则妙矣】贯手着棼【呉志太史慈传甞从策讨麻保贼贼于屯里縁楼上行詈以手持楼棼慈引弓射之矢丨丨丨丨围外万人莫不称善】左右射【晋书济南惠王遂传后遂之曾孙勲字伟长年十余嵗愍帝末长安防刘曜将令狐泥养为子及壮便弓马能丨丨丨】不足尽卿才有如此射【晋书魏舒传为钟毓长史毓毎与佐射舒常为画筹而已后遇朋人不足以舒满数毓初不知其善射舒容范闲雅发无不中毓谢而叹曰吾之丨丨以丨丨丨丨丨丨丨矣】铁厚一寸射而洞之【晋书刘曜载记雄武过人丨丨丨丨丨丨丨丨于时号为神射】一发中刀环【晋书慕容翰载记翰又北投宇文归既而逃归乃遣劲骑百余追之翰遥谓追者曰吾既思恋而归理无反面吾之弓矢汝曹足知无为相逼自取死也吾处汝国久恨不杀汝汝可百歩防刀吾射中者汝便宜反不中者可来前也归骑觧刀防之翰丨丨便丨丨丨追骑乃散】破的当以鼓吹相赏【宋书乐志谢尚为江夏太守诣安西将军庾翼于武昌咨事翼与尚射曰卿若丨丨丨丨丨丨丨丨尚射破的便以其副鼓吹给之】振辔长驱【宋书刘懐愼传子徳愿善御车甞立两柱使其中劣通车轴乃于百余歩上丨丨丨丨未至数尺打牛奔从柱间直过其精如此孝武闻其能为之乘画轮车幸太宰江夏王义恭第徳愿岸着笼冠短朱衣执辔进止甚有容状】海鹄羣翔折翅而下【齐书垣荣祖传荣祖善弹弹鸟毛尽而鸟不死丨丨丨丨荣祖登城西楼弹之无不丨丨丨丨】阿五仰借天威【齐书武陵王传世祖幸豫章王嶷东田宴诸王独不召嶷曰风景殊美今日甚忆武陵上乃呼之善射屡发命中顾谓四坐曰手如何上神色甚怪嶷曰丨丨常日不尔今可谓丨丨丨丨帝意乃释后于华林赌射上敇叠破凡放六箭五破一皮赐钱五万】六箭五破一皮【见上】吟猨落雁【梁书元帝纪骑则逐日追风弓则丨丨丨丨】鹿应辄毙【梁书曹景宗传景宗防善骑射好畋猎甞与少年数十人泽中逐麞鹿无还骑趂鹿鹿马相乱景宗于众中射之人皆惧中马足丨丨丨丨丨以此为乐】拓弓作霹雳声【梁书曹景宗传景宗谓所亲曰我昔乡里骑快马如龙与年少辈数十骑丨丨丨丨丨丨丨箭如饿鸱呌平泽中逐麞数肋射之渇饮其血饥食其肉甜如甘露桨觉耳后风生鼻头出火此乐使人忘死不知老之将至今来扬州作贵人动转不得路行开车幔小人辄言不可闭置车中如三日新妇遭此邑邑使人无气】逐麞数肋射之【见上】耳后风生鼻头出火【见上】抚贯的【梁书康绚传绚身长八尺容貌絶伦虽居显官犹习武艺髙祖幸徳阳殿戯马敇绚马射丨丨丨丨观者悦之】引弓再发中口入腹【陈书褚玠传玠刚毅有胆决兼善骑射甞从司空侯安都于徐州出猎遇有猛虎玠丨丨射之丨丨皆丨丨丨丨俄而虎毙】摘梅帖乌珠上发必命中【南史栁恽传甞与琅邪王瞻博射嫌其皮濶乃丨丨丨丨丨之丨丨丨丨丨观者惊骇】鸟飞何关人事【南史齐宗室曲江公遥欣传年七嵗出斋时有一左右小儿善弹飞鸟无不应坠落遥欣谓曰凡戯多端何急弹此丨自空中翔丨丨丨丨丨无趣杀此生亦复不急左右感其言遂不复弹鸟时少年通好此事所在遂止】百歩射蔗【南史齐宜都王铿传弥善射常以堋的太濶曰终日射侯何难之有乃取甘蔗揷地百歩射之十发十中】射师【南史阮佃夫传杨运长宣城懐安人素善射为丨丨】引空弓而落飞鸟【魏书始祖神元帝纪四十二年遣子文帝如魏且观风土魏景元二年也文皇帝讳沙漠汗以国太子留洛阳为魏宾之冠聘问交市往来不絶魏人奉遗金帛缯絮嵗以万计始祖与隣国交接笃信推诚不为倚伏以要一时之利寛恕任真而遐迩归仰魏晋禅代和好仍密始祖春秋已迈帝以父老求归晋武帝具礼防送四十八年帝至自晋五十六年帝复如晋其年冬还国晋遗帝锦缯防绵绢诸物咸出丰厚车牛百乗行逹并州晋征北将军卫瓘以帝为人雄异恐为后患乃密启晋帝请留不遣晋帝难于失信不许瓘复请以金锦赂国之大人令致间隙使相危害晋帝从之遂留帝于是国之执事及外部大人皆受瓘货五十八年方遣帝始祖闻帝归大悦使诸部大人诣隂馆迎之酒酣帝仰视飞鸟请诸大人曰我为汝曹取之援弹飞丸应而落时国俗无弹众咸大惊乃相谓曰太子风采被服同于南夏兼竒术絶世若继国统变易旧俗吾等必不得志不若在国诸子习本淳朴咸以为然且离间素行乃谋危害并先驰还始祖问曰我子既歴他国进徳何如皆对曰太子才艺非常丨丨丨丨丨丨丨是似得晋人异法怪术乱国害民之兆惟愿察之】仰射山峯出三十余丈【魏书文成帝纪灵邱南有山髙四百余丈乃诏羣官丨丨丨丨无能逾者帝弯弧发矢丨山丨丨丨丨过山南二百二十歩遂刋石勒铭】射鸱都将【魏书宗室干传干机悟沈勇善弓马少有父风太宗即位拜内将军都将入备禁中太宗出游于白登之东北干以骑从有防鸱飞鸣于上太宗命左右射之莫能中鸱旋飞稍髙干自请射之以二箭下防鸱太宗嘉之赐御马弓矢金带一以旌其能军中于是号曰丨丨丨丨】五岁射雀【魏书河南王曜传丨丨甞丨丨于太祖前中之太祖惊叹焉及长武艺絶人】驰马立射五的【魏书尉地干传地干机悟有才艺丨丨丨丨丨丨时人莫能及】矢不虚发【魏书豆代田传豆代田代人也太宗时以善骑射为内细射从攻虎牢诏代田登楼射贼丨丨丨丨】大鸟旋转而下【北齐书斛律光传光字明月少工骑射以武艺知名魏末从金西征周文帝长史莫孝晖时在行间光驰马射中之因擒于阵光时年十七髙祖嘉之即擢为都督世祖为世子引为亲信都督稍迁征虏将军累加卫将军武定五年封永乐县子甞从世宗于洹桥校猎见一丨丨云表飞飏光引弓射之正中其颈此鸟形如车轮丨丨丨丨至地乃大雕也世宗取而观之深壮异焉丞相属邢子髙见而叹曰此射雕手也】丽龟达腋【北齐书斛律羡传羡及光并少工骑射其父母日令其出畋还即较所获禽兽光所获或少必丨丨丨丨羡虽获多非要害之所光常赏羡或被捶挞人问其故金荅云眀月必背上着箭丰乐随处即下手其数虽多去兄逺矣闻者咸服其言】不书箭【北齐书王晞传百官甞赐射晞中的当得绢为丨丨丨有司不与晞陶陶然曰我今可谓武有余文不足矣】一日中手获禽兽七十三【北齐书暴显传显少经军旅善于骑射曾从魏孝荘帝出猎丨丨之丨丨丨丨丨丨丨丨】正中兽鼻【北齐书元景安传肃宗曾与羣臣于西园醼射文武预者二百余人设侯去堂百四十余歩中的者赐与良马及金玉锦防等有一人射中兽头去鼻寸余唯景安最后有一矢未发帝令景安觧之景安徐整容仪操弓引满丨丨丨丨帝嗟赏称善特赉马两匹玉帛杂物又加常等】一围射马鹿十五头【周书齐王宪子贵传年十一从宪猎于盐州丨丨之巾手丨野丨及丨丨有丨丨】一发中防鳬【周书贺防胜传初胜至闗中自以年位素重见太祖不拜寻而自悔太祖亦有望焉后从太祖宴于昆明池时有防鳬游于池上太祖乃授弓矢于胜曰不见公射久矣请以为欢胜射之一发俱中因拜太祖曰使胜得奉神武以讨不庭皆如此也太祖大悦自是恩礼日重胜亦尽诚推奉焉】百歩悬莎七发五中【周书豆卢宁传甞与梁企定遇于平凉州相与肄射乃于丨丨丨丨草以射之丨丨丨丨定服其能赠遗甚厚】熊渠不能独擅其美【周书李逺传甞校猎于莎栅见石于丛蒲中以为伏兔射之而中镞入寸余就而视之乃石也太祖闻而异之赐书曰昔李将军广亲有此事公今复尔可谓世载其徳虽丨丨之名丨丨丨丨丨丨】羊车小史【隋书礼仪志羊车一名辇其上如轺小儿衣青布袴褶五辫髻数人引之时名丨丨丨丨】箭为第一【隋书杨素传上赐王公以下射素丨丨丨丨上手以外国所献金精盘价値巨万以赐之】一发防贯【隋书长孙晟传宣帝时突厥摄图请昏于周以赵王招女妻之然周与摄图各相夸竞妙选骁勇以充使者因遣晟副汝南公宇文神庆送千金公主至其牙前后使人数十辈摄图多不礼见晟而独爱焉每共游猎留之竟嵗甞有二雕飞而争肉因以两箭与晟曰请射取之晟乃弯弓驰往遇雕相攫遂丨丨而丨丨焉】发皆入鹿【隋书长孙晟传寻以染干为意利弥豆启人可汗赐射于武安殿选善射者十二人分为两朋启人曰臣由长孙大使得见天子今日赐射愿入其朋许之给晟箭六鍭丨丨丨丨启人之朋竟胜时有鸢羣飞上曰公善弹为我取之十发俱中并应丸而落是日百官获赉晟独居多】请射行中第三者【隋书史万嵗传尉回之乱也万嵗从梁士彦击之军次冯翊见羣雁飞来万嵗谓士彦曰丨丨丨丨丨丨丨既射之应而落三军莫不悦服】铸银童勒背序其射工【北史魏宗室顺传顺善射初孝武在洛于华林园戯射以银酒巵容二升许悬于百歩外命善射者十余人共射中者即以赐之顺发矢即中帝大悦并赏金帛顺仍于箭孔处丨一丨丨足蹈金莲手持刬炙遂丨丨上丨丨丨丨】弹桐叶常出一孔【北史李元忠传甚工弹丨丨丨丨丨丨丨掷枣栗而弹之十中七八】一发贯二兔【旧唐书代宗纪上畋于苑中矢丨丨丨丨丨从臣皆贺】射孔雀屏【旧唐书髙祖太穆皇后窦氏传门屏画二孔雀诸公子有求婚者輙与两箭射之潜约中目者许之前后数十辈莫能中髙祖后至两发各中一目】洞五重【旧唐书薛仁贵传领兵击九姓突厥于天山将行髙宗内出甲令仁贵试之上曰古之善射有穿七札者卿且射五重仁贵射而洞之髙宗大惊更取坚甲以赐之】五善三侯【旧唐书许景先传开元初每年赐射节级赐物属年俭甚费府库景先奏曰众官既多鸣镝乱下以苟获为利以偶中为能素无丨丨之容颇失丨丨之礼】鹞子【旧唐书毕师铎传干符初与里人王仙芝啸聚为盗相与防曹郓荆襄师铎善骑射其徒日为丨丨】上射次射下射【唐书礼乐志凡射兽自左而射之达于右腢为丨丨达右耳本为丨丨左脾达于右防为丨丨】左方右方【唐书礼乐志千牛将军以矢行奏中曰获下曰留上曰扬左曰丨丨右曰丨丨注留谓矢短不及侯扬谓矢过侯左右谓矢偏不正】筈不虚彀【唐书霍王元轨传常从猎遇羣豕帝使射之丨丨丨丨豕为尽帝抚其背曰尔艺过人顾今无所施方天下未定得若岂不用乎】定天山【唐书薛仁贵传时九姓众十余万令骁骑数十来挑战仁贵发三矢辄杀三人于是虏气慑皆降转讨碛北余众擒伪叶防兄弟三人以归军中歌曰将军三箭丨丨丨壮士长歌入汉闗】射白鹭中目【唐书石雄传水次见白鹭谓众曰使吾射中其目当成功一发如言帝闻下诏褒美】落雕侍御【唐书髙骈传事朱叔明为司马有二雕并飞骈曰我且贵当中之一发贯二雕众大惊号丨丨丨丨】挂针立鞭【五代史唐本纪李克用在达靼时时从其羣豪射猎或丨丨于木或丨马丨百歩射之辄中羣豪皆服以为神】以钱为的【宋史陈尧咨传工书善射甞丨丨丨丨一发贯其中】竝贯三乌【宋史范廷召传善骑射甞出猎有羣鸟飞过廷召发矢竝贯其三观者骇异】令眉间揷花【宋史种朴传河南蕃部叛属羌阿章率他族拒官军熙帅胡宗回使朴出讨不得已遂出兵羌知朴来伏以待朴遇伏首尾不相应朴殊死战为贼所杀羌乘胜追北师还遇隘壅迮不得行偏将王舜臣者善射以弓挂臂独立败军后羌来可万骑有七人介马而先舜臣念此必羌酋之尤桀黠者不先殪之吾军必尽乃宣言曰吾丨先行者丨丨丨丨引弓三发陨三人皆中面余四人反走矢贯其背万骑眙莫敢前舜臣因得整众须臾羌复来舜臣自申及酉抽矢千余发无虚者指裂血流至肘薄暮乃得逾隘】中靣贯背【见上】洞胸出背叠贯后骑【宋史何灌传拜为河东将与夏人遇铁骑来追灌射皆彻甲至丨丨丨丨丨丨丨丨羌惧而引郤】窒水【宋史刘锜传锜泸州军节度使仲武第九子也美仪状善射声如洪钟甞从仲武征讨牙门水斛满以箭射之拔箭水注随以一矢窒之人服其精】筈镝相连而坠【宋史康保裔传保裔谨厚好礼嘉賔客善骑射弋飞走无不中甞握矢三十引满以射丨丨丨丨丨丨人服其妙】左右手如一【宋史曹评传性喜文史书有楷法慈圣命书屏以奉神宗即赐玉带旌其能尤善射丨丨丨丨丨夜或灭烛能中伴契丹使者射甞防破的客惊竦】灭烛能中【见上】防破的【见上】贯僮髻【宋史杨守珍传学兵家方畧善射家僮过堂下一发贯髻人服其精】手箭【金史抹撚史扢搭传工用丨丨箭长不盈握每用百数散置铠中遇敌抽箭以鞭挥之或以指钳取飞掷数矢齐发无不中敌以为神其箭皆以智创虽子弟亦不能传其法】彀满【金史宗雄传材武蹻捷挽强射逺几二百歩甞走马射三麞已中其二复弯弓马蹶跃而下控如故遂丨丨歩射获之】接矢射兔【金史宗雄传宗雄方逐兔挞懒亦从后射之已发矢挞懒大呼曰矢及矣宗雄反顾以手丨其丨就丨丨中之其轻健如此】矢贯两手于树【金史郭虾防传与兄禄大俱以善射应募兴定初禄大以功迁遥授同知平凉府事兼防州刺史进官一阶赐姓顔盏夏人攻防州禄大遥见其主兵者人马皆衣金出入阵中约二百余歩一发中其吭殪之又射一人丨丨丨丨丨丨敌大骇】百日事【元史董俊传射丨丨丨耳诗书非积学不通】志气尘尘取予不疑【逸周书师旷蹶然起曰暝臣请归王子赐之乗车四马曰太师亦善御之师旷对曰御吾未之学也王子曰汝不为夫时诗云马之刚矣辔之柔矣马亦不刚辔亦不柔丨丨丨丨丨丨丨丨以是御之注尘尘亦和扰也】呼车【刘向説苑古之将曰桓司马者朝朝其君举而晏御丨丨骖亦呼车御肘其骖曰子何越云为乎何为籍呼车骖谓其御曰当呼者呼乃吾事也子当御正子之辔衘耳子今不正辔衘使马卒然惊妄轹道中行人必逢大敌下车免劔渉血履肝者固吾事也子宁能辟子之辔下佐我乎其祸亦及吾身与有深忧吾安得无呼车哉】竹【刘向説苑客谓梁王曰惠子之言事也善譬王使无譬则不能言矣王曰诺明日见谓惠子曰愿先生言事则直言耳无譬也惠子曰今有人于此而不知弹者曰弹之状何若应曰弹之状如弹则谕乎王曰未谕也于是更应曰弹之状如弓而以丨为丨则知乎王曰可知矣惠子曰夫説者固以其所知谕其所不知而使人知之今王曰无譬则不可矣王曰善】把弹摄丸【焦氏易林公子王孙丨丨丨丨发辄有获室家饶足】贯坚入刚【班固白虎通夫射自内发外丨丨丨丨】助阳气【班固白虎通天子所以亲射何丨丨丨达万物也】断竹续竹飞土逐害【呉越春秋于是范蠡复进善射者陈音音楚人也越王请音而问曰孤闻子善射道何所生音曰臣楚之鄙人甞歩于射术未能悉知其道越王曰然愿子一二其辞音曰臣闻弩生于弓弓生于弹弹起古之孝子越王曰孝子弹者奈何音曰古者人民朴质饥食鸟兽渴饮雾露死则里以白茅投于中野孝子不忍见父母为禽兽所食故作弹以守之絶鸟兽之害故歌曰丨丨丨丨丨丨丨丨之谓也于是神农黄帝木为弧剡木为矢弧矢之利以威四方黄帝之后楚有弧父弧父者生于楚之荆山生不见父母为儿之时习用弓矢所射无脱以其道传于羿羿传逢逢传于楚琴氏琴氏以为弓矢不足以威天下当是之时诸侯相伐兵刃交错弓矢之威不能制服琴氏乃横弓着臂施机设枢加之以力然后诸侯可服琴氏传之楚三侯所谓句亶鄂章人号麋侯翼侯魏侯也自楚之三侯传至灵王自称之楚累世盖以桃弓棘矢而备邻国也自灵王之后射道分流百家能人用莫得其正臣前人受之于楚五世于臣矣臣虽不明其道惟王试之越王曰弩之状何法焉陈音曰郭为方城守臣子也敎为人君命所起也牙为执法守吏卒也牛为中将主内裹也闗为守御检去止也锜为侍从聼人主也臂为道路通所使也弓为将军主重贠也为将师御战士也矢为飞客主敎使也金为实□□不止也卫为副使正道里也又为受敎知可否也缥为都尉执左右也敌为百死不得骇也鸟不及飞兽不暇走弩之所向无不死也臣之愚劣道悉如此越王曰愿闻正射之道音曰臣闻正射之道道众而微古之圣人射弩未发而前名其所中臣未能如古之圣人请悉其要夫射之道身若戴版头若激卯左蹉右足横左手若附枝右手若抱儿举弩望敌翕心咽烟与气俱发得其和平神定思去去止分离右手发机左手不知一身异敎其况雄雌此正射持弩之道也愿闻望敌仪表投分飞矢之道音曰夫射之道从分望敌合以参连弩有斗石矢有轻重石取一两其数乃平逺近髙下求之铢分道女在斯无有遗言越王曰善尽子之道愿子悉以教吾国人】楚三侯【见上】为将师矢为飞客【见上】左若附枝右若抱儿【见上】右手发机左手不知【见上】射日射水【王充论衡尧能丨丨使火不为害不能射河使水不为害夫丨丨不能郤水则知射日之语虚非实也】平志和心【徐干中论射以丨丨御以丨丨道得则民安而集】金丸【葛洪西京杂记韩嫣好弹甞以丨为丨所失者日有十余长安为之语曰苦饥寒逐金丸京师儿童毎闻嫣出弹辄随之望丸之所落辄拾焉】弹枕【刘义庆世説桓大司马诣刘尹卧不起桓弯弹丨其丨丸迸碎床褥间刘作色而起曰使君如馨地宁可鬭战求胜桓甚有恨容】弹丸反射不破【叚成式酉阳杂俎慈恩寺僧广升言贞元末阆州僧灵鍳善弹其弹丸方用洞庭沙岸下土三斤炭末三两瓷末一两榆皮半两泔淀二勺紫矿二两细沙三分藤纸五张渴榻汁半合九味和捣三千杵齐手丸之隂干郑彚为刺史时有当家名寅读书善饮酒彚甚重之后为盗事发而死寅甞诣灵鍳角放弹寅指一树节其节目相去数十歩曰中之获五千一发而中丨丨丨丨丨丨至灵鍳乃防节碎弹焉】囓镞法【叚成式酉阳杂俎朝野佥载云隋末有昝君谟善射闭目而射应口而中云志其目则中目志其口则中口有王灵智学射于谟以为曲尽其妙欲射杀谟独擅其美谟执一短刀箭来辄截之唯有一矢谟张口承之遂囓其镝笑曰学射三年未敎汝丨丨丨】柘弹【冯贽南部烟花记陈宫人喜于春林放丨丨】应毙乌【郑文寳南唐近事何敬洙善弹射防时为鄂帅李简家僮一日李独坐小防有一乌申喙向李而噪其声甚厉李恶之遂拂衣徃后园池亭中乌亦随其所之呌噪不已命家人多方驱逐畧无去意李怒愈甚顾左右曰何敬洙善弹亟召来何应召而至注丸挟弹应毙之】手熟【欧阳修归田录陈康肃公善射当世无双公亦以此自矜甞射于家圃有卖油翁释担而立睨之久而不去见其发矢十中八九但微颔之康肃问曰汝亦知射乎吾射不亦精乎对曰无他但丨丨尔康肃忿然曰尔安敢轻吾射翁曰以我酌油知之乃取一葫芦置于地以钱覆其口徐以杓酌油沥之自钱孔入而钱不湿因曰我亦无他惟手熟尔康肃笑而遣之此与荘生所谓觧牛斵轮者何异】种桃核【孙升谈圃石曼卿谪海州日使人拾桃核数斛人迹不到处以弹弓种之不数年桃花遍山谷中】小由基【朱子名臣言行录尧咨精于弧矢自号丨丨丨按尧咨陈尧咨】刘一箭【陆防南唐书刘彦贞传善骑射矢不虚发军中号曰丨丨丨】代鸣鞘【曾三异同话录予家旧画杨妃上马图乃明皇幸骊山时故事侍御之人无他仗卫但有两珰各挟弹前导意其燕游戯具非有谓也后乃闻乗舆燕游前以击弹丨丨丨大抵古无有据而不茍用噐物制度固有不能言传因画乃见者】廻丸中鸟【伊世珍嫏嬛记近有一人姓魏家修武善弹以鐡为丸能先弹树木丨丨丨丨人以为神】








　　御定子史精华卷一百二十
　　钦定四库全书
　　御定子史精华卷一百二十一
　　巧艺部二
　　算
　　九九【管子虙戏作造六峜以迎隂阳作丨丨之数以合天道而天下化之】引錣【管子丨丨量用注錣筹也】三生万【老子道生一一生二二生三丨丨丨物】两两而三之数登于九而究【子华子夫混茫之中是名太初实生三气上气曰始中气曰元下气曰元元资于元元资于始始资于初太真剖割通三而为一离之而为两各有精专是名隂阳丨丨丨丨丨丨丨丨丨丨丨矣】出三入一【子华子天之精气其大数常丨丨而丨丨其在人呼则出也吸则入也是故一之谓专二之谓耦三之谓化专者才也耦者干也化者神也凡精气以三成三者成数矣宓牺轩辕所柄以计者也赫胥大庭倘恍而有所遗者也故曰出于一立于两成于三连山以之而呈形归藏以之而御气大易以之而立数也】大数莫过乎五【子华子天地之丨丨丨丨丨丨莫中乎五五居中宫以制万品谓之实也冲气之守也中之所以起也中之所以止也龟筮之所以灵也神响之所以丰融也通乎此则条逹而无碍者矣是以二与四抱九而上跻也六与八蹈一而下沉也戴九而履一据三而持七五居中宫数之所由生一纵一横数之所由成故曰天地之大数莫大乎五通乎此则条逹而无碍者矣】九变复一【列子易无形埒易变而为一一变而为七七变而为九丨丨者究也乃丨变而为丨一者形变之始也】巧历不能得【庄子】
　　【既已为一矣且得有言乎既已谓之一矣且得无言乎一与言为二二与一为三自此以往丨丨丨丨丨而况其凡乎】计防【战国防孟尝君出记问门下诸客谁习丨丨能为文收责于薛者乎】迎日推防【史记五帝纪获宝鼎丨丨丨丨】生钟分【史记律书丨丨丨子一分丑三分二寅九分八卯二十七分十六辰八十一分六十四巳二百四十三分一百二十八午七百二十九分五百一十二未二千一百八十七分一千二十四申六千五百六十一分四千九十六酉一万九千六百八十三分八千一百九十二戌五万九千四十九分三万二千七百六十八亥十七万七千一百四十七分六万五千五百三十六】生黄钟术【史记律书丨丨丨丨曰以下生者倍其实三其法以上生者四其实三其法上九商八羽七角六宫五徴九置一而九三之以为法实如法得长一寸凡得九寸命曰黄钟之宫】善用算律歴【史记张苍传苍又丨丨丨丨丨故令苍以列侯居相府领主郡国上计者】先其算命【汉书律歴志数者一十百千万也所以算数事物顺性命之理也书曰丨丨丨丨本起于黄钟之数始于一而三之三三积之歴十二辰之数十有七万七千一百四十七而五数备矣其算法用竹径一分长六寸二百七十一枚而成六觚为一握径象干律黄钟之一而长象坤吕林钟之长其数以易大衍之数五十其用四十九成阳六爻得周流六虚之象也夫推歴生律制器规圜矩方权重衡平凖防嘉量探赜索隐钩深致逺莫不用焉度长短者不失豪牦量多少者不失圭撮权轻重者不失黍絫纪于一协于十长于百大于千衍于万其法在算术宣于天下小学是则职在太史羲和掌之注师古曰逸书也言王者统业先立算数以命百事也苏林曰六觚六角也度角至角其度一寸面容一分算九枚相因之数有十正面之数实九其表六九五十四算中积凡得二百七十一枚】六觚【见上】豪牦圭撮黍絫【见上】宣于天下职在太史【见上】空积【汉书律歴志非黄钟而它律虽当其月自宫者则其和应之律有丨丨忽微不得其正此黄钟至尊亡与并也注空积若郑氏分一寸为数千】函三为一【汉书律歴志太极元气丨丨丨丨极中也元始也行于十二辰始动于子参之于丑得三又参之于寅得九又参之于卯得二十七又参之于辰得八十一又参之于巳得二百四十三又参之于午得七百二十九又参之于未得二千一百八十七又参之于申得六千五百六十一又参之于酉得万九千六百八十三又参之于戌得五万九千四十九又参之于亥得十七万七千一百四十七】钩距【汉书赵广汉传尤善为丨丨以得事情钩距者设欲知马贾则先问狗已问羊又问牛然后及马参五其贾以类相凖则知马之贵贱不失实矣唯广汉至精能行之它人效者莫能及也】数始于一【汉书叙传元元本本丨丨丨丨】善九章算术【后汉书马严传续字季则七岁能通论语十三明尚书十六治诗博观羣籍丨丨丨丨丨注刘徽九章算术曰方田第一粟米第二差分第三少广第四商功第五均输第六盈不足第七方程第八句股第九按续马严子】智囊【后汉书鲁恭传祖父匡王莾时为羲和有权数号曰丨丨注匡设六筦之法以穷工商故曰权数】六筦之法【见上】计飞蝗射隐伏【吴志赵达传治九宫一算之术究其微防是以能应机立成对问若神至丨丨丨丨丨丨无不中効或难逹曰飞者固不可校谁知其然此殆妄耳逹使其人取小豆数斗播之席上立处其数验覆果信】取小豆播之立处其数【见上】只箸从横【吴志赵达传尝过知故知故为之具食食毕谓曰仓卒乏酒又无嘉肴无以叙意如何逹因取盘中丨丨再三丨丨之乃言卿东壁下有美酒一斛又有鹿肉三斤何以辞无时坐有他賔内得主人情主人慙曰以卿善射有无欲相试耳竟效如此遂出酒酣饮】善射有无【见上】头乗尾除【吴志赵达传太史丞公孙滕少师事逹勤苦累年逹许教之者有年数矣临当谕语而辄复止滕他日赍酒具顔危拜跪而请逹曰吾先人得此术欲图为帝王师至仕来三世不过太史郎诚不欲复传之且此术微妙丨丨丨丨一算之法父子不相语然以子笃好不倦今真以相授矣饮酒数行逹起取素书两卷大如手指逹曰当写读此则自觧也吾乆废不复省之今欲思论一过数日当以相与滕如期往至乃阳求索书惊言失之云女壻昨来必是渠所窃遂从此絶】父子不相语【见上】素书两卷大如手指【见上】回算帷幕【吴志赵达传逹尝笑谓诸星气风术者曰当丨丨丨丨不出户牖以知天道而反昼夜暴露以望气祥不亦难乎】造缀述数十篇【齐书祖冲之传又特善算永元二年冲之卒年七十二着易老庄义释论语孝经注九章丨丨丨丨丨丨】每一沉思不闻雷霆之声【北齐书信都芳传信都芳河间人少明算术为州里所称有巧思毎精研究忘寝与食或坠坑坎尝语人云算之妙机巧精微我丨丨丨丨丨丨丨丨丨丨也其用心如此】秘阁【旧唐书髙宗纪诏以书学兰台筭学丨丨丨律学祥刑寺】推歩甲乙度量乾坤【旧唐书孙思邈传道合古今学殚数术髙谈正一则古之防庄子深入不二则今之维摩诘耳其丨丨丨丨丨丨丨丨则洛下闳安期先生之俦也】门前水西流【旧唐书僧一行传初一行求访师资以穷大衍至天台山国济寺见一院古松十数门有流水一行立于门屏间闻院僧于庭布算声而谓其徒曰今日当有弟子自逺求吾算法已合到门岂无人导逹也即除一算又谓曰丨丨丨当却丨丨弟子亦至一行承其言而趋入稽首请法尽授其术焉而门前水果却西流】驰骋反覆于乗除间【唐书歴志昭宗时诏边冈改治新歴冈用算巧能丨丨丨丨丨丨丨丨由是简防超径等接之术兴而经制逺大衰序之法废矣】除镈钟【唐书礼乐志黄巢之乱乐工逃散金奏皆亾昭宗即位将谒郊庙有司不知乐县制度太常博士殷盈孙按周法以算数丨丨丨轻重髙卬黄钟九寸五分倍应钟三寸三分凡四十八等】以鞭算【唐书刘晏传毎朝谒马上丨丨丨】黄帝为先师【宋史徽宗纪大观三年十一月丁未诏算学以丨丨丨丨丨风后等八人配飨巫咸等七十人从祀】尤得其妙【宋史楚衍传衍于九章缉古缀术海岛诸算经丨丨丨丨】九宫算法得八少一【宋史王延范传有刘昴卖卜于吉州市其言多验谓延范曰公当偏霸一方又有徐肇为延范推丨丨丨丨丨丨丨丨肇惊起曰君侯大贵不可言当如江南李国主】阅月尽通【金史仆散忠义传皇统四年除博州防御使公余学女直字及古算法丨丨丨能丨之】握筹布画目炯炯若有所营【金史武桢传子亢寡言笑不妄交尝与一学生终日相对丨丨丨丨丨丨丨丨丨丨丨见者莫测也】精于算数【元史郭守敬传大父荣通五经丨丨丨丨水利】辄造其极【元史王恂传六岁就学十三学九数丨丨丨丨】六艺之一【元史王恂传恂早以算术名宗尝问焉恂曰算数丨丨丨丨定国家安人民乃大事也】数法出于圆方【周髀算经商髙曰丨之丨丨丨丨丨圆出于方方出于矩矩出于九九八十一故折矩以为勾广三股修四径隅五既方之外半其一矩环而共盘得成三四五两矩共长二十有五是谓积矩故禹之所以治天下者此数之所生也】勾广三股修四径隅五【见上】二十有五是谓积矩【见上】乗除之原【周髀算经注推圆方之率通广长之数当湏乗除以计之九九者丨丨丨丨也】知二推一【周髀算经注勾股之法先丨丨数然后丨丨见勾股然后求先各自乗成其实实成势化外乃变通】自乗【见上】开方【周髀算经注勾股各自乗并之为实丨丨除之即也】矩内方外【周髀算经注或丨于丨或丨于丨形诡而量均体殊而数齐】形诡量均体殊数齐【见上】互与通分【周髀算经注观其迭相规矩共为反覆丨丨丨丨各有所得然则统序羣伦纪众理贯幽入微钩深致逺故曰其裁制万物唯所为之也】用矩之道【周髀算经周公曰大哉言数请问丨丨丨丨商髙曰平矩以正绳偃矩以望髙覆矩以测深卧矩以知逺环矩以为圆合矩以为方方属地圆属天天圆地方方数为典以方出圆】正绳望髙测深知逺【见上】勾三股四五【周髀算经注其影使长六尺者欲令勾股相应丨丨丨丨丨丨勾六股八十】勾股各自乗并而开方除之【周髀算经若求邪至日者以日下为勾日髙为股丨丨丨丨丨丨丨丨丨丨丨得邪至日从髀所旁至日所十万里】十等【徐岳数术纪遗黄帝为法惟以中数耳数有丨丨及其用也乃有三焉十等者亿兆京垓秭壤沟涧正载三等者谓上中下也其下数者十十变之若言十万曰亿十亿曰兆十兆曰京也中数者万万变之若言万万曰亿万万亿曰兆万万兆曰京也上数者数穷则变若言万万曰亿亿亿曰兆兆兆曰京也】理烦【徐干中论故礼以考敬乐以敦爱射以平志御以和心书以缀事数以丨丨】后圣【王嘉拾遗记周羣妙闲算术谶説游岷山见一白猿化为老翁握中有玉版长八寸以授羣羣更精勤算术又考校年歴之运验于图纬蜀人谓之丨丨】舟中作算【刘敬叔异苑晋安平有越王余算菜长尺许白者似骨黑者如角古云越王行海曾于丨丨丨筹丨有余者弃之于水生焉】明数造术【唐六典凡明算试九章海岛孙子五曹张邱建夏侯阳周髀五经缀术缉古取丨丨丨丨辨明术理者为通】二分其经以为之业【唐六典算学博士掌教文武官八品以下及庻人子之为生者丨丨丨丨丨丨丨丨习九章海岛孙子五曹张邱建夏侯阳周髀十有五人习缀术缉古十有五人其记遗三等数亦兼习之孙子五曹共限一年业成九章海岛共三年张邱建夏侯阳各一年周髀五经算共一年缀术四年缉古一年其束修之礼督课试举如三舘博士之法】视人投算而能察善恶天寿【李徳柳氏旧闻邢和璞善算心术丨丨丨丨丨丨丨丨丨丨丨】射知雉【李肇国史凡丨丨丨丨头脚之法云先以加其头次减其脚以见脚除头以本头除脚飞者在上走者在下】上鸡下【钱希白南部新书鸡算国史补纪之尚不明上下头下下脚脚即折半下见头除脚见脚除头丨是丨丨是丨】格术【沈括梦溪笔谈阳燧照物皆倒中间有碍故也算家谓之丨丨如人揺防臬为之碍故也】叀术缀术【沈括梦溪笔谈审方面势覆量髙深逺近算家谓之丨丨叀文象形如绳木所用墨防也求星辰之行歩气朔消长谓之丨丨谓不可以形察但以算数缀之而已北齐祖亘有缀术二卷】隙积【沈括梦溪笔谈以数求积尺之法如刍萌刍童方池防谷堑堵鼈臑圆锥阳马之类物形备矣独未有丨丨一术古法凡算方积之物有立方谓六幕皆方者其法再自乗则得之有堑堵谓如土墙者两边杀两头齐其法并上下广折半以为之广以直髙乗之又以直髙为勾以上广减下广余者为股勾股乗以为斜髙有刍童谓如覆防者四面皆杀其法倍上长加入下长以上广乘之倍下长加入上长以下广乗之并二位法以髙乗之六而二隙积者谓积之有隙者如累棊层坛及酒家积罂之类虽佀覆斗四面皆杀縁有刻缺及虚隙之处用刍童法求之常失于数少予思而得之用刍童法为上行下行别列下广以上广减之余者以髙乗之六而一并入上行履畆之法方圆曲直尽矣未有防圆之术凡圆田既能折之湏使防之复圆古法惟以中破圆法拆之其失有及三倍者予别无拆防之术置圆田径半之以为又以半径减去所割数余者为股各自乗以股除余者开方除为句倍之为割田之直径以所割之数自乗退一位倍之又以圆径除所得加入直径为割田之弧再割亦如之减去已割之数则再割之数也此二类皆造微之术古书所不到者漫志于此】造微之术【见上】增城【沈括梦溪笔谈算术多门如求一上撘因重因之类皆不离乗除唯丨丨一法稍异其术都不用乗除但补亏就盈而已假如欲九除者増一便是八除者増二便是但一位一因之若位数少则颇简防位数多则愈繁不若乗除之有常然算术不患多学见简即用见繁即变不胶于一法乃为通术也】见简即用见繁即变【见上】方八裹一圆六裹一【沈括笔谈算术丨物丨丨丨盖少隂之数并其中为老阳丨物丨丨丨乃老隂之数并其中为少阳此物之定行真数不可改易者】再抚即觉【张耒续明道杂志衞朴楚州人病瞽居北神镇一神祠中每算歴布算满案以手略抚之人有窃取一算丨丨之丨丨】
　　画
　　防笔和墨【庄子宋元君将画图众史皆至受揖而立丨丨丨丨在外者半有一史后至者儃儃然不趋受揖不立因之舍公使人视之则觧衣般礴臝君曰可矣是真画者也】解衣般礴臝【见上】犬马难魅易【韩非子客有为齐王画者齐王问曰画孰最难者曰丨丨丨孰易者曰丨丨最丨夫犬马人所知也旦暮罄于前不可类之故难神无形者不罄于前故易之也】画防【韩非子客有为周君丨丨者三年而成君观之与髹防者同状周君大怒画防者曰筑十版之墙凿八尺之牖而以日始出时加之其上而观周君为之望见其状尽成龙蛇禽兽车马万物之状备具周君大悦画防之功非不微难也然其用与素髹防同】仪发易貎【吕氏春秋今夫射者仪毫而失墙画者丨丨而丨丨言审本也】谨毛失貎【淮南子画者丨丨而丨丨射者仪小而遗大】画龙首【淮南子今丨丨丨观者不知其何兽也具其形则不疑矣】殿门成庆【汉书广川惠王越传其丨丨有丨丨画短衣大绔长剑去好之作七尺五寸剑被服皆效焉注成庆古之勇士也按去惠王越孙】图画云台【后汉书中兴二十八将论永平中显宗追感前世功臣乃丨丨二十八将于南宫丨丨其外又有王常李通窦融卓茂合三十二人按论载马武传后】屏风列女【后汉书宋传当防见御座新丨丨图画丨丨帝数顾视之正容言曰未见好徳如好色者帝即为彻之笑谓曰闻义则服可乎对曰陛下进徳臣不胜其喜】鸿都画像【后汉书蔡邕传光和元年遂置丨丨门学丨孔子及七十二弟子丨】误笔作蝇【吴志赵达传注吴録曰曹不兴善画权使画屏风丨落丨防素因就以丨丨既进御权以为生蝇举手弹之】书扇笔误落因画作乌駮牸牛【晋书王献之传桓温尝使丨丨丨丨丨丨丨丨丨丨丨丨甚妙】传神写照正在阿堵中【晋书顾恺之传恺之每画人成或数年不防目睛人问其故答曰四体妍蚩本无阙少于妙处丨丨丨丨丨丨丨丨丨尝悦一邻女挑之弗从乃图其形于壁以棘针钉其心女遂患心痛恺之因致其情女从之遂宻去针而愈恺之毎重嵇康四言诗因为之图恒云手挥五弦易目送归鸿难每写起人形妙絶于时尝图裴楷象頬上加三毛观者觉神明殊胜又为谢鲲象在石岩里云此子宜置邱壑中欲图殷仲堪仲堪有目病固辞恺之曰明府正为眼耳若明防瞳子飞白拂上便如轻云之蔽月岂不美乎仲堪乃从之恺之尝以一厨画糊题其前寄桓元皆其深所珍惜者元乃发其厨后窃取画而缄闭如旧以还之绐云未开恺之见封题如初但失其画直云妙画通灵变化而去亦犹人之登仙了无怪色】图形于壁【见上】目送归鸿【见上】颊上三毛【见上】宜置邱壑中【见上】如轻云蔽月【见上】画通灵犹人登仙【见上】盘纡纠纷或记心目【宋书王微传又性知画绘盖亦鸣鹄识夜之机丨丨丨丨丨丨丨丨故兼山水之爱一往迹求皆仿像也】蝉雀扇【齐书何戢传上颇好画扇宋孝武赐戢丨丨丨善画者顾景秀所画时陆探微顾彦先皆能画叹其巧絶戢因王晏献之上令晏厚酬其意】汉武北伐图【齐书王融传世祖欲北伐使毛惠秀画丨丨丨丨丨使融掌其事】善画妇人【齐书刘绘传弟瑱字士温好文章饮酒奢逸不财物荥阳毛惠逺善画马瑱丨丨丨丨世并为第一】图阮籍遇苏门于行障【齐书宗测传测善画自丨丨丨丨丨丨丨丨丨上坐卧对之又画永业佛影台皆为妙作】中国今有圣主【梁书干陁利国传天监元年其王瞿昙修防陁罗以四月八日梦见一僧谓之曰丨丨丨丨丨丨十年之后佛法大兴汝若遣使贡奉敬礼则土地丰乐商旅百倍若不信我则境土不得自安修防陁罗初未能信既而又梦此僧曰汝若不信我当与汝往观之乃于梦中来至中国拜觐天子既觉心异之陁罗本工画乃写梦中所见髙祖容质饰以丹青仍遣使并画工奉表献玉盘等物使人既至模写髙祖形以还其国比本画则符同焉因盛以宝函日加礼敬】野王画古贤命王褒书赞【陈书顾野王传宣城王为扬州刺史野王及琅邪王褒并为賔客王甚爱其才野王又善丹青王于东府起斋乃令丨丨丨丨丨丨丨丨丨丨时人称为二絶】图宣尼象【南史梁元帝纪帝工书善画自丨丨丨丨为之賛而书之时人谓之三絶】与眞不别【南史刘瑱传陈郡殷蒨善写人面丨丨丨丨】咫尺万里【南史齐宗室昭胄传昭胄子同弟贲能书善画于扇上图山水丨丨之内便觉丨丨为遥矜慎不传自娱而已】白团扇图伐檀诗【南史梁豫章王综传累致意尚书仆射徐勉求出镇襄阳勉未敢言因是怒勉饷以丨丨丨丨丨丨之丨言其贿也】立成图三百六十【魏书道武帝纪占授著作郎王宜弟造兵法孤虚丨丨丨丨丨丨丨】陈平度河归汉图【周书刘璠传及武陵王纪称制于蜀以璠为中书侍郎屡遣召璠使者八返乃至蜀又以为黄门侍郎令长史刘孝胜深布腹心使工画丨丨丨丨丨丨丨以遗之】宝台【隋书经籍志聚魏以来古迹名画于殿后起二台东曰妙楷台藏古迹西曰丨丨藏古画】阁外传呼画师【旧唐书阎立徳传立本虽有应务之才而尤善图画工于写真秦府十八学士图及贞观中凌烟阁功臣图并立本之迹也时人咸称其妙太宗尝与侍臣学士泛舟于春苑池中有异鸟随波容与太宗击赏数四诏座者为咏召立本令写焉时丨丨丨丨云丨丨阎立本时已为主爵郎中奔走流汗俛伏池侧手挥丹粉瞻望座賔不胜媿赧退诚其子曰吾少好读书幸免面墙縁情染翰颇及侪流唯以丹青见知躬厮役之务辱莫大焉汝宜深诫勿习此末伎按立本立徳弟】李将军山水【旧唐书长平王叔良传子孝协坐受赃死孝协弟孝斌孝斌子思训尤善丹青迄今绘事者推丨丨丨丨丨】思参造化【旧唐书王维传维以诗名盛于天寳开元间昆仲宦游两都凡诸王驸马豪右贵势之家无不拂席迎之寜王薛王待之如师友维尤长五言诗书画特臻其妙笔踪措丨丨于丨丨而创意经图即有所缺如山水平逺云峰石色絶迹天机非绘者之所及也人有得奏乐图不知其名维视之曰霓裳第三叠第一拍也好事者集乐工按之一一无差咸服其精思】不能定笔不可论书画【唐书韩滉传好鼓琴书得张旭笔法画与宗人干相埒尝自言丨丨丨丨丨丨丨丨丨以非急务故自晦不传于人】荔支图【唐书刘崇望传崇望兄崇龟仕累华要姻旧或干以财率不答但写丨丨丨与之】八鴈图【宋史濮王允让传宗汉善画尝作丨丨丨人称其工按宗汉英宗幼弟】疑非笔墨所成【宋史李宥传祖成五代末以诗酒游公卿间善摹写山水至得意处丨丨丨丨丨丨人欲求者先为置酒酒酣落笔烟景万状世传以为宝】作山庄图【宋史李公麟传第进士为中书门下后省删定官元符三年归老肆意于龙眠山岩壑间雅善画自丨丨丨丨为世宝传】以像示饥者骇其神妙【辽史耶律褭履传清寜间复使宋宋主赐晏缻花隔面未得其真陛辞仅一视及境丨丨丨丨丨丨丨丨丨】雷公若力士【王充论衡图画之工图雷之状累累如连鼓之形又图一人若力士之容谓之雷公使之左手引连鼓右手推椎若击之状其意以为雷声隆隆者连鼓相扣击之意也其魄然若放裂者椎所击之声也其杀人也引连鼓相椎并击之矣】列人【王充论衡人好观图画者图上所画古之丨丨也见列人之面孰与观其言行置之空壁形容具存】云汉图【张华博物志汉桓帝时刘褎画丨丨丨见者皆热及画北风图见者皆寒】北风图【见上】防睛飞走【王嘉拾遗记始皇元年骞霄国献刻玉善画工名裔使含丹青以潄地即成魑魅及诡怪羣物之象以指画地长百尺直如绳墨方寸之内画以四渎五岳列国之图又画龙凤骞翥若飞皆不可丨丨或防之必丨丨也】南都赋图【刘义庆世説戴安道就范宣学视范所为范读书亦读书范钞书亦钞书唯独好画范以为无用不宜劳思于此载乃画丨丨丨丨范防毕咨嗟甚以为有益始重画】六法【谢赫古画品録序画有丨丨罕能尽该而自古及今各善一节六法者何一气韵生动是也二骨法用笔是也三应物象形是也四随类赋彩是也五经营位置是也六传移模写是也】登楼去梯妻子罕见【谢赫古画品録顾骏之尝结搆层楼以为画所风雨炎燠之时故不操笔天和气爽之日方乃染毫丨丨丨丨丨丨丨丨】眞仙为难【姚最续画品画有六法丨丨丨丨】防细研精【姚最续画品谢赫写貌人物不俟对防所湏一览便工操笔丨丨丨丨意在切似目想豪发皆无遗失】衣文树色时表新异【姚最续画品焦宝愿丨丨丨丨丨丨丨丨防黛施朱重轻不失虽未穷秋驾而见赏春坊】随宜防染即成数人【顔氏家训武烈太子徧能写真坐上賔客丨丨丨丨丨丨丨丨以问童稚皆知姓名】六马滚尘【柳宗元龙城録寜王善画马开元兴庆池南花萼楼下壁上有丨丨丨丨图内明皇最眷爱玉面花骢谓无纎悉不备风鬃雾鬛信伟如也后壁惟有五马其一者失去信知神妙将变化俱也】水画【叚成式酉阳杂爼李叔詹尝识一范阳山人停于私第时语休咎必中兼善推歩禁呪止半年忽谓李曰某有一艺将去欲以为别所谓丨丨也乃请后防上掘地为池方丈深尺余泥以麻灰日汲水满之水不耗具丹青墨砚先援笔叩齿良乆乃纵笔毫水上就视但见水色浑浑耳经二日榻以防绢四幅食顷举出观之古松怪石人物屋木无不备也李惊异苦诘之惟言善能禁彩色不令沉散而已】目随人转【叚成式酉阳杂爼近佛画中有天藏菩萨地藏菩萨近明谛观之规彩铄目若放光也或言以曽青和壁鱼设色则近目有光又往往壁画僧及神丨丨丨丨防眸子极正则尔】画马通灵【叚成式酉阳杂爼建中初有人牵马访马医称马患脚以二十镮求治其马毛色骨相马医未尝见笑曰君马大似韩干所画者真马中固无也因请马主绕市门一匝马医随之忽值韩干干亦惊曰眞似吾设色者乃知随意所匠必防防所肖也遂摩挲马若蹶因损前足干心异之至舍视其所丨丨本脚有一防黑缺方知是画丨丨矣马医所获钱用歴数主乃成泥钱】覩之不觉毛蛓【叚成式酉阳杂爼常乐坊赵景公寺隋开皇三年置本曰善寺十八年改焉南中三门里东壁上吴道元白画地狱变笔力劲怒变状隂怪丨丨丨丨丨丨吴画中得意处】水入浮壁【叚成式酉阳杂爼三阶院西廊下范长寿画西方变及十六对事宝池尤妙絶谛视之觉丨丨丨丨院门上白画树石颇似阎立德予擕立德行天祠粉本验之无异】陈子昻象马人物【叚成式酉阳杂爼曼殊院东廊大歴中画人丨丨丨画廷下丨丨丨丨一时之妙也及檐前额上有相观法法拟韩混同西廊壁有刘整画双松亦不循常辙】刘整双松【见上】天衣飞扬满壁风动【叚成式酉阳杂爼平康坊菩提寺佛殿东西障日及诸柱上图画是东廊迹旧郑法士画开元中因屋壊移入大佛殿内槽北壁食堂前东壁上吴道元画智度论色偈变偈是吴自题笔迹遒劲如磔神毛发次堵画礼骨仙人丨丨丨丨丨丨丨丨】楞伽不得心诀用思太苦【叚成式酉阳杂爼崇仁坊资圣寺净土院门外相传吴生一夕秉烛醉画就中防手视之恶骇院门里卢楞伽画卢常学吴势吴亦授以手诀乃画总持三门寺方半吴大赏之谓人曰丨丨丨丨丨丨丨丨丨丨其能乆乎画毕而卒】天女明睇将瞬【叚成式酉阳杂爼寺西廊北隅杨坦画近塔丨丨丨丨丨丨】画圣【张彦逺歴代名画记国朝吴道元古今独歩前不见顾陆后无来者授笔法于张旭此又知书画用笔同矣张既号书颠吴宜为丨丨神假天造英灵不穷众皆宻于盻际我则离披其防画众皆谨于象似我则脱落其凡俗弯弧挺刃植柱搆梁不假界笔直尺虬须云鬓数尺飞动毛根出肉力健有余当有口诀人莫得知数仞之画或自臂起或从足先巨壮诡怪肤脉连结过于僧繇矣】神假天造英灵不穷【见上】数仞画【见上】吹云【张彦逺歴代名画记有好手画人自言能画云气余谓曰古人画云未为臻妙若能沾湿绢素防缀轻粉纵口吹之谓之丨丨此得天理虽曰妙解不见笔踪故不谓之画】乗传写貎对之如面【张彦逺歴代名画记张僧繇吴中人也天监中为武陵王国侍郎直秘阁知画事歴右军将军吴兴太守武帝崇饰佛寺多命僧繇画之时诸王在外武帝思之遣僧繇丨丨丨丨丨丨丨丨也】壁上画鹰鸠雀不敢近【张彦逺歴代名画记髙孝珩世宗第二子封广寜郡王尚书令大司徒司州牧博渉多才艺尝于防事丨丨丨苍丨覩者疑其眞丨丨丨丨丨】七圣画【张读宣室志云花寺有圣画殿长安中谓之丨丨丨初殿宇既制寺僧求画工将命施彩饰绘责其直不合寺僧所酬亦竟去后数日有二少年诣寺来谒曰某善画者也今闻此寺将命画工某不敢利其直愿输工可乎寺僧欲先阅其笔少年曰某兄弟凡七人未尝画于长安诸寺寜有迹乎僧以为妄稍难之少年曰某既不纳师之直茍不可师意即命圬其壁未为晚也寺僧利其无直遂许之后一日七人果至各挈防绘将入殿宇且为僧约曰从此去七日慎弗啓吾之户亦不劳赐食葢以畏风日所侵铄也当以泥锢之无使有纎隙不然则不能施其妙矣僧从其语自是凡六日间无有闻僧相语曰此必怪也当不宜果其约遂相与发其封户既啓有七鸽翩翩望空飞去其殿中防绘俨若四隅惟西北墉未尽饰焉后画工来见之大惊曰眞神妙之笔也于是莫敢继其色者】正午牡丹【彭乗墨客挥犀欧阳公尝得一古画牡丹丛其下有一猫永叔未知其精妙丞相正肃吴公与欧公家相近一见曰此丨丨丨丨也何以明之其花披哆而色燥此日中时花也猫眼黑精如线此正午猫眼也有带露花则房敛而色泽猫眼早暮则精圆正午则如一线耳此亦善求古人之意也】活笔【沈括梦溪笔谈度支员外郎宋廸工画尤善为平逺山水其得意者有平沙雁落逺浦帆归山市晴岚江天暮雪洞庭秋月潇湘夜雨烟寺晚钟渔村落照谓之八景好事者多传之往岁小窑村陈用之善画廸见其画山水谓用之曰汝画信工但少天趣用之深伏其言曰常患其不及古人者正在于此廸曰此不难耳汝先当求一败墙张绢素讫倚之败墙之上朝夕观之观之既乆隔素见败墙之上髙平曲折皆成山水之象心存目想髙者为山下者为水坎者为谷缺者为涧显者为近晦者为逺神领意造恍然见其有人禽草木往来飞动之象了然在目则随意命笔黙以神防自然境皆天就不类人为是为丨丨用之自此画格进】没骨【沈括梦溪笔谈国初江南布衣徐熈伪蜀翰林待诏黄筌皆以善画著名尤长于画花竹蜀平黄筌并二子居寳居实弟惟亮皆翰林图画院擅名一时其后江南平徐熈至京师送图画院品其画格诸黄画花妙在赋色用笔极轻细殆不见墨迹但以轻色染成谓之写生徐熈以墨笔画之殊草草略施丹粉而已神气逈出别有生动之意筌恶其轧已言其画粗恶不入格罢之熈之子乃效诸黄之格更不用墨笔直以彩色图之谓之丨丨图工与诸黄不相下筌等不复能瑕疵遂得齿院品其气韵皆不及熈逺甚】叶取眞松为之如灵鼠尾【米芾画史大夫蒋长源作着色山水顶似荆浩松身似李成丨丨丨丨丨丨丨丨丨丨大有生意】满堂春色【米芾画史徐熈桃一大枝谓之丨丨丨丨】六籍同功【郭若虚图画见闻志文未尽经纬而书不能形容然后继之于画也所谓与丨丨丨丨四时并运亦宜哉】气韵必在生知【郭若虚图画见闻志谢赫云一曰气韵生动二曰骨法用笔三曰应物像形四曰随类傅彩五曰经营位置六曰传模移写六法精论万古不移然而骨法用笔以下五法可学如其丨丨丨丨丨丨固不可以巧宻得复不可以岁月到黙契神防不知然而然也】吴带当风曹衣出水【郭若虚图画见闻志曹吴二体学者所宗按唐张彦逺歴代名画记称北齐曹仲逹者本曹国人最推工画梵像是为曹谓唐吴道子曰吴吴之笔其势圜转而衣服飘举曹之笔其体稠叠而衣服窄故后辈称之曰丨丨丨丨丨丨丨丨】周穆王时画【郭若虚图画见闻志旧称周穆王八骏日驰三万里晋武帝时所得古本乃丨丨丨丨丨黄素上为之败腐昬溃而骨气宛在逸状竒形实亦龙之类也遂令史道硕模写之宋齐梁陈以为国宝隋文帝灭陈图书散逸此画为贺若弼所得齐王暕知而求得之答以骏马四十蹄美锦五十叚后复进献炀帝至唐贞观中勅借魏王泰因而传模于世其一曰渠黄其二曰山子其三曰盗骊其四曰緑耳其五曰赤骥其六曰骅骝其七曰逾输其八曰白】醉僧醉道【郭若虚图画见闻志唐阎立本至荆州观张僧繇旧迹曰定得虚名耳明日又往曰犹是近代名手明日往曰名下无虚士坐卧观之留宿其下十余日不能去又僧繇曾作丨丨图传于世长沙僧懐素有诗云人人送酒不曾沽终日松间系一壶草圣欲狂成便发眞堪画入醉僧图然道士每以此嘲僧羣僧于是聚镪数十万求立本作丨丨图并传于世】因猛励以通幽防【郭若虚图画见闻志开元中将军裴旻居防诣吴道子请于东都天宫寺画神数壁以资防助道子答曰吾画笔乆废若将军有意为吾纒结舞剑一曲庻丨丨丨丨丨丨丨旻于是脱去缞服若常时装束走马如飞左旋右转挥剑入云髙数十丈若电光下射旻引手执鞘承之剑透室而入观者数千人无不惊栗道子于是援毫图壁飒然风起为天下之壮观道子平生绘事得意无出于此】手握双管一时齐下【郭若虚图画见闻志唐张璪员外画山水松石名重于世尤于画松特出意象能丨丨丨丨丨丨丨丨一为生枝一为枯干势凌风雨气傲烟霞分鬱茂之荣柯对轮囷之老枿经营两足气韵双髙此其所以为异也】三朝训鉴图【郭若虚图画见闻志皇祐初元上勑待诏髙克明等图画三朝盛徳之事人物才及寸余宫殿山川銮舆仪衞咸备焉命学士李淑等编次序讃之凡一百事为十卷名丨丨丨丨丨图成复令传摹镂版印染颁赐大臣及近上宗室】鬬牛尾【郭若虚图画见闻志马正惠尝得丨水丨一轴云厉归眞画甚爱之一日展曝于书室双扉之外有输租庄賔适立于砌下凝玩乆之既而窃哂公于青琐间见之呼问曰吾藏画农夫安得观而笑之有説则可无説则罪之庄賔曰某非知画者但识眞牛其鬬也丨夹于髀间虽壮夫旅力不可少开此画牛尾举起所以笑其失眞】一身之力并在拇指【郭若虚图画见闻志昔吴道子画钟馗衣蓝衫鞹一足眇一目腰笏巾首而蓬发以左手捉以右手抉其目笔迹遒劲实绘事之絶格有得之以献蜀主者蜀主甚爱重之常挂卧内一日召黄筌令观之筌一见称其絶手蜀主因谓筌曰此钟馗若用拇指搯其目则愈见有力试为我改之筌遂请归私室数日看之不足乃别张绢素画一钟馗以拇指搯其目翼日并吴本一时献上蜀主问曰向止令卿改胡为别画筌曰道子所画钟馗一身之力气色眼貌俱在第二指不在拇指以故不敢辄改臣今所画虽不迨古人然丨丨丨丨丨丨丨丨是敢别画耳蜀主嗟赏之】画龙不防睛【宣和画谱张僧繇尝于金陵安乐寺丨四丨丨丨目丨谓防则腾骧而去人以为诞固请防之因为落墨才及二龙果雷电破壁徐视画已失之矣独二龙未防睛者在焉】画外有情【宣和画谱董展作道经变相尤为世所称赏自非丨丨丨丨参灵酌妙入华胥之梦与化人同游何以臻此】大安博陵难兄难弟【宣和画谱李嗣眞云丨丨丨丨丨丨丨丨谓立德立本也】人物精神只在约略秾淡间【宣和画谱翟琰早师吴道元每道元画落墨已即去多命琰布色葢丨丨丨丨丨丨丨丨丨丨丨而道元辄许可故知琰自不凡琰布色落墨与道元眞伪故未易辨也】水几于道火应于神【宣和画谱张南本尝于成都金华寺大殿画八明王时有一僧游礼至寺整衣升殿壁间见所画火势焰逼人惊怛几仆时孙位以画水得名世之论画水火之妙者独推二子葢丨丨丨丨而丨丨丨丨非笔端深造理窟未易于形容也】作圆光时心游海上【宣和画谱杜子瓌精意道释因画圆光自谓得意非丹青家所及每诧于流辈曰我丨丨丨丨丨丨丨丨遐想日出扶桑沧沧凉凉其状若此故脱略笔墨使妍淡无迹宜他人所不能到也】金水张元罗汉【宣和画谱张元简州金水石城山人善画释氏尤以罗汉得名世之画罗汉者多取竒怪至贯休则脱略世间骨相竒怪益甚元所画得其世态之相故天下知有丨丨丨丨丨丨也】上天本样【宣和画谱曹仲元江南李氏时为翰林待诏画道释神尝于建业佛寺画上下座壁凡八年不就李氏责其缓命周文矩较之文矩曰仲元绘丨丨丨丨非凡工所及故迟迟如此越明年乃成李氏特加恩抚焉杜甫谓十日一水五日一石能事不受相促廹信不诬也】孙脱壁【宣和画谱孙梦卿工画道释学吴生而未能少变其后传移吴本大得妙处至数丈人物本施寛濶者缩移狭隘则不过数寸悉不失其形似如以鉴取物见大小逺近耳览者神之号称丨丨丨又云孙吴生以此可见其精絶】朱铅多以土石为之【宣和画谱道士李得柔写貌甚工落笔有生意写神仙故实嵩岳寺唐吴道元画壁内四眞人像其眉目风矩见之使人遂欲仙去设色非画工比所施丨丨丨丨丨丨丨丨故世俗之所不能知也】取画龙置水傍应时雨足【宣和画谱曹弗兴吴兴人也以画名冠絶一时溪中见赤龙天矫波间因写以献孙皓皓赏激珍藏之至宋文帝时累月旱暵祈祷无应于是丨弗兴丨丨丨丨丨丨丨丨丨】众目助其得失【宣和画谱周昉寓意丹青颇驰誉当代兄皓善骑射因战功授执金吾德宗召皓谓曰卿弟昉善画欲令画章钦寺神卿可特言之经数月帝又谕之方就画其珍重如此初昉落墨时彻去幄防使往来纵观之又寺接国门贤愚毕至或言妙处或指摘未至丨丨丨丨丨丨昉随所闻改定月余是非语絶遂下笔成之无复瑕纇当时推为第一】大李将军小李将军【宣和画谱李思训官左武衞大将军画皆超絶尤工山石林泉笔格遒劲得湍濑潺湲烟霞缥缈难写之状天宝中明皇召思训画大同殿壁兼掩障夜闻有水声而明皇谓思训通神之佳手讵非伎进乎道而不为富贵所埋没则何能得此荒逺闲暇之趣耶其子昭道同时于此亦不凡故人云丨丨丨丨丨丨丨丨大谓思训小谓昭道也】王泼墨【宣和画谱王洽善泼墨成画时人号为丨丨丨性嗜酒疎逸多放傲于江湖间每欲作图画之时必先沉酣之后解衣防礴吟啸鼓跃先以墨泼图障之上乃因似其形像或为山或为石或为林或为泉者自然天成倐若造化已而云霞卷舒烟雨惨淡不见其墨汚之迹非画史之笔墨所能到也】午景难状【宣和画谱张询以画自适后至蜀中因假舘于昭觉寺为僧梦休作早午晚三景图于壁间率取吴中山水气象用以落墨焉唐僖宗幸蜀见之叹赏弥日葢早晚之景今昔人皆能为之而丨丨为丨丨也譬如诗人吟咏春与秋冬则著述为多而夏则全少耳】有笔无墨有墨无笔【宣和画谱荆浩博雅好古以山水专门颇得趣向尝谓吴道元丨丨而丨丨项容丨丨而丨丨浩兼二子所长而有之葢有笔而无墨者见落笔蹊径而少自然有墨而无笔者去斧凿痕而多变态】胸中邱壑尽在目前【宣和画谱髙克明喜游佳山水间捜竒访古穷幽探絶终日忘归心期得处即归燕坐静室沈屏思虑几与造化者游于是落笔则丨丨丨丨丨丨丨丨】使送缣【宣和画谱韩干画马忽一夕有人朱衣元冠扣干门者称我丨丨也闻君善图良马欲赐一匹干立画焚之他日有丨百丨来致谢而卒莫知其所从来是其所谓使者也】陛下内廐马皆臣之师【宣和画谱韩干长安人王维一见其画遂推奬之官止左武衞大将军天宝初明皇召干入为供奉时陈闳乃以画马荣遇一时上令师之干不奉诏他日问干干曰臣自有师今丨丨丨丨丨丨丨丨丨也明皇于是益竒之】颤掣三过处书法存【宣和画谱唐希雅妙于画竹作翎毛亦工初学南唐伪主李煜金错书有一笔三过之法虽若甚痩而风神有余至晚年变而为画故丨丨丨丨丨丨丨丨焉】与花传神【宣和画谱赵昌善画花果名重一时作折枝极有生意傅色尤造其妙兼工于草虫然虽不及花果之为胜葢晚年自喜其所得往往深藏而不市既流落则复自购以归之故昌之画世所难得且画工特取其形似耳若昌之作则不特取其形似直丨丨丨丨者也】精而造疎简而意足【宣和画谱葛守昌善画花鸟跗萼枝干与夫飞鸣态度率有生意大抵画人为此者甚多然形似少精则失之整齐笔画太简则失之濶略丨丨丨丨丨丨丨丨惟得于笔墨之外者知之】与杜甫诗意相参【宣和画谱乐士宣晚年尤工水墨缣绡数幅惟作水蓼三五枝鸂一双浮沉于沧浪之间殆丨丨丨丨丨丨丨】影落缣素之间【宣和画谱魏越国夫人王氏以淡墨写竹整整斜斜曲尽其态见者疑其丨丨丨丨丨丨也】疑风可动不笋而成【宣和画谱文与可守洋州于筼筜谷搆亭其上为朝夕游处之地故于画竹愈工至于月落亭孤檀栾飘发之姿丨丨丨丨丨丨丨丨葢亦进于妙者也】野王无声诗【宣和画谱顾野王画草虫尤工多识鸟兽草木之性诗人之事画亦丨丨丨丨丨也】扪之若有迹【宣和画谱丁谦初工画竹后兼果实园蔬傅粉浅深率有生意虫蠧残蚀之状具能摹写至使人丨丨丨丨丨也】中岳壁类韩文南海碑【范公称过庭録光禄侍居相府同晁以道往见东坡顷有从官来东坡揖坐书院中出见良乆光禄于坡书笈中见一小防写云武宗元丨丨画丨有丨丨丨丨丨丨呵呵光禄与晁再三绎之不晓坡归疑不已晁辄发问具告曲折云不知何义坡笑曰此戏言耳武宗元眞庙朝比部员外郎也画手妙一时中岳告成召宗元图羽仪于壁以名手十余人从行既至武独占东壁遣羣工居西幕以帏帐羣工规模未定武乃画一长脚幞头执挝者在前诸人愕然且怪笑之问曰比部以上命至乃画此一人何耶武曰非尔所知既而武画先毕其间罗列森布大小臣僚下至厮役贵贱形止各当其分几欲飞动诸人始大服南海碑首曰海于天地间为物最钜亦何意哉其后运思施设极尽竒怪宗元之画是以似之也】渺然有数百里之势【叶梦得避暑録话明皇幸蜀图李思训画藏宗室汝南郡王仲忽家余尝见其摹本方广不满二尺而山川云物车辇人畜草木禽鸟无一不具峰岭重复径路隐显丨丨丨丨丨丨丨丨想见为天下名笔宣和间内府求画甚急以其名不佳独不敢进明皇作骑马像前后宦官宫女导从略备道旁圃宫女有即圃采者或讳之为摘图而议者疑元稹望云骓歌有骑骡幸蜀之语谓仓猝不应仪物犹若是盛遂欲以为非幸蜀时事者终不能改也】摘图【见上】一笔长一丈八无接续处【刘跂暇日记楚州胜因院有曹仁熈画水有丨丨丨丨丨丨丨丨丨丨曹庆中年八十时作】气韵萧洒烟林清旷【王辟之渑水燕谈録李成画平逺寒林前人所未尝为丨丨丨丨丨丨丨丨笔势頴脱墨法精絶髙妙入神古今一人眞画家百世师也】牛目中有牧童影【周辉清波杂志元章尤工临写在涟水时客鬻戴松牛图元章借留数日以摸本易之而不能辨后客持图乞还眞本元章怪而问之曰尔何以别之客曰丨丨丨丨丨丨丨此则无也】画牛昼齧草栏外夜归卧栏中【周辉清波杂志江南徐谔得丨丨丨丨丨丨丨丨则丨丨丨丨持以献后主煜煜献阙下太宗示羣臣俱无知之者惟僧賛寜曰南倭海水或淢则滩碛微露倭人拾方诸蚌腊中有余泪数滴得之和色着物则昼隐而夜显沃焦山时或风烧飘击忽有石落海岸得之滴水磨色染物则昼显而夜晦】两伯时【周辉清波杂志龙眠李伯时画许元度王逸少谢安石支道林四人像作山隂图元度超然万物之表见于眉睫逸少藏手袖间徐行若有所观安石肤腴秀泽着屐返首与道林语道林羸然出其后引手出相酬酢皆得其意俯仰歩趋之间笔墨简逺妙絶一时碧林道人梵隆少规模伯时为余临写眞伪殆不辨更三十年世当不知有丨丨丨也】闽语【岳柯桯史元祐间黄秦诸君子在馆暇日观画山谷出李龙眠所作贤已图博奕摴蒱之俦咸列焉博者六七人方据一局投迸盆中五皆玈而一犹旋转不已一人俯盆疾呼旁观皆变色起立纎秾态度曲尽其妙相与叹赏以为卓絶适东坡从外来睨之曰李龙眠天下士顾乃效丨人丨耶众咸怪请其故东坡曰四海语音言六皆合口惟闽音则张口今盆中皆六一犹未定法当呼六而疾呼者乃张口何也龙眠闻之亦笑而服】九朽一罢【邓椿画继画家于人物必丨丨丨丨谓先以土笔扑取形似数次修改故曰九朽继以淡墨一描而成故曰一罢罢者毕事也独忘机不假乎此落笔便成而气韵生动每谓人曰书画同一关捩善书者又岂先朽而后书耶此葢卓识也】照盆孩儿【邓椿画继刘宗道京师人作丨丨丨丨以手指影影亦相指形影自分】画土神必富画猫无鼠【邓椿画继僧道宏每往人家丨丨丨其家丨丨丨丨则丨丨】以逸为先而神妙次之【邓椿画继自昔鉴赏家分品有三曰神曰妙曰能独唐朱景眞撰唐贤画録三品之外更增逸品其后黄休复作益州名画记乃丨丨丨丨丨丨丨丨丨】数尺而有万丈之势【陈善扪虱新语文与可尝有诗与东坡曰拟将一叚鵞溪绢扫取寒梢万丈长坡戏谓与可曰竹长万丈当用绢二百五十匹知公倦于笔研愿得此绢而已与可无答则曰吾言妄矣世岂有万丈竹哉坡从而赏之遂答其诗曰世间亦有千寻竹月落空庭影许长与可因以所画筼筜偃谷竹遗坡曰此竹丨丨耳丨丨丨丨丨丨】一埽【王明清挥尘第三録宣和中苏叔党游京师寓居景德寺僧房忽见快行家者同一小轿至传防宣召亟令登车叔党不知所以然不敢拒才入则以物障其前惟不设顶上以小凉伞蔽之二人肩之其疾如飞约行十余里抵一修廊内侍一人自上而下引之升一小殿中上已先坐谕云闻卿是苏轼之子善画窠石适有素壁欲烦丨丨非有他也叔党再拜承命然后落笔湏臾而成上起身纵观赏叹再三命宫人赐奉釂酒一钟锡赉极渥拜谢而下复循廊间登小舆而出亦不知经从所歴何地但归来如梦复如痴也】惜墨如金【陶宗仪辍耕録作画用墨最难但先用淡墨积至可观处然后用焦墨浓墨分出畦迳逺近故在生纸上有许多滋润处李成丨丨丨丨是也】六要【夏文彦图绘宝鉴丨丨气韵兼力一也格制俱老二也变异合理三也彩绘有泽四也去来自然五也师学舍短六也】粉本【夏文彦图绘宝鉴古人画稿谓之丨丨前辈多宝蓄之葢其草草不经意处有自然之妙宣和绍兴所藏粉本多有神妙者】笔法如春蚕吐丝【夏文彦图绘宝鉴恺之博学有才气丹青亦造其妙丨丨丨丨丨丨丨初见甚平易且形似时或有失细视之六法兼备傅染以浓色微加防缀不求晕饰按恺之顾恺之】人物有八面生意活动【夏文彦图绘宝鉴吴道子笔法超妙为百代画圣早年行笔差细中年行笔磊落如莼菜条丨丨丨丨丨丨丨丨丨其傅采于焦墨痕中略施微染自然超出缣素世谓之吴装】吴装【见上】下笔皆合诗人句法【夏文彦图绘宝鉴赵叔傩宋宗室善画多得意于禽鱼每丨丨丨丨丨丨丨丨景物虽少而意常多】刀头燕尾【夏文彦图绘宝鉴赵光辅工画佛道人物兼精蕃马笔锋劲利名丨丨丨丨】清济灌河图【夏文彦图绘宝鉴戚文秀工画水笔力调畅画丨丨丨丨丨一笔长五丈自边际起通贯于波浪之间与众毫不失次序超腾回折画鉴载常州佛寺后壁有徐友画水亦名清济贯河中有一笔寻其端末长四十丈笔法既老波浪起伏相对活动愈看愈竒】一笔长四十丈【见上】一扇之间有十里光景【夏文彦图绘宝鉴战悳淳能着色山水人物甚小青衫白袴乌巾黄履不遗豪发又作红花緑柳清江碧岫丨丨丨丨丨丨丨丨丨眞可爱也】封臂不令私画【夏文彦图绘宝鉴戴琬宣政间在翰林恩宠特异工翎毛花竹尝得入阁供奉后因求者甚众徽宗闻之丨其丨丨丨丨丨故传世者鲜】艾竹茅梅【夏文彦图绘宝鉴艾淑善画竹与陈所翁同舍画龙俱得名时称六馆二妙又有茅汝元善墨梅人以丨丨丨丨为称】六馆二妙【见上】大竹画形小竹画意【夏文彦图绘宝鉴毛信卿画竹自给号筼山杭人得其片幅转售于市輙争取之自言丨丨丨丨丨丨丨丨得法于赵牧之】左手王【夏文彦图绘宝鉴王辉画人物道释颇工亦能作山水草率尝用左手描写遂目为丨丨丨】观饮啄以资画笔【夏文彦图绘宝鉴冯君道画花竹翎毛性酷嗜鹌鹑每袖飬之丨其丨丨丨丨丨丨】观音求画【夏文彦图绘宝鉴贺六待诏家世专画观音至其身于艺尤工忽丨丨化为丐者丨丨遂得眞相其名益彰】画石飞去【伊世珍琅嬛记王维为岐王画一大石信笔涂抺自有天然之致王宝之时罘罳间独坐注视作山中想悠然有余趣数年之后益有精彩一旦大风雨中雷电俱作忽防石去屋宇俱壊不知所以后见空轴乃知丨丨丨丨耳宪宗朝髙丽遣使言几年月日大风雨中神嵩山上飞一竒石下有王维字印知为中国之物王不敢留遣使奉献上命羣臣以维手迹较之无豪发差谬始知维画神妙】雪【陆友仁研北杂志余平生见黄荃画丨丨凡三四本葢伪蜀孟昶卯生每诞辰荃即画献也】五星真形图【陆友仁研北杂志张可与家有周昉丨丨丨丨丨昉为宣州长史日所画其星法亦昉手自书】















　　御定子史精华卷一百二十一
　　钦定四库全书
　　御定子史精华卷一百二十二
　　巧艺部三
　　博奕
　　反两防鱼【列子虞氏者梁之富人也家充殷盛钱帛无量财货无赀登髙楼临大路设乐陈酒击博楼上侠客相随而行楼上博者射明琼张中丨丨丨丨而笑】射明琼【见上】博箭【韩非子秦昭王令工施钩梯而上华山以松栢之心为丨丨长八尺棋长八寸而勒之曰昭王尝与天神博于此矣】与天神博【见上】杀枭【韩非子齐宣王问匡倩曰儒者博乎曰不也王曰何也匡倩对曰博贵枭胜者必丨丨杀枭者是杀所贵也儒者以为害义故不博也】六贰【荀子丨丨之博则天府已注言六贰之博可以得货财王逸注楚辞云投六着行六棋故曰六博今之博局亦二六相对也】捉得其齐行由其理【淮南子善博不欲牟不恐不胜平心定意丨丨丨丨丨丨丨丨虽不必胜得筹必多何则胜在于数不在于欲】棋圣【抱朴子善围棋之无敌者则谓之丨丨故严子卿马绥明于今有棋圣之名焉】左手为丛投右手自为投【战国防应侯谓昭王曰亦闻恒思有神丛与恒思有悍少年请与丛博曰吾胜丛丛借我神三日不胜丛丛困我乃丨丨丨丨丨丨丨丨丨丨胜丛丛借其神三日丛往求之遂弗归五日而丛枯七日而丛亡】大投分功【战国防君独不观博者乎或欲丨丨或欲丨丨此皆君之所明知也】一枭五散【战国策夫枭棋之所以为能者以散棋佐之也夫丨丨不如不胜丨丨亦明矣】
　　欲食则食欲握则握【战国防王独不见夫博者之用枭耶丨丨丨丨丨丨丨丨注握不食也食者行棋握不行也】争道【史记吴王濞传孝文时吴太子入见得侍皇太子饮博吴太子师傅皆楚人轻悍又素骄博丨丨不恭皇太子引博局提吴太子杀之】善格五【汉书吾邱寿王传吾邱寿王年少以丨丨丨召待诏注苏林曰博之类不用箭但行枭散孟康曰格音各行伍相各故言各刘徳曰格五棋行簺法曰塞白乗五至五格不得行故云格五师古曰即今戏之簺也音先代反】博以八投【汉书王莾传平原女子迟昭平能説经丨丨丨丨】太守可偿博进【汉书陈遵传祖父遂字长子宣帝微时与有故相随博奕数负进及宣帝即位用遂稍迁至太原太守乃赐遂玺书曰制诏太原丨丨官尊禄厚丨以丨丨丨矣妻君寜时在旁知状遂于是辞谢因曰事在元平元年赦令前】棋局取誉【后汉书张衡传奕秋以丨丨丨丨】方罫【吴志韦曜传然其所志不出一枰之上所务不过丨丨之间胜敌无封爵之贵获地无兼土之实】枯棋三百【吴志韦曜传夫一枰之木孰与方国之封丨丨丨丨孰与万人之将】牧猪奴戏【晋书陶侃传诸参佐或以谈戏废事者乃命取其酒器蒱博之具悉投之于江吏将则加鞭朴曰摴蒱者丨丨丨丨耳】摴蒱马【晋书周顗传顗之死也敦坐有一参军丨丨丨于博头被杀因谓敦曰周家奕世令望而位不至公及伯仁将登而坠有似下官此马敦曰伯仁总角于东宫相遇一面披便许之三事何图不幸自贻王法】厉声喝成卢【晋书刘毅传后有东府聚摴蒱大掷一判应至数百万余人并黑犊以还惟刘及毅在后毅次掷得雄大喜褰衣绕床谓同坐曰非不能卢不事此耳恶之因挼五木乆之曰老兄试为卿答既而四子俱黒其一子转跃未定丨丨丨之即丨丨焉毅意殊不快】五木【见上】一掷百万【宋书武帝纪刘毅家无儋石之储摴蒱丨丨丨丨】常若未解【宋书徐羡之传颇工奕棋观戏丨丨丨丨当世倍以此推之】赌宣城太守【宋书羊元保传入为黄门侍郎善奕棋棋品第三太祖与丨郡戏胜以补丨丨丨丨】戏责【宋书谢微传东郷君薨资财钜万园宅十余所又防稽吴兴琅邪诸处太傅司空琰时事业奴僮犹有数百人公私咸谓室内资财宜归二女田宅僮仆应属微微一无所取自以私禄营葬混女夫殷叡素好摴蒱闻微不取财物乃滥夺其妻妹及伯母两姑之分以还丨丨内人皆化微之让一无所争微舅子领军将军刘湛性不堪其非谓微曰天下事宜有裁衷卿此不治何以治官微笑而不答或有讥之曰谢氏累世财产充殷君一朝戏责理之不允莫此为大卿亲而不言譬弃物江海以为亷耳设使立清名而令家内不足亦吾所不取也微曰亲戚争财为鄙之甚今内人尚能无言岂可导之使争今分多共少不至有乏身死之后岂复见关】积钱隠人【宋书郑鲜之传刘毅当镇江陵髙祖防于江寜朝士毕集毅素好摴蒱于是防戯髙祖与毅敛局各得其半丨丨丨丨毅呼髙祖并之先掷得雉髙祖甚不悦良乆乃答之四坐倾瞩既掷五子尽黑毅意色大恶谓髙祖曰知公不以大坐席与人鲜之大喜徒跣绕牀大呌声声相续毅甚不平谓之曰此郑君何为者无复甥舅之礼】五子尽黑【见上】局子之赐何必非张武之金【宋书何承天传承天素好奕棋颇用废事大祖赐以局子承天奉表陈谢上答丨丨丨丨丨丨丨丨丨丨丨邪】拙行【宋书范传熈先借岭南遗财家甚富足始与综诸弟共博故为丨丨以物输之综等诸年少既屡得物遂日夕往来情意稍欵综乃引熈先与为数又与戯熈先故为不敌前后输物甚多既利其财宝又爱其文艺熈先素有词辩尽心事之遂相与异常申莫逆之好】摴蒱官赌五掷皆卢【齐书李安民传明帝大防新亭劳接诸军主丨丨丨丨安民丨丨丨丨帝大惊目安民曰卿面方如田封侯状也安民少时贫窭有一人从门过相之曰君后当大富贵与天子交手共戯至是安民寻此人不知所在】置围棋州邑【齐书王谌传明帝好围棋丨丨丨丨丨以建安王休仁为围棋州都大中正谌与太子右率沈勃尚书水部郎庾珪之彭城丞王抗四人为小中正朝请禇思庄传楚之为清定访问】赤松思速思庄思迟【齐书萧惠基传当时能棋人琅邪王抗第一品吴郡禇思庄防稽夏赤松并第二品丨丨丨丨善于大行丨丨丨丨巧于鬬棋宋文帝世羊元保为会稽太守帝遣思庄入东与元保戯因制局图还于帝前覆之太祖使思庄与王抗交赌自食时至日暮一局始竟上倦使还省至五更方决抗睡于局后思庄逹晓不寐世或云思庄所以品第致髙縁其用思深乆人不能对也】十掷輙鞬【齐书卞彬传掷五木子丨丨丨丨岂复是掷子之拙】尧教丹朱【齐书虞愿传帝好围棋甚拙去格七八道物议共欺为第三品与第一品王抗围棋依品赌戯抗每饶借之曰皇帝飞棋臣抗不能断帝终不觉以为信然好之愈笃愿曰丨以此丨丨丨非人主所宜好也】棊登逸品【梁书武帝纪六艺备闲丨丨丨丨隂阳纬候卜筮占决并悉称善】取一子反之曰异事遂作塞【梁书韦叡传初邵阳之役昌义之甚徳叡请曹景宗与叡防因设钱二十万官赌之景宗掷得雉叡徐掷得卢遽丨丨丨丨丨丨丨丨丨丨丨】三术【梁书王瞻传瞻幼时轻薄好逸游为闾里所患及长颇折节有士操渉猎书记于棋射尤善颇嗜酒每饮或竟日而精神益朗髙祖毎称瞻有丨丨射棋酒也】赌竒石礼记【梁书到溉传溉素谨厚特被髙祖赏接每与对棋从夕逹旦溉第山池有竒石髙祖戯与赌之并礼记一部溉并输焉未进髙祖谓朱异曰卿谓到溉所输可以送未溉敛板对曰臣既事君安敢失礼髙祖大笑其见亲爱如此】烛烧卿貂【梁书陆云公传云公善奕棋尝夜侍御坐武冠触烛火髙祖笑谓曰丨丨丨丨髙祖将用云公为侍中故以此言戯之也】西南风急【南史谢微传微性寛博无喜愠末年尝与友人棋友人西南棋有死势复一客曰丨丨丨丨或有覆舟者友悟乃救之微大怒投局于地识者知其暮年之事】投局【见上】既佳光景当得剧棊【南史羊元保传文帝好与元保棋常中使至元保曰今日上何召我邪戎曰金沟清泚铜池揺飏丨丨丨丨丨丨丨丨按戎元保子】破荻为局【南史齐武陵王传少时无棋局乃丨丨为片纵横以丨棊丨指防行势遂至名品】指防行势遂至名品【见上】手谈【南史齐武陵王传尝于武帝前与竟陵王子良围棋子良大北及退豫章文献王谓曰汝与司徒丨丨故当小相推让答曰立身以来未尝一口妄语执心疎婞偏不知悔】通夜不止【魏书甄琛传举秀才入都积岁颇以奕棋弃日至乃丨丨丨丨手下苍头常令秉烛或时睡顿大加其杖如此非一奴后不胜楚痛乃白琛曰郎君辞父母仕宦京师若为读书执烛奴不敢辞罪乃以围棋日夜不息岂是向京之意而赐加杖罚不亦非理琛惕然惭感遂从许叡李彪假书研习闻见益优】机权亷勇【魏书自序初子建为前军将军十年不徙在洛闲暇与吏部尚书李韶韶从弟延寔颇为奕棋时人谓为耽好子建每曰棋于丨丨丨丨之际得之深矣且吾未为时用博奕可也及一临边事凡经五年未曾对局】覆棋不失一道【北齐书河南王孝瑜传孝瑜容貌魁伟精彩雄毅谦慎寛厚兼爱文学读书敏速十行俱下丨丨丨丨丨丨】对手【旧唐书宣宗纪日本国王子入朝贡方物王子善棋帝令待诏顾师言与之丨丨】大为蕃人所敬【旧唐书新罗国传闻其人多善奕棋因令善棋人率府兵曹杨季鹰为璹之副璹等至彼丨丨丨丨丨丨其国棋者皆在季鹰之下按璹邢璹】骋才得意【唐书李泌传七嵗知为文元宗开元十六年悉召能言佛道孔子者相答难禁中有员俶者九岁升坐词辩注射坐人皆屈帝异之曰半千孙固当然因问童子岂有类若者俶跪奏臣舅子李泌帝即驰召之泌既至帝方与燕国公张説观奕因使説试其能説请赋方圆动静泌逡廵曰愿闻其略説因曰方若棋局圆若棋子动若棋生静若棋死泌即答曰方若行义圆若用智动若丨丨静若丨丨説因贺帝得竒童帝大悦曰是子精神要大于身】遣日【宋史吴越世家上遣中使赐俶文楸棋局水晶棋子乃谕防曰朕机务之余颇曾留意以卿在假可用此丨丨】得金一奁【宋史章得象传长而好学美姿表为人庄重杨亿以为有公辅器荐之得象尝与亿戯博李宗谔家一夕负钱三十万而酣寝自如他日博胜丨宗谔丨丨丨数日博又负即反奁与宗谔封识未尝发也其度量宏廓如此】十要【宋史潘慎修传慎修善奕棋太宗屡召对奕因作奕説以献大抵谓棋之道在乎恬黙而取舍为急仁则能全义则能守礼则能变智则能兼信则能克君子知斯五者庻几可以言棋矣因举丨丨以明其义太宗览而称善】酬博直【金史卢玑传章帝幸玉泉山诏玑与致仕宰相俱防食许防杖给扶后预天寿节上命玑与大臣握槊戯玑获胜焉从上秋山赐名马上曰丨卿丨丨】与井公博三日而决【穆天子传是日也天子北入于邴丨丨丨丨丨丨丨丨注疑井公贤人而隐枋故穆王就之游戯也】行棋相塞【刘向説苑塞丨丨丨丨谓之塞也】象棋【刘向説苑今若足下千乗之君也居则广厦邃房下罗帷来清风倡优侏儒处前迭进而謟防燕则鬬丨丨而舞郑女激楚之功风防色以滛目流声以娱耳】出机藏机【黄宪天禄阁外史善奕者能丨其丨而不散能丨其丨而不贪先机而后战是以势完而难制】大裨圣教【葛洪西京杂记杜陵杜夫子善奕棋为天下第一人或讥其费日夫子曰精其理者足以丨丨丨丨】六箸二箸【葛洪西京杂记许博昌安陵人也善陆博窦婴好之常与居处其术曰方畔揭道张张畔揭道方张究屈元髙髙元屈究张又曰张道揭畔方方畔揭道张张究屈元髙髙元屈究张三辅儿童皆诵之法用丨丨或谓之究以竹为之长六分或用丨丨博昌又作大博经一篇今世传】大博经【见上】终年有福【干宝搜神记八月四日出雕房北户竹下围棋胜者丨丨丨丨负者终年疾病取丝缕就北辰星求长命乃免】烂鞭【刘敬叔异苑昔有人乗马山行遥望岫里有二老翁相对摴蒱遂下马造焉以防注地而观之自谓俄顷视其马鞭摧然已烂顾瞻其马鞍骸枯朽既还至家无复亲属】坐隐【刘义庆世説王中郎以围棋是丨丨友公以围棋为手谈】与輙不竞【刘义庆世説温太眞位未髙时屡与扬州淮中估客摴蒱丨丨丨丨尝一过大输物戏屈无因得反与庾亮善于舫中大唤亮曰卿可赎我庾即送直然后得还经此数四】烂柯【任昉述异记信安郡有石室山晋时王质伐木至见童子数人棋而歌质因聼之童子以一物与质如枣核质含之不觉饥俄顷童子谓曰何不去质起视斧柯烂尽既归无复时人】五白【李翺五木经摴蒱五木元白判厥二作雉背雉作牛王采四卢白雉牛□采六开塞塔秃撅枭全为王驳为甿皆元曰卢厥防十六皆白曰白厥防八雉二元三曰雉厥防十四牛三白三曰犊厥防十雉一牛二白三曰开厥防十二雉如开厥余皆元曰塞厥防十一雉白各二元一曰塔厥防五牛元各二白一曰秃厥防四白三元二曰撅厥防三白二元三曰捣厥防二矢百有二十设关二间矢为三马防二十厥色五凡击马及王采皆又投马出初关叠行非王采不出关不越坑入坑有谪行不择防马一矢为抗】教以常势【薛用弱集异记元宗南狩百司奔赴行在翰林善围棋者王积薪从焉蜀道隘狭每行旅止息中道之邮亭人舍多为尊官有力者之所先积薪栖无所入因沼溪深逺寓宿于山中孤姥之家但有妇姑止给水火才瞑妇姑皆阖户而休积薪栖于檐下夜阑不寐忽闻堂内姑谓妇曰良宵无以适兴与子围棋一赌可乎妇曰诺积薪私心竒之堂内素无灯烛又妇姑各处东西室积薪乃附耳门扉俄闻妇曰起东五南九置子矣姑应曰东五南十二置子矣妇又曰起西八南十置子矣姑又应曰西九南十置子矣毎置一子皆良乆思维夜将尽四更积薪一一宻记其下止三十六忽闻姑曰子已败矣吾止胜九枰耳妇亦甘焉积薪迟明具衣冠请问孤姥曰尔可率己之意而按局置子焉积薪即出槖中局尽平生之秘妙而布子未及十数孤姥顾谓妇曰是子可丨丨丨丨耳妇乃指示攻守杀夺救应防拒之法其意甚略积薪即更求其説孤姥笑曰止此亦无敌于人间矣积薪防谢而别行十数歩再诣则已失向之室闾矣自是积薪之艺絶无其伦即布所记妇姑对敌之势罄竭心力较其九枰之胜终不得也因名邓艾开蜀势至今围棋有焉而世人终莫得而解矣】邓艾开蜀势【见上】对御褫裘【薛用弱集异记则天时南海郡献集翠裘珍丽异常张昌宗侍侧则天因以赐之遂命披裘供奉双陆宰相狄梁公仁杰时入奏事则天令升座因命仁杰与昌宗双陆狄拜恩就局则天曰卿二人赌何物狄对曰争先三筹赌昌宗所衣毛裘则天谓曰卿以何物为对狄指所衣紫絁袍曰臣以此敌则天笑曰卿未知此裘价逾千金卿之所指为不等矣狄起曰臣此袍乃大臣朝见奏对之衣昌宗所衣乃嬖幸宠遇之服对臣此袍臣犹怏怏则天业已处分遂依其説而昌宗心赧神沮气势索莫累局连北狄丨丨就丨其丨拜恩而出至光范门遂付家奴衣之促马而去】长行【李肇国史补今之博戯有丨丨最盛其具有局有子子黄黒各十五掷采之骰有二其法生于握槊变于双陆后人新意长行出焉】限二关执六马【李肇国史补洛阳令崔师古又好为古文摴蒱其法三分其子三百六十丨以丨丨人丨丨丨其骰五枚分上为黑下为白黑者刻二为犊白者刻二为雉掷之全黑乃为卢其采十六二雉三黑为雉其采十四二犊三白为犊其采十全白为白其采八四者贵采也开为十二塞为十一搭为五秃为四撅为三枭为二六者杂采也贵采者得连掷得打马得过关余采则否新加进九退六两采】猧子上局【叚成式酉阳杂爼天宝末交趾贡龙脑如蝉蚕形波斯言老龙脑树节方有禁中呼为瑞龙脑上唯赐贵妃十枚香气彻十余歩上夏日尝为亲王碁令贺懐智独弹琵琶贵妃立于局前观之上数子将输贵妃放康国猧子于坐侧丨丨乃丨丨子乱上大悦时有风吹贵妃领巾于贺懐智巾上良乆廻身方落贺懐智归觉满身香气非常乃卸幞头贮于锦囊中及上皇复宫阙追思贵妃不已懐智乃进所贮幞头具奏它日事上皇发囊泣曰此瑞龙脑香也】四句承除人人国手【叚成式酉阳杂爼一行公本不解奕因防燕公宅观王积薪碁一局遂与之敌笑谓燕公曰此但争先耳若念贫道丨丨丨丨语则丨丨为丨丨】争先【见上】空处如龙凤形【叚成式酉阳杂爼晋罗什与人碁拾敌死子丨丨丨丨丨丨】蹙融【叚成式酉阳杂爼小戯中于奕局一枰各布五子角迟速名丨丨予因读坐右方谓之蹙戎】应声曰煞【叚成式酉阳杂爼俗説沙门杯渡入梁武帝召之方奕棋呼杀阍者误聼杀之浮休子云梁有榼头师髙行神异武帝敬之常令中使召至陛奏榼头师至帝方棋欲杀子一叚丨丨丨丨中使人遽出斩之帝棋罢命师入中使曰向者陛下令杀已法之矣师临死曰我无罪前生为沙弥误锄杀一蚓帝时为蚓今此报也】数天星【冯贽云仙杂记人能尽丨丨丨则徧知棋势】贵家棊子【冯贽云仙杂记开元中丨丨以紫檀心瑞龙脑为丨丨】夺造化【冯贽云仙杂记王勃围棋率下四子成一首诗勃犹诧之向人曰吾自丨丨丨虽一时之间百用亦可】鎭神头【苏鹗杜阳杂编唐宣宗时大中中日本国王子来朝献宝器音乐上设百戏珍馔以礼焉王子善围棋上勅顾师言待诏对手王子出楸玉棋局冷暖玉棋子云本国之东三万里有集眞岛岛上有凝霞台台上有手谈池池中生玉棋子不由制度自然黒白分明冬温夏冷故谓冷暖玉又产如楸玉类楸木琢之为局光洁可鉴及师言与之敌手至三十三下胜负未决师言惧辱君命而汗下凝思方敢落指则谓之丨丨丨乃是解两征势也王子瞪目缩臂以伏不胜廻语鸿胪曰待诏第几手耶鸿胪跪对曰第三手也师言寔称国手王子曰愿见第一曰王子胜第三得见第二胜第二方得见第一今欲躁见第一其可得乎王子掩局而吁曰小国之第一不如大国之第三信矣今好事者尚有顾师言三十三下镇神头图】六子皆赤【郑文宝南唐近事刘信攻南康终月不下义祖谴信使者而杖之詈曰语刘信要背即背何疑之甚也信闻命大怖并力急攻次宿而下凯旋之日师至新林浦犒锡不至亦无所存劳他日谒见义祖命诸元勲为六博之戏以纾前意信酒酣掬六骰于手曰令公疑信欲背者倾西江之水终难自涤不负公当一掷遍赤诚如前防则众彩而已投之于盆丨丨丨丨义祖赏其精诚昭感复待以忠贞焉】忘恚【钱希白南部新书李讷仆射性卞急酷尚奕棋毎下子安详极于寛缓往躁怒作家人辈则密以奕具陈于前讷覩便忻然改容以取其子布算丨其丨矣】长斜【沈括梦溪笔谈李商隐诗曰玉作弹棋局中心最不平谓其中髙也白乐天诗弹棋局上事最妙是丨丨长斜谓抺角斜弹一发过半局今谱中具有此法】奉饶天下棋先【何防春渚纪闻棋待诏刘仲甫初自江西入都行次钱塘舍于逆旅逆旅主人陈余庆言仲甫舍馆既定即出市游每至夜分方扣户而归初不知为何等人也一日晨起忽于邸前悬一帜云江南棋客刘仲甫丨丨丨丨丨丨并出银盆酒器等三百星云以此偿博负也湏臾观者如堵即传诸好事翌日数土豪集善棋者防城北紫霄宫且出银如其数推一棋品最髙者与之对手始下至五十余子众视白势似北更行百余其对手者亦韬手自得责其夸言曰今局势已判黑当赢筹矣仲甫曰未也更行二十余子仲甫忽尽敛局子观者合噪曰是欲将抵负耶仲甫袖手徐谓观者曰仲甫江南人少好此技忽似有解因人推誉致逺国手年来数为人相廹欲荐补翰林祗应而心念钱塘一都防髙人胜士精此者众棋人谓之一关仲甫之艺若幸有一着之胜则可前进凡驻此旬日矣日就棋防观诸名手对奕尽见品次矣故敢出此标示非狂僭也如某日某人某白本大胜而失应棋着某日某局黑本有筹而误于应刼却致败局凡如此覆十余局观者皆已愕然心竒之矣即覆前局既无差悮指谓众曰此局以诸人视之黒势赢筹固自灼然以仲甫观之则有一要着白复胜不下十数路也然仲甫不敢遽下在席髙品幸精思之若见此者即仲甫当携孥累还郷里不敢复名棋也于是众棋极竭心思务有致胜者乆之不着已而请仲甫尽着仲甫即于不当敌处下子众愈不解仲甫曰此着二十着后方用也即就边角合局果下二十余着正遇此子局势大变及敛子排局果胜十三路众观于是始伏其精至尽以所对酒器与之延欵十数日复厚敛以赆其行至都试补翰林祗应擅名二十余年无与敌者】适性【范正敏遯斋闲览荆公棋品殊下毎与人对局未尝致思随手疾应觉其势将败便敛之曰本图丨丨忘虑反苦思劳神不如且已】虽一着终老不能加【叶梦得避暑録话着棋竭力不过能进其所能至于不可进丨丨丨丨丨丨丨丨也】不贪不怯【马永卿嬾真子玉子纹楸一路饶偏宜檐竹雨萧萧羸形暗去春泉长猛势横来野火烧守道还如周伏柱鏖兵不媿霍嫖姚得年七十更万日与子同于局上消右杜牧之赠国手王逢诗或云此眞赠国手诗也棋贪必败怯又无功羸形暗去则丨丨也猛势横来则丨丨也周伏柱以喻不贪霍嫖姚以喻不怯故曰髙棋诗也牧尝云棋于贪勇之际所得多矣七十更万日者牧之是时年四十二三得至七十犹有万日】饶人一先【姚寛西溪丛语蔡州襃信县有棋师闽秀才説尝有道人善棋凡对局率丨丨丨丨道人有诗云烂柯眞诀妙通神一局曾经几度春自出洞来无敌手得饶人处且饶人】玉局【陆游老学庵笔记大名龙兴寺佛殿有魏宫丨石弹棋丨上有黄初中刻字政和中取入禁中】松子量【陆游老学庵笔记市人有以博戏取人财者毎博必大胜号丨丨丨】河图数【罗大经鹤林玉露陆象山少年时常坐临安市肆观棋如是者累日棋工曰官人日日来看必是髙手愿求教一局象山曰未也三日后却来乃买棋局一副归而悬之空中卧而仰视之者两日忽悟曰此丨丨丨也遂往与棋工对棋工连负二局乃起谢曰某是临安第一手棋今官人之棋饶得某一先天下无敌手矣】地仙丹【蒋正子山房随笔永嘉余德邻宗文与聂碧窗奕棋余屡北有卖丨丨丨者国手也余呼之至绐聂云某有仆能棋欲试数着不敢聂俾对枰连败数局余自内以片纸书十字可怜道士碧不识地仙丹聂大笑曰吾固疑其不凡】
　　杂技
　　削竹木以为鹊【墨子公输子丨丨丨丨丨丨成而飞之三日不下】操舟若神【列子顔回问乎仲尼曰吾尝济乎觞深之渊矣津人丨丨丨丨吾问焉曰操舟可学邪曰可能游者可教也善游者数能乃若夫没人则未尝见舟而谡操之者也吾问焉而不告敢问何谓也仲尼曰吾与若玩其文也乆矣而未逹其实而固且道与能游者可教也轻水也善游者之数能也忘水也乃若夫没人之未尝见舟也而谡操之也彼视渊若陵视舟之覆犹其车却也覆却万物方陈乎前而不得入其舍恶往而不暇】瓦抠【列子以丨丨者巧以钩抠者惮以黄金抠者惛巧一也而有所矜则重外也凡重外者拙内按抠探也亦曰藏彄庄子作注】钩抠【见上】黄金抠【见上】蹈水【列子孔子观于吕梁悬水三十仞流沫三十里鼋鼍鱼鼈之所不能游也见一丈夫游之以为有苦而欲死者也使弟子并流而承之数百歩而出被髪行歌而游于棠行孔子从而问之曰吕梁悬水三十仞流沫三十里鼋鼍鱼鼈所不能游向吾见子道之以为有苦而欲死者使弟子并流将承子子出而被髪行歌吾以子为也察子则人也请问丨丨有道乎曰亡吾无道吾始乎故长乎性成乎命与赍俱入与汨偕出从水之道而不为私焉此吾所以道之也孔子曰何谓始乎故长乎性成乎命也曰吾生于陵而安于陵故也长于水而安于水性也不知吾所以然而然命也】与赍俱入与汨偕出【见上】痀偻承蜩【列子仲尼适楚出于林中见丨丨者丨丨犹掇之也仲尼曰子巧乎有道邪曰我有道也五六月累垸二而不坠则失者锱铢累三而不坠则失者十一累五而不坠犹掇之也吾处也若橜株驹吾执臂若槁木之枝虽天地之大万物之多而唯蜩翼之知吾不反不侧不以万物易蜩之翼何为而不得孔子顾谓弟子曰用志不分乃凝于神其痀偻丈人之谓乎注司马云谓累丸于竿头也】累垸【见上】飬鬭鸡【列子纪渻子为周宣王丨丨丨十日而问鸡可鬭已乎曰未也方虚骄而恃气十日又问曰未也犹应影响十日又问曰未也犹疾视而盛气十日又问曰几矣鸡虽有鸣者已无变矣望之似木鸡矣其徳全矣异鸡无敢应者反走耳】木鸡【见上】人巧与造化同功【列子周穆王西廵狩越昆仑不至弇山反还未及中国道有献工人名偃师穆王荐之问曰若有何能偃师曰臣唯命所试然臣已有所造愿王先观之穆王曰日以俱来吾与若俱观之翌日偃师谒见王王荐之曰若与偕来者何人耶对曰臣之所造能倡者穆王惊视之趋歩俯仰信人也巧夫顉其頥则歌合律捧其手则舞应节千变万化惟意所适王以为实人也与盛姬内御并观之技将终倡者瞬其目而招王之左右侍妾王大怒立欲诛偃师偃师大慑立剖散倡者以示王皆傅防革木胶漆白黑丹青之所为王谛料之内则肝胆心肺脾肾肠胃外则筋骨支节皮毛齿髪皆假物也而无不毕具者合防复如初见玉试废其心则口不能言废其肝则目不能视废其肾则足不能走穆王始悦而叹曰丨之丨乃可丨丨丨者丨丨乎诏贰车载之以归】偃师【见上】五剑常在空中【列子宋有兰子者以技干宋元宋元召而使见其技以双枝长倍其身属其踁并趋并驰弄七剑迭而跃之丨丨丨丨丨丨】道进乎技【庄子庖丁为文惠君解牛手之所触肩之所倚足之所履膝之所踦砉然向然奏刀騞然莫不中音合于桑林之舞乃中经首之防文惠君曰譆善哉技葢至此乎庖丁释刀对曰臣之所好者丨也丨丨丨矣始臣之解牛之时所见无非牛者三年之后未尝见全牛也方今之时臣以神遇而不以目视官知止而神欲行依乎天理批大郤导大窽因其固然技经肯綮之未尝而况大軱乎良庖岁更刀割也族庖月更刀折也今臣之刀十九年矣所解数千牛矣而刀刃若新发于硎彼节者有间而刀刃者无厚以无厚入有间恢恢乎其于游刃必有余地矣是以十九年而刀刃若新发于硎虽然毎至于族吾见其难为怵然为戒视为止行为迟动刀甚微謋然已解如土委地提刀而立为之四顾为之踌躇满志善刀而藏之文惠君曰善哉吾闻庖丁之言得飬生焉】官止神行批郤导窽【见上】游刃有余地【见上】刀刃若新发于硎【见上】善刀而藏【见上】捶钩【庄子大马之丨丨者年八十矣而不失豪芒】年八十而不失豪芒【见上】解闭【吕氏春秋鲁鄙人遗宋元王闭元王号令于国有巧者皆来丨丨人莫之能解儿説之弟子请往解之乃能解其一不能解其一且曰非可解而我不能解也固不可解也问之鲁鄙人鄙人曰然固不可解也我为之而知其不可解也今不为而知其不可解也是巧于我故如儿説之弟子者以不解解之也】游数【淮南子渡水而无丨丨虽强必沉有游数虽羸必遂】投髙壶【淮南子弹琴瑟声钟竽敦六博丨丨丨】棋鞠亦皆有法【扬子断木为丨捖革为丨丨丨丨丨焉】跳丸弄剑逾锋投铗履絙登幢摘盘縁案【抱朴子且夫周孔葢是髙才大学之深逺者耳小小之技犹多不闲使之丨丨丨丨丨丨丨丨丨丨丨丨丨丨丨丨跟挂万仞之峻峭游泳吕梁之不测手扛千钧足蹑惊飚暴虎槛豹揽飞防矢凡人为之而周孔不能况过于此者乎】闻者不知其一人【抱朴子祢衡謪作鼓吏乃防角于柱口就吹之乃有异声并举揺鼗击鼓丨丨丨丨丨丨丨也】调饴胶丝【战国防王独不见夫蜻蛉乎六足四翼飞翔乎天地之间俛啄蚉防而食之仰承甘露而饮之自以为无患与人无争也不知夫五尺童子方将丨丨丨丨加已乎四仞之上而下为蝼蚁食也】狗盗鸡鸣【史记孟尝君传齐湣王二十五年复卒使孟尝君入秦昭王即以孟尝君为秦相人或説秦昭王曰孟尝君贤而又齐族也今相秦必先齐而后秦秦其危矣于是秦昭王乃止囚孟尝君谋欲杀之孟尝君使人抵昭王幸姬求解幸姬曰妾愿得君狐白裘此时孟尝君有一狐白裘直千金天下无双入秦献之昭王更无他裘孟尝君患之徧问客莫能对最下坐有能为丨丨者曰臣能得狐白裘乃夜为狗以入秦宫藏中取所献狐白裘至以献秦王幸姬幸姬为言昭王昭王释孟尝君孟尝君得出即驰去更封传变名姓以出关夜半至函谷关秦王后悔出孟尝君求之已去即使人驰传逐之孟尝君至关关法鸡鸣而出客孟尝君恐追至客之居下坐者有能为丨丨而鸡尽鸣遂发传出出如食顷秦追果至关已后孟尝君出乃还始孟尝君列此二人于宾客宾客尽羞之及孟尝君有秦难卒此二人防之自是之后客皆服】戏车【史记衞绾传建陵侯衞绾者代大陵人也绾以丨丨为郎注应劭曰能左右超乗也】穿域蹋鞠【史记衞将军骠骑列传其在塞外卒乏粮或不能自振而骠骑尚丨丨丨丨注正义曰案蹴鞠书有域説篇即今之打毬也黄帝所作起战国时程武士知其材力也】传剑【史记太史公自序在赵者以丨丨论显注服防曰世善传剑也苏林曰传手搏论而释之晋灼曰史记吴起賛曰非信仁兼勇不能传剑论兵书也】卞射武戏【汉书哀帝纪赞雅性不好声色时览丨丨丨丨注苏林曰手抟为卞角力为武戏也】蹴鞠【汉书东方朔传郡国狗马丨丨剑客辐凑董氏常从游戏北宫驰逐平乐观鸡鞠之防角狗马之足上大欢乐之按董氏董偃】鸡鞠之防【见上】弄马【汉书韩延寿传又使骑士戏车丨丨盗骖注孟康曰戏车弄马之技也驰盗解骖马御者不见也】盗骖【见上】意钱【后汉书梁冀传少为贵戚逸游自恣性嗜酒能挽满弹棋格五六博蹴鞠丨丨之戏又好臂鹰走狗骋马鬬鸡注何承天纂文曰诡亿一曰射意一曰射数即掷钱也】懐丸挟弹【后汉书王符传丁夫不扶犂锄而丨丨丨丨携手上山遨游或好取土作瓦卖之外不足御寇盗内不足禁鼠雀】持掩【后汉书王符传或以谋奸合任为业或以游博丨丨为事注掩谓意钱也】持复【魏志文帝纪注典论自叙曰余少晓丨丨自为无对俗名双防为坐铁室镶楯为蔽木户后从陈国袁敏学以单攻复每为若神】虎贲王越河南史阿【魏志文帝纪注典论自叙曰余又学击剑阅师多矣四方之法各异惟京师为善桓灵之间有丨丨丨丨善斯术称于京师丨丨丨丨言昔与越游具得其法】蔗为杖【魏志文帝纪注典论自叙曰常与平虏将军刘勲奋威将军邓展等共饮宿闻展善有手臂晓五兵又称其能空手入白刃余与论剑良乆谓言将军法非也余顾尝好之又得善术因求与余对时酒酣耳热方食丨丨便以丨丨下殿数交三中其臂左右大笑展意不平求更为之余言吾法急属难相中面故齐臂耳展言愿复一交余知其欲突以取交中也因伪深进展果寻前余却脚鄛正截其颡坐中惊视余还坐笑曰昔阳庆使淳于意去其故方更授以秘术今余亦愿邓将军捐弃故技更受要道一坐尽欢】葛巾角撇碁【魏志文帝纪注博物志曰帝善弹棋能用手巾角时有一书生又能低头以所冠着丨丨丨丨丨】立骑马戏【魏志甄皇后传注魏书曰后年八岁外有丨丨丨丨者家人诸姊皆上阁观之后独不行诸姊问之后言此岂女人之所观耶】木人击鼓吹箫【魏志杜防传注马钧巧思絶世人有上百戏者能设而不能动也帝以问先生可动否对曰可动帝曰其巧可益否对曰可益受诏作之以大木雕构使其形若轮平地施之潜以水发焉设为女乐舞象至令丨丨丨丨丨丨作山岳使木人跳丸掷剑縁絙倒立出入自在百官行署舂磨鬭鸡变巧百端】鲻鷠跃鯆防引【晋书夏统传其母病笃乃诣洛市药防三月上巳洛中王公已下并至浮桥士女骈填车服烛路统时在船中曝所市药诸贵人车乗来者如云统并不之顾太尉贾充怪而问之统初不应重问乃徐答曰防稽夏仲御也充使问其土地风俗统曰其人循循犹有大禹之遗风太伯之义让严遵之抗志黄公之髙节又问卿居海滨颇能随水戏乎答曰可统乃操柂正橹折旋中流初作丨丨丨后作丨丨丨飞鹢首掇兽尾奋长梢而船直逝者三焉于是风波振骇云雾杳防俄而白鱼跳入船者有八九观者皆悚遽充心尤异之乃更就船与语其应如响欲使之仕即俛而不答】缓服戏马【宋书傅之传之素善骑乗髙祖至长安之于姚驰道内丨丨丨丨或驰或骤往反二十里中甚有姿制胡聚观者数千人并惊惋叹息初上马以马鞭柄防挽致两股内及下马柄孔犹存】骑屋栋打细腰鼓【宋书萧思话传思话年十许岁未知书以博诞游遨为事好丨丨丨丨丨丨丨】镕金琢玉【陈书长沙王叔坚传丨丨丨丨并究其妙】拍张得三公不可忘拍张【南史王俭传后幸华林宴集使各効技艺禇彦回弹琵琶王僧防柳世隆弹琴沈文季歌子夜来张敬儿舞俭曰臣无所解惟知诵书因跪上前诵相如封禅书上笑曰此盛徳之事吾何以堪之后上使陆澄诵孝经起自仲尼居俭曰澄所谓博而寡要臣请诵之乃诵君子之事上章上曰善张子布更觉非竒也于是王敬则脱朝服袒以绛纠髻奋臂拍张呌动左右上不悦曰岂闻三公如此答曰臣以丨丨故丨丨丨丨丨丨丨丨时以为名答】打簇【北史尒朱荣传自魏氏旧俗以正月十五日夜为丨丨戏能中者即时赏帛胄】三局象经【旧唐书吕才传太宗尝览周武帝所撰丨丨丨丨不晓其防太子洗马蔡允恭年少时尝为此戏太宗召问亦废而不通乃召才使问焉才寻绎一宿便能作图解释允恭览之依然记其旧法与才正同由是才遂知名】藏钩【旧唐书王琚传虽居州伯与佐官胥吏酋豪连榻饮谑或摴蒱丨丨以为乐】朱槊米弩【唐书田頵传安仁义以善射冠军中当时称丨瑾丨丨志诚丨皆为第一仁义常曰志诚弩十不当瑾槊之一瑾槊十不当吾弓之一人以为然】善女工【辽史萧尒里也传便佞滑稽丨丨丨】鞠不离杖【辽史耶律塔不也传以善击鞠幸于上凡驰骋丨丨丨丨】分朋击毬连胜三算【金史按答海传二十余御毬塲丨丨丨丨丨丨丨丨宗工旧老咸异之进呈所胜礼物按答海为班首太宗喜曰今日之胜此孙之力也赏之独厚】天为之笑【东方朔神异经东皇公与玉女投壶枭而误脱不接者丨丨丨丨开口流光今电是也】古掾曹【葛洪西京杂记京兆有古生者学纵横揣摩弄矢揺丸摴蒱之术为都掾史四十余年善訑谩二千石随以谐谑皆握其权要而得其欢心赵广汉为京兆尹下车而黜之终于家至今排戏皆称丨丨丨】激矢令还【葛洪西京杂记武帝时郭舍人善投壶以竹为矢不用棘古之投壶取中而不求还故实小豆恶其矢跃而出也郭舍人则丨丨丨丨一矢百余反谓之为骁言如博之掔枭于掌中为骁杰也每为武帝投壶輙赐金帛】七轮扇【葛洪西京杂记长安巧工丁缓作丨丨丨连七轮大皆径丈相连续一人运之满堂寒颤】婆猴伎【王嘉拾遗记扶娄之国其人机巧变化或化为犀象师子龙蛇火鸟之状或变为虎兕口中生人备百戏之乐宛转屈曲于指掌间人形或长数分或复数寸神怪倐忽乐府皆传此伎至末代犹学焉俗谓之丨丨丨则扶娄之音讹替至今】防市【庾翼晋阳秋大兴中衡阳区纯作丨丨四方丈余开门门有一木纵四五鼠于中欲出门木人輙以框拒之】藏彄【宗懔荆楚岁时记岁前又为丨丨之戏】磨车【陆翽邺中记石虎有丨丨置石磨于车上行十里輙磨十斛此车皆以朱防为饰唯用将车一人车行则众巧并发车止则止】莲花骁【顔氏家训投壶之技近世愈精古者实以小豆为其矢之跃也今惟欲其骁益多益善乃有倚竿带剑狼壶豹尾龙首之名其尤妙者有丨丨丨】雅戏【顔氏家训弹棋亦近世丨丨消愁释愤时可为之】知音【刘餗隋唐嘉话裴知古自中宗武后朝以丨丨直太常路逢乘马者闻其声窃曰此人即当堕马好事者随而观之行未半坊马惊堕殆死尝观人迎妇闻妇佩玉声曰此妇不利姑是日姑有疾竟死云其知音皆此类也】刻木獭【张鷟朝野佥载郴州刺史王琚丨丨为丨沉于水中取鱼引首而出葢獭口中安饵为转关以石缒之则沉鱼取其饵关即发口合则衔鱼石发则浮出矣】龙跃隼飞矫无遗箭【张鷟朝野佥载薛赉惑者善投壶丨丨丨丨丨丨丨丨置壶于背后却反矢以投之百发百中】花师【柳宗元龙城録洛人宋单父字仲儒善吟诗亦能种艺术凡牡丹变易千种红白鬬色人亦不能知其术上皇召至骊山植花万本色样各不同赐金千余两内人皆呼为丨丨亦幻世之絶艺也】纸蛱蝶【冯翊桂苑丛谈咸通初有进士张绰者下第后多游江淮间颇有道术或人召饮若遂合意则索丨剪丨丨三二十枚以气吹之成列而飞如此累刻以指收之俄皆在手见者求之即以他事为阻】蝇虎对阵【叚成式酉阳杂爼于頔在襄州尝有山人王固谒见于于性快见其拜伏迟缓不甚知书生别日游防不复得进王殊怏怏因至使院造判官曾叔政颇礼接之王谓曾曰予以相公好竒故不逺而来今实乖望矣子有一艺自古无者今将归且荷公见待之厚今为一设遂诣曾所居懐中出竹一节及小鼓规才运寸良乆去竹之塞折枝连击鼓子筒有丨丨子数十分行而出分为二队如丨丨势每击鼓或三或五随鼓音变阵天衡地轴鱼丽鹤列无不备也进退离附人所不及凡变阵数十乃行入筒中曾观之大骇方言于于公王已潜去于悔恨令物色求之不获】趯鞠髙及半塔【叚成式酉阳杂爼张芬曾为韦南康亲随行军曲艺过人力举七尺碑定双轮水硙尝于福感寺丨丨丨丨丨丨】击钱掷豆【叚成式酉阳杂爼建中初有河北军将姓夏弯弓数百斤尝于毬场中累钱十余走马以击鞠杖击之一丨一丨飞起六七丈其妙如此又于新泥墙安棘刺数十取烂豆相去一丈一一丨丨贯于刺上百不差一】意举止辞色若察囚视盗【叚成式酉阳杂爼旧记藏彄令人生离或云古语有徴也举人髙映善意彄成式尝于荆州藏钩每曹五十余人十中其九同曹钩亦知其处当时疑有他术访知映言但丨丨丨丨丨丨丨丨丨丨也山人石旻尤妙打彄与张又新兄弟善暇夜防客因试其意彄注之必中张遂寘钩于巾襞中旻曰尽张空拳左有顷眼钩在张君幞头左翅中其妙如此旻后居扬州成式因识之曾祈其术石谓成式曰可先画人首数十遣胡越异辨则相授疑其见欺竟不及画】透剑门【赵璘因话録军中有丨丨丨伎大燕日庭中设幄数十歩若廊宇者而编剑刃为榱栋之状其人乗小马至门审度马调道端下鞭而进铮焉闻剑动之声既过而人马无伤宣武军有小将善此伎每飨军则为之所获赏止于三数匹帛而已】雕木作鸾鹤鵶鹊凌云奋飞【苏鹗杜阳杂编飞龙衞士韩志和本倭国人也善丨丨丨丨丨丨丨之状饮啄动静与真无异以关戾置于腹内发之则丨丨丨丨可髙三尺至一二百歩外方始却下兼刻木作猫儿以捕防雀飞龙使异其机巧遂以事奏上覩而悦之】蝇虎舞凉州【苏鹗杜阳杂编韩志和雕踏床髙数尺其上饰之以金银缯防谓之见龙床置之则不见龙形踏之则鳞鬛爪牙俱出及始进上以足履之而龙夭矫若得云雨上怖畏遂令撤去志和伏于上前曰臣愚昧致有惊忤圣躬臣愿别进薄伎稍娱至尊耳目以赎死罪上笑曰所解伎何试为我作之志和遂于懐中出一桐木合子方数寸中有物名丨丨子数不啻一二百焉其形皆赤云以丹砂啗之故也乃分为五队令丨丨丨上令召乐以举其曲而虎子盘廻婉转无不中节每遇致词处则隐隐如蝇声及曲终累累而退若有尊卑等级志和臂虎子令于上前猎蝇于数百歩之内如鹞捕雀罕有不获者上嘉其小有可观即赐以杂防银椀志和出宫门悉转施于他人不逾年竟不知志和之所在】半僊戏【王仁开天遗事天宝宫中至寒食节竞竪秋千令宫嫔辈戏笑以为晏乐帝呼为丨丨之丨】射粉团【王仁开天遗事宫中每到端午节造粉团角黍贮于金盘中以小角造弓子纤妙可爱架箭丨盘中丨丨中者得食葢粉团滑腻而难射也都中盛于此戏】精宻者为右偶中者为下【司马光投壶新格更定新格增损旧图以丨丨丨丨丨丨丨丨丨丨使夫用机侥幸者无所措其手焉壶口径三寸耳径一寸髙一尺实以小豆壶去席二箭半箭十有二枚长二尺有四寸以全壶不失者为贤茍不能全则积算先满百二十者胜后者负俱满则余算多者胜少者负】偶尔中耳几乎败壶【邵伯温闻见前録康节先生赴河南尹李君锡防投壶君锡末箭中耳君锡曰丨丨丨丨康节应声曰丨丨丨丨坐客以为的对可谓善谑矣】八投【程大昌演繁露王莽传平原女子迟昭平能説经博以丨丨服防曰博奕经以八箭投之】乌龟叠塔【陶宗仪辍耕録余在杭州日尝见一弄百禽者蓄龟七枚大小凡七等置龟几上击鼓以使之则第一等大者先至几心伏定第二等者从而登其背直至第七等小者登第六等之背乃竖身直伸其尾向上宛如小塔状谓之丨丨丨丨又见蓄虾蟆九枚先置一小墩于席中其最大者乃踞坐之余八小者左右对列大者作一声众亦作一声大者作数声众亦作数声既而小者一一至大者前防首作声如作礼状而退谓之虾蟆説法至松江见一全真道士寓太古庵一日取二鳅鱼一黄色一黑色大小相侔者用药涂利刃各断其腰互换接缀首尾异色投放水内浮游如故郡人衞立中以盆池飬之经半月方死叠塔説法固教习之功但其质性蠢蠢非他禽鸟可比诚难矣哉若夫断而复续死而复生药欤法欤是未可知也但剧戏中似此者果亦罕见哉】虾蟆説法【见上】鳅鱼断腰【见上】绛树两歌黄华二牍【伊世珍嫏嬛记绛树一声能歌两曲二人细聼各闻一曲一字不乱人疑其一声在鼻竟不测其何术当时又有黄华者双手能写二牍或楷或草挥毫不辍各自有意余谓丨丨丨丨丨丨丨丨是确对也】






　　御定子史精华卷一百二十二
<子部,类书类,御定子史精华>
　　钦定四库全书
　　御定子史精华卷一百二十三
　　形色部一
　　形体
　　顺闻顺见【管子耳司聼聼必丨丨闻审谓之聪目司视视必丨丨见察谓之明】老吃【管子行年六十而丨丨】畏涂【管子涂之畏者莫如口注枢机之发荣辱之主故可畏也】使四肢耳目而万物情【管子心不动丨丨丨丨丨丨丨丨丨注心亦当无为故云不动然四肢耳目自心使万物莫不得其情也】六道【管子四肢丨丨身之体也注六道谓上有四窍下有二窍也】君之位官之分【管子心之在体丨丨丨也九窍之有职丨丨丨也】洁宫开门【管子丨其丨丨其丨去私毋言神明若存注宫心之宅犹灵台也门谓口也】五月而成十月而生【管子人水也男女精气合而水流形三月如咀咀者何曰五味五味者何曰五藏酸主脾咸主肺辛主肾苦主肝甘主心五藏已具而后生肉脾生膈肺生骨肾生脑肝生革心生肉五肉已具而后发为九窍脾发为鼻肝发为目肾发为耳肺发为窍丨丨丨丨丨丨丨丨按此叚五味五肉分属五藏五行与他书不同即与下子华子五藏色象配五行亦不同两采以备叅攷】察于淑湫【管子耳之所聼非特雷鼓之闻也丨丨丨丨】严容畏敬精将至定【管子丨丨丨丨丨丨丨丨得之而勿舍耳目不滛心无他图】精舍【管子定心在中耳目聪明四肢坚固可以为丨丨】筋信骨强【管子人能正静皮肤寛耳目聪明丨丨】
　　【而丨丨】心全于中形全于外【管子丨丨丨丨丨丨丨丨不逢天菑不遇人害】天出其精地出其形【管子凡人之生也丨丨丨丨丨丨丨丨合此以为人和乃生不和不生】握递【管子聋盲喑哑跛躄偏枯丨丨不耐自生者上收而飬之注递着也谓两手相拱着而不申者】寡有疥骚终无消醒【管子其泉白青其人坚劲丨丨丨丨丨丨丨丨】膌胜【管子掌孤数行问之必知其食饮饥寒身之丨丨而哀怜之】凝蹇而为人【管子水集于玉而九徳出焉丨丨丨丨丨而九窍五虑出焉此乃其精也】不销弃【管子妇丨丨丨注古孕字销弃谓散壊也】訾食【管子丨丨者不肥体】纫胸【管子裸体丨丨称疾注纫犹摩也】汤晳尹黑【晏子婴请言汤伊尹之状也丨质丨而长顔以髯兑上丰下倨身而扬声伊丨丨而短蓬而髯丰上兑下偻身而下声】晏子长不满六尺【晏子丨丨丨丨丨丨丨身相齐国名显诸侯】相使【子华子人之所以相君长者类也丨丨者形也相管摄者气也相维持者知识也】形同则气同【子华子圣人与人同类也类同则形同丨丨丨丨丨气同则知识同矣】啬出节受【子华子心居中虚以治五官精气动薄神化回潏丨其所以丨而谨丨其所丨然后神宇泰定而精不揺】与天地大数通体为一【子华子一人之身为骨凡三百有六十精液之所朝夕也气息之所吐吸也心意知虑之所识也手足之所运动而指股之所信屈也皆丨丨丨之丨丨丨丨而丨丨故曰天地之间人为贵】为骨三百六十【见上】观流水者与水俱流【子华子丨丨丨丨丨丨丨丨其目运而心逝者欤】火宿心木宿肝金宿肺水宿肾土宿脾【子华子丨丨于丨炎上而排下其神燥而无凖人之暴急以取祸者心使之也丨丨于丨触突干抵而鋭其神狷束而无当人之朴戅以取祸者肝使之也丨丨于丨防訇而不屈罄而不能仰也其神阔疎而无法人之讦决以取祸者肺使之也丨丨于丨瑟缩以凑险其神伏而不发人之媕阿脂韦以取祸者肾使之也丨丨于丨磅礴而不尽其防漉也下注而不止其神好大而无功人之重迟沥纳以取祸者脾使之也】与昼夜相通与天地相灌注【子华子人有精神也其升降上下丨丨丨丨丨也丨丨丨丨丨丨也】精禀于金火气谐于水木【子华子五脏六腑各有神主丨丨丨丨丨丨丨丨丨丨精气之合是生十物精神魂魄心意志思智虑是也】十物【见上】覆莲【子华子夫心也五六之主也精神之舍也心之精为火其气为离其色赤其状如丨丨其神为朱鸟其窍上通于舌】悬瓠【子华子肝之精为木其气为震其色青其状如丨丨其神为苍龙其窍上通于目】悬磬【子华子肺之精为金其气为兑其色白其状如丨丨其神为伏虎其窍上通于鼻】介石【子华子肾之精为水其气为坎其色黑其状如丨丨其神为元龟其窍上通于耳】覆缶【子华子脾之精为土其气为戊己其色黄其状如丨丨其神为鳯凰其窍上通于口】五官司候【子华子脾肺心肝肾丨丨之丨口舌鼻耳目五官之丨】小腰【墨子昔荆灵王好丨丨荆国之士饭不逾乎一固】心之门户【谷子口者丨丨丨丨也心者神之主也志意喜欲思虑智谋此皆由门户出入故关之以捭阖制之以出入捭之者开也言也阳也阖之者闭也黙也隂也】九窍十二舍【谷子丨丨丨丨丨者气之门户心之总摄也】有筋无骨【尸子徐偃王丨丨丨丨】天分地分【列子精神者丨之丨骨骸者丨之丨属天清而散属地浊而聚】蛇身人面牛首虎鼻【列子庖牺氏女娲氏神农氏夏后氏丨丨丨丨丨丨丨丨此有非人之形而有大圣之徳】片体【列子汝之丨丨将气所不受】肌色皯黣【列子燋然丨丨丨丨昏然五情爽惑】盗隂阳之和【列子若一身庸非盗哉丨丨丨丨丨以成若生载若形况外物而非盗哉】天地之委形【列子舜问乎烝曰道可得而有乎曰汝身非汝有也汝何得有夫道舜曰吾身非吾有孰有之哉曰是丨丨丨丨丨也生非汝有是天地之委顺也孙子非汝有是天地之委蜕也】貌色智态亾日不异皮肤爪发随世随落【列子人自世至老丨丨丨丨丨丨丨丨丨丨丨丨丨丨丨丨非婴孩时有停而不易也闲不可觉俟至后知注世音生】一毛【列子禽子问杨朱曰去子体之丨丨以济一世汝为之为乎杨子曰世固非一毛之所济】大化有四【列子人自生至终丨丨丨丨婴孩也少壮也老耄也死亾也其在婴孩志气专一和之至也物不伤焉徳莫加焉其在少壮则血气飃溢欲虑充起物所攻焉徳故衰焉其在老耄则欲虑柔焉体将休焉物莫先焉虽未婴孩之全方于少壮间矣其在死亾也则之于息焉返其极矣】骨立【列子子贡茫然自失归家滛思七日不寝不食以至丨丨】不至不反【列子目将眇者先睹秋毫耳将聋者先闻蚋飞口将爽者先辨淄渑鼻将窒者先觉焦朽体将僵者先亟犇佚心将迷者先识是非故物丨丨者则丨丨】余窍【列子子舆曰子以公孙龙之鸣皆条也设令发于丨丨子亦将承之】龙伯之民短犹数十丈【列子龙伯之国有大人举足不盈数歩而暨五山之所一钓而连六鳌合负而趋归其国灼其骨以数焉于是岱舆员峤二山流于北极沈于大海仙圣之播迁者巨亿计帝凭怒侵减龙伯之国使阨侵小丨丨丨丨使丨至伏羲神农时其国人丨丨丨丨】僬侥尺五诤人九寸【列子从中州以东四十万里得丨丨国人长一丨丨寸东北极有人名曰丨丨长丨丨】气猛形露【列子来丹丨甚丨丨甚丨计粒而食顺风而趋注有胆气而体羸虚】六孔流通一孔不达【列子龙叔谓文挚曰子之术微矣吾有疾子能已乎文挚曰唯命所聼然先言子所病之证龙叔曰吾郷誉不以为荣国毁不以为辱得而不喜失而勿忧视生如死视富如贫视人如豕视吾如人处吾之家如逆旅之舍观吾之郷如戎蛮之国凡此众疾爵赏不能劝刑罚不能威盛衰利害不能易哀乐不能移固不可事国君交亲友御妻子制仆隶此奚疾哉奚方能已之乎文挚乃命龙叔背明而立文挚自后向明而望之既而曰譆吾见子之心矣方寸之地虚矣几圣人也子心丨丨丨丨丨丨丨丨今以圣智为疾者或由此乎】赅存【庄子百骸九窍六脏丨而丨焉吾谁与为亲】天之生是使独【庄子公文轩见右师而惊曰是何人也恶乎介也天与其人与曰天也非人也丨丨丨丨丨丨也人之貌有与也以是知其天也非人也】人貌有与【见上】骈拇枝指附赘县疣【庄子丨丨丨丨出乎性哉而侈于徳丨丨丨丨出乎形哉而侈于性】横目之民【庄子苑风曰子将奚之曰将之大壑曰奚为焉曰夫大壑之为物也注焉而不满酌焉而不竭吾将游焉苑风曰夫子无意于丨丨丨丨乎愿闻圣治】困惾中颡【庄子五臭薰鼻丨丨丨丨】柳生左肘【庄子支离叔与滑介叔观于冥伯之邱昆仑之虚黄帝之所休俄而丨丨其丨丨其意蹷蹷然恶之支离叔曰子恶之乎滑介叔曰亾予何恶生者假借也假之而生生者尘垢也死生为昼夜且吾与子观化而化及我我又何恶焉】肿哙【庄子曾子居衞緼袍无表顔色丨丨手足胼胝】唇如激丹齿如齐贝【庄子孔子曰丘闻之凡天下有三徳生而长大美好无双少长贵贱见而皆説之此上徳也知维天地能辨诸物此中徳也勇悍果敢聚众率兵此下徳也凡人有此一徳者足以南面称孤矣今将军兼此三者身长八尺二寸面目有光丨丨丨丨丨丨丨丨音中黄钟而名曰盗跖丘窃为将军耻不取焉】槁项黄馘【庄子夫处穷闾阨巷困窘织屦丨丨丨丨者商之所短也按商曹商】修上趋下末偻后耳【庄子老莱子之弟子出薪遇仲尼反以告曰有人于彼丨丨而丨丨丨丨而丨丨视若营四海不知其谁氏之子】视若营四海【见上】重阆【庄子胞有丨丨心有天游】魂交形开【庄子其寐也丨丨其觉也丨丨】一叶蔽目不见太山【鹖冠子夫耳之主聼目之主明丨丨丨丨丨丨丨丨两豆塞耳不闻雷霆】两豆塞耳不闻雷霆【见上】乗天明寄天聪托天智【韩非子人也者丨于丨丨以视丨于丨丨以聼丨于丨丨以思虑】肠胃为根本【韩非子人无毛羽不衣则必犯寒上不属天而下不着地以丨丨丨丨丨不食则不能活是以不免于欲利之心】战胜肥【韩非子子夏见曾子曾子曰何肥也对曰丨丨故丨也曾子曰何谓也子夏曰吾入见先王之义则荣之出见富贵之乐又荣之两者战于胸中未知胜负故臞今先王之义胜故肥】行不胜衣【荀子叶公子髙微小短瘠丨若将丨丨其丨】二足无毛【荀子今夫猩猩形笑亦二足而毛也然而君子啜其羮食其胾故人之所以为人者非特以其丨丨而丨丨也】伛伸【荀子身不肖而诬贤是犹丨丨而好升髙也指其顶者愈众注伸身之误】天官天君【荀子耳目鼻口形能各有接而不相能也夫是之谓丨丨心居中虚以治五官夫是之谓丨丨】跂匡【荀子譬之是犹伛巫丨丨大自以为有知也注匡读为尫废疾之人】五凿【荀子丨丨为正心从而壊】尧长舜短【荀子帝丨丨帝丨丨文王长周公短仲尼长子弓短】文王长周公短【见上】仲尼长子弓短【见上】师者【吕氏春秋丨丨之爱子也不免乎枕之以糠注师瞽师目无见者也故枕之以糠糠其芒眯子目非利之者也】不得擅行必有所制【吕氏春秋夫耳目鼻口生之役也耳虽欲声目虽欲色鼻虽欲芬香口虽欲滋味害于生则止在四官者不欲利于生者则弗为由此观之耳目鼻口丨丨丨丨丨丨丨丨譬之若官职不得擅为必有所制此贵生之术也】九窍寥寥【吕氏春秋耳不可赡目不可厌口不可满身尽府种筋骨沈滞血脉壅塞丨丨丨丨曲失其宜虽有彭祖犹不能为也】一有所居则八虚【吕氏春秋人之窍九丨丨丨丨丨丨丨注居犹壅闭也】防非一足【吕氏春秋鲁哀公问于孔子曰乐正丨一足信乎孔子曰昔者舜欲以乐传教于天下乃令重黎举防于草莽之中而进之舜以为乐正防于是正六律和五声以通八风而天下大服重黎又欲益求人舜曰夫乐天地之精也得失之节也故唯圣人为能和乐之本也防能和乐以平天下若防者一而足矣故曰防一足丨丨丨也】带益三副【吕氏春秋齐湣王亾居衞谓公王丹曰我何如主也王丹对曰王贤主也臣闻古人有辞天下而无恨色者臣闻其声于王而见其实王名称东帝实辨天下去国居衞容貌充满顔色发扬无重国之意王曰甚善丹知寡人寡人自去国居衞也丨丨丨丨矣注副或作倍】马喙【淮南子臯陶丨丨是谓至信决狱明白察于人情】兑形小头隆鼻大口鸢肩企行【淮南子东方川谷之所注日月之所出其人丨丨丨丨丨丨丨丨丨丨丨丨窍通于目筋气属焉苍色主肝长大早知而不寿其地宜麦多虎豹南方阳气之所积暑湿居之其人修形兑上大口决眦窍通于耳血脉属焉赤色主心早壮而天其地宜稻多兕象西方髙土川谷出焉日月入焉其人面末偻修颈卬行窍通于鼻皮革属焉白色主肺勇敢不仁其地宜黍多旄犀北方幽晦不明天之所闭也寒氷之所积也蛰虫之所伏也其人翕形短颈大眉下尻窍通于隂骨干属焉黑色主肾其人憃愚而寿其地宜菽多犬马中央四达风气之所通雨露之所防也其人大面短頥美须恶肥窍通于口肤肉属焉黄色主胃慧圣而好治其地宜禾多牛羊及六畜】决眦【见上】修颈卬行【见上】翕形短颈大眉下尻【见上】大面短頥美须恶肥【见上】日月风雨【淮南子是故耳目者丨丨也血气者丨丨也】困怼【淮南子侏儒瞽师人之丨丨者也人主以备乐】四用【淮南子天有四时人有丨丨何谓四用视而形之莫明于目聼而精之莫聪于耳重而闭之莫固于口舍而藏之莫深于心目见其形耳聼其声口言其诚而心致之精则万物之化咸有极矣】各有所宜而人性齐【淮南子伊尹之兴土功也修胫者使之跖镢强脊者使之负土眇者使之凖伛者使之涂丨丨丨丨丨丨丨丨矣注长胫以蹋插者使入深脊强者任负重目不正因令睎伛人涂地因其俛也】见而缺唇见糜而四目【淮南子孕妇丨丨丨子丨丨丨丨丨子丨丨】丰人杼首【扬子赵魏之郊燕之北鄙凡大人谓之丰人燕记曰丨丨丨丨杼首长首也】心之枢机【国语夫耳目丨丨丨丨也故必聼龢而视正聼龢则聪视正则明聪则言聼明则徳昭聼言昭徳则能思虑纯固以言徳于民民歆而徳之则归心焉】踦跂【国语丨丨毕行无有处人注踦跂迹蹇】骨节专车【国语吴代越堕防稽获骨焉节专车吴子使来好聘且问之仲尼曰无以吾命宾发币于大夫及仲尼仲尼爵之既彻爼而宴客执骨而问曰敢问骨何为大仲尼曰丘闻之昔禹致羣神于防稽之山防风氏后至禹杀而戮之其丨丨丨丨此为大矣客曰敢问谁守为神仲尼曰山川之灵足以纪纲天下者其守为神社稷之守为公侯皆属于王者客曰防风氏何守也仲尼曰汪芒氏之君也守封隅之山者也为漆姓在虞夏商为汪芒氏于周为长翟今为大人客曰人长之极几何仲尼曰僬侥氏长三尺短之至也长者不过十之数之极也】三五之门【国语且夫口丨丨丨丨也注口所以纪三辰宣五行也故谓之门】上下左右以相心目【国语贰若体焉丨丨丨丨丨丨丨丨用而不倦身之利也上贰代举下贰代履周旋变动以役心目故能治事以制百物若下摄上与上摄下周旋不变以违心目其反为物用也何事能治】上贰代举下贰代履【见上】蘧篨戚施僬侥侏儒蒙嚚瘖聋瞆僮昬【国语丨丨不可使俛丨丨不可使仰丨丨不可使举丨丨不可使援丨丨不可使视丨丨不可使言丨丨不可使聼丨丨不可使谋又官师之所材也戚施直镈蘧篨防璆侏儒扶卢蒙修声聋瞆司火僮昬嚚瘖僬侥官师所不材也以实裔土】虎目豕喙鸢肩牛腹【国语叔鱼生其母视之曰是丨丨而丨丨丨丨而丨丨谿壑可盈是不可餍也必以贿死遂勿视】黑齿雕题【战国防丨丨丨丨鳀冠秫缝大吴之国也注以草染齿为黑雕题者刻其肌以丹青湼之】鸟身人言【史记秦纪大廉元孙曰孟戏中衍丨丨丨丨】蜂准长目挚鸟膺豺声【史记秦始皇纪尉缭曰秦王为人丨丨丨丨丨丨丨丨丨少恩而虎狼心居约易出人下得志亦轻食人】项羽亦重瞳子【史记项羽纪赞吾闻之周生曰舜目葢重瞳子丨丨丨丨丨丨羽岂其苗裔耶何兴之暴也】黑子【史记髙祖纪髙祖为人隆准而龙顔美须髯左股有七十二丨丨注正义曰许北人呼为黡子吴楚谓之志志记也】长颈鸟喙【史记越世家范蠡去自齐遗大夫种书曰蜚鸟尽良弓藏狡死走狗烹越王为人丨丨丨丨可与共患难不可与共乐子何不去】修下而冯【史记赵世家至于后世且有伉王亦黑龙面而鸟噣鬓麋髭大膺大胸丨丨丨丨】首上圩顶【史记孔子世家鲁襄公二十二年而孔子生生而丨丨丨丨注索隐曰圩音乌顶音鼎圩鼎言顶上窊也】长人【史记孔子世家孔子长九尺有六寸人皆谓之丨丨而异之】项类臯陶肩类子产【史记孔子世家孔子适郑与弟子相失孔子独立郭东门郑人或谓子贡曰东门有人其颡似尧其丨丨丨丨其丨丨丨丨然自要以下不及禹三寸累累若防家之狗子贡以实告孔子孔子欣然笑曰形状未也而似防家之狗然哉然哉】望羊【史记孔子世家孔子学鼓琴师襄子曰丘得其为人黯然而黑几然而长眼如丨丨心如王四国非文王其谁能为此也】不能道説而善著书【史记韩非传非为人口吃丨丨丨丨丨丨丨丨】不盈五尺【史记仲尼弟子列传子羔长丨丨丨丨受业孔子】眇小丈夫【史记孟尝君传孟尝君过赵赵平原君客之赵人闻孟尝君贤出观之皆笑曰始以薛公为魁然也今视之乃丨丨丨丨耳孟尝君闻之怒客与俱者下斫击杀数百人遂灭一县以去】魁然【见上】槃散【史记平原君传平原君家楼临民家民家有躄者丨丨行汲】曷鼻巨肩【史记蔡泽传蔡泽不遇而从唐举相唐举熟视而笑曰先生丨丨丨丨魋顔蹙齃膝挛吾闻圣人不相殆先生乎注索隐曰曷鼻谓鼻如蝎防也巨肩肩巨于项也葢项低而肩竪也】期期【史记张丞相传昌为人吃又盛怒曰臣口不能言然臣丨丨知其不可】八尺为侯丞相六尺失侯【史记张丞相传初张苍父长不满五尺及生苍苍长丨丨余丨丨丨丨苍子复长及孙类长丨丨余坐法丨丨】猿臂【史记李将军传广为人丨丨其善射亦天性也】短小精悍【史记郭解传解为人丨丨丨丨】腹中肥【汉书五行志在人丨丨丨而包裹心者脂也】密理疏理【汉书鼂错传夫胡貉之地积隂之处也木皮三寸氷厚六尺食肉而饮酪其人丨丨鸟兽毳毛其性能寒扬粤之地少隂多阳其人丨丨鸟兽希毛其性能暑】盲杜子夏【汉书杜钦传钦字子夏少好经书家富而目偏盲故不好为吏茂陵杜邺与钦同姓字俱以材能称京师故衣冠谓钦为丨丨丨丨以相别】偏盲【见上】鼻末鋭卑【汉书昌邑哀王髆传故王年二十六七为人青黑色小目丨丨丨丨少须眉身体长大疾痿行歩不便】悬珠编贝【汉书东方朔传臣朔年二十二长九尺三寸目若丨丨齿若丨丨】手足皲瘃【汉书赵充国传将军将万余之众不早及秋共水草之利争其畜食欲至冬虏皆当畜食多藏匿山中依险阻将军士寒丨丨丨丨寜有利哉】五臧象天六体象地【汉书翼奉传丨丨丨丨丨丨丨丨故臧病则气色发于面体病则欠伸动于貌】不能剧谈【汉书扬雄传为人简易佚荡口吃丨丨丨丨黙而好深湛之思】两手皆拳【汉书外戚传孝武钩弋赵偼伃昭帝母也家在河间武帝廵狩过河间望气者言此有竒女天子亟使使召之既至女丨丨丨丨上自披之手即时伸由是得幸号曰拳夫人】大声而嘶【汉书王莽传莽为人侈口蹷顄露眼赤精丨丨丨丨长七尺五寸好厚履髙冠以牦装衣反膺髙视瞰临左右是时有用方技待诏黄门者或问以莽形貌待诏曰莽所谓防目虎吻豺狼之声者也故能食人亦当为人所食】鸱目虎吻【见上】公孙帝【后汉书公孙述传防有龙出其府殿中夜有光耀述以为符瑞因刻其掌文曰丨丨丨】自耻短陋恐子孙之似【后汉书冯勤传兄弟形皆伟壮唯勤祖父偃长不满七尺常丨丨丨丨丨丨丨丨丨也乃为子伉娶长妻伉生勤长八尺三寸】长妻【见上】洞精矘眄口吟舌言【后汉书梁冀传为人鸢肩豺目丨丨丨丨丨丨丨丨注目睛直视语吃不能明了】鼎角匿犀足履龟文【后汉书李固传固貌状有竒表丨丨丨丨丨丨丨丨注鼎角者顶有骨如鼎足也匿犀伏犀也】长头【后汉书贾逵传自为儿童常在太学不通人间事身长八尺二寸诸儒为之语曰问事不休贾丨丨】大耳儿【后汉书吕布传布目备曰丨丨丨最叵信按蜀志刘先主传先主身长七尺五寸垂手下膝顾目见其耳】美须豪眉【后汉书赵壹传赵壹字元叔汉阳西县人也体貌魁梧身长九尺丨丨丨丨望之甚伟而恃才倨傲为卿党所摈】关节【后汉书赵壹传丨丨疢动膝炙壊溃注人有四关十二节】尼首方面【后汉书髙获传髙获字敬公汝南新息人也为人丨丨丨丨注尼首首象尼邱山中下四方髙也】顶中有面【后汉书东夷传东沃沮又于岸际见一人乗破船丨丨复丨丨与语不通不食而死】头扁【后汉书东夷传韩俗憙歌舞饮酒鼓瑟儿生欲令其丨丨皆押之以石】长耳垂肩【后汉书南蛮传珠崖儋耳二郡在海洲上东西千里南北五百里其渠帅贵丨丨皆穿而缒之丨丨三寸】须长四尺【魏志崔琰传琰声姿髙畅眉目疏朗丨丨丨丨甚有威重朝士瞻望而太祖亦敬惮焉】面鼻雄异【蜀志马超传注马腾为人长八尺余身体洪大丨丨丨丨】白眉【蜀志马良传马良兄弟五人并有才名郷里为之谚曰马氏五常丨丨最良良眉中有白毛故以称之】胆如斗大【蜀志姜维传注世语曰维死时见剖丨丨丨丨】方頥大口目有精光【吴志吴主传注江表传曰孙坚为下邳丞时权生丨丨丨丨丨丨丨丨坚异之以为有贵象】紫髯【吴志吴主传注献帝春秋曰张辽问吴降人向有丨丨将军长上短下便马善射是谁降人答曰是孙防稽辽及乐进相遇言不早知之急追自得举军叹恨】狼顾【晋书宣帝纪魏武察帝有雄豪志闻有丨丨相欲验之乃召使前行令反顾面正向后而身不动】折臂三公【晋书羊祜传有善相墓者言祜祖墓所有帝王气若凿之则无后祜遂凿之相者见曰犹出丨丨丨丨而祜竟堕马折臂位至公而无子】杜预瘿【晋书杜预传吴人知预病瘿惮其智计以瓠系狗颈示之每大树似瘿辄斫使白题曰杜预颈】重八百斤【晋书南阳王模传保体质丰伟尝自称丨丨丨丨按保南阳王模子】眼烂烂如岩下电【晋书王戎传戎幼而颖悟神彩秀彻视日不裴楷见而目之曰戎丨丨丨丨丨丨丨】视日不【见上】长不满七尺而腰带十围【晋书庾敳传敳字子嵩丨丨丨丨丨丨丨丨丨丨】其声如雷【晋书陆机传身长七尺丨丨丨丨】髯参军短主簿【晋书郄超传桓温辟为征西大将军掾温迁大司马又转为叅军温英气髙迈罕有所推与超言常谓不能测遂倾意礼待超亦深自结纳时王珣为温主簿亦为温所重府中语曰丨丨丨丨丨丨能令公喜能令公怒超髯珣短故也】超髯珣短【见上】谢白面【晋书谢石传石少患面创疗之莫愈乃自匿夜有物来防其疮随防随差防处甚白故世呼为丨丨丨】此中最是难测地【晋书顾和传王导为扬州辟从事月旦当朝未入停车门外周顗遇之和方择虱夷然不动顗既过顾指和心曰此中何所有和徐应曰丨丨丨丨丨丨丨顗入谓导曰卿州吏中有一令仆才导亦以为然】须目惊人【晋书刘牢之传牢之面紫赤色丨丨丨丨而沈毅多计画】头小而鋭童子白黑分明【晋书赵至传年十六游邺复与康相遇随康还山阳改名浚字允元康每曰卿丨丨丨丨丨丨丨丨丨丨有白起之风矣按康嵇康】有白起风【见上】有竒骨【晋书桓温传生未期而太原温峤见之曰此儿丨丨丨可试使啼及闻其声曰真英物也】面有七星【晋书桓温传姿貌甚伟丨丨丨丨少与沛国刘惔善惔称之曰温眼如紫石棱须作猬毛磔孙仲谋晋宣王之流亚也】眼如紫石棱须作猬毛磔【见上】似刘司空【晋书桓温传初温自以雄姿风气是宣帝刘琨之俦有以其比王敦者意甚不平及是征还于北方得一巧作老婢访之乃琨妓女也一见温便澘然而泣温问其故答曰公甚丨丨丨丨温大悦出外整理衣冠又呼婢问婢云面甚似恨薄眼甚似恨小须甚似恨赤形甚似恨短声甚似恨雌温于是褫冠觧带昏然而睡不怡者数日】抱辄易人【晋书桓元传大司马温之孽子也其母马氏常与同辈夜坐于月下见流星坠铜盆水中忽如二寸火珠冏然明净竞以瓢接取马氏得而吞之若有感遂有娠及生元有光照室占者竒之故小名灵宝妳媪每丨诣温丨丨丨而后至云其重兼常儿温甚爱异之】重兼常儿【见上】豹视【晋书王弥传少游侠京师隐者董仲道见而谓之曰君豺声丨丨好乱乐祸若天下骚扰不作士大夫矣】双眸冏彻瞳子四转【晋书卢循传丨丨丨丨丨丨丨丨善草奕棋之艺】当心赤毫【晋书刘元海载记姿仪魁伟身长八尺四寸须长三尺余丨丨有丨丨毛三根长三尺六寸】生而眉白【晋书刘曜载记身长九尺三寸垂手过膝丨丨丨丨目有赤光须髯不过百余根而皆长五尺】貌竒有壮骨【晋书石季龙载记年六七岁有善相者曰此儿丨丨丨丨丨贵不可言】龙顔版齿【晋书慕容皝载记丨丨丨丨身长七尺八寸】一泪【晋书苻生载记幼而无頼祖洪甚恶之生无一目为儿童时洪戏之问侍者曰吾闻瞎儿丨丨信乎侍者曰然生怒引佩刀自刺出血曰此亦一泪也】赤文隠起成字【晋书苻坚载记背有丨丨丨丨丨丨曰草付臣又土王咸阳臂垂过膝目有紫光】目有紫光【见上】肉印【晋书吕光载记身长八尺四寸目重瞳子左肘有丨丨】脉起成字文曰巨霸【晋书吕光载记光左臂肉丨丨丨丨丨丨丨丨】日角偃月【晋书慕容徳载记身长八尺二寸姿貌雄伟额有丨丨丨丨重文】弹棋八势【宋书王敬传敬形状短小而坐起端方桓元谓之丨丨丨丨】出面露口秃顶拳发【宋书臧质传长六尺七寸丨丨丨丨丨丨丨丨】似画图仲尼像【宋书自序上以伯玉容状丨丨丨丨丨丨常呼为孔丘旧制车驾出行衞尉丞直门常戎服张永谓伯玉曰此职乖卿志王景文亦与伯玉有旧常陪辇出指伯玉白上孔丘竒形容上于是特聼伯玉直门服元衣】白虹贯日【齐书禇渊传轻薄子颇以名节讥之以渊眼多白精谓之丨丨丨丨言为宋氏亾徴也】腋下生乳【齐书王敬则传敬则年长两丨丨丨丨各长数寸】面方如田【齐书李安民传明帝大防新亭劳接诸军主摴蒱官赌安民五掷皆卢帝大惊目安民曰卿丨丨丨丨封侯状也】姿状纤小【齐书刘瓛传瓛丨丨丨丨儒学冠于当时】服芦茹丸以自销损【齐书随郡王子隆传子隆年二十一而体过充壮常丨丨丨丨丨丨丨丨】萧哑【齐书萧坦之传坦之肥黑无须语声嘶时人号为丨丨】数人推扶乃能徒歩【齐书袁彖传彖形体充腴有异于众每从车驾射雉在郊野丨丨丨丨丨丨丨丨】行出人上常自俯屈【齐书扶南国传房法乗清河人升明中为太祖骠骑中兵至左中郎将性方简身长八尺三寸丨丨丨丨丨丨丨丨青州刺史明庆符亦长与法乗等朝廷唯此二人】以手握臂月小半分【梁书沈约传以书陈情于勉曰开年以来病増虑切当由生灵有限劳役过差总此凋竭归之暮年牵策行止努力祗事外观傍览尚似全人而形骸力用不相综摄常湏过自束持方可僶俛解衣一卧支体不复相关上热下冷月增日笃取暖则烦加寒必利后差不及前差后剧必甚前剧百日数旬革带常应移孔丨丨丨丨率计丨丨丨丨以此推算岂能支乆若此不休日复一日将贻圣主不追之恨冐欲表闻乞归老之秩若天假其年还得平徤才力所堪惟思是防】紫志【梁书沈约传约左目重瞳子腰有丨丨聪明过人】龙顔马口【梁书范缜传八彩重瞳勋华之容丨丨丨丨轩皥之状形表之异也比干之心七窍列角伯约之胆其大若拳此心器之殊也】河目【梁书刘峻传龙犀日角帝王之表丨丨龟文公侯之相】目精洞黄能视闇中物【陈书马枢传凡所居处盗贼不入依托者常数百家丨丨丨丨丨丨丨丨丨】青睛【陈书徐陵传陵目有丨丨时人以为聪惠之相】通睛白【陈书新安王伯固传伯固世祖第五子也生而龟胸目丨丨丨丨形状眇小而俊辩善言论】丑而不陋吃而能谈【南史周正传正丨丨丨丨丨丨丨丨诽谐似优刚肠似直】卿言目眇眇以愁予耶【南史刘孝绰传子谅为梁湘东王所善王常游江濵叹秋望之美谅对今日可谓帝子降于北渚王有目疾以为刺已应曰丨丨丨丨丨丨丨丨丨从此嫌之】坳胡【南史邓琬传刘胡南阳湼阳人也本以面坳黒似胡故名丨丨及长单名胡焉出身郡将稍至队主讨伐诸蛮往无不防蛮甚畏惮之明帝即位除越骑校尉蛮畏之小儿啼语云刘胡来便止】方頥隆准【南史乐蔼传家居江陵丨丨丨丨举动蕴借】头生二角【南史孙谦传末年丨丨丨肉丨各长一寸】七星文【南史陶景传神仪明秀朗目疎眉细形长额耸耳耳孔各有十余毛出外二尺许右膝有数十黑子作丨丨丨】黑面仆射【魏书宗室钦传位中书监尚书右仆射仪同三司钦色尤黑故时人号为丨丨丨丨】笔头【魏书古弼传弼头尖世祖常名之曰丨丨是以时人呼为笔公】齇王【魏书王惠龙传初崔浩弟恬闻惠龙王氏子以女妻之浩既婚姻及见惠龙曰信王家儿也王氏世齇鼻江东谓之丨丨惠龙鼻大浩曰真贵种矣】瞎虎【魏书谷楷传楷眇一目而性甚严忍前后奉使皆以酷暴为名时人号曰丨丨】坐仰偃伏【北齐书安徳王延宗传延宗容貌充壮丨则丨丨则丨人笑之乃吓然奋发气力絶异驰骋行阵劲防若飞】生而无骨【北齐书淮南王仁光传河西王仁几丨丨丨丨不自支持】蒜发【北齐书慕容绍宗传西魏遣其大将王思政入据颍州又以绍宗为南道行防与太尉髙岳仪同刘丰等率军围击堰洧水以灌之时绍宗频有凶梦意每恶之乃私谓左右曰吾自年二十已还恒有丨丨昨来蒜发忽然自尽以理推之蒜者算也吾算将尽乎未几与丰临堰见北有尘气乃入舰同坐暴风从东北来逺近晦冥舟缆断飘舰径向敌城绍宗自度不免遂投水而死】龙眉豹颈【北齐书髙昂传昻字敖曹干第三弟幼稚时便有壮气长而俶傥瞻力过人丨丨丨丨姿体雄异】面如刻画【北齐书崔防传赵郡李浑尝防聚名辈诗酒正讙哗悛后到一坐无复谈话者郑伯猷叹曰身长八尺丨丨丨丨謦欬为洪钟响胸中贮千卷书使人那得不畏服】立发委地【北齐书王琳传琳体貌闲雅丨丨丨丨】有班定逺相【北齐书徐之才传孝绰又云徐郎燕颔丨丨丨丨之丨】智牙【北齐书徐之才传武成生齻牙问诸医尚药典御邓宣文以实对武成怒而挞之后以问之才拜贺曰此是丨丨生智牙者聪明长寿武成悦而赏之】齐须公【北齐书许惇传惇美须髯下垂至带省中号为长鬛公显祖尝因酒酣握惇须髯称美遂以刀截之唯畱一握惇惧因不复敢长时人又号为丨丨丨】隠身鞍甲之中【周书李弼传弟防大统元年授抚军将军进封晋阳县子邑四百户寻为太祖帐内都督从复农破沙苑防跨马运矛冲锋防阵丨丨丨丨丨丨敌人见之皆曰避此小儿不知防之形貌正自如是太祖初亦闻防骁悍未见其能至是方嗟叹之谓防曰但使胆决如此何必湏要八尺之躯也】两手各长尺余【隋书刘元进传少好任侠为州里所宗丨丨丨丨丨丨臂垂过膝】犀额龟背【隋书刘焯传焯丨丨丨丨望髙视逺聪敏沈深弱不好弄】模书知字【隋书卢太翼传其后目盲以手丨丨而丨其丨】杨大肚【北史齐文宣帝纪虽以杨愔为宰辅使进厠筹以其体肥呼为丨丨丨】六指【北史李谐传谐为人短小丨丨因瘿而举頥因跛而缓歩因謇而徐言人言李谐善用三短】善用三短【见上】马面彪身【北史斛律光传光字明月丨丨丨丨神爽雄杰少言笑工骑射】连心异体【旧唐书髙宗纪癸丑泾州献二小儿丨丨丨丨年四岁】左仗下黒色小儿【旧唐书李密传密以父防为左亲侍常在仗下炀帝顾见之退谓许公宇文述曰向者丨丨丨丨丨丨丨为谁许公对曰故蒲山公李寛子密也帝曰个小儿视瞻异常勿令宿衞】眼有赤光【旧唐书刘师立传后人告师立自云丨丨丨丨体有非常之相姓氏又应符谶太宗谓之曰人言卿欲反如何师立大惧俯而对曰臣任隋朝不过六品身材驽下不敢辄希富贵过防非常之遇常以性命许国而陛下功成事立臣复致位将军顾已循躬实逾涯分臣是何人辄敢言反太宗笑曰知卿不然此妄言耳赐帛六十疋延入卧内慰喻之】李纬好髭须【旧唐书房元龄传太宗幸翠微宫授司农卿李纬为民部尚书元龄时在京城畱守有自京师来者太宗问曰元龄闻李纬拜尚书如何对曰元龄但云丨丨丨丨丨更无他语太宗遽改授纬洛州刺史其为当时准的如此】鸢肩火色【旧唐书马周传中书侍郎岑文本谓所亲曰吾见马君论事多矣援引事类扬防古今举要删芜防文切理一字不可加一言不可减聼之靡靡令人忘倦昔苏张终贾正应此耳然丨丨丨丨腾上必速恐不能乆耳】面似髙丽【旧唐书杨再思传再思为御史大夫时张易之兄司礼少卿同休常奏请公卿大臣宴于司礼寺预其防者皆尽醉极欢同休戏曰杨内史丨丨丨丨再思欣然请剪纸自帖于巾却披紫袍为髙丽舞萦头舒手举动合节满座嗤笑】神彩过人【旧唐书杨慎矜传伟仪形风韵髙朗爱客喜饮借甚于时慎名常览镜见其须面丨丨有丨于丨覆镜叹惋曰吾兄弟三人尽长六尺余有如此貌如此材而见容当代以期全难矣何不使我少体弱耶竟如其言】驴耳龙耳【旧唐书李忠臣传建中初常因奏对徳宗谓之曰卿耳甚大真贵人也忠臣对曰臣闻丨丨甚大丨丨甚小臣耳虽大乃驴耳也上説之】卷发【唐书王世充传世充豺声丨丨忌刻深阻渉书传喜兵法通龟防推歩】容貌魁岸【唐书薛举传丨丨丨丨武敢善射殖产巨万好结纳边豪为长雄】方口博唇【唐书娄师徳传师徳长八尺丨丨丨丨深沈有度量人有忤已辄逊以自免不见容色】猨臂虎口【唐书郭知运传知运长七尺丨丨丨丨】雒文似临淮王面黑子似顔平原【唐书柏良器传父造以获嘉令死安禄山难乃学击劒欲报贼父友王奂为光弼从事见之曰尔丨丨丨丨丨丨丨丨丨丨丨丨丨殆能立功乃荐之光弼】短李【唐书李绅传为人短小精悍于诗最有名时号丨丨】胸有七黑子【唐书髙力士传力士幼与母麦相失后岭南节度使得之泷州迎还不复记识母曰丨丨丨丨丨在否力士袒示之如言母出金环曰儿所服者乃相持号恸帝为封越国夫人】白眼相公【唐书张允伸传允伸卒诏张公素为节度使进同中书门下平章事性暴厉眸子多白燕人号丨丨丨丨】言音鸿爽【唐书齐映传映为人白晳长大丨丨丨丨故帝令侍左右或前马胪传诏防】顾视如猛兽【五代史杂传张彦泽为人骁悍残忍目睛黄而夜有光丨丨丨丨丨】顾目见耳【五代史前蜀世家王衍为人方頥大口垂手过膝丨丨丨丨】郭雀儿【五代史东汉世家周太祖少贱黥其颈上为飞雀世谓之丨丨丨】瘿相【宋史王钦若传钦若状貌短小项有附疣时人目为丨丨】铁山【宋史王继升传子昭逺形质魁伟色黑继升名之丨丨】黑王相公【宋史王超传子徳用字元辅状貌雄毅面黑颈以下白晳人皆异之闾阎妇女小儿皆呼徳用曰丨丨丨丨】牛目虎顾【宋史萧注传安石丨丨丨丨视物如射按安石王安石】四乳【宋史范镇传兄镃卒于陇城无子闻其有遗腹子在外镇时未仕徒歩求之两蜀间二年乃得之曰吾兄异于人体有丨丨是儿亦必然已而果然】目光有芒【宋史儒林传陈亮字同父婺州永康人生而丨丨丨丨为人材气超迈喜谈兵论议风生下笔数千言立就】铁色【宋史文苑传贺铸长七尺面丨丨眉目耸拔】面蓝色【宋史丁大全传字子万镇江人丨丨丨】人质么麽【宋史南汉世家有余延业者丨丨丨丨】睛如金【宋史佞幸传王黼为人美风姿目丨丨丨有口辨才疎隽而寡学术】耳重轮【宋史外国大食传大中祥符五年广州言大食国人无西忽卢华百三十岁丨有丨丨貌甚伟异】长发因吉【辽史萧陶苏干传四世祖因吉髪长五尺时呼为丨丨丨丨】目若风駞【辽史逆臣传察割字欧辛其父安端尝使奏事太祖谓近侍曰此子丨丨丨丨面有反相朕若独居无令入门】肤若蛇皮【辽史逆臣传益都残忍多力丨丨丨丨】髯张口哆【金史雷渊传为人躯干雄伟丨丨丨丨顔渥丹眼如望洋遇不平则疾恶之气见于顔间或嚼齿大骂不休虽痛自惩创余亦不能变也】目光如鹘【金史王欝传仪状魁竒丨丨丨丨】目中有火【元史孟速思传幼有竒质年十五尽通本国书大祖闻之召至阙下一见大悦曰此儿丨丨丨丨它日可大用】黑髯使臣【元史拜降传授浙江省理问官时事方草创省臣有所建白及事有不可便宜自决湏奏闻者以拜降善敷奏数令驰驿往咨于朝及引见世祖遥识之喜曰丨丨丨丨复来耶其见器重如此】修目覆目【元史察罕帖木儿传身长七尺丨丨丨丨左頬有三毫或怒则毫皆直指】左颊三毫【见上】额有赤文如双树【元史何荣祖传荣祖状貌魁伟丨丨丨丨丨丨丨背负隆起有相者谓曰子位极人臣且寿相也】面如紫琼【元史张起严传起严丨丨丨丨美髯方頥而眉目清扬可观望而知为雅量君子】不任乗马【元史孛术鲁翀传擢陕西汉中道亷访使防立太禧院除佥太禧宗裀院兼祗承神御殿事诏遣使趣之还迎驾至龙虎台帝问子翚来何缓太禧院使阿荣对曰翀体丰肥丨丨丨丨从水道来是以缓耳】唯耳之恃【逸周书师旷曰瞑臣无见为人辨也丨丨丨丨而耳又寡闻而易穷王子汝将为天下宗乎】小墨墨【刘向新序晋平公闲居师旷侍坐平公曰子生无目眹甚矣子之墨墨也师旷对曰天下有五墨墨而臣不得与一焉平公曰何谓也师旷曰羣臣行赂以采名誉百姓侵寃无所告诉而君不悟此一墨墨也忠臣不用用臣不忠下才处髙不肖临贤而君不悟此二墨墨也奸臣欺诈空虚府库以其少才覆塞其恶贤人逐奸邪贵而君不悟此三墨墨也国贫民罢上下不和而好财用兵嗜欲无厌謟谀之人容容在旁而君不悟此四墨墨也至道不明法令不行吏民不正百姓不安而君不悟此五墨墨也国有五墨墨而不危者未之有也臣之墨墨丨丨丨耳何害乎国家哉】齿坚刚舌柔顺【孔丛丨丨丨卒尽相磨丨丨丨终以不弊】目瞤【焦氏易林丨丨足动喜如其愿举家防宠】口方舌圆为知枢门【焦氏易林丨丨丨丨丨丨丨丨解释钩带商旅以欢】瘠蠡小瘦【焦氏易林丨丨丨丨以病之癃】秃齿【焦氏易林凶门生意牢户多寛沙陁丨丨使我困穷】大足长股【焦氏易林丨丨丨丨利出行道】食多者长食少者幼【刘熈释名齿始也少长之别始乎此也以齿丨丨丨丨也丨丨丨丨也】事业所湏【刘熈释名手湏也丨丨之丨丨也】任于恩【班固白虎通心之为言任也丨丨丨也】象火【班固白虎通心所以为礼何心火之精也南方尊阳在上卑隂在下礼有尊卑故心丨丨色赤而鋭也人有道尊天本在上故心下鋭也耳为之候何耳能徧内外别音语火照有似于礼上下分明】支体主【班固白虎通目为心视口为心谭耳为心聼鼻为心嗅是其丨丨丨也】肝之府【班固白虎通胆者丨丨丨也肝者木之精也主仁仁者不忍故以胆断也是以肝胆二者必有勇也】碓颡而深目虎膺而熊背【吴越春秋专诸者堂邑人也伍胥之亾楚如吴时遇之于途专诸方与人鬭将就敌其怒有万人之气甚不可当其妻一呼即还子胥怪而问其状何夫子之怒甚也闻一女子之声而折道寜有説乎专诸曰子视吾之仪寜类愚者也何言之鄙也夫屈一人之下必伸万人之上子胥因相其貌丨丨丨丨丨丨丨丨丨丨戾于从难知其勇士隂而结之欲以为用】迎风则僵负风则伏【吴越春秋臣国东千里之人臣细小无力丨丨丨丨丨丨丨丨大王有命臣敢不尽力按此要离语】人心惠而目多采【王充论衡望丰屋知名家睹乔木知旧都鸿文在国圣世之验也孟子相人以眸子焉心清则眸子了了者目文了也夫候国占人同一实也国君圣而文人聚丨丨丨丨丨丨丨】足蹈二五手把十文【葛洪神仙传洪按西升中胎及复命苞及珠韬玉机金篇内经皆云老子黄白色美眉广颡长耳大目疎齿方口厚唇额有三五达理日角月悬鼻纯骨双柱耳有三漏门丨丨丨丨丨丨丨丨以周文王时为守藏史至武王时为柱下史时俗见其乆寿故号之为老子】髪大如缕【王嘉拾遗记频新国人来朝其国人皆多力不食五谷日中无影饮桂浆云雾羽毛为衣丨丨丨丨坚韧如觔伸之几至一丈置之自缩如蠡】面似羌【刘义庆世説王平子始下丞相语大将军不可复使羌人东行平子丨丨丨】顔囘重瞳【刘勰新论孔子返宇丨丨丨丨】六手【任昉述异记轩辕之初立也有蚩尤氏兄弟七十二人铜头铁额食铁石轩辕诛之于涿鹿之野蚩尤能作云雾涿鹿今在冀州有蚩尤神俗云人身牛蹏四目丨丨】大头龙骧【崔鸿前秦録雄头大足短军中称为丨丨丨丨按雄苻雄】发至于眉【李蘩邺侯外传周氏既娠凡二年方寝而生泌生而丨丨丨丨】羊鼻公【栁宗元龙城録魏左相忠言谠论赞襄万机诚社稷臣有日退朝太宗笑谓侍臣曰此丨丨丨不知遗何好而能动其情侍臣曰魏徴好嗜醋芹每食之欣然称快此见其真态也】卷耳【髙怿羣居解頥韦庆本女选为妃诣明堂欲谢而庆本两耳先卷朝士多呼为丨丨】黑毫左旋如黑子引之尺余【叚成式酉阳杂爼则天初诞之夕雌雉皆雊右手中指有丨丨丨丨丨丨丨丨丨丨丨】生不怕京兆尹死不畏阎罗王【叚成式酉阳杂爼上都街肆恶少率髠而肤劄备众物形状时诸军张拳强劫至有以蛇集酒家捉羊脾撃人者今京兆薛公上言白令里长潜捕约三千余人悉杖煞尸于市市人有防青者皆炙灭之时大寜坊力者张干劄左膊曰丨丨丨丨丨丨右膊曰丨丨丨丨丨丨又有王力奴以钱五千召劄工劄胸腹为山亭院池树草木鸟兽无不悉具细若设色公悉杖杀之】白舍人行诗图【叚成式酉阳杂爼荆州街子葛清勇不肤挠自颈已下通刺白居易舍人诗成式常与荆客陈至呼观之令其自解背上亦能闇记反手指其去处至不是此花偏爱菊则有一人持杯临菊藂又黄夹缬林寒有叶则指一树树上挂缬缬窠锁胜絶细凡刻三十余处首体无完肤陈至呼为丨丨丨丨丨丨也】腋下有两肉翅长数寸【叚成式酉阳杂爼魏明帝起凌云台峻峙数十丈即韦诞白首处有人铃下能着屐登縁不异践地明帝怪而煞之丨丨丨丨丨丨丨丨丨】觉元【叚成式酉阳杂爼身神及诸神名异者脑神曰丨丨发神曰元华目神曰虚监鼻神曰冲龙玉舌神曰始梁】元华【见上】虚监【见上】冲龙玉【见上】始梁【见上】影神【叚成式酉阳杂爼道士郭采真言人影数至九成式常试之至六七而已外乱莫能辨郭言渐益炬则可别又説九影各有名丨丨一名右皇二名魍魉三名泄节枢四名尺鳬五名索关六名魄奴七名灶囜旧抄九影名在麻面纸中向下两字鱼食不记八名亥灵胎九鱼全食不辨】喉声如鼓簧若成韵节【叚成式酉阳杂爼许州有一老僧自四十已后毎寐熟即丨丨丨丨丨丨丨丨丨许州伶人伺其寝即谱其声按之】头中有珠【杜光庭録异记洪州北界大王埠胡氏子亾其名胡本家贫有子五人其最小者气状殊伟此子既生家稍充给农桑营赡力渐丰足郷里咸异之其家令此子以舡载麦泝流诣州市未至间江岸险絶牵路不通截江而渡舡势抵岸力不能制沙摧岸崩穴中得钱数百万弃麦载钱而归由是其家益富市置仆马营饰服装咸言此子有福不欲乆居村落因令来往城市稍亲狎人事行及中道所驰之马跑地不进顾谓其仆曰舡所抵处岸中得钱马所跑处亦恐有物因令左右斸之得金五百两赍之还家他日复诣城市因有商胡遇之知其丨丨丨丨使人诱之以其狎熟饮之以酒取其珠而去初额上有肉隐起如半毬子形失珠之后其肉遂防既还家亲友眷属咸共嗟讶自是此子精神减耗成疾而卒其家生计亦渐亾落焉】宜为隆儒殿学士【宋敏求春明退朝録迩英阁讲讽之所也阁后有隆儒殿在丛竹中制度特小王原叔乆在讲筵而身品短同列戏之曰丨丨丨丨丨丨丨】口能纳拳【王偁东都事畧王黼传黼善风姿面如傅粉须发与目中精色尽金黄张丨丨自丨其丨】椎首【马令南唐书义死传朱令赟大将军业从子也常从业军初为小校趫防善射丨丨鹰目军中号朱深眼】朱深眼【见上】玉楼银海【赵徳麟侯鲭録东坡在广州日作雪诗云冻合丨丨寒起粟光揺丨丨生花人不知其使事也后移汝海过金陵见王荆公论诗及此云道家以两肩为玉楼以目为银海是使此事否坡笑之】得坤爻六二之动【叶梦得石林燕语吕丞相微仲性沈厚刚果遇事无所为屈身干长大而方望之伟然初相苏子瞻草麻云果毅而达兼孔门三子之风直大以方丨丨丨丨丨丨丨葢以戏之微仲终身以为恨言固不可不眘也】骨类卢多逊【王辟之渑水燕谈録防莱公十九擢进士第有善相者曰君相甚贵但及第太早恐不善终若功成早退庶免深祸葢君丨丨丨丨丨耳后果如其言】倚市檐【岳珂桯史姑苏有民家姓唐一兄一妹其长皆丈有二尺里人谓之唐大汉不复能嫁娶每行勌丨丨丨憇坐如堵墙不可出出辄倾市从观之日防斗余无所得食因适野为巨室受困粟葢立囷外即可举手以致不必以梯也】肖其外氏【陆游老学庵笔记曾子宣丞相家男女手指皆少指端一节外甥亦然或云襄阳魏道辅家世指少一节道辅之姊嫁子宣故子孙丨丨丨丨】声雌歩碎【陆游老学庵笔记韩魏公丨丨文潞公丨丨相者以为二公若无此二事皆非人臣之相】天人相【陆游老学庵笔记陈福公长卿重厚粹美有丨丨之丨然议者拟其少英伟之气予为编修官时一日与沈持要尹少稷见公于都堂阁公忽盛怒曰张徳逺以元枢輙受三省枢密院诉牒虽是勲徳重望亦岂当如此方言此时精神赫然目光射人退以告朝士皆云平生未尝见公怒古人有贵在于怒者此岂是耶】龙爪【陆游老学庵笔记庆歴中河北道士贾众妙善相见豫章黄庠手曰左手得丨丨虽当魁天下而不仕若右手得之则贵矣庠果为南省第一不及廷对而死】胫骨大如柱【陆游南唐书卢文进传尝至无定河见人丨丨丨丨丨长可七尺云】须若縁坡竹【王楙野客丛书鲁直次炳之玉版纸诗韵曰王侯丨丨丨丨丨注王襃髯奴词曰离离若縁坡之竹郁郁若春田之苗】矲雉【王楙野客丛书方言桂林之间谓人短为丨丨雉正作矮字呼也】司马光如周必大【罗大经鹤林玉露寿皇一日燕居叹曰好一个宰相但恐福薄耳葢疑其相也一老珰在傍徐奏曰官家所叹岂非周必大乎上曰尔何知曰臣见所画丨丨丨像亦如必大清臞上为之一笑未几遂登庸为太平宰相与闻揖逊之盛出镇长沙退休享清闲之福十有余年】二十八文【周密齐东野语古之所谓廋词即今之隐语而俗所谓谜手指云大者两文小者三文十枚共计丨丨丨丨】弥陀印【周密癸辛杂识续集湖州贵泾坊有周丨丨者其人手中有弥陀丨故得名】津液涎泪皆水【张仲才文始真经观道者如观水以观沼为未足则之河之江之海曰水至也殊不知我之丨丨丨丨丨丨】应枣应榆【张仲才文始真经心丨丨肝丨丨】寓目舍肝【张仲才文始真经魂昼丨丨魄夜丨丨寓目能见舍肝能梦】素领【陶宗仪辍耕録项后白发曰丨丨汉冯唐白首为郎官素发垂领】宣发【陶宗仪辍耕録人之年壮而发班白者俗曰算发以为心多思虑所致葢发乃血之余心主血血为心役不能上廕乎发也然本草云芜菁子压油涂头能变蒜发则亦可作蒜易説卦巽为寡髪陆徳明曰寡本作宣黒白杂为丨丨据此则当用宣字为是】









　　御定子史精华卷一百二十三
　　钦定四库全书
　　御定子史精华卷一百二十四
　　形色部二
　　容止
　　敬发其充【管子敬慎无忒日新其徳徧知天下穷于四极丨丨丨丨是谓内得】善气迎人【管子丨丨丨丨亲如弟兄】气渊【管子精存自生其外安荣内藏以为泉源浩然和平以为丨丨】正形饰徳【管子形不正者徳不来中不精者心不治丨丨丨丨万物毕得翼然自来神莫知其极昭知天下通于四极】意行似天【管子见利不诱见害不惧寛舒而仁独乐其身是谓云气丨丨丨丨】欣然渊然漻然【管子东郭邮曰夫丨丨喜乐者钟鼔之色也夫丨丨清静者缞绖之色也丨丨丰满而手足拇动者兵甲之色也】顔色整齐【管子丨丨丨丨中心必式】循咡覆手【管子既食乃饱丨丨丨丨注咡口也覆手而循之所以拭其不洁也】据膝隠肘【管子亦有丨丨毋有丨丨】悲色礼顔【晏子燕之游士有泯子午者南见晏子于齐言有文章术有条理巨可以补国细可以益晏子者三百篇睹晏子恐愼而不能言晏子假之以丨丨开之以丨丨然后能尽其复也】相御自得相国自下【晏子晏子为齐相其御之妻从门间而闚其夫为丨丨拥大葢策驷马意气扬扬甚丨丨也既而归其妻请去夫问其故妻曰晏子长不满六尺身丨齐丨名显诸侯今者妾观其出志念深矣常有以丨丨者今子长八尺廼为人仆御然子之意自以为足妾是以求去也其后自抑损晏子怪而问之御以实对晏子荐以】
　　【为大夫】刷涕【晏子公丨丨而顾晏子】抑手疾视【晏子公怒色变丨丨丨丨】矜立【晏子景公为巨冠长衣以聼朝疾视丨丨日晏不罢】端弁【子华子今天下老师先生丨丨丨而说】立若不胜衣言若不出口【子华子先大夫文子之志也好学而能受规谏丨丨丨丨丨丨丨丨丨丨】道形徳容【鬼谷子言必诗书行不僻滛以丨为丨以丨为丨】觧顔而笑【列子五年之后心庚念是非口庚言利害夫子始一丨丨丨丨】地文天壌【列子有神巫自齐来处于郑命曰季咸列子与之见壶子出而谓列子曰譆子之先生死矣弗活矣不可以旬数矣吾见怪焉见湿灰焉列子入涕泣沾衾以告壶子壶子曰向吾示之以丨丨罪乎不誫不止是殆见吾杜徳几也尝又与来明日又与之见壶子出而谓列子曰幸矣子之先生遇吾也有瘳矣灰然有生矣吾见杜权矣列子入告壶子壶子曰向吾示之以丨丨名实不入而机发于踵是殆见吾善者几也】湿灰【见上】杜徳几善者几【见上】形谍成光【列子夫内诚不解丨丨丨丨以外镇人心使人轻乎贵老而其所患】若欺魄【列子弟子四十人同行见南郭子果丨丨丨焉而不可与接注欺魄土人也】睢盱【列子而睢睢而盱盱而谁与居注髙诱注淮南子云丨丨视聼貌】蹀足罄欬疾言【列子惠盎见宋康王康王丨丨丨丨丨丨曰寡人之所说者勇有力也不说为仁义者也】敦杖蹙之乎颐【列子伯昏瞀人北面而立丨丨丨丨丨丨立有间不言而出】掉头【庄子鸿拊髀雀跃丨丨曰吾弗知吾弗知】卑陬【庄子子贡丨丨失色顼顼然不自得行三十里而后愈】雁行避影【庄子士成绮丨丨丨丨履行遂进而问脩身若何老子曰而容崖然而目冲然而颡頯然而口阚然而状义然似系马而止也】口呿舌举【庄子公孙龙丨丨而不合丨丨而不下乃逸而走】进退成规矩从容若龙虎【庄子丨丨一丨丨一成丨丨丨一丨丨一若丨】嚬有为嚬笑有为笑【韩非子吾闻明主之爱一嚬一笑丨丨丨丨而丨丨丨丨】由礼则雅【荀子容貌态度进退趋行丨丨丨丨不由礼则夷固辟违庸众而野】简连【荀子其冠絻其缨禁缓其容丨丨注简连傲慢不前之貌】禹行舜趋【荀子第佗其冠祌禫其辞丨丨而丨丨是子张氏之贱儒也】犹若【荀子子路盛服见孔子孔子曰由是裾裾何也昔者江出于岷山其始出也其源可以滥觞及其至江之津也不放舟不避风则不可渉也非维下流水多耶今汝服既盛顔色充盈天下且孰肯諌汝矣由子路趋而出改服而入葢丨丨也孔子曰志之吾语汝奋于言者华奋于行者伐色知而有能者小人也故君子知之曰知之不知曰不知言之要也能之曰能之不能曰不能行之至也言要则知行至则仁既知且仁夫恶有不足矣哉注犹若舒和之貌】战者不习使人战者严驵【吕氏春秋公子防相周申向说之而战公子防訾之曰申子说我而战为吾相也夫申向曰向则不肖虽然公子年二十而相见老者而使之战请问孰病哉公子防无以应丨丨丨丨也丨丨丨丨丨丨也意者恭节而人犹战任不在贵者矣】纯乎其若钟山之玉桔乎其若陵上之木【吕氏春秋君子之容丨丨丨丨丨丨丨丨丨丨丨丨丨丨丨丨淳淳乎愼谨畏化而不肯自足干干乎取舍不恱而心甚素朴】矔眮【扬子丨丨转目也梁益之间瞠目曰矔转目顾视曰矔吴楚曰眮】汨遥【子丨丨疾行也南楚之外曰汨或曰遥】罄折抱鼓【抱朴子立则丨丨拱则丨丨】恭恭然如不足温温然如有就【文中子其接长者丨丨丨丨丨丨接防者丨丨丨丨丨丨】动徐行方【文中子子闲居俨然其丨也丨若有所虑其丨也丨若有所畏】晋侯爽二【国语夫君子目以定体足以从之是以观其容而知其心矣目以取义足以歩目今晋侯视逺而足髙目不在体而足不歩目其心必异矣自体不相从何以能久夫合诸侯国之大事也于是乎观存亡故国将无咎其君在会交言视聼必皆无謪则可以知徳矣视逺日絶其义足髙日弃其徳言爽日反其信聼滛日离其名夫目以处义足以践徳口以庇信耳以聼名者也故不可不慎也偏防有咎既防则国从之丨丨丨丨吾是以云】情华【国语貌丨之丨也】靣很【国语知宣子将以瑶为后知果曰不如宵也宣子曰宵也很对曰宵之很在面瑶之很在心心很败国丨丨不害】雀立不转【战国防丨丨丨丨昼吟宵哭注雀立踊也】错臂【战国防被发文身丨丨左袵瓯越之民也注以两臂交错而立言无礼容】被服造次必于儒者【史记五宗世家河间献王徳以孝景帝前二年用皇子为河间王好儒学丨丨丨丨丨丨丨丨山东诸儒多从之游】仪状端正【史记儒林传太常择民年十八已上丨丨丨丨者补博士弟子】天姿善为容【史记儒林传孝文帝时徐生以容为礼官大夫传子至孙徐延徐襄襄其丨丨丨丨丨不能通礼经延颇能未善也】股栗【史记酷吏传济南瞷氏宗人三百余家豪猾二千石莫能制于是景帝乃拜都为济南太守至则族灭瞷氏首恶余皆丨丨注徐广曰髀脚战揺也按都郅都】傥荡不备【汉书史丹传丹为人足知恺悌爱人貌若丨丨丨丨然心甚谨密故尤得信于上】奋髯抵几【汉书朱博传齐部舒缓飬名博新视事右曺掾史皆移病卧博问其故对言惶恐故事二千石新到輙遣吏存问致意廼敢起就职博丨丨丨丨曰观齐児欲以此为俗耶注师古曰抵挈也】容貌堂堂【后汉书伏湛传湛丨丨丨丨国之光晖】遇妻子若严君【后汉书张湛传矜严好礼动止有则居处幽室必自脩整虽丨丨丨丨丨丨焉及在乡党详言正色三辅以为仪表】容姿趋歩有出于众【后汉书虞延传永平初有新野功曹邓衍以外戚小侯每豫朝会而丨丨丨丨丨丨丨丨显宗目之顾左右曰朕之仪貌岂若此人特赐舆马衣服】温伟【后汉书郑康成传身长八尺饮酒一斛秀眉明目容仪丨丨】温恭有蕴借【后汉书桓荣传车驾幸太学会诸博士论难于前荣被服儒衣丨丨丨丨丨辩明经义每以礼让相厌不以辞长胜人儒者莫之及特加赏赐】摄须理髯【后汉书蔡邕传丨丨丨丨余官委贵】衡【后汉书蔡邕传胡老乃丨丨含笑援琴而歌注衡眉目之间也】常以法度自整【后汉书黄琬传刁韪字子荣彭城人后陈蕃被徴而言事者多讼韪复拜议郎迁尚书在朝有鲠直臣节出为鲁东海二郡相性抗厉有名畧所在称神丨丨丨丨丨丨家人莫见墯容焉】家人莫见墯容【见上】避雨危坐【后汉书郭防传茅容字季伟陈留人也年四十余耕于野时与等辈丨丨树下众皆夷踞相对容独丨丨愈恭林宗行见之而奇其异遂与共言因请宿旦日容杀鸡为馔林宗谓为已设既而以供其母自以草蔬与客同饭林宗起拜之曰卿贤乎哉因劝令学卒以成德】状如学道【后汉书向栩传向栩字甫兴河内朝歌人向长之后少为书生性卓诡不伦恒读老子丨丨丨丨又似狂生】头没杯案【魏志武帝纪注曹瞒传曰每与人谈论戏防言诵尽无所隐及欢恱大笑至以丨丨丨丨中肴膳皆沾汚巾帻】华独坐【魏志华歆传注华峤谱叙日歆能剧饮至石余不乱众人防察常以其整衣冠为异江南号之曰丨丨丨】躁幽【魏志管辂传注辂别传曰舅夏大夫问辂前见何邓之日为己有凶气未也辂言与祸人共防然后知神眀交错与吉人相近又知圣贤求精之妙夫邓之行歩则筋不束骨脉不制肉起立倾倚若无手足谓之丨丨何之视则魂不守宅血不华色精爽烟浮容若槁木谓之丨丨故躁者为风所收幽者为火所烧自然之符不可以蔽也按何谓何晏邓谓邓飏】竒雅【蜀志诸葛亮传亮时年二十七乃建奇防身使孙权求援吴防权既宿服仰备又覩亮丨丨甚敬重之】气候分明【吴志朱然传然长不盈七尺丨丨丨丨内行脩洁其所文采惟施军器余皆质素终日钦钦常在战塲临急胆定尤过絶人】终日钦钦【见上】骨体不媚【呉志虞翻传注翻别传曰翻放弃南方云自恨防节丨丨丨丨犯上获罪当长没海隅生无可与语死以青蝇为吊客使天下一人知己者足以不恨】龙章凤姿【晋书嵇康传康早孤有奇才逺迈不羣身长七尺八寸美词气有风仪而土木形骸不自藻餙人以为丨丨丨丨天质自然】善于俯仰【晋书李势载记势身长七尺九寸腰十四围丨丨丨丨时人异之】善持音仪【宋书张敷传丨丨丨丨尽详缓之致与人别执手曰念相闻余响久之不絶】顔嗔谢笑【宋书顔竣传孝建元年转吏部尚书领骁骑将军留心选举自彊不息任遇既隆奏无不可其后谢庄代竣领选意多不行竣容貌严毅庄风姿甚美賔客喧□常欢笑答之时人为之语曰丨竣丨而与人官丨庄丨而不与人官】蓬首缓带风貌清严【宋书孔觊传先是庾徽之为御史中丞性豪丽服玩甚华觊代之衣服器用莫不粗率兰台令史并三吴富人咸有轻之之意觊丨丨丨丨丨丨丨丨皆重迹屏气莫敢轻犯】迟行缓歩便得宰相【齐书禇渊传渊美仪貌善容止俛仰进退咸有风则每朝防百僚逺国使莫不延首目送之宋明帝常叹曰禇渊能丨丨丨丨丨持此丨丨丨矣】衔须咀之【齐书栁世隆传刘攘兵射书与世隆许降世隆开门纳之攘兵烧营而去火起乃觉攸之怒丨丨丨丨收攘兵兄子天赐女婿张平虑斩之军旅大散】空中俯仰【齐书张敬儿传敬儿武将不习朝仪闻当内迁乃于密室中屏人学揖让答对丨丨丨丨如此竟日妾侍窃窥笑焉】蝉冕所照更生风采【齐书庾杲之传杲之风范和润善音吐世祖令对虏使兼侍中上每叹其风器之美王俭在座曰杲之为丨丨丨丨丨丨丨丨陛下故当与其即眞】风形瓌润【齐书胡谐之传谐之丨丨丨丨善自居处】坐常危膝行则曵歩【齐书张融传融风止诡越丨丨丨丨丨丨丨丨翘身仰首意致甚多随例同行常稽迟不进】风采棱防【齐书沈文季传文季丨丨丨丨善于进止司徒禇渊当时贵望颇以门户裁之文季不为之屈】公庭就列容止出人【梁书何敬容传敬容身长八尺白晳美须眉性矜庄衣冠尤事鲜丽每丨丨丨丨丨丨丨丨】贺雅【梁书贺琛传每见高祖语常移晷刻省中为之语曰上殿不下有丨丨琛容止都雅故时人呼之】复见卫杜在目【梁书何烱传何烱白晳美容貌从兄求防每称之曰叔寳神清治肤清今观此子丨丨丨丨丨丨】恒以方嵇叔夜【梁书伏曼容传曼容素美风采帝丨丨丨丨丨丨使吴人陆探防画叔夜像以赐之】眸表韶慧色见英朗【梁书伏挺传伏挺少有盛名徐勉以疾还宅挺致书勉报曰卿雄州擢秀弱冠升朝穿综百家佃渔六学观丨丨其丨丨视丨丨其丨丨若鲁国之名驹迈云中之白鹤】局宇详正【陈书沈君理王防陆缮传论史臣曰夫衣冠雅道廊庙嘉猷谅以操履敦脩丨丨丨丨经曰容止可观诗言其仪罔忒彼三子者其有斯风焉】我见谢道儿未尝足【南史谢述传述字景先小字道儿尚书仆射殷景仁领军将军刘湛并与述为异常之交述美风姿善举止湛每谓人曰丨丨丨丨丨丨丨丨】觉此生芳兰竟体【南史谢覧传梁武平建邺朝士王亮王莹等数人揖自余皆拜覧时年二十余为太子舍人亦长揖而已意气闲雅视瞻聪明武帝目送良久谓徐勉曰丨丨丨丨丨丨丨想谢庄政当如此自此仍被赏味】哺歠亦复可观【南史王彧传美风姿为一时推谢袁粲见之叹曰景文非但风流可恱乃丨丨丨丨丨丨有一客少时及见谢琨答曰景文方谢叔源则为野父矣粲惆怅良久曰恨眼中不见此人】雅歩如常【南史袁粲传愍孙峻于仪范废帝倮之廹使走愍孙丨丨丨丨顾而言曰风雨如晦鸡鸣不已按袁粲一名愍孙】飘飘有凌云气【南史齐宗室衡阳王道度子钧传吴郡张融清抗絶俗虽王公贵人视之慠如也唯雅重钧谓从兄绪日衡阳王丨丨丨丨丨丨其风情素韵弥足可懐融与之逰不知老之将至其见赏如此】趋进转美【南史齐宗室南丰伯赤斧子頴胄传頴胄字云长厚有父风起家秘书郎髙帝谓赤斧曰頴胄轻朱被身觉其丨丨丨丨足慰人意】韶靡【南史齐临川献王映传应接賔客风韵丨丨】手自捶击【魏书宗室子华传性甚褊急当其急也口不择言丨丨丨丨长史郑子湛子华亲友也见侮骂遂即去之】以文见美【魏书任城王澄传萧赜使庾荜来朝荜见澄音韵遒雅风仪秀逸谓主客郎张彛曰徃魏任城以武著称今魏任城乃丨丨丨丨也】风神外伟黄中内润【魏书清河王怿传防而敏惠美姿貌髙祖爱之彭城王勰甚器异之并日此儿丨丨丨丨丨丨丨丨若天假之年比二南矣】效人举措【魏书尉地干传地干奉上忠谨尤善嘲笑世祖见其丨丨丨丨忻恱不能自胜甚见亲爱】举止风流有似儒者【魏书贺狄干传狄干在长安幽闭因习读书史通论语尚书诸经丨丨丨丨丨丨丨丨】有不可犯之色【魏书于烈传烈善射少言丨丨丨丨丨丨】风彩闲润【魏书卢元明传渉歴羣书兼有文义丨丨丨丨进退可观永安初长兼尚书令临淮王彧钦爱之及彧开府引为兼属仍领部曲】声姿清亮进止可观【魏书宋弁传髙祖曽因朝会之次歴访治道弁年少官防自下而对丨丨丨丨丨丨丨丨髙祖称善者久之因是大被知遇】相爱举动可更为一行【魏书裴粲传歴正平恒农二郡太守髙阳王雍曽以事属粲粲不从雍甚为恨后因九日马射勅畿内太守皆赴京师雍时为州牧粲徃修谒雍含怒待之粲神情闲迈举止抑掦雍目之不觉解顔及坐定谓粲曰丨丨丨丨丨丨丨丨丨粲便下席为行从容而出】不以霑濡改节【魏书裴粲传曾诣清河王怿下车始进便属暴雨粲容歩舒雅丨丨丨丨丨丨怿乃令人持盖覆之叹谓左右曰何代无竒人】眼光奕奕【北齐书琅邪王俨传俨以和士开骆提婆等奢恣盛脩第宅意甚不平尝谓曰君等所营宅早晚当就何太迟也二人相谓曰琅邪王丨丨丨丨数歩射人向者蹔对不觉汗出天子前奏事尚不然由是忌之】崔生堂堂之貌亦当无媿裴子【北齐书崔瞻传杨愔欲引瞻为中书侍郎时卢思道直中书省因问思道曰我此日多务都不见崔瞻文藻卿与其亲通理当相悉思道答曰崔瞻文词之美实有可称但举世重其风流所以才华见没愔云此言有理便奏用之事既施行愔又曰昔裴瓉晋世为中书郎神情髙迈每于禁门出入宿卫者肃然动容丨丨丨丨丨丨丨丨丨丨丨丨】服章有殊于众【周书独孤信传信既少年好自脩餙丨丨丨丨丨丨军中号为独孤郎】侧防【周书独孤信传信在秦州尝因猎日暮驰马入城其防防侧诘旦而吏民有戴防者咸慕信而丨丨焉其为隣境及士庻所重如此】容止堂堂足为当今模楷【周书长孙绍远传太祖每谓羣公曰长孙公任使之处令人无反顾忧汉之萧防何足多也然其丨丨丨丨丨丨丨丨丨丨】独坐满一榻【隋书韦艺传艺容貌瓌伟毎夷狄参谒必整仪卫盛服以见之丨丨丨丨丨番人畏惧莫敢仰视】平生未尝廻顾【隋书李礼成传礼成年七嵗与姑之子兰陵太守荥阳郑颢随魏武帝入关颢母每谓所亲曰此儿丨丨丨丨丨丨当为重器耳】缩鼻笑【北史崔防传素与魏收不协收后专典国史防恐被恶言乃恱之曰昔有班固今则魏子收丨丨丨之憾不释】二天人【北史崔子约传子约武定中为平原公开府祭酒与兄子瞻俱诣晋阳寄居佛寺瞻长于子约二嵗毎退朝久立子约冯几对之仪望俱华俨然相映诸沙门窃窥之以为丨丨丨也】领军门下见一神人【北史李谐传谐字防和防有风采赵郡李搔尝过元乂门下见之归谓其父元中曰丨丨丨丨丨丨丨丨元中曰必李谐也问之果然】承受纶言有若成诵【旧唐书温彦博传彦博善于宣吐每奉使入朝诏问四方风俗丨丨丨丨丨丨丨丨声韵髙朗响溢殿庭进止雍容观者拭目】私居拱手内斋束带【旧唐书柳仲郢传仲郢以礼法自持丨丨未尝不丨丨丨丨未尝不丨丨】端凝若植【旧唐书冯定传为太常寺少卿文宗每聼乐鄙郑卫声诏奉常习开元中霓裳羽衣舞以云韶乐和之舞曲成定总乐工阅于廷定立于其间文宗以其丨丨丨丨问其姓名翰林学士李珏对曰此冯定也文宗喜问曰岂非能为古章句者也乃召升阶文宗自吟定送客西江诗吟罢益喜】进止闲华【唐书宗室复传从父若水为左金吾大将军兼通事舍人容貌瓌伟在朝三十年多识旧仪每宣劳揖賛丨丨丨丨有可观者】祁寒烈暑无懈容【唐书姜行本传行本性恪敏所居官虽丨丨丨丨丨丨丨加有巧思凡朝之营缮所司必谘而后行】搢绅属目【唐书陈叔逹传叔逹明辩善为容每占奏丨丨丨丨江左士客长安或汨振多荐诸朝】居常简贵【唐书韦陟传自以门品可坐阶三公丨丨丨丨视僚党謷然其以道谊合虽后进布衣与均礼】雪立不徙足【唐书韦斌传斌天性质厚每朝会不敢离立笑言尝大丨在廷者皆振裾更丨斌丨丨丨雪甚几至鞾亦不失恭】气象清古【唐书王邱传丨丨丨丨行脩洁于词赋尤髙】笑不改容【五代史唐臣传周徳威状貌雄伟丨丨丨丨人见之凛如也】秀峙【金史显宗诸子从宪传从宪风仪丨丨性寛厚善骑射待府僚以礼秩满去者皆有赆帝尤爱重】俊鹘脱防【金史李仲畧传除翰林脩撰兼太常博士改授左司都事为立夏国王读册官还权领左司一日奏事退上顾谓侍臣曰仲畧精神明徤如丨丨丨丨又曰李仲畧徤吏也】神采焕发如神仙中人【元史赵孟頫传孟頫才气英迈丨丨丨丨丨丨丨丨丨】好恶咸发于声【逸周书三日诚在其中必见诸外以其声处其实气初生物物生有声声有刚柔清浊丨丨丨丨丨丨心气华诞者其声流散心气顺信者其声顺节心气鄙戻者其声醒丑心气寛柔者其声温和信气中易义气时舒和气简备勇气壮力聼其声处其气考其所为观其所由以其前观其后以其隐观其显以其小占其大此之谓视声】躅足【逸周书师旷罄然又称曰温恭敦敏方徳不改闻物口口下学以起尚登帝臣乃参天子目古谁王子应之曰穆穆虞舜明明赫赫立义治律万物皆足分均天财万物熙熙非舜而谁能师旷东丨其丨曰善哉善哉王子曰太师何举足骤师旷曰天寒足躅是以数也】五气诚于中发形于外【逸周书民有五气喜怒欲惧忧喜气内畜虽欲隐之阳喜必见怒气内畜虽欲隐之阳怒必见欲气惧气忧悲之气皆隐之阳气必见丨丨丨丨丨丨丨丨丨民情不可隐也喜色犹然以出怒色荐然以侮欲色妪然以愉惧色薄然以下忧悲之色瞿然以静诚智必有难尽之色诚仁必有可尊之色诚勇必有可新之色诚洁必有难污之色诚口必有可信之色质浩然固以安伪蔓然乱以烦虽欲改之中色弗聼此之谓观色】膜拜【穆天子传天子乃口之人口吾黄金之环三五朱带贝餙三十工布之四口吾乃丨丨而受】目说耳说心说【董仲舒春秋繁露衣服中而容貌恭则丨丨矣言理应对逊则丨丨矣好仁厚而恶浅薄就善人而逺僻鄙则丨丨矣故曰行意可乐容止可观此之谓也】罝之容【焦氏易林丨丨丨丨不失其恭和谦致乐君子攸同】攘臂拯肘【焦氏易林丨丨丨丨怒不可止狠戾复狠无与为市】侧弁垢顔【荀恱申鉴丨丨丨丨不鉴于眀镜也】符表【徐干中论夫容貌者人之丨丨也符表正故情性治情性治故仁义存仁义存故盛徳着盛徳着故可以为法象斯谓之君子矣】孤松独立【刘义庆世说山公目嵇叔夜岩岩如丨丨之丨丨】清风拂人【刘义庆世说谢太傅云小时在殿廷会见王丞相觉丨丨来丨丨】冰衿【刘义庆世说防太尉晩节好谈既雅非所经而甚矜之后朝觐以王丞相末年多可恨每见必欲苦相规诫王公知其意每引作他言临还镇故命驾诣丞相丞相翘须厉色上坐便言方当乖别必欲言其所见意满口重辞殊不流王公摄其次日后面未期亦欲尽所懐愿公勿复谈防遂大瞠丨丨而出不得一言】朗朗如日月入懐【刘义庆世说时人目夏侯太初丨丨丨丨丨之丨丨李安国頽唐如玉山之将崩】頽玉【见上】鸡羣野鹤【刘义庆世说有人语王戎曰嵇延祖卓卓如野鹤之在鸡羣答曰君未见其父耳】若不堪罗绮【刘义庆世说王丞相见卫洗马曰居然有羸形虽复终日调畅丨丨丨丨丨】轩轩霞举【刘义庆世说海西时诸公每朝朝堂犹暗唯会稽王来丨丨如朝丨丨】韶举【刘义庆世说林公道王长史敛衿作一来何其轩轩丨丨】一时退匿【刘义庆世说庾长仁与诸弟入吴欲住亭中宿诸弟先上见羣小满屋都无相避意长仁曰我试观之乃防杖将一小儿始入门诸客望其神姿丨丨丨丨】密云【顔氏家训别易会难古人所重江南饯送下泣言离有王子侯梁武帝弟出为东郡与武帝别帝曰我年已老与汝分张甚心恻怆数行泪下侯遂丨丨赧然而出坐此被责飘飖舟渚一百许日卒不得去北间风俗不屑此事岐路言离欢笑分首然人性自有少涕泪者膓虽欲絶目犹烂然如此之人不可强责按密云无涙也】庯峭【宋祁笔记齐魏间以人有仪矩可喜者谓之丨丨】徐瞠【马令南唐书义飬传徐温字端美海州昫山人烈祖之飬父也刚毅寡言罕与人交众中凛然可畏目为丨丨】
　　妍丑
　　夷姤【管子其泉黄白其人丨丨注夷平也姤好也】倛首【子华子今有美丽佼好之人人之所同恱也然而丨之以丨丨则见之者弃之而走更之以轻纨阿裼焉则向之走者留行矣】痀偻丈人【列子孔子顾谓弟子曰用志不分乃疑于神其丨丨丨丨之谓乎】美髯【庄子丨丨长大壮丽勇敢】支离其形【庄子支离防者颐隐于齐肩髙于顶会撮指天五管在上两髀为胁挫鍼治繲足以糊口鼓防播精足以食十人上徴武士则支离攘臂于其间上有大役则支离以有常疾不受功上与病者粟则受三钟与十束薪夫丨丨丨丨者犹足以飬其身终其天年又况支离其徳者乎】闉跂支离无脤【庄子丨丨丨丨丨丨説卫灵公灵公説之而视全人其脰肩肩瓮防大瘿说齐桓公桓公説之而视全人其脰肩肩】瓮防大瘿【见上】曲偻发背【庄子丨丨丨丨上有五管颐隐于齐肩髙于顶句赘指天隂阳之气有沴其心间而无事跰而鉴于井】句赘指天【见上】跰【见上】生子恐似己【庄子厉之人夜半丨其丨遽取火而视之汲汲然惟丨其丨丨也】面长三尺广三寸【荀子昔者卫灵公有臣曰公孙吕身长七尺丨丨丨丨而丨丨丨鼻目耳具而名动天下】突秃长左【荀子楚之孙叔敖期思之鄙人也丨丨丨丨轩较之下而以楚覇】目可瞻【荀子徐偃王之状丨丨丨焉注言不能俯视细物逺望才见焉】面如倛【荀子仲尼之状丨丨丨丨】身如断菑【荀子周公之状丨丨丨丨】色如削【荀子臯陶之状丨丨丨丨】面无见肤【荀子闳夭之状丨丨丨丨】身如植鳍【荀子傅説之状丨丨丨丨】面无须麋【荀子伊尹之状丨丨丨丨注麋与眉同】禹跳汤偏【荀子丨丨丨丨尧舜参牟子】参牟子【见上】桀纣长巨姣美【荀子古者丨丨丨丨丨丨天下之杰也筋力越劲百人之敌也】美丽姚冶竒衣妇饰【荀子今世俗之乱君乡曲之儇子莫不丨丨丨丨丨丨丨丨血气态度拟于女子】浃頳【吕氏春秋陈有恶人焉日敦洽讐麇雄颡广额色如丨丨埀眼临鼻长肘而盭陈侯见而甚悦之外使治其国内使制其身】垂眼临鼻【见上】粲然恶丈夫之状【吕氏春秋列精子髙聼行乎齐湣王善衣东布衣白缟冠颡推之履特防朝雨袪歩髙堂下谓其侍者曰我若何侍者曰公姣且丽列精子髙因歩而窥于井丨丨丨丨丨丨丨也喟然叹曰侍者为吾聼行于齐王也夫何阿哉】重帷而见衣若手【吕氏春秋伍子胥欲见呉王而不得客有言之于子光者见之而恶其貌不聼其説而辞之客请之王子光王子光曰其貌适吾所甚恶也客以间伍子胥伍子胥曰此易故也愿令王子居于堂上丨丨丨丨其丨丨丨请因説之】美鬓【国语丨丨长大则贤】富都那竖【国语今君为此台也国民罢焉财用尽焉年谷败焉百官烦焉举国留之数年乃成愿得诸侯与始升焉诸侯皆距无有至者而后使太宰启彊请于鲁侯惧之以蜀之役而仅得以来使丨丨丨丨賛焉而使长鬛之士相焉臣不知其美也注富于容貌都闲也那美竖未冠者也】昳丽【战国防邹忌脩八尺有余而形貌丨丨】城北徐公【战国防丨丨丨丨齐国之美丽者也】如妇人好女【史记留侯世家太史公曰余以为其人讣魁梧竒伟至见其图状貌丨丨丨丨丨孔子云以貌取人失之子羽留侯亦云】肥白如瓠【史记张丞相传苍坐法当斩解衣伏质身长大丨丨丨丨时王陵见而怪其美士乃言沛公赦勿罪】美士【见上】貌侵【史记武安侯传武安者丨丨生贵甚注韦昭曰侵音寝短小也又云丑恶也】身体鸿大【汉书王商传为人多质有威重长八尺余丨丨丨丨容貌甚过絶人和平四年单于来朝引见白虎殿丞相商坐未央廷中单于前拜谒商商起离席与言单于仰视商貌大畏之迁延却退天子闻而叹曰此眞汉相矣】单于仰视商貌大畏之【见上】美丽自喜【汉书佞幸传董贤字圣卿为人丨丨丨丨】明须髪【后汉书马援传为人丨丨丨眉目如画闲于进对尤善述前世行事毎言及三辅长者下至闾里少年皆可观聼自皇太子诸王侍闻者莫不属耳忘倦】眉目如画【见上】状丑不可示逺【后汉书承宫传永平中征诣公车驾临辟雍诏宫拜博士迁左中郎将数纳忠言陈政论议切慤朝臣惮其节名播匈奴时北单于遣使求得见宫显宗敕自整餙宫对曰夷狄名非识实者也臣丨丨丨丨以丨丨宜选有威容者帝乃以大鸿胪魏应代之】钦颐折额【后汉书周燮传燮生而丨丨丨丨丑状骇人其母欲弃之其父不聼曰吾闻贤圣多有异貌兴我宗者乃此儿也于是飬之】粉白不去手【魏志何晏传注魏畧晏性自喜动静丨丨丨丨丨行歩顾影】有姿望【晋书何劭传劭雅丨丨丨逺客朝见必以劭侍直】姣无双【晋书石苞传石苞字仲容渤海南皮人也雅旷有智局容仪伟丽不脩小节时人为之语曰石仲容丨丨丨】玉人【晋书裴楷传楷风神髙迈容仪俊爽博渉羣书特精理义时人谓之丨丨又称见裴叔则如近玉山照映人也按叔则楷字】玉山照映【见上】观者如堵【晋书卫玠传玠字叔寳以王敦豪爽不羣而好居物上恐非国之忠臣求向建邺京师人士闻其姿容丨丨丨丨】捉玉柄麈尾与手同色【晋书王衍传衍既有盛才美貌明悟若神常自比子贡兼声名籍甚倾动当世妙善元言唯谈老庄为事每丨丨丨丨丨丨丨丨丨】连璧【晋书夏侯湛传防有盛才文章宏富善构新词而美容观与潘岳友善每行止同舆接茵京都谓之丨丨】投果【晋书潘岳传岳美姿仪辞藻絶丽尤善为哀诔之文少时常挟弹出洛阳道妇人遇之者皆连手萦绕丨之以丨遂满车而归时张载甚丑毎行小儿以瓦石掷之委顿而反】小儿以瓦石掷之【见上】姿容既妙廻防如萦【晋书王湛传济有从马絶难乗济问湛曰叔颇好骑不湛曰亦好之因骑此马丨丨丨丨丨丨丨丨善骑者无以过之】濯濯如春月柳【晋书王恭传恭美姿仪人多爱悦或目之曰丨丨丨丨丨丨常被鹤氅裘渉雪而行孟昶窥见之叹曰此眞神仙中人也】奴仆之下者【晋书赵王伦传防形貌短陋丨丨丨丨丨按防孙秀子】肤若凝脂眼如防漆【晋书杜乂传性纯和美姿容有盛名于江左王羲之见而目之曰丨丨丨丨丨丨丨丨此神仙中人也】狗面【晋书符朗载记沙门释法汰问朗曰见王吏部兄弟未朗曰吏部为谁非人面而狗心丨丨而人心者乎王忱丑而才惠国寳貌美而才劣于弟故朗云然】以形骸为官【齐书王琨等传论史臣曰内侍枢近世为华选金珰颎耀朝之丽服久志儒艺专授名家加以简择少姿簮貂冠冕基防所通后才先貌事同谒者丨丨丨丨丨斯违旧矣辟强之在汉朝防有妙察仲宣之处魏国见贬容陋何戢之让虽未能深识前古之美与夫尸官腼服何等级哉】小褚公【齐书何戢传戢美容仪动止与禇渊相慕时人呼为丨丨丨】王谢一双【齐书阮韬传宋孝武选侍中四人并有风貌丨彧丨庄为丨丨韬与何偃为一双常充兼假】年少堂堂【梁书王茂传性沈隐不妄交游身长八尺洁白美容观齐武帝布衣时见之叹曰玉茂丨丨丨丨如此必为公辅之器】眉目疎朗神彩爽发【梁书张纉传起家秘书郎时年十七身长七尺四寸丨丨丨丨丨丨丨丨】靡顔腻理哆噅顣頞【梁书刘峻传丨丨丨丨丨丨丨丨形之异也】双珠【南史谢灵运传孟顗字彦重平昌安邱人卫将军昶弟也昶顗并美风姿时人谓之丨丨】肥痴痩狂【南史沈庆之传沈昭畧性狂隽尝逢王景文子约张目视之曰汝是王约耶何乃丨而丨约曰汝是沈昭畧耶何乃丨而丨昭畧抚掌大笑曰瘦已胜肥狂又胜痴奈何王约奈汝痴何】皮肤若漆【南史焦度传度容貌壮丑丨丨丨丨】面如冠玉须似猬毛【南史鲍泉传泉美须髯善举止事元帝征长沙不尅元帝以书责之曰丨丨丨丨还疑木偶丨丨丨丨徒劳绕喙】生犀【南史陆騐传验本无艺业而容貌特丑先是外国献生犀其形甚陋故闾里咸谓验为丨丨】纎妍白晳如美妇人【魏书崔浩传浩丨丨丨丨丨丨丨丨而性敏逹长于谋计常自比张良谓已稽古过之】丑舍人【北齐书荀士逊传世祖时转中书舍人状貌甚丑以文辞见用会有事湏奏値世祖在后庭因左右转通者不得士逊姓名乃云丨丨丨世祖曰必士逊也看封题果是内人莫不忻笑】狝猴面科斗形【北齐书宋游道传时人语曰游道丨丨丨陆操丨丨丨意识不关貌何谓丑者必无情】王子晋后身【旧唐书张易之传易之为奉宸令引辞人阎朝隐薛稷员半千并为奉宸供奉每因宴集则令嘲戏公卿以为笑乐若内殿曲宴则二张诸武侍坐摴蒱笑谑赐与无算时谀佞者奏云昌宗是丨丨丨丨丨乃令披羽衣吹箫乗木鹤奏乐于庭如子晋乘空辞人皆赋诗以美之崔融为其絶唱其句有昔遇浮邱伯今同丁令威中郎才貌是藏史姓名非】状貌丑异【旧唐书许敬宗传贞观十年文徳皇后崩百官缞绖率更令欧阳询丨丨丨丨众或指之敬宗见而大笑为御史所劾左授洪州都督府司马】莲花似六郎【旧唐书杨再思传易之弟昌宗以姿貌见宠幸再思又谀之曰人言六郎面似莲花再思以为丨丨丨丨丨非六郎似莲花也其倾巧取媚也如此】目纇脚短【旧唐书封常清传常清孤贫年三十余属夫灵詧为四镇节度使髙仙芝为都知兵马使颇有材能每出军奏傔从三十余人衣服鲜明常清慨然发愤投牒请预一傔常清细瘦丨丨丨丨而跛仙芝见其貌寝不纳明日又投牒仙芝谓曰吾奏傔已足何烦复来常清怒倨谓仙芝曰常清慕公髙义愿事鞭辔所以无媒而前何见拒之深乎公若方圆取人则士大夫所望若以貌取人恐失之子羽矣】髆上无项胸前有头【旧唐书崔善为传武徳中歴内史舍人尚书左丞甚得誉诸曹令史恶其聪察因其身短而伛嘲之曰崔子曲如钩随例得封侯丨丨全丨丨丨丨别丨丨髙祖闻之劳勉之曰浇薄之人丑正恶直昔齐末奸吏歌斛律明月而髙纬愚暗遂防其家朕虽不徳幸免斯事因购流言者使加其罪】碧鹳雀【唐书裴寛传寛性通敏工骑射弹棊投壶畧通书记景云中为润州参军事刺史韦诜有女择所宜归防休日登楼见人于后圃有所瘗藏者访诸吏曰参军裴寛居也与偕来诜问状答曰寛义不以包苴污家适有人以鹿为饷致而去不敢自欺故瘗之诜嗟异乃引为按察判官许妻以女归语妻曰常求佳婿今得矣明日帏其族使观之寛时衣碧瘠而长既入族人皆笑呼为丨丨丨诜曰爱其女必以为贤公侯妻也何可以貌求人卒妻寛】侻陋【唐书陆羽传羽貌丨丨口吃而辩】貌蓝色【唐书卢杞传杞体陋甚丨丨丨丨尚父郭子仪病甚百官造省不屏姫侍及杞至则屏之隐几而待家人怪问其故子仪曰彼外陋内险左右见必笑使后得权吾族无类矣】姿采如峙玉【唐书郑畋传畋为人仁恕丨丨丨丨丨凡与布衣交至贵无少易】面如氷玉唇如渥丹【元史李泂传泂骨骼清峻神情开朗秀眉踈髯目莹如电顔丨丨丨丨而丨丨丨丨然峩冠褒衣望之者疑为神仙中人也】性无须眉【孔丛子思适齐齐君之嬖臣美须眉立乎侧齐君指之而笑且言曰假貌可相易寡人不惜此之须眉于先生也子思曰非所愿也所愿者唯君脩礼义富百姓而伋得寄帑于君之境内从繦负之列其荣多矣若无此须鬛非伋所病也昔尧身脩十尺眉乃八彩实圣舜身脩八尺有竒面颔无毛亦圣禹汤文武及周公勤思劳体或折臂望视或秃肝背偻亦圣不以须眉美鬛为称也人之贤圣在徳岂在貌乎且吾丨丨丨丨而天下王侯不以此损其敬由是言之伋徒患徳之不邵美也不病毛髩之不茂也】须髯如防面正红白【孔丛子髙见齐王齐王问谁可临淄宰称管穆焉王曰穆容貌陋民不敬答曰夫见敬在徳且臣所称称其材也君王闻晏子赵文子乎晏子长不过三尺而貌恶齐国上下莫不宗焉赵文子其身如不胜衣其言如不出口非但体陋辞气又呐呐然其相晋国晋国以寕诸侯敬服皆有徳故也以穆躯形方之二子犹悉贤之昔臣尝行临淄市见屠商焉身脩八尺丨丨丨丨丨丨丨丨市之男女未有敬之者无徳故也王曰是所谓祖龙始者也诚如先生之言于是乃以管穆为临淄宰】祖龙始【见上】形佳骨皮媚色称【王充论衡或无补益为上所好籍孺邓通是也籍孺幸于孝惠邓通爱于孝文无细简之才防薄之能偶以丨丨丨丨丨丨丨丨】有晏子之风【周斐汝南先贤传周举字宣光姿貌短陋丨丨丨丨丨】影亦好【刘义庆世说任育长童少时神眀可爱时人谓育长丨丨丨】蒹葭倚玉树【刘义庆世説魏明帝使后弟毛曽与夏侯元共坐时人谓丨丨丨丨丨】逆流虾蟆【张鷟朝野佥载周张元一腹粗而脚短项缩而眼跌吉顼目为丨丨丨丨】肉杌【叚成式酉阳襍爼黄防儿矮陋机惠明皇常凴之行问外间事动有锡赉号曰丨丨】水月观音【孙光宪北梦琐言蒋凝侍郎有人物每到朝士家人以为祥瑞号丨丨丨丨】清粹端美【孙光宪北梦琐言沈询侍郎丨丨丨丨神仙中人也制除山北节旄京城诵曹唐游仙诗云玉诏新除沈侍郎便分茅土领东方不知今夜游何处侍从皆骑白鳯凰即风姿可知也】玉界尺【孙光宪北梦琐言太傅致仕赵光逢仕唐及梁风神秀异号曰丨丨丨】若氷壶【孙光宪北梦琐言唐光启中成都人侯翮风仪端秀有丨丨丨】罗浮茯苓精【东坡志林罗浮道士何宗一以其犹子为童子状貌肥黑矮小予尝戏之曰此丨丨丨丨丨也俗谚曰下有茯苓上生丝因名之曰苓之字表丝且祝老何善待之壮长非庸物也】人様子【范公称过庭録神庙大长公主哲宗朝重于求配遍士族中求之莫中圣意御带器械狄咏颇美丰姿近臣奏曰不知要如何人物哲宗曰人物要如狄咏者天下谓咏为丨丨丨狄咏狄青子也】西字脸【张端义贵耳集有一以官得郡陛辞有宦者奏知来日有川知州上殿官家莫要笑夀皇问如何不要笑外面有一语云裹上幞头丨丨丨恐官家见了笑只得先奏所谓知州者面大而横阔故有此语来日上殿夀皇一见忆得先语便笑卿所奏不必宣读容朕宫中自看愈笑不已其人在外曰早来天顔甚悦以某奏劄称指殊不知西字脸先入之言所以动夀皇之笑也】面落鉴中妻怖遽倒【释文莹湘山野録佑有文而容陋其妻右仆射严绩之女有絶态一日晨妆佑潜窥于鉴台其丨丨丨丨丨丨丨丨佑怒其恶已因弃之按佑潘佑】身躯与堂上公案相等【陶宗仪辍耕録孔某者皇庆癸丑间为江浙省掾史丨丨短小仅丨丨丨丨丨丨丨凡呈署牍文必用低凳阁足令髙脱欢丞相以其先圣子孙而且才学优长甚礼遇之时有诏许文正公从祀夫子庙庭公之子参知政事恶孔风度不雅因小过叱之退丞相曰他祖公容得参政父亲坐参政反不容他一个子孙立耶许大惭】
　　性情
　　无根而固【管子丨丨丨丨者情也】六气【管子圣人齐滋味而时动静御正丨丨之变禁止声色之滛注六气即好恶喜怒哀乐】正平【管子凡民之生也必以丨丨所以失之者必以喜怒哀乐节怒莫若乐节乐莫若礼】利安以寜【管子彼心之情丨丨丨丨勿烦勿乱和乃自成】人生以欢【管子凡丨之丨也必丨其丨忧则失纪怒则失端】天植【管子凡将立事正彼丨丨天植者心也天植正则不私近亲不孽踈逺】一意抟心【管子四体既正血气既静丨丨丨丨耳目不滛虽逺若近】抟气如神万物备存【管子气意得而天下服心意定而天下聼丨丨丨丨丨丨丨丨】心能执静道将自定【管子其细无内其大无外所以失之以躁为害丨丨丨丨丨丨丨丨】心中有心【管子治之者心也安之者心也心以藏心丨之丨又丨丨焉】智舍【管子心也者丨之丨也】心不为九窍【管子丨丨丨丨丨九窍治】涤除元览【老子丨丨丨丨能无疵】躁胜寒静胜热【老子丨丨丨丨丨丨清静为天下正】径寸之地如炎如氷【子华子人中虚圆不径寸神明舍焉事物交滑如理乱棼如渉惊浸一则以之怵惕一则以之忌讳一则以之惩创是则一日之间一时之顷而丨丨丨丨丨丨丨丨矣夫所谓神明者其若之何而堪之】以我矜愿接彼忿悁何为不鬭【子华子今子之言曰谨志于为善则不善者将谁与耶违子之所恶则恶将谁归耶予而勿受归而勿纳则必有忿悁之心起而与我立敌矣丨丨丨丨之意而丨丨丨丨之心丨丨而丨丨鬭且不止小则嚣凌诟谇大则碎首穴胷夫以若之言而幸于完其几于殆矣】灵台【子华子心胸之两间其容几何然则歴陆嵚岖太行雁门横塞之丨丨之关勺水之不通而奚以有容嗜欲炎之好憎氷之炎与氷交战焉则必两相伤者矣是故革四扩则裂胃中满则充薄气发喑惴怖作狂积忧损心心气乃焦】莫隐乎慈莫便乎恕【子华子道心天也天心帝也帝心人也人之心丨丨丨丨丨丨丨丨赤子匍匐使我心恻隐于慈故也凌波而先济跂而望乎后之人便于恕故也】性犹水然【子华子人之丨其丨丨丨水之源本甚洁而无有衰秽其所以湛之者久则不能以无易也易而不能反其本初则还复凝于自性者矣】柔心【列子丨丨而弱骨不骄不忌】须臾之忘可复得乎【列子宋阳里华子中年病忘朝取而夕忘夕与而朝忘在涂则忘行在室则忘坐今不识先后不识今阖室毒之谒史而卜之弗占谒巫而祷之弗禁谒医而攻之弗己鲁有儒生自媒能治之华子之妻子以居产之半请其方儒生曰此固非卦兆之所占非祈请之所祷非药石之所攻吾试化其心变其虑庻几其瘳乎于是试露之而求衣饥之而求食幽之而求明儒生欣然告其子曰疾可已也然吾之方密传世不以告人试屏左右独与居室七日从之莫知其所施为也而积年之疾一朝都除华子既寤乃大怒黜妻罸子操戈逐儒生宋人执而问其以华子曰曩吾忘也荡荡不觉天地之有无今顿识既往数十年来存亡得失哀乐好恶扰扰万绪起矣吾恐将来之存亡得失哀乐好恶之乱吾心如此也丨丨丨丨丨丨丨丨子贡闻而怪之以告孔子孔子曰此非汝所及乎顾谓顔囘纪之】气专志一【列子其在婴孩丨丨丨丨和之至也】真乐真知【列子无乐无知是丨丨丨丨】心如渊泉形如处女【列子姑射山在海河洲中山上有神人焉吸风饮露不食五谷丨丨丨丨丨丨丨丨】务内观【列子务外游不知丨丨丨外游者求备于物内观者取足于身】惴惴缦缦【庄子小恐丨丨大恐丨丨】心鬭【庄子与接为构日以丨丨】凄然似秋暖然似春【庄子若然者其心志其容寂其颡頯丨丨丨丨丨丨丨丨喜怒通四时与物有宜而莫知其极】坐忘【庄子顔囘曰囘益矣仲尼曰何谓也曰囘忘仁义矣曰可矣犹未也他日复见曰囘益矣曰何谓也曰囘忘礼乐矣曰可矣犹未也他日复见曰回益矣曰何谓也曰回丨丨矣仲尼蹵然曰何谓坐忘顔回曰堕枝体黜聪明离形去知同于大道此谓坐忘】蒿目【庄子今世之仁人丨丨而忧世之患】毘阳毘隂【庄子人大喜耶丨于丨大怒耶丨于丨】排下进上【庄子老曰女慎无撄人心人心丨丨而丨丨上下囚杀淖约柔乎刚强廉刿雕琢其热焦火其寒凝氷其疾俛仰之间而再抚四海之外其居也渊而静其动也县而天偾骄而不可系者其唯人心乎】廉刿雕琢【见上】俛仰之间再抚四海之外【见上】渊而静县而天【见上】形体保神【庄子丨丨丨丨各有仪则谓之性】趣舍滑心【庄子丨丨丨丨使性飞扬】与忧俱生【庄子人之生也丨丨丨丨夀者惛惛久忧不死何之苦也其为形也亦逺矣】为性萑苇蒹葭【庄子故卤莾其性者欲恶之孽丨丨丨丨丨丨】心若悬于天地之间【庄子有甚忧两防而无所逃螴蜳不得成丨丨丨丨丨丨丨丨慰暋沈屯利害相摩生火甚多众人焚和】焚和【见上】戚醮【庄子满心丨丨求益而不止可谓忧矣】五綦【荀子夫人之情目欲綦色耳欲綦声口欲綦味鼻欲綦臭心欲綦佚此丨丨者人情之所必不免也】百乐【荀子故丨丨者生于治国者也忧患者生于乱国者也急逐乐而缓治国者非知乐者也】天情【荀子形具而神生好恶喜怒哀乐藏焉夫是之谓丨丨】虚一而静【荀子人何以知道曰心心何以知曰丨丨丨丨心未常不臧也然而有所谓虚心未尝不满也然而有所谓一心未常不动也然而有所谓静】不以所已臧害所将受【荀子人生而有知知而有志志也者臧也然而有所谓虚丨丨丨丨丨丨丨丨丨谓之虚】不以梦剧乱知【荀子心卧则梦偷则自行使之则谋故心未常不动也然而有所谓静丨丨丨丨丨丨谓之静】形之君【荀子心者丨丨丨也而神明之主也出令而无所受令自禁也自使也自夺也自取也自行也自止也故口可劫而使墨云形可劫而使诎申心不可劫而使易意是之则受非之则辞故曰心容其择也无禁必自见其物也杂博其情之至也不贰】心如槃水【荀子故人丨譬丨丨丨正错而勿动则湛浊在下而清明在上则足以见须眉而察理矣防风过之湛浊动乎下清明乱于上则不可以得大形之正也心亦如是矣导之以理飬之以清物莫之倾则足以定是非决嫌疑矣小物引之则其正外易其心内倾则不足以决粗理也又水至平端不倾心术如此象圣人】精合感应【荀子性之和所生丨丨丨丨不事而自然谓之性性之好恶喜怒哀乐谓之情】象道工宰【荀子辩说也者心之丨丨也心也者道之丨丨也】天之就性之质情之应【荀子性者丨丨丨也情者丨丨丨也欲者丨丨丨也】有终身之乐无一日之忧【荀子子路问于孔子曰君子亦有忧乎孔子曰君子其未得也则乐其意既已得之又乐其治是以丨丨丨丨丨丨丨丨丨丨小人者其未得也则忧不得既已得之又恐失之是以有终身之忧无一日之乐也】四六【吕氏春秋通意之悖觧心之缪去徳之累通道之塞贵富显严名利六者悖意者也容动色理气意六者缪心者也恶欲喜怒哀乐六者累徳者也智能去就取舍六者塞道者也此丨丨者不荡乎胸中则正正则静静则清明清明则虚虚则无为而无不为也】说臭【吕氏春秋人有大臭者其亲戚兄弟妻妾知识无能与居者自苦而居海上海上人有丨其丨者昼夜随之而勿能去】春女思秋士悲【淮南子丨丨丨丨丨丨而知物化矣】人之斗极【淮南子夫乘舟而惑者不知东西见斗极则寤矣夫性亦丨丨丨丨也有以自见也则不失物之情无以则动而惑营】桑叶落长年悲【淮南子庄王诛里史孙叔敖制冠浣衣文公弃荏席后霉黒咎犯辞归故丨丨丨而丨丨丨也注桑叶落长年惧命尽故感而悲】适善恶之马【扬子人之性也善恶混脩其善则为善人脩其恶则为恶人气也者所丨丨丨丨丨也欤】潜天潜地【扬子或问神曰心请闻之曰丨丨而天丨丨而地天地神明而不测者也心之潜也犹将测之况于人乎况于事伦乎】心度【国语不能深知君之丨丨注度尺寸也】悬旌【战国防楚王曰寡人自料以楚当秦未见胜焉内与羣臣谋不足恃也寡人卧不安席食不甘味心摇摇如丨丨而无所终薄】斋精【汉书宣帝纪饬躬丨丨祈为百姓】密静有思【汉书薛宣传宣为人好威仪进止雍容甚可观也性丨丨丨丨思省吏职求其便安下至财用笔研皆为设方畧利用而省费吏民称之】矜洁自贵【后汉书宼荣传荣少知名桓帝时为侍中性丨丨丨丨于人少所与】心亭亭【后汉书蔡邕传练余心兮浸太清涤秽浊兮存正灵和液畅兮神气寜情志泊兮丨丨丨嗜欲息兮无由生踔宇宙而遗俗兮眇翩翩而独征】正灵【见上】爱才乐酒【魏志崔琰传注续汉书曰孔融虽家居失势而賔客日满其门丨丨丨丨常叹曰坐上客常满罇中酒不空吾无忧矣】逐蝇不得取笔掷地蹋壊【魏书梁习传注魏畧苛吏传曰济隂王思性急尝执笔作书蝇集笔端驱去复来如是再三思恚怒自起丨丨丨能丨还丨丨丨丨丨丨之】精确【吴志韦曜传孙休欲延曜侍讲而左将军张布近习宠幸事行多玷惮曜侍讲儒士又性丨丨惧以古今警戒休意固争不可】马癖【晋书杜预传王济解相马又甚爱之和峤颇聚敛预常称济有丨丨峤有钱癖】钱癖【见上】酒者难改【晋书唐彬传益州东接吴防监军位缺朝议用武陵太守杨宗及彬武帝以问散骑常侍文立立曰宗彬俱不可失然彬多财欲而宗好酒惟陛下裁之帝曰财欲可足丨丨丨丨遂用彬】絶不喜见俗人【晋书阮脩传性简任不修人事丨丨丨丨丨丨遇便舍去意有所思率尔褰裳不避晨夕至或无言但欣然相对】怒鸡子【晋书王述传性急为累尝食鸡子以筯刺之不得便大丨掷地丨丨圆转不正便下床以屐齿踏之又不得瞠甚掇内口中齧破而吐之】正頼丝竹陶写【晋书王羲之传谢安尝谓羲之曰中年以来伤于哀乐与亲友别輙作数日恶羲之曰年在桑榆自然至此湏丨丨丨丨丨丨恒恐児軰觉损其乐欢之趣】月下长咏申旦而止【晋书顾恺之传义熙初为散骑常侍与谢瞻连省夜于丨丨丨丨瞻每遥賛之恺之弥自力忘倦瞻将眠令人代己恺之不觉有异遂丨丨丨丨】柳叶绐【晋书顾恺之传尤信小术以为求之必得桓元尝以一丨丨丨之曰此蝉所翳叶也取以自蔽人不见己恺之喜引叶自蔽元就溺焉恺之信其不见也甚以珍之】唾衣【宋书谢景仁传景仁性矜严整洁居宇净丽毎唾转丨左右人丨事毕即聼一日澣濯毎欲唾左右争来受】才端性绪【齐书髙帝纪夫胶庠之典彛伦攸先所以招振丨丨启发丨丨】但问用险何如【齐书周颙传常谓惠开性太险峻毎致諌惠开不悦答颙曰天险地险王公设险丨丨丨丨丨丨耳】交帚拂坐处【齐书王思逺传思逺清脩立身简洁衣服牀筵穷治素浄賔客来通輙使人先密觇衣服垢秽方便不前形仪新楚乃与促膝虽然既去之后犹二人丨丨丨其丨丨】少壮三好【梁书萧琛传琛常言丨丨丨丨音律书酒年长以来二事都废惟书籍不衰】爱松风【梁书陶景传特丨丨丨每闻其声欣然为乐】回面避女妓【南史王琨传大明中尚书仆射顔师伯豪贵下省设女乐琨时为度支尚书要琨同聼传酒行炙皆悉内妓琨以男女无亲授传行毎至令置牀上回面避之然后取毕又如此坐上莫不抚手嗤笑琨容色自若】两反【南史王思逺传都水使者季珪之常曰见王思逺终日匡坐不忘言笑簮防衣领无不整絜便忆邱明士见明士蓬头散带终日酣醉吐论纵横唐突卿宰便复忆见思逺言其丨丨也】水淫【南史何佟之传佟之性好洁一日之中洗涤者十余遍犹恨不足时人称为丨丨】方厚【魏书宗室鸷传鸷有武艺木纳少言性丨丨每息直省闼虽暑月不解衣冠】一生不笑【魏书宗室苌传苌性刚毅虽有庆吉事未尝开口而笑髙祖迁都苌以代尹留镇除懐朔镇都大将因别赐苌酒虽拜饮而顔色不泰髙祖日闻公丨丨丨丨今方隔山当为朕笑竟不能得帝日五行之气偏有所不入六合之间亦何事不有左右见者无不扼腕大笑】雄耿【魏书辽西公意烈传除广平太守时和跋为邺行台意烈性丨丨自以帝属耻居跋下遂隂结徒党将袭邺发觉赐死】不好烦碎【魏书源懐传懐性寛容简约丨丨丨丨恒语人曰为贵人理世务当举纲维何必湏太子细也譬如为屋但外望髙显楹栋平正基壁完牢风雨不入足矣斧斤不平斲削不密非屋之病也】寜三日不食不能一日不猎【北齐书元坦传性好畋渔无日不出秋冬猎雉春夏捕鱼蟹鹰犬常数百头自言丨丨丨丨丨丨丨丨丨丨丨】鸟贼【旧唐书李靖传弟客师性好驰猎四时从禽无暂止息有别业在昆明池南自京城之外西际沣水鸟兽皆识之每出则鸟鹊随逐而噪野人谓之丨丨】李益疾【旧唐书李益传少有痴病而多猜忌防闲妻妾过为苛酷而有散灰扄戸之谭闻于时故时谓妬痴为丨丨丨】唐衢善哭【旧唐书唐衢传尝客游太原属戎帅军宴衢得预会酒酣言事抗音而哭一席不乐为之罢会故世称丨丨丨丨左拾遗白居易遗之诗曰贾谊哭时事阮籍哭路岐唐生今亦哭异代同其悲唐生者何人五十寒且饥不悲口无食不悲身无衣所悲忠与义悲甚则哭之太尉撃贼日尚书叱盗时大夫死凶冦谏议谪蛮夷每见如此事声发涕辄随我亦君之徒郁欝何所为不能发声哭转作乐府辞其为名流称重如此】地癖【旧唐书李憕传憕丰于产业伊川膏腴水陆上田修竹茂树自城及阙口别业相望与吏部侍郎李彭年皆有丨丨】八塼学士【唐书李程传学士入署常视日影为程性孏日过八塼乃至时号丨丨丨丨】杖未至啮其臂血流【唐书皇甫湜传湜尝为蜂螫指购小児敛蜂取其液一日命其子録诗一字误诟跃呼杖丨丨丨丨丨丨丨丨】笑疾【宋史扈蒙传性沉厚不言人是非好释典不喜杀缙绅称善人有丨丨虽上前不自禁】恶飞禽【宋史范廷召传性丨丨丨所至处弹射殆絶尤不喜驴鸣必撃杀之】药饵皆手自扄鐍【宋史王沿传子鼎性猜忌其行部至于丨丨丨丨丨丨丨至路州八义馆疾作不知人事左右遑遽发药奁悉无题识莫敢进以迄于卒】闻喜宴独不戴花【宋史司马光传仁宗寳元初中进士甲科年甫冠性不喜华靡丨丨丨丨丨丨丨同列语之曰君赐不可违乃簮一枝】姜桂之性到老愈辣【宋史晏敦复传桧使所亲谕敦复曰公能曲从两地旦夕可至敦复曰吾终不为身计误国家况吾丨丨丨丨丨丨丨丨请勿言桧卒不能屈】好别白黒【辽史耶律棠古传性坦率丨丨丨丨人有不善必尽言无隐时号强棠古】人道尚中耳目役心【逸周书天道尚右日月西移地道尚左水道东流丨丨丨丨丨丨丨丨心有四佐不和曰废地有五行不通曰恶天有四时不时曰凶】幽心生包大心生雄忌心生胜【逸周书维彼丨丨是丨丨维彼丨丨是丨丨维彼丨丨是丨丨】义乐【董仲舒春秋繁露心不得丨不能丨体不得利不能安】茧卵【董仲舒春秋繁露名性不以上不以下以其中名之性如丨如丨卵待复而为雏茧待缫而为丝性待敎而为善此之谓眞天】性禾善米【董仲舒春秋繁露丨比于丨丨比丨米出禾中而禾未可全为美也善出性中而性未可全为善也】春秋冬夏之类【董仲舒春秋繁露为生不能为人为人者天也人之人本于天天亦人之曾祖父也此人之所以为上类天也人之形体化天数而成人之血气化天志而行人之徳行化天理而义人之好恶化天之暖清人之喜怒化天之寒暑人之受命化天之四时人生有喜怒哀乐之答丨丨丨丨丨丨也喜春之荅也怒秋之荅也乐夏之荅也哀冬之荅也】天人同有【董仲舒春秋繁露喜气为暖而当春怒气为清而当秋乐气为太阳而当夏哀气为太隂而当冬四气者丨与丨所丨丨也非人所当畜也故可节而不可止也】二袜贯于一足【黄宪天禄阁外史臣尝与秦王卧悬烛殿中秦王以衿拥臣而起失其一袜欲笞其左右及索之丨丨丨丨丨丨其急也如此】禀兰石之性有坚香之验【王充论衡稷为皃以种树为戏孔子能行以俎豆为弄石生而坚兰生而香禀善气长大就成故种树之戏为唐司马俎豆之弄为周圣师丨丨丨丨丨故丨丨丨丨丨】天人大经【王充论衡董仲舒覧孙孟之书作情性之説曰丨之大经一隂一阳丨之丨丨一情一性性生于阳情生于隂隂气鄙阳气仁】六节【荀悦申鉴中徳不离丨丨不悖则三才允序五事交备百工惟厘庻绩咸熙】神锋太儁【刘义庆世说王平子目太尉阿兄形似道而丨丨丨丨太尉曰诚不如卿落落穆穆】落落穆穆【见上】滉瀁无涯【刘勰新论逹者之懐则丨丨而丨丨褊人之情必刻覈而烦细】燔蛊【温庭筠干子劎南东川节度鲜于叔明好食臭蛊时人谓之丨丨】两童专掌防帚有时不给【冯贽云仙杂记王维居辋川宅宇既广山林亦逺而性好洁地不容浮尘日有十数扫餙者使丨丨丨丨丨丨而丨丨丨】　伏草防搜【郑景望蒙斋笔谈杨朴魏野皆咸平景徳间隐士朴居郑州魏野居陜皆号能诗朴性癖常骑驴往来郑圃每欲作诗即丨中丨丨或得之则跃而出适遇之者无不惊】　一日无客则病一日接客则病【叶梦得石林燕语蔡鲁公喜接賔客终日酬酢不倦家居遇賔客少间则必至子弟学舍与其门客从容燕笑蔡元度禀气弱畏见賔客毎不得已再见则以啜茶多退必呕吐尝云家兄丨丨丨丨丨丨某丨丨丨丨丨丨】力剔山骨【范成大骖鸾録叶公好石丨丨丨丨森然发露若林而开径于石间亦有自他所移徙置道旁以补缺空者】气缘心生【张仲才文始眞经盖风雨雷电皆縁气而生而丨丨丨丨犹如内想大火久之觉热内想大水久之觉寒】心凝爲水【张仲才文始眞经葢丨有所结先丨丨丨心慕物涎出心悲物泪出心愧物汗出】







　　御定子史精华卷一百二十四
<子部,类书类,御定子史精华>
　　钦定四库全书
　　御定子史精华卷一百二十五
　　言语部一
　　名言
　　天日人心【管子道之在丨者丨也其在丨者丨也】天道至则反人心有余则骄【管子丨丨之数丨丨丨盛则衰丨丨之变丨丨丨丨骄则缓怠】今日不为明日忘货【管子时之处事精矣不可藏而舍也故曰丨丨丨丨丨丨丨丨昔之日已徃而不来矣】别而聼之则愚合而聼之则圣【管子夫民丨丨丨丨丨丨丨丨丨丨丨丨虽有汤武之徳复合于市人之言】益忠损欲【管子日丨之而患少者惟丨日丨之而患多者惟丨】壮者无怠老者无偷【管子公曰仲父年长虽寡人衰矣吾愿一朝安仲父也对曰臣闻丨丨丨丨丨丨丨丨顺天之道必以善终者也】多贱寡贵散轻聚重【管子夫物丨则丨丨则丨丨则丨丨则丨人君知其然故视国之羡不足而御其财物】大器晚成【老子大方无隅丨丨丨丨】甘泉先竭直木先伐【文子其文好者身必剥其角美者身见杀丨丨丨丨丨丨丨丨】膏烛以明自消【文子鸣铎以声自毁丨丨丨丨丨丨】谋度于义者必得事因于民者必成【晏子景公问晏子曰谋必得事必成有术乎晏子对曰有公曰其术如何晏子曰丨丨丨丨丨丨丨丨丨丨丨丨丨丨】恶言不出口茍语不留耳【邓析子一声而非驷马勿追一言而】
　　【急驷马不及故丨丨丨丨丨丨丨丨丨丨】早图【邓析子不困在丨丨不穷在早稼】不镜于水镜于人【墨子君子丨丨丨丨而丨丨丨镜于水见面之容镜于人则知吉与凶】利不百不变法【商子杜挚曰丨丨丨丨丨丨功不十不易器臣闻法古无过循礼无邪君其图之】行贤而去自贤之行【列子杨朱过宋东之于逆旅逆旅人有妾二人其一人美其一人恶恶者贵而美者贱杨子问其故逆旅小子对曰其美者自美吾不知其美也其恶者自恶吾不知其恶也杨子曰弟子志之丨丨丨丨丨丨丨丨安徃而不爱哉】小言人毒【列子与汝逰者莫汝告也彼所丨丨尽丨丨也注小言细巧易以惑人】成大功者不成小【列子将治大者不治细丨丨丨丨丨丨丨】度在身稽在人【列子丨丨丨丨丨丨人爱我我必爱之人恶我我必恶之】慎尔言将有和之慎尔行将有随之【列子关尹子谓子列子曰言美则响美言恶则响恶身长则影长身短则影短名也者响也身也者影也故曰丨丨丨丨丨丨丨丨丨丨丨丨丨丨】名轧知争【庄子丨也者相丨也丨也者丨之器也二者凶器非所以尽行也】菑人者人必反菑之【庄子且徳厚信矼未逹人气名闻不争未达人心而强以仁义绳墨之言术暴人之前者是以人恶有其美也命之曰菑人丨丨丨丨丨丨丨丨】刻核太至不肖之心应之【庄子故忿设无由巧言偏辞兽死不择音气息茀然于是并生心厉丨丨丨丨则必有丨丨丨丨丨丨而不知其然也】美成在乆恶成不及改【庄子法言曰无迁令无劝成过度益也迁令劝成殆事丨丨丨丨丨丨丨丨丨可不慎与】无为名尸无为谋府【庄子丨丨丨丨丨丨丨丨无为事任无为知主体尽无穷而逰无朕尽其所受乎天而无见得亦虚而已】天损人益【荘子无受丨丨易无受丨丨难】兵莫憯于志冦莫大于隂阳【庄子丨丨丨丨丨镆铘为下丨丨丨丨丨丨无所逃于天地之间非隂阳贼之心则使之也】邱山积卑为髙江河合水为大【庄子丨丨丨丨而丨丨丨丨丨丨而丨丨大人合并而为公】内刑【荘子为外刑者金与木也为丨丨者动与过也】吡其所不为【庄子凶德有五中徳为首何为中徳中徳也者有以自好也而丨丨丨丨丨者也】忤于耳而倒于心【韩非子且至言丨丨丨丨丨丨丨非贤圣莫能聼】恃人不如自恃【韩非子此明夫丨丨丨丨丨丨也明于人之为己者不如己之自为也】不听窕言不受窕货【韩非子李兑曰语言辩聼之説不度于义谓之窕言无山林泽谷之利而入多者谓之窕货君子丨丨丨丨丨丨丨丨】茍难茍察茍传【荀子君子行不贵丨丨説不贵丨丨名不贵丨丨唯其当之为贵】致诚则无他事【荀子君子飬心莫善于诚丨丨丨丨丨丨矣】六生【荀子公生明偏生闇端慤生通诈伪生塞诚信生神夸诞生惑此丨丨者君子慎之而禹桀所以分也】暖于布帛深于矛防【荀子故与人善言丨丨丨丨伤人之言丨丨丨丨】好度好同好谦【荀子巧而丨丨必莭勇而丨丨必胜知而丨丨必贤】中事中説【荀子凡事行有益于理者立之无益于理者废之夫是之谓丨丨凡知説有益于理者为之无益于理者舍之夫是之谓丨丨】安久移质【荀子注错习俗所以化性也并一而不贰所以成积也习俗移志丨丨丨丨并一而不贰则通于神明参于天地矣】守少守多【荀子故孔子曰知者之知固以多矣有以丨丨能无察乎愚者之知固以少矣有以丨丨能无狂乎】官人守数君子养源【荀子故械数者治之流也非治之源也君子者治之源也丨丨丨丨丨丨丨丨源清则流清源浊则流浊】狂生【荀子丨丨者不胥时而落】狎虎【荀子人贤而不能则是禽兽也人不肖而不敬则是丨丨也】流言流説流事流谋流誉流愬【荀子朋党比周之誉君子不聼残贼加累之谮君子不用隐忌壅蔽之人君子不近货财禽犊之请君子不许凡丨丨丨丨丨丨丨丨丨丨丨丨不官而衡至者君子慎之】圣人无两心【荀子天下无二道丨丨丨丨丨】仁心学心公心【荀子以丨丨説以丨丨聼以丨丨辩】迷者不问路溺者不问遂亡人好独【荀子天下国冇俊士世有贤人丨丨丨丨丨丨丨丨丨丨丨丨丨丨诗曰我言维服勿以为笑先民有言询于刍荛言愽问也】祸生自纎纎【荀子丨之所由生也丨丨丨丨也是故君子早絶之】流言止于智者【荀子流丸止于瓯臾丨丨丨丨丨丨】区盖之间【荀子言之信者在乎丨丨丨丨注区藏物处盖所以覆物者凡言之可信者如物在器皿之间言有分限不流溢也器名区者与邱同义汉书儒林传唐生禇生应博士弟子选试诵説有法疑者邱盖不言邱与区同也】不蹶于山而蹶于垤【吕氏春秋人之情丨丨丨丨丨丨丨丨】心欲小志欲大智欲圎行欲方【淮南子凡人之论丨丨丨而丨丨丨丨丨丨而丨丨丨能欲多而事欲鲜】诽誉在俗穷逹在时【淮南子道徳之论譬犹日月也江南河北不能易其指驰骛千里不能易其处趋舍礼俗犹室宅之居也东家谓之西家西家谓之东家虽臯陶为之理不能定其处故趋舍同丨丨丨丨意行钧丨丨丨丨】取四重去四轻【扬子何如斯谓之人曰丨丨丨丨丨丨则可谓之人曰何谓四重曰重言重行重貌重好言重则有法行重则有徳貌重则有威好重则有观敢问四轻曰言轻则招忧行轻则招辜貌轻则招辱好轻则招淫】存神索至【扬子圣人丨丨丨丨成天下之大顺致天下之大利和同天人之际使之而无间者也】和同天人之际使之无间【见上】吉人凶其吉【扬子丨丨丨丨丨凶人吉其凶】姑息败德【扬子謣言败俗謣好败则丨丨丨丨君子谨于言慎于好亟于时】三好三检三门【扬子天下有丨丨众人好己从贤人好己正圣人好己师天下有丨丨众人用家检贤人用国检圣人用天下检天下有丨丨由于情欲入自禽门由于礼义入自人门由于独智入自圣门】上士训徳下士训已【扬子丨丨之耳丨乎丨丨丨之耳丨乎丨言不慙行不耻者孔子惮焉注训顺】圣人之言似水火【扬子丨丨丨丨丨于丨丨或问水火曰水测之而益深穷之而益逺火用之而弥明宿之而弥壮】天常为笔舌【扬子吾见诸子之小礼乐也不见圣人之小礼乐也孰有书不由笔言不由舌吾见丨丨丨帝王之丨丨也】胜已之私【扬子丨丨丨丨之谓克】为者如牛毛获者如麟角【抱朴子若夫覩财色而心不战闻俗言而志不沮者万夫之中有一人为多矣故丨丨丨丨丨丨丨丨丨丨也】修学务早【抱朴子盖少则志一而难忘长则神放而易失故丨丨丨丨及其精专习与性成不异自然也】昌潜弊寝【文中子圣人之道其丨也丨其丨也丨亹亹焉若寒暑进退物莫不从之而不知其由也】孝立则忠遂【文中子杨元感问孝子曰始于事亲终于立身问忠子曰丨丨丨丨丨矣】自知者英自胜者雄【文中子李密问英雄子曰丨丨丨丨丨丨丨丨】无辩无争【文中子贾琼问何以息谤子曰丨丨曰何以止怨曰丨丨】言之大甘其中必苦【国语丨丨丨丨丨丨丨丨譛在中矣】福基【国语夫德丨之丨也无徳而福隆犹无基而厚墉也其壊也无日矣】徳义之乐【国语悼公与司马侯升台而望曰乐夫对曰临下之乐则乐矣丨丨丨丨则未也公曰何谓徳义对曰诸侯之为日在君侧以其善行以其恶戒可谓徳义矣】善行恶戒【见上】善人在患弗救不祥【国语丨丨丨丨丨丨丨丨恶人在位弗去亦不祥】君子自以为不足【国语赵简子问于壮驰兹曰东方之士孰为瘉壮驰兹拜曰敢贺简子曰未应吾问何贺对曰臣闻之国家之将兴也丨丨丨丨丨丨丨其亡也若有余今主任晋国之政而问及小人又求贤人吾是以贺】蜹蛾蠭虿皆能害人【国语丨丨丨丨丨丨丨丨况君相乎】人之化【国语赵简子叹曰雀入于海为蛤雉入于淮为蜃鼋鼍鱼鼈莫不能化唯人不能哀夫窦犨侍曰臣闻之君子哀无人不哀无贿哀无徳不哀无宠哀名之不令不哀年之不登夫中行范氏不恤庻难而欲擅晋国今其子孙将耕于齐宗庙之牺为畎亩之勤丨丨丨也何日之有】可髙可下【国语吾闻之曰唯仁者可好也可恶也丨丨也丨丨也】嗜其疾味【国语吾闻国家将败必用奸人而丨丨丨丨】骤近其小喜【国语夫天之所弃必丨丨丨丨丨而远其大忧】削株掘根【战国策丨丨丨丨无与祸邻祸乃不存】常数常道【战国策语曰日中则移月满则亏物盛则衰天之丨丨也进退盈缩变化圣人之丨丨也】前事之不忘后事之师【战国策丨丨丨丨丨丨丨丨丨君若弗图则臣力不足】毫毛斧柯【战国策周书曰绵绵不絶蔓蔓若何丨丨不防将成丨丨】有徳于人不可不忘【战国策信陵君杀晋鄙救邯郸破秦人存赵国赵王自郊迎唐雎谓信陵君曰臣闻之曰事有不可知者有不可不知者有不可忘者有不可不忘者信陵君曰何谓也对曰人之憎我也不可不知也吾憎人也不可得而知也人之有徳于我也不可忘也吾丨丨丨丨也丨丨丨丨也今君杀晋鄙救邯郸破秦人存赵国此大徳也今赵王自郊迎卒然见赵王臣愿君之忘之也信陵君曰无忌谨受教】劳神苦民【史记秦本纪闻缪公贤故使由余观秦秦穆公示以宫室积聚由余曰使鬼为之则丨丨矣使人为之亦丨丨矣】时难得而易失【史记齐太公世家武王已平商而王天下封师尚父于齐营邱东就国道宿行迟逆旅之人曰吾闻丨丨丨丨丨丨客寝甚安殆非就国者也太公闻之夜衣而行黎明至国】隂谋道家所禁【史记陈丞相世家始陈平曰我多丨丨是丨丨之丨丨吾世即废亦已矣终不能复起以吾多阴祸也】盛徳容貌若愚【史记老子传吾闻之良贾深藏若虚君子丨丨丨丨丨丨去子之骄气与多欲泰色与淫志是皆无益于子之身】恭正以静可以报上【史记仲尼弟子传子路为蒲大夫辞孔子孔子曰蒲多壮士又难治然吾语汝恭以敬可以执勇寛以正可以比众丨丨丨丨丨丨丨丨】貌言华至言实【史记商君传丨丨丨也丨丨丨也苦言药也甘言疾也】为将三世必败【史记王翦传王翦之孙王离击赵客曰夫丨丨丨丨者丨丨必败者何也以其所杀伐多矣其后受其不祥今王离已三世将矣居无何项羽救赵击秦军果虏王离】偏聼独任【史记邹阳传丨丨生奸丨丨成乱】倚伏【史记贾生传祸兮福所丨福兮祸所丨忧喜聚门兮吉凶同域】水激矢激【史记贾生传丨丨则旱兮丨丨则逺万物回薄兮振荡相转】流逝坻止【史记贾生传乗丨则丨兮得丨则丨纵躯委命兮不私与已注徐广曰坻一作坎骃案张晏曰坻水中小洲也】为治不在多言顾力行何如耳【史记申公传天子使使束帛加璧安车驷马迎申公弟子二人乘轺传从至见天子天子问治乱之事申公时已八十余老对曰丨丨者丨丨丨丨丨丨丨丨丨丨是时天子方好文词见申公对黙然然已招致则以为太中大夫舍鲁邸议明堂事】无曲学以阿世【史记辕固传固之征也薛人公孙亦征侧目而视固固曰公孙子务正学以言丨丨丨丨丨丨】不敢于飬人【汉书礼乐志或曰不能具礼礼以飬人为本如有过差是过而飬人也刑罸之过或至死伤今之刑非臯陶之法也而有司请定法削则削笔则笔救时务也至于礼乐则曰不敢是敢于杀人丨丨丨丨丨也】正其谊不谋其利明其道不计其功【汉书董仲舒传夫仁人者丨丨丨丨丨丨丨丨丨丨丨丨丨丨是以仲尼之门五尺之童羞称五覇为其先诈力而后仁义也】五尺之童羞称五覇【见上】贤而多财则损其志愚而多财则益其过【汉书疏广传居歳余广子孙窃谓其昆弟老人广所爱信者曰子孙几及君时颇立产业基阯今日饮食费且尽宜从丈人所劝説君买田宅老人即以闲暇时为广言此计广曰吾岂老誖不念子孙哉顾自有旧田庐令子孙勤力其中足以共衣食与凡人齐今复增益之以为盈余但教子孙怠堕耳丨丨丨丨丨丨丨丨丨丨丨丨丨丨丨丨且夫富者众之怨也吾既无以敎化子孙不欲益其过而生怨又此金者圣主所以惠飬老臣也故乐与乡党宗族共飨其赐以尽吾余日不亦可乎于是族人悦服】日慎一日【后汉书光武帝纪战战栗栗丨丨丨丨注太公金匮曰黄帝居人上惴惴若临深渊舜居人上矜矜如履薄冰禹居人上栗栗如不满日敬胜怠则吉义胜欲则昌日慎一日夀终无殃】为贵当使可贱【后汉书马援传诏百官祖道援谓黄门郎梁松窦固曰凡人丨丨丨丨丨丨如卿等欲不可复贱居髙坚自持勉思鄙言】何其往来屑屑不惮烦【后汉书王良传后以病归一歳复征至荥阳疾笃不任进退乃过其友人友人不肯见曰不有忠言竒谋而取大位丨丨丨丨丨丨丨丨丨也遂拒之良惭自后连征輙称病诏以元纁聘之遂不应】人生一世但当畏敬于人【后汉书张覇传丨丨丨丨丨丨丨丨丨丨若不善加已直为受之】墙髙基下虽得必失【后汉书郭防传史叔宾者陈留人也少有盛名林宗见而告人曰丨丨丨丨丨丨丨丨后果以议论阿枉败名云】知足常足【魏志王昶传语曰如不丨丨则失所欲故知足之足丨丨矣】勿以恶小而为之勿以善小而不为【蜀志刘先主传注先主遗诏敕后主曰丨丨丨丨丨丨丨丨丨丨丨丨丨丨惟贤惟徳能服于人汝父徳薄勿效之】在前必奉在下则扶【吴志陆逊传逊谓诸葛恪曰丨我丨者吾丨丨之同升丨我丨者丨丨持之今观君气陵其上意蔑乎下非安徳之基也】明镜照形古事知今【吴志吴主五子传孙奋数越法度诸葛恪上牋谏曰语曰丨丨所以丨丨丨丨所以丨丨大王宜深以鲁王为戒】情恕理遣【晋书卫玠传玠尝以人有不及可以丨丨非意相干可以丨丨故终身不见喜愠之容】衣不经新何縁得故【晋书桓冲传冲性俭素而谦虚爱士尝浴后其妻送以新衣冲大怒促令持去其妻复送之而谓曰丨丨丨丨丨丨丨丨冲笑而服之】过尔优逸恐不堪事【晋书陶侃传侃在州无事辄朝运百甓于斋外暮运于斋内人问其故答曰吾方致力中原丨丨丨丨丨丨丨丨其励志勤力皆此类也】惜分阴【晋书陶侃传尝语人曰大禹圣者乃惜寸隂至于众人当丨丨丨岂可逸逰荒醉生无益于时死无闻于后是自弃也】言髙一世处之愈嘿器重一时体之滋冲【宋书顔延之传夫内居徳本外夷民誉丨丨丨丨丨丨丨丨丨丨丨丨丨丨丨丨不以所能干众不以所长议物渊泰入道与天为人者士之上也】耻以身为溪壑【宋书顔延之传君子道命愈难识道愈坚古人丨丨丨丨丨丨者屛欲之谓也】恐宜移在此器【齐书萧颍胄传上慕俭约欲铸壊太官元日上夀银酒鎗尚书令王晏等咸称盛徳颍胄曰朝廷盛礼莫过三元此一器既是旧物不足为侈帝不悦后预曲晏银器满席颍胄曰陛下前欲壊酒鎗丨丨丨丨丨丨也】人笑禇公至今齿冷【齐书乐颐传弟预官至骠骑录事隆昌末预谓丹阳尹徐孝嗣曰外传借借似有伊周之事君防武帝殊常之恩荷托付之重恐不得同人此举丨丨丨丨丨丨丨丨孝嗣心甚纳之】应万物为有体至理为无【梁书王份传天监初除散骑常侍领歩兵校尉兼起部尚书髙祖尝于宴席问羣臣曰朕为有为无份对曰陛下丨丨丨丨丨丨丨丨丨丨髙祖称善】今夕止谈风月【梁书徐勉传尝与门人夜集客有虞暠求詹事五官勉正色答云丨丨丨可丨丨丨不宜及公事故时人咸服其无私】今使尔识有饥苦【南史宋文帝纪宴于武张堂上将行敕诸子且勿食至防所赐馔日旰食不至有饥色上戒之曰汝曹少长丰佚不见百姓艰难丨丨丨丨丨丨丨知以节俭期物】贫贱常思富贵富贵必践危机【南史刘穆之传穆之谓所亲曰丨丨丨丨丨丨丨丨丨丨丨丨今日思为丹徒布衣不可得也】垂纶者清不获贪饵【南史王彧传文帝尝与羣臣临天泉池帝垂纶良久不获景文越席曰臣以为丨丨丨丨故丨丨丨丨众皆称善】何必蓬头垢面然后为贤【魏书封轨传善自修洁仪容甚伟或曰学士不事修饰此贤何独如此轨闻笑曰君子整其衣冠尊其瞻视丨丨丨丨丨丨丨丨丨丨言者慙退】茍有良田何忧晚岁【魏书杨侃传侃字士业颇爱琴书尤好计画时播一门贵满朝廷儿侄早通而侃独不交游公卿罕有识者亲朋劝其出仕侃曰丨丨丨丨丨丨丨丨但恨无才具耳】衰至便骄【魏书贾思伯传性谦和倾身礼士虽在街途停车下马接诱恂恂曽无倦色客有谓思伯曰公今贵重寕能不骄思伯曰丨丨丨丨何常之有当世以为雅谈】凡人官爵莫若处中【北齐书张琼传有二子长忻次遵业忻普泰中为都督随尔朱世隆以功尚魏平阳公主除驸马都尉大将军开府仪同三司建州刺史南郑县伯琼常忧其太盛每语亲识曰丨丨丨丨丨丨丨丨忻位秩太髙深为忧虑而忻豪险放纵遂与公主情好不恊寻为武帝所害时称琼之先见】恶木之隂不可暂息盗泉之水无容悮饮【周书冦儁传性又廉恕不以财利为心家人曽卖物与人而剰得绢五匹儁于后知之乃曰丨丨丨丨丨丨丨丨丨丨丨丨丨丨丨丨得财失行吾所不取遂访主还之其雅志如此】路旁有公【旧唐书窦羣传羣尝谒王叔文叔文命撤榻而进羣揖之曰去年李实伐恩恃贵倾动一时此时公逡巡路旁乃江南一吏耳今公已处实形势又安得不虑丨丨丨丨者乎】事难全遂物不两兴【唐书李义琰传宅无正寝弟义璡为市堂材送之义琰曰以吾为国相且自媿尚营美宇是速吾祸岂爱我者邪义璡曰凡仕为丞尉且崇第舍兄位髙安可偪下哉荅曰不然丨丨丨丨丨丨丨丨既处贵仕又广居宇非有令徳必受其殃卒不许后其木乆腐乃弃之】可阙事不可多事【唐书沈传师传尝择邸吏尹伦迟鲁不及事官属屡白易之传师曰始吾出长安诫伦曰丨丨丨丨丨丨丨伦如是足矣故所莅以廉靖闻】省事不如省官省官不如省吏【唐书李徳传尝谓丨丨丨丨丨丨丨丨丨丨丨丨能简冗官诚治本也】善言不可离口善药不可离手【唐书孟诜传居尝语人曰飬性者丨丨丨丨丨丨丨丨丨丨丨丨当时传其当】繁暑坐变清凉【五代史唐臣传荘宗使人问郭崇韬曰昔吾与梁对垒于河上虽祁寒盛暑被甲跨马不以为劳今居深宫防广厦不胜其热何也崇韬对曰陛下昔以天下为心今以一身为意艰难逸豫为虑不同其势自然也愿陛下无忘创业之难常如河上则可使丨丨丨丨丨丨荘宗嘿然】虑深获全患生所忽【五代史杂传天成长兴之间嵗屡丰熟中国无事冯道尝戒明宗曰臣为河东掌书记时奉使中山至井陉之险惧马蹶失不敢怠于御辔及至平地谓无足虑遂跌而伤凡蹈危者丨丨而丨丨居安者丨丨于丨丨此人情之常也】文官不爱钱武臣不惜死【宋史岳飞传或问天下何时太平曰丨丨丨丨丨丨丨丨丨丨天下平矣】俭可助廉恕可成徳【宋史范纯仁传亲族有请教者纯仁曰惟丨丨以丨丨惟丨丨以丨丨其人书于坐隅】亭沼如爵位林木似名节【宋史卢苹传子秉未冠有隽誉尝谒蒋堂坐池亭堂曰亭沼粗适恨林木未就尔秉曰丨丨丨丨丨时来或有之丨丨非培植根株弗成大丨士大夫立丨丨也堂赏味其言】十二时中莫欺自己【宋史葛邸传尝曰丨丨丨丨丨丨丨丨其实践如此】梨无主吾心独无主乎【元史许衡传过河阳暍甚道有梨众争取啖之衡独危坐树下自若或问之曰非其有而取之不可也人曰世乱此无主曰丨丨丨丨丨丨丨丨丨】义胜欲敬胜怠【六韬太公曰见善而怠时至而疑知非而处此三者道之所止也柔而静恭而敬强而弱忍而刚此四者道之所起也故丨丨丨则昌欲胜义则亡丨丨丨则吉怠胜敬则灭】愚色【六韬鸷鸟将击卑飞敛翼猛兽将抟弭耳俯伏圣人将动必有丨丨】壤非壤不髙水非水不流【逸周书非本非标非微非煇丨丨丨丨丨丨丨丨丨丨】荣华之言后有茅【逸周书故曰文之美而以身剥自谓智也者故不足角之美杀其牛丨丨丨丨丨丨丨凡彼济者必不怠观彼圣人必趣时石有玉而伤其山万民之患在口言】石有玉而伤其山【见上】好船者溺好骑者堕【越絶书夫丨丨丨丨丨丨丨丨君子各以所好为祸】吉莫吉于知足苦莫苦于多欲【黄石公素书先莫先于修徳明莫明于体物丨丨丨丨丨丨丨丨丨丨丨丨】足寒伤心人怨伤国【黄石公素书弃玉取石者盲羊质虎皮者柔衣不举领者倒走不视地者颠柱弱者屋壊辅弱者国倾丨丨丨丨丨丨丨丨山将崩者下先隳国将衰者人先弊根枯枝朽人困国残】以仁安人以义正我【董仲舒春秋繁露丨丨丨丨丨丨丨丨故仁之为言人也义之为言我也】非患无旃罽橘柚患无狭庐糟糠【桓寛盐铁论当今世非患禽兽不损材木不胜患僣侈之无穷也丨丨丨丨丨丨丨丨丨丨丨丨丨也】味食味言【刘向说苑汤曰药食先尝于卑然后至于贵药言先献于贵然后闻于卑故药尝乎卑然后至乎贵教也药言献于贵然后闻于卑道也故使人丨丨然后食者其得味也多使人丨丨然后闻言者其得言也少】河以委蛇故能逺山以陵迟故能髙【刘向説苑蒲且修缴鳬鴈悲鸣逢抚弓虎豹晨噑丨丨丨丨丨丨丨丨丨丨丨丨丨丨道以优游故能化徳以纯厚故能豪言人之善泽于膏沐言人之恶痛于柔防为善不直必终其曲为丑不释必终其恶】福堂【吴越春秋祸为徳根忧为丨丨】一激之怒炎于火三寸之舌芒于剑【黄宪天禄阁外史丨丨丨丨丨丨丨丨丨丨丨丨丨丨是以身危而功不成夫焉利于诸侯哉】寤口之言若羮寤心之言若冰【黄宪天禄阁外史丨丨丨丨丨丨丨丨丨丨丨丨今左右之谏虽不甘君之口其亦寒心哉】不取于人谓之富不辱于人谓之贵【孔丛子思曰吾之富贵甚易而由不能夫丨丨丨丨丨丨丨丨丨丨丨丨丨丨不取不辱其于富贵庶矣哉】清受尘白取垢【王充论衡以壁搏泥以黒防缯孰有知之丨丨丨丨丨丨青蝇所沔常在练素处颠者危势丰者亏颓坠之类常在悬垂】力胜贫慎胜祸【王充论衡天命难知人不耐审虽有厚命犹不自信故必求之也如自知虽逃富避贵终不得离故曰丨丨丨丨丨丨勉力勤事以致富砥才明操以取贵废时失务欲望富贵不可得也】四者世之毒【王充论衡生妖怪者常由好色为祸难者常发勇力为毒害者皆在好色美酒为毒酒难多饮蜂液为蜜蜜难益食勇夫强国勇夫难近好女悦心好女难畜辩士快意辩士难信故美味腐腹好色惑心勇夫招祸辩口致殃丨丨丨丨丨也】止谤莫如修身【徐干中论语称救寒莫如重裘丨丨丨丨丨丨疗暑莫如亲冰】中国饶士大夫遨游何必故乡【王粲英雄记孟公威思乡里欲北归亮谓之曰丨丨丨丨丨丨丨丨丨丨丨丨邪按亮诸葛亮】纵君不骄我岂无畏【皇甫谧髙士传曾参字子舆鲁哀公贤之致邑焉参辞不受曰吾闻受人者常畏人与人者常骄人丨丨丨我丨丨丨丨丨乎终不受】余地【顔氏家训人足所履不过数寸然而咫尺之途必颠蹶于崖岸拱抱之梁每沉溺于川谷者何哉为其傍无丨丨故也君子之立己抑亦如之至诚之言人未能信至洁之行物或见疑皆由言行声名无余地也】何必竪篱挿棘【刘肃大唐新语吕太一迁戸部员外戸部与吏部邻司吏部移牒戸部令墙宇悉竪棘以防令史交通太一牒报曰眷彼吏部铨综之司当湏简要清通丨丨丨丨丨丨省中服其俊防】三尺童子皆知之百嵗老人行不得【叚成式酉阳杂俎相传云释道钦住径山有问道者率尔而对皆造宗极刘忠州晏尝乞心偈令执炉而聼再三称诸恶莫作众善奉行晏曰此三尺童子皆知之钦曰丨丨丨丨丨丨丨丨丨丨丨丨丨丨至今以为名理予读梁元帝杂传云晋惠末洛中沙门耆域盖得道者长安人与域食于长安寺流沙人与域食于石人前数万里同日而见沙门竺法行尝稽首乞言域升髙坐曰守口摄意心莫犯戒竺语曰得道者当授所未聼今有八嵗沙弥亦以诵之域笑曰八嵗而致诵百嵗不能行嗟乎人皆敬得道者不知行即是得】守口如瓶防意如城【晁逈晁氏客话刘器之云富郑公年八十书座屛云丨丨丨丨丨丨丨丨】清慎勤【吕本中官箴当官之法惟冇三事曰丨曰丨曰丨】忍之一事众妙之门【吕本中官箴丨丨丨丨丨丨丨丨当官处事尤是先务若能凊慎勤之外更行一忍何事不办】公罪不可无私罪不可有【吕本中官箴前辈尝言丨丨丨丨丨丨丨丨丨丨此亦要言私罪固不可有若无公罪则自保太过无任事之意】落便宜是得便宜【卲伯温闻见前录康节先生尝诵希夷先生之语曰得便宜事不可作得便宜处不可再去又曰丨丨丨丨丨丨丨故康节诗曰珍重至人尝有语落便宜是得便宜盖可终身行之也】饥可下饭【范公称过庭录王子野待制家旧飬学老子曰水先生颇能前知祸福甚敬信之子野正食罗列珍品甚盛水生适至子野指谓公曰试观之何物可下饭乎生遍视良乆曰此皆未可唯丨丨丨丨尔】仕宦常以不遇处之【徐度却扫编王侍郎涣之尝言乗车常以颠坠处之乗舟常以覆溺处之丨丨丨丨丨丨丨丨无事矣】常调官好做家常饭好吃【赵徳麟侯鲭录范尧夫丞相尝教子弟云文正公冇云丨丨丨丨丨丨丨丨丨丨】作德日休为善最乐【罗大经鹤林玉露余家藏山谷八大字云丨丨丨丨丨丨丨丨摘经史语混然灭成可置座右】毋以一魁寘胸中【周密齐东野语赵忠定汝愚初登第谒赵彦端徳荘徳荘故余干令因家焉故与忠定父兄游语之曰谨丨丨丨丨丨丨丨】
　　寓言
　　阴水厥阳冰厚五寸【晏子景公伐鲁傅许得东门无泽公问焉鲁之年谷何如对丨丨丨丨丨丨丨丨不知以告晏子晏子对曰君子也问年谷而对以冰礼也阴水厥阳冰厚五寸者寒温节节则刑政平平则上下和和则年谷熟年充众和而伐之臣恐罢民弊兵不成君之意请礼鲁以息吾怨遣其执以明吾徳公曰善廼不伐鲁】白马非马【公孙龙子丨丨丨丨可乎曰可曰何哉曰马者所以命形也白者所以命色也命色者非命形也故曰白马非马曰有白马不可谓无马也不可谓无马者非马也有白马为有马白之非马何也曰求马黄黒马皆可致求白马黄黒马不可致使白马乃马也是所求一也所求一者白者不异马也所求不异如黄黒马有可有不可何也可与不可其相非明故黄黑马一也而可以应有马而不可以应有白马是白马之非马审矣曰以马之有色为非马天下非有无色之马也天下无马可乎曰马固有色故有白马使马无色有马如已耳安取白马故白者非马也白马者马与白也马与白马也故曰白马非马也曰马未与白为马白未与马为白合马与白复名白马是相与以不相与为名未可故曰白马非马未可曰以有白马为非马谓有白马为有黄马可乎曰未可曰以有马为异有黄马是异黄马于马也异黄马于马是以黄马为非马以黄马为非马而以白马为有马此飞者入池而棺椁异处此天下之悖言乱辞也曰有白马不可谓无马者离白之谓也不离者有白马不可谓有马也故所以为有马者独以马为有马耳非有白马为有马故其为有马也不可以为马马也曰白者不定所白忘之而可也白马者言白定所白也定所白者非白也马者无去取于色故黄黒皆所以应白马者有去取于色黄黒马皆所以色去故惟白马独可以应耳无去者非有去也故曰白马非马】指物【公孙龙子物莫非指而指非指天下无指物无可以谓物非指者天下而物可谓指乎丨也者天下之所无也丨也者天下之所有也以天下之所有为天下之所无未可天下无指而物不可谓指也不可谓指者非指也非指者物莫非指也天下无指而物不可谓指者非有非指也非有非指者物莫非指也物莫非指者而指非指也天下无指者生于物之各冇名不为指也不为指而谓之指是兼不为指以有不为指之无不为指未可且指者天下之所兼天下无指者物不可谓无指也不可谓无指者非有非指也非有非指者物莫非指指非非指也指与物非指也使天下无物指谁径谓非指天下无物谁径谓指天下有指无物指谁径谓非指径谓无物非指且夫指固自为非指奚待于物而乃与为指】坚白石【公孙龙子丨丨丨三可乎曰不可曰一可乎曰可曰何哉曰无坚得白其举也二无白得坚其举也二曰得其所白不可谓无白得其所坚不可谓无坚而之石也之于然也非三也曰视不得其所坚而得其所白者无坚也拊不得其所白而得其所坚者无白也曰天下无白不可以视石天下无坚不可以谓石坚白石不相外藏三可乎曰有自藏也非藏而藏也曰其白也其坚也而石必得以相盛盈其自藏奈何曰得其白得其坚见与不见离不见离一一不相盈故离离也者藏也曰石之白石之坚见与不见二与三若广修而相盈也其非举乎曰物白焉不定其所白物坚焉不定其所坚不定者兼恶乎甚石也曰循石非彼无石非石无所取乎白石不相离者固乎然其无已曰于石一也坚白二也而在于石故有知焉有不知焉有见焉有不见焉故知与不知相与离见与不见相与藏藏故孰谓之不离曰目不能坚手不能白不可谓无坚不可谓无白其异任也其无以代也坚白域于石恶乎离曰坚未与石为坚而物兼未与为坚而坚必坚其不坚石物而坚天下未有若坚而坚藏白固不能自白恶能白石物乎若白者必白则不白物而白焉黄黑与之然石其无有恶取坚白石乎故离也离也者因是力与知果不若因是且犹白以目以火见而火不见则火与目不见而神见神不见而见离坚以手而手以捶是捶与手知而不知而神与不知神乎是之谓离焉离也者天下故独而正】灶鼈【阙子义渠之人烹丨丨不熟臊秽腥臭中国之民虽饥饿三日不啓口至死不食也呉章庄吉受而和之病人食之为之体轻万乘饫之为之解怒故灶鼈至腥臊不可加然而病人为之体轻万乘为之解怒何也呉章庄吉之调存也】北山愚公河曲智叟【列子太行王屋二山方七百里高万仭本在冀州之南河阳之北丨丨丨丨者年且九十面山而居惩山北之塞出入之迂也聚室而谋曰吾与汝毕力平险指通豫南达于汉阴可乎杂然相许其妻献疑曰以君之力曾不能损魁父之邱如太行王屋何且焉置土石杂曰投诸勃海之尾隐土之北遂率子孙荷担者三夫即石垦壤箕畚运于勃海之尾邻人京城氏之孀妻有遗男始齓跳往助之寒暑易节始一反焉丨丨丨丨笑而止之曰甚矣汝之不惠以残年余力会不能毁山之一毛其如土石何北山愚公长息曰汝心之固固不可彻曾不若孀妻弱子虽我之死有子存焉子又生孙孙又生子子又有子子又有孙子子孙孙无穷匮也而山不加增何苦而不平河曲智叟无以应操蛇之神闻之惧其不已也告之于帝帝感其诚命夸蛾氏二子负二山一厝朔东一厝雍南自此冀之南汉之隂无陇断焉】折春螽之股堪秋蝉之翼【列子公仪伯以力闻诸侯堂谿公言之于周宣王王备礼以聘之公仪伯至观形懦夫也宣王心惑而疑曰女之力何如公仪伯曰臣之力能丨丨丨丨丨丨丨丨丨丨王作色曰吾之力者能裂犀兕之革曵九牛之尾犹憾其弱女折春虫之股堪秋蝉之翼而力闻天下何也公仪伯长息退席曰善哉王之问也臣敢以实对臣之师有商邱子者力无敌于天下而六亲不知以未尝用其力故也臣以死事之乃告臣曰人欲见其所不见视人所不窥欲得其所不得修人所不为故学眎者先见舆薪学听者先闻撞钟夫有易于内者无难于外于外无难故名不出其一家今臣之名闻于诸侯是臣违师之教显臣之能者也然则臣之名不以负其力者也以能用其力者也不犹愈于负其力者乎】罔两问景【庄子丨丨丨丨曰曩子行今子止曩子坐今子起何其无特操与景曰吾有待而然者邪吾所待又有待而然者邪吾待蛇蚹蜩翼邪恶识所以然恶识所以不然注罔两景外之微阴也】庖丁解牛【庄子丨丨为文惠君丨丨手之所触肩之所倚足之所履膝之所踦砉然向然奏刀騞然莫不中音合于桑林之舞乃中经首之会文惠君曰譆善哉技盖至此乎庖丁释刀对曰臣之所好者道也进乎技矣始臣之解牛之时所见无非牛者三年之后未尝见全牛也方今之时臣以神遇而不以目视官知止而神欲行依乎天理批大却导大窽因其固然技经肯綮之未尝而况大軱乎良庖嵗更刀割也族庖月更刀折也今臣之刀十九年矣所解数千牛矣而刀刄若新发于硎彼节者冇间而刀刄者无厚以无厚入有间恢恢乎其于游刄必有余地矣是以十九年而刀刄若新发于硎虽然毎至于族吾见其难为怵然为戒视为止行为迟动刀甚防謋然已解如土诿地提刀而立为之四顾为之踌躇满志善刀而藏之文恵君曰善哉吾闻庖丁之言得养生焉】天地一指万物一马【庄子以指喻指之非指不若以非指喻指之非指也以马喻马之非马不若以非马喻马之非马也丨丨丨丨也丨丨丨丨也】炊累【庄子从容无为而万物丨丨焉注若游尘之自动】赤水遗珠象罔得之【庄子黄帝游于丨丨之北登乎昆仑之邱而南望还归丨其元丨使知索之而不得使离朱索之而不得使吃诟索之而不得也乃使象罔丨丨丨丨黄帝曰异哉象罔乃可以得之乎】冶金踊跃【庄子今大丨铸金丨丨丨曰我且必为镆铘大冶必以为不祥之金今一犯人之形而曰人耳人耳夫造化者必以为不祥之人今一以天地为大鑪以造化为大冶恶乎徃而不可哉成然寐蘧然觉】成寐蘧觉【见上】三剑【庄子臣有丨丨惟王所用请先言而后试王曰愿闻三剑曰有天子剑有诸侯剑有庶人剑王曰天子之剑何如曰天子之剑以燕谿石城为锋齐岱为锷晋魏为脊周宋为镡韩魏为铗包以四夷裹以四时绕以渤海带以常山制以五行论以刑徳开以隂阳持以春夏行以秋冬此剑直之无前举之无上案之无下运之无旁上决浮云下絶地纪此剑一用匡诸侯天下服矣此天子之剑也文王芒然自失曰诸侯之剑何如曰诸侯之剑以智勇士为锋以清廉士为锷以贤良士为脊以忠胜士为镡以豪杰士为铗此剑直之亦无前举之亦无上案之亦无下运之亦无旁上法圆天以顺三光下法方地以顺四时中和民意以安四乡此剑一用如雷霆之震也四封之内无不宾服而聼从君命者矣此诸侯之剑也王曰庶人之剑何如曰庶人之剑蓬头突鬓垂冠曼胡之缨短后之衣瞠目而语难相击于前上斩颈领下决肝肺此庶人之剑无异于鬬鸡】触蛮【庄子有国于蜗之左角者曰丨氏有国于蜗之右角者曰丨氏时相与争地而战伏尸数万逐北旬有五日而后反】国蜗左右角【见上】黄马骊牛三【庄子惠施以此为大观于天下而晓辩者天下之辩者相与乐之卵有毛鸡三足郢有天下犬可以为羊马有卵丁子有尾火不热山出口轮不蹍地目不见指不至至不絶龟长于蛇矩不方规不可以为圜凿不围枘飞鸟之景未尝动也镞矢之疾而有不行不止之时狗非犬丨丨丨丨丨白狗黑狐驹未尝有母一尺之棰日取其半万世不竭辩者以此与惠施相应终身无穷】棘猴【韩非子宋人有请为燕王以丨刺之端为母丨者必三月斋然后能观之燕王因以三乗养之右御冶工言王曰臣闻人主无十日不燕之斋今知王不能久斋以观无用之器也故以三月为期凡刻削者以其所以削必小今臣冶人也无以为之削此不然物也王必察之王因囚而问之果妄乃杀之冶人谓王曰计无度量言谈之士多棘刺之説也】藏三牙【吕氏春秋孔穿公孙龙相与论于平原君所深而辩至于丨丨丨公孙龙言藏之三牙甚辩孔穿不应少选辞而出明日孔穿朝平原君谓孔穿曰昔者公孙龙之言甚辩孔穿曰然几能令藏三牙矣虽然难愿得有问于君谓藏三牙甚难而实非也谓藏两牙甚易而实是也不知君将从易而是也者乎将从难而非者乎平原君不应明日谓公孙龙曰公无与孔穿辩按孔丛作臧三耳】海大鱼【战国防靖郭君将城薛客多以谏靖郭君谓谒者无为客通齐人有请者曰臣请三言而已矣益一言臣请烹靖郭君因见之客趋而进曰丨丨丨因反走君曰客有于此客曰鄙臣不敢以死为戏君曰亡更言之对曰君不闻大鱼乎网不能止钩不能牵荡而失水则蝼蚁得意焉今夫齐亦君之水也君长齐奚以薛为失齐虽隆薛之城到于天犹之无益也君曰善乃辍城薛】土偶桃梗【战国防臣来过于淄上有丨丨人与丨丨相与语桃梗谓土偶人曰子西岸之土也挺子以为人至嵗八月降雨下淄水至则汝残矣土偶曰不然吾西岸之土也土则复西岸耳今子东国之桃梗也刻削子以为人降雨下淄水至流子而去则子漂漂者将如何耳】见鸟六双可得囊载【战国策楚人有好以弱弓防缴加归雁之上者顷襄王闻召而问之对曰小臣之好射鶀雁罗鹫小矢之发也何足为大王道也且称楚之大因大王之贤所弋非直此也昔者三王以弋道德五覇以弋战国故秦魏燕赵者鶀雁也齐鲁韩卫者青首也邹费郯邳者罗鹫也外其余则不足射者丨丨丨丨以王何取王何不以圣人为弓以勇士为缴时张而射之此六双者丨丨而丨丨也其乐非特朝夕之乐也其获非特鳬雁之实也王朝张弓而射魏之大梁之南加其右臂而径属之于韩则中国之路絶而上蔡之郡壊矣还射圉之东觧魏左肘而外击定陶则魏之东外弃而大宋方与二郡者举矣且魏断二臂颠越矣鹰击剡国大梁可得而有也王请缴兰台饮马西河定魏大梁此一发之乐也若王之于弋诚好而不厌则出寳弓碆新缴射噣鸟于东海还盖长城以为防朝射东莒夕发浿邱夜加即墨顾据午道则长城之东收而泰山之北举矣西结境于赵而北达于燕三国市则从不待约而可成也北游目于燕之辽东而南登望于越之防稽此再发之乐也若夫泗上十二诸侯左萦而右拂之可一旦而尽也今秦破韩以为长忧得列城而不敢守也伐魏而无功击赵顾病则秦魏之勇力屈矣楚之故地汉中析郦可得而复有也王出寳弓碆新缴渉鄳塞而待秦之倦也山东河内可得而一也劳民休众南面称王矣故曰秦为大鸟负海内而处东面而立左臂据赵之西南右臂傅楚鄢郢膺击韩魏垂头中国处既行便势有地利奋翼鼓方三千里则秦未可得独招而夜射也】一发再发之乐【见上】秦为大鸟【见上】蚌鹬【战国策赵且伐燕苏代为燕谓惠王曰今者臣来过易水丨方出曝而丨啄其肉蚌合而箝其喙鹬曰今日不雨明日不雨即有死蚌蚌亦谓鹬曰今日不出明日不出即有死鹬两者不肯相舍渔者得而并擒之今赵且伐燕燕赵乆相攻以敝大众臣恐强秦之为渔父也愿王熟计之也惠王曰善乃止】得全全昌【史记田敬仲完世家驺忌子见三月而受相印淳于髠见之曰善説哉髠有愚志愿陈诸前驺忌子曰谨受教淳于髠曰丨丨丨丨失全全亡驺忌子曰谨受令请谨无离前淳于髠曰狶膏棘轴所以为滑也然而不能运方穿驺忌子曰谨受令请谨事左右淳于髠曰弓胶昔干所以为合也然而不能傅合疎罅驺忌子曰谨受令请谨自附于万民淳于髠曰狐裘虽敝不可补以黄狗之皮驺忌子曰谨受令请谨择君子毋杂小人其间淳于髠曰大车不较不能载其常任琴瑟不较不能成其五音驺忌子曰谨受令请谨修法律而督奸吏淳于髠説毕趋出至门而面其仆曰是人者吾语之防言五其应我若响之应声是人必封不乆矣居期年封以下邳号曰成侯】狶膏棘轴不能运方穿【见上】弓胶昔干不能傅合疏罅【见上】狐裘不可以黄狗之皮【见上】大车不较不能载常任琴瑟不较不能成五音【见上】两黄鹄【汉书翟方进传王莾时常枯旱郡中追怨方进童謡曰壊陂谁翟子威饭我豆食羮芋魁反乎覆陂当复谁云者丨丨丨注师古曰托言有神来告之】翰林主人子墨客卿【汉书扬雄传雄从至射熊舘还上长杨赋聊因笔墨之成文章故借丨丨防为丨丨丨丨为丨丨以风】莫倾人梁栋【晋书陆玩传以玩有徳望乃迁侍中司空给羽林四十人玩既拜有人诣之索杯酒泻诸柱梁之间呪曰当今乏材以尔为柱石丨丨丨丨丨邪玩笑曰戢卿良箴】丁刚不可屈【晋书符坚载记坚飨羣臣于前殿乐奏赋诗秦州别驾天水姜平子诗有丁字直而不曲坚问其故平子曰臣丨至丨丨丨以丨且曲下者不正之物未足献也坚笑曰名不虚行因擢为上第】麝本多忌沈实易和【宋书范传性精防有思致触类多善衣裳器服莫不増损制度世人皆法学之撰和香方其序之曰丨丨丨丨过分必害丨丨丨丨盈斤无伤零霍虚燥詹唐黏湿甘松苏合安息郁金防多和罗之属竝被珍于外国无取于中土又枣膏昏钝甲煎浅俗非惟无助于馨烈乃当弥増于尤疾也此序所言悉以比类朝士麝本多忌比庾炳之零藿虚燥比何尚之詹唐黏湿比沈演之枣膏昏钝比羊元保甲煎浅俗比徐湛之甘松苏合比慧琳道人沈实易和以自比也】狂泉【宋书袁粲传尝谓周旋人曰昔有一国国中一水号曰丨丨国人饮此水无不狂唯国君穿井而汲独得无恙国人既并狂反谓国主之不狂为狂于是聚谋共执国主疗其狂疾火艾鍼药莫不毕具国主不任其苦于是到泉所酌水饮之饮毕便狂君臣大小其狂若一众乃懽然我既不狂难以独立比亦欲试饮此水】反谓不狂为狂【见上】此中唯宜饮酒【齐书谢瀹传初兄朏为吴兴瀹于征虏渚送别朏指瀹口曰丨丨丨丨丨丨】混沌书眉【南史齐江夏王锋传江祏谓王晏曰江夏王有才行亦善能匿迹以琴道授羊景之景之著名而江夏掩能于世非惟七弦而已百氏亦复如之锋闻叹曰江祏遂复为丨丨丨丨欲益反弊耳】枯鱼蚤虱【南史卞彬传摈废数年不得仕进乃拟赵壹穷鸟为丨丨赋以喻意后为南康郡丞彬颇饮酒摈弃形骸仕既不遂乃着丨丨蜗虫虾蟇等赋皆大有指斥又为禽兽决録目禽兽云羊性淫而狠猪性卑而率鹅性顽而傲狗性险而出皆指斥贵势其羊淫狠谓吕文显猪卑率谓朱隆之鹅顽傲谓潘敞狗险出谓文度其险诣如此虾蟇赋云纡青拖紫名为蛤鱼世谓比令仆也又云蝌斗唯唯羣浮闇水唯朝继夕聿役如比令史谘事也文章传于闾巷】北风甚劲【金史施宜生传正隆四年冬为宋国正旦使宜生自以得罪北走耻见宋人力辞不许宋命张焘舘之都亭因间以首邱风之宜生顾其介不在旁为庾语曰今日丨丨丨丨又取几间笔扣之曰笔来笔来于是宋始警其副使耶律辟离刺使还以闻坐是烹死】笔来【见上】日饮天酒五斗【东方朔神异记西北海外有人长二千里两脚中间相去千里腹围一千六百里但丨丨丨丨丨丨】背上小处无羽一万九千里【东方朔神异记昆仑之山有铜柱焉其髙入天所谓天柱也围三千里周圆如削下有囬屋方百丈仙人九府治之上有大鸟名曰希有南向张左翼覆东王公右翼覆西王母丨丨丨丨丨丨丨丨丨丨丨西王母嵗登翼上之东王公也故其柱铭曰昆仑铜柱其髙入天圎周如削肤体美焉其鸟铭曰有鸟希有碌赤煌煌不鸣不食东覆东王西覆西王母王母欲东登之自通隂阳相湏唯防益工】以智为愚【刘向説苑齐桓公出猎逐鹿而走入山谷之中见一老公而问之曰是为何谷对曰为愚公之谷桓公曰何故对曰以臣名之桓公曰今视公之仪状非愚人也何为以公名对曰臣请陈之臣故畜牸牛生子而大卖之而买驹少年曰牛不能生马遂持驹去傍隣闻之以臣为愚故名此谷为愚公之谷桓公曰公诚愚矣夫何为而与之桓公遂归明日朝以告管仲管仲正衿再拜曰此夷吾之愚也使尧在上咎繇为理安有取人之驹者乎若有见暴如是叟者又必不与也公知狱讼之不正故与之耳请退而修政孔子曰弟子记之桓公覇君也管仲贤佐也犹有丨丨丨丨者也况不及桓公管仲者也】阳桥【刘向説苑宓子贱为单父宰过于阳昼曰子亦有以送仆乎阳昼曰吾少也贱不知治民之术有钓道二焉请以送子子贱曰钓道奈何阳昼曰夫扱纶错饵迎而吸之者丨丨也其为鱼薄而不美若存若亡若食若不食者鲂也其为鱼也博而厚矣宓子贱曰善于是未至单父冠葢迎之者交接于道子贱曰车驱之车驱之夫阳昼之所谓阳桥者至矣于是至单父请其耆老尊贤者而与之共治单父】白龙化鱼【刘向説苑吴王欲从民饮酒伍子胥谏曰不可昔丨丨下清泠之渊丨为丨渔者豫且射中其目白龙上诉天帝天帝曰当是之时若安置而形白龙对曰我下清泠之渊化为鱼天帝曰鱼固人之所射也若是豫且何罪夫白龙天帝贵畜也豫且宋国贱臣也白龙不化豫且不射今弃万乗之位而从布衣之士饮酒臣恐其有豫且之患矣王乃止】齿亡舌存【刘向説苑常摐有疾老子徃问焉曰先生疾甚矣无遗敎可以语诸弟子者乎常摐曰子虽不问吾将语子常摐曰过故乡而下车子知之乎老子曰过故乡而下车非谓其不忘故耶常摐曰嘻是已常摐曰过乔木而趋子知之乎老子曰过乔木而趋非谓敬老耶常摐曰嘻是已张其口而示老子曰吾舌存乎老子曰然吾齿存乎老子曰亡常摐曰子知之乎老子曰夫舌之存也岂非以其柔耶齿之亡也岂非以其刚耶常摐曰嘻是已天下之事已尽矣无以复语子哉】不能更鸣东徙犹恶子之声【刘向説苑枭逢鸠鸠曰子将安之枭曰我将东徙鸠曰何故枭曰乡人皆恶我鸣以故东徙鸠曰子能更鸣可矣丨丨丨丨丨丨丨丨丨丨丨】蜉蝣戴盆【焦氏易林丨丨丨丨不能上山】螳螂黄雀【吴越春秋太子友知子胥忠而不用太宰嚭佞而专政欲切言之恐罹尤也乃以讽谏激于王清旦懐丸持弹从后园而来衣祫履濡王怪而问之曰子何为祫衣濡履体如斯也太子友曰适游后园闻秋蜩之声徃而观之夫秋蝉登髙树饮清露随风防挠长吟悲鸣自以为安不知丨丨超枝缘条曵腰耸距而稷其形夫螳螂翕心而进志在有利不知丨丨盈緑林徘徊枝隂□防进欲啄螳螂夫黄雀但知伺螳螂之有味不知臣挟弹危掷蹬飞丸而集其背今臣但虚心志在黄雀不知空塪其旁闇忽塪中塪于深井臣故祫体濡履几为大王取笑】谷必凋于岁寒【黄宪天禄阁外史今有谷生于千仭之冈其叶如云其干如虹防于春夏不知秋冬沐之以芳雨畅之以薰风受天泽之宠而根葺乎一壑其青松朱桂之树不得雨露而槁悴者三匝下有万草凋零在隂其孤兰与众英皆不得被乎阳春有牧者顿足于北陵之陂而盻之欲系则无修绳欲伐则无斧斤使山之草木离披偃蹇垂荣而待于幽焦萌而听于谷当是之时臣不知牧者之何所觧也晋王曰是丨也丨丨丨丨丨奈春夏何意者其伐之乎牧者无斧柯请于樵苏】东方有兔小首兀尾【张读宣室志太和中有栁光者尝南游因行山道防日晚误入山崦中松径盘曲行数里至一石室云水环拥清泉交喷室有防榻若人居者前对霞翠固非人境光因临流凝伫忽见一缶合于地光即启之其缶下有泉周不尽尺其水清激举巵以饮若甘醴尽十余巵而已醉甚遂偃于榻及晓方寤因视石壁有雕刻文字极多遂写其字置于神祠曰武之在卯尧王八季我弃其寝我去其扆深深然髙髙然人不吾知人不吾谓由今之后二百余祀熖熖其光和和其始丨丨丨丨丨丨丨丨经过吾道来至吾里饮吾泉以醉登吾榻而寐刻乎其壁奥乎其义人谁以辩其东平子光阅而异之遂行出径约数十歩囬望其室尽无见矣光究之不得友人吕生者视而觧之未几告曰吾尽详矣此乃得道者语也大唐氏之初建号武徳武之二年其嵗己卯武之在夘其义见矣葢武徳二年也尧王者谓髙祖之号神尧曰八季者亦二年也我弃其寝我去其扆者言其去葢絶去之时乃武徳二年也深深然髙髙然人不吾知人不吾谓者言其隐而人不知也由今之后二百余祀者言君之来也且唐氏之初今果二百余矣熖熖其光和和其始者熖熖其光谓嵗在丁未也熖者火岂非南方丙丁之谓乎未亦火之位也和和其始谓今天子建号曰太和其始葢元年也东方有兔小首兀尾者叙君之名氏东方甲乙木也兔者卯也卯以附木是栁字也小首兀尾是光也经吾道来吾里言君之来也饮吾泉以醉登吾榻而寐言君之止也刻乎其壁奥乎其义谁人以辩其东平子谓其义奥而独吾能辩之东平吾之邑也益又信矣如是而辩果得道者之遗记也】






</div>
    <div class="pagination">
<a href="御定子史精华_page24.html">上一页</a><span>...</span><a href="御定子史精华_page20.html">20</a><a href="御定子史精华_page21.html">21</a><a href="御定子史精华_page22.html">22</a><a href="御定子史精华_page23.html">23</a><a href="御定子史精华_page24.html">24</a><span class="current-page">25</span><a href="御定子史精华_page26.html">26</a><a href="御定子史精华_page27.html">27</a><a href="御定子史精华_page28.html">28</a><a href="御定子史精华_page29.html">29</a><a href="御定子史精华_page30.html">30</a><span>...</span><a href="御定子史精华_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
