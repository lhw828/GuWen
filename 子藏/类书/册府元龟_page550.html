<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 550 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 550 页/共 736 页
  </h1>
  <div class="content">
   後汉蔡邕字伯喈居玩古不交当世感东方客难及扬雄班固崔る之徒设疑以自通（扬雄作。《解嘲》班固作答宾戏崔る作达旨）乃斟酌群言韪其是而矫其非（韪亦是）作释诲以戒厉云：尔有务世公子诲於华颠胡老（华颠谓白首也。胡老元老之称）曰：盖闻圣人之大宝曰：位故以仁守位以财聚人。然则有位斯贵有财斯富行义达道士之司也。故伊挚有负鼎之仲尼设执鞭之言（挚伊尹名也。负鼎俎以滋说汤致於王道。《论语》孔子曰：富而可求虽执鞭之士吾亦为之）甯子有清商之歌百里有豢牛之事（甯戚欲干齐桓公穷困无以自达，於是为商旅将车以於齐暮宿於郭门卞牛车下望见桓公乃击牛角而商歌桓公闻之曰：异哉！歌者非常人也。命後车载之百里奚自鬻於秦衣褐食牛期年而後穆公知之举之牛口之下豢养也。）夫如是则圣哲之通趣古人之明志也。夫子生清穆之世禀醇和之灵覃思典籍韫椟六经安贫乐贱与世无营沈精重渊抗志高冥包括无外综析无形其已久矣。曾不能拔萃出群扬芳飞文登天庭序彝伦扫六合之秽慝清宇宙之埃尘连光芒於白日属炎气於景时逝岁暮默而无闻小子惑焉是以有云：方今圣上宽明辅弼贤知崇英逸伟不坠於地德弘者建宰相而裂土才羡者荷荣禄而蒙赐（羡本或作美）盍亦回涂要至亻免仰取容曲也。言履直道则不能有所至也。）辑当世之利定不拔之功荣家宗於此时遗不灭之令踪（遗犹留也。）夫独未之思邪何为守彼而不通此（彼谓贫贱此谓荣禄）胡老忄敖然而笑曰：若公子所谓睹暧昧之利而忘昭之害专必成之功而忽蹉跌之败者已公子谡尔敛袂而兴曰：胡为其然也。（谡然翕敛之貌）胡老曰：居吾将释汝（居犹坐也。释解也。）昔自太极君臣始基（太极天地之始也。）有羲皇之洪宁唐虞之至时（洪大也。）三代之隆亦有缉熙五伯扶微勤而抚之於斯已降天网纵人王涂坏太极ヌ（贾逵注国语曰：小崩曰：ヌ）君臣土崩上下瓦解，於是智者骋诈辩者驰说武夫奋略战士讲锐（讲习也。）电骇风驰雾散披变诈乖诡以合时宜或画一策而绾万金或谈崇朝而锡瑞（战国策曰：秦昭王见顿弱顿弱曰：韩天下之咽喉也。魏天下之胸臆也。王资臣万金而游之天下可图也。秦王曰：善乃资万金使东游韩魏入其将相比游燕赵而杀李牧齐王入朝四国毕从顿子说之也。《史记》曰：虞卿说赵孝成王一见赐黄金百镒再见赐白璧一双）连衡者六印磊落合从者骈组流离（连衡谓张仪合从谓苏秦并佩六国印骈并也。流离光彩也。）隆贵翕习积富无崖据巧蹈机以忘其危夫华离蒂而萎条去而枯女冶容而淫士背道而辜人毁其满神疾其邪利端始萌害渐亦牙速速方毂天夭是加（诗小雅曰：速速方天夭是速速陋也。禄也。言鄙陋小人将贵而禄也。夭杀也。破之也。此作毂者盖谓小人乘宠方毂而行也。）欲丰其屋乃其家（易丰卦上六曰丰其屋其家覆也。屋厚覆暗之甚也。）是故天地否闭圣哲潜形（易文言曰：天地闭贤人隐）石门守晨沮溺耦耕（。《论语》曰：子路宿於石门晨门曰：奚自子路曰：自孔氏郑玄注云：石门鲁城外门也。晨门晨夜开闭者。又曰：长沮桀溺耦而耕并隐遁之人也。）颜蜀抱璞蘧瑗保生（战国策齐宣王谓颜蜀曰：愿先生与寡人游蜀辞曰：玉生於山制则焉非不宝也。然太璞不完士生鄙野选而禄焉非不贵也。然形神不全蜀愿得晚食以当肉安以当车无罪以当贵清静以自娱知足以归反於璞则终身不辱。《论语》曰：蘧伯玉邦有道则仕邦无道可卷而怀之此为保其身也。）齐人归乐孔子斯征雍渠骖乘逝而遗轻（。《论语》曰：齐人馈女乐季桓子受之三日不朝孔子行。《史记》曰：卫灵公与夫人同车宦者雍渠骖乘孔子曰：吾未见好德如好色者也，於是鬼之去卫曹遗轻谓。若弃轻细之物而去言恶之甚也。）夫岂忄敖主而背国乎！道不可以倾也。且我闻之曰：南风至则黄钟应融风动而鱼上冰蕤宾统则微阴萌蒹葭苍而白露凝（月令仲冬律中黄钟融风艮之风也。月令春东风解冻鱼上冰。又仲夏之月律中蕤宾微阴谓一阴爻生也。诗秦风曰：蒹葭苍苍白露为霜尔曰：蒹兼也。葭芦也。）寒暑相推阴阳代兴运极则化理乱相承今大汉绍陶唐之鸿烈荡四海之残灾隆隐天之高拆ㄌ地之基（ㄌ与亘同）皇道惟融帝猷显丕氵氏氵氏庶类含甘吮滋（氵氏氵氏齐貌）捡六合之群品济之乎！雍熙群僚恭己於职司圣主垂拱乎！两楹君臣穆穆守之以平济济多士端委缙纟廷（端委礼衣也。《左传》曰：太伯端委以持。《周礼》、《说文》曰：缙赤白色也。纟廷系绶也。）鸿渐盈阶振鹭充庭（。《易》曰：鸿渐于陆喻君子仕进於朝。《诗》曰：振振鹭喻洁白之士群集君之朝也。）譬犹锺山之玉泗滨之石累璧不为之盈采浮磬不为之索（。《山海经》曰：黄帝取密山之玉策投锺山之阳尚。《书》曰：泗滨浮磬注云：水中见石可以为磬言锺山多玉泗水多石喻汉多贤人也。）曩源辟而四奥集武功定而干戈戢猃狁攘而吉甫宴城濮捷而晋凯入（辟开也。谓禹理洪水而开导之尚。《书》曰：四奥既宅奥居也。武功定谓武王伐纣诗周颂曰：载戢干戈诗小雅曰：薄伐猃狁至于太原吉甫燕喜既多受祉郑玄注曰：吉甫既伐猃狁而归天子以燕礼乐之也。《左传》晋与楚战於城濮楚师败绩故晋凯乐而归也。）故当其有事也。则蓑笠并载擐甲扬锋不给於务（蓑音素和切诗小雅曰：荷蓑荷笠毛苌注云：揭也。蓑所以备雨笠所以御暑擐贯也。）当其无事也。则舒绅缓佩鸣玉以步绰有馀裕夫世臣门子{执曰：}御之族（诗小雅曰：曾我{曰：}御注云：{曰：}御侍也。）天隆其主丰其禄抱膺从容爵位自从摄须理髯馀官委贵其进取也。顺倾转圆不足以喻其便逡巡放屣不足以况其易夫有逸群之才人人有优赡之智童子不问疑於老成瞳蒙不稽谋於先生心恬澹於守高意无为於持盈（。《老子》曰：持而盈之不如其已注云：持满则倾不如止也。）粲乎！煌煌莫非华荣明哲泊焉不失所宁（泊犹静也。）狂淫振荡乃乱其情贪夫殉财夸者死权（贾谊鸟赋之文也。言夸华者必死於权势也。）瞻事体躁心烦ウ谦盈之效迷损益之数（。《易》曰：天道亏盈而益谦。又曰：损益盈虚与时偕行注云：自然之质各定其分短者不为不足长者不为馀损益将何加焉）骋驽骀於修路慕骐骥而增驱卑俯乎！外戚之门乞助乎！近贵之誉荣显未副从而颠踣（踣叶韵音赴）下获熏胥之辜高受灭家之诛（班固。《书》曰：史迁熏胥以刑音义云：相熏蒸得罪也。诛叶韵音丁注切）前车已覆袭轨而骛曾不鉴祸以知畏惧予惟悼哉！害其。若是（害何也。）天高地厚而之（诗小雅曰：谓天盖高不敢不谓地盖厚不敢不）怨岂在明患生不思战战兢兢必慎厥尤。且用之则行圣训也。舍之则藏至顺也。（。《论语》孔子曰：用则行舍则藏故言圣训也。）夫九河盈溢非一堤所防（九河谓河水分为九道。《尔雅》曰：徒骇太史马颊覆胡苏简洁钩般鬲是为九河也。）带甲百万非一勇所抗今子责匹夫以清宇宙庸可以水旱而累尧汤乎！惧烟炎之毁替何光芒之敢扬哉！（烟炎火之微细者言常惧细微以致毁灭杜预注。《左传》曰：吴楚之间谓火灭为替音子廉切炎音焰。且夫地将震而枢星直井无景则日阴食（。《晏子》见伯常骞问曰：昔吾见维星绝枢星散地其动乎！见子春秋阴食谓不显食也。凡日阴食则井无影也。）元首宽则望舒侯王肃则月侧匿（望舒月也。《尚书大传》曰：晦而月见西方谓之朔而日见东方谓之侧匿侧匿侯王肃则侯王舒注肃急也。舒缓也。）是以君子推微达著寻端见绪履霜知冰践露知暑时行则行时止则止消息盈冲取诸天纪（易坤文言曰：履霜坚冰至艮卦曰：时行则行时止则止丰卦曰：天地虚与时消息）利用遭泰可与处否乐天知命持神任已群车方奔乎！险路安能与之齐轨思危难而自豫故在贱而不耻方将骋驰乎！典籍之崇涂休息乎！仁义之渊薮旋乎！周孔之庭宇揖儒墨而与为友舒之足以光四表收之则莫能知其所有。若乃丁千载之运应神灵之符阊阖乘天衢拥华盖而奉皇枢纳玄策於圣德宣太平於中区计合谋从己之图也。勋绩不立予之辜也。龟凤山翳雾露不除踊跃草莱祗见其愚不知我者将谓之迂（龟凤喻贤人露雾喻昏ウ也。迂曲也。）业思真弃此焉如静以俟命不ル（ル厌也。渝变也。）百岁之後归乎！其居（诗晋风也。毛苌注云：居坟墓也。）幸其获称天所诱也。（谓小人妄得称举者天之所诱後必遇害也。）罕漫而已非己咎也。（罕漫犹无所知闻也。非君子之咎也。）昔伯翳综声於鸟语葛卢辩音於鸣牛董父受氏於豢龙奚仲供德於衡（伯翳即秦之先伯益也。能与鸟语葛卢东夷介国之君也。介葛卢聘於鲁闻牛鸣曰：是生三牺皆用之矣。问之如其言晋太史蔡墨曰：昔有董父实甚好龙能求欲以饮食之以服事帝舜帝赐姓曰：董氏曰：豢龙奚仲薛之祖也。世本曰：奚仲作车衡轭也。辕）亻垂氏兴政於巧工造父登御於骅骝非子享土於善圉狼覃取右於禽囚（亻垂舜之巧人也。见尚书造父者秦之先也。为周穆王御骅骝耳之乘非子亦秦之先善养马周孝王使主马於渭之间马大蕃息分土为附庸邑之於秦并见。《史记》圉养马人也。见。《周礼》、《左传》曰：战於ゾ晋襄公缚秦囚使莱驹以戈斩之囚呼莱驹失戈狼覃取戈斩之遂以为车右）弓父毕精於筋骨飞明勇於赴流寿王创基於格五东方要幸於谈优（弓父弓工也。阙子曰：宋景公使弓工为弓九年来见公，公曰：为弓亦迟矣。对曰：臣精尽於弓矣。献弓而归三日而死公张弓东向而射矢逾西霜之山集彭城之东其馀力逸劲饮羽於石梁。《吕氏春秋》曰：荆人飞入江斩蛟前书武帝时吾丘寿王字子戆以善格五待制格当今之也。东方朔以善谈笑俳优得幸班固曰：朔应谐似优）上官效力於执盖弘羊据相於运筹仆不能参迹於。若人故抱璞而优游（上官桀武帝时为期门从上甘泉大风车不得行解盖授桀虽风盖常属车桑弘羊洛阳贾人也。以能心计为侍中），於是公子仰首降阶忸怩而避（忸怩心惭）胡老乃扬衡含笑援琴而歌（衡眉目之间也。）歌曰：练余心兮浸太清涤秽浊兮存正灵和液畅兮神气宁情志泊兮心亭亭嗜欲息兮无繇生踔宇宙而遗俗兮眇翩翩而独征（太清谓天也。和液谓和气灵液也。亭亭孤峻之貌踔犹越也。音丑教切）。
    蜀正字令先为秘书郎依则先儒假文见意号曰：释讥其文继於崔る达旨其辞曰：或有讥余者曰：闻之前记夫事与时并名与功偕。然则名之与事前哲之急务也。是故创制作范匪时不立流称垂名匪功不记名必须功而乃显事亦俟时以行止身没名灭君子所耻是以达人研道探赜索微观天运之符表考人事之盛衰辩者驰说智者应机谋夫演略武士奋威合雾集风击电飞量时揆宜用取世资小屈大申存公忽私虽尺枉而寻直终扬光以发辉也。今三方鼎峙九有未悠悠四海婴丁祸败嗟道义之沉塞愍生民之颠沛此诚圣贤拯救之秋烈士树功之会也。吾子以高朗之才璋之质兼览博留心道术无远不致无幽不悉挺身取命兹奥秘踌躇紫闼喉舌是执九考不移有入无出（尚。《书》曰：三载考绩三考黜陟幽明九考则二十七年）究古今之真伪计时务之得失虽时献一策偶进一言释彼官责慰此素餮固未能输竭忠款尽沥胸肝排方入直惠彼黎元俾吾徒草鄙并有闻焉也。盍亦绥衡缓辔回轨易涂舆安驾肆思马斯徂审厉揭以投济要夷庚之赫怃播秋兰以芳世副吾徒之披图不亦盛与余闻而叹曰：呜呼有。若云：乎！邪夫人心不同实。若其面子虽光丽既美。且艳管筐举守厥所见未可以言八之形埒信万事之精练也。或人率尔仰而扬衡曰：是何言与余应之曰：虞帝以面从为戒孔圣以悦己为尤。若子之言良我所思将为吾子论而释之昔在鸿荒蒙昧肇初三皇应五帝承符爰暨夏商前典攸书姬衰道缺霸者翼扶嬴氏惨虐吞嚼八区，於是从横起狙诈如星奇邪蜂动智故萌生或饰真以雠伪或挟邪以干荣或诡道以要上或鬻技以自矜背正崇邪弃直就佞忠无定分义无常经故鞅法穷而慝作斯义败而奸成吕门大而宗灭韩辩立而身刑夫何故哉！利回其心宠耀其目赫赫龙章铄铄车服俞幸苟得如反如仄淫邪荒迷恣睢自极和鸾未调而身在辕侧庭宇未践而栋折榱覆天收其精地缩其泽人吊其穷鬼芟其初升高岗终陨幽壑朝含荣润夕为枯魄是以贤人君子深图远虑畏彼咎戾超然高举宁曳尾於涂中秽浊世之休誉彼岂轻主慢民而忽於时务哉！盖易著行止之戒诗有靖恭之叹乃神之听之而道使之然也。自我大汉应天顺人政治之隆皓。若阳春俯宪坤典仰式乾文播皇泽以熙世扬茂化之Ο醇君臣履度各守厥真上垂询纳之弘下有规救之责士无虚华之宠民有一行之迹粲乎！尚此忠益然而道有隆窳物有兴废有声有寂有光有翳朱阳否於素秋玄阴抑於孟春羲和逝而望舒系运气匿而耀灵陈冲质不永桓灵坠败英雄布豪杰盖世家挟殊议人怀异计故从横者披其胸狙诈者暂吐其舌也。今天纲已缀德树西邻丕显祖之宏规縻好爵於士人兴五教以训俗丰九德以济民肃明祀以礻勺祭几皇道以辅真虽寺者未一伪者未分圣人垂戒盖均无贫故君臣协美於朝黎庶欣戴於野动。若重规静。若叠矩济济伟彦元凯之伦也。有过必知颜子之仁也。侃侃庶政冉季之治也。鹰扬鸷腾伊望之事也。总群俊之上略含薛氏之三计敷张陈之秘策故力征以勤世援华英而不遑岂暇修枯箨於榛秽哉！然吾不才在朝累纪身所天心焉是恃乐沧海之广深叹嵩岳之高峙闻仲尼之赞商感乡校之益己彼平仲之和羹亦进可而替否故蒙冒瞽说时有攸献譬遒人之有采於市闾游童之吟咏乎！疆畔庶以增广福祥输力规谏。若其合也。则以ウ协明进应灵符如其违也。自我常分退守己愚进退任数不矫不诬循性乐天夫何恨诸此所以既入不出有而。若无者也。狭屈氏之常醒浊渔父之必醉溷柳季之卑辱褊夷叔之高怼合不以得违不以失得不充诎失不惨悸不乐前以顾轩不就後以虑轻不粥誉以干泽不辞愆以忌诎何责之释何餮之┰何方之排何直之入九考不移固其所执也。方今朝士山积髦俊成群犹鳞介之潜乎！巨海毛羽之集乎！邓林游禽逝不为之浮鲂臻不为之殷。且阳灵幽於唐叶阴精应於商时阳于请而洪灾息桑林祷而甘泽滋（。《淮南子》曰：禹为水以身请於阳于之河汤苦旱以身祷於桑林之际圣人之忧民如此其明矣。）行止有道启塞有期我师遗训不怨不尤委命恭己我。又何辞辞穷路单将反初节综坟典之流芳寻孔氏之遗艺缀微辞以存道宪先轨以投制韪叔兮之优游美疏氏之遐逝收止足以言归浩然以容裔欣环堵以恬娱免咎悔於斯世顾兹心之未泰惧末涂之泥滞仍永激而增愤肆中怀以告誓昔九方考绩於至贵秦牙沈思於殊形（。《淮南子》曰：伯乐寒风秦牙葛青所相各异其知马一也。盖九方观其精秦牙察形）薛烛察宝以飞誉（越绝。《书》曰：昔越王句践有宝剑五闻於天下客有能相剑者名薛烛王召而问吾有宝剑五请以示子乃取豪曹巨阙薛烛曰：皆非也。又取纯钩湛卢薛烛曰：观其剑钞烂烂如列宿之行空观其光浑浑如水之将溢观其文焕焕如冰之将释此所谓纯钩耶王曰：是也。）瓠梁弦以流声（。《淮南子》曰：瓠巴鼓瑟而单鱼听之。又曰：瓠梁之歌可随也。而以歌者不可为也。）齐隶拊髀以济文楚客潜寇以保荆（。《淮南子》曰：齐伐楚楚子发将师以当之兵三却楚贤大夫皆尽其计而悉其诚有善偷者进请曰：臣有薄技愿为君行之君曰：诺偷即夜出解齐将军之寿帐而献之子发子发使人归之曰：卒有出采薪者得将军之帐使使归於执事明日。又复往取枕子发。又使归之明日。又复往取簪子发。又使归之齐师闻之大骇将军与君吏谋曰：今日不去楚君恐取吾头矣。即旋师而去）雍门援琴而挟说（桓谭新论曰：雍门周以琴见孟尝君君曰：先生鼓琴亦能令文悲乎！雍门周曰：然臣窃为足下有所常悲夫角帝而困秦者君也。连五国而伐楚者。又君也。天下未尝无事不从即衡从成则楚王衡成则秦帝夫以秦楚之强而报弱薛尤磨萧斧而伐朝菌也。有识之士莫不为足下寒心天道不常盛寒暑更进退千秋万岁之後宗庙必不血食高台既已倾曲池。又已平坟墓生荆棘狐狸穴其中游儿牧竖踯躅其足而歌其上曰：孟尝君之尊贵亦犹。若是乎！，於是孟尝君喟然太息涕泪承睫而未下雍门周引琴而鼓之徐动宫徵叩角羽终而成曲孟尝君遂欷而就之曰：先生鼓琴令文。若亡国之人也。）韩哀秉辔而驰名（。《吕氏春秋》曰：韩哀作御）卢敖翱翔乎！玄阙。若士竦身於清（。《淮南子》曰：卢敖游乎！北海经乎！太阴入乎！玄阙至於蒙毂之上见。若士曰：子殆可与敖为交乎！若士者[B213]然而笑曰：嘻乎！子中州民宁肯而远至此吾与汗漫期於九垓之上吾不可以久，於是举臂而竦身遂入中卢敖仰而视之弗见乃止曰：吾比夫子犹黄鹄之与壤虫终日行不离咫尺自以为远不亦悲哉！）余实不能齐技於数子故乃静然守己而自宁。
    晋皇甫谧字士安沈静寡欲殆有高尚之志以著述为务自号玄晏先生著礼乐圣真之论後得风Φ疾犹手不辍卷或劝谧修名广交谧以为非圣人孰能兼存出处居田里之中亦可以乐尧舜之道何必崇接世利事官鞅掌然後为名乎！作玄守论以答之曰：，或谓谧曰：富贵人之所欲贫贱人之所恶何故委形待於穷而不变乎！且道之所贵者理世也。人之所美者及时也。先生年迈齿变饥寒不赡转死沟壑其谁知乎！谧曰：人之所至惜者命也。道之所必全者形也。性形所不可犯者疾病也。若扰全道以损性命安得去贫贱存所欲哉！吾闻食人之禄者怀人之忧形强犹不堪况吾之弱疾乎！且贫者士之常贱者道之实处常得实没齿不忧孰与富贵扰神耗精者乎！又生为人所不知死为人所不惜至矣。喑聋之徒天下之有道者也。一人死而天下号者以为损也。一人生而四海笑者以为益也。然则号笑非益死损生也。是以至道不损至德不益何哉！体足也。如回天下之念以追损生之祸运四海之心以广非益之病岂道德之至乎！夫唯无损则至坚矣。夫唯无益则至厚矣。坚故终不损厚故终不薄苟能体坚厚之实居不薄之真立乎！损益之外游乎！形骸之表则我道全矣。遂不仕束字广微性沉退不慕荣利作玄居释以拟客难其辞曰：束子居门人并侍方下帷深谭隐机而ㄉ含毫散藻考撰同异在侧者进而问之曰：盖闻道尚变通达者无穷世乱则救其纷时泰则扶其隆振天维以赞百务熙帝载而鼓皇风生则率土乐其存死则宇内哀其终是以君子屈己伸道不耻干时尚书有不索何获之言。《周易》著跃以求进之辞莘老负金铉以陈烹割之说齐客当康衢而咏白水之诗今先生耽道修艺嶷然山峙潜朗通微洽览深识夜兼忘寐之勤昼骋钻玄之思旷年累稔不堕其志鳞翼成而愈伏术业优而不试乃欲阖椟辞价泥蟠深处永戢琳琅之耀匿首穷鱼之渚当唐年而慕长沮邦有道而反甯武识彼迷此愚窃不取。若乃士以援登进必待求附势之党横擢则林薮之彦不抽丹墀步纨之童东野遗白颠之叟盍亦因子都而事博陆凭首以涉洪流蹈翠以骇逸龙振光耀以惊沉酋徒屈蟠於舀井眄天路而不游学既积而身困夫何为乎！秘丘。且岁不我与时。若奔驷有来无反难得易失先生不知盱豫之识悔迟而忘夫朋盍之义务疾亦，岂能登海湄而抑东流之水临虞泉而招西归之日徒以曲畏为梏儒学自桎囚大道於环堵苦形骸於蓬室岂。若身权戚冯势假力择栖芳林飞不待翼夕宿七娥之房朝享五鼎之食匡三正则太阶平赞五教而玉绳直孰。若茹藿冫食蔬终身自匿哉！束子曰：居吾将导尔以君子之道谕尔以出处之事尔其明受余讯谨听余志昔元一既启两仪肇立离光夜隐望舒昼戢羽族翔林厥召赴湿物从性之所安士乐志之所执或背丰荣以岩栖或排兰闼而求入在野者龙逸在朝者凤集虽轨迹不同而道无贵贱必安其业交不相羡稷契奋庸以宣道巢繇洗耳以避禅同垂不朽之称俱入贤者之流参名比誉谁劣谁优何必贪与二人为群耻为七人之畴乎！且道暌而通士不同趣吾窃缀处者之末行未敢闻子之高喻将忽蒲轮而不眄夫何权戚之云：附哉！昔周汉中衰时难自福兆既开患端亦作朝游巍峨之宫夕坠峥嵘之壑昼笑夜叹晨华暮落忠不足以卫己祸不可以豫度是以士讳登朝而竞赴林薄或毁名自污，或不食其禄比从政於匣笥之龟譬官者於郊庙之犊公孙泣涕而辞相扬雄抗论於赤族今大晋熙隆六合宁静蜂虿止毒熊罴辍猛五刑勿用八备整主无骄肆之怒臣无缨之请上下相安率礼从道朝养触邪之兽庭有指佞之草祸戮可以忠逃宠禄可以顺保。且夫进无险惧而惟寂之务者率其性也。两可俱是而舍彼趣此者从其志也。盖无为可以解天下之纷澹泊可以救国家之急当位者事有所穷陈策者言有不入翟璜不能回西邻之寇平勃不能正如意之立干木卧而秦师退四皓造而戚姬泣夫如是何舍何执何去何就谓山岑之林为芳谷底之莽为臭守分任性唯天所授鸟不假甲於龟鱼不借足於兽何必笑孤竹之贫而羡齐景之富耻布衣以肆志宁文裘而拖绣。且能约其躬则儋石之搐以丰苟肆其欲则海陵之积不足存道德者则匹夫之身可荣忘大伦者则万乘之主犹辱将研六籍以训世守寂寞以镇俗偶郑老於海隅匹严叟於僻蜀。且世以太虚为舆玄炉为肆神游莫竞之林心存无营之室荣利不扰其觉殷忧不干其寐捐夸者之所贪收躁务之所弃圣籍之荒芜总群言之一致全素履於丘园背缨而长逸请子课吾业於千载无听吾言於今日也。
    陆喜为吏部尚书少有声名好学有才思尝为自叙其略曰：刘向省新语而作新序桓谭咏新序而作新论余不自量感子之。《法言》而作言道睹贾子之美才而作访论观子政洪范而作古今历览将子通万机而作审机读幽通思玄四愁而作娱宾九思真所谓忍愧者也。
    宋陶潜字元亮[A13C]脱不羁尝著五柳先生传以自况曰：先生不知何许人不详姓字宅边有五柳树因以为号焉静少言不慕荣利好读书不求甚解每有会意欣然忘食性嗜酒而家贫不能常得亲旧知其如此或置酒招之造饮辄尽期在必醉既醉而退曾不吝情环堵萧然不蔽风日短褐穿结箪瓢屡空晏如也。常著文章自娱颇示己志忘怀得失以此时人谓之实录以亲老家贫起为州祭酒不堪吏职少日自解归州召主簿不就躬耕自资遂抱羸疾复为镇军建威参军事谓亲朋曰：聊欲弦歌以为三迳之资可乎！执事者闻之以为彭泽令潜素简贵不私事上官郡遣督邮至县吏白应束带见之潜叹曰：吾不能为五斗米折腰拳拳事乡里小人邪义熙三年解印去县其亲朋好事或载酒肴而往潜亦无所辞焉每一醉则大融然。又不营生业家务悉委之儿仆未尝有喜愠之色唯遇酒则饮时或无酒亦雅咏不辍尝言夏月虚高卧北窗之下清风&lt;风立&gt;至自谓羲皇上人性解音而畜素琴一张弦徽不具每朋酒之会则抚而和之曰：但识琴中趣何劳弦上声贵贱造之者有酒辄设潜。若先醉便语客我醉欲眠卿可去其直如此郡将候潜值其酒熟取头上葛巾漉酒毕还复著。
    袁粲为东海太守尝著传以自况曰：有妙德先生陈国人也。气志渊虚姿神清耿性孝履顺栖冲业简有舜之遗风先生幼夙多疾性疏赖无所营尚然九流百氏之言雕龙谈天之艺皆识其大归而不以成名家贫尝仕非其好也。混其声迹晦其心用故深交或迕俗察罔识所处席门常掩三迳裁通虽杨子寂漠严叟沉冥不是过也。修道遂志终无得而称焉。
    梁萧子显字景阳尝为自序其略云：余为邵陵王友忝还京师远思前比即楚之唐宋梁之严邹追寻平生颇好辞藻虽在名无成求心已足。若乃登高目极临水送归风动春朝月明秋夜早雁初莺开花落叶有来斯应每不能已也。前世贾傅崔马邯郸缪路之徒并以文章显所以屡上歌颂自比古人天监十六年始预九日朝宴稠人广坐独受旨云：今物甚美卿得不斐然赋诗诗既成。又降帝旨曰：可谓才子余退谓人曰：一顾之恩非望而至遂方贾谊何如哉！未易当也。每有制作特寡思功须其自来不以力构少来所为诗赋则鸿序一作体兼众制交备多方颇为好事所传故虚声易远也。
    刘峻字孝标尝为自序其略曰：余自比冯敬通而有同之者三异之者四何则敬通雄才冠世志刚金石余虽不及之而节亮慷慨此一同也。敬通值中兴明君而终不试用余逢命世英主亦摈斥当年此二同也。敬通有忌妻至於身操井臼余有悍室亦令家道轲此三同也。敬通当更始之世手握兵符跃马食肉余自少迄长戚戚无忄此一异也。敬通有一子仲文官成名立余祸同伯道永无血裔此二异也。敬通膂力方刚老而益壮余有犬马之疾溘死无时此三异也。敬通虽芝残蕙焚终填沟壑而为名贤所慕其风流郁烈芬芳久而弥盛余声尘寂漠世不吾知魂魄一去将同秋草此四异也。所以自力为序遗之好事云：
    王筠自序曰：余少好书老而弥笃虽遇见瞥观皆即疏记後重省览忄兴弥深习与性成不觉笔倦自年十三四齐建武二年乙亥至梁大同六年四十六载矣。幼年读五经皆七八十遍爱左氏春秋吟讽尝为口实广略去取凡三过五抄馀经及周官仪礼国语。《尔雅》、《山海经》本草并再抄子史诸集皆一遍未尝倩人假手并躬自抄录大小百馀卷不足传之好事盖以备遗忘而已。
    陈江总为尚书令尝自叙曰：历升清显备位朝列不邀世利不涉权幸尝抚躬而太息曰：庄青翟位至丞相无迹可纪赵元淑为上计吏光乎！列传官陈以来未尝逢迎一物干预一事悠悠风尘流俗之士颇致怨憎荣枯宠辱不以介意太建之世权移群小讠舀疾作威屡被摧黜奈何命也。後主昔在东朝留意文艺夙荷昭鉴恩纪契阔嗣位之日时寄谬隆仪刑天府正庶绩八法六典无所不统昔晋武帝策荀公曾曰：周之蒙宰今之尚书令也。况复才未半古尸素。若兹晋太尉陆玩云：以我为三公知天下无人矣。轩冕傥来一物岂是预要乎！弱岁归心释教年二十馀入钟山就灵曜寺则法师受菩萨戒暮齿官陈与摄山布上人游款深悟苦空更复练戒运善於心行慈於物颇知自励而不能蔬菲尚染尘劳以负愧平生耳唐韩愈字退之元和初为国子博士作进学解以自喻曰：国子先生晨入太学招诸生立馆下诲之曰：业精于勤荒于嬉行成于思毁于随方今圣贤相逢治具毕张拔去凶邪登崇俊良占小善者率以录名一艺者无不庸爬罗剔抉刮垢磨光盖有幸而获选孰云：多而不扬诸生业患不能精无患有司之不明行患不能成无患有司之不公言未既有笑於列者曰：先生欺予哉！弟子事先生於兹有年矣。先生口不绝吟於六艺之文手不停彼於百家之篇记事者必提其要纂言者必钩其玄贪多务得细大不捐烧膏油以继晷常以穷年先生之於业可谓勤矣。排异端攘斥佛老补苴钅漏张皇幽眇寻坠绪之茫茫独旁搜而远绍障百川而东之回狂澜於既倒先生之於儒可谓有劳矣。沉浸Ο郁含英咀华作为文章其书满家上规姚姒浑浑无涯周诰殷盘佶屈聱牙春秋谨严左氏浮夸易奇而法诗正而葩下迨庄骚太史所录子相如同工异曲先生之於文可谓闳其中而肆其外矣。少始知学勇於敢为长通於方左右具宜先生之於为人可谓成矣。然而公不见信於人私不见助於友跋前後动辄得咎暂为御史遂窜南夷三年博士冗不见治命与仇谋取败几时冬暖而儿号寒年登而妻啼饥头童齿豁竟死何礻卑不知虑此而反教人为先生曰：吁子来前夫大木为梁细木为桷薄栌侏儒畏&lt;户占&gt;楔各得其宜施以成室者匠氏之工也。玉札丹沙赤箭青芝牛溲马勃败鼓之皮俱收并蓄待用无遗者医师之良也。登明选公杂进巧拙纡馀为妍卓荦为杰较短量长唯器是者宰相之方也。昔者孟轲好辨孔道以明辙环天下卒老于行荀卿守正大论是弘逃谗于楚废死兰陵是二儒者吐词为经举足为法绝类离伦优入圣域其遇於世何如也。今先生学虽勤不繇其统言虽多不要其中文虽奇不济其用行虽修不显於众犹。且月费俸钱岁縻廪粟子不知耕妇不知织乘马从徒安坐而食踵常涂之促促窥陈篇以盗窃然圣主不加诛宰相不见斥此非其幸哉！动而得谤名亦随之投置散乃分之宜。若夫商财货之有无计班资之崇庳忘已量之所称指前人之瑕疵是犹诘匠氏之不以弋为楹而訾医师以昌阳引年欲进其苓也。执政览其文而怜之以其有史才改比部郎中史馆修撰。
    元稹穆宗朝为相长庆末因编删其文自叙曰：刘歆云：制不可削予以为有可得而削之者有不可得而削之者贡谋猷持嗜欲君有之则誉归于上臣专之则誉归於下苟而存之其攘也。非道也。经制度明利害区邪正辨嫌惑存之则事分著去之则是非冫民苟而削之其过也。非道也。元和初章武皇帝新即位臣下未有以言刮视听者予时始以对诏在拾遗中供奉繇是献教本书谏议论事等表十数通仍为裴度李正辞韦熏讼所言当行而宰相曲道上语上颇悟召见问状宰相大恶之不一月出为河南尉後累岁补御史使东川谨以元和赦书劾节度使严砺籍涂山甫等八十八家过赋梓遂之民数百万朝廷异之夺七刺史料悉以所籍归於人会潘孟阳代砺为节度使贪过砺。且有所承迎虽不敢尽废诏因命当得所籍者皆入资资过其称摧薪盗赋无不为仍为砺密状不当得鬼谥予自东川还朋砺者潜切齿矣。无何分莅东都台天子久不在都都下多不法者百司皆牢狱有栽接吏械人逾岁而台府不得而知之者予因飞奏绝百司专禁锢河南尉叛官予劾之忤宰相旨监徐使死於军徐帅邮传其柩柩至雒其下欧诟主邮吏徙柩於外不得复乘传浙西观察使封杖决安吉令至死河南尹诬奏书生尹太阶请死之飞龙使诱赵家逃奴为养子田季安盗娶雒阳衣冠女汴州没入死商钱。且千万滑州赋於民以千授於人以八伯朝廷馈东师主计者误命牛车四千三百乘飞刍越太行类是数十事或移或奏皆主之贞元已来不惯用文法内外宠臣皆喑呜会河南尹房式诈谖事发奏摄之前所喑呜者叫噪宰相素以劾叛官事相衔乘是黜予江陵掾後十年始为膳部员外郎穆宗初宰相更相用事丞相公一日独得对因请亟用兵部郎中薛存庆考功员外郎牛僧孺予亦在请中上然之不十数日次用为给舍他忿恨者日夜构飞语予惧罪比上书自明上怜之三召与语语及兵赋洎西北边事因命经纪之是後书奏及进见皆言天下事外间不知多臆度陛下益怜其不漏禁中语诏入禁林。且欲亟用为宰相是时裴度在太原亦有宰相望巧者谋欲俱废之乃以予所无构於裴裴奏至验之皆失实上以裴方握兵不欲较曲直出予为工部侍郎而相裴之期亦衰矣。不累月上尽得所构者虽不能暴扬之遂果初意卒用予与裴俱为宰相复有购狂民告予借客刺裴者鞫之复无状然而裴与予以故俱罢免始元和十五年八月得见上至是未二岁僭忝恩宠无是之速者遭罹谤咎亦无是之甚者是以心腹肾肠縻费於扶卫危亡之不暇。又恶暇经纪陛下之所付哉！然而造次颠沛之中前後列上兵赋边防之状可得而存者一百一十五苟而削之是伤先帝之器使也。至於陈畅辨谤之章去之则无以自明於朋友矣。其馀郡县之奏请贺庆之礼因亦附於件目始教本书至於为人杂奏二十有七轴凡二百二十有七奏终殁吾世贻之子孙式所以明经制之难行而销毁之易至也。其自叙如此欲知其作者之意盖备於此篇。
    周冯道仕汉为太师平居自一日著长乐老自叙云：余世家宗族本始平长乐二郡历代之名实具载国史家谍余先自燕亡归晋事庄宗明宗闵帝清泰帝。又事晋高祖皇帝少帝契丹据汴京为戍二主所制自镇州与文武臣僚马步将士归汉朝事高祖皇帝今上顾以久叨禄位备历难危上显祖宗下光亲戚亡曾祖讳凑累赠至太傅亡曾祖母崔氏追封梁国太夫人亡祖讳景累赠至太师亡祖母褚氏追封吴国太夫人亡父讳良建秘书少监致仕累赠至尚书令亡母张氏追封魏国太夫人余阶自将仕郎转朝议郎朝散大夫朝议大夫银青光禄大夫光禄大夫特进开府仪同三司职自幽州节度巡官河东节度巡官掌书记再为翰林学士改授端明殿学士集贤殿大学士太卫宫使再为弘文馆大学士。又充诸道盐铁转运使南郊大礼使明宗皇帝晋高祖皇帝山陵使再授定国军节度司州管内观察处置等使一为长春宫使。又授武胜军节度邓随均房等州管内观察处置等使官自摄幽府参军试大理评士检校尚书祠部郎中兼侍御史检校吏部郎中兼御史中丞检校太尉同中书门下平章事检校太师兼侍中。又授检校太师兼中书令正官自行台中书舍人再为户部侍郎转兵部侍郎中书侍郎再为门下侍郎刑户吏尚书右仆射左仆射三为司空两在中书一守本官。又授司徒兼侍中赐私门十六戟。又授太尉兼侍中。又授戎太傅。又授汉太师爵自开国男至开国公鲁国公两封秦国公梁国公燕国公齐国公食邑自三百户至一万一千户食实封自一百户至一千八百户勋自柱国至上柱国功臣名自经邦致理功臣至守正崇德保邦致理功臣安时处顺守义崇静功臣崇仁保德宁邦翊圣功臣先娶故德州户掾褚讳女早亡後娶故景州弓高县孙明府讳师礼女累封蜀国夫人亡长子平自秘书郎授右拾遗工部度支员外郎次子吉自秘书省校书郎膳部金部职方员外郎屯田郎中第三亡子可自秘书省正字授殿中丞工部户部员外郎第四子幼亡第五子。又自秘书改授银青光禄大夫检校国子祭酒兼御史中丞充定国军衙内都指挥使职罢改授朝散大夫左春坊太子司议郎授太常丞第六子正自协律郎改授银青光禄大夫检校国子祭酒兼御史中丞充定国军节度使职罢改授朝散大夫太仆丞长女故兵部崔侍郎讳衍太仆少卿名绚封万年县君三女子早亡二孩幼亡唐长兴二年敕瀛州景城县庄来苏乡改为元辅乡朝汉里改为孝行里雒南庄贯河南府雒阳县三川乡灵台里奉晋天福五年敕三川乡改为上相乡灵台里改为中台里时守司徒兼侍中。又奉八年敕上相乡改为太尉乡中台里改为侍中里时守太尉兼侍中静思本末庆及存亡盖自国恩尽从家法承训诲之旨关教化之源在孝於家忠於国口无不道之言门无不义之货所愿者下不欺於地中不欺於人上不欺於天以三不欺为素贱如是贵如是长如是老如是事亲事君事长师人之道旷蒙天恕累经难而获多福曾舀蕃而归中华非人之谋是天之六合之内有幸者百岁之後有归所无以珠玉含当以时服敛以蘧葬及不食之地而葬焉以不及於古人故祭以特牛羊杀生也。当以不害命之物祭无立神道碑以三代坟前不获立碑故无请谥号以无德故。又念自宾佐至王佐及领藩镇时或有微益於国之事节皆形於公籍所著文章篇咏因多事散失外收拾得者编於家集其间见其志知之者罪之者未知众寡矣。有庄有宅有群书有二子可以袭其业於此日五盥日三省尚犹日知其所亡月无忘其所能为子为弟为人臣为师长为夫为父有子有犹子有孙奉贞即有馀矣。为时乃不足不足者何不能为大君致一统定八方诚有愧於历职历官何以答乾坤之施时开一卷时饮一杯食味别声被色老安於当代耶老而自乐何乐如之时乾三年朱明月长乐老序云：
    ●卷七百七十一
    ○总录部　世官
    《传》曰：世不失职。又曰：世济其美不陨其名盖古之守官者修其方而垂裕宿其业以延嗣义训攸笃轨迹弥劭故能介象贤之祉成善继之名复治先职以载名誉至有官守无改故吏多在规度斯觌流风相接出处更践德声宣闻系绪积累庆灵绵久自非恪居之绩可述惟肖之质无忝茂昭前烈以塞群望者。又曷能免世禄之议哉！至有代诸父之任踵伯仲之武皆可类举亦并而叙焉重。
    黎帝喾时居火正甚有功能光融天下帝喾命曰：祝融（祝火也。始也。融明也。）共工氏作乱黎诛之而不尽帝乃以庚寅日诛重黎而以其弟吴回为重黎後复居火正为祝融。
    周造父为缪王御西巡狩见西王母乐之忘归而徐偃王反缪王日驰千里马攻徐偃王大破之乃赐造父以赵城自造父下六世至奄父曰：公仲宣王时伐戎为御。
    郑桓公武公父子并为周司徒善於其职国人宜之故美其德赋缁衣之诗以明有国善善之功焉。
    观从楚大夫也。平王立（平王名弃疾。）召观从曰：惟尔所欲（观从初教王比杀弃疾弃疾明在君为君之义）对曰：臣之先佐开卜乃使为卜尹（佐卜人开龟兆）。
    汉周勃以将军从高帝迁为太尉後以列侯事惠帝惠帝六年置太尉官以勃为太尉文帝即位以勃为右丞相居十馀月请归相印许之十馀岁丞相陈平卒复用勃为相子亚夫为中尉景帝三年吴楚反亚夫为太尉东击吴楚破平归复置太尉官五岁迁为丞相。
    金日字翁叔封宅侯有忠勤之节七叶为侍中石奋官至大中大夫东阳侯张相如为太子太傅免选可为傅者皆推奋为太子太傅武帝元狩元年立太子选群臣可为傅者奋子庆自沛守为太子太傅汲黯字长孺其先有宠於古之卫君至黯十世世为卿大夫。
    杜周武帝时为御史大夫子延年宣帝五凤中徵为御史大夫居父官府不敢当旧位坐卧皆易其处韦贤为丞相子玄成复以明经历位至丞相故邹鲁谚曰：遗子黄金满ぷ不如一经。
    平当为丞相当子晏以明经历位大司徒汉兴惟韦平父子至宰相（汉安帝更名丞相为大司徒）。
    刘德长乐卫尉辟疆之子也。德昭帝初为宗正丞杂治刘泽诏狱（杂谓以他官共治之也。刘泽孝齐王之孙谋欲叛杀青州刺史者也。）父为徙大鸿胪丞迁大中大夫後复为宗正杂案上官氏盖主事德子向本名更生元帝即位前将军萧望之诸吏光禄大夫周堪荐更生宗室忠直明经有行擢为散骑宗正给事中。又德传爵至孙庆忌复为宗正太常薨子岑嗣为法曹中郎将列校尉至太常六国时卫弱但称君也。史高为侍中贵幸子丹以父位为中庶子元帝即位为驸马都尉侍中九男皆以丹任为侍中。
    冯野王与弟立相代为上郡太守吏民嘉美歌之曰：大冯君小冯君兄弟继踵相因循聪明贤智惠吏民政如鲁卫德化均周公康叔犹二君。
    後汉鲍永建武中为司隶校尉其子昱中元初拜司隶校尉诏昱诣尚书使封胡降檄光武遣小黄门问昱有所怪不对曰：臣闻故事通官文书不著姓今司徒露布怪使司隶下书而著姓也。帝报曰：吾固欲令天下知忠臣之子复为司隶也。昱在职奉法守正有父风。
    冯鲂字孝孙父子兄弟并带青紫三代侍中。
    郭躬为廷尉家世掌法弟子镇。又为廷尉镇子贺复至廷尉贺弟祯亦以能法律至廷尉镇弟子少明习家业兼好儒学有名誉亦为廷尉。
    廉范赵将廉颇之後也。汉兴以廉氏豪宗自苦陉徙焉世为边郡守。
    陈宠为尚书子忠辟司徒府三迁廷尉正司徒刘恺举忠明习法律宜备机密，於是擢尚书使居三公曹赵兴为司隶校尉子峻为太傅以才器称孙安世鲁相三叶皆为司隶时称其盛。
    袁安章帝元和三年代第五伦为司空章和元年代桓虞为司徒安子京京子汤桓帝初为司空累迁司徒太尉汤子逢灵帝立为司空。又安子敞安帝元初三年代刘恺为司徒。
    王龚字伯宗安帝建光初为司隶校尉累迁太常顺帝永建四年为司空子畅字叔茂少以清实见称为齐相徵拜司隶校尉灵帝建宁初为司空。
    杨震安帝永初四年徵入为太仆迁太常永宁元年代刘恺为司徒延光二年。又代恺为太尉中子秉桓帝时为光禄大夫梁冀专权秉称病六年冀诛後乃拜太仆迁太常後代刘矩为太尉秉子赐灵帝熹平二年代唐珍为司空五年代袁隗为司徒免光和元年为太常五年冬为太尉免中平二年复代张温为司空子彪中平六年代董卓为司空其冬代黄琬为司徒免从入关为太常免。又代淳于嘉为司空免复拜太常献帝兴平元年代朱隽为太尉录尚书事。
    魏刘馥为扬州刺史馥子靖文帝黄初中从黄门侍郎迁庐江太守诏卿父昔任彼州今卿复据此郡可谓克负荷者也。
    韦端从凉州牧徵为太仆子康代为凉州刺史时人荣之。
    杜畿为河东太守子恕复为太守恕所在务存大体而已其树惠爱益得百姓欢心不及於畿。
    辛毗为卫尉子敞官至卫尉。
    卢毓为仆射典选举子钦为尚书仆射领选。
    蜀吕祥子及孙世为永昌太守。
    吴孙邻字公达雅性精敏幼有令誉九岁代父贲领豫章。
    朱才为校尉领兵後弟亦以校尉领兵。
    周瑜字公瑾从祖父景景子忠皆为汉太尉。
    顾潭祖父雍为丞相平尚书事卒数月拜潭太常代雍平尚书。
    晋山涛武帝咸宁中除尚书仆射领吏部子简怀帝永嘉初为尚书左仆射领吏部。
    何曾子劭为侍中尚书劭庶兄遵为侍中遵子绥为侍中尚书。
    虞悝与弟望并有士操孝悌廉信为乡党所称而俱好臧否以人伦为己任少仕州郡兄弟更为治中别驾。
    杜轸成都人为犍为太守甚有声誉当迁会病卒弟烈明政事察孝廉历平康安阳令所居有异绩迁衡阳太守闻轸亡因自表兄子幼弱求去官诏转犍为太守蜀士荣之。
    谢奕从兄尚为豫州刺史尚有德政既卒为西藩所思朝议以奕立行有素必能嗣尚事乃迁都督豫司冀并四州军事安西将军豫州刺史。
    滕修为安南将军广州牧後修孙含为平南将军广州刺史在任积年甚有威惠。
    袁猷少与兄瑰齐名代瑰为吕令复相继为江都令繇是俱渡江。
    陶璜父基为吴交州刺史璜复为交州牧在州三十年威恩著於殊俗後璜子威领刺史在职甚得百姓心三年卒威弟淑子绥後并为交州自基至绥四世为交州者五人。
    薛兼字令长清素有器宇资望故如上国不似吴人历位二宫丞相长史元帝践祚累迁太子少傅自综至兼三世傅东宫。
    周访为南中郎将督梁州诸军梁州刺史卒子抚後为益州刺史穆帝永和初进督梁州之汉中巴西梓ㄅ阴平四郡军事升平中进镇西将军在州三十馀年哀帝兴宁三年卒子楚起家参征西将军事从父入蜀拜鹰扬将军犍为太守父卒以楚监梁益二州假节袭爵建城公世世在梁甚得物情抚弟光少有父风光子仲孙兴宁初为宁州刺史桓温以梁益多寇周氏世有威称复除仲孙监益州梁州之三郡自访以下三世为益州。
    枣据善文辞为太子中庶子子嵩字台产才艺尤美为太子中庶子。
    祖约逖之弟也。逖有功於谯沛约渐见任遇逖卒自侍中代逖为平西将军豫州刺史领逖之众。
    庾阐能属文为给事中领著作其子肃之亦有文藻著称历给事中。
    徐苗字叔胄累世相承皆以博士为郡守。
    邓岳字伯山督交广二州军事建武将军平越中郎将广州刺史假节加平南将军卒岳弟逸字茂山亦有武岳卒後以逸监交广二州建威将军平越中郎将广州刺史假节。
    孔愉为会稽内史卒於山阴之私第後其子孔国孙静并再为会稽内史。
    王珉父洽尝为中书令至珉复居之时人以为奕世令望。
    孔严为吴兴太守善於宰牧甚得人和後从侄子琳之并为吴兴太守。
    丁潭为散骑常侍子话後亦至散骑侍郎。
    桓石秀代叔父冲为宁远将军江州刺史领镇蛮参军西阳太守在州五年以疾去职其弟石民为梁郡太守时叔父冲镇荆州及冲薨诏以石民监荆州军事西中郎将荆州刺史桓氏世莅荆土石民兼以才望甚为人情所仰。
    宋陆仲元者晋太尉玩曾孙以事用见知历吏部郎右卫将军侍中吴郡太守自玩洎仲元四世为侍中时人方之金张二族。
    殷淳曾祖融祖元并为晋太常淳历中书黄门侍郎淳弟冲亦历中书黄门吏部郎冲弟淡亦历黄门吏部郎。
    张畅为侍中子淹代领太子右卫率。
    毛虎生及子璩并为益州刺史。
    王淮之任宋台御史中丞为僚友所惮淮之父纳之祖临之曾祖彪之自彪之至淮之四世并居此职何偃为吏部尚书父尚之去选未五载偃复袭其职世以为荣。
    杜骥为冀州刺史徵拜左军将军兄坦代为刺史北土以为荣。
    杜弘文交州刺史慧度子也。弘文初为九真太守及继父为刺史亦以宽和得众袭爵龙编侯。
    朱修之为司徒从事中郎文帝谓之曰：卿曾祖昔为王导丞相中郎卿今。又为王宏中郎可谓不忝尔祖矣。
    南齐柳世隆元景弟之子也。出为虎威将军上庸太守帝谓元景曰：卿昔以虎威之号为隋郡今复以授世隆使卿门世不绝公也。
    沈淡与弟渊冲并历御史中丞（又云：中丞案裁之职被宪者多结怨母孔氏在东邻家失火疑为人所焚护大呼曰：我三皆作御史中丞与人，岂有善者）。
    顾宪之为给事中黄门侍郎兼尚书吏部郎中宋世其祖觊之尝为吏部庭植嘉树谓人曰：吾为宪之种耳至是宪之果为此职。
    傅琰字季山阴令僧子也。宋明帝泰始六年琰。又为山阴东土大县难为官长僧在县有称琰尤以明察著名琰父子并著奇绩江左鲜有匹云：诸傅有治县谱子孙相传不以示人。
    梁谢览为吏部尚书览自祖至孙三世居选部当世以为荣。
    刘季连为辅国将军益州刺史季连父宋世为益州贪鄙无政绩州人犹以义故故善待季连季连下车存问故老抚纳新旧见父时故吏故吏皆对之流涕萧昂字子明景之第三弟也。武帝天监初为轻车将军监南兖州初景再为兖州德惠在人及昂来代时人方之冯氏。
    夏侯夔为豫州刺史夔兄先经此任至是夔居焉兄弟并有恩惠於乡里百姓歌之曰：我之有州频仍夏侯前兄後弟布政优优夔在州七年甚有声绩远近多附之。
    谢举为五兵尚书迁掌吏部举祖庄宋世再典选至举。又三为此职前代未有也。又迁侍中中书监未拜迁太子詹事翊左将军举父{艹沦}齐世终此官累表乞改授敕不许久之受职。
    到沆为洗马管东宫书记散骑省天监三年诏尚书郎在职清能或人才高妙者为侍郎以沆为殿中曹侍郎沆从父兄溉洽并有才名时皆相代为殿中当世荣之。
    王承除国子祭酒承祖俭及父柬尝为此职三世为国师前代未之有也。当世以为荣。
    孔佥历官国子助教三为五经博士子元素颇涉文学官至太学博士。
    沈峻为五经博士卒子文阿传父业尤明。《左氏传》太清中繇国子助教为五经博士。
    陈袁宪为左仆射参掌选事先是宪长兄枢为左仆射至是为右仆射台省目枢为大仆射宪为小仆射朝廷荣之。
    贺德基字承业世传礼学祖文发父淹仕梁俱为祠部并有名当世德基於礼记称为精明累迁尚书祠部德基虽不至大官而三世儒学俱为祠部时论美其不坠焉。
    樊毅南阳人也。隶王僧辩讨河东王萧誉以功除假节威戎将军右中郎将代兄俊为梁兴太守。
    後魏庾业延父及兄和辰世典畜牧。
    司马楚之为侍中镇西大将军开府中镇大将朔州刺史琅琊王楚之尚魏诸女河内公主生子金龙後袭爵拜侍中镇西大将军开府中大将朔州刺史金龙弟跃字宝龙尚赵郡公主拜驸马都尉代兄为中镇将朔州刺史楚之父子相继镇中朔土服其威德。
    辛穆与其子馥并为平原相吏民怀安之。
    韦フ为荆郢和籴大使南郢州刺史丑夷启称フ父珍往任荆州恩洽夷夏乞フ充南道将别领荆州骁勇共为腹背诏从之。
    皮豹子为都督秦雍荆梁益五州诸军事开府仇池镇将豹子子喜高祖初拜侍中都督秦雍荆梁益五州诸军事开府仇池镇将以其父豹子昔镇仇池有威信故也。
    杨津华阴人为右将军华州刺史与兄播前後皆牧本州当世荣之。
    毕众敬为兖州刺史子元宾後亦为兖州刺史父子相代为本州当世荣之。
    邢假员外散骑常侍使于宋子产复假员外散骑常侍使于南齐仍世将命时人美之。
    傅敬和竖眼长子也。竖眼前为益州刺史敬和孝庄时复为益州刺史朝廷以其父有遗惠故也。
    江文遥为汝州刺史卒于州长史许思祖等以文遥遗爱在民复推其子果行州事既摄州任乃遣使奉表庄帝嘉之除果通直散骑侍郎假节龙骧将军行汝州事。
    北齐郑述祖为兖州刺吏初其父道昭为兖州於彭城南小山起斋亭刻石为记述祖时年九岁及为刺史往寻旧迹得一破石有铭云：中岳先生郑道昭之白堂述祖对之呜咽悲动群寮。
    後周泉企上雒丰阳人曾祖景言任魏假宜阳郡守世袭本县令父安志复为宜阳郡守领本县令企年十二乡人皇平陈合等三百人诣州请企为县令州为申上时吏部尚书郭祚以企年少未堪宰民请别选遣终此一限令企代之宣武诏曰：企向成立。且为本乡所乐何为舍此世袭更求一限遂依所请。
    李旭为黄门侍郎太祖尝谓旭曰：卿祖昔在中朝为御史中尉卿操尚贞固理应不坠家风但孤以中尉弹劾之官爱憎所在故未即授耳然此职久旷无以易卿乃奏旭为御史中尉。
    裴文举遂之子也。武帝保定三年迁绛州刺史遂之莅正平也。以廉约自守每行春省俗单车而已及文举临州一遵其法百姓美而化之。
  </div>
  <div class="pagination">
   <a href="册府元龟_page549.html">
    上一页
   </a>
   <span>
    ...
   </span>
   <a href="册府元龟_page545.html">
    545
   </a>
   <a href="册府元龟_page546.html">
    546
   </a>
   <a href="册府元龟_page547.html">
    547
   </a>
   <a href="册府元龟_page548.html">
    548
   </a>
   <a href="册府元龟_page549.html">
    549
   </a>
   <span class="current-page">
    550
   </span>
   <a href="册府元龟_page551.html">
    551
   </a>
   <a href="册府元龟_page552.html">
    552
   </a>
   <a href="册府元龟_page553.html">
    553
   </a>
   <a href="册府元龟_page554.html">
    554
   </a>
   <a href="册府元龟_page555.html">
    555
   </a>
   <span>
    ...
   </span>
   <a href="册府元龟_page551.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
