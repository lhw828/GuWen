<!DOCTYPE html>
<html>
<head>
    <meta charset="UTF-8">
    <title>册府元龟 - 第 653 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 653 页/共 736 页</h1>
    <div class="content">    周官建和难之职老氏著解纷之言考之前闻亦君子之一行也。大道既隐俗态滋薄贱彼而贵我先已而後人爱恶所攻间隙旋至故有狷介之士狠愎之臣或失意於笑言或积嫌於畴昔以至阻兵相抗毁訾交兴怨愤浸盈礻固难将作而能约之以大义缓之以甘言辨其所疑释其所构消蒂芥之忿平眦睚之嫌下以和民之仇上以济国之事非夫明辩而不惑中庸而有常者其孰能之哉！
    陈无宇齐大夫桓子也。子尾卒子旗欲治其室（子旗栾施也。欲并治子尾之家政）遂杀梁婴（梁婴子尾家宰）逐子成子工子车（三子齐大夫子尾之属子成顷公子固也。子工成之弟铸也。子车顷公之孙捷也。）皆奔鲁而立子良氏之宰（子良子尾之子高︹也。子旗为梁立宰）其臣曰：孺子长矣。（孺子谓子良）而相吾室欲兼我也。（兼并也。）授甲将攻之陈桓子善於子尾亦授甲将助之或告子旗子旗不信则数人告将往。又数人告於道遂如陈氏桓子将出矣。闻之而还（闻子旗至）游服而逆之（去戌备着尝游戏之服）请命（问桓子所至）对曰：闻︹氏授甲将攻子子闻诸曰：弗闻子盍亦授甲无宇请从（无宇桓子名）子旗曰：子胡然彼孺子也。吾诲之犹惧其不济吾。又宠秩之（谓为之立宰）其。若先人何子盍谓之（谓之使无攻我）。《周书》曰：惠不惠茂不茂（。《周书》康诰也。言当施惠於不惠者劝勉於不勉者茂勉也。）康叔所以服弘大也。（服行也。）桓子稽颡曰：顷灵福子（顷公灵公栾氏所事之君）吾犹有望（望子旗惠及之）遂和之如初（和栾高二家）。
    汉籍福（史不载名）武安侯田使福请魏其侯窦婴城南田婴大望（望怨也。）曰：老仆虽弃将军虽贵宁可以势相夺乎！不许灌夫闻之怒骂福福恶两人有隙乃谩好谢（犹诡也。读与慢同。又音莫连切）曰：魏其老。且死易忍。且待之魏贾诩为尚书郭汜樊稠与李亻互相违戾欲斗者数矣。诩辄以道理责之颇受诩言。
    宗承南阳人袁术尝於众数何三罪曰：王德弥先觉俊老名德高亮而伯求疏之是一罪也。许子远凶淫之人性行不纯而伯求亲之是二罪也。郭贾寒{宀娄}无他资业而伯求肥马轻裘光曜道路是三罪也。陶丘洪曰：王德弥大贤而短於济时许子远虽不纯而赴难不惮濡足伯求举善则以德弥为最济难则以子远为宗。且伯求尝为虞伟高手刃复仇义名奋发其怨家赀财巨万文马百驷而欲使伯求羸牛疲马顿伏道路此为披其胸而假仇敌之刃也。术意犹不平後与承会於阙下术发怒曰：何伯求凶德也。吾当杀之承曰：何生英俊之士足下善遇之使延令名於天下术乃止。
    赵俨为太祖司空掾属主簿时于禁屯颍阴乐进屯阳谩翟张辽屯长社诸将任气多共不协使俨并参三军每事训喻遂相亲睦。
    陶谦字恭祖为扬武都尉时边军韩遂为乱司空张温御命征讨。又请谦为参军事接遇甚厚而谦轻其行事心怀不服及军罢还百僚高会温属谦行酒谦众辱温温怒徙谦於边或说温曰：陶恭祖本以材略见重於公一朝以醉饮过失不蒙容贷远弃不毛厚德不终四方人士安所归望不如释憾除恨克复初分於以远闻德美温然其言乃追还谦谦至或人谓谦曰：足下轻辱三公罪自己作今蒙释宥德莫厚矣。宜降志卑辞以谢之谦曰：诺。又谓温曰：陶恭祖今深自罪责思於变革谢天子礼毕必诣公门公宜免之以慰其意时温於宫门见谦谦仰曰：谦自谢朝廷岂为公邪温曰：恭祖痴病尚未除邪遂为之置酒待之如初。
    胡昭颍川人信行著於邻党後居陆浑山中躬耕乐道以经籍自娱汉建安中百姓闻马超叛避兵入山者千馀家饥乏渐相劫略昭尝逊辞以解之繇是寇难消息众咸宗焉故其所居部落中三百里无相侵暴者。
    蜀费衤韦为丞相诸葛亮司马值军师魏延与长史杨仪相憎恶每至并坐争论延或举刃拟仪仪涕泣横集衤韦尝入其坐间谏喻分别终亮之世各尽延仪之用者衤韦营救之力也。
    吴胡综拜偏将军兼执法领词讼辽东之事辅吴将军张昭以谏太帝言辞切至太帝亦大怒其和协彼此使之无隙综有力焉。
    晋王诠何劭乡人也。劭薨其子岐嗣劭初亡尚书袁粲吊岐岐辞以疾粲独哭而出曰：今年决下婢子品王诠谓之曰：知死吊死何必见生岐前多罪尔时不下何公新亡便下岐品人谓中正畏︹易弱粲乃止。
    刘弘为侍中镇南将军时惠帝幸长安刘乔为豫州刺史东海王越以范阳王代乔乔以非天子命不受代发兵拒之河间王进乔镇东将军假节以其长子诠史不载官为东郡太守。又遣弘与刘准彭城王绎等率兵援乔弘与乔笺曰：承范阳欲代明使君明使君受命本朝列居方伯当官而行同奖王室横见迁代诚为不允然古人有言牵牛以蹊人之田信有罪矣。而夺之牛罚亦重矣。明使君不忍亮直狷介之忿甘为戎首切以为过何者至人之道用行舍藏跨下之辱犹宜俯就况於代换之嫌纤芥之[C260]哉！范阳国属使君庶姓周之宗盟疏不间亲曲直既均责有所在廉蔺区区战国之将犹能升降以利社稷况命世之士哉！今天下纷纭主上播越正是忠臣义士同心协力之时弘实ウ劣过蒙国恩愿与使君共戴明主雁行下风扫除凶寇救苍生之倒悬反北辰於太极此功未立不宜乖离备蒙顾遇情隆於常披露丹诚不敢不尽春秋之时诸侯相伐复为和亲者多矣。愿明使君回既往之恨追不二之踪解连环之结修如初之好范阳亦将悔前之失思崇後信矣。东海王越将讨乔蒙。又与越。《书》曰：闻以吾州将擅举兵逐范阳当讨之诚明同异惩祸乱之宜然吾窃谓不可何者今北辰迁居元首移幸群后抗义以谋王室吾州将荷国重恩列位方伯亦伐鼓即戎戮力致命之秋也。而范阳代之吾州将不从繇代之不允但矫枉过正更以为罪尔昔齐桓赦射钩之雠而相管仲晋文忘斩之怨而亲勃方之於今当何有哉！且君子躬自厚而薄责於人今奸臣弄权朝廷困逼此四海之所危惧宜释私嫌共存公义含垢匿瑕忍所难忍以大逆为先奉迎为急不可思小怨忘大德也。苟崇忠恕共明分局连旗推锋各致臣节吾州将必书写肝胆以报所蒙实不足计一朝之谬发赫然之怒使韩卢东郭相困而为豺狼之擒也。吾虽庶姓负乘过分实愿足下图之外以康王室窃耻同侪自为蠹害贪献所怀惟足下图之。又上。表曰：范阳王欲代豫州刺史刘乔乔举兵逐司空东海王越以乔不从命讨之臣以为乔忝受殊恩显居州司自欲立功於时以犭旬国难无他罪阙而范阳代之为非然乔亦不得以之非专威辄讨诚应显戮以惩不恪然自顷兵戈纷乱猜祸锋生恐疑隙构於群王灾难延於宗子权柄隆於朝廷逆顺效於成败今夕为忠明旦为逆翩其反而互为戎首载籍以来骨肉之祸未有如今者也。臣窃悲之痛心疾首今边陲无备豫之储中华有杼轴之困而股肱之臣不惟国体职竞寻常自相焚剥为害转深积毁销骨万一四夷乘虚为变此亦猛兽交斗自效於卞庄者矣。臣以为宜速发明诏诏越等令两释猜嫌各别分局自今以後其有不被诏书擅兴兵马者天下共伐之。《诗》曰：谁能执热逝不以濯。若诚濯之必无灼烂之患永有泰山之固矣。时河间王方距关东倚乔为助不纳其言。
    褚太傅裒之从父兄也。袭爵关内侯补冠军将军于时长沙王擅权成都河间阻兵於外知内难方作乃弃官避地幽州後东海王越以为参军辞疾不就寻雒阳覆没与荥阳太守郭秀共保万民台秀不能绥众与将陈抚郭重等构怨遂相攻击惧祸及谓抚等曰：诸君所以在此谋逃难也。今宜共戮力以备贼幸无外难而内自相击是避坑落井也。郭秀诚为失理应。且容之。若遂所忿诚内自溃胡贼闻之指来掩袭诸君难得杀秀无解胡虏矣。累弱非一宜深思之抚等悔悟与秀交和时数万口赖获全顾众为领军何充执政与武陵王不平众会通其间遂得和释。
    王为左仆射与王国宝不协隆安初国宝用事谋黜旧臣迁尚书令王恭赴山陵欲杀国宝止之曰：国宝虽终为祸乱要罪逆未彰今便先事而发必大失朝野之望况拥︹兵窃发於京辇谁谓非逆国宝。若遂不改恶布天下然後顺时望除之亦无不济也。恭乃止。
    宋南郡王义宣武帝子也。张永为冀州刺史及元凶之祸永驰赴国难先是永与萧思话有隙时思话在彭城义宣虑二人不相谐辑与思话书劝与永坦怀。又使永从兄长史张畅与永。《书》曰：近有都信具汝刑网之源可谓虽在缧纟曳而腹心无愧矣。萧公平厚先无嫌隙见汝翰迹言不相复何其滔滔称人意邪当今世故艰迫义旗起方藉群贤共康时难当远慕廉蔺在公之德近效平勃忘私之美忽此芥蒂克申旧情公亦命萧示以疏达兼令相报共遵此旨。
    唐源乾曜为侍中先是张嘉贞为兵部员外郎张说为侍郎及嘉贞为中书令说为兵部尚书同中书门下三品位在嘉贞下无所推让说颇不平及嘉贞弟金吾将军嘉赃事发劝嘉贞素服待罪不得入谒因出为幽州刺史说代为中书令後嘉贞迁益州长史敕就中书省与宰相会宴嘉贞既恨张说之挤已因攘袂勃骂乾曜与兵部尚书王共和解之张光晟京兆人起於行间天宝末哥舒翰兵败潼关大将王思礼所乘马中流矢而毙光晟时在骑卒之中因下马授思礼思礼问其姓名不告而退思礼阴记其形貌尝使人密求之无何思礼为河东节度使其偏将辛京为代州刺史屡为将校谮毁思礼怒焉京惶惧不知所出光晟时隶京麾下因间进曰：光晟素有德於王司空比不言者耻以旧恩受赏尔今使君忧迫光晟请奉命一见司空则使君之难可解京然其计即令之太原入谒思礼未及言旧思礼识之遽曰：尔，岂非吾故人乎！何相见之晚也。光晟遂陈潼关之事思礼大喜因执其手感泣曰：吾有今日子之力也。求子颇久竟此相遇何慰如之即命同榻而坐结为兄弟光晟遂述京之屈思。《礼》曰：京比涉谤言过亦不细今为故人特舍之矣。即日擢光晟为兵马使赉以田宅缣帛甚厚累奏特进试太常少卿委以心腹及京为河东节度。又表光晟为代州刺史。
    李晟为神策先锋都知兵马使进攻魏州时朱滔王武俊联兵在赵深怒朝廷赏功薄田悦知其可间遣使求援滔与武俊应之遂以兵围康日知於赵州李抱真分兵五千人守邢州马燧大怒欲班师晟谓燧曰：初奉诏进讨三帅齐进李尚书以邢州与赵州接壤分兵守之诚未为害其精卒锐将皆在於此今公遽自引去奈王事何燧释然谢晟燧乃自造抱真垒与之交忄如初。
    韩为浙江东节度同平章事大历末吐蕃寇剑南李晟领神策军戍之及还携娼妓以归西川节度使张延赏追之晟深憾焉与延赏徵拜中书侍郎平章时晟初建大功以中书令领凤翔表称宿憾故惧延赏之至朝廷以其功高为之免延赏相拜左仆射贞元二年自镇来朝时晟亦入觐顷尝浆遇晟晟感焉知德宗意欲相延赏而有阻乃因会宴说晟使释憾遂同饮极欢。且使晟称延赏於帝前，於是复加同平章事。
    後唐任圜京兆人李嗣昭典兵於晋阳请为观察判官圜美姿容有口辩论解其事令人喜听时嗣昭为人间谍於庄宗方有微隙圜奉使来尝申理之克成友于之道。
    ●卷八百八十六
    ○总录部　游说
    虞。《书》曰：惟口出好兴戎春秋。《传》曰：辞之不可以已也。三代而下游说兴焉盖夫博辩之士智略辐凑因机乘便反权应变所以释纷而纾患济世而成务者也。周室既衰群雄竞逐繇是坚白同异矫尾厉角飞钳捭阖长短纵横之术起焉至乃负笈担簦以游万乘之国约车凭轼以行诸侯之间或立谈而取封或一见而受赐驰誉於当世树功於无穷去就系乎！安危用舍成乎！治乱者固不乏焉其源出於公孙龙惠施鬼谷苏张之徒遂流宕而不止汉魏而下虽时有之亦弗能偕战国之盛也。惟韩非著书称说之难明是非之趣极情伪之辩信乎！其知言矣。
    端木赐字子贡卫人卫侯会吴于郧鲁哀公及卫侯宋皇瑗盟（无盟不书畏吴而窃盟）而卒辞吴盟吴人藩卫侯之舍（藩篱）子服景伯谓子贡曰：夫诸侯之会事既毕矣。侯伯至礼地主归饩（侯伯至礼以礼宾也。地主所会主人也。饩生物）以相辞也。（各以礼相辞让）今吴不行礼於卫而藩其君舍以难之（难。若围也。）子盍见太宰乃请束帛以行（以赂吴）语及卫故（。若本不为卫请者）太宰曰：寡君愿事卫君卫君之来也。缓寡君惧故将止之（止执也。）子贡曰：卫君之来必谋於其众其众，或欲或否是以缓来其欲来者子之党也。其不欲来者子之雠也。若执卫君是堕党而崇雠也。（堕毁也。）夫堕子者得其志矣。且合诸侯而执卫君谁敢不惧堕党崇雠而惧诸侯或者难以霸乎！太宰说乃舍卫侯。又田常欲作乱於齐惮高国鲍晏故移其兵欲以伐鲁孔子闻之谓门弟子曰：夫鲁坟墓所处父母之国国危如此二三子何为莫出子路请出孔子止之子张子石请行孔子弗许子贡请行孔子许之遂行至齐说田常曰：君之伐鲁过矣。夫鲁难伐之国其城薄以卑其地狭以泄其君愚而不仁大臣伪而用其士民。又恶甲兵之事此不可与战君不如伐吴夫吴城高以厚地广以深甲坚以新士选以饱重器精兵尽在其中。又使明大夫守之此易伐也。田常忿然作色曰：子之所难人之所易子之所易人之所难而以教常何也。子贡曰：臣闻之忧在内者攻强忧在外者攻弱今君忧在内吾闻君三封而三不成者大臣有不听者也。今君破鲁以广齐战胜以骄主破国以尊（鲍晏等帅师。若破国则臣尊矣。）臣而君之功不与焉则交日疏於主是君上骄主心下恣群臣求以成大事难矣。夫上骄则恣臣骄则争是君上与主有下与大臣交争也。如此则君之立於齐危矣。故曰：不如伐吴伐吴不胜民人外死大臣内空是君上无︹臣之敌下无民人之过孤主制齐者惟君也。田常曰：善。虽然吾兵业已加鲁矣。去而之吴大臣疑我奈何子贡曰：君按兵无伐臣请往见吴王令之救鲁而代齐君因以兵迎之田常许之使子贡南见吴王说曰：臣闻之王者不绝世霸者无︹敌千钧之重加铢两而移今以万乘之齐而私千乘之鲁孰与吴强窃为王危之。且夫救鲁显名也。伐齐大利也。以抚泗上诸侯诛暴齐以服强晋利莫大焉名存亡鲁实困强齐智者不疑也。吴王曰：善。虽然吾尝与越战栖之会稽越王苦身养士有报我心子待我伐越而听子子贡曰：越之劲不过鲁吴之强不过齐王置齐而伐越则齐已平鲁矣。且王方以存亡继绝为名夫伐小越而畏强齐非勇也。夫勇者不避难仁者不穷约智者不失时王者不绝世以立其义今存越示诸侯以仁救鲁伐齐威加晋国诸侯必相率而朝吴霸业成矣。且王必恶越臣请东见越王令出兵以从此空越名从诸侯以伐也。吴王大说乃使子贡之越越王除道郊迎身御至舍而问曰：此蛮夷之国大夫何以俨然辱而临之子贡曰：今者吾说吴王以救鲁伐齐其志欲之而畏越曰：待我伐越乃可如此破越必矣。且夫无报人之志而令人疑之拙也。有报人之意使人知之殆也。事未发而先闻危也。三者举事之大患句践顿首再拜曰：孤尝不料力乃与吴战困於会稽痛入於骨髓日夜焦唇乾舌徒欲与吴王接踵而死孤之愿也。子贡曰：吴王为人猛暴群臣不堪国家敝於数战士卒弗忍百姓怨上大臣内变子胥以谏死太宰用事顺君之过以安其私是残国之治也。今王诚发士卒佐之以徼其志（微射其志）重宝以说其心卑辞以尊其礼其伐齐必也。彼战不胜王之福也。战胜必以兵临晋臣请北见晋君令共攻之弱吴必矣。其锐兵尽於齐重甲困於晋而王制其敝此灭吴必矣。越王大说许诺送子贡金百镒剑一良矛二子贡不受遂行报吴王曰：臣敬以大王之言告越王越王大恐曰：孤不幸少失先人内不自量抵罪於吴军败身辱栖于会稽国为虚莽赖大王之赐使得奉俎豆而修祭祀死不敢忘何谋之敢虑後五日越使大夫种顿首言於吴王曰：东海役臣孤句践使者臣种敢修下吏问於左右今窃闻大王将兴大义诛强救弱困暴齐而抚周室请悉起境内士卒三千人孤请自被坚执锐以先受矢石因越贱臣种奉先人藏器甲二十领钅屈卢之矛步光之剑以贺军吏吴王大说以告子贡曰：越王欲身从寡人伐齐可乎！子贡曰：不可夫空人之国悉人之众。又从其君不义君受其币许其师而辞其君吴王许诺乃谢越王，於是吴王乃遂发九郡兵伐齐子贡因去之晋谓晋君曰：臣闻之虑不先定不可以应卒兵不先办不可以胜敌今夫齐与吴将战彼战而不胜越乱之必矣。与齐战而胜必以其兵临晋晋君大恐曰：为之奈何子贡曰：修兵休卒以待之晋君许诺子贡去而之鲁吴王果与齐人战於艾陵大破齐师获七将军之兵而不归果以兵临晋与晋人相遇黄池之上吴晋争强晋人击之大败吴师越王闻之涉江袭吴去城七里而军吴王闻之去晋而归与越战于五湖三战不胜城门不守越遂围王宫杀夫差而戮其相破吴三年东向而霸故子贡一出存鲁乱齐破吴强晋而霸越子贡一使使势相破十年之中五国各有变。
    公孙鞅卫诸公子闻秦孝公下令国中求贤者将修缪公之业东复侵地乃遂西入秦因孝公宠臣景监以求见孝公孝公既见鞅语事良久孝公时时睡弗听罢而孝公怒景监曰：子之客妄人耳安足用耶景监以让鞅鞅曰：吾说公以帝道其志不开悟矣。後五日复求见鞅鞅复见孝公益愈怒而未中旨罢而孝公复让景监景监亦让鞅鞅曰：吾说公以王道而未入也。请复见鞅鞅复见孝公孝公善之而未用也。罢而去孝公谓景监曰：汝客善可与语矣。鞅曰：吾说公以霸道其意欲用之矣。试复见我我知之矣。鞅复见孝公，公与语不自知膝之前於席也。语数日不厌景监曰：子何以中吾君吾君之甚也。鞅曰：吾说君以帝王之道比三代而君曰：久远吾不能待。且贤君者各及其身显名天下安能邑邑待数十百年以成帝王乎！故吾以︹国之术说君君大说之尔然亦难以比德於殷周矣。孝公乃以鞅为左庶长。
    苏秦东周雒阳人西至秦说惠王曰：秦四塞之国被山带渭东有关河西有汉中南有巴蜀北有代马此天府也。以秦士民之众兵法之教可以吞天下称帝而治秦王曰：毛羽未成不可以高飞文理未明不可以并兼方诛商鞅疾辩士弗用乃之赵赵肃侯令弟成为相号奉阳君奉阳君弗说之去游燕岁馀而後得见说燕文侯曰：燕东有朝鲜辽东北有林胡楼烦西有中九原南有滹沱易水（正北曰：并州其川曰：滹沱。又曰：沱出卤城）地方二千馀里带甲数十万车六百乘骑六千匹粟支数年南有碣石雁门之饶北有枣栗之利民虽不佃作而足於枣栗矣。此所谓天府者也。夫安乐无事不见覆军杀将无过燕者大王知其所以然乎！夫燕之不犯寇被甲兵者以赵之为蔽其南也。秦赵五战秦再胜而赵三胜秦赵相毙而王以全燕制其後此燕之所以不犯寇也。且夫秦之攻燕也。逾中九原过代及上谷弥地数千里虽得燕城秦计固不能守也。秦之不能害燕亦明矣。今赵之攻燕也。发号出令不至十日而数十万之军军于东垣矣。渡沱涉易水不至四五日而距国都矣。故曰：秦之攻燕也。战於千里之外赵之攻燕也。战於百里之内夫不忧百里之患而重千里之外计无过於此者是故愿大王与赵从亲天下为一则燕国必无患矣。文侯曰：子言则可然吾国小西逼强赵南近齐齐赵︹国也。子必欲合从以安燕寡人请以国从，於是资苏秦车马金帛以至赵而奉阳君已死即因说赵肃侯曰：天下卿相人臣及布衣之士皆高贤君之行义皆愿奉教陈忠於前之日久矣。虽然奉阳君妒君而不任事是以宾客游士莫敢自尽於前者今奉阳君捐馆舍君乃复与士民相亲也。臣故敢进其愚虑窃为君计者莫。若安民抚士。且无庸有事於民也。安民之本在於择交择交而得则民安择交而不得则民终身不安请言外患齐秦为两敌而民不得安倚秦攻齐而民不得安倚齐攻秦而民不得安故夫谋人之主伐人之国常苦出辞断绝人之交也。愿君慎勿出於口请别白黑所以异阴阳而已矣。君诚能听臣燕必致旃裘狗马之地齐必致鱼盐之海楚必致橘柚之园韩魏中山皆可使致汤沐之奉而贵戚父兄皆可以受封侯夫割地包利五霸之所以覆军禽将而求也。封侯贵戚汤武之所以放弑而争也。今君高拱而两有之此臣之所以为君愿也。今大王与秦则秦必弱韩魏与齐则齐必弱楚魏魏弱则割河外韩弱则效宜阳宜阳效则上郡绝河外割则道不通楚弱则无援此三策者不可不熟计也。夫秦下轵道则南阳危劫韩包周则赵氏自操兵据卫取淇卷则齐必入朝秦秦欲已得乎！山东则必举兵而乡赵矣。秦甲渡河逾漳据蒲吾（常山有蒲吾县）则兵必战於邯郸之下矣。此臣之所以为君患也。当今之时山东之建国莫强於赵赵地方二千馀里带甲数十万车千乘骑万匹粟支十年西有常山南有河漳东有清河北有燕国弱固不足畏也。秦之所以害於天下者莫如赵然而秦不敢举兵伐赵者何也。畏韩魏之议其後也。然则韩魏赵之南蔽也。秦之攻韩魏也。无有名山大川之限稍蚕食之传国都而止韩魏不能支秦必入臣於秦秦无韩魏之规则祸必中於赵矣。此臣之所以为君患也。臣闻尧无三夫之分舜无咫尺之地以有天下禹无百人之聚以王诸侯汤武之士不过三千车不过三百乘卒不过三万立为天子者诚得其道也。是故明主外料其敌之︹弱内度其士卒贤不肖不待两军相当而胜败存亡之机固已形於胸中矣。岂掩於众人之言而以冥冥决事哉！臣窃以天下之地图案之诸侯之地五倍於秦料度诸侯之卒十倍於秦六国为一并力西乡而攻秦秦必破矣。今西面而事之见臣於秦夫破人之与见破於人也。臣人之与见臣於人也，岂可同日而论哉！夫衡人者皆欲割诸侯之地以予秦秦成则高台榭美宫室听竽瑟之音前有楼阙轩辕後有长姣美人国被秦患而不与其忧是故夫衡人日夜务以秦权恐喝诸侯以求割地故愿大王熟计之也。臣闻明主绝疑去谗屏流言之迹塞朋党之门故尊主广地强兵之计臣得陈忠於前矣。故窃为大王计莫如一韩魏齐楚燕赵以从亲以畔秦令天下之将相会於洹水之上（洹水出汲郡林虑县）通质刳白马而盟要约曰：秦攻楚齐魏各出锐师以佐之韩绝其粮道赵涉河漳燕守常山之北秦攻韩魏则楚绝其後齐出锐师以佐之赵涉河漳燕守中秦攻齐则楚绝其後韩守成皋魏塞其道赵涉河博关（齐威王六年晋伐齐到博陵东郡有博平县）燕出锐师以佐之秦攻燕则赵守常山楚军武关齐涉渤海韩魏皆出锐师以佐之秦攻赵则韩军宜阳楚军武关魏军河外齐涉清河燕出锐师以佐之诸侯有不如约者以五国之兵共伐之六国从亲以宾秦则秦甲必不敢出於函谷以害山东矣。如此则霸王之业成矣。赵王曰：寡人年少立国日浅未尝得闻社稷之长计也。今上客有意存天下安诸侯寡人敬以国从乃饬车百乘黄金千镒白璧百双锦绣千纯（纯疋端名）以约诸侯是时周天子致文武之胙於秦惠王使犀首攻魏禽将龙贾取魏之雕阴。且欲东兵苏秦恐秦兵之至赵也。乃激怒张仪入之于秦，於是说韩宣惠王曰：韩北有巩洛成皋之固西有宜阳商阪之塞（商一作常）东有宛穰洧水南有陉山（召陵有陉亭密县有陉山）地方九百馀里带甲数十万天下之︹弓劲弩皆从韩出子（许慎云：南方子蛮夷柘弩皆善射）少府时力距来者（韩有子弩。又有少府所造二种之弩案时力者谓作之得时力倍於常故名时力也。距来者谓弩势劲利足以距来敌也。）皆射六百步之外韩卒超足而射百发不暇止远者括蔽洞胸近者镝心韩卒之剑戟皆出於冥山（。《庄子》曰：南行至郢北面而不见冥山案司马彪曰：冥山在朔州之北）棠（汝南吴房有棠亭）墨阳（。《淮南子》曰：墨阳之莫邪也。）合赙（一作伯）邓师宛冯（荥阳有冯池）龙渊太阿（吴越春秋曰：楚王召风胡子而告之曰：寡人闻吴有干将越有欧冶寡人欲因子请此二人作剑可乎！风胡子曰：可乃往铸剑二子作剑一名龙渊一名太阿）皆陆断牛马水截鹄雁当敌则斩坚甲铁幕（阳成出铁）革抉（一作决）攵芮无不毕具以韩卒之勇被坚甲劲弩带利剑一人当百不足言也。夫以韩之劲与大王之贤乃西面事秦交臂而服羞社稷而为天下笑无大於此者矣。是故愿大王熟计之大王事秦秦必求宜阳成皋今兹效之明年。又复求割地与则无地以给之不与则弃前功而受後祸。且大王之地有尽而秦之求无已以有尽之地而给无已之求此所谓市怨结祸者不战而地已削矣。臣闻鄙语曰：宁为鸡口无为牛後今西面交臂而臣事秦何异於牛後乎！夫以大王之贤挟︹韩之兵而有牛後之名臣窃为大王羞之，於是韩王勃然作色攘臂目按剑仰天太息曰：寡人虽不肖必不能事秦今主君诏以赵王之教敬奉社稷以从。又说魏襄王曰：大王之地南有鸿沟（在荥阳）陈汝南许郾（在颍川）昆阳召陵舞阳新都新妻阝（地理志颍川有昆阳舞阳县汝南有新妻阝县南有新都县）东有淮颍煮枣（在宛句）无胥西有长城之界北有河外卷衍酸枣（荥阳卷县有长城经阳武到密衍地名）地方千里地名虽小然而田舍庐庑之数曾无所刍牧人民之众车马之多日夜行不绝訇訇殷殷。若有三军之众臣窃量大王之国不下楚然衡人怵王交︹虎狼之秦以侵天下卒有秦患不顾其祸夫挟︹秦之势以内劫其主罪无过此者魏天下之︹国也。王天下之贤主也。今乃有意西面而事秦称东藩筑帝宫受冠带祠春秋臣窃为大王耻之臣闻越王句践战敝卒三千人禽夫差於干隧武王卒三千人革车三百乘制纣於牧野岂其士卒众哉！诚能奋其勇也。今窃闻大王之卒武士二十万（。《汉书》刑法志曰：魏氏武卒衣三属之甲操十二石之弩负矢五十置戈其上冠胄带剑赢一日之粮日趋百里中试则复其户利其田宅）苍头二十万奋击二十万厮徒十万车六百乘骑五千匹此其过越王句践武王远矣。今乃听於群臣之说而欲臣事秦夫事秦必割地以效实故兵未用而国亏矣。凡群臣之言事秦者皆奸人非忠臣也。夫为人臣割其主之地以求外交偷取一时之功而不顾其後破公家而成私门外挟︹秦之势以内劫其主以割地愿大王熟察之。《周书》曰：绵绵不绝蔓蔓柰何毫不伐将用斧柯前虑不定後有大患将奈之何大王诚能听臣六国从亲专心并力一意则必无︹秦之患故敝邑赵王使臣效愚计奉明约在大王诏之魏王曰：寡人不肖未尝得闻明教今主君以赵王之诏诏之敬以国从因东说齐宣王曰：齐南有泰山东有琅琊西有清河北有渤海此所谓四塞之国也。齐地方二千馀里带甲数十万粟如丘山三军之良五家之兵进如锋矢战如雷霆解如风雨即有军役未尝倍泰山绝清河涉渤海也。临淄之中七万户臣窃度之户不下三男子三七二十一万不待发於远县而临淄之卒固已二十一万矣。临淄甚富而实其民无不吹竽鼓瑟弹琴击筑斗鸡走狗六博蹋者（刘向。《别录》曰：蹴鞠者传言黄帝所作，或曰：起战国之时蹋革兵势也。所以练武士知有材也。皆因嬉虚而讲练之）临淄之涂车毂击人肩摩连衽成帷举袂成幕挥汗成雨家殷人足志高气扬夫以大王之贤与齐之︹天下莫能当今乃西面而事秦臣窃为大王羞之。且夫韩魏之所以重畏秦者为与秦接境壤界也。兵出而相当不出十日而战胜存亡之机决矣。韩魏战而胜秦则兵半折四境不守战而不胜则国已危亡随其後是故韩魏之所以重与秦战而轻为之臣也。今秦之攻齐则不然倍韩魏之地过卫阳晋之道（魏襄王十六年秦拔魏蒲阪阳晋封陵）经亢父之险车不得方轨骑不得比行百人守险千人不敢过也。秦虽欲深入则狼顾恐韩魏之议其後也。是故恫疑虚喝骄矜而不敢进则秦之不能害齐亦明矣。夫不深料秦之无奈齐何而欲西面而事之是群臣之计过也。今无臣事秦之名而有︹国之实是故臣愿大王少留意计之齐王曰：寡人不敏僻远守海穷道东境之国也。未尝得闻馀教今足下以赵王诏诏之敬以国从乃西南说楚威王曰：楚天下之︹国也。王天下之贤主也。西有黔中（今之武陵也。）巫郡（巫郡者南郡之西界）东有夏州海阳（楚考烈王元年秦取夏州る案。《左传》楚庄王伐齐乡取齐一人焉以归谓之夏州而注者不说夏州所在车胤撰桓温集云：夏口城上数里有州名夏州东有夏州谓此也。）南有洞庭苍梧北有陉塞郇阳（春秋曰：遂伐楚次于陉楚威王十一年魏败楚陉山柝县有钓木或者郇阳今之顺平一本北有汾陉之塞也。）地方五千馀里带甲百万车千乘骑万匹粟支十年此霸王之资也。夫以楚之︹与王之贤天下莫能当也。今乃欲西面而事秦则诸侯莫不西面而朝於章台之下矣。秦之所害莫如楚楚︹则秦弱秦︹则楚弱其势不两立故为大王计莫如从亲以孤秦大王不从秦必起两军一军出武关一军下黔中则鄢郢动矣。臣闻治之其未乱也。为之其未有也。患至而後忧之则无及矣。故愿大王早熟计之大王诚能听臣臣请令山东之国奉四时之献以承大王之明诏委社稷奉宗庙练士厉兵在大王之所用之大王诚能用臣之愚计则韩魏燕齐赵卫之妙音美人必充後宫燕代橐良马必实外厩故从合则楚王衡成则秦帝今释霸王之业而有事人之名臣窃为大王不取也。夫秦虎狼之国也。有吞天下之心秦天下之仇雠也。衡人皆欲割诸侯之地以事秦此所谓养仇而奉雠者也。夫为人臣割其主之地以外交︹虎狼之秦以侵天下卒有秦患不顾其祸夫外挟︹秦之威以内劫其主以求割地大逆不忠无过此者故从亲则诸侯割地以事楚衡合则楚割地以事秦此两策者相去远矣。二者大王何居焉故敝邑赵今南郡宜城王使臣效愚计奉明约在大王诏之楚王曰：寡人之国西与秦接境秦有举巴蜀并汉中之心秦虎狼之国不可亲也。而韩魏迫於秦患不可与深谋与深谋恐反人以入於秦故谋未发而国已危矣。寡人自料以楚当秦不见胜也。内与群臣谋不足恃也。寡人卧不安席食不甘味心摇摇然如县旌而无所终薄今主君欲一天下收诸侯存危国寡人谨奉社稷以从，於是六国从合而并力焉乃投从约书於秦秦兵不敢函谷关十五年其後苏秦去赵而从约皆解燕易王初立齐宣王因燕丧伐燕取十城易王谓苏秦曰：往日先生至燕而先王资先生见赵遂约六国今齐先伐赵次至燕以先生之故为天下笑先生能为燕得侵地乎！苏秦大惭曰：请为王取之苏秦见齐王再拜俯而庆仰而吊齐王曰：是何庆吊相随之速也。苏秦曰：臣闻饥人所以饥而不食（本草经曰：乌头一名乌喙）乌喙者为其愈充腹而与饥死同患也。今燕虽弱小即秦王之少婿也。（燕易王后即秦惠王女）大王利其十城而长与︹秦为仇今使弱燕为雁行而︹秦蔽其後以招天下之精兵是乌喙之类也。齐王愀然变色曰：。然则奈何苏秦曰：臣闻古之善制事者转祸为福因败为功大王诚能听臣计即归燕之十城燕无故而得十城必喜秦王知其以已之故而归燕之十城亦必喜此所谓弃仇雠而得石交者也。夫燕秦俱事齐则大王号令天下莫敢不听是王以虚辞附秦以十城取天下此霸王之业也。王曰：善，於是乃归燕之十城。又赵收天下。且以伐齐苏秦为齐上书说赵王曰：臣闻古之贤君德行非施於海内也。教顺慈爱非布於万民也。祭祀时享非当於鬼神也。甘露降风雨时至农夫登年丰盈众人喜之而贤主恶之今足下功力非数痛加於秦国而怨毒积恶非曾深陵於韩也。臣窃外闻大臣及下吏之议皆言王前专据以秦为爱赵而憎韩臣窃以事观之秦岂得爱赵而憎韩哉！欲以亡韩吞两周之地故以韩为饵先出声於天下欲邻国闻而观之也。恐其事不成故出兵以佯示赵魏恐天下之惊觉故微伐韩以贰之恐天下疑已故出质以为信声德於与国而实伐空韩臣窃观其图之也。议秦以谋计必出，於是。且夫说士之计皆曰：韩亡三川魏灭晋国是韩未穷而祸及於赵。且物固有势异而患同者。又有势同而患异者昔者楚人久伐而中山亡今燕尽韩之河南距沙丘而至钜鹿之界三百里距於关至於榆中千五百里秦尽韩魏之上党则地与国都邦属而壤挈者七百里秦以三军︹弩坐羊肠之上即城去邯郸百二十里。且秦以三军攻王之上党而危其地则勾注之西非王之有也。今逾勾注禁常山而守三百里通於燕之唐曲遇此代马胡骑不东而昆山之玉不出也。此三宝者。又非王之所有也。今从於︹秦之国而伐齐臣恐其祸出，於是矣。昔者五国之王尝合从连衡而谋伐赵三分赵国壤地著之盘盂属之雠祚五国之兵出有日矣。韩乃西师以禁秦国使秦发令素服而听反温轵高平於魏反三公什清於赵此王之明知也。夫韩事赵宜为上交今乃以邸罪取伐臣恐其後事王者不敢自必也。今王收韩天下必以王为得韩危社稷以事王天下必重王。然则韩义王以天下就之下至韩慕王以天下收之是一世之命制於王已臣愿大王深与左右群臣卒计而重谋先事成虑而熟图之也。
    ●卷八百八十七
    ○总录部　游说第二
    张仪魏人为秦相惠王十二年免相相魏（臣钦。若等曰：为魏襄王相也。）以为秦欲令魏先事秦而诸侯效之魏王不肯听仪秦王怒伐取魏之曲沃平周复阴厚张仪益甚张仪惭无以归报留魏四岁而魏襄王卒哀王立张仪复说哀王哀王不听，於是张仪阴令秦伐魏魏与秦战败明年齐。又来败魏於观津秦复欲攻魏先败韩申差军斩首八万诸侯震恐而张仪复说魏王曰：魏地方不至千里卒不过三十万地四平诸侯四通辐凑无名山大川之限从郑至梁二百馀里车驰人走不待力而至梁南与楚境西与韩境北与赵境东与齐境卒戍四方守亭障者不下十万梁之地势固战场也。梁南与楚而不与齐则齐攻其东东与齐不与赵则赵攻其北不合於韩则韩攻其西不亲於楚则楚攻其南此所谓四分五裂之道也。且夫诸侯之为从者将以安社稷尊主︹兵显名也。今从者一天下约为昆弟刑白马盟于洹水之上以相坚也。而亲昆弟同父母尚有争钱财而欲恃诈伪反覆苏秦之馀谋其不可成亦明矣。大王不事秦秦下兵攻河外据卷衍酸枣劫卫取阳晋则赵不南赵不南而梁不北梁不北则从道绝从道绝则大王之国欲毋危不可得也。秦折韩而攻梁韩怯於秦秦韩为一梁之亡可立而待也。此臣所为大王患也。为大王计莫如事秦事秦则楚韩必不敢动无楚韩之患则大王高枕而卧国必无忧矣。且夫秦之所欲弱者莫如楚而能弱楚者莫如梁楚虽有富大之名而实空虚其卒虽多然而轻走易北不能坚战悉梁之兵南面而伐楚胜之必矣。割楚而益梁亏楚而秦嫁祸安国此善事也。大王不听臣秦下甲士而东伐虽欲事秦不可得矣。且夫从人多奋辞而少可信说一诸侯而成封侯是故天下之游谈说士莫不日夜扌益腕目切齿以言从之便以说人主人主贤其辩而牵其说岂得无眩哉！臣闻之积羽沈舟群轻折轴众口铄金积毁销骨故愿大王审定计议。且赐骸骨辟魏哀王，於是乃倍从约而因仪请成于秦张仪归复相秦三岁而魏复背秦为从秦攻魏取曲沃明年魏复事秦张仪後使楚闻苏秦死乃说楚王曰：秦地半天下兵敌四国被险带河四塞以为固虎贲之士百馀万车千乘骑万匹积粟如丘山法令既明士卒安难乐死主明以严将智以武虽无出甲席卷常山之险必折天下之脊天下有後服者先亡。且夫为从者无以异於驱群羊而攻猛虎虎之与羊不格明矣。今王不与猛虎而与群羊臣窃以为大王之计过也。凡天下︹国非秦而楚非楚而秦两国交争其势不两立大王不与秦秦下甲据宜阳韩之上地不通下河东取成皋韩必入臣梁则从风而动秦攻楚之西韩梁攻其北社稷安得毋危。且夫从者聚群弱而攻至︹不料敌而轻战国贫而数举兵危亡之术也。臣闻之兵不至︹勿与挑战粟不如丘勿与持久夫从人饰辩虚辞高主之节言其利不言其害卒有秦祸无及为己是故愿大王之熟计之秦西有巴蜀大船积粟起於汶山浮江以下至楚三千馀里船舫载卒一舫载五十人与三月之食下水而浮一日行三百馀里里数虽多然而不费牛马之力不至十日而距关（巴郡鱼腹有水关）关惊则从境以东尽城守矣。黔中巫郡非王之有秦举甲出武关南面而伐则北地绝秦兵之攻楚也。危难在三月之内而楚待诸侯之救在半岁之外此其势不相及也。夫待弱国之救忘︹秦之祸此臣所为大王患也。大王尝与吴人战五战而三胜阵卒尽矣。偏守新城存民苦矣。臣闻功大者易危而民敝者怨上夫守易危之功而逆︹秦之心臣窃为大王危之。且夫秦之所以不出兵函谷十五年以攻齐赵者阴谋有合（一作吞）天下之心楚尝与秦构难战于汉中楚人不胜列侯执死者七十馀人遂亡汉中楚王大怒兴兵袭秦战于蓝田此所谓两虎相搏者也。夫秦楚相敝而韩魏以全制其後计无危於此者矣。愿大王熟计之秦下甲攻卫阳晋必大关天下之凶（关一作开）大王悉起兵以攻宋不至数月而宋可举举宋而东指则泗上十二诸侯尽王之有也。凡天下而以信约从亲相坚者苏秦封武安君相燕即阴与燕王谋伐破齐而分其地乃佯有罪出走入齐齐王因受而相之居二年而觉齐王大怒车裂苏秦於市夫以诈伪之苏秦而欲经营天下混一诸侯其不可成亦明矣。今秦与楚接境壤界固形亲之国也。大王诚能听臣臣请使秦太子入质於楚楚太子入质於秦请以秦女为大王箕帚之妾效万室之都以为汤沐之邑长为昆弟之国终身无相攻伐臣以为计无便於此者，於是楚王已得张仪而重出黔中地与秦欲许之屈原曰：前大王见欺於张仪张仪至臣以为大王烹之今纵弗忍杀之。又听其邪说不可怀王曰：许仪而得黔中美利也。後而倍之不可故卒许张仪与秦亲张仪去楚因遂之韩说韩王曰：韩地险恶山居五所生非菽而麦民之食大抵饭菽藿羹一岁不收民不餍糟糠地不过九百里无二岁之食料大王之卒悉之不过三十万而厮徒负养在其中矣。除守徼亭障塞见卒不过二十万而已矣。秦带甲百馀万车千乘骑万匹虎贲之士走句（走句跳跃也。又云：偏举一足曰：走句）科头（谓不著兜鍪入敌）贯顺奋战者至不可胜计（言执戟奋怒而入阵也。）秦马之良戎兵之众探前後蹄间三寻腾者不可胜数山东之士被甲蒙胄以会战秦人捐甲徒裼以趋敌左挈人头右挟生虏夫秦卒与山东之卒犹孟贲之与怯夫以重力相压犹乌获之与婴儿夫战孟贲乌获之士以攻不服之弱国无异垂千钧之重於鸟卵之上必无幸矣。夫群臣诸侯不料地之寡而听从人之甘言好辞比周以相饰也。皆奋曰：听吾计可以︹霸天下夫不顾社稷之长利而听须臾之说诖误人主无过此者大王不事秦秦下甲据宜阳断韩之上地东取成皋荥阳则鸿台之宫桑林之苑（桑一作栗）非王之有也。夫塞成皋绝上地则王之国分矣。先事秦则安不事秦则危夫造祸而求其福报计浅而怨深逆秦而顺楚虽欲毋亡不可得也。故为大王计莫如为秦秦之所欲莫如弱楚而能弱楚者莫如韩非以韩能︹於楚也。其地势然也。今王西面而事秦以攻楚秦王必喜夫攻楚以利其地转祸而说秦计无便於此者韩王听仪计张仪归报秦惠王封仪五邑号曰：武信君使张仪东说齐王曰：天下︹国无过齐者大臣父兄殷众富乐然而为大王计者皆为一时之说不顾百世之利从人说大王者必曰：齐西有︹赵南有韩与梁齐负海之国也。地广民众兵︹士勇虽有百秦将无奈齐何大王贤其说而不计其实夫从人朋党比周莫不以从为可臣闻之齐与鲁三战而鲁三胜国以危亡随其後虽有战胜之名而有亡国之实是何也。齐大而鲁小也。今秦之与齐也。犹齐之与鲁也。秦赵战於河漳之上再战而赵再胜秦战於番吾之下再战。又胜秦四战之後赵之亡卒数十万邯郸仅存虽有战胜之名而国已破矣。是何也。秦︹而赵弱也。今秦楚嫁女娶妇为昆弟之国韩献宜阳梁效河外赵入朝渑池割河间以事秦王不事秦秦驱韩梁以攻齐之南地悉赵兵涉清河指博关临淄即墨非王之有也。国一日见攻虽欲事秦不可得也。是故愿大王熟计之也。齐王曰：齐僻陋隐居东海之上未尝闻社稷之长利也。乃许张仪张仪西去说赵王曰：敝邑秦王使使臣效愚计於大王大王收率天下以宾秦秦兵不敢出函谷关十五年大王之威行於山东敝邑恐惧慑伏缮甲厉兵饬车骑习驰射力田积粟守四封之内愁居慑处不敢动摇惟大王有意督过之也。今以大王之力举巴蜀并汉中包两周迁九鼎守白马之津秦虽僻远然而心忿含怒之日久矣。今秦有敝甲凋兵军於渑池愿渡河逾漳据番吾会邯郸之下愿以甲子合战以正殷纣之事敬使使臣先闻左右凡大王之所信为从者恃苏秦苏秦荧惑诸侯以是为非以非为是欲反齐国而自令车裂於市夫以天下之不可一亦明矣。今楚与秦为昆弟之国而韩梁称为东藩之臣齐献鱼盐之地此断赵之右臂也。夫断右臂而与人斗失其党而孤居求欲毋危，岂可得乎！今秦发三将军其一军塞午道告齐使兴师渡清河军於邯郸之东一军军成皋驱韩梁军於河外一军军於渑池约四国为一以攻赵赵服必四分其地是故不敢匿意隐情先以闻於左右臣窃为大王计莫如与秦王遇於渑池面相见而口相结请案兵无攻愿大王之定计赵王曰：先王之时奉阳君专权擅势蔽欺先王独擅绾事寡人居属师傅不与国谋计先王弃群臣寡人年幼奉祭祀之日新心固窃疑焉以为一从不事秦非国之长利也。乃。且愿变心易虑割地谢前过以事秦方将约车趋行闻使者之明诏赵王许张仪张仪乃去北之燕说燕昭王曰：大王之所亲莫如赵昔赵襄子尝以其姊为代王妻欲并代约与代王遇于句注之塞乃令工人作为金斗长其尾令可以击人与代王饮阴告厨人曰：即酒酣乐进热啜反斗以击之，於是酒酣乐进热啜厨人进斟因反斗以击代王杀之王脑涂地其姊闻之因摩笄以自刺故至今有摩笄之山代王之亡天下莫不闻夫赵王之狼戾无亲大王之所明见。且以赵王为可亲乎！赵兴兵攻燕再围燕都而劫大王大王割十城以谢今赵王已入朝渑池效河间以事秦今大王不事秦秦下甲中九原驱赵而攻燕则易水长城非大王之有也。且今时赵之於秦犹郡县也。不敢妄举师以攻伐今王事秦秦王必喜赵不敢妄动是西有︹秦之援而南无齐赵之患是故愿大王熟计之燕王曰：寡人蛮夷僻处虽大男子裁如婴儿言不足以采正计今上客幸教之请西面而事秦献恒山之尾五城燕王听张仪仪归未至咸阳而秦惠王卒武王立武王自为太子时不说张仪及即位群臣多谗张仪曰：无信左右卖国以取容秦必复用之恐为天下笑诸侯闻张仪有武王皆畔复合从秦武王元年群臣日夜恶张仪未已而齐让。又至张仪惧诛乃因谓秦武王曰：仪有愚计愿效之王曰：奈何对曰：为秦社稷计者东方有大变然後王可以多割得地也。今闻齐王甚憎仪仪之所在必兴师伐之故仪愿乞其不肖之身之梁齐必兴师而伐梁齐之兵连於城下而不能相去王以其间伐韩入三川出兵函谷而无伐以临周祭器必出挟天子案图籍此王业也。秦王以为然乃具革车三十乘入仪之梁齐果兴师伐之梁哀王恐张仪曰：王勿患也。请令罢齐兵乃使其舍人冯善之楚借使之齐谓齐王曰：王甚憎张仪。虽然亦厚矣。王之仪於秦也。齐王曰：寡人憎仪仪之所在必兴师伐之何以仪对曰：是乃王之仪也。夫仪之出也。固与秦王约曰：为王计者东方有大变然後王可以多割得地今齐王甚憎仪仪之所在必兴师伐之故仪愿乞其不肖之身之梁齐必兴师伐之齐梁之兵连於城下而不能相去王以其间伐韩入三川出兵函谷而无伐以临周祭器必出挟天子案图籍此王业也。秦王以为然故具革车三十乘而入之梁也。今仪入梁王果伐之是王内罢国而外伐与国广邻敌以内自临而信仪於秦王也。此臣之所谓仪也。齐王曰：善乃使解兵张仪相魏一岁卒於魏。
    唐。且魏人秦魏为与国齐楚约而欲攻之魏王使人求救於秦冠盖相望秦救不出。且年九十馀谓魏王曰：老臣请西说秦令兵先臣出可乎！魏王曰：敬诺遂约车而遣之。且见秦王秦王曰：丈人罔然乃远至此甚苦矣。魏来求救数矣。寡人知魏人之急矣。唐。且答曰：大王已知魏之急而救不至者是大王筹之臣失之也。且夫魏一万乘之国称东藩受冠带祠春秋者为秦之︹足以为与也。今齐楚之兵已在魏郊矣。大王之救不至魏急则。且割地而纳楚王虽欲救之，岂有及哉！是亡一万乘之魏而︹二敌之齐楚也。窃以为大王筹之臣失之矣。秦王忄矍然而悟遽发兵救之驰骛而往齐楚闻之引兵而去魏氏复故唐。且一说定︹秦之解魏国之患散齐楚之兵一举而折冲消难辞之功也。（孔子曰：言语宰我子贡故。《诗》曰：辞之辑矣。民＝之洽矣。辞之怿矣。民之莫矣。唐。且有辞魏国赖之故辞不可以已）。
    犀首者魏之阴晋人（犀首魏官名。若今虎牙将军）名衍姓公孙氏与张仪不善张仪为秦之魏魏王相张仪犀首弗利故令人谓韩公叔曰：张仪已合秦魏矣。其言曰：魏攻南阳秦攻三川魏王所以贵张子者欲得韩地也。且韩之南阳已举矣。子何不少委焉以为衍功则秦魏之交可错矣。然则魏必图秦而弃仪收韩而相衍公叔以为便因委之犀首以为功果相魏。
    陈轸者游说之士与张仪俱事秦惠王惠王终相张仪而陈轸奔楚楚未之重也。而使陈轸使於秦过梁欲见犀首犀首谢弗见轸曰：吾为事来公不见轸轸将行不得待异日犀首见之陈轸曰：公何好饮也。犀首曰：无事也。曰：吾请令公餍事可乎！曰：奈何曰：田需约诸侯从亲楚王疑之未信也。公谓於王曰：臣与燕赵之王有故数使人来曰：无事何不相见愿谒行於王王虽许公，公请毋多车以车三十乘可陈之於庭明言之燕赵燕赵客闻之驰车告其王使人迎犀首楚王闻之大怒曰：田需与寡人约而犀首之燕赵是欺我也。怒而不听其事齐闻犀首之北使人以事委焉犀首遂行三国相事皆断於犀首轸遂至秦韩魏相攻期年不解秦惠王欲救之问於左右左右，或曰：救之便，或曰：勿救便惠王未能为之决陈轸至秦惠王曰：子去寡人之楚亦思寡人不陈轸对曰：王闻夫越人庄舄乎！王曰：不闻曰：越人庄舄仕楚执有顷而病楚王曰：舄故越之鄙细人也。今仕楚执贵富矣。亦思越不中谢对曰：凡人之思故在其病也。彼思越则越声不思越则楚声使人往听之犹尚越声也。今臣虽弃逐之楚，岂能无秦声哉！惠王曰：善今韩魏相攻期年不解，或谓寡人救之便，或曰：勿救便寡人不能决愿子为子主计之馀为寡人计之陈轸对曰：亦尝有以夫卞。《庄子》刺虎闻於王者乎！《庄子》欲刺虎馆竖子止之曰：两虎方。且食牛食甘必争争则必斗斗则大者伤小者死从伤而刺之一举必有双虎之名卞。《庄子》以为然立须之有顷两虎果斗大者伤小者死。《庄子》从伤者而刺之一举果有双虎之功今韩魏相攻期年不解是必大国伤小国亡从伤而伐之一举必有两实此犹。《庄子》刺虎之类也。臣主与王何异也。惠王曰：善卒弗救大国果伤小国亡秦兴兵而伐大克之此陈轸之计也。楚使柱国昭阳将兵而攻魏破之於襄陵得八邑。又移兵而攻齐齐王患之（王六年昭阳移和而攻齐军门曰：和）陈轸为秦使齐齐王曰：为之奈何陈轸曰：王勿忧请令罢之即往见昭阳军中曰：愿闻楚国之法破军杀将者何以贵之昭阳曰：其官为上柱国封上爵执陈轸曰：其有贵於此者乎！昭阳曰：惟令尹耳陈轸曰：今君已为令尹矣。此国官之上臣请得譬之人有遗其舍人一卮酒者舍人相谓曰：数人饮此不足以遍请遂画地为蛇蛇先成者独饮之一人曰：吾蛇先成举酒而起曰：吾能为之怀足及其为之足而後成人夺之酒而饮之曰：蛇固无足今为之足是非蛇也。今君相楚而攻魏破军杀将功莫大焉官之上不可以加矣。今。又移兵而攻齐攻齐胜之官爵不加於此攻之不胜身死爵夺有毁於楚此为蛇为足之说也。不。若引兵而去以德齐此持满之术也。昭阳曰：善引兵而去其後秦伐魏轸合三晋而东谓齐王曰：古之王者之伐也。欲以正天下而立功名以为後世也。今齐楚燕赵韩梁六国之迎其伐也。不足以立功名足以︹秦而自弱也。非山东之上计也。能危山东者︹秦也。不忧︹秦而迎相罢弱而两归其国於秦此臣之所以为山东之患天下为秦相割秦曾不出力天下为秦相烹秦曾不出薪何秦之智而山东之愚耶愿大王之察也。古之五帝三王五霸之伐也。伐不道者今秦之伐天下不然必欲反之主必死辱民必死虏今韩梁之目未尝乾而齐民独不也。非齐亲而韩梁疏也。齐远秦而韩梁近今齐将近矣。今秦欲攻梁绛安邑秦得绛安邑以东下河必表里河山而东攻齐举齐属之海南面而孤楚韩梁北向而孤燕赵齐无所出其计矣。愿大王熟虑之今三晋已合矣。复为兄弟约而出锐师以戍梁绛安邑此万世之计也。齐非急以锐师合三晋必有後忧三晋合秦必不敢攻梁必南攻楚楚秦构难三晋怒齐不与已也。必东攻齐此臣之所谓齐必有大忧不如急以兵合於三晋齐王敬诺果以兵合於三晋。
    游腾为楚王客秦武王既立使樗里子以车百乘入周周以卒迎之意甚敬楚王怒让周以其重秦腾为周说楚王曰：智伯之伐仇犹（仇犹夷狄之国）遗之广车（广车横阵之车）因随之以兵仇犹遂亡何则无备故也。齐桓公伐蔡号曰：诛楚其实袭蔡今秦虎狼之国使樗里子以车百乘入周周以仇犹蔡观焉故使长戟居前︹弩在後名曰：卫疾而实囚之。且夫周，岂能无忧其社稷哉！恐一旦亡国以忧大王楚王乃说。
    胡衍不知何许人秦昭王元年樗里子将伐蒲蒲守恐请衍衍为蒲谓樗里子曰：公之攻蒲为秦乎！为魏乎！为魏则善矣。为秦则不为赖矣。（赖利也。）夫卫之所以为卫者以蒲也。今伐蒲入於魏卫必折而从之魏亡河西之外而无以取者兵弱也。今并卫於魏魏必︹魏︹之日西河之外必危矣。且秦王将观公之事害秦而利魏王必罪公樗里子曰：奈何胡衍曰：公释蒲勿攻臣试为公入言之以德卫君樗里子曰：善胡衍入蒲谓其守曰：樗里子知蒲之病矣。其言曰：必拔蒲衍能令释蒲勿攻蒲守恐因再拜曰：愿以请因效金三百斤曰：秦兵苟退请必言子於卫君使子为南面故胡衍受金於蒲以自贵於卫，於是遂解蒲而去惠盎宋人以客见宋康王康王蹀足声速疾言曰：寡人之所说者勇有力也。不说为仁义者客将何以教寡人盎曰：臣有道於此（此谓勇有力也。）使人虽勇刺之不入虽力击之不中大王独无意耶宋王曰：善此寡人之所欲闻也。盎曰：夫刺之不入击之不中此犹辱也。臣有道於此使人虽有勇不敢刺虽有力不敢击夫不敢非无其志也。臣有道於此使人本无其志也。夫无其志也。未有爱利之心也。臣有道於此使天下丈夫女子莫不然皆欲爱利之此其贤於勇有力也。四累之土也。大王独无意耶宋王曰：此寡人之所欲也。盎曰：孔墨是已孔丘墨翟无地为君无官为长天下丈夫女子莫不延颈举踵而愿安利之今大王万乘之主也。诚有其志则四境之内皆得其利矣。其贤於孔墨也。远矣。宋王无以应盎趋而出宋王谓左右曰：辩矣。客之以说服寡人也。
    ●卷八百八十八
    ○总录部　游说第三
    苏代秦之弟秦死代乃求见燕王欲袭故事曰：臣东周之鄙人也。窃闻大王义甚高鄙人不敏释Θ耨而干大王至於邯郸所见者绌於所闻於东周臣窃负其志及至燕廷观王之群臣下吏王天下之明主也。燕王曰：子所谓明主者何如也。对曰：臣闻明主务闻其过不欲闻其善臣请谒王之过夫齐赵者燕之仇雠也。楚魏者燕之援国也。今王奉仇雠以伐援国非所以利燕也。王自虑之此则计过无以闻者非忠臣也。王曰：夫齐者固寡人之雠所欲伐也。直患国敝力不足也。子能以燕伐齐则寡人举国委子对曰：凡天下战国七燕处弱焉独战则不能有所附则无不重南附楚楚重西附秦秦重中附韩魏韩魏重。且苟所附之国重此必使王重矣。今夫齐长主而自用也。南攻楚五年畜聚竭西困秦三年士卒罢敝北兴燕人战覆三军得二将（齐覆三军而燕失二将）然而以其馀兵南面举五千乘之大宋而包十二诸侯此其君欲得其民力竭恶足取乎！且臣闻之数战则民劳久师则兵敝矣。燕王曰：吾闻齐有清济浊河可以为固长城钜（济北卢县有防门。又有长城东至海）足以为塞诚有之乎！对曰：天时不与虽有清济浊河恶足以为固民力罢敝虽有长城钜防恶足以为塞。且冀日济西不师所以备赵也。河北不师所以备燕也。今济师河北尽已役矣。封内敝矣。夫骄君必好利而亡国之臣必贪於财王诚能无羞宠子母弟以为质宝珠玉帛以事左右彼将有德燕而轻亡宋则齐可亡已燕王曰：吾终以子受命於天矣。燕乃使一子质於齐代为代齐王十二年攻魏魏楚围雍氏（在阳翟属韩）秦败屈丐苏代谓田轸曰：臣愿有谒於公其为事甚完使楚利公成为福不成以为祸今者臣立於门客有言曰：魏王谓韩冯张仪曰：（韩公仲之侈也。）煮枣将拔（在济阴{宀免}晌）齐兵。又进子来救寡人则可矣。不救寡人寡人弗能拔此特转辞也。秦韩之兵东旬馀则魏氏转韩从秦秦逐张仪交臂而事齐楚此公之事成也。田轸曰：奈何使无东对曰：韩冯之救魏之辞必不谓韩王曰：冯以为魏必曰：冯将以秦韩之兵东却齐宋冯因搏（搏犹兵合制领之谓也。）三国之兵乘屈丐之弊南割於楚名存亡国实得三川而归此王业也。公令楚王与韩氏地使秦制和谓秦王曰：请与韩地而王施以三川韩氏之兵不用而得地於楚韩冯之东兵之辞。且谓之何曰：秦兵不用而得三川伐楚韩以窘魏魏氏不敢东是孤齐也。张仪之东兵之辞。且谓何曰：秦韩欲地而兵有案声威发於魏氏之欲不失齐楚者有资矣。魏氏转秦韩争事齐楚楚王欲而无与地（楚王欲得魏来事而不欲与韩地也。）公令秦韩之兵不用而得地有一大德也。秦韩之王阴冤亭劫於韩冯张仪而东兵以犭旬服魏公尝执左券以责於秦韩此其善於公而恶张子多资矣。王二十六年以孟尝君为相任政孟尝君怨秦将以齐为韩魏攻楚因与韩魏攻秦（韩魏齐共击秦军於函谷）而借兵食於西周苏代为西周谓曰：君以齐为韩魏攻楚九年取宛叶以北︹韩魏今复攻秦以益之韩魏南无楚忧西无秦患则齐危矣。韩魏必轻齐畏秦臣为君危之君不如令弊邑阴合於秦而君无攻。又无借兵食君临函谷而无攻令弊邑以君之情谓秦昭王曰：薛公必不破秦以︹韩魏所以进兵者欲王令楚割东国以与齐而秦出楚怀王以为和君令弊邑以此惠秦秦得无破而以楚之东国自免也。秦必欲之楚王得出必德齐齐得东国益︹而薛世世无患矣。秦不大弱而处三晋之西三晋必重齐薛公曰：善因令韩魏贺秦使三国无攻而不借兵食於西周矣。孟尝君既谢病归老於薛其後秦亡将吕礼相齐欲困苏代代乃谓孟尝君曰：周最於齐至厚也。而齐王逐之而听亲弗（姓亲名弗）相吕礼者欲取秦也。齐秦合则亲弗与吕礼重矣。有用齐秦必轻君君不如急北兵趋赵以和秦魏收周最以厚行。且反齐王之信。又禁天下之变齐无秦则天下集齐亲弗必走则齐王孰与为其国也，於是孟尝君从其计而吕礼嫉害於孟尝君孟尝君惧乃遗秦相穰侯魏冉。《书》曰：吾闻秦欲以吕礼收齐齐天下之︹国也。子必轻矣。齐秦相取以临三晋吕礼必并相矣。是子通齐以重吕礼也。若齐免於天下之兵其雠子必深矣。子不如劝秦王伐齐齐破吾请以所得封子齐破秦畏晋之︹秦必重子以取晋晋国弊於齐而畏秦晋必重子以取秦是子破齐以为功挟晋以为重是子破齐定封秦晋交重子。若齐不破吕礼复用子必大穷，於是穰侯言於秦昭王伐齐而吕礼亡王三十八年伐宋秦昭王怒曰：吾爱宋与爱新城阳晋同韩聂与吾友也。而攻吾所爱何也。苏代为齐谓秦王曰：韩聂之攻宋所以为王也。齐︹辅之以宋楚魏必恐恐必西事秦是王不烦一兵不伤一士无事而割安邑也。此韩聂之所祷於王也。秦王曰：吾患齐之难知一从一横其说何也。对曰：天下国令齐可知乎！齐以攻宋其知事秦以万乘之国自辅不西事秦则宋治不安中国白头游敖之士皆积智欲离齐秦之交伏式结轶西驰者未有一人言善齐者也。伏式东驰者未有一人言善秦者也。何则皆不欲齐秦之合也。何晋楚之智而齐秦之愚也。晋楚合必议齐秦齐秦合必图晋楚请以此决事秦王曰：诺，於是齐遂伐宋先是燕相子之与苏代婚而欲得燕权乃使苏代侍质子於齐齐使代报燕燕王哙问曰：齐王其霸乎！曰：不能曰：何也。曰：不信其臣，於是燕王专任子之已而让位燕大乱齐伐燕杀王哙子之燕立昭王而苏代归齐齐善待之苏代过魏魏为燕执代齐使人谓魏王曰：齐请以宋地封泾阳君秦必不受秦非不利有齐而得宋地也。不信齐王与会子也。今齐魏不和如此其甚则齐不欺秦秦信齐齐秦合泾阳君有宋地非魏之利也。故王不如舍苏子秦必疑齐而不信苏子矣。齐秦不合天下无变伐齐之形成矣，於是出苏代代之宋宋善待之齐伐宋宋急苏代乃遗燕昭王。《书》曰：夫列在万乘而寄质於齐名卑而权轻奉万乘助齐伐宋民劳而实费夫破宋残楚淮北肥大齐雠︹而国害此三者皆国之大败也。然。且王行之者将已取信於齐也。齐加不信於王而忌燕愈甚是王之计过矣。夫以宋加之淮北︹万乘之国也。而齐并之是益一齐也。北夷方七百里加之以鲁卫︹万乘之国也。而齐并之是益二齐也。夫一齐之︹燕犹狼顾而不能支今以三齐临燕其祸必大矣。虽然智者举事因祸为福转败为功齐紫败素也。（取败素染以为紫）而贾十倍越王勾践栖於会嵇复灭︹吴而霸天下此皆因祸为福转败为功者也。今王。若欲因祸为福转败为功则莫。若挑霸齐而尊之使使盟於周室焚秦符曰：其大上计破秦其次必长宾之秦挟宾以待破秦王必患之秦五世伐诸侯今为齐下秦王之志苟得穷齐不惮以国为功。然则王何不使辩士以此言说秦王曰：燕赵破宋肥齐尊之为之下者燕赵非利之也。燕赵不利而势为之者以不信秦王也。然则何不使可信者接收燕赵令泾阳君高陵君先於燕赵秦有变因以为质则燕赵信秦秦为西帝燕为北帝赵为中帝立三帝以令於天下韩魏不听则秦伐之齐不听则燕赵伐之天下孰敢不听天下服听因驱韩魏以伐齐曰：必反宋地归楚淮北反宋地归楚淮北赵燕之所利也。并立三帝燕赵之所愿也。夫实得所利尊得所愿燕赵弃齐如脱ε矣。今不收燕赵齐而霸必成诸侯赞齐而王不从是国伐也。诸侯赞齐而王从之是名卑也。今收燕赵国安而名尊不收燕赵国危而名卑夫去尊安而取危卑智者不为也。秦王闻。若说必。若刺心。然则王何不使辩士以此苦言说秦秦必取齐必伐矣。夫取秦厚交也。伐齐正利也。尊厚交务正利圣主之事也。燕昭王善其。《书》曰：先人尝有德苏氏子之乱而苏氏去燕燕欲报仇於齐非苏氏莫可乃召苏代复善待之与谋伐齐竟破齐王出走久之秦召燕王燕王欲往苏代约燕王曰：楚得枳（巴郡有枳县）而国亡（燕昭王三十三年秦拔楚鄢）齐得宋而国亡齐楚不得以有枳宋而事秦者何也。则有功者秦之深雠也。秦取天下非行义也。暴也。秦之行暴正告天下告楚曰：蜀地之甲乘船浮於汶乘夏水而下江五日而至郢汉中之甲乘船出於巴乘夏水而下汉四日而至五渚（战国策曰：秦与荆人战大破荆袭郢取洞庭五渚。然则五渚在洞庭）寡人积甲宛东下随智者不及谋勇士不及怒寡人如射隼矣。王乃欲待天下之攻函谷不亦远乎！楚王为是故十七年事秦秦正告韩曰：我起乎！少曲一日而断大行我起乎！宜阳而触平阳二日而莫不尽繇我离两周而触郑五日而国举韩氏以为然故事秦秦正告魏曰：我举安邑塞女戟韩氏大原卷我下轵道南阳封冀（霸陵有轵道亭河东皮氏有冀亭也。）包两周（下河东成皋也。）乘夏水浮轻舟︹弩在前钅炎戈在後决荥口魏无大梁决白马之口魏无外黄济阳决宿胥之口（纪年曰：魏救山塞集胥口）魏无虚顿丘（秦始皇五年取魏酸枣燕虚长平）陆攻则击河内水攻则灭大梁魏氏以为然故事秦秦欲攻安邑恐齐救之则以宋委於齐曰：宋王无道为木人以写寡人射其面寡人地绝兵远不能攻也。王苟能破宋有之寡人如自得之已得安邑塞女戟因以破宋为齐罪秦欲攻韩恐天下救之则以齐委於天下曰：齐王四与寡人约四欺寡人必率天下以欺寡人者三有齐无秦有秦无齐必伐之必亡之已得宜阳少曲致蔺石因以破齐为天下罪秦欲攻魏重楚则以南阳委于楚曰：寡人固与韩。且绝矣。残均陵塞黾阝厄（黾阝江夏黾阝县均一作灼）苟利於楚寡人如自有之魏弃与国而合於秦因以塞黾阝厄为楚罪兵困於林中（河南苑陵有林乡）重燕赵以胶东委於燕以济西委於赵赵得讲於魏至公子延因犀首属行而攻赵兵伤于谯石遇败于阳马而重魏则以叶蔡委於魏已得讲於赵则劫魏不为割困则使太后弟穰侯为和嬴则兼欺舅与母燕者曰：以胶东赵者曰：以济西魏者曰：以叶蔡楚者曰：以塞黾阝厄齐者曰：以宋此必令言如循环用兵如刺蜚母不能制舅不能约龙贾之战（魏襄王五年秦败我龙贾军）岸门之战（韩宣惠王十九年秦大破我岸门）封陵之战（魏哀王十六年秦败我封陵）高商之战（此战事不见）赵庄之战（赵肃侯二十二年赵庄与秦战败秦杀赵庄河西）秦之所杀三晋之民数百万今其生者皆死秦之孤也。西河之外上雒之地三川晋国之祸三晋之半秦祸如此其大也。而燕赵之秦者皆以争事秦说其主此臣之所大患也。燕昭王不行苏代复重於燕燕使约诸侯从秦如苏秦时或从，或不而天下繇此宗苏代之从约韩襄王十二年韩太子婴死公子咎公子虮虱争为太子时虮虱质於楚苏代谓韩咎曰：虮虱亡在楚楚王欲内之甚今楚兵十馀万在方城之外公何不令楚王筑万室之都雍氏之旁（在阳翟）韩必起兵以救之公必将矣。公因以韩楚之兵奉虮虱而内之其听公必矣。必以楚韩封公也。韩咎从其计楚围雍氏韩求救於秦秦未为发使公孙昧入韩公仲曰：子以秦为。且救韩乎！对曰：秦王之言曰：请道南郑蓝田出兵于楚以待公殆不合矣。公仲曰：子以为果乎！对曰：秦王必祖张仪之故智（祖者宗之习之之谓也。故智犹前时计谋也。）楚威王攻梁也。张仪谓秦王曰：与楚攻魏魏折而入于楚韩固其与国也。是孤秦也。不如出兵以劲之魏楚大战秦取西河之外以归今其拔宜阳言与韩其实阴善楚公恃秦而劲必轻与楚战楚阴得秦之不用也。必易与公相支也。公战而胜楚遂与公乘楚易三川而归公战不胜楚楚塞三川守之公不能救也。窃为公患之司马庚（一作康）三反於郢甘茂与昭鱼（楚相国）遇於商於其言收玺实类有约也。公仲恐曰：。然则奈何曰：公必先韩而後秦先身而後张仪公不如亟以国合於齐楚齐楚必委国于公，公之所恶者张仪也。其实犹不无秦也，於是楚解雍氏围（甘茂。《传》曰：楚怀王以兵围韩雍氏韩使公仲告急於秦秦昭王新立不肯救甘茂为韩言之乃下师於ゾ以救韩也。又云：周赧王十五年韩襄王十二年秦击楚斩首二万败楚襄城杀景缺周本纪赧王八年之後云：楚围雍氏此当韩襄王十二年魏哀王十九年纪年于此亦说{林之}入雍氏楚人败然其时张仪已死十年矣。）苏代。又谓秦太后弟芊戎（号新城君）曰：公叔伯婴恐秦楚之内虮虱也。公何不为韩求质于楚楚王听入质子於韩则公叔伯婴知秦楚之不以虮虱为事必以韩合于秦楚挟韩以窘魏魏氏不敢合於齐是齐孤也。公。又为秦求质子於楚楚不听怨结於韩韩挟齐魏以ツ楚楚必重公，公挟秦楚之重以积德於韩公叔伯婴必以国待公，於是虮虱竟不得归韩韩立咎为太子魏田需死楚昭鱼谓苏代曰：田需死吾恐张仪薛公犀首有一人相魏者也。代曰：然相者欲谁而君便之也。昭鱼曰：吾欲太子之自相也。代曰：请为君北必相之昭鱼曰：奈何代曰：君其为梁王代请说君昭鱼曰：奈何对曰：代也。从楚来昭鱼甚忧代曰：君何忧曰：田需死吾恐张仪薛公犀首有一人相魏者也。代曰：勿忧也。梁王长主也。必不相张仪张仪相魏必右秦而左魏薛公相魏必右齐而左魏犀首相魏必右韩而左魏梁王长主也。必不使相也。代曰：莫如太子之自相太子之自相是三人皆以太子为非常相也。皆将务以其国事魏而欲丞相之玺以魏之强而三万乘之国辅之魏必安矣。故曰：不如太子之自相也。遂北见梁王以此语告之太子果自相秦召魏相信安君信安君不欲往苏代为说秦王曰：臣闻之忠不必党党不必忠今臣愿大王陈臣之愚意恐其不忠于下吏自使有要领之罪愿大王察之今大王令人执事於魏以见其交臣恐魏交之益疑也。将以塞赵也。臣。又恐赵之益劲也。夫魏王之爱习魏信也。甚矣。其智能而任用之也。厚矣。其畏恶严尊秦也。明矣。今王之使人入魏而不用王之使人入魏无益也。若用魏必舍所爱习而用所恶此魏王之所不安也。夫舍万乘之事而退此魏信之所难行也。夫令人君处所不安令人之相行所不能以此为亲则难久臣故恐魏交之益疑也。且魏信舍事则赵之谋者必曰：舍於秦秦必令其所爱信者用赵是赵存而我亡也。赵安而我危也。则上有野战之气下有坚守之心臣故恐赵之益劲也。大王欲完魏之交而使赵小心乎！不如用魏信而尊之以名魏信事王国安而名尊离王国危而权轻。然则魏信之事王也。上所以为其主者忠矣。下所以自为者厚矣。彼其事主必完矣。赵之用事者必曰：魏氏之名族不高於我土地之实不厚於我魏信以韩魏事秦秦甚善之国得安而身取尊今我构难於秦兵为招质国处危削之形非得计也。结怨於外主患于中身处死亡之地非完事也。彼将伤其前事而悔其过行冀其利必多割地以降下王则是大王下垂拱多割地以为利重尧舜之所求而不能得也。臣愿大王察之周赧王八年秦攻宜阳楚救之而楚以周为秦故将伐之苏代为周说楚王曰：何以周为秦之祸也。言周之为秦甚於楚者欲令周入秦也。故谓周为秦也。周知其不可解必入于秦此为秦取周之精者也。为王计者周於秦因善之不於秦亦言善之以疏之於秦周绝於秦必入於郢矣。赧王谓成君楚围雍氏（阳翟雍氏城也。秦兵入西周西周令成君辩说秦求救当是说此事而脱误也。）韩徵甲与粟於东周东周君恐召苏代而告之代曰：君何患，於是臣能使韩毋徵甲与粟於周。又能为君得高都（今河南新城县高都城也。）代见韩相国曰：（相国秦官韩亦有相国。然则诸国其仿秦者也。）楚围雍氏期三月也。今五月不能拔是楚病也。今相国乃徵甲与粟於周是告楚病也。韩相国曰：善使者已行矣。代曰：何不与周高都韩相国大怒曰：吾毋徵甲与粟於周亦已多矣。何故与周高都也。代曰：与周高都是周折而入于韩也。秦闻之必大怒焚周节不通周使是以弊高都得完周也。曷为不与相国曰：善果与周高都明年秦使樗里子甘茂伐魏皮氏向寿者宣太后外族也。而与昭王少相长故任用向寿如楚（如一作和）楚闻秦之贵向寿而厚事向寿向寿为秦守宜阳将以伐韩韩公仲使苏代谓向寿曰：困禽覆车（譬禽兽得困急犹能抵触倾覆人车）公破韩辱公仲公仲收国复事秦自以为必可以封今公与楚解口地封小令尹以杜阳秦楚合复攻韩韩必亡韩亡公仲。且躬率其私徒以阏於秦愿公熟虑之也。向寿曰：吾合秦楚非以当韩也。子为寿谒之公仲曰：秦韩之交可合也。苏代对曰：愿有谒於公人曰：贵其所以贵者贵王之爱习公也。不如公孙其智能公也。不如甘茂今二人者皆不得亲於秦事而公独与王主断於国者何彼有以失之也。公孙党於韩而甘茂党於魏故王不信也。今秦楚争︹而公党於楚是与公孙甘茂同道也。公何以异之人皆言楚之善变也。而公必亡之是自为责也。公不如与王谋其变也。善韩以备楚如此则无患矣。韩氏必先以国从公孙而後委国於甘茂韩公之雠也。今公言善韩以备楚是外举不辟雠也。向寿曰：然吾甚欲与韩合对曰：甘茂许公仲以武遂（秦昭王元年予韩武遂）反宜阳之民今公徒收之甚难向寿曰：。然则奈何武遂终不可得也。对曰：公奚不以秦为韩求颍川于楚此韩之寄地也。公求而得之是令行于楚而以其地德韩也。公求而不得是韩楚之怨不解而交走秦也。秦楚争强而公徐过楚（过一作）以收韩此利于秦向寿曰：奈何对曰：此善事也。甘茂欲以魏<耳>齐公孙欲以韩<耳>齐今公<耳>宜阳以为功收楚韩以安之而诛齐魏之罪是以公孙甘茂无事也。甘茂竟言秦昭王以武遂复归之韩向寿公孙争之不能得向寿公孙繇此怨谗甘茂茂惧辍伐魏蒲阪亡去（昭王元年击皮氏未拔去）秦樗里子与魏讲罢兵甘茂之亡秦奔齐逢苏代代为齐使于秦甘茂曰：臣得罪秦惧而Т逃无所容迹臣闻贫人女与富人女会绩贫人女曰：我无以买烛而子之烛光幸有馀子可分我馀光无损子明而得一斯便焉今臣困而君方使秦而当路矣。茂之妻子在焉愿君以馀光振之苏代许诺遂致使于秦已因说秦王曰：甘茂非常士也。其居于秦累世重矣。自ゾ塞及至鬼谷（在阳城）其地形险易皆明知之彼以齐约韩魏反以图秦非秦之利也。秦王曰：。然则奈何苏代曰：王不。若重其贽厚其禄以迎之使彼来则置之鬼谷终身勿出秦王曰：善即赐之上卿以相印迎之於齐甘茂不往苏代谓齐王曰：夫甘茂贤人也。今秦赐之上卿以相印迎之甘茂得王之赐好为王臣故辞而不往今王何以礼之齐王曰：善即位之上卿而处之秦因复甘茂之家以市于齐秦穰侯益赵以兵伐齐（臣钦。若等案。《史记》世家襄王十四年秦击我刚寿）齐襄王惧使苏代为齐阴遗穰侯。《书》曰：臣闻往来者言曰：秦将益赵甲四万以伐齐臣窃必之弊邑之王曰：秦王明而熟於计穰侯智而习於事必不益赵甲四万以伐齐是何也。夫三晋之相与也。秦之深雠也。百相背也。百相欺也。不为不信不为无行今破齐以肥赵赵秦之深雠不利於秦此一也。秦之谋者必曰：破齐弊晋楚而後制晋楚之胜夫齐罢国也。以天下攻齐如以千钧之弩决溃痈也。必死安能弊晋楚此二也。秦少出兵则晋楚不信也。多出兵则晋楚为制於秦齐恐不走秦必走晋楚此三也。秦割齐以啖晋楚晋楚案之以兵秦反受敌此四也。是晋楚以秦谋齐以齐谋秦也。何晋楚之智而秦齐之愚此五也。故得安邑以善事之亦必无患矣。秦有安邑韩氏必无上党矣。取天下之肠胃与出兵而惧其不反也。孰利臣。故曰：秦王明而熟於计穰侯智而习於事必不益赵甲四万以伐齐矣，於是穰侯不行引兵而归。
    秦昭王四十八年十月秦复定上党郡秦分军为二王攻皮牢拔之司马梗定太原韩赵恐使苏代厚币说秦相应侯曰：武安君擒马服子乎！曰：然。又曰：即围邯郸乎！曰：然曰：赵亡则秦王王矣。武安君为三公武安君所为秦战胜攻<耳>者七十馀城南定鄢郢汉中北擒赵括之军虽周召吕望之功不能益於此矣。今赵亡秦王则武安君必为三公君能为之下乎！虽欲无为之下固不得已矣。秦尝攻韩围邢丘困上党上党之民皆反为赵天下不乐为秦民久矣。今亡赵北地入燕东地入齐南地入韩魏则君之所得民亡几何人故不如因而割之无以为武安君功也，於是应侯言於秦王曰：秦兵劳请许韩赵之割地以和。且休士卒王听之割韩垣雍赵六城以和正月皆罢兵武安君闻之与应侯有隙。
    十六年秦与赵数击齐齐人患之厉为齐遗赵王。《书》曰：臣闻古之贤君其德行非布於海内也。教顺非洽於民人也。祭祀时享非数尝於鬼神也。甘露降时雨至年丰熟民不疾疫众人善之。然则贤主图之今足下之贤行功力非数加於秦也。怨毒积怒非素深於齐也。秦赵与国以︹徵兵於韩秦诚爱赵乎！其实憎齐乎！物之甚者贤主察之秦非爱赵而憎齐也。欲亡韩而吞二周故以齐饣炎天下恐事之不合故出兵以劫魏赵恐天下畏己也。故出质以为信恐天下亟反也。故徵兵於韩以威之声以德与国而实伐空韩臣以秦计为必出於此夫物固有势异而患同者楚久伐而中山亡今齐久伐而韩必亡破齐王与六国分其利也。亡韩秦独擅之收二周西<耳>祭器秦独私之赋田计功王之获利孰与秦多说士之计曰：韩亡三川魏亡晋国市朝未变而祸已及矣。燕尽齐之北地去沙丘钜鹿敛三百里韩之上党去邯郸百里燕秦谋王之河山间三百里而通矣。秦之上郡近挺关至於榆中者千五百里秦以三郡攻王之上党羊肠之西句注之南非王有矣。逾句注斩常山而守之三百里而通於燕代马胡犬不东下昆山之玉不出此三宝者亦非王有已王久伐齐从︹秦攻韩其祸必至於此愿王熟虑之。且齐之所伐者以事王也。天下属行以谋王也。燕秦之约成而兵出有日矣。五国三分王之地齐倍五国之约而殉王之患西兵以禁︹秦秦废帝请服反高平根柔於魏（纪年云：魏襄王四年改阳曰：河雍向曰：高平根柔一作柔一作平柔）反分（一作王公）先俞於赵（。《尔雅》曰：西俞雁门是也。）齐之事王宜为上佼而今乃抵罪臣天下後事王者之不敢自必也。愿大王熟计之也。今王毋与天下攻齐天下必以王为义齐抱社稷而厚事王天下必尽重王义王以天下善秦秦暴王以天下禁之以一世之名宠制於王也，於是赵乃辍谢秦不击齐。
    ●卷八百八十九
    ○总录部　游说第四
    唐鸟居於魏齐楚约而欲以攻魏鸟见秦王曰：今齐楚之兵已在魏郊矣。大王之救不至魏急则割地而约王虽欲救之，岂有及哉！秦王遽发兵赴魏魏复存唐鸟之说也。魏顺居于市丘闻五国约而攻秦楚王为从长不能伤秦兵罢而留於成皋乃谓市丘君曰：五国罢必攻市丘以偿兵费君资臣臣请为君止天下之攻市丘市丘君曰：善乃遣之顺南见楚王曰：约五国而西伐秦不能伤秦天下。且以是轻王而重秦故王胡不卜交乎！楚王曰：奈何顺曰：天下罢必攻市丘以偿兵费王令之勿攻市丘五国重王。且听王之言而不攻市丘不重王。且反王之言而攻市丘。然则王之轻重必然矣。故楚王卜交而市丘存也。
    武公者西周惠公之子秦闻诸国合从乃发兵伐楚楚欲与齐韩连和伐秦因欲图周周赧王使武公谓楚相昭子曰：三国以兵割周郊地以便输而南器以尊楚臣以为不然夫以臣弑共主臣世君大国不亲以众胁寡小国不附大国不亲小国不附不可以致名实名实不得不足以伤民夫有图周之声非所以为号也。昭子曰：乃图周则无之。虽然周何故不可图也。对曰：军不五不攻城不十不围夫一周为二十晋公之所知也。韩尝以二十万之众辱於晋之城下锐士死中士伤而晋不拔公之无百韩以围周此天下之所知也。夫结怨於两周以塞邹鲁之心交绝於齐声失天下其为事危矣。夫危两周以厚三川方城之外必为韩弱矣。何以知其然也。西周之地绝长补短不过百里名为天下共主裂其地不足以肥国得其众不足以劲兵虽无攻之名为弑君然而好事之君喜攻之臣发号用兵未尝不以周为终始是何也。见祭器在焉欲器之至而忘弑君之乱今韩以器之在楚臣恐天下以器雠楚也。臣请譬之虎肉臊其皮利身人犹攻之也。若使泽中之麋蒙虎之皮人之攻之必万之於虎裂楚之地足以肥国诎楚之名足以尊主今子将以欲诛残天下之共主居三代之传器吞三翮六翼以高世主非贪而何。《周书》曰：欲起无先故器南则兵至矣，於是楚计辍不行。
    冯犯居於周赧王四十二年秦破华阳约犯谓周君曰：请令梁城周乃谓梁王曰：周王病。若死犯必死矣。犯请以九鼎自入於王王受九鼎而图犯梁王曰：善遂与之卒言戍周因谓秦王曰：梁非戍周也。将伐周也。王试出兵境以观之秦果出兵。又谓梁王曰：周王病甚矣。犯请後可而复之今王使卒之周诸侯皆生心後举事。且不信不。若令卒为周城以匿事端梁王曰：善遂使城周。
    田文为齐相封孟尝君秦将伐魏魏王闻之夜见孟尝君告之曰：秦。且攻魏子为寡人谋奈何孟尝君曰：有诸侯之救则国可存也。王曰：寡人愿子之行也。乃为之约车百乘孟尝君之赵谓赵王曰：文愿借兵以救魏赵王曰：寡人不能孟尝君曰：夫敢借兵者以忠王也。王曰：可得闻乎！孟尝君曰：夫魏之兵非弱於赵也。然而赵之地不岁危而民不岁死而魏之地岁危而民岁死者何也。以魏西为赵蔽也。今赵不救魏魏软盟於秦是赵与︹秦为界也。地亦。且岁危民亦。且岁死矣。此文之所以忠於大王也。赵王许诺为起兵十万车三百乘。又北见燕王曰：先日公子尝约两王之交矣。今秦。且攻魏愿大王救之也。燕王曰：吾岁不熟二年矣。今。又行数千里而以助魏。且奈何田文曰：夫行数千里而救人者。此国之大利也。今魏王出国门而望见军虽欲行数千里而助人可得乎！燕王尚未许也。田文曰：臣效便计於王王不用臣之忠计文请行矣。恐天下之将有大变也。王曰：可得闻乎！曰：秦攻魏未能克之也。而游已燔游已夺矣。而燕不救魏魏王折节割地以国之半与秦秦必去矣。秦已去魏魏王悉韩魏之兵。又西借秦兵以因赵之众以四国攻燕王。且何利利行数千里而助人乎！利出燕南门而望见军乎！则道里近而输。又易矣。王何利燕王曰：子行矣。寡人听子乃为之起兵八万车二百乘以从田文魏王大说曰：君得燕赵之兵甚众。且亟矣。秦王大恐割地请讲於魏魏因归燕赵之兵而封田文。
    淳于髡齐人齐欲伐魏魏使人请淳于髡曰：齐欲伐魏能解魏患惟先生也。淳于髡曰：诺遂入说齐王曰：楚齐之仇敌也。魏齐之与国也。夫伐与国使仇敌制其馀弊名鬼而实危为王不取也。齐王曰：善乃不伐魏也。其後孟尝君在薛荆人攻之淳于髡为齐使於荆还反过薛而孟尝君令人礼貌而亲郊迎之谓淳于髡曰：荆人攻薛夫子弗忧文无以复侍矣。（文孟尝君名也。）淳于髡曰：敬闻命矣。至於齐毕报王曰：何见於荆对曰：荆甚固而薛亦不量其力王曰：何谓也。对曰：薛不量其力而为先王立清庙（先王威王也。）荆因而攻之清庙必危。故曰：薛不量其力而荆亦甚固齐王和其颜色（齐宣王也。威王之子，）曰：讠喜先君之庙在焉疾兴兵救之颠蹶之请望拜之谒虽得薄矣。（言虽颠蹶请救於齐望仰而诉告之而得齐救比淳于髡之辞则为薄也。）善说者陈其势言其方人急也。若自在隘之中岂用︹力哉！（言辩者之说人急其如已自在厄窘之中欲速免脱也。。故曰：岂用︹力哉！）冯ん为孟尝君客齐王惑于秦楚之毁以为孟尝君名高其主而擅齐国之权遂废孟尝君诸客见孟尝君废皆去冯ん曰：借臣车一乘可以入秦者必令君重於国而奉邑益广可乎！孟尝君乃约车币而遣之冯ん乃西说秦王曰：天下之游士凭轼结引西入秦者无不欲︹秦而弱齐凭轼结引东入齐者无不欲︹齐而弱秦此雄雌之国也。势不两立为雄者得天下矣。秦王跽而问之曰：何以使秦无为雌而可冯ん曰：王亦知齐之废孟尝君乎！秦王曰：闻之冯ん曰：使齐重於天下者孟尝君也。今齐王以毁废之其心怨必背齐入秦则齐国之情人事之诚尽委之秦齐地可得也。岂直为雄也。君急使使载币阴迎孟尝君不可失时也。如有齐觉悟复用孟尝君则雄雌之所在未可知也。秦王大悦乃遣车十乘黄金百镒以迎孟尝君冯ん辞以先行至齐说齐王曰：天下之游士凭轼结引东入齐者无不欲︹齐而弱秦者凭轼结引西入秦者无不欲︹秦而弱齐者夫齐秦雄雌之国秦︹则齐弱矣。此势不两雄今臣窃闻秦遣使车十乘载黄金百镒以迎孟尝君孟尝君不西则已西入相秦则天下归之秦为雄而齐为雌雌则临淄即墨危矣。王何不先秦使之未到复孟尝君而益与之邑以谢之孟尝君必喜而受之秦虽︹国，岂可以请人相而迎之哉！折秦之谋而绝其霸︹之略齐王曰：善乃使人至境候秦使车入齐境使还驰告之王召孟尝君而复其相位而与其故邑之地。又益以千户秦之使者闻孟尝君复相齐还车而去矣。
    黄歇为楚相封春申君项襄王以歇为辩使於秦秦昭王使白起攻韩魏败之於华阳擒魏将芒卯韩魏服而事秦秦昭王方令白起与韩魏共伐楚未行而楚使黄歇至於秦闻秦之计当是之时秦已前使白起攻楚取巫黔中之郡拔鄢郢东至竟陵楚项襄王东徙治於陈县黄歇见楚怀王之为秦所诱而入朝遂见欺留死於秦项襄王其子也。秦轻之恐一举兵而灭楚歇乃上书说秦昭王曰：天下莫︹於秦楚今闻大王欲伐楚此犹两虎相与斗两虎相与斗而驽犬受其毙不如善楚臣请言其说臣闻之物至则反冬夏是也。致至则危（致或作安）累棋是也。今大国之地遍天下有其二垂此从生民以来万乘之地未尝有也。先帝文王庄王之身三世不忘接地于齐以绝从亲之要今王使盛桥守事於韩盛桥以其地入秦是王不用甲不信威而得百里之地王可谓能矣。王。又举甲而攻魏杜大梁之门举河内拔燕酸枣虚（秦始皇五年取酸枣燕虚苏代曰：决宿胥之口魏无虚顿丘）桃（燕县有桃城）入邢（平皋有邢丘）魏之兵翔而不敢扌求王之功亦多矣。王休甲息众二年而後复之。又并蒲衍首垣（苏秦云：北有河外卷衍长垣县有蒲乡）以临仁平丘（属陈留）黄济阳婴城（苏代云：决白马之口魏无黄济阳）而魏氏服王。又割濮磨之北（濮水北於钜野入济）注齐秦之要绝楚赵之脊天下五合六聚而不敢救王之威亦单矣。（单亦作殚）王。若能持功守威绌攻取之心而肥仁义之地使无後患三王不足四五霸不足六也。王。若负人徒之众仗兵革之强乘毁魏之威而欲以力臣天下之主臣恐其有後患也。。《诗》曰：靡不有初鲜克有终。《易》曰：狐涉水濡其尾此言始之易终之难也。何以知其然昔智氏见伐赵之利而不知榆次之祸吴见伐齐之便而不知干隧之败此二国者非无大功也。没利於前而易患於後也。吴之信越也。从而伐齐既胜齐人於艾陵还为越王擒三渚之浦（三江之浦）智氏之信韩魏也。从而伐赵攻晋阳城胜有日矣。韩魏叛之杀智伯瑶於凿台之下（凿台在榆次）今王妒楚之不毁也。而忘毁楚之︹韩魏也。臣为王虑而不取也。《诗》曰：大武远宅而不涉从此观之楚国援也。邻国敌也。《诗》曰：兔遇犬获之（韩婴章句曰：往来貌获得也。言之兔谓狡兔数往来逃匿其迹有时遇犬得之毛。《传》曰：兔狡兔也。郑玄曰：遇犬犬之驯者谓田犬）他人有心予忖度之今王中道而信韩魏之善王也。此正吴之信越也。臣闻之敌不可假时不可失臣恐韩魏卑辞除患而实欲欺大国也。何则王无重世之德於韩魏而有累世之怨焉夫韩魏父子兄弟接踵而死於秦者将十世矣。本国残社稷坏宗庙毁刳腹绝肠折颈摺顺首身分离暴骸骨于草泽头颅僵仆相望於境父子老弱系ㄕ束首为群虏者相及於路鬼神孤伤无所血食人民不耻生族类离散流亡为仆妾者盈满海内矣。故韩魏之不亡秦社稷之忧也。今王资之与攻楚不亦过乎！且王攻楚将恶出兵王将借路於仇雠之韩魏乎！兵出之日而王忧其不返也。是王以兵资於仇雠之韩魏也。王。若不借路於仇雠之韩魏必攻随水右壤随水右壤此皆广川大水山林谷不食之地也。王虽有之不为得地是王有毁楚之名而无得地之实也。且王攻楚之日四国必悉起兵以应王秦楚之兵构而不离魏氏将出而攻留方与钅至湖陵砀萧相故宋必尽齐人南面攻楚泗上必举此皆平原四达膏腴之地而使独攻王破楚以肥韩魏於中国而劲齐韩魏之︹足以较於秦齐南以泗水为境东负海北倚河而无後患天下之国莫强於齐魏齐魏得地葆利而详事下吏一年之後为帝未能其於禁王之为帝有馀矣。夫以王壤土之博人徒之众兵革之强一举事而树怨於楚迟（楚一作还）令韩魏归帝重於齐是王失计也。臣为王虑。若善楚秦楚合而为一以临韩韩必敛手王施以山东之险带以河曲之利韩必为关内之侯。若是而王以十万戍郑梁氏寒心许鄢陵婴城而上蔡召陵不往来也。如此而魏亦关内侯矣。王一善楚而关内两万乘之主注地於齐齐右壤可拱手而取也。王之地一经两海要约天下是燕赵无齐楚齐楚无燕赵也。然後危动燕赵直摇齐楚此四国者不待痛而服矣。昭王曰：善，於是乃止白起而谢韩魏发使赂楚约为与国黄歇受约归。
    鲁仲连齐人好奇伟ㄈ傥之画策而不肯仕宦任职好持高节游於赵赵孝成王时而秦王使白起破赵长平之军前後四十馀万秦兵遂东围邯郸赵王恐诸侯之救兵莫敢击秦军魏安王使将军晋鄙救赵畏秦止於荡阴不进魏王使客将军新垣衍间入邯郸因平原君谓赵王曰：秦所为急围赵者前与齐王争︹为帝已而复归帝今齐王已益弱方今惟秦雄天下此非必贪邯郸其意欲复求为帝赵诚发使尊秦昭王为帝秦必喜罢兵去平原君犹豫未有所决此时鲁仲连游赵会秦围赵闻魏将欲令赵尊秦为帝乃见平原君曰：事将奈何平原君曰：胜也。何敢言事前亡四十万之众於外今。又内围邯郸而不能去魏王使客将军新垣衍令赵帝秦今其人在是胜也。何敢言事鲁仲连曰：吾始以君为天下之贤公子也。吾乃今然後知君非天下之贤公子也。梁客新垣衍安在吾请为君责而归之平原君曰：胜请为绍介（绍介相佑助者）而见之於先生平河内有荡阴县原君遂见新垣衍曰：东国有鲁仲连先生者今其人在此胜请为绍介交之於将军新垣衍曰：吾闻鲁仲连先生齐国之高士也。衍人臣也。使事有职吾不愿见鲁仲连先生平原君曰：胜既已泄之矣。新垣衍许诺鲁仲连见新垣衍而无言新垣衍曰：吾视居此围城之中者皆有求於平原君者也。今吾观先生之貌非有求於平原君者也。曷为久居此围城之中而不去鲁仲连曰：世以鲍焦为无从容而死者皆非也。（鲍焦周之介士也。）众人不知则为一身彼秦者弃礼义而上首功之国也。（秦用卫鞅计制爵二十等以战获首级者计而受爵是以秦人每战胜老弱妇人皆死计功赏至万数天下谓之上首功之国皆以恶之也。）权使其士虏使其民彼即肆然而为帝过而为政於天下则连有蹈东海而死尔吾不忍为之民也。所为见将军者欲以助赵也。新垣衍曰：先生助之将奈何鲁仲连曰：吾将使梁及燕助之齐楚则固助之矣。新垣衍曰：燕则吾请以从矣。若乃梁者则吾乃梁人也。先生恶能使梁助之鲁连曰：梁未睹秦称帝之害故尔使梁睹秦称帝之害则必助赵矣。新垣衍曰：秦称帝之害何如鲁连曰：昔者齐威王尝为仁义矣。率天下诸侯而朝周周贫。且微诸侯莫朝而齐独朝之齐後往周怒赴于齐曰：天分地坼天子下席东藩之臣因齐後至则（欺三军者其法斩也。）齐威王勃然怒曰：叱嗟而母婢也。卒为天下笑故生则朝周死则叱之诚不忍其求也。彼天子固然其无足怪新垣衍曰：先生独不见夫仆乎！十人而从一人者宁力不胜而智不。若耶畏之也。鲁仲连曰：呜呼梁之比於秦。若仆耶新垣衍曰：然鲁仲连曰：吾将使秦王烹醢梁王新垣衍怏然不悦曰：噫嘻亦太甚矣。先生之言也。先生。又恶能使秦王烹醢梁王鲁仲连曰：固也。吾将言之昔者九侯鄂（邺县有九侯城九一作鬼鄂一作纠）侯文王纣之三公也。九侯有子而好献之於纣纣以为恶醢九侯鄂侯争之强辩之疾故脯鄂侯文王闻之喟然而叹故拘之里之库百日欲令之死曷为与人俱称王卒就脯醢之地齐王将之鲁夷维子为执策而从谓鲁人曰：子将何以待吾君鲁人曰：吾将以十太牢待子之君夷维子曰：子安取礼而来待吾君彼吾君者天子也。天子巡狩诸侯避舍纳摄衽抱几视膳於堂下天子已食乃退而听朝也。鲁人投其不果纳不得入於鲁将之薛假途於邹当是时邹君死王欲入吊夷维子谓邹之孤曰：天子吊主人必将陪殡棺设北面於南方然後天子南面吊也。邹之群臣曰：必。若此吾将伏剑而死故不敢入於邹邹鲁之臣生则不得事养死则不得赙礻遂然。且欲行天子之礼於邹鲁邹鲁之臣不果纳今秦万乘之国也。梁亦万乘之国也。俱据万乘之国各有称王之名睹其一战而胜欲从而帝之是使三晋之大臣不如邹鲁之仆妾也。且秦无已而帝则。且变易诸侯之大臣彼将夺其所不肖而与其所贤夺其所憎而与其所爱彼。又将使其子女谗妾为诸侯妃姬处梁之宫梁王安得晏然而已乎！而将军。又何以得故宠乎！，於是新垣衍起再拜谢曰：始以先生为庸人吾乃今日知先生为天下之士也。吾请出不敢复言帝秦秦将闻之为却军五十里会魏公子无忌夺晋鄙军以救赵击秦军秦军遂引而去其後二十馀年燕将攻下聊城聊城人或聊之燕燕将惧诛因保守聊城不敢归齐田单攻聊城（按年表田单攻聊城在长平後十馀年也。）岁馀士卒多死而聊城不下鲁连乃为书约之矢以射城中遗燕将。《书》曰：吾闻之智者不倍时而弃利勇士不怯死而灭名忠臣不先身而後君今君行一朝之忿不顾燕王之无臣非忠也。杀身亡聊城而威不信於齐非勇也。功败名灭後世无称焉非智也。三者世主不臣说士不载故智者不再计勇士不怯死今死生荣辱贵贱尊卑此时不再至愿公详计而无与俗同。且楚攻齐之南阳魏攻平陆而齐无南面之心以为亡南阳之害小不如得济北之利大故定计审处之今秦人下兵魏不敢东面衡秦之势成楚国之形危齐弃南阳断右壤定济北计犹。且为之也。且夫齐之必决於聊城公勿再计今楚魏交退於齐而燕救不至以全齐之兵无天下之规与聊城共据期年之敝则臣见公之不能得也。且燕国大乱君臣失计上下迷惑栗腹以十万之众五折於外以万乘之国被围於赵壤削主困为天下﹃笑国敝而祸多民无所归心今公。又以敝聊之民距全齐之兵是墨翟之守也。食人炊骨士无反外之心是孙膑之兵也。能见於天下。虽然为公计者不如全车甲以报於燕车甲全而归燕燕王必喜身全而归於国士民如见父母交游攘臂而议於世功业可明上辅孤主以制群臣下养百姓以资说士矫国更俗功名可立也。亡意亦捐燕弃世东游於齐乎！裂地定封富比乎！陶卫世世称孤与齐久存。又一计也。此两计者显名厚实也。愿公详计而审处一焉。且吾闻之规小节者不能成荣名恶小耻者不能立大功昔者管夷吾射桓公中其钩篡也。遗公子纠不能死怯也。束纟专桎梏辱也。若此三行者世主不臣而乡里不通乡使。《管子》幽囚而不出身死而不反於齐则亦名不免为辱人贱行矣。臧获。且羞与之同名矣。（荆淮海岱燕齐之间骂奴曰：臧骂婢曰：获）况世俗乎！故管仲不耻身在缧绁之中而耻天下之不治不耻不死公子纠而耻威之不信於诸侯故兼三行之过而为五霸首名高天下而光烛邻国曹子为鲁将三战三北而亡地五百里乡使曹子计不反顾议不旋踵刎颈而死则亦名不免为败军擒将矣。曹子弃三北之耻而退与鲁君计桓公朝天下会诸侯曹子以一剑之任劫桓公之心於坛坫之上颜色不变辞气不悖三战之所亡一朝而复之天下震动诸侯惊骇威加吴越。若此二士者非不能成小廉而行小节也。以为杀身亡躯绝世灭後功名不立非智也。故去感忿之怨立终身之名弃忿ぉ之节定累世之功是以业与三王争流而名与天壤相弊也。愿公择一而行之燕将见鲁连书泣三日犹豫不能自决欲归燕已有巢（古隙字）恐诛欲降齐所杀虏於齐甚众恐已降而後见辱喟然叹曰：与人刃我宁自刃乃自杀聊城乱田单遂屠聊城。又孟尝君有舍人而弗悦欲逐之鲁连谓孟尝君曰：错木据水则猴不。若鱼鳖历险乘危则骐骥不如狐曹沫之奋三尺之剑一军不能当使曹沫释其三尺之剑而操铫钅辱与农夫居垅亩之中则不。若农夫故物舍其所长取其所短尧亦有所不及矣。今使人而不能则谓之不肖教人而不能则谓之拙拙则罢之不肖则弃之使人有弃逐不相与处而来害相报者，岂非世之立教首也。哉！孟尝君曰：善乃弗逐如耳居於卫魏伐卫拔列城二卫君患之如耳见卫君曰：请罢魏兵成陵君可乎！卫君曰：先生果能孤请世世以卫事先生如耳见成陵君曰：昔魏伐赵断羊肠拔阏与（在上党）约斩赵赵分而为二所以不亡者魏为从主也。今卫已迫亡将西请事於秦与其以秦卫不如以魏卫卫之德魏必终无穷成陵君曰：诺如耳见魏王曰：臣有谒於卫卫故周室之别也。其称小国多宝器今国迫於难而宝器不出者其心以为攻卫卫不以王为主故宝器虽出必不入於王也。臣窃料之先言卫者必受卫者也。如耳出成陵君入以其言见魏王魏王听其说罢其兵免成陵君终身不见。
    ●卷八百九十
    ○总录部　游说第五
    范雎字叔魏人秦昭王使王稽於魏王稽载雎入秦曰：雎天下辩士也。臣故载来秦王弗信使舍食草具待命岁馀当是时昭王已立三十六年南拔楚之鄢郢楚怀王幽死於秦秦东破齐王尝称帝後去之数困三晋厌天下辩士无所信穰侯华阳君（华一作叶）昭王母宣太后之弟也。而泾阳君高陵君皆昭王同母弟也。穰侯相三人者更将有封邑以太后故私家富重於王室及穰侯为秦将。且欲越韩魏而伐齐纲寿欲以广其陶封范睢乃上。《书》曰：臣闻明主立政有功者不得不赏有能者不得不官劳大者其禄厚功多者其爵尊能治众者其官大故无能者不敢当职焉有能者亦不得蔽隐使以臣之言为可愿行而益利其道以臣之言为不可久留臣无为也。语曰：庸主赏所爱而罚所恶明主则不然赏必加於有功而刑必断於有罪今臣之胸不足以当椹质而要不足以待斧钺岂敢以疑事尝试於王哉！虽以臣为贱人而轻辱独不重任臣者之无反复於王前邪。且臣闻周有砥宋有结绿梁有县藜（县藜曰：美玉）楚有和朴此四宝者土之所生良工之所失也。而为天下名器。然则圣王之所弃者独不足以厚国家乎！臣闻善厚家者取之於国善厚国者取之於诸侯天下有明主则诸侯不得善厚者何也。为其割荣也。良医知病人之死生而圣王明於成败之事利则行之害则舍之疑则少尝之虽舜禹复生不能改已语之至者臣不敢载之於书其浅者。又不足听也。意者臣愚而不概（一作溉）於王心邪亡其臣者贱而不可用乎！自非然者臣愿得少赐游观之间望见颜色一语无效请伏斧质，於是秦昭王大悦乃谢王稽使以传车（一云使持车）召范雎，於是范雎乃得见於离宫佯为不知永巷而入其中王来而宦者怒逐之曰：王至范雎缪为曰：秦安得王秦独有太后穰侯尔欲以感怒昭王昭王至闻其与宦者争言遂延迎谢曰：寡人宜以身受命久矣。会义渠之事急寡人旦暮自请太后今义渠之事已寡人乃得受命窃闵然不敏敬执宾主之礼范雎辞让是日观范雎之见者群臣莫不洒然变色易容者秦王屏左右宫中虚无人秦王跽而请曰：先生何以幸教寡人范雎曰：唯唯有间秦王复跽而请曰：先生何以幸教寡人范雎曰：唯唯。若是者三秦王跽曰：先生卒不幸教寡人邪范雎曰：非敢然也。臣闻昔者吕尚之遇文王也。身为渔父而钓於渭滨尔。若是者交疏也。已说而立为太师载与俱归者其言深也。故文王遂收功於吕尚而卒王天下乡使文王疏吕尚而不与深言是周无天子之德而文武无与成其王业也。今臣羁旅之臣也。交疏於王而所愿陈者皆匡君之事处人骨肉之间愿效愚忠而未知王之心也。此所以王三问而不敢对者也。臣非有畏而不敢言也。臣知今日言之於前而明日伏诛於後然臣不敢避也。大王信能行臣之言死不足以为臣患亡不足以为臣忧漆身为厉被为狂不足以为臣耻。且以五帝之圣焉而死三王之仁焉而死五霸之贤焉而死乌获任鄙之力焉而死成荆（一作羌）孟贲（成荆古勇士孟贲卫人）王庆忌（吴越春秋曰：吴王獠子庆忌，）夏育之勇焉而死（或云：夏育卫人力举千钧）死者人之所必不免也。处必然之势可以少有补於秦此臣之所大愿也。臣。又何患哉！伍子胥橐载而出昭关夜行昼伏至於陵水无以饣胡其口膝行蒲伏稽首袒肉鼓腹吹篪（一作箫）乞食於吴市卒兴吴国阖闾为霸使臣得尽谋如伍子胥加之以幽囚终身不复见是臣之说行也。臣。又何忧箕子接舆漆身为厉被为狂无益於主假使臣得同行於箕子可以有补所贤之主是臣之大荣也。臣有何耻臣之所恐者独恐臣死之後天下见臣之尽忠而身死因以是杜口裹足莫肯乡秦尔足下上畏太后之严下惑奸臣之态居深宫之中不离阿保之手终身迷惑无与昭奸大者宗庙灭覆小者身以孤危此臣之所恐尔。若夫穷辱之事死亡之患臣不敢畏也。臣死而秦治是臣死贤於生秦王跽曰：先生是何言也。夫秦国辟远寡人愚不肖先生乃幸辱至於此是天以寡人先生而存先王之宗庙也。寡人得受命於先生是天所以幸先王而不弃其孤也。先生奈何而言。若是事无大小上及太后下至大臣愿先生悉以教寡人无疑寡人也。范睢拜秦王亦拜范雎曰：大王之国四塞以为固北有甘泉谷南带泾渭右陇蜀左关阪奋击百万战车千乘利则出攻不利则入守此王者之地民怯於私斗而勇於公战此王者之民也。王并此二者而有之夫以秦卒之勇车骑之众以治诸侯譬。若驰韩卢而抟蹇兔也。霸王之业可致也。而群臣莫当其位至今闭关十五年不敢观兵於山东者是穰侯为秦谋不忠而大王之计亦有所失也。秦王跽曰：寡人愿闻失计然左右多窃听者范雎恐未敢言内先言外事以观秦王之俯仰因进曰：夫穰侯乱先生也。越韩魏而攻齐纲寿非计也。少出师则不足以伤齐多出师则害於秦臣意王之计欲少出师而悉韩魏之兵也。则不义矣。今见与国之不亲也。越人之国而攻可乎！其於计疏矣。且昔齐王南攻楚破军杀将再辟地千里而齐尺寸之地无得焉者，岂不欲得地哉！形势不能有也。诸侯见齐之罢弊君臣之不和也。兴兵而伐齐大破之士辱兵顿皆咎其王曰：谁为此计者乎！王曰：。《文子》为之大臣作乱。《文子》出走故齐所以大破者以其伐楚而肥韩魏也。此所谓借贼兵而赍盗粮者也。王不如远交而近攻得寸则王之寸也。得尺亦王之尺也。今释此而远攻不亦缪乎！且昔者中山之国地方五百里赵独吞之功成名立而利附焉天下莫之能害也。今夫韩魏中国之处而天下之枢也。王其欲霸必亲中国以为天下枢以威楚赵楚︹则附赵赵︹则附楚楚赵皆附齐必惧矣。齐惧必卑词厚币以事秦齐附而韩魏因可虏也。昭王曰：吾欲亲魏久矣。而魏多变之国也。寡人不能亲请问亲魏奈何对曰：王卑词重币以事之不可则割地而赂之不可因举兵而伐之王曰：寡人敬闻命矣。乃拜范雎为客卿谋兵事卒听范雎谋使五大夫卫绾伐魏拔怀其後雎复说昭王曰：秦韩之地形相错如绣秦之有韩也。譬如木之有蠹也。人之有心腹之病也。天下无变则已天下有变其为秦患者孰大於韩乎！王不如收韩昭王曰：吾故欲收韩韩不听为之奈何对曰：韩安得无听乎！王下兵而攻荥阳则巩成皋之道不通北断太行之道则上党之师不下王一兴兵而攻荥阳则其国断而为三夫韩见必亡安得不听乎！若韩听而霸事因可虑矣。王曰：善。且欲发使於韩范睢日益亲复说用数年矣。因请间说曰：臣居山东时闻齐之有田文不闻其有王也。闻秦之有太后穰侯华阳高陵泾阳不闻其有王也。夫擅国之谓王能利害之谓王制杀生之威之谓王今太后擅行不顾穰侯出使不报华阳泾阳等击断无讳（讳畏也。）高陵进退不请四贵备而国不危者未之有也。为此四贵者下乃所谓无王也。然则权安得不倾令安得从王出乎！臣闻善治国者乃内固其威而外重其权穰侯使者操王之重决制於诸侯剖符於天下政伐国莫敢不听战胜攻取则利归於陶国弊御於诸侯战败则结怨於百姓而祸归於社稷。《诗》曰：木实繁者披其枝披其枝者伤其心大其都者危其国尊其臣者卑其主崔杼淖齿管齐射王股擢王筋县之於庙梁宿昔而死李{公儿}管赵囚主父於沙丘百日而饿死今臣闻秦太后穰侯用事高陵华阳泾阳佐之卒无秦王此亦淖齿李兑之类也。且夫三代所以亡国者君专授政纵酒驰骋弋猎不听政事其所授者妒贤嫉能御下弊上以成其私不为主计而主不觉悟故失其国今自有秩以上至诸大吏下及王左右无非相国之人者见王独立於朝臣窃为王恐万世之後有秦国者非王子孙也。昭王闻之大惧曰：善，於是废太后逐穰侯高陵华阳泾阳君於关外秦王乃拜范雎为相收穰侯之印使归陶封范雎以应号为应侯。
    范痤魏人虞卿谓赵王曰：人情宁朝人乎！宁朝於人也。赵王曰：人亦宁朝人耳何故宁朝於人虞卿曰：夫魏为从主而违者范痤也。今王能以百里之地。若万户之都请杀范痤於魏范痤死则从事可移於赵赵王曰：善乃使人以百里之地请杀范痤於魏魏王许诺使司徒执范痤而未杀也。范痤献书魏王曰：臣闻赵王以百里之地请杀痤之身夫杀无罪范痤薄故也。而得百里之地大利也。臣窃为大王美之。虽然而有一焉百里之地不可得而死者不可复生也。则王必为天下笑矣。臣窃以为与其以死人市不。若以生人市便也。又遗其後相信陵君。《书》曰：夫赵魏敌战之国也。赵王以咫尺之书来而魏王轻为之杀无罪之痤痤虽不肖故魏之免相也。尝以魏之故得罪於赵夫国内无用臣外虽得地势不能守然今能守魏者莫如君矣。王听赵杀痤之後强秦袭赵之欲倍赵之割则君将何以止之此君之累也。信陵君曰：善遽言之王而出之。
    须贾为魏中大夫秦攻魏於华走芒夕卩入北宅（魏会王五年与韩会宅阳）而围大梁贾为魏谓穰侯魏冉曰：臣闻魏之大臣父兄皆谓魏王曰：初时惠王伐赵战胜乎！三梁十万之军拔邯郸赵氏不割而邯郸复归齐人攻燕杀子之破故国燕不割而燕国复归燕赵之所以国全兵劲而地不并於诸侯者以其能忍难而重出地也。宋中山数伐数割而随以亡臣以为燕赵可法宋中山可为戒也。夫秦贪戾之国也。而无亲蚕食魏氏。又尽晋国战胜暴子（韩将暴鸢）割八县地未毕入而兵复出矣。夫秦何厌之有哉！今。又走芒卯入北宅此非但攻梁也。且劫王以求多割也。王必勿听也。今王背楚赵而讲秦楚赵怒而去王与王争事秦秦必受之秦挟楚赵之兵以复攻梁则国求无亡不可得也。已愿王之必无讲也。王。若欲讲之以必少割而有质不然必见欺是臣之所闻於魏也。愿君以是虑事也。《周书》曰：惟命不于常此言幸之不可数也。夫战胜暴子而割八县此非兵力之精非计之工也。天幸为多矣。今。又走芒卯入北宅以攻大梁是以天幸自为常也。知者不然臣闻魏氏悉其百县胜兵以上戍大梁臣以为不下三十万之众守梁七仞之城臣以为虽汤武复生弗易攻也。夫轻背楚赵之兵陵七仞之城战三十万之众而志必举之臣以为自天地之始分以至于今未尝有之也。攻而不能拔秦兵必罢陶邑必亡则前功必弃矣。今魏方疑可以少割收也。愿君因楚赵之兵未至於大梁也。亟以少割收魏魏方疑而得以少割为利必欲之则君得所欲矣。楚赵怒於魏之先已讲也。必争事秦从是以散而君後择焉。且君之尝割晋国取地也。何必以兵哉！夫兵不用而魏效绛安邑。又为陶开两道几尽故宋卫必效尤惮秦兵已合而君制之何求而不得何为而不成臣愿君之熟计而毋行危矣。穰侯曰：善乃罢梁围。
    蔡泽燕人游学於诸侯大小甚众闻应侯范睢任郑安平王稽皆负重罪於秦应侯内惭蔡泽乃西入秦将见昭王使人宣言以感怒应侯曰：燕客蔡泽天下雄俊弘辩智士也。彼一见秦王秦王必困君而夺君之位应侯闻曰：五帝三代之事百家之说吾既知之众口之辩吾皆摧之是恶能困我而夺我位乎！使人召蔡泽蔡泽入则揖应侯固不快及见之。又倨应侯因让之曰：子尝宣言欲代我相秦宁有之乎！对曰：然应侯曰：请闻其说蔡泽曰：吁君何见之晚也。夫四时之序成功者去夫人生百体坚强手足便利耳目聪明而心圣智，岂非士之愿与应侯曰：然蔡泽曰：质仁秉义行道施德得志於天下天下怀乐敬爱而尊慕之皆愿以为君王，岂不辩智之期与应侯曰：然蔡泽复曰：富贵显荣成理万物使各得其所性命寿长终其天年而不夭伤天下继其统守其业传之无穷名实纯粹泽流千里世世称之而无绝与天地终始岂道德之符而圣人所谓吉祥善事者与应侯曰：然蔡泽曰：。若夫秦之君楚之吴起越之大夫种其卒然亦可愿与应侯知蔡泽之欲困已以说复谬曰：何为不可夫公孙鞅之事孝公也。极身无贰卢尽公而不顾私设刀锯以禁奸邪信赏罚而致治披腹心示情素蒙怨咎欺旧友夺魏公子安秦社稷利百姓卒为秦擒将破敌攘地千里吴起之事悼王也。使私不得害公谗不得蔽忠言不取苟合行不取苟容不为危易行行义不辟难（一云不困毁誉）然为霸主︹国不辞祸凶大夫种之事越王也。主虽困辱悉忠而不解主虽绝亡尽能而弗离成功而弗矜贵富而弗骄怠。若此三子者固义之至也。忠之节也。是故君子以义死难视死如归生而辱不如死而荣士固有杀身以成名唯义之所在虽死无所恨何为不可哉！蔡泽曰：主圣臣贤天下之盛福也。君明臣直国之福也。父慈子孝夫信妻贞家之福也。故比干忠而不能存殷子胥智而不能完吴申生孝而晋国乱是皆有忠臣孝子而国家灭乱者何也。无明君贤父以听之故天下以其君父为﹃辱而怜其臣子今商君吴起大夫种之为人臣是也。其君非也。故世称三子致功而不见德岂慕不遇世死乎！夫待死而後可以立忠成名是微子不足仁孔子不足圣管仲不足大也。夫人之立功，岂不期於成全邪身与名俱全者上也。名可法而身死者其次也。名在﹃辱而身全者下也，於是应侯称善蔡泽少得间因曰：夫商君吴起大夫种其为人臣尽忠致功则可愿矣。闳夭事文王周公辅成王也，岂不亦忠圣乎！以君臣论之商君吴起大夫种其可愿孰与闳夭周公哉！应侯曰：商君吴起大夫种弗。若也。蔡泽曰：。然则君之主慈仁任忠厚旧故其贤智与有道之士为胶漆义不倍功臣孰与秦孝公楚悼王越王乎！应侯曰：未知何如也。蔡泽曰：今王之亲忠臣不过秦孝公楚悼王越王君之设智能为主安危修政治乱强兵批患折难广地殖富国足家强主尊社稷显宗庙天下莫敢欺犯其主主之威益震海内功彰万里之外声名光耀传於千古君孰与商君吴起大夫种应侯曰：不。若蔡泽曰：今王之亲忠臣不忘旧故不。若孝公悼王勾践而君之功绩爱信亲幸。又不。若商君吴起大夫种然而君之禄位贵胜私家之富过於三子而身不退者恐患之甚於三子窃为君危之语曰：日中则移月满则亏物盛则衰天地之常数也。进退盈缩与时变化圣人之常道也。故国有道则仕国无道则隐圣人曰：飞龙在天利见大人不义而富。且贵於我如浮今君之怨已雠而德已报意欲至矣。而无变计窃为君不取也。且夫翠鹄犀象其处势非不远死也。而所以死者惑於饵也。苏秦智伯之智非不足以辟辱远死也。而所以死者惑於贪利不止也。是以圣人制礼节欲取於民有度使之以时用之有止故志不溢行不骄常与道俱而不失故天下承而不绝昔者齐桓公九合诸侯一匡天下至於葵丘之会有骄矜之志畔者九国吴王夫差兵无敌於天下勇强以轻诸侯陵齐晋故遂以杀身亡国夏育太史敫叱呼（一作喑）骇三军然而身死於庸夫此皆乘至盛而不返道理不居卑退处俭约之患也。夫商君为秦孝公明法令禁奸本尊爵必赏有罪必罚平权衡正度量调轻重决裂阡陌以静生民之业而一其俗劝民耕农利土一室无二事力田畜积习战阵之事是以兵动而地广兵休而国富故秦无敌於天下立威诸侯成秦国之业功已成矣。而遂以车裂楚地方数千里持战百万白起率数万之师以与楚战一战举鄢郢以烧夷陵再战南并蜀汉。又越韩魏而攻︹赵北坑马服诛屠四十馀万之众尽之于长平之下流血成川沸声。若雷遂入围邯郸使秦有帝业楚赵天下之强国而秦之仇敌也。自是之後楚赵皆慑服不敢攻秦者白起之势也。身所服者七十馀城功已成矣。而遂赐剑死於杜邮吴起为楚悼王立法卑减大臣之威重罢无能废无用损不急之官塞私门之请一楚国之俗禁游客之民精战斗之士南收杨越北并陈蔡破横散从使驰说之士无所开其口禁朋党以厉百姓定楚国之政兵震天下威服诸侯功已成矣。而卒支解大夫种为越王深谋远计免会稽之危以亡为存因辱为荣垦草入邑辟地殖率四方之士专上下之力辅勾践之贤报夫差之雠卒擒劲吴令越成霸功已彰而信矣。勾践终负而杀之此四子者功成不去祸至於此此所谓信而不能诎往而不能返者也。范蠡知之超然辟世长为陶朱公君独不观夫博者乎！，或欲大投，或欲分功（博县於投不必在行谓投投琼也。）此皆君之所明知也。今君相秦计不下席谋不出廊庙坐制诸侯利施三川以实宜阳决羊肠之险塞太行之道。又斩范中行之涂六国不得合从栈道千里通於蜀汉使天下皆畏秦秦之欲得矣。君之功极矣。此亦秦之分功之时也。如是而不退则商君白公（白起）吴起大夫种是也。吾闻之鉴於水者见面之容鉴於人者知吉与凶。《书》曰：成功之下不可久处四子之祸君何居焉君何不以此时归相印让贤者而授之退而岩居川观必有伯夷之廉长为应侯世世称孤而有许繇延陵季子之让乔松之寿孰与以祸终哉！即君何居焉忍不能自离疑不能自决必有四子之祸矣。《易》曰：亢龙有悔此言上而不能下信而不能诎往而不能自反者也。愿君熟计之应侯曰：善吾闻欲而不知止失其所以欲有而不知足失其所以有先生幸教睢敬受命，於是乃延入坐为上客後数日入朝言於秦昭王曰：客新有从山东来者曰：蔡泽其人辩士明於三王之事五伯之业世俗之变足以寄秦国之政臣之见人甚众莫及臣不如也。臣敢以闻秦昭王召见与语大悦之拜为客卿应侯因谢病请归相印昭王︹起应侯应侯遂称病笃范雎免相昭王新说蔡泽计画遂拜为秦相东收周室蔡泽相秦数月人或恶之惧诛乃谢病归相印号刚成君世均不知何许人秦召春平侯因留之世均为之请文信侯吕不韦曰：春平侯者赵王之所甚爱也。而郎中甚妒之故相与谋曰：春平侯入秦秦必留之故谋而入之秦君今留之是空绝赵而郎中之计中也。故君不如遣春平侯而留平都侯春平侯者言行於赵王必厚割赵以事君而赎平都侯文信侯曰：善因与接意而遣之。
    甘罗年十二事秦相文信侯吕不韦秦始皇帝使刚成君蔡泽於燕王喜使太子丹入质於秦秦使张唐往相燕欲与共伐赵以广河间之地张唐谓文信侯曰：臣尝为秦昭王伐赵赵怨臣曰：得唐者与百里之地今之燕必经赵臣不可以行文信侯不快未有以︹也。甘罗曰：君侯何不快之甚也。文信侯曰：吾令刚成君蔡泽事燕三年燕太子丹已入质矣。吾自请张卿相燕而不肯行甘罗曰：臣请行之文信侯叱曰：去我身自请之而不肯汝焉能往之甘罗曰：夫项橐生七岁为孔子师今臣生十二岁於此矣。君其试臣何遽叱乎！，於是甘罗见张卿曰：卿之功孰与武安君卿曰：武安君南挫强楚北威燕赵战胜攻取破城堕邑不知其数臣之功不如也。甘罗曰：应侯之用於秦也。孰与文信侯专张卿曰：应侯不如文信侯专甘罗曰：卿明知其不如文信侯专与曰：知之甘罗曰：应侯欲攻赵武安君难之去咸阳七里而立死於杜邮今文信侯自请卿相燕而不肯行臣不知卿所死处矣。张唐曰：请因孺子行令装治行行有日甘罗谓文信侯曰：借臣车五乘请为张唐先报赵文信侯乃入言之於始皇曰：昔戊之孙甘罗年少尔然名家之子孙诸侯皆闻之今者张唐欲称疾不肯行甘罗说而行之今愿先报赵请许遣之始皇召见使甘罗於赵赵襄王郊迎甘罗甘罗说赵王曰：王闻燕太子丹入质秦欤曰：闻之曰：闻张唐相燕欤曰：闻之燕太子丹入秦者燕不欺秦也。张唐相燕者秦不欺燕也。燕秦不相欺者伐赵危矣。燕秦不相欺无异故欲攻赵而广河间王不如赍臣五城以广河间请归燕太子与︹赵攻弱燕赵王立自割五城以广河间秦归燕太子赵攻燕得上谷三十城令秦有十一甘罗还报秦乃封甘罗以为上卿复以始甘戊田宅赐之。
    李斯楚上蔡人入秦为秦相文信侯吕不韦舍人不韦贤之任以为郎李斯因以得说说秦王曰：胥人者去其几也。成大功者在因瑕[C260]而遂忍之昔者秦穆公之霸终不东并六国者何也。诸侯尚众周德未衰故五霸迭兴更尊周室自秦孝公以来周室卑微诸侯相兼关东为六国秦之乘胜役诸侯盖六世矣。今诸侯服秦譬。若郡县夫以秦之︹大王之贤繇灶上骚除足以灭诸侯成帝业为天下一统此万世之一时也。今怠而不急就诸侯复︹相聚约从虽有黄帝之贤不能并也。秦王乃拜斯为长史听其计阴遣谋士赍持金玉以游说诸侯诸侯名士可下以财者厚遗结之不肯者利剑刺之离其君臣之计秦王乃使其良将随其後秦王拜斯为客卿会韩人郑国来间秦以作注溉渠已而觉秦室宗大臣皆言秦王曰：诸侯人来事秦者大抵为其主游间於秦尔请一切逐客李斯议亦在逐中斯乃上。《书》曰：臣闻吏议逐客窃以为过矣。昔者缪公求士西取繇余於戎东得百里奚於宛迎蹇叔於宋求丕豹公孙支於晋此五子者不产於秦而缪公用之并国二十遂霸西戎孝公用商鞅之法移风易俗民以殷盛国以富︹百姓乐用诸侯亲服获楚魏之师举地千里至今治︹惠王用张仪之计拔三川之地西并巴蜀北收上郡南取汉中包九夷制鄢郢东据成皋之险割膏腴之壤遂散六国之从使西面事秦功施到今昭王得范雎废穰侯逐华阳（华一作菜）强公室杜私门蚕食诸侯使秦成帝业此四君者皆以客之功繇此观之客何负於秦哉！向使四君却客而不内疏士而不用是使国无富利之实而秦无强大之名也。今陛下致昆山之玉有随和之宝垂明月之珠服太阿之剑乘纤离之马（纤离蒲植皆骏马名）建翠凤之旗树灵鼍之鼓（鼍皮可以冒鼓）此数宝者秦不生一焉而陛下说之何也。必秦国之所生然後可则是夜光之璧不饣希朝廷犀象之器不为玩好郑卫之女不充後宫而骏马是不实外厩江南金锡不为用西蜀丹青不为采所以饣希後宫充下陈娱心意说耳目者必出於秦然後可则是宛珠之簪傅玑之珥阿缟之衣锦绣之饣希（齐之东阿县缯帛所出）不进於前而随俗雅化（随俗一作修使）佳冶窈窕赵女不立於侧也。夫击瓮叩缶弹筝抟髀而歌呼呜呜快耳目者真秦之声也。郑卫桑间昭虞舞象者异国之乐也。（昭一作韶）今弃击瓮叩缶而就郑卫退弹筝而取昭虞。若是者何也。快意当前观而已矣。今取人则不然不问可否不论曲直非秦者去为客者逐。然则是所重者在乎！色乐珠玉而所轻者在乎！人民也。此非所以跨海内制诸侯之术也。臣闻地广者粟多国大者人众兵强则士勇是以泰山不让土壤故能成其大河海不择细流故能就其深王者不却众庶故能明其德是以地无四方民无异国四时充美鬼神降福此五帝三王之所以无敌也。今乃弃黔首以资敌国却宾客以业诸侯使天下之士退而不敢西向裹足不入秦此所谓藉寇兵而赍盗粮者也。夫物不产於秦可宝者多士不产於秦而愿忠者众今逐客以资敌国损民以益雠内自虚而外树怨於诸侯求国无危不可得也。秦王乃除逐客之令复李斯官（新序曰：斯在逐中道上上谏书达始皇始皇使人追至骊邑得还）。
    ●卷八百九十一
    ○总录部　游说第六
    汉范增居巢阝人秦末天下兵起增说项梁曰：陈胜败固当夫秦灭六国楚最无罪自怀王入秦不返楚人怜之至今故楚南公曰：楚虽三户亡秦必楚今陈胜首事不立楚後而自立其势不长今君起江东楚蜂起之将皆争附君者以君世世楚将为能复立楚之後也。乃求楚怀王孙心在民间牧羊立以为怀王以从民望也。
    蒯通范阳人（涿郡之县也。）楚汉初起武臣略定赵地号武信君通说范阳令徐公曰：臣范阳百姓蒯通也。窃闵公之将死故吊之。虽然贺公得通而生也。徐公再拜曰：何以吊之通曰：足下为令十馀年矣。杀人之父孤人之子断人之足黥人之首甚众慈父孝子所以不敢亻事刃於公之腹者畏秦法也。（东方人以物插地中为事）今天下大乱秦政不施（施设也。立也。）。然则慈父孝子将争接刃於公之腹以复其怨而成其名（复犹报也。）此通之所以吊者也。曰：何以贺得子而生也。曰：赵武信君不知通不肖使人候问其死生通。且见武信君而说之（今将欲见之也。）曰：必将战胜而後略地攻得而後下城臣窃以为殆矣。（殆危也。）用臣之计毋战而略地不攻而下城传檄而千里定可乎！彼将曰：何谓也。（彼谓武信君也。）臣因对曰：范阳令宜整顿士卒以战守者也。怯而畏死贪而好富贵故欲以其城先下君先下君而不利则边地之城皆将相告曰：范阳令先降而身死必将婴城固守（婴以城自绕也。）皆为金城汤池不可攻也。（金以喻坚汤喻沸热不可近也。）为君计者莫。若以黄屋朱轮迎范阳令使驰骛於燕赵之郊（令人皆见也。）则边城皆将相告曰：范阳令先下而身富贵必相率而降犹如阪上走丸也。（言胜势便易）此臣所谓传檄而千里定者也。徐公再拜具车马遣通通遂以此说武臣武臣以车百乘骑二百侯印迎徐公燕赵闻之降者三十馀城如通策焉。
    赵厮养卒不知何名（厮取薪者养养人者）赵王武臣间行为燕军所得（间出谓投间隙而微出也。）燕囚之欲与分地（要劫之令割赵地输燕以和解也。）使者往燕辄杀之以固求地耳馀患之（张耳陈馀也。）厮养卒谢其舍（以辞相告曰：谢谢其舍谓告其舍中人也。）曰：吾为二公说燕与赵王载归（二公张耳陈馀）舍中人皆笑曰：使者往十馀辈辄死。若何以能得王（。若汝也。）乃走燕壁（走趋也。）燕将见之问曰：知臣何欲燕将曰：若欲得赵王耳曰：君知张耳陈馀何如人也。燕将曰：贤人也。曰：知其志何欲燕将曰：欲得其王耳赵卒笑曰：君未知两人所欲也。夫武臣张耳陈馀杖马下赵数十城（言其不用兵革也。谓马挝也。）亦各欲南面而王岂欲为卿相终已耶夫臣之与主，岂可同日道哉！顾其势初定（顾思念也。）。且以长少先立武臣为王以持赵心今赵地已服此两人亦欲分赵而王时未可耳今君囚赵王此两人名为求王实欲燕杀之此两人分赵自立夫以一赵尚易燕（易轻也。）况以两贤王左提右挈而责杀王之罪灭燕易矣。（提挈言相扶持也。）燕将以为然乃归赵王养卒为御而归。
    郦食其陈留高阳人高祖初为沛公从砀北攻昌邑未下西过高阳食其为里监门曰：诸将过此者多吾视高祖大度乃求见高祖高祖方踞床使两女子洗郦生不拜长揖曰：足下必欲诛无道秦不宜踞见长者，於是高祖起摄衣谢之延上坐食其说高祖袭陈雷高祖以为广野君高祖为汉王三年秋项羽击汉拔荥阳汉兵遁保巩楚人闻韩信破赵彭越数反梁地则分兵救之（救赵及梁）韩信方东击齐汉王数困荥阳成皋计欲捐成皋以东屯巩雒以距楚食其因曰：臣闻之知天之天者王事可成不知天之天者王事不可成王者以民为天而民以食为天夫敖仓天下转输久矣。臣闻其下乃有藏粟甚多楚人扌友荥阳不坚守敖仓乃引而东令谪卒分守成皋（谪卒谓卒之有罪谪者即所谓谪戍）此乃天所以资汉方今楚易取而汉反自夺便（不图进取是为自夺便利也。）臣窃以为过矣。且两雄不俱立楚汉久相持不决百姓骚动海内摇荡农夫释耒织女下机（耒手耕曲木也。）天下之心未有所定也。愿洗洗足也。足下急复进兵收取荥阳据敖仓之粟塞成皋之险杜太行之道距飞狐之口守白马之津以示诸侯形制之势则天下知所归矣。方今燕赵已定唯齐未下今田广据千里之齐田间将二十万之众军於历城诸田宗︹负海岱阻河济南近楚齐人多变诈足下虽遣数十万师未可以岁月破也。臣请得奉明诏说齐王使为汉而称东藩上曰：善乃从其画复守敖仓而使食其说齐王曰：王知天下之所归乎！曰：不知也。曰：知天下之所归则齐国可得而有也。若不知天下之所归则齐国未可保也。齐王曰：天下何归食其曰：天下归汉齐王曰：先生何以言之曰：汉王与项王戮力西向击秦约先入咸阳者王之项王背约不与而王之汉中项王迁杀义帝汉王起蜀汉之兵击三秦出关而责义帝之负处收天下之兵立诸侯之後降城即以侯其将得赂则以分其士与天下同其利豪贤英才皆乐为之用诸侯之兵四面而至蜀汉之粟方船而下（方并也。）项王有背约之名杀义帝之负於人之功无所纪於人之罪无所忘（言吝爵赏而念旧恶）战胜而不得其赏拔城而不得其封非项氏莫得用事（言唯任同姓之亲）为人刻印元刂而不能授（言玩惜侯印不能以封人）攻城得赂积财而不能赏天下畔之贤才怨之而莫为之用故天下之事归於汉王可坐而策也。夫汉王发蜀汉定三秦涉西河之外援上党之兵下井陉诛成安君破北魏举三十二城此黄帝之兵非人之力天之福也。今已据敖仓之粟塞成皋之险守白马之津杜太行之厄距飞狐之口天下後服者先亡矣。王疾下汉王齐国社稷可得而保也。不下汉王危亡可立而待也。田广以为然乃听食其罢历下兵守战备与食其日纵酒韩信闻食其冯轼下齐七十馀城乃夜度兵平原袭齐齐王田广闻汉兵至以为食其卖已乃烹食其引兵走陈恢为秦南阳守舍人（舍人亲近左右之称史失其姓）高祖初为沛公攻破南阳守奔宛沛公围之守欲自刭（以刀割颈为刭）恢曰：死未晚也。乃逾城见沛公曰：臣闻足下约先入咸阳者王之今足下留守宛宛郡县连城数十其吏民自以为降必死故皆坚守乘城（乘登也。谓上城而守）今足下尽日止攻士死伤必多引兵去宛必随足下前则失咸阳之约後有离宛之患为足下计莫。若约降封其守因使止守引其甲卒与之西诸城未下者闻声争开门而待足下足下通行无所累沛公曰：善七月南阳守降封为殷侯封陈恢千户。
    张同不知何许人事成安君陈馀初项籍入关馀弃将印去不从籍既封诸侯闻其在南皮故因环封三县（统南皮三县以封之）馀使同及夏说说齐王田荣曰：项王为天下宰不明今尽王故王於鬼地（鬼恶也。）而王群臣诸将善地逐其故主赵王乃北居代馀以为不可（於义当然）闻大王起兵。且不听（凡不义之事皆不听顺）愿大王资馀兵（资给也。）使击常山以复赵王请以国为蔽（犹为齐之藩屏）齐王许之因遣兵之赵馀悉发三县兵与齐并击常山大破之迎故赵王歇於代。
    田生齐人（史失其名）高后时燕王泽为营陵侯田生游乏资以画好泽（以计画干之）泽大说之用金二百斤为田生寿（因饮酒献寿而与之金）田生已得金即归齐二岁泽使人谓田生曰：弗与矣。（与党与也。言不复与我为与也。）田生如长安不见泽而假大宅令其子求事吕后所幸大谒者张卿居数月田生子请张卿临亲具（亲父也。具供具也。）张卿往见田生帷帐具置如列侯张卿惊酒酣乃屏人说张卿曰：臣观诸侯邸第百馀皆高帝一切功臣今吕后雅故本推毂高帝就天下（谓翼载崇奖以成帝业。若车之行助推其毂故得引重而致远）功至大。又有亲戚太后之重太后春秋长（言年老也。）诸吕弱太后欲立吕产为吕王王代吕后。又重发之（重难发其事也。）恐大臣不听今卿最幸大臣所敬何不风大臣以闻太后太后必喜诸吕以为万户侯亦卿之有太后心欲之而卿为内臣不急发恐祸及身矣。张卿大然讽大臣语太后太后朝因问大臣大臣请立吕产为吕王太后赐张卿千金张卿以其半进田生田生不受因说之曰：吕产王也。诸大臣未大服今营陵侯泽诸刘长为大将军独此尚觖望今卿言太后裂十馀县王之彼得王喜於诸吕王益固矣。张卿入言之。又太后女弟吕须女亦为营陵侯妻故遂立营陵侯泽为琅邪王与田生之国急行毋留出关太后果使人追之已出即还。
    公孙ㄑ齐人景帝时吴王濞与七国谋反及发齐济北两国城守不行汉既破吴齐王自杀得立嗣济北王亦欲自杀幸全其妻子ㄑ谓济北王曰：臣请试为大王明说梁王通意天子说而不用死未晚也。ㄑ遂见梁孝王曰：夫济北之地东接︹齐南牵吴越北胁燕赵此四分五裂之国（四方受敌济北居中央为五裂一云：四分即交五而裂如田字也。）权不足以自守劲不足以寇。又非为奇怪云：以待难也。（言权谋劲力既不能守。又无奇怪神灵可以御难恐自全故坠言於吴也。）虽坠言於吴非其正计也。（坠犹失也。）昔者郑祭仲许宋人立公子突以活其君非义也。春秋记之为其以生易死以存易亡乡使济北见情实示不从之端则吴必先历齐毕济北（历过毕尽收济北之地）招燕赵而总之如此则山东之从结而无隙矣。今吴楚之王练诸侯之兵驱白徒之众（纟束选也。白徒言秦非军旅之人。若今言白丁）而与天子争衡济北独砥节坚守不下使吴失与而无助跬步独进（半步曰：跬）瓦解土分破败而不救者未必非济北之力也。夫以区区之济北而与诸侯争︹（区区小貌）是以羊犊之弱而虎狼之敌也。守职不挠可谓诚一矣。（挠曲也。）功议如此尚见疑於上胁肩低首足抚衿（胁翕也。谓敛也。）使有自悔不前之心（悔不与吴西也。）非社稷之利也。臣恐藩臣守职者疑之臣窃料之能历西山径长乐抵未央攘袂而正议者独大王尔（西山谓有及华山抵至也。攘也。袂衣袖也。）上有全土之功下有安百姓之名德沦於骨髓恩加於无穷（沦入也。）愿大王留意详惟之（惟思也。）孝王大说使人驰以闻济北王得不坐徙封为淄川。
    高遂梁人景帝时窦婴为太子太傅争立太子事弗能得谢病屏居蓝田南山下（屏隐也。）数月诸窦宾客辩士说莫能来遂乃说婴曰：能富贵将军者上也。能亲将军者太后也。（臣钦。若等曰：窦太后婴之从姑也。）今将军傅太子太子废争不能得。又不能死自引谢病拥赵女屏间处而不朝（拥抱也。间处犹言私处）祗加怼自明扬主之过有如两宫将军（两宫大后及帝也。）则妻子无类矣。婴然之乃起朝请如故。
    後汉冯衍初为更始将军廉舟掾及舟与赤眉战死衍乃亡命河东及更始遣尚书仆射鲍永行大将军事安集北方衍因以计说永（一云：衍辟邓禹府奏记於禹也。）曰：衍闻明君不恶切悫之言以测幽冥之论忠臣不顾争引之患以达万机之变（悫也。幽冥喻深远也。争引谓引事与君争也。事非一涂。故曰：万机之变也。）是故君臣两兴功名兼立铭勒金石令闻不忘今衍幸逄宽明之日将值危言之时岂敢拱默避罪而不竭其诚哉！伏念天下离王莽之害久矣。始自东郡之师（王莽居摄元年崔义起兵於东郡莽发八将军击之）继以西海之役（王莽居摄元年西庞恬传播等攻西海太守程永莽遣窦况击之）巴蜀没於南夷缘边破於北狄远征万里暴兵累年（暴露也。）祸未解兵连不息（谓相连引也。）刑法弥深赋敛愈重众︹之党横击於外百僚之臣贪残於内元元无聊饥寒并臻父子流亡夫妇离散庐落丘墟田畴芜秽疾疫大兴灾异蜂起，於是江湖之上海岱之滨风腾波涌更相骀籍（骀亦作跆蹋也。）四垂之人肝脑涂地死亡之数不啻大半殃咎之毒痛入骨髓匹夫僮妇咸怀怨怒（僮犹贱也。）皇帝以圣德灵威龙兴凤举率宛叶之众将散乱之兵血昆阳长驱武关破百万之阵摧九虎之军（王莽末下江兵攻武关莽拜将军九人皆以虎为号捍之）雷震四海席卷天下攘除祸乱诛灭无道一期之间海内大定继高祖之休烈修文武之绝业社稷复存炎精更辉德冠往初功无与二天下自以去亡新就圣汉当蒙其福而赖其惠愿树恩布德易以周洽其犹顺惊风而飞鸿毛也。（言易也。）然而诸将虏掠迸伦绝理（伦亦理也。）杀人父子妻人妇女燔其室屋掠其财产饥者毛食（毛草也。）寒者裸跣冤结失望无所归命今大将军以明淑之德秉大使之权绝三军之政存抚并州之人惠爱之诚加乎！百姓高世之声闻乎！群士故其延颈企踵而望者非特一人也。且大将军之事岂特璧其行束修其心而已哉！（言当恢廓规摹不可空自清洁徒约束修身也。）将定国家之大业成天下之元功也。昔周宣中兴之主齐桓霸︹之君尔犹有申伯召虎夷吾吉甫攘其蟊贼（蟊贼食稼虫喻奸盗侵渔也。）安其疆宇况乎！万里之汉明帝复兴而大将军为之梁栋此诚不可以忽也。且衍闻之兵久则力屈人愁则变生今邯郸之贼未灭真定之际复扰（邯郸谓王郎也。真定谓刘杨也。）而大将军所部不过百里守城不休战争不息兵革翔百姓震骇奈何自怠不为深忧夫并州之地东带名关北逼︹胡（并陉关也。一作石陉要害之塞。故曰：名关）年独熟人庶多资斯四战之地攻守之场也。如其不虞何以待之。故曰：德不素积人不为用备不预具难以应卒今生人之命县於将军将军所仗必须良才宜改易非任更选贤能夫十室之邑必有忠信审得其人以承大将军之明虽则山泽之人无不感德思乐为用矣。然後简精锐之卒发屯守之士三军既整兵甲已具相其土地之饶观其水泉之利制屯田之术习战射之教则威风远畅人安其业矣。若镇太原抚上党收百姓之欢心树名贤之良佐天下无变则足以显声誉一朝有事则可以建大功惟大将军开日月之明发渊泉之虑竖六经之论观孙吴之策省群识之是非详众士之白黑（白黑犹贤愚也。）以超周南之迹垂甘棠之风令夫功烈施於千载富贵传於无穷伊望之策何以加兹（伊尹吕望）永既素重衍为。且受使得自置偏礻卑乃以衍为立汉将军领狼孟长屯太原。
    申屠刚扶风茂陵人王莽时避地河西隗嚣据陇右欲背汉而附公孙述刚说之曰：愚闻人所归者天所与人所畔者天所去也。伏念本朝（谓光武也。）躬圣德举义兵共行天罚所当必摧诚天所福非人力也。将军本无尺土孤立一隅宜推诚奉顺与朝并力上应天心下寿人望为国立功可以永年嫌疑之事圣人所绝将军之威重远在千里动作举措可不慎与今玺书数到委国归信欲与将军共同吉凶布衣相与尚有没身不负然诺之信况於万乘者哉！今何畏何利久疑如是卒有非常之变上负忠孝下愧当世（言从汉何畏附蜀何利而久疑不决）夫未至豫言固尝为虚及其已至。又无所及是以忠信至谏希得为用诚愿反覆愚老之言嚣不纳遂畔从述建武七年诏书徵刚刚将归与嚣。《书》曰：愚闻专已者孤拒谏者塞孤塞之政亡国之风也。虽有明圣之姿犹屈己从众故虑无遗策举无过事夫圣人不以独见为明而以万物为心顺人者昌逆人者亡此古今之所共也。将军以布衣为乡里所推庙廊之计（廊殿下屋庙太庙也。国事必先谋於庙廊之所）既不豫定动军发众。又不深料今东方政教日睦百姓平安而西州发兵人人怀忧骚动惶惧莫敢正言群众疑惑人怀顾望非徒无精锐之心其患无所不至夫人穷则变生事急则计易其势然也。夫离道德逆人情而能有国有家者古今未有也。将军素以忠孝显闻是以士大夫不远千里慕乐道义今苟欲决意徼幸此何如哉！夫天所者顺人所助者信如未蒙助令小人受涂地之祸毁坏终身之德败乱君臣之节污伤父子之恩（不从光武是乱君臣之节遣子恂入质而背之是伤父子之恩也。）众贤破胆可不慎哉！嚣不纳。
    马援为隗嚣绥德将军建武四年隗嚣子恂居雒阳光武召援计事援具言谋画因使援将突骑五千往来游说嚣将高峻任禹之属下及羌豪为陈祸福以离嚣友党援为书与嚣将杨广使晓劝於嚣曰：春卿无恙（春卿杨广字）前别莫南（天水冀县）寂无音驿援间还长安因留上林窃见四海已定兆民同情而季孟闭拒背畔（季孟嚣字）为天下表的（表标也。言为标准射的也。）尝惧海内切齿思相屠裂故遗书恋恋以致恻隐之计乃闻季孟归罪於援而纳王游翁讠舀邪之说（游翁王元字）自谓函谷以西举足可定以今而观竟何如邪援间至河内过存伯春（存犹闻也。）见其奴吉从西方还说伯春小弟仲舒望见吉欲问伯春无他否竟不能言晓夕号泣婉转尘中。又说其家悲愁之状不可言也。夫怨雠可刺不可毁援闻之不自知泣下也。援素知季孟孝爱曾闵不过夫孝於其亲，岂不慈於其子可有子抱三木而跳梁妄作（三木桎梏及械）自同分美之事乎！（乐羊为魏将攻中山其子在中山中山君烹其子而遗之羊啜之尽一盂而攻扌友中山）季孟平生自言所以拥兵众者欲以保全父母之国而完坟墓也。又言苟厚士大夫而已而今所欲全者将破亡之所欲完者将毁伤之所欲厚者将反薄之季孟尝折愧子阳而不受其爵（愧犹辱也。）今更其陆陆（陆陆犹碌碌也。）欲往附之将难为颜乎！若复责以重质当安从得子主给是哉！往时子阳独欲以王相待（谓欲封为朔宁王也。）而春卿拒之今者归老更欲低头与小儿曹共槽枥而食并肩侧身於怨家之朝乎！男儿溺死何伤而拘游哉！（游浮也。）今国家待春卿意深宜使牛孺卿与诸耆老大人（大人谓豪杰也。）共说季孟。若计画不从真可引领去矣。前披舆地图见天下郡国百有六所奈何欲以区区二邦以当诸夏百有四乎！春卿事季孟外有君臣之义内有朋友之道言君臣邪固当谏诤语朋友邪应有切磋（骨曰：切象曰：磋），岂有知其无成而但萎委咋舌手从族乎！（萎委弱也。）Й及今成计殊尚善也。过是欲少味矣。（以食为谕）。且来君叔天下信士（君叔来歙字）朝廷重之其意依依尝独为西州言援商朝廷尤欲立信於此（度也。）必不负约援不得久留愿急赐报广竟不答。
    周毖灵帝末为侍中董卓议废立司隶袁绍不从卓怒绍出遂亡奔冀州毖与城门校尉伍琼议郎何等皆名士也。卓信之而阴为绍乃说卓曰：夫废立大事非常人所及绍不达大体恐惧故出奔非有他志令购之急势必为变袁氏树恩四世门生故吏遍天下。若收豪杰以聚徒众英雄因之而起则山东非公之有也。不如赦之拜一郡守则绍喜於免罪必无患矣。卓以为然乃拜绍渤海太守封亢阝乡侯。
    高陈留人袁绍既自号车骑将军主盟与冀州牧韩馥起兵诛董卓馥军至安平为公孙瓒所败瓒遂引兵入冀州袭馥绍因馥惶遽使及颍川荀谌等说馥曰：公孙瓒乘胜来南而诸郡应之袁车骑引军东向其意未可量也。窃为将军危之馥惧曰：。然则为之奈何谌曰：君自料宽仁容众为天下所附孰与袁氏馥曰：不如也。临危吐决智勇迈於人。又孰与袁氏馥曰：不如也。世布恩德天下蒙受其惠。又孰与袁氏馥曰：不如也。谌曰：勃海虽郡其实州也。今将军资三不如之势久处其上袁氏一时之杰必不为将军下也。且公孙瓒提燕代之卒其锋不可当夫冀州天下之重资。若两君并力兵交城下危亡可立而待也。夫袁氏将军之旧。且为同盟当今之计莫。若举冀州以让袁氏必厚德将军公孙瓒不能复与之争矣。是将军有让贤之名而身安於泰山也。愿勿有疑馥素性懦怯因然其计。
    魏程昱汉末为寿张令太祖征徐州使昱与荀留守鄄城张邈等叛迎吕布郡县响应唯鄄城范东阿不动吕布军降者言陈宫欲自将兵取东阿。又使汛嶷<耳>范吏民皆恐，或谓昱曰：今兖州反唯有此三城宫等以重兵临之非有以深结其心三城必动君民之望也。归而说之殆可昱乃归过范说其令靳允曰：闻吕布执君母弟妻子孝子诚不可为心今天下大乱英雄并起必有命世能息天下之乱者。此智者所详择也。得主者昌失主者亡陈宫叛迎吕布而百城皆应似能有为然以君观之布何如人哉！夫布粗中少亲刚而无礼匹夫之雄尔宫等以势假合不能相君也。兵虽众终必无成曹使君智略不世出殆天所授君必固范我守东阿则田单之功可立也。孰与违忠从恶而母子俱亡乎！惟君详虑之允流涕曰：不敢有二心时嶷已在县允乃见嶷伏兵刺杀之归勒兵守。
    刘放字子弃涿郡人历郡纲纪举孝廉遭世大乱时渔阳王松据其土放往依之太祖克冀州放说松曰：往者董卓作逆英雄并起阻兵擅命自封殖惟曹公能拔拯危乱翼戴天子奉辞伐罪所向必克以二袁之︹守则淮南冰消战则官渡大败乘胜席卷将清河朔威刑既合大势已见速至者渐福後服者先亡此乃不俟终日驰骛之时也。昔黥布弃南面之尊仗剑归汉诚识废兴之理审去就之分也。将军宜投身委命厚自结纳松然之。
    王粲山阳高平人既依荆州牧刘表表卒粲说其子琮曰：仆有愚计愿进之於将军可乎！琮曰：吾所愿闻也。粲曰：天下大乱豪杰并起在仓卒之际︹弱未分故人各有心尔当此之时家家欲为帝王人人欲为公侯观古今之成败能先见事机者则常受其福今将军自度何如曹公邪琮不能对粲复曰：如粲所闻曹公故人杰也。雄略冠时智谋出世摧袁氏於官渡驱孙权於江外逐刘备於陇右破乌丸於白登其馀枭夷荡定者往往如神不可胜计今日之事去就可知将军能听粲计卷甲倒戈应天顺命以归曹公曹公必重德将军保已全宗长享福祚垂之後嗣此万全之策也。粲遭乱流离命此州蒙将军父子重顾敢不尽言琮纳其言太祖辟为丞相椽赐爵关内侯辛毗字佐治颍川翟阳人随兄评从袁绍绍卒袁尚攻兄谭於平原谭使毗诣太祖求和太祖将征荆州次于西平毗见太祖致谭意太祖大悦後数日更欲先平荆州使谭尚自相弊他日置酒毗望太祖色知有变以语郭嘉嘉白太祖太祖谓毗曰：谭必可信尚必可克不毗对曰：明公无问信与诈也。直当论其势耳袁氏本兄弟相伐非谓他人能间其间乃谓天下可定於己也。今一旦求救於明公此可知也。显甫见显思困而不能取此力竭也。（袁尚字显甫袁谭字显思）兵革败於外谋臣诛於内兄弟谗阑国分为二连年战伐而介胄生虮虱加以旱蝗饥馑并臻国无仓行无裹粮天灾应於上人事困於下民无智者皆知土崩瓦解此乃天亡尚之时也。兵法称有石城汤池带甲百万而无粟者不能守也。今往攻邺尚不还救即不能自守还救即谭踵其後以明公之威应困穷之敌击疲弊之寇无异迅风之振秋叶矣。天以袁尚与明公明公不取而伐荆州荆州丰乐国未有[C260]仲虺有言取乱侮亡况今二袁不务远略而内相图可谓乱矣。居者无食行者无粮可谓亡矣。朝不谋夕民命靡继而不绥之欲待他年他年或登。又自知亡而改修厥德失所以用兵之要矣。今因其请救而抚之利莫大焉。且四方之寇莫大於河北河北平则六军威而天下震大祖曰：善乃许谭平次于黎阳明年攻邺克之。
    蜀诸葛亮初先主居荆州先主为魏太祖所追至於夏口亮请奉命求救於吴孙权时权军柴桑观望成败亮说权曰：海内大乱将军起兵据有江东刘豫州亦收众汉南与曹操并争天下今操芟夷大难略已平矣。遂破荆州威震四海英雄无所用武故豫州遁逃至此将军量力而处之。若能以吴越之众与中国抗衡不如早与之绝。若不能当何不按兵束甲北面而事之今将军外服从之名而内怀犹豫之计事急而不断祸至无日矣。权曰：苟如君言刘豫州何不遂事之亮曰：昔田横齐之壮士也。犹守义不辱况刘豫州王室之胄英才盖世众士仰慕之。若水归海。若事之不济此乃天也。安能复为之下孙主勃然曰：吾不能举全吴之地十万之众受制於人吾计决矣。然非刘豫州莫可当曹操者然豫州新败之後能抗此难乎！亮曰：豫州虽败於长阪今战士还者乃长水军精甲万人刘琦合江夏战士亦不下万人曹操之众远来疲弊闻追豫州轻骑一日一夜行三百里此所谓︹弩之末不能穿鲁缟者也。故兵法忌之今将军诚与豫州协规同力破操军必矣。权大悦即并力拒曹操曹公败於赤壁。
    吴朱治为安国将军大帝从兄豫章太守贲女为曹公子妇及曹公破荆州威震南土贲畏惧欲遣子入质治闻之求往见贲为陈安危治说贲曰：破虏将军昔率义兵入讨董卓声冠中夏义士壮之讨逆系世廓定六郡特以君侯骨肉至亲器为时主故表汉朝剖符大郡兼建将校仍关综两府荣冠宗室为远近所瞻加讨虏聪明神武系承洪业揽结英雄周济世务军众日盛事业日隆虽昔萧王之在河北无加也。必克成王基应运东南故刘玄德远布腹心求见拯救此天下所共知也。前在东闻道路之言云：将军有略趣良用怃然今曹公阻兵倾覆汉室幼帝流离百姓元元未知所归而中国萧条或百里无烟城邑空虚道堇相望士怨於外妇叹乎！室加之以师旅因之以饥馑以此料之，岂能越长江与我争利哉！将军当斯时也。而欲背骨肉之亲违万安之计割同气之肤啖虎狼之口为一女子改虑异图失机毫差以千里，岂不惜哉！贲繇此遂止。
    李衡为诸葛恪司马魏将胡迁等南伐恪使衡往蜀说姜维令同举曰：古人有言圣人不能违时时至亦不可失也。今敌政在私门外内猜隔兵挫於外而民怨於内自曹操以来彼之亡形未有如今者也。若大举伐之使吴攻其东汉入其西彼救西则东虚重东则西轻以练实之军乘虚轻之敌破之必矣。维从之晋顾荣为太傅东海王越军谘祭酒属广陵相陈敏反南渡江逐扬州刺史刘机丹阳内史王旷阻兵据州分置子弟为列郡牧礼豪杰有孙刘鼎峙之计假荣右将军丹阳内史荣数践危亡之际尝以恭逊自勉会敏欲诛诸士人荣说之曰：中国丧乱胡夷内侮观太傅今日不能复振华夏百姓无复遗种江南虽有石冰之寇人物尚全荣尝忧无窦氏孙刘之策有以存之尔今将军怀神武之略有孙吴之能功勋效於己著勇略冠於当世带甲数万舳舻山积上方虽有数州亦可传檄而定也。若能委信君子各得尽怀散蒂芥之恨塞谗讠舀之口则大事可图也。敏纳其言悉引诸豪族委任之敏仍遣卓出横江坚甲利器尽以委之。
    刘暾为司隶时王弥入雒百官歼焉弥以暾乡里宿望故免於难暾因说弥曰：今英雄竞起九州幅裂有不世之功者宇内不容将军自兴兵以来何攻不克何战不胜而复与刘曜不协宜思文种之祸以范蠡为师。且将军可无帝王之意东王本州以观事势上可以混一天下下可以成鼎峙之事岂失孙刘乎！蒯通有言将军。且图之弥以为然使暾于青州与曹嶷谋。且徵之暾至东阿为石勒游骑所获见弥与嶷书而大怒乃杀之。
    毛宝为庐江太守苏峻之作逆陶侃温峤未能破贼侃欲率众南还宝谓峤曰：下官能留之乃往说侃曰：公本应领芜湖为南北势援前既已下势不可还。且军政有进无退非直整齐示众必死而已亦谓退无所据终至灭亡往者杜非强盛公竟灭之何至於峻独不可破邪贼亦畏死非皆勇彳建公可试与宝兵使上岸断贼资粮出其不意使贼困蹙。若宝不立效然後公去人心不恨侃然之加宝督护宝烧峻句容湖熟积聚峻颇乏食侃遂留不去。
    刘牢之镇京口安帝元兴初朝廷讨桓玄以牢之为前锋都督征西将军领江州事时会稽王世子元颢遣使以讨玄事说牢之牢之以玄少有雄名仗全楚之众惧不能制。又虑平玄之後功盖天下必不为元颢所容深怀疑贰不得已率北府文武屯洌洲桓以何穆说牢之曰：自古乱世君臣相信者有燕昭乐毅玄德孔明然皆勋业未卒而二主早世设使功成事遂未保二臣之祸也。鄙语有之高鸟尽良弓藏狡兔殚猎犬烹故文种诛於句践韩白戮於秦汉彼皆英雄霸王之主犹不敢信其功臣况卤愚凡庸之流也。自开辟以来戴震主之威挟不赏之功以见容於ウ世者而谁至如管仲相齐雍齿侯汉则往往有之况君见与无射钩屡逼之仇邪今君战败则倾宗战胜亦覆族欲以安归乎！孰。若翻然改图保全富贵则身与金石等固名与天壤无穷孰与头足异处身名俱灭为天下笑哉！惟君图之牢之自谓握强兵才能略足以经纶江表时谯王尚之已败人情转沮乃颇纳穆说遣使与玄交通其甥何无忌与刘裕固谏之并不从俄令敬宣降玄。
    宋王诞为会稽王世子元颢长史及桓玄得志徙诞广州卢循据广州以诞为其平南府长史甚宾礼之诞久客思归乃说循曰：下官流远在此被蒙殊眷士感知己实思报答本非戎旅在此无用素为刘镇军所识情味刘敬宣牢之将也。不浅。若得此归必蒙任寄公私济会厚恩愈於停此空延岁月循甚然之时广州刺史吴隐之亦为循所拘留诞。又曰：将军今留吴公，公私非计孙伯符，岂不欲留华子鱼但以一境不容二君尔，於是诞及隐之并得还。
    後周柳带韦初为太祖行台左丞从军南讨时梁宜封侯萧修守南郑达奚武攻之未拔乃令带韦入城说修曰：足下所固者险所恃者援所守者民今王师深入栈道长驱汉川此则所凭之险不足固也。武兴舀没於前白马破亡於後自馀川谷酋豪路阻而不敢进此则所望之援不可恃也。夫顾亲戚惧诛夷贪荣慕利此生人常也。今大兵纟总至长围四合戮逃亡以观安居赏先降以招後服人人怀转福之计家家图安堵之谋此则所部之民不可守也。且足下本朝丧乱社稷无主尽忠将何所死节不足成名窃为足下不取也。仆闻贤者相时而动智者因变立功当今为足下计者莫。若肉袒军民归命下吏免生民於涂炭全肤於孝道必当纡青拖紫裂土分名重当时业光後嗣岂。若进退无据身名俱灭者哉！修然之乃降魏。
    唐崔义玄贝州武城人隋大业末黄君汉守据柏义玄往说之曰：见几而作不俟终日今群盗蜂起九州幅裂神器所归必在有德唐公据有秦京名应符此真主也。足下孤城独立宜遵寇恂窦融之策及时归城以取封侯也。君汉然之即与义玄归国拜怀州总管府司马。
    王君愕洛州邯郸人隋大业末并州人王君廓掠邯郸君愕往说君廓曰：方今万乘失御英雄竞起诚宜抚纳遗保全形胜按甲以观时变拥众而归真主此富贵可图也。今足下居无尺土之地守无兼旬之粮恣行残忍所过攘杀窃为足下寒心矣。君廓曰：计将安出君愕为陈井陉之险可先往据之君廓从其言乃屯井陉山岁馀会义师入定关中乃与君廓率所部万馀人来降拜大将军。
    魏徵初随李密来降至京师久不见知自请安辑山东乃授秘书丞驱傅至黎阳时徐世尚为密拥众徵与世。《书》曰：自隋末乱离群雄竞逐跨州连郡不可胜数魏公起自叛徒奋臂大呼四方响应万里风驰合雾聚众数千万威之所被将半天下破世充於雒口摧化及於黎山方欲西蹈咸阳北凌玄阙扬旌瀚海饮马渭川翻以百胜之威败於奔亡之虏固知神器之重自有所归不可以力争是以魏公思皇天之乃卷入函谷而不疑公生於扰攘之时感知己之遇根本已拔确乎！不动乌合遣散据守一隅世充以乘胜馀勇息其东略建德因侮亡之势不敢南谋公之英声足以振于今古然孰无善始终之虑难去就之机安危大节。若策名得地则九族荫其馀辉委质非人则一身不能自保殷鉴不远公所闻见孟贲犹豫童子先之知机其神不俟终日今公处分争之地乘宜速之机更事迟疑坐观成败恐凶狡之辈先人生心则公之事去矣。世得书遂定计遣使归国开仓运粮以饣鬼淮安王神通之军。
    岑文本隋末郡举秀才以时乱不应萧铣僭号於荆州大收时望署文本中书侍郎及河间王孝恭之逼荆州也。铣问计於文本文本劝铣降从之时官军掳掠城中文本进说孝恭曰：自隋无道群雄鼎沸海内怀生想望真主今萧君归命者实望去危就安必。若纵兵剽掠城中诚非王师来苏之意亦恐江岭之外向化之心沮矣。孝恭称善署为荆州别驾。
    马燧沈勇多智谋尤善兵法安禄山反俾光禄卿贾循守范阳燧说循曰：禄山负恩首乱虽舀雒京必当夷灭何不建不代之功诛其逆将向润客牛廷拔其根抵禄山西不能入关则坐而受擒天下可定也。循虽善之计不能决事泄禄山果遣韩朝阳来召循朝阳至范阳与循语阴伏壮士以弓弦缢杀之。
    贾林辩士也。德宗建中末王武俊僭建国称王以常山为真定府泽潞节度李抱真使林诈降武俊林至营曰：是来奉诏非降也。武俊色动徵其说林曰：天子知大夫宿诚及登坛建国之日抚膺顾左右曰：我本忠义天子不省是後诸军曾同表论列大夫天子览表动容语使者曰：朕前事误追无及已朋友间失意尚可谢朕四海主毫芒失安可复念哉！武俊曰：仆虏将尚知有抚百姓天子固不专务杀人以安天下山东连大兵者五比战胜骨尽暴野虽胜与谁守今不惮归国家与诸军盟约虏性直不欲曲在已朝廷能降恩涤荡仆首倡归国不从者于以奉辞则上不负天子下不负朋友此谋行河朔不五旬可定及泾原兵犯阙德宗幸奉天京师问至诸将退军李抱真将入泽潞田悦说武俊与朱滔袭之林复说武俊曰：令退军前辎重後锐师人心因不可图也。且战胜而得地则利归魏博丧师即成德大伤大夫本部易定沧赵四州何不先复故地武俊遂北马首背田悦约林复说武俊曰：大夫异拜豪族不合谋据中华。且汉心幽险王室强即藉大夫援之卑即思有并吞。且河朔无异国唯赵魏与燕尔今朱滔称冀则窥大夫冀州其兆已形矣。若滔力制山东大夫须修臣礼不从即为攻夺比时能臣滔乎！武俊投袂作色曰：二百年宗社我尚不臣谁能臣田舍汉繇此计定遂南通好抱真西连和马燧兴元初武俊削伪号授成德军节度使兼幽卢龙两道节度时朱Г遥册滔为伪皇太弟滔率幽檀劲卒诱回纥二千骑已围贝州数十日将绝白马津南盗雒都与Г合势时李怀光反河中李希烈已陷大梁南逼江汉李纳尚反齐田绪未为用李晟孤军壁渭上天子羽书所制者天下才十二三海内荡析人心失归林。又说武俊与抱真合军同救魏博为武俊陈利害曰：朱滔此行欲先平魏博更逄田悦被害人心不安旬日不救魏贝必下下而益甲数万张孝忠见贝魏拔必臣朱滔三道连衡兼统回纥长驱至此家族可得完耶。若阁下不利则昭义军保山西河朔地尽入滔今乘贝魏未下孝忠未附滔与昭义合军破之如掇遗此计就即震声关中京邑可坐复銮舆反正公自勋业无二也。武俊欢然许之後唐周式在梁时为镇州王判官光化三年秋梁祖将吞河朔乃亲征镇定纵其军燔镇之关城谓宾佐曰：事急矣。谋其所向式有口辩出见梁祖梁祖盛怒逆谓式曰：王令公朋附并汾违盟爽信弊贼业已及此期於无舍式曰：明公为唐室之桓文当以礼义而成霸业返欲穷兵黩武天下其谓公何梁祖嘉引式袂而慰之曰：前言戏之耳即送牛酒货币以犒军式请子昭祚及大将梁公孺李弘规子各一人任质於汴梁祖以女妻昭祚。
    ●卷八百九十二
    ○总录部　梦徵
    《周礼》有六梦一曰正梦二曰噩梦三曰思梦四曰寤梦五曰喜梦六曰惧梦。又诗云：吉梦维何维熊维罴维虺维蛇。又曰：牧人乃梦众维鱼矣。维矣。斯则梦之徵矣。是知祸福无门在祥应而斯显吉凶有象考虚实之弥彰按。《汉书》艺文志云：众占非一而梦为大所以黄帝悟吹尘而得风后唐尧感白帝而获皋陶成汤占鼎而遇贤高宗求野而得相周文享其龄寿孔子识其云：亡至於晋霸得天楚伤中月曹因社灭郑以兰生叔孙之得竖牛简子之听广乐梦徵所至於焉可知。
    黄帝梦大风吹天下之尘埃皆去。又梦人执千钧之弩驱羊数万群帝寤而叹曰：风为号令执政者垢去土解清治者天下，岂有姓风名后者哉！夫千钧之弩异力能远者也。驱羊数万群是能善牧者也。天下，岂有姓力名牧者乎！，於是依二梦之占而求之得风后于海隅登以为相得力牧于大泽进以为将。
    尧为天子梦白帝遗以马队子皋陶母升高丘睹上有白如虎感已而生皋陶尧聘索状母问之如尧言徵与语明於刑法。
    商汤思贤梦见有人负鼎抗俎对已而笑寤而占曰：鼎为和味俎者割截天下，岂有人为吾宰者哉！初力牧之後曰：伊挚耕於有莘之野汤闻以币聘之有莘之君留而不进汤乃求婚於有莘之君有莘嫁女於汤以挚为媵臣至亳乃负鼎抱俎见汤伊挚将应汤命梦乘船过日月之旁。
    高宗梦傅说使百工营求诸野得诸傅岩。
    周文王去商在程正月既生魄太姒梦见商之庭产棘小子发取周庭之梓树于门间梓化为松柏或柞寤惊以告文王文王及太子发并拜吉梦受商之大命于皇天上帝文王谓武王曰：汝何梦矣。武王对曰：梦帝与我九龄（帝天也。）文王曰：汝以为何也。
    武王曰：西方有九国君王其终抚诸文王曰：非也。古者谓年为龄齿亦龄也。我百尔九十吾与尔三焉（九龄九十年之祥也。文王以忧勤损寿武王以安乐延年与尔三者明传业於汝汝受而成之）文王九十七乃终武王九十三而终武王与叔虞母会时梦天谓武王曰：余命汝生子名曰：虞与之唐及生子文在其手曰：虞故命之曰：虞成王封之於唐。
    虢公梦在庙有神人面白色虎爪执钺立於西阿之下公惧而走神曰：无走帝命曰：使晋袭于尔门公拜稽首觉召史へ占之对曰：如君之言则蓐收也。天之刑神也。天事官成公使囚之。且使国人贺梦舟之侨告其诸族曰：众谓虢亡不久吾乃今知之君不度而贺大国之袭於已何瘳吾闻之曰：大国道小国袭焉曰：服小国敖大国袭焉曰：诛民疾君之侈也。是以逐於逆命今嘉其梦侈必展是天夺之鉴而益其疾也。吾不忍俟也。将行以其族晋六年虢乃亡。
    秦穆公立病卧五日不寤寤乃言梦见上帝（上帝谓天也。）上帝命穆公平晋乱史书而藏之府（府藏书之处）而後世皆曰：上天穆公。
    晋文公救宋次於濮城晋文侯梦与楚子搏（搏手搏）楚子伏已而其脑（建也。）是以惧子犯曰：吉我得天楚伏其罪吾。且柔之矣。（晋侯上向故得天楚子下向地故伏其罪脑所以柔物子犯审见事宜故权言以答梦）。
    子玉自为琼弁玉缨未之服也。将与晋战梦河神谓已曰：畀余余赐汝孟诸之麋子玉不与而战败（子玉楚大夫）。
    赵盾在时梦见叔带持要而哭甚悲已而笑拊手而歌盾卜之兆绝而後好赵史援占曰：此甚恶非君之身乃君之子然亦君之咎至赵朔被杀下宫及赵武而复鞍之战。
</div>
    <div class="pagination">
<a href="册府元龟_page652.html">上一页</a><span>...</span><a href="册府元龟_page648.html">648</a><a href="册府元龟_page649.html">649</a><a href="册府元龟_page650.html">650</a><a href="册府元龟_page651.html">651</a><a href="册府元龟_page652.html">652</a><span class="current-page">653</span><a href="册府元龟_page654.html">654</a><a href="册府元龟_page655.html">655</a><a href="册府元龟_page656.html">656</a><a href="册府元龟_page657.html">657</a><a href="册府元龟_page658.html">658</a><span>...</span><a href="册府元龟_page654.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
