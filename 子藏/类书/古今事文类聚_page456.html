<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 456 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 456 页/共 485 页</h1>
    <div class="content">　　武帝咸寕元年诏皇甫谧沈静履素守学好古其以谧为太子中庶子
　　有正始风
　　齐袁粲言于帝曰臣观张绪有正始遗风宜为宫职后转中庶子
　　久留承华
　　陈王玚父冲尝为玚辞领中庶子文帝谓冲曰所以乆防玚于承华正欲使太子防有玚风法耳
　　身任宫卿
　　隋太子勇晏宫臣左庶子唐令则自请奏琵琶又歌武媚娘之曲太子洗马李纲白勇曰令则身任宫卿职当调防乃于宴坐自比倡优请正其罪
　　辅以正道
　　刘行本为左庶子太子尝得良马令行本乗行本正色而进曰至尊置臣于庶子之位者欲令辅导殿下以正道非为殿下弄臣太子慙而止
　　撰谏苑讽
　　唐于志寕为右庶子太宗谓志寕曰今太子幼卿当辅以正道太子承干数亏礼度志寕正救撰谏苑二十卷讽之太宗大恱
　　作賛道赋
　　李百药为右庶子作賛道赋以讽悉述古储副事
　　兼侍读书
　　王方庆拜左庶子进封公奉入同职事三品兼侍太子读书
　　时称公望
　　钱徽任左庶子韩武以赂结公卿遗徽二十万不纳时称有公望
　　该识旧典
　　肃宗在东宫孔寅中庶子于时中兴庶事草创寅经学宏博又该识旧典朝仪轨制多取正焉由是元明二帝并亲爱之
　　日直东宫
　　刘泊字思道唐太子敕泊与岑文本马周递日直东宫
　　授太子经
　　欧阳地余字长賔为中庶子授皇太子经
　　请降墨敇
　　崔神基长安中转太子右庶子时突厥使者入见有司移文召太子神基谏曰今太子非朝朔望而别唤者请降墨敇诏与詹事更日侍读东宫
　　进药石言
　　髙季辅为右庶子上防切谏时政得失特赐钟乳一剂曰进药石之言故以药石报
　　谏用寺人
　　太子承干左右多任宦官于志宁谏曰専柔便侫出纳祸福伊戾败宋易牙败齐赵髙亡秦张譲倾汉近髙齐任邓长颙陈德信齐卒倾覆殿下皆用寺人轻忽髙班凌铄贵仕品命失序经纪不立太子不恱
　　辍卿以佐
　　杜正伦除太子中庶子帝诏正伦曰吾儿防未有就德我尝物物戒之故辍卿于朝以佐太子
　　屏居恬静
　　赵宗儒字秉文罢为太子右庶子屏居恬静奉朝请而已
　　端居守道
　　赵宗儒罢相为右庶子端居守道德宗嘉之迁吏部侍郎召见劳之曰知卿闭关六年故有此拜
　　以宰相兼
　　唐宋璟以宰相兼庶子
　　以太守参
　　中庶子阙宜得俊茂者欲以济隂太守刘仪城阳太守石崇参选
　　卫太子家
　　班彪牋云国家故事选公卿列侯子孙卫太子家为中庶
　　储选特召
　　陶伉迁中庶子曰君少而好学善谈理尤明诗易以孝闻于时储选殊难其人特召君焉
　　八舍之职
　　环济要略云庶子谓八舍之职
　　班同三舍
　　拟侍中中书侍郎班次同
　　参与机密
　　晏元献公殊字同叔迁左庶子公既佐佑东宫眞宗所以谘访多以方寸小纸细书问之由是参与机密凡所对必以其藳进示不泄
　　谏议兼右
　　张士逊字顺之仁宗为皇太子迁右谏议大夫兼右庶子又为賔客既而两府大臣皆领东宫官遂换太子詹事
　　判官兼左
　　杨徽之字仲猷眞宗为开封尹妙选僚属召徽之为府判官兼左庶子
　　太子侍读侍讲
　　歴代防革唐太宗为晋王府有侍讲及为太子亦置焉其后或置或否开元初十王宅引辞学工书者入教亦为侍读【职林分纪】而无侍讲宋始置焉【职略】神宗升储置侍讲侍读各一人【防要】乾道七年礼部太常言讨论东宫开讲仪宫僚遇讲读詹事以下至讲读官上堂并用賔礼参见如延英仪讲罢复位
　　羣书要语翊诵于青闱飘长缨于籥
　　古今事实
　　儒素见称
　　晋王绍宗迁秘书少监仍侍皇子读书绍宗性澹雅以儒素见称当时王廷之士咸敬慕之
　　谏观韩子
　　庾亮侍讲东宫元帝方任刑法以韩子赐太子亮谏以为申韩刻薄伤化不足留心太子纳焉
　　谠言直气
　　唐吕元英为同州刺史及中谢论奏辟辞气激切上嘉之谓宰臣曰吕元英有谠言直气宜防给事左右仍兼太子侍讲
　　借御书读
　　李敬元博覧羣书髙宗在东宫马周启荐之召入崇贤舘兼领侍读仍借御书读敬元风格髙俊有不可犯之色
　　讲经授业
　　萧德言博渉经史尤精左氏春秋好属文晩年尤笃志于学毎开五经必濯束带危坐对之髙宗为晋王诏德言讲经授业及升春宫仍兼侍讲
　　讲导经学
　　太子侍读无常员掌讲导经学
　　进毛诗纂义
　　许叔牙少精毛诗礼记贞观初累授晋王文学兼侍读髙宗升东宫迁太子洗马仍兼侍读尝进毛诗纂义十卷皇太子赐帛二百段令冩本付司经局
　　着宫训十卷
　　丁公着充太子侍读着宫训十卷穆宗即位迁工部侍郎宠春宫之旧也
　　五日一侍读
　　陈夷行充翰林学士兼充皇太子侍读诏五日一入长生院侍太子读经
　　露门讲论语
　　沈重字子厚天和六年授骠骑大将军开府仪同三司露门博士仍于露门馆为皇太子讲论语
　　露门教授
　　乐逊字遵贤保定中诏鲁公斌毕公贤俱授业寻授湖州刺史还朝拜皇太子谏议复在露门教授
　　献龙楼箴
　　归登有文学为东宫侍读献龙楼箴以讽
　　撰翼善记
　　褚无量宗在春宫兼侍读尝撰翼善记以进之
　　给舆便殿
　　褚无亮为侍读年老为造腰舆令内殿给使舆于便殿
　　题笏赐诗
　　王起宗文宗时为皇太子侍读帝题诗太子笏以赐又诏画像便殿号当世仲尼又使广五位图俾太子知古今治乱
　　迁右补阙
　　郭贽传太子任京尹得侍读藩邸太宗即位擢贽著作郎兼皇子侍读迁右补阙
　　擢工部郎
　　孙固传神宗为頴王以固侍讲王府东宫建为太子侍读神宗即位擢工部郎
　　古今文集
　　杂著
　　上东宫请讲学启　　　　　张説
　　臣某等啓臣闻安国家定社稷者武功也经天地纬礼俗者文教也社稷定矣固寕辑于人和礼俗兴焉在刋正于儒范顺考古道率由旧章故周文王之为太子也崇礼不倦魏文帝之在春宫也好古无怠博覧史籍激扬令问取髙前代垂名不朽伏惟皇太子殿下英睿天纵圣敬日跻神筭宻发雄威立防廓清氛祲用宁家国兆人由是归德六合所以推功主鬯青宫固本也分务紫极观政也副羣生之望作累圣之储殿下之于天下可谓不轻矣监国理人可谓至重矣莫不拭目而视清耳而听冀闻异政以裨圣道臣愚伏愿崇太学简明师重道尊儒以飬天下之士今礼经残缺学校陵迟歴代经史率多纰缪实殿下阐扬之日刋定之秋伏愿博采文士旌求硕学表正九经刋考三史则圣贤遗范粲然可观况殿下至性神聪防情国体幸以问安之暇应务之余引进文儒详观文典商略前载讨论得失降温顔开谠议则政途理体日以増益继业承祧永垂德羙臣等行业素轻艺能寡薄頋慙端士叨侍宫闱日夜祗惧无以匡辅区区防诚愿效尘露轻进刍鄙庶垂采择手令答曰经史脱误事资刋理自非通儒孰详大义侍读等升堂观奥能定阙文今司经崇文皆有旧籍敬承来教即令考序顷日以来未暇数对何尝少选而忘德音寻当叙进羣英冀闻余论仍令录防啓本以代书绅
　　上东宫劝学启　　　　　　刘宪
　　臣以今月二十一日侍从外参亲奉令防令臣勾当所进书随了随进并语臣云当今闲暇正好读书臣自承殿下之好尚私心欢喜不能自胜伏惟天縦神武生知睿哲诚时与理防固无待于勤求然自古及今皆重于学至于光辉盛德发扬令问安静身心保寕家国除此之外更无以加常人读书拟于爵禄事须精熟乃堪试练殿下居副君之位有絶世之才岂假寻章摘句防葢应略知大意而已用功甚少为利极多伏愿克成羙志无弃暇日上以慰至尊之心下以答庶僚之望幸甚幸甚侍读褚无量经明行修在朝罕匹是以皇帝简择令侍殿下谓宜时防召问而察其言臣以愚劣忝迹士端区区之诚莫不罄竭
　　请令皇子伴读提举左右人　司马光
　　臣伏见陛下差直史馆王陶充皇子伴读秘阁校理孙思恭充本位说书此诚国家之首务圣哲之逺图然臣闻三代令王置师傅保以教其子又置三少与之燕居至于左右前后侍御仆从之人皆选孝悌端良之士逐去邪人毋得在侧使之日见正事闻正言然后道明而德成心谕而体安福被兆民功流万世此教之所以为益也今陶等为皇子官属若不日月得见或见而遽退语言不洽志意不通未尝与之论经术之精防辨人情之邪正防义理之是非考行己之得失教者止于供职学者止于备理而左右前后侍御仆从或有邪侫防巧之人杂处其间出入起居朝夕相近诱之以非礼导之以不义纳之以謟防济之以诈伪虽皇子资性聪明端慤难移然亲近易习积乆易迁謟防易入诈伪易惑如此则虽有硕儒端士为之师傅终无益也臣闻孟子曰虽有天下易生之物一日暴之十日寒之未有能生者也吾见亦罕矣吾退而寒之者至矣又曰一齐人傅之众楚人咻之虽日挞而求其齐也不可得矣臣愚伏望陛下多置皇子官属博选天下有学行之士以充之使毎日在皇子位与皇子居处燕游讲读道义耸善抑恶辅成懿德其左右前后侍御仆从亦皆选小心端慤之人使所属官司结罪保明然后得入仍専委伴读官提举觉察若有侫邪防巧之人诱导皇子为非礼义之事者委伴读官紏举施行即时斥逐不令在侧若皇子自有过失再三规诲不从者亦听以闻如此则必进德修业日就月将善人益亲邪人益踈诚天下之幸也大理评事赵彦若孝友温良谨防正固博闻强记难进易退国子监直讲李寔好学有文修身谨行秘阁校理孟恂清纯恺悌终始如一此臣之所知也伏望陛下择此三人及广求其比以备皇子官属臣推心尽忠不敢存形迹僣越妄言伏俟谴谪
　　论经筵劄子　　　　　　　程頥
</div>
    <div class="pagination">
<a href="古今事文类聚_page455.html">上一页</a><span>...</span><a href="古今事文类聚_page451.html">451</a><a href="古今事文类聚_page452.html">452</a><a href="古今事文类聚_page453.html">453</a><a href="古今事文类聚_page454.html">454</a><a href="古今事文类聚_page455.html">455</a><span class="current-page">456</span><a href="古今事文类聚_page457.html">457</a><a href="古今事文类聚_page458.html">458</a><a href="古今事文类聚_page459.html">459</a><a href="古今事文类聚_page460.html">460</a><a href="古今事文类聚_page461.html">461</a><span>...</span><a href="古今事文类聚_page457.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
