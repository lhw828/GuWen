<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 240 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 240 页/共 1019 页</h1>
    <div class="content">　　波文【纹同述异记见沮涣下　欧阳修荷花赋荫曲池之清泚漾丨丨之渊沦　白居易府西池诗柳无气力枝先动池有丨丨水尽开　皮日休钓车诗心将潭底测手把丨丨褭】
　　波声【东方朔七諌观天火之炎炀兮听大壑之丨丨戴叔伦京口怀古诗浩浩丨丨险苍苍天色愁李贺诗石涧冻丨丨鸡叫清寒晨　又金铜仙人辞汉歌渭城已远丨丨小　皮日休诗我爱君家自洞庭冲湾发岸夜丨丨　罗隐金陵夜泊诗见山带下】
　　波响【何中舟行阻风诗丨丨防橹涩滩宽众帆驰】
　　波晕【贡奎诗碧涵丨丨随鱼没白隐沙防逐马生】
　　波色【齐书张融传海赋増云不气流风敛声澜文复动丨丨还惊　温庭筠诗绕城丨丨动楼台　陆蒙诗洞庭丨丨惜不得东风领入黄金桥】
　　波彩【皮日休初夏游楞伽精舍诗岚姿与丨丨不动浑相着】
　　波光【陈时中碧渊堂赋佳气晨夕乎轩墀丨丨左右乎窗戸　赵沨留题西溪诗丨丨湛碧冷无防眇眇轻风起縠纹　杜牧朱坡诗火燎湘桃坞丨丨碧绣畦皮日休胥口即事诗丨丨杳杳不极霁景澹澹初斜李咸用煌煌京洛行周公旧迹生江藓瀍涧丨丨春照晚　欧阳修诗水落丨丨淡城当山气阴　陆游诗】
　　【马蹄渡陇雹声急士甲照日丨丨明】
　　波体【释名风吹水波成纹曰澜澜连也丨丨转流相及连也】
　　波脸【杜牧自宣州赴官入京路逢裴判官归宣州因题赠诗云罍看人捧丨丨任地横】
　　波面【白居易竹枝词巴东船舫上巴西丨丨风生雨脚齐　朱子诗藕叶葢丨丨池花犹未红　范成大诗圆漪晕雨防溅滴走丨丨】
　　波眼【白居易魏堤有怀诗荡风丨丨急翻雪浪心寒】
　　波齿【孟郊峡哀诗沙棱箭箭急丨丨龂龂开】
　　波心【白居易春题湖上诗松排山面千重翠月防丨丨一颗珠　韦庄题裴端公郊居诗蒲生岸脚靑刀利柳拂丨丨緑带长　陈羽中秋夜临镜湖望月诗远时生岸曲空处落丨丨　皮日休鸣桹诗丁丁入丨丨澄澈和淸响】
　　波日【刘禹和东川王相公新涨驿池诗渚烟笼驿树丨丨宾筵　杨万里松江晚晴诗窗间丨丨如楼上帘外霜风似腊前】
　　波月【吴均遥赠周丞诗练练丨中丨亭亭云上枝　张说江路忆郡诗倚棹攀岸篠凭船弄丨丨　顾况诗洞庭丨丨莲花白　白居易南塘暝兴诗风荷揺破扇丨丨动连珠　张仲素夜闻洛滨吹笙诗松风助幽律丨丨动轻文　温庭筠寄渚宫遗民里生诗见汀云下】
　　波云【元稹月临花诗巫峡隔丨丨姑峰漏霞雪】
　　波雾【韩愈祭湘君夫人丈见海山下】
　　波烟【梅尧臣栖烟鸟诗班班远林鸟极目丨丨中】
　　波风【白居易新秋喜凉诗楼月纤纤早丨丨褭褭新】
　　波寒【髙啓月临淸影诗见壑冷下】
　　波岛【贾岛辞二知己诗见海雨下】
　　波谷【山海经东海之外大荒之中其山名曰大言日月所出有丨丨山者有大人之国】
　　波凸【姚合恶神行雨诗见山口下】
　　波路【北史西域传序自莎车西南五百里葱岭西南一千三百里至丨丨爲一道焉　唐书地理志修鲜都督府丨丨州以和蓝城置　鲍照登大雷岸与妹书旅客贫辛丨丨壮阔】
　　波尘【晋书简文三王传论瑶枝琼萼随锋镝而消亡朱芾绿车与丨丨而殄瘁】
　　波殿【皮日休练渎诗丨丨郑妲醉蟾阁西施宿】
　　波亭【李绅移九江诗漾漾隠丨丨悠悠通月浦】
　　波籞【马融广成颂徘徊安步降集丨丨川衡泽虞矢鱼陈罟注丨丨池籞也】
　　波上【唐书阎立本传初太宗与侍臣泛春苑池见异鸟容与丨丨恱之诏坐者赋诗而召立本侔状阁外传呼画师阎立本是时已爲主爵郎中俯伏池左研吮丹粉望坐者羞怅流汗归戒其子曰吾少读书文辞不减修辈今独以画见名与厮役等若曹愼毋习　王维早入荥阳界诗渔商丨丨客鸡犬岸旁村　刘长卿旅次丹阳郡遇康侍御宣慰召募兼别岑单父诗如何天外帆又此丨丨尊　杜牧宣城赠萧兵曹诗桂檝谪湘渚三年丨丨春　皮日休石板诗此事少知者唯应丨丨鸥　罗邺闻友人入越暮因以诗赠诗岸边丛雪晴香老丨丨长虹晚影遥】
　　波中【汉书江都王建传建游章台宫令四女子乗小船建以足蹈覆其船四人皆溺二人死后游雷波天大风建使郎二人乗小船入丨丨船覆两郎溺攀船乍见乍没建临观大笑令皆死　唐书罗道琮传贞观末上书忤防徙岭表有同斥者死荆襄间临终泣曰人生有死独委骨异壤耶道琮曰吾若还终不使君独留此瘗路左去岁余遇赦归方霖潦积水失其殡处道琮恸诸野丨丨忽若湓沸者道琮曰若尸在可再沸祝已水复涌乃得尸负之还乡　牛凤及奉和受图温洛应制诗瑞日丨丨止仙禽雾里低　韦应物再游西郊渡诗婵娟昨夜月还向丨丨见　孟郊送淸远上人归楚山旧寺诗丨丨出吴境霞际登楚岑　杜牧望少华诗文字丨丨去不还物情初与是非间　皮日休和鲁望白鸥诗烟外失羣慙雁鹜丨丨得志羡凫鹥】波里【五灯防元攂鼓转船头棹穿丨丨月】
　　波外【王邕湘灵鼔瑟诗丨丨声初发风前曲正长】
　　波陇【素问帝曰眞邪以合丨丨不起候之奈何】
　　波底【岑参陪羣公龙冈寺泛舟诗汉水天一色寺楼丨丨看　杜牧洛阳长句诗桥边游女佩环委丨丨上阳金碧明】
　　波表【夏侯湛浮萍赋因纤根以自滋兮乃逸荡乎丨丨】
　　波间【玉涧杂书见溪面下】
　　波际【宋之问祠海诗见岛间下　皮日休渔梁诗丨丨插翠筠离离似淸籞】
　　波神【宋史乐志丨丨先爲卷寒沙来往护灵槎　广雅阳侯涛大丨丨也　李华含元殿赋见江汉下皮日休送圆载上人归本国诗母影边持戒宿丨丨宫里受斋归】
　　波灵【王初银河诗年来若有乗槎客爲吊丨丨是楚臣】
　　波臣【庄子庄周家贫故行贷粟于监河侯监河侯曰诺我将得邑金将贷子三百金可乎庄周忿然作色曰周昨来有中道而呼者周顾视车辙中有鲋鱼焉问之曰鲋鱼来子何爲者也对曰我东海之丨丨也君岂有斗升之水而活我哉周曰诺我且南游吴越之王激西江之水而迎子可乎鲋鱼忿然作色曰吾失我常与我无所处吾得斗升之水然活耳君乃言此曽不如早索我于枯鱼之肆　谢朓文沧溟未运丨丨自荡　骆宾王春日离长安客中言怀诗揶揄慙路鬼憔悴切丨丨】
　　波母【淮南子东南方曰丨丨之山曰阳门　籁记清风起自阳天丨丨之门从东南来】
　　波旬【隋炀帝行道度人天下敕窃以妙灵不测感报之理遂通因果相资机应之徒无爽是以初心爰发震动丨丨之宫一念所臻咫尺道场之地】
　　波若【齐书何求传住吴居丨丨寺足不逾戸人莫见其面　李峤上应天神龙皇帝册文承丨丨之防持享髙明之福助】
　　波仑【隋炀帝受菩萨戒疏萨陁丨丨罄髓于无竭善财童子忘身于法界】
　　波斯【洞防记丨丨国亦名波弋国献神精香草隋遗录螺子黛出丨丨国每颗值十金】
　　波弋【洞防记见上】
　　波字【苏轼诗小篆妙诘曲丨丨美婀娜】
　　波磔【东观余论凡草书分丨丨者名章草非此者但谓之草　郑元祐题温日观画葡萄诗鲜于爱诗工字画北面从师学丨丨】
　　波撆【梁武帝答陶景书复当以防画丨丨论极诸家之致】
　　波掣【柳公权论笔帖副齐则丨丨有凭管小则运动省力】
　　波箭【梅尧臣黄河诗峻门丨作丨古郡铁爲牛】
　　波烛【郭璞南郊赋武骑仡以淸道被练焕以丨丨】
　　波练【范纯仁寒食日泛舟诗羣鸭开丨丨疎云透月钩】
　　波锦【杜甫朝献太淸宫赋纷堕珠而陷碧防丨丨而浪绣　王安中诗宫帘丨丨漾殿榜字金塡】波缬【马祖常春云诗依风拂回塘丨丨光影注】
　　波鸿【司马相如子虚赋水虫骇丨丨沸】
　　波赤【周光镐黄河赋川原割而流分下民恨而丨丨】
　　波白【李绅涉沅潇诗见水黒下】
　　波绿【元稹遣春诗丨丨紫屏风螺红碧筹筯苏轼入峡诗合水来如电黔丨丨似蓝】
　　波素【杨果雁丘词网罗惊破防栖梦孤影乱翻丨丨】
　　波丽【水经注恒水又迳丨丨国即是佛外祖国也】
　　波淸【晋书曹毗传风澄于俗丨丨于川　刘禹锡始至云安寄兵部韩侍郎中书白舍人诗丨丨蜀棘尽云散楚台倾】
　　波澄【金丹风涛汹涌丨丨后散作甘泉润九垓　唐乐章雾廓三边静丨丨四海同　孟浩然送韩使君除洪州都曹诗勿翦棠犹在丨丨水更淸　刘禹锡和浙西李大夫晚下北固山诗叶动惊防翰丨丨见頳首皮日休投龙潭诗气涌扑炱煤丨丨扫纯漆】
　　波淡【徐诗喜气茏葱甘露晚水烟丨丨海门秋】
　　波净【刘禹锡厯阳书事诗见洲香下】
　　波融【宋史乐志稽山何在当年禹宅万古葱葱难堪潮头定海丨丨】
　　波明【关尹子见江湖下　江总芳林园天渊池铭液摇殿色殿写丨丨】
　　波恬【宋书乐志方今尘静畿中丨丨海外雅颂得所实在兹辰】
　　波静【李纲莲花赋丨丨露寒风淸月晓　常建晦日马镫曲稍次中流作丨丨随钓鱼舟小绿水深　许浑诗林疎霜槭槭丨丨月溶溶　马祖常海子桥诗影圆云度鸟丨丨藻依鱼】
　　波动【蔡邕弹碁赋风飘丨丨若飞若浮　杜牧悲吴王城诗二月春风江上来水精丨丨碎楼台　温庭筠诗月随丨丨碎潾潾雪似梅花不堪折　吕牧泾渭扬淸浊诗岸虚深草掩丨丨晓烟轻】
　　波访【来鹄圣政纪颂殿无闲时廷无旷日云诹丨丨倦编刓笔】
　　波摇【武平一兴庆池侍宴应制诗丨丨岸影随桡转风送荷香逐酒来　孟浩然登安阳城楼诗向夕丨丨明月动更疑神女弄珠游】
　　波起【博物志澹台子羽渡河赍千金之璧于河河伯欲之至阳侯丨丨两鲛挟船子羽左操璧右操劒击鲛皆死既渡三投璧于河伯河伯跃而归之子羽毁而去　阙名落叶赋觉絶漠之寒至聆洞庭之丨丨　皮日休缥缈诗激雷与丨丨狂电将日红】
　　波生【王融皇觉辨德篇颂水激丨丨烟深火灭　杨万里诗西畴前日尘作雾南村今日丨丨路】波出【白居易对琴待月诗玉轸临风久金丨丨雾迟陆游池上见鱼跃有怀姑孰旧游诗见溪泊下】波深【开河记见水下　唐彦谦七夕诗绛河浪浅休相隔沧海丨丨尚作尘】
　　波凝【元稹酬乐天早春闲游西湖诗见山腰下】
　　波怒【贾宜旱云赋若飞翔之纵横兮杨丨丨而澎濞杜甫巴西驿亭观江涨呈窦使君又一首诗转惊丨作丨只恐岸随流　项斯暮上瞿塘峡诗蛟螭丨数丨鬼怪火潜明　黄庭坚咏茶诗银缾蟹眼丨丨涛翻】波骇【晋书王弥陈敏等传赞九州丨丨五岳尘飞　宋书刘敬宣传贼必不守穷城将决力战今我往劳困彼来甚逸若忽使师行不利人情丨丨大势挫衂此二疑也　刘歆甘泉宫赋云起丨丨星布弥山　罗让述圣赋四溟丨丨八维幅裂　元稹开元观闲居酬吴士矩侍御诗风髙云远逝丨丨鲤深潜】
　　波竞【晋书徐邈传道子将用爲吏部郎邈以丨丨成俗非已所能节制苦辞乃止】
　　波振【陆机汉髙祖功臣颂丨丨四海尘飞五岳　袁豹伐蜀檄日者王室多故夷羿遘纷丨丨尘骇覃及遐裔】
　　波激【宋书孙处传卢循稔恶一纪据有全域若令根本未拔投奔有所招合余烬犹能爲虞县师远讨方勤庙算而季髙汛海万里投命洪流丨丨电迈指日遄至遂奄定南海覆其巢窟使循进退靡依轻舟远迸】波腾【道德指归论耀以旌旂惑以金鼓进如丨丨退如风雨　潘尼安身论浮僞丨丨曲辩云沸　傅咸答曹志尺牍英泉涌逸藻丨丨】
　　波沸【宋书礼志丨丨外关云蒸内泽　李贺诗挐舟海上寻神仙鲸鱼张鬛海丨丨】
　　波兴【淮南子夫疾风而丨丨木茂而鸟集相生之气也　又见水击下】
　　波委【髙适东征赋见山开下】
　　波涌【素问天地温和则经水安静天寒地冻则经水凝泣天暑地热则经水沸溢卒风暴起则经水丨丨而陇起　新论故抱薪投火燥者先燃平地注水湿者先濡弹角则日摇鼓舟而丨丨　沈约爲齐竟陵王解讲疏兰泉丨丨芳蔼云回　枚乗七发丨丨涛起若白鹭之下翔】
　　波连【江淹爲萧上铜钟芝草众瑞表臣以祥纬杂沓星烛丨丨斯乃灵迹深覃睿衷夐感】
　　波凑【刘向九叹赴江湘之湍流兮顺丨丨而下降】
　　波卷【玉海斲者如云筑者如雨茨者云舒漫者丨丨赵冬曦防湖诗水还丨丨谿潭涸绿草芊芊岸崭岝】
　　波暖【罗邺春夕寄友人诗芳径春归花半开碧山丨丨雁初回】
　　波闲【白居易闲居自题诗丨丨戏鱼鼈风静下鸥鹭】
　　波泳【张衡天象赋曵尾而丨丨鱼张鳞而水嬉】
　　波诡【汉书扬雄传于是大夏云谲丨丨嶊嶉而成观文心雕龙才有庸儁气有刚柔学有浅深习有雅郑竝情性所铄陶染所凝是以笔区云谲文苑丨丨者矣　陶安大成殿赋倐云谲而丨丨兮象神化之无方】波泛【风土记酒则星陈郡列春醒夏成珠连丨丨澜澈神淸　王仲旉南都赋水澄似镜丨丨如潮　虞世南临池竹诗丨丨含风影流摇防露枝　罗隐早春巴陵道中诗丨丨洞庭防獭健谷连荆楚鬼神妖】波注【王履贞辟雍赋德贞行芳达其名以取譬泉流丨丨立其义而在兹】
　　波溢【欧阳修荷花赋见水亭下】
　　波撼【孟浩然洞庭湖诗气蒸云梦泽丨丨岳阳城】
　　波扑【姚合恶神行雨诗见山口下】
　　波翻【韩愈鬬鸡聨句争观云塡道助叫丨丨海】
　　波乱【杜甫暮春题瀼西新赁草屋诗见谷虚下】
　　波荡【后汉书公孙述传功曹李熊说述曰方今四海丨丨匹夫横议将军割据千里地什汤武若奋威德以投天隙霸王之业成矣宜改名号以鎭百姓　又李膺传论李膺振拔污险之中蕴义生风鼓动流俗激素行以耻威权立亷尚以振贵势使天下之士奋迅感防丨丨而从之　又董卓传区服倾囘人神丨丨　晋书袁宏传万物丨丨孰任其累六合徒广容身靡寄　又刘传惩丨丨之弊养退让之操　水经河水又东北通谓之延津注赵建武中造浮桥于津上采石爲中济石无大小下辄流去用功百万经年不就石虎亲阅作工沈璧于河明日璧流渚上丨丨上岸遂斩匠而还陆云谏吴王起西园第宜遵节俭启臣窃见世祖武皇帝临朝渊黙训世以俭即位二十有六载宫室台榭无所新营屡发明诏厚戒丰奢国家纂承务在遵奉而世俗陵迟家竞盈溢渐渍丨丨遂已成风虽严诏屡宣而侈俗滋广　刘琨劝进表齐人丨丨无所系心　李白诗锦水东北流丨丨防鸳鸯　又丨丨落星湾　又荡同晋书纪瞻传方今六合丨丨人未安居始被大化百度草创发卒转运皆须人力】
　　波扇【晋书陈頵传浮竞驱驰互相贡荐言重者先显言轻者后叙遂相丨丨乃至凌迟　又唐彦谦汉代诗黼帏翘防雉丨丨画文鳐】
　　波属【宋书谢灵运传论比响聨词丨丨云委　袁豹伐蜀檄神兵四临天网宏掩衡翼千里金鼓万张组甲贝胄景焕丨丨华夷百濮云防雾臻以此攻战谁与爲敌】
　　波迎【屈原九歌丨滔滔兮来丨鱼鳞鳞兮媵予】
　　波纽【新论水之性淸动壅以堤则丨丨而气腐决之使通循势而行从涧而转虽有朽骸烂卉不能汚也非水之性异通之与壅也】
　　波隔【非烟传洛川丨丨贾午墙髙】
</div>
    <div class="pagination">
<a href="御定骈字类编_page239.html">上一页</a><span>...</span><a href="御定骈字类编_page235.html">235</a><a href="御定骈字类编_page236.html">236</a><a href="御定骈字类编_page237.html">237</a><a href="御定骈字类编_page238.html">238</a><a href="御定骈字类编_page239.html">239</a><span class="current-page">240</span><a href="御定骈字类编_page241.html">241</a><a href="御定骈字类编_page242.html">242</a><a href="御定骈字类编_page243.html">243</a><a href="御定骈字类编_page244.html">244</a><a href="御定骈字类编_page245.html">245</a><span>...</span><a href="御定骈字类编_page241.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
