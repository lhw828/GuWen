<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 822 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 822 页/共 1019 页</h1>
    <div class="content">　　雉堞【宋史礼志上元前后各一日城中张灯东华左右掖门东西角楼悉起山棚张灯乐皇城丨丨亦徧设　国史补海上居人时见飞楼如缔搆之状甚壮丽者太原以北晨行则烟霭之中覩城阙状如女墙丨丨者皆天官书所説气也　马周疏臣愿营筑丨丨修起门观　独孤及江州刺史厅壁记卢山湓水周乎丨丨洞庭彭蠡为之襟带　王冷然登城判平看丨丨回数人家　鲍照芜城赋版筑丨丨之役井干烽橹之勤陈讽筑城赋丨丨霜皜丽谯云矗　邢居实南征赋高城曲而特起兮丨丨隐嶙而犹存　秦观黄楼赋惟黄楼之瓌玮兮冠丨丨之左方　钱起崔十四宅问候诗逺水闾阎内青山丨丨西　司空曙南原望汉宫诗荒原空有汉宫内衰草茫茫丨丨平　韩愈郾城聨句连空隳丨丨照夜焚城郭　李绅新楼诗戎容罢引旌旗卷朱户褰开丨丨高　白居易赠楚州郭使君诗淮水东南第一州山围丨丨月当楼　卢肇甘露寺诗一隅通丨丨千仞耸楼台　王严和于中丞登越王楼诗丨丨临朱槛登兹便散愁　胡曽交河塞下曲见乌觉下　吴融赴阙次留献荆南成相公三十韵诗铲土楼台搆连江丨丨笼　韦荘绥州作雕隂无树水南流丨丨连云古帝州　陆蒙酒城诗丨丨屹如狂女墙低似醉　罗隐投郑尚书诗汉代簪缨盛梁园丨丨雄路铎书州驿壁诗丨丨俯己见羊膓行路难许谦诗春风生草丨丨青随处软茵供小坐】
　　雉棍【眞腊风土记属郡九十余曰眞蒲曰查南曰巴涧曰莫良曰八薛曰蒲买曰丨丨曰木津波曰赖敢坑曰八厮里其余不能悉记】
　　雉县【水经注关水又西南迳丨丨故城南昔秦文公之世有阳伯者逢二童曰臽曰彼两童二雉也得雌者霸雄者王二童翻飞化为双雉光武获雄于此山以为中兴之祥故置县以名焉　列异传秦穆公时陈仓人掘地得物若羊非羊若猪非猪牵以献穆公道逢二童子童子曰此名为媪媪复曰彼二童名为陈寳得雄者王得雌者霸陈仓人舍媪逐二童子童子化为雉飞入平林陈仓人告穆公穆公发徒大猎果得雌又化为石置之汧渭之间至文公为立祠名陈寳雄飞南集今南阳丨丨其地也秦欲表其符故以名县每陈仓祠时有赤光长十余丈从丨丨来入陈仓祠中有声如雄雉】
　　雉门【春秋定公二年夏五月壬辰丨丨及两观灾冬十月新作丨丨及两观杜预注丨丨公宫之南门又公羊传何休注丨丨两观皆天子之制门为其主观为其饰　礼记明堂位太庙天子明堂库门天子臯门丨丨天子应门注言庙及门如天子之制也天子五门臯库雉应路鲁有库雉路则诸三门与　谢灵运撰征赋尔乃经丨丨啓浮梁眺钟岩越查塘览永嘉之繁维寻建武之缉网】
　　雉库【小学绀珠九门路应丨丨臯城近郊逺郊关】
　　雉埘【何逊穷鸟赋见雁稗下】
　　雉场【温庭筠有丨丨歌】
　　雉巢【莲社高贤传见雉儿下】
　　雉脚【南史梁武帝纪守丨丨之城据贤首之路】
　　雉樊【荘子泽丨十歩一啄百步一饮不蕲畜乎丨中神虽王不善也】
　　雉翳【江表传孙权数射雉潘濬諌权权曰相与别后时时暂出耳不复如往日也濬曰天下未定万机多务射雉非急弦絶括破皆能为害濬出见丨丨故在乃手自撤壊之】
　　雉莼【本草三月至八月茎细如钗股名丝莼九月至十月渐麤在泥中名莼春夏茎而未叶名丨丨】雉桑【林逋初夏诗乳雀啁啾日气浓丨丨交影緑重重】
　　雉车【杨巨源送殷员外使北蕃诗努力黄云北仙曹有丨丨】
　　雉扇【王建元日早朝诗左右丨丨开踏舞分满庭于濆古宴曲丨丨合蓬莱朝车回紫陌】雉葆【温庭筠嘲春风诗苒嫋转鸾旗萎防吹丨丨】
　　雉翣【唐书南蛮传南诏王出建八旗紫若青白斿丨丨二】
　　雉帚【张昱辇下曲向晩大安高阁上红竿丨丨扫真珠】
　　雉卢【黄庭坚寄南阳谢外舅诗绕牀叫一掷十白九丨丨】
　　雉罗【诗有兔爰爰丨离于丨疏言有兔无所拘制爰爰然而缓有丨离于丨网之中而急此二者缓急之不均以喻王之为政有所听纵者则缓有所蹙者则急此言王为政用心之不均也　庾信小园赋蝉有翳兮不惊丨无丨兮何惧】
　　雉罦【诗有兔爰爰丨离于丨】
　　雉罿【诗有兔爰爰丨离于丨】
　　雉网【后汉书马融传罦罝罗羉注罦丨丨也兔罟也羉彘网也】
　　雉冕【王勃常州刺史平原郡开国公状见鹊衣下】
　　雉衣【刘禹锡同乐天和防之深春诗丨丨从露体不敢有余斜　陆蒙袭羙亲迎诗细雨轻寒拂丨丨】雉服【庾信赵国公夫人纥豆陵氏墓志铭西临火井北望塞门犹垂丨丨尚驾鱼轩】
　　雉裘【晋书武帝纪见雉头下　刘孝威谢东宫赉炭啓鑪生烽焰室满红光丨丨入而识奢鼠布焚而无汚】
　　雉裳【王建赠离曲收取头边蛟龙枕留着箱中双丨丨】
　　雉制【徐陵在北齐与宗室书或熊衣丨丨青组宋旗儒盛江东文高河北】
　　雉芗【礼记内则鹑羮鸡羮鴽酿之蓼鲂鱮烝雏烧丨丨无蓼】
　　雉羮【礼记内则蜗醢而苽食丨丨疏谓以蜗为醢以苽米为饭以丨为丨三者味相宜　天问彭铿斟雉帝何飨注彭铿彭祖也好和滋味善斟丨丨能事帝尧帝尧羙而飨食之】
　　雉腒【糓梁传男女之贽羔雁丨丨妇人之贽枣栗腵脩】
　　雉食【易林中原有托以待丨丨】
　　雉鸣【诗有弥济盈有鷕丨丨济盈不濡轨丨丨求其牡传鷕雌雉声　管子听角如丨登木以丨音疾以清　琴操丨朝飞丨相和雌雄羣游于山阿　耿湋旅次汉故畤诗广川桑遍野丛薄丨连丨　韩愈此日足可惜一首赠张籍诗百里不逄人角角雄丨丨】
　　雉雊【诗丨之朝丨尚求其雌　礼记月令冬季之月鹰北乡鹊始巢丨丨鸡乳　史记殷纪帝武丁祭成汤明日有飞丨登鼎耳而呴武丁惧祖己曰王勿忧先修政事按呴同丨　汉书五行志正月雷微而丨丨雷气通也　后汉书陈宠传见鸡乳下　又宦者传昔高宗以丨丨之变故获中兴之功　汲冡周书小寒之日雁北向又五日鹊始巢又五日丨始丨　淮南子齐景公作为路寝之台族铸大钟撞之庭下郊丨皆丨　酉阳杂俎则天初诞之日雌丨皆丨　王裒九懐巨室迁兮砏磤丨咸丨兮相求　王筠春日诗野丨呼雌丨庭禽挟子栖　刘禹锡初夏曲麦陇丨朝丨桑野人暮归朱庆余送元处士游天台诗空山丨丨禾苖短野馆风来竹气清　陈师道诗野火烧原丨昏丨】
　　雉声【诗有鷕雉鸣传见雉鸣下　温庭筠送北阳袁明府诗桑浓蚕卧晩麦秀丨丨春】
　　雉鷕【王勣游北山赋野亭鹤唳山梁丨丨　韩驹送子飞弟归荆南诗还家对寒食渚宫闻丨丨】雉啼【禽经泽丨丨而麦齐注泽雉如商庚春季之月始鸣麦平陇也】
　　雉顾【曹毘鹦鹉赋见鹄盼下】
　　雉听【沆瀣子丨善丨狼善视】
　　雉东【谢薖诗谁遣丨丨迷雀西】
　　雉飞【诗雄丨于丨泄泄其羽传雄丨见雌雉丨而鼓其翼泄泄然　琴操齐牧犊子年七十无妻朝日见飞雉雌雄相随感之抚琴而歌曰丨朝丨兮鸣相和雄雌羣游兮山之阿　庾信齐王进赤雀表臣闻南阳丨丨尚论秦霸建章鹄下犹明汉徳　鲍照代丨朝丨乐府丨朝丨振羽翼专塲挟雌恃强力　孙万寿逺戍江南寄京邑亲友诗绕树乌啼夜雊麦丨丨朝　李白丨朝丨乐府麦陇青青三月时白丨朝丨挟两雌　韩愈丨朝丨操丨之丨于朝日羣雌孤雄意气横出　栁宗元戏题石门长老东轩诗莫向东轩春野望花开日出丨皆丨　刘禹锡荆州歌渚宫杨栁暗麦城朝丨丨罗邺渡江有感诗岸落残红锦丨丨渡江船上夕阳微余阙赠山中道士善琴诗已与尘縁断来往逢人犹鼓丨朝丨】
　　雉鬭【清波杂志李才元大临元祐间知汝州时辰州贡丹砂道叶县遗其二箧乃化为二丨丨山谷间耕者获之人疑其盗县械送州才元识其异讯得实始免耕者砂能变化可谓异矣】
　　雉赛【鸡林类事雉曰丨丨】
　　雉过【田锡春云赋当青麦燕飞野色朝净或平芜丨丨韶阳夕曛】
　　雉蹲【明一统志见雉山下】
　　雉妖【谢应芳苏杭懐古诗乌喙尝胆日丨丨捧心来】
　　雉化【隋圜丘歌虹藏于天丨丨于地】
　　雉入【礼记月令孟冬之月水始氷地始冻丨丨大水为蜃】
　　雉惊【韩愈雉带箭乐府地形渐窄观者多丨丨弓满劲箭加】
　　雉经【国语骊姬见申生而哭之骊姫退申生乃丨丨于新城之庙注丨丨头抢即县死也经音径　释名屈颈闭气曰丨丨如雉之为也】
　　雉投【魏书裴安祖传一日闲游偶息树下有鸷鸟逐雉丨急丨之遂触树死安祖愍之防天热移置隂地徐徐防视良乆雉苏安祖喜而放之】
　　雉退【易林鹰飞丨丨兔伏不起】
　　雉驯【杜甫奉赠萧二十使君诗王鳬聊暂出萧丨只相丨　独孤及酬常郿县见赠诗爱君修政若修身鳏寡来归乳丨丨　余靖送李廷评知福清县诗祖帐莺将老登车丨已丨　韩维鲁恭太师庙诗不见田丨丨啼鸦空满林】
　　雉异【书高宗肜日高宗肜日越有雊雉传于肜日有丨丨】
　　雉窜【庾信柱国大将军纥干神道碑二十五王靡旗乱辙七十六栅鹑奔丨丨】
　　雉起【韦应物射雉诗野田双丨丨翻射斗廻鞭】
　　雉见【魏畧文帝欲受禅郡国奏白丨十九丨】
　　雉翥【张融海赋见鸿飞下】
　　雉缉【梁简文帝七励见鸳文下】
　　雉骄【王安石自金陵如丹阳道中有感诗荒埭暗鸡催月晓空塲老丨挟春丨　范浚杂兴诗丨丨有擅泽鸡雄亦专栖　高啓鬬鸭篇心逾陇丨丨气压塲鸡悍】
　　雉长【诗百堵皆作笺春秋传曰五板为堵五堵为雉丨丨三丈则板六尺】



　　御定骈字类编卷二百六
<子部,类书类,御定骈字类编>
　　钦定四库全书
　　御定骈字类编巻二百七
　　鸟兽门四
　　乌
　　乌头【搏物志燕太子丹为质于秦秦王遇之无礼不得意欲归秦王不听谬言曰令丨白丨马生角乃可丹仰天叹丨即白丨马为生角秦王不得已而遣之刘禹锡望赋鹤颈长引丨丨未改　白居易江州赴忠州至江陵以来舟中示舍弟五十韵诗丨丨因感白鱼尾为劳赪　又答元郎中杨员外喜乌见寄诗我归应待丨丨白慙愧元郎误欢喜　李商隐人欲诗秦中久已丨丨白却是君王未备知　范成大玻瓈江戏效陆务观作丨丨可白我可去菖花易青君易寻　又齐民要术马丨丨欲髙自注丨丨后足外节　又诗堇荼如饴疏释草云芨董草郭璞曰即丨丨也　唐书地理志龙州应灵郡土贡附子天雄侧子丨丨　酉阳杂俎丨丨殻外有毛石劫应节生花　本草附子释名丨丨时珍曰初种为丨丨象丨之丨也附丨丨而生者为附子如子附母也　方言□芡鸡头也或谓之丨丨　又注状似丨丨故传以名之　又水经注河水又东北迳广违城北又合丨丨川水　明一统志丨丨岩在兴化府仙游县东北宋林光朝目此为小武夷上有石池清泉又北史房法寿传法寿小名丨丨】
　　乌脑【王禹偁乌琢疮驴诗铁尔拳兮钩尔爪折乌颈兮食丨丨】
　　乌颈【王禹偁乌琢疮驴诗见上】
　　乌发【明皇杂録李林甫壻郑年为省郎发白上赐甘露羮能丨丨服之果然】
　　乌鬓【左思白发赋甘罗自以辩慧见称不以緑发而名著贾生自以良才见异不以丨丨而见举】乌角【伏古今注章帝元和三年代郡髙柳丨子生三足大如鸡色赤头上有丨长寸余　又明一统志丨丨关在四川宁番衞城南五十里　又杜甫南邻诗锦里先生丨丨巾园收芋栗未全贫　许浑赠王处士诗归卧飬天真鹿裘丨丨巾　苏轼东山浮金堂诗二老白接防两郎丨丨巾　又纵笔诗父老争看丨丨巾应缘曽现宰官身　杨维桢湖州作湖州野客似元真水晶宫中丨丨巾】
　　乌目【酉阳杂俎南方有地日草三足乌欲下食此草羲和之驭以手掩丨丨食此则美闷不复动】乌口【唐书五行志贞元四年夏郑汴境内乌皆羣飞集魏博田绪淄青李纳境衔木为城髙二三尺方十里绪纳恶而焚之信宿又然丨丨皆流血　水经注浙江又东迳顔乌县北王莽改曰乌孝郡国志谓之乌伤异苑曰东阳顔乌以淳孝着闻后有羣乌衔鼓集顔乌所居之村丨丨皆伤一境以为顔乌至孝故致慈乌欲令孝声逺闻又名其县曰乌伤矣】
　　乌觜【元稹大觜乌诗阳丨有二类丨白者多慈　苏轼有子来儋耳得吠犬曰丨丨甚猛而驯随予迁合浦过澄迈泅而济路人皆惊戏作诗】
　　乌喙【宋史郭药师传詹度言药师瞻视不常向懐异志蜂目丨丨怙宠恃功逆节已萌凶横日甚　徐寅句践进西施赋丨丨年年誓啄夫差之肉稽山日日拜听范蠡之言　又史记苏秦传苏秦见齐王曰臣闻饥人所以饥而不食丨丨者为其愈充腹而与饿死同患也　急就篇丨丨附子椒芫华注丨丨形似乌之觜也附子附大根而旁出也　水经注涂水出建宁县之牧靡南山县山并即草以立名山生牧靡可以解毒百卉方盛鸟多误食丨丨口中毒必急飞往牧靡山啄牧靡以解毒也　癸辛杂识一岁为侧子二岁为丨丨三岁为附子四岁为乌头五岁为天雄　陈造辛丑春雪甚意有感诗奇疾待丨丨参术渠能攻】
　　乌吻【苏轼诗悬知色是空那复嗜丨丨】
　　乌牙【五灯防元蕲州丨丨山彦賔禅师僧问久战沙场为甚麽功名不就师曰双鹏随箭落李广不当名】乌腹【齐民要术造神麴法不用瓮盛者则麴丨丨乌腹者绕孔黒烂】
　　乌肚【田家杂占海燕或成羣而来主风雨谚云丨丨雨白肚风】
　　乌肫【歙砚谱石病鸡脚如麻石黯色类鸡脚印行迹丨丨有痕如木叶若肉中之脞也】
　　乌骨【北史魏于仲文传炀帝即位甚见亲重辽东之役仲丈率军指乐浪道次丨丨城简羸马驴数千置于军后既而率众东过髙丽出兵掩袭辎重仲文回击大破之　唐书髙丽传延寿惠真谋曰丨丨城傉萨已耄朝攻而夕可下丨丨拔则平壤举矣羣臣亦以张亮军在沙城召之一昔至若取丨丨度鸭渌迫其腹心计之善者无忌曰天子行师不徼幸安市众十万在吾后不如先破之乃驱而南万全势也乃止】
　　乌皮【南史宋文帝纪辇席旧以丨丨缘故欲代以紫皮上以紫皮贵不听改其率素如此　唐书车服志白裙襦丨丨履弁服朔望视事之服也　杜甫寄刘峡州伯华使君四十韵诗凭久丨丨绽簪稀白帽棱　又将赴成都草堂途中有作先寄严郑公诗锦官城西生事微丨丨几在还思归　皮日休卧病感春寄鲁望诗丨丨几上困腾腾玉柄清羸媿不能　司马光中秋诗丨丨几稳风侵鬓白玉楼髙冷透肌】
　　乌革【唐书百济传百济扶余别种也王服大褏紫袍青锦袴素皮带丨丨履乌罗冠饰以金蘤羣臣绛衣饰冠以金蘤】
　　乌翼【岁华纪丽金丨防丨于虚危　刘禹锡晚岁登武陵城诗星象承丨丨蛮陬想犬牙】
　　乌羽【国语右军皆元裳元旗黑甲丨丨之矰望之如墨】
　　乌翅【汉制攷腊人干肉注大物解肆干之谓之干肉若今凉州丨丨】
　　乌膝【酉阳杂俎晋时营道县令何潜之于县界得丨大如白鹜丨上髀下自然有铜环贯之】乌髀【酉阳杂俎见上】
　　乌尾【后汉书五行志桓帝初京师童謡城上丨丨毕逋公为吏子为徒　元稹送王十一南行诗风调丨丨劲眷恋余芳尊　黄庭坚诗惊沙卷令旗丨丨讹城角】
　　乌足【庄子陵舄得郁栖为丨丨郭象注陵舄一名泽舄司马云郁栖虫名丨丨草名言郁栖在陵舄之中则化为丨丨也李云郁栖粪壤也言陵舄在粪化为丨丨也】
　　乌影【李咸用鸡鸣曲海树相扶丨丨翘戴红拍翠声胶胶　贡奎赋广东诗黄浮丨丨淡红晕蜃光连】乌色【文献通考至道元年知通利军钱昭序获赤乌以献上曰丨丨正如渥丹正火德之应也】乌采【阙名二黄人守日赋当丨丨甫临之初则温温而引耀遇鸡人未唱之际亦专专以在明】乌力【淮南子月照天下蚀于詹诸腾蛇游雾而殆于蝍蛆丨丨胜日而服于鵻礼能有修短也　元稹听庾及之弹乌夜啼引诗君来到舍是丨丨妆防乌盘邀女巫】
　　乌声【吕温和武中丞简诸僚友诗鱼乐翻秋水丨丨隔暮烟　刘禹锡赠沣州髙司马霞防诗残兵疑鹤唳空垒辨丨丨　又三月三日奉陪裴令公泛洛禊饮诗川色晴犹逺丨丨暮欲栖　陆游西域诗河流倒桥影雪野聚丨丨】
　　乌语【杨维桢内人吹笛词白日萧条凤不来井梧风动神丨丨】
　　乌雏【唐书五行志贞元九年春许州鹊哺丨丨　韦应物丨引丨诗日出照东城春丨鵶鵶丨和鸣　元稹树上乌诗一丨不下三四丨雏又生雏知几雏　杨万里题小沙溪郑氏店江亭诗岸巾独立东风里眼趁丨丨下急滩】
　　乌子【易林丨丨鹊雏常与母居顾类羣聚不离其巢水经注绵蔓水又东迳丨丨堰枝津出焉又东谓之大白渠　古丨生八九丨乐府阿母生丨丨时乃在南山岩石间】
　　乌母【袁宏道郊外水亭小集诗戏水鸥雏分浪出趁巢丨丨曳枝行】
　　乌鸟【周礼罗氏掌罗丨丨　晋书李密传丨丨私情愿乞终飬　又庾纯传臣不惟生育之恩求飬老父而懐禄贪荣丨丨之不若　管子丨丨之狡虽善不亲注狡猜也言丨丨之性多猜初虽相善后终不亲　水经注巫山在平阴东北昔齐侯登望晋军畏众而归师旷邢伯闻丨丨之声知齐师潜遯　傅咸申懐赋尽丨丨之至情竭欢敬于膝下　江陵乐暂出后园看见花多忆子丨丨双双飞侬欢今何在　张九龄酬宋使君见贻诗顾已欢丨丨闻君泣素丝　孟浩然送王五昆季诗斜日催丨丨清江照防衣　贾岛病蝉诗黄雀并丨丨俱懐害尔情　李郢寒食野望诗丨丨乱啼人未逺野风吹散白棠棃　李觏闻喜鹊诗从来丨丨爱反哺孝慈情性谁可俦　孙觌罨画谿行罨画溪头丨丨乐呼风唤雨不能休　范成大田园杂兴诗丨丨投林过客稀前山烟暝到柴扉】
　　乌鸦【本草丨丨大觜而性贪　范成大雪诗丨丨撩乱舞黄云楼上飞花已唾人　萨都拉马翰林寒江钓雪图诗天寒日短丨丨嗁江空野阔黄云低又晓起诗丨丨哑哑霜树晴纸窗泼眼春雪明】
　　乌鹊【晋书凉后主传士业之未败也通街大树上有丨丨争巢鹊为乌所杀至是而亡　唐书五行志神龙以后民謡曰山南丨丨窠山北金骆驼防柯不凿孔斧子不施柯　庄子至德之世其禽兽可緤羁而游丨丨之巢可攀援而窥　淮南子赤肉悬则丨丨集鹰隼鸷则众鸟散物之散聚交感以然　中说韶之成也虞世之恩被动植矣丨丨之巢可俯而窥也凤凰何为而藏乎　九域志宋康王舍人韩凭妻美王欲之妻作丨丨歌以明志曰南山有乌北山张罗乌自髙飞罗当奈何丨丨双飞不乐凤凰妾是庶人不乐宋王　集异记汉景帝元凤元年有丨与丨鬬燕王宫池上乌坠地死开元天寳遗事李元纮开元初为好畤令大有政声迁润州司马发离百里士民号泣遮路丨丨之类飞拥行车有诏褒美之　杨谦月映清淮流赋万家盈手之时望牛女而才见千里同心之际美丨丨而追游　张仲素河桥竹索赋鼋鼍虚搆于溟海丨丨徒架于天潢王筠秋夜诗招摇顾西落丨丨向东飞　江总东飞伯劳歌南飞丨丨北飞鸿弄玉兰香时防同　无名氏】
　　【鸡鸣歌千门万户递鱼钥宫中城上飞丨丨　宋之问明河篇鸳鸯机上疏萤度丨丨桥边一雁飞　杜甫翫月呈汉中王诗关山同一照丨丨自多惊　刘长卿小鸟篇绕树空随丨丨惊巢林只有鹪鹩分　窦巩七夕诗护霜云映月朦胧丨丨争飞井上桐　李商隐七夕诗可能无意酬丨丨惟与蜘蛛乞巧丝　李郢七夕诗丨丨桥头双扇开年年一度过河来　苏轼涂山诗樵苏已入黄熊庙丨丨犹朝禹防村　陈造思归诗多情但丨丨时肯报平安　马祖常无题诗三湘潇洒恨无潮丨丨填河愿有桥　萨都拉三衢马太守昂夫索题烂柯山石桥诗丨丨横空秋有影银河垂地水无波贡奎久留翰院思归诗如将丨丨频占喜便买归舟泛碧漪　杨维桢吴咏淮南八月初雁过奉使槎回丨丨河　刘基次韵和谦上人秋兴诗此时绕树怜丨丨异县携家想駏蛩】
　　乌凤【桂海虞衡志丨丨如喜鹊色绀碧颈毛类雄鸡冠尾絶异大略如凤鸣声清越如笙箫然度曲妙合宫商又能为百虫之音生左右江溪峒中极难得　冀越集丨丨形若喜鹊有二毛最长能唱小乐府如笙箫之声鹦鹉秦吉了虽能言不能及也】
　　乌燕【田家杂占紫燕来巢主其家益富此燕与丨丨同类而异】
</div>
    <div class="pagination">
<a href="御定骈字类编_page821.html">上一页</a><span>...</span><a href="御定骈字类编_page817.html">817</a><a href="御定骈字类编_page818.html">818</a><a href="御定骈字类编_page819.html">819</a><a href="御定骈字类编_page820.html">820</a><a href="御定骈字类编_page821.html">821</a><span class="current-page">822</span><a href="御定骈字类编_page823.html">823</a><a href="御定骈字类编_page824.html">824</a><a href="御定骈字类编_page825.html">825</a><a href="御定骈字类编_page826.html">826</a><a href="御定骈字类编_page827.html">827</a><span>...</span><a href="御定骈字类编_page823.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
