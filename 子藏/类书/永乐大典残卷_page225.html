<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 225 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 225 页/共 331 页</h1>
    <div class="content">　　【南齐书】
　　世祖梦凤凰从天飞下，青溪宅斋前，两翅相去十余丈，翼下有紫云气。梦凤集肩上
　　【南史】
　　梁徐陵，字孝穆，母臧氏。尝梦五色云化为凤集左肩上，已而诞。陵年数岁，家人携以候沙门宝志，宝志摩其顶曰：“天上石麒麟。”
　　梦凤集手
　　【大业拾遗记】
　　大业中，有人尝梦凤鸟集手上，深以为善征，往诣萧吉占之。吉曰：“此极不祥之梦。”梦者恨之，而以为妄言。后十余日，梦者母死，遣所亲亲问吉所以。吉云：“凤鸟非梧桐不栖，非竹实不食，所以止君手上者，手中有桐竹之象。《礼》云：“苴杖竹也，削杖桐也，是以知必有重忧耳。”
　　梦凤鸟上庭
　　【新唐书】
　　《张荐传》：荐祖鸟族字文成，早惠绝伦。为儿时，梦紫文大鸟五色成文止其庭，大父曰：“吾闻五色赤文凤也。紫文鸟狱，五角切鸟族食角切凤属也。若壮，殆以文章瑞朝廷乎！”遂命以名。
　　梦凤集身
　　【唐绘】
　　王知远母昼寝，梦凤集身，身因有娠，后生知远。
　　梦凤集庭
　　【宋史】
　　《段少连传》：少连尝梦凤集其家庭寤，而生少连，及长美姿表倜傥，有识度，官至龙图直学士。
　　梦吞金龟
　　【牧竖闲谈】
　　刘赞，成都人，性好文字而甚迟涩。乃恳祝乾象乞少文才。一夕梦得一小金龟如钱许，文彩可爱，因便吞之。尔后大有才思，与渤海欧阳炯齐名，官职荣盛一时。因谤出为戎牧，未及上，或一日吐出一小金龟，投于水中，赞言顷尝梦中所吞之龟，今却吐出，是不祥也。不久卒。
　　梦龟献药方
　　【茅氏闻见录】
　　冀州士人徐蟠，因坠马伤折手足，痛甚，命医治之。其方用一活龟，既得之。是夜梦龟言曰：“吾恐能整痛，不能整骨。有奇方奉告，幸勿相害也”。蟠扣之云：“取生地黄一斤，生姜四两，捣研细入糟一斤，同炒匀，乘热以布裹罨伤处，冷即易之。先能整痛后整骨，大有神效。”蟠用其法，果验。
　　梦玄龟张口
　　【任述异记】
　　张骏有疾，梦出游观不识其处，甘泉涌出，有一玄龟向骏张口言曰：“更九日当有嘉问好消息。”忽然而觉，自书记之，封在竹筒中，人不知也。因寝疾，经九日而死。
　　梦神龟
　　【庄子杂篇】
　　宋元君夜半而梦人被发门规阿门，疏宋国君谥曰“元”，即宋元君也。阿，曲也，谓阿房曲室之门规门。曰：“予自宰路之渊，予谓清江使河泊之所渔者，余且得予。”疏自从也，宰路江畔渊名。姓余名且，捕鱼之人也。元君觉，使人占之曰：“此神龟也。”君曰：“渔者有余且乎？”左右曰：“有。”君曰：“令余且会朝。”疏命，君也。召令赴朝问其所得。明日余且朝，君曰：“渔何得？”对曰：“且之网得白龟焉，其圆五尺。”君曰：“献若之龟。”龟至，君再欲杀之，再欲活之，疑卜之曰：“曰杀龟以卜吉。”疏心疑犹预，杀活再三，乃杀吉，遂刳龟以卜之。乃刳龟七十二钻而无遗。疏算计前后钻之凡经七十二，算计吉曾不失中。仲尼曰：“神龟能见梦于元君，而不能避余且之纲。知能七十二钻，而无遗，不能避刳肠之患。如是则知有所困神有所不及也。疏夫神智不足恃也，是故圣人之处世忘形神智虑与枯木同。其不幸将死天均其寂魄任物冥于造化，是以孔丘大圣因而议之。《文献通考》：宋元王二年，江使神龟于河至于泉阳，渔者豫且举纲得而囚之，置于笼中。夜半龟来，见梦于宋元王曰：“我为江使于河而幕纲当吾路，泉阳豫且得我。我不能去，身在患中莫可告语。王有德义故来告诉。”元王惕然而悟，乃召博士卫平而问之曰：“今寡人梦见一丈夫，延颈而长头，衣玄绣之衣而乘辎车，来见梦于寡人曰：“我为江使于河而幕纲当我路，泉阳豫且得我不能去。身在患中莫可告语，王有德义故来告诉，是何物也？”卫平乃援式而起，仰天而视月之光，观斗所指定日处向，规矩为辅副以权衡，四维已定，八卦相望。视其吉凶介虫先见，乃对元王曰：“今昔壬子罕在牵牛，河水大会鬼神相谋。汉正南北江河固期，南风新至江使先来。白云壅汉万物尽留，斗柄指日使者当囚。玄服而乘辎车其名为龟。”王急使人问而求之。王曰：“善”。于是王乃使人驰而往问泉阳令曰：“渔者几何家，名谁为豫且？豫且得龟见梦于王，王故使我求之。”泉阳令乃使吏按籍视图，水上渔者五十五家，上流之庐名为豫且。泉阳令曰：“诺。”乃与使者驰而问豫且曰：“今革汝渔何得？”豫且曰：“夜半时举纲得龟。”使者曰：“今龟安在？”曰：“在笼中。”使者曰：“王知子得龟，故使我来求之。”豫且曰：“诺。”即系龟而出之笼中，献使者。使者载行，出于泉阳之门，正昼无见风雨晦暝，云盖其上五采青黄，云雨并起。风将而行入于端门，见于东厢身如流水，润泽有光，望见元王。延颈而前，三步而止，缩颈而却，复其故处。元王见而怪之，问卫平曰：“龟见寡人延颈而以何望也？缩颈而复是何当也？”卫平对曰：“龟在患中而终夕囚王有德义，使人活之。今延颈而前，以当谢也。缩颈而却，却亟去也。”元王曰：“善哉！”神至于此乎！不可久留。”趋驾送龟，忽令失期。卫平对曰：“龟，天下之宝也。先得此龟者为天子，且十言十当，十战十胜。生于深渊，长于黄土，知天之道，明于上古，游三千岁不出其域。安平静正，动不用力。寿蔽天地，莫知其极。与物变化，四时变色。居而自匿，伏而不食。春苍夏黄，秋白冬黑。明于阴阳，审于刑德。先知利害，察于祸福。以言而当，以战而胜。王能保之，诸侯尽服。王勿遣以安社稷。元王曰：“龟甚神灵，降于上天。陷于深渊，在患难中，以我为贤。德厚而忠信，故来告寡人。寡人若不遣也，是渔者利其肉，寡人贪其力。下为不仁，上为无德。君臣无礼，何从有福。寡人不忍，奈何勿遣。”卫平对曰：“不然。臣闻盛德不报，重寄不归。天与不受，天夺之宝。今龟周流天下，还复其所。上至苍天，下薄泥涂。还篇九州，未尝愧辱，无所稽留。今至泉阳，渔者得而囚之，王虽遣之，江河必怒。务求报仇自以为侵。因神与谋淫雨不霁，水不可治。若为枯旱，风而扬埃。蝗虫暴生，百姓失食。王行仁义，其罚必来，此无他故。其崇在龟，后虽悔之岂有及哉？王勿遣也。”于是元王向日而谢，再拜而受。择日斋戒，甲乙最良。乃刑白雉，及与骊羊以血灌龟，于坛中央以刀割之，身全不伤，脯酒礼之。横其腹肠，荆支卜这。必制其创理达于理，文相错迎使上占之，所言尽当。邦富重宝，闻于傍乡。杀牛取革，被郑之桐，草木毕分，化为甲兵。战胜攻取。莫如元王。元王之时。卫平相宋，宋最强，龟之力也。故云神至能见梦于元王，而不能自出渔者之笼，身能十言尽当，不能通使于河，还报于江。贤能令人战胜攻取，不能自解于刀锋，免剥刺之患，圣能先知亟见，而不能令卫平无言。
　　梦龟求生
　　【史记】
　　《龟策传》：近世江上人有得名龟者，畜置之家，因大富。与人议欲遣之，人教杀之，龟见梦曰：“送我水中，毋杀吾也。”其家终杀之，杀之后家死身不利。
　　【太平御览】
　　宗渊，字叔林，南阳人。晋太元中为寻阳太守，有数十头龟付厨，敕旦且以二头作月霍，便着潘汁瓦雍中养之。其暮梦有十丈夫，并着乌衣衤夸褶，自反缚向宗渊叩头若求哀。明日厨人宰二龟，其暮复梦八人求哀如初，宗渊方悟，令勿杀。明夜还梦见昨八人来跪谢恩，于是惊觉。明朝自入庐山放之，遂不复食龟。
　　【新安志】
　　新安人阎居敬，所居水山水所浸，恐屋坏，移榻于户外而寝。梦一鸟衣人曰：“君避水在此，我亦避水至此，于君何害而迫迮我如是？不快甚矣！”居敬寝不测其故尔。夕三梦，居敬曰：“岂吾不当止此耶？”因命移床，乃床脚斜厌一龟于户限外，放之乃去。
　　梦龟诉死
　　【晋书】
　　载记先是高陆人，穿井得龟。大三尺，背有八卦文。符坚命太卜池养之，食以粟及此而死。藏其骨于太庙，其夜庙丞高虏梦龟谓之曰：“我本出将归，江南遭时不遇陨命秦庭。”又有人门而入虏曰：“龟三千六百岁而终，终必妖兴，亡国之征也。”
　　梦龟来谢
　　【周辉清波杂志】
　　舍弟昭达，淳熙壬寅，丞长洲沿檄往海监回程次吴江，见岸旁渔舟取龟板，用铅刀剜其肉，最为残酷，小人牟利忍于物不恤也。询之，一枚才直一二钱。恻然动心，以一千得大小五百六十余枚贮于竹箩，度去渔舟差远，以数枚置于板，舟行旋取旋放。盖仆禄辈用力抛掷，或随沮洳中反伤其生半，曰：“方竟事到家。”其妇唐迎谓曰：“昨梦甲士数百人入门，云荷官人见宥，各声喏而去，殊不可晓。”初不知曾纵龟也。告以故相怀叹息，尔后凡遇鳞甲鲜活者，常取以善价俾，相忘于江湖，迄今母怠。
　　梦骑狮子
　　【南史】
　　王敬则，梦骑五色狮子。
　　梦得大象
　　【册府元龟】
　　张茂为吴国内史，沈充之友也。茂与三子并遇害，茂弟盎为同札将军，充讨札，盎又死之。赠茂太仆。茂少时梦得大象，以问占梦万推。推曰：“君当为大郡而不善也。”问其故，推曰：“象者，大兽。兽者，守也。故知当得大郡，然象以齿焚，为人所害。”果如其言。
　　梦象背座
　　【玉融新对】
　　《振字函传灯录》曰：第十祖协尊者，本名难生。初尊者将诞。父梦一白象背有宝座，上安一明珠从门而入，半照四众，既觉遂生。
　　梦黄熊
　　【左传】
　　昭公二年，郑子产聘于晋。晋侯有疾。韩宣子曰：“寡君寝疾今三月矣。并走群望有加而无廖，今梦黄熊入于寝门，其何厉鬼也？”对曰：以君之明，子为大政其何厉之有？昔尧殛鲧于羽山，其神化为黄熊以入于羽渊，实为夏郊。三代祀之晋为盟主，其或者未之祀乎？韩子祀夏郊，晋侯有间也。
　　梦赤熊
　　【荃翁贵耳】
　　晋平公梦黄熊曰：“黄尧殛鲧于羽山，其神化为黄熊入于羽渊。注作熊。”贾逵曰：“熊，兽也。”《说文》：似豕山居，冬蛰释鱼云，鳖三足曰熊。《汲冢琐语》云：“平公梦见赤熊。”
　　《国语》曰梦黄熊。
　　梦大熊
　　【册府元龟】
　　前秦符犍，字建业，洪第三子。初母姜氏梦大熊而孕之。
　　梦芝山寺熊
　　【夷坚志】
　　沙随程可久之子询，居鄱阳城中安国寺。绍熙二年二月一日，梦田仆王乙入室为盗，起擒之。命婢以索绚击之于长黑凳上，俄化成一熊，牙抓钅舌利可畏。继有赵常道、陈约父、程季常三友来访，云：“此是芝山寺熊也，能搏野兽而食。”言毕各揖退，复报芝山长老来延入坐，苦祈恳乞怜之。熊且曰：“愿供状。”程付以纸笔即书数百字，就行童手内取三宝印之，记其末云：“甘伏在宅，趋侍不辞。谨状年月日。”前住持芝山寺僧某押。童去长老独留塔所，衣直掇于肘间，顶伽帽兀坐倚上，不发一谈。适寺楼鸣钟，惊而觉，灼知其异，念芝山主僧祖昱不闻病苦，走介询之，则中夜亡矣。遽诣龛前焚香致谢，扣其侍者听绍以昱平日所为，曰：“师俗姓陈氏，安仁人，生于绍兴已未，为僧二十七年，寿止五十三。前此行脚遍参晚，建懒庵颛意诵经，未尝犯酒肉戒，此其大略也。明年程妻诞子在襁褓时，见僧必合掌作问讯之仪。今五六岁绝不茹荤，其为昱后身不疑也。梦熊者盖示男子维熊之祥，程自作记述其事。
　　梦甲马
　　【曾类说】
　　唐高祖梦甲马无数，飞满空中，曰：“是身中之神。”言讫，飞入帝身。觉而召太宗曰：“吾事济矣。”
　　梦附马尾
　　【幕府燕闲录】
　　郓州孟震已殿试将唱名，梦与众人欲度水无舟，一马涉过，震将附尾。有人止之，见攀而过三十余人。又一马过，震乃附尾而济马。明日赐第，榜道冯京。又三十余人有冯直方，次乃及震马。
　　梦八马嘶庭
　　【瑞州府志】
　　赵像之授临川司户。檄考吉州试将开榜，梦七八马嘶于庭。若有诉然。如是者连夕。因再考所黜卷有用八骏事对者。笑曰：畴昔之梦岂尔耶？置诸几不复梦。乃升选中。及析封。则周益公必大矣。明年登第，续中博学宏词科。后赵守汉阳，益公在政府答赵到任谢启云：“作者七人，想秋闱如昨。懔乎六马。觉夜梦之通神。盖述其事也。”
　　梦乘马入府
　　【南唐近事】
　　陈省躬尝梦乘一马入一府署，曰：“天下太平，未几除太平令。后复梦乌衣吏伏剑断其一臂。时省躬第长参从事京口，值甲戌之围，音耗久绝，赏以手足为念。既而金陵倾陷归朝，除深州下博充。
　　梦马载儿来
　　【元史】
　　《刘因传》：因字梦吉，父述年四十未有子。欢曰：“天果使我无子则已，有子必合读书。”因生之夕，述梦神人马载一儿至其家曰：“善养之。”既觉而生，乃名曰：“马因”，字梦骥，后改今名及字。
　　梦马跃卧地
　　【玉壶清话】
　　圆觉大师德明善详梦。晋公镇金陵忽大病，自梦乘骏于通逵，马跃中卧身于地，晋公甚厌召明详之。明应声曰：“公善可贺，即曰疾痊。”晋公曰：“何谓？”明曰：“马蹶则鞍落。果旬日勿药自安，晋公解所乘马赠之。
　　梦乘马渡水
　　【晋书】
　　《载记》：京兆人董丰，游学三年而返。返宿妻家，是夜妻为贼所杀，妻兄疑丰杀之。送丰有司，丰不堪楚掠诬引杀妻，窦融察而疑之。问曰：“汝行往还颇有怪异及卜筮否？”丰曰：“初将发，夜梦乘马南渡水，返而北渡，复自北面南。马停水中鞭策不去。俯而视之，见两日在于水下。马左白而湿，右黑而燥。寤而心悸，窃以不祥，还之复梦如初。问之筮者，筮者云“忧狱讼，远三枕，避三沐。”既至妻为具沐。夜授丰枕，丰记筮者之言，皆不从之。妻乃自沐枕，枕而寝。”融曰：“吾知之矣，《周易》坎为水，马为离，梦乘马南渡，旋北而南者，从坎之离。三爻同变成离，离为中女，坎为中男，两日二夫之象。坎为执法吏，吏诘其夫。妇人被流血而死，坎二阴一阳，离二阳一阴，相易位。离下坎上，既济文王过之囚姜里，有礼而生，无礼而死。马左湿，湿，水也。左水右马，冯字也。两日，昌字也。其冯昌杀之乎？于是推检而诘之，昌具首服曰：“本与其妻谋杀董丰，期以新沐枕，枕为验，是以误中妇。”
　　梦三马食一槽
　　【续后汉书】
　　《司马懿传》：曹操察懿有雄豪志，闻有狼顾相，欲验之。乃召使前，令反顾面正向前而身不动。又尝梦三马食一槽甚，恶焉。谓太子丕曰：“司马懿非人臣也，必预汝家事。”太子素与帝善，每相全佑故免。
　　梦舍中马舞
　　【晋史挥麈】
　　黄平问素沈曰：“我昨夜梦舍中马舞，数十人向马拍手。此何祥也？”沈曰：“马者，火也。舞为火起，向马拍手救火人也。”平未归而火作。
　　梦乘马至门
　　【南史】
　　《张弘策传》：时东昏余党纱文明等，初逢赦令多未自安。文明又尝梦乘马至云龙，心惑其梦，遂作乱。
　　梦马无前足
　　【王氏见闻】
　　王蜀时有朱少卿者，不记其名。贫贱客于成都，因寝于旅舍。梦中有人扣扉觅朱少卿，其声甚厉。惊觉访之，寂无影响。复睡，梦中又连呼之，俄见一人手中执卷云：“少卿果在此。”朱曰：“吾姓即同，少卿即不是。”其人遂卷文书两头只留一行，以手遮上，下果有朱少卿三字。续有一人自牵马一匹直入云：“少卿领取。”朱视之其马无前足，步步侧蹶，匍匐而前，其状异常苦楚。朱大惊而觉。常自恶之，后蜀王开国，有亲知引荐，累至司农少卿，无何膝上患疮，双足自膝下俱落，痛苦经旬，至五月五日殂，乃马梦之徵也。
　　梦断马足
　　【太平广记】
　　牵腾为沛郡太守，出行不节，梦乌衣人告云：“为数出不辍，唯当断马足。”腾后出行，马足自断。
　　梦乘马堕桥
</div>
    <div class="pagination">
<a href="永乐大典残卷_page224.html">上一页</a><span>...</span><a href="永乐大典残卷_page220.html">220</a><a href="永乐大典残卷_page221.html">221</a><a href="永乐大典残卷_page222.html">222</a><a href="永乐大典残卷_page223.html">223</a><a href="永乐大典残卷_page224.html">224</a><span class="current-page">225</span><a href="永乐大典残卷_page226.html">226</a><a href="永乐大典残卷_page227.html">227</a><a href="永乐大典残卷_page228.html">228</a><a href="永乐大典残卷_page229.html">229</a><a href="永乐大典残卷_page230.html">230</a><span>...</span><a href="永乐大典残卷_page226.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
