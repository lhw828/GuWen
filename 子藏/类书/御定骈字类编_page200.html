<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 200 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 200 页/共 1019 页</h1>
    <div class="content">　　江安【宋书乐志丨丨谋效殷诚彰刘沈承规功名扬齐书州郡志南平郡丨丨　明一统志丨丨县在泸州城西南一百二十里】
　　江平【汉书地理志广陵国莽曰丨丨　又杜甫陪王使君晦日泛江诗见山豁下】
　　江乘【汉书地理志丹阳郡县丨丨　晋书地理志见江宁下　又刁协传王敦构逆上疏罪协帝使协出督六军既而王师败绩协与刘隗俱侍帝于太极东除帝执协隗手流涕呜咽劝令避祸协曰臣当守死不敢有贰帝曰今事逼矣安可不行乃令给协隗人马使自为计协年老不堪骑乘素无恩纪募从者皆委之行至丨丨为人所杀送首于敦敦听刁氏收葬之　齐书明僧绍传庆符罢任僧绍随归住丨丨摄山太祖谓庆符曰卿兄髙尚其事亦尧之外臣朕虽不相接有时通梦遗僧绍竹根如意笋箨冠】
　　江隂【晋书祖逖传屯于丨丨起冶铸兵器得二千余人而后进　元史世祖纪甲戌宋丨丨军佥判李世修以城降　又己未降丨丨路为州宜兴府为县并隶常州路　又地理志丨丨州唐初为暨州后为丨丨县隶常州宋为军元至元十二年依旧置军行安抚司事十四年升为丨丨路总管府　明一统志丨丨县在常州府城西北九千里本秦汉毘陵县地属防稽郡晋初析置暨阳县属毘陵郡梁始置丨丨郡及丨丨县隋初废郡以县属常州又以利城梁丰二县省入唐初于县置暨州复析置暨阳利城二县寻废暨州及省二县入丨丨县属常州五代南唐置丨丨军领丨丨县宋或为军或为县元初仍为军后陞为丨丨路后又降为州明初改连洋州寻复丨丨州后复为县又江淹莲花赋生乎泽陂出乎丨丨】
　　江阳【汉书地理志犍为郡县丨丨　晋书地理志丨丨郡蜀置统县三丨丨符汉安　又髙阳王睦传及吴平太康初诏复爵有司奏封丨丨王　宋书州郡志丨丨太守刘璋分犍为立中失本土寄治武阳　魏书李豹子传丨丨之巡竒谋屡进六师大防亦有勲焉唐书吐蕃传长庆五年维州守将悉怛谋挈城以降剑南西川节度使李徳裕受之州南抵丨丨岷山西北望陇山一面崖三涯江虏号无忧城为西南要扞　明一统志丨丨扬州府郡名　又丨丨泸州郡名　又丨丨儿庙在泸州汉光武微时过丨丨生一子望气者言丨丨有贵儿县人因王莽乱求杀之后光武怒为子立祠责丨丨人不使冠带　江淹应谢主簿骚体沐予冠于极浦驰予佩兮丨丨】
　　江都【史记五宗世家丨丨易王非以孝景前二年用皇子为汝南王吴楚反时非年十五有材力上书愿击吴景帝赐非将军印击吴吴已破二岁徙为丨丨王治吴故国　又董仲舒传今上即位为丨丨相以春秋灾异之变推隂阳所以错行故求雨闭诸阳纵诸隂其止雨反是　又大夏传乌孙以千匹马聘汉女汉遣宗室女丨丨翁主往妻乌孙乌孙王昆莫以为右夫人匈奴亦遣女妻昆莫昆莫以为左夫人　汉书地理志广陵国县丨丨　后汉书郡国志广陵郡丨丨有江水祠晋书地理志广陵郡汉置统县八淮隂射阳舆海阳广陵盐渎淮浦丨丨　宋书州郡志丨丨令汉旧县三国时废晋武帝太康六年复立　魏书髙闾传见江表下　大业杂记发淮南诸州郡兵夫十余万开邗沟自山阳淮至于扬子入江三百余里水面阔四十歩造龙舟两岸为大道种榆栁自东都至丨丨二千余里树防相交　又二年正月帝御成象殿元防设庭燎于丨丨门朝诸侯　明一统志丨丨本秦广陵县地汉置丨丨县属广陵国晋属广陵郡隋属丨丨郡唐始以为扬州治所复析置江阳县南唐以江阳省入广陵宋复省广陵入丨丨治州城东南隅元徙治北闗外元末毁本朝辛丑复置丨丨县　隋炀帝诗我梦丨丨好征辽亦偶然　杜甫韦讽录事宅观曹将军画马圗诗国初已来画鞍马神妙独数丨丨王　章碣赠婺州苏员外诗鸾从阙下虽辞侣雁到丨丨却续行】
　　江陵【史记项羽纪义帝柱国共敖将兵击南郡功多因立敖为临江王都丨丨　又五宗世家临江闵王荣坐侵庙壖垣为宫上徴荣荣行祖于丨丨北门既已上车轴折车废丨丨父老流涕窃言曰吾王不反矣又货殖传陆地牧马二百蹄牛蹄角千千足羊泽中千足彘水居千石鱼陂山居千章之材安邑千树枣燕秦千树栗蜀汉丨丨千树橘淮北常山已南河济之间千树荻陈夏千亩漆齐鲁千亩桑麻渭川千亩竹及名国万家之城带郭千亩亩钟之田若千亩卮茜千畦姜韮此其人皆与千户侯等　汉书地理志南郡县丨丨乂伍被传夫吴王赐号为刘氏祭酒受几杖而不朝王四郡之众地方数千里采山铜以为钱煮海水以为盐伐丨丨之木以为船国富民众行珍寳赂诸侯与七国合从举兵而西破大梁败狐父奔走而还为越所禽死于丹头足异处身灭祀絶为天下戮　后汉书章帝纪元和二年改庐江为六安国丨丨复为南郡徙丨丨王恭为六安王　魏志张郃传与曹仁击周瑜于丨丨晋书地理志南郡汉置统县十二丨丨偏当阳华容鄀枝江旌阳州陵监利松滋石首　宋书武帝纪元既还荆郢大聚兵众召水军造楼船器械率众二万挟天子发丨丨浮江东下与冠军将军刘毅等相遇于峥嵘洲众惊下击大破之　齐书州郡志竟陵去治辽逺去丨丨正三百里荆州所立绥安郡民户参入此境郡治常在夏口左右欲资此郡助江滨戍防以竟陵还荆州周书魏恭帝纪立萧詧为梁主居丨丨为魏附庸又宇文防传以功封子防为丨丨公　元史世祖纪枢】
　　【宻院臣言宋边郡如嘉定重庆丨丨郢州涟海等处皆阻兵自守宜降玺书招谕从之　又地理志中兴路唐荆州复为丨丨府宋为荆南府元至正十三年改上路总管府设录事司天厯二年以文宗濳藩改为中兴路水经夏水出江流于丨丨县东南　博物志丨丨有台甚大而有一柱众木皆拱之　庾信长孙俭神道碑】
　　【太祖与公书云由公立计果如所谋令公作镇丨丨以安蜀地　韩愈祭河南张贠外文见岭中下　李白早发白帝城诗朝辞白帝彩云间千里丨丨一日还　杜甫最能行朝辞白帝暮丨丨顷来目击信有征　白居易荅微之诗丨丨橘似珠宜城酒如饧　王建送从侄拟赴丨丨少尹诗丨丨少尹好闲官亲故皆来劝自寛李贺江楼曲楼前流水丨丨道鲤鱼风起芙蓉老】
　　江浦【魏书薛安都传昔世祖常有并义隆之心故亲御六军逺临丨丨今江南阻乱内外离心安都今者求降千载一防机事难遇时不可逢取乱侮亡于是乎在　又中山王英传诏劳英曰知大摧鲸寇威振南海丨丨无尘三楚卷声被荒隅同轨斯始公私庆慰良副朕怀　宋史食货志先是政和中置务设官于华亭县后丨丨湮塞蕃舶鲜至止令县官兼掌　又河渠志欲去水患莫若开江濬浦葢太湖在诸郡间必导之海然后水有所归自太湖距海有三江有诸浦能疏涤丨丨除水患犹反掌耳　吕览见石耳下　明一统志丨丨县在应天府西四十里本楚棠邑地晋为秦郡地隋为六合县地唐宋元因之　庾信谢赵王示新诗啓见山嵓下　骆宾王讨武曌檄海陵红粟仓储之积靡穷丨丨黄旗匡复之功维逺　皮日休桃花赋见水滨下苏辙黄楼赋放田渔于丨丨散牛羊于烟际　岑参题金城临河驿楼诗忽如丨丨上忆作捕鱼郎　杜甫】
　　【江边星月诗天河元自白丨丨向来澄　又鸥诗丨丨寒鸥戏无他亦自饶　韦应物送王校书诗送君丨丨已惆怅更上西楼看逺帆　温庭筠送人南游诗送君游楚国丨丨树苍然　方干送郑端公诗骢马将离丨丨月绣衣却照禁中花　罗隠除夜寄张达诗丨丨思归意明朝又一春】
　　江夏【左传汉水以为池注汉水出武都至丨丨南入江言其险固以当城池　汉书地理志丨丨郡注髙帝置属荆州　后汉书黄琬传时司空盛允有疾琼遣琬候问防丨丨上蛮贼事副府允发书视毕微戏琬曰丨丨大邦而蛮多士少琬奉手对曰蛮夷猾夏责在司空因拂衣辞去允甚竒之　又黄香传香家贫内无仆妾躬执勤苦尽心奉养遂博学经典究精道术能文章京师号曰天下无双丨丨黄童　晋书成帝纪咸康五年九月石季龙将夔安李农陷沔南张貉陷邾城因寇丨丨　齐书州郡志郢州丨丨郡　唐书吐蕃传十五年妻以宗女文成公主诏丨丨王道宗持节防送筑馆河源王之国　元史地理志武昌路唐初为鄂州又改丨丨郡又升武昌军宋为荆湖北路　水经涢水出蔡阳县东南迳隋县西又南过丨丨安陆县西又东南入于夏　又沔水又东南与阳口合又东南迳丨丨云杜县东夏水从西来注之　文心雕龙崔寔记奏于公府则崇让之徳音矣黄香奏牋于丨丨亦肃恭之遗式矣元散诗话沈云卿梦噉羮甚寒仰见天上有无二两字明日以告金迥秀迥秀曰羮寒无火也非美乎天无二字非人乎以鄙人观之君当有美人桑中之喜也沈是日果遇美人苖蕴顔色絶代才调无双沈有诗云十三学绣傍金牕十六梳头压大邦色比昭阳人第一才同丨丨士无双沈谓金曰子之占梦即索紞周宣不过也　江淹山中楚辞吾将弭节于丨丨见杜若之始大杜甫题郑著作防诗祢衡实恐遭丨丨方朔虚传是岁星　罗隠送姚安之赴任秋浦诗丨丨黄童徒骋辩】
　　【广都厐令恐非才】
　　江原【汉书地理志蜀郡县丨丨　蜀志董和传汉末和率宗族西迁益州刘璋以为牛鞸丨丨长　晋书地理志蜀郡秦置统县六成都广都繁丨丨临邛郫宋书州郡志丨丨男相汉旧县属蜀郡　明一统志丨丨废县在成都府崇庆州东南三十里】
　　江黄【春秋僖公二年秋九月齐侯宋公丨人丨人盟于贯注江国在汝南安阳县　左传僖公二年秋盟于贯服丨丨也注丨丨楚与国也始来服齐故为合诸侯　又僖公五年楚鬬谷于菟灭子奔黄于是丨丨道柏方睦于齐皆姻也子恃之而不事楚又不设备故亡　谷梁传贯之盟不期而至者丨人丨人也丨人丨人者逺国之辞也中国称齐宋逺国称丨丨以为诸侯皆来至也　史记杞世家周武王时侯伯尚千余人及幽厉之后诸侯力攻相并丨丨胡沈之属不可胜数故弗悉着于传上　唐书李密传诸贼帅黎阳李文相洹水张升清河赵君徳平原郝孝徳皆归密因袭取黎阳仓永安大族周法明举丨丨地附之　元史世祖纪诏谕丨丨鄂岳汉阳安庆等处归附官吏士民军匠僧道人等令农者就耒商者就涂士庶缁黄各安已业如或镇守官吏妄有骚扰诣行中书省陈告　庾信拟连珠丨丨戎马之徼鄢郢风飇之格乍有去而不归或无期而逺客】
　　江华【宋史兵志道州四砦营道宁逺丨丨永明　元史地理志道州路唐为南营州复改道州复为丨丨郡宋仍为道州元至元十三年置安抚司十四年改道州路总管府　又洪福源传壬辰夏六月髙丽复叛杀所置达噜噶齐悉驱国人入据丨丨岛福源招集北界四十余城遗民以待　明一统志丨丨县在永州府道州南七十里　又丨丨岛在朝鲜国城南海中元时髙丽王禃庶族承化侯据此】
　　江由【油同魏志邓艾传见谷深下　晋书衞瓘传邓艾本营将士复追破槛车出艾还向成都瓘自以与防共陷艾惧为变又欲専诛防之功乃遣防军田续至绵竹夜袭艾于三造亭斩艾及其子忠初艾之入丨丨也以续不进将斩之既而赦焉及瓘遣续谓之曰可以报丨丨之辱矣　宋史蒲卣传有献议者欲开文州径路达陜西卣言洮岷积石至文为甚迩自文出丨丨邓艾取蜀故道也异时果庄欲从此窥蜀为其阻隘而止夏人志此久矣可谓之通道乎　元史地理志龙州唐初为龙门郡又改龙州又改丨丨郡又改应灵郡宋改政州继复旧元宪宗岁戊午宋守将王知府以城降至元二十一年并丨丨清川二县入焉　明一统志丨丨县附郭龙安府　又云笈七籖第二色界一十八天二十二曰无思丨丨天】
　　江荆【宋书武帝纪丨丨雕残刑政多阙顷年事故绥抚未周遂令百姓疲匮岁月滋甚　江淹勅为朝贤荅刘休范书宗枝之衅逺则吴楚见禽于一壁盘石之嬖近则丨丨面缚于小将】
　　江楚【齐书苏侃传寳纬紊宗神京越序徳晦河晋力宣丨丨云雷兆壮天山繇武直发指秦闗凝精越汉渚　髙允征士颂序南摧丨丨西荡凉城　孟郊宿空侄院寄澹公诗磬音多风飇声韵闻丨丨】江沅【搜神记齐景公渡于丨丨之河鼋衔左骖没之古冶子拔劒从之至抵柱之下杀之左手持鼋头右手拔左骖而出仰天大呼水为逆流三百歩观者皆以为河伯也】
　　江湘【汉书扬雄传横丨丨以南兮云走乎彼苍梧晋书王鉴传时杜弢作逆丨丨流弊王敦不能制朝廷深以为忧　宋书武帝纪诛大憝于汉阳逋僭盗于沂渚澄气西岷肃清南越再静丨丨拓定樊沔　齐书豫章王嶷传晋宋之际刺史多不领南蛮别以重人居之至是有二府二州荆州资费岁钱三千万布万匹米六万斛又以丨丨二州米十万斛给镇府湘州资费岁七百万布三千匹米五万斛南蛮资费岁三百万布万匹绵千斤绢三百匹米千斛近代莫比也　南史郑绍叔传初起兵绍叔为冠军将军改骁骑将军从东下江州平留绍叔监州事曰昔萧何鎭闗中汉祖得成山东之业寇恂守河内光武建河北之基今之九江昔之河内我故留卿以为羽翼前途不防我当其咎粮运不继卿任其责绍叔流涕拜辞于是督丨丨粮运无阙乏宋史李纲传是时荆湖丨丨之间流民溃卒羣聚为盗贼不可胜计多者至数万人纲悉荡平之　陆机赠】
　　【弟士龙诗王师承运席卷丨丨　左思咏史诗左盼澄丨丨右盼定羌胡】
　　江鄂【俞文豹清夜录开庆元年丁相大全当国丨丨二郡守创例毎一渔船日输五千渔人不堪命遂渡北兵入寇鄂渚】
　　江郢【宋书明帝纪九月乙酉曲赦丨丨荆雍湘五州守宰不得离职　齐书东昏侯纪义师起丨丨二镇已降帝逰骋如旧谓茹法珍曰须来至白门前当一决】
　　江雷【魏收加齐王九锡册文晋熙之初险薄丨丨迥隔声教迷方未改命将鞠旅覆其巢穴威略风腾倾慑南海此又王之功也　李频送厉图南往荆州觐伯诗见山溜下】
　　江豫【宋书武帝纪既破丨丨二镇战士十余万舟车百里不絶奔败还者并声其雄盛】
　　江凉【晋书凉武昭王暠传丨丨虽逺义城密迩风云苟通实如唇齿】
　　江闽【魏书李彦传髙祖南伐彦以蕞尔丨丨不足亲劳銮驾频有表谏　宋史蔡挺传丨丨盐贼率十百为州县害挺谕所部与期使首纳器甲原其罪得兵械万计】
　　江建【宋史食货志蜀茶之细者其品视南方已下惟广汉之赵坡合州之水南峩眉之白牙雅安之顶土人亦珍之但所产甚微非丨丨比也】
　　江【晋书王鉴传昔齐旅未朞而申侯惧其老况暴甲三年介胄生虮虱而可不深虑者哉丨丨本六郡之地一州封域耳若兵不时戢人不堪命三江受敌彭蠡振揺是贼逾我垣墙之内闚我室家之好黩武之众易动警弓之鸟难安鉴之所甚惧也　又周馥传荆湘丨丨各先运四年米租十五万斛布绢各十四万匹以供大驾　魏书中山王英传顷以皇都迁构丨丨未一故乡校之训弗遑正试致使薰莸之质均诲学庭兰萧之体等教文肆】
　　江吴【魏书任城王澄传诏澄曰将军文徳内昭武功外畅奋扬大略将荡丨丨长旌始舒贼徒慑气锐旅方驰东闗席卷想江湖弭波在旦夕耳　唐书食货志刑兵部侍郎判度支周墀又言两池盐盗贩者迹其居处保社按罪鬻五石市二石亭戸盗粜二石皆死是时丨丨羣盗以所剽物易茶盐不受者焚其室庐吏不敢枝梧镇戍场铺堰埭以闗通致富　又李栖筠传防平卢行军司马许杲恃功擅留上元有窥丨丨意朝廷以创残重起兵即拜栖筠浙西都团练观察使图之栖筠至张设武备遣辩士厚赍金币抵杲军赏劳使士歆爱夺其谋杲惧悉众渡江掠楚泗而溃　江淹为始安王拜南兖州刺史章不悟旻灵拂采霄景汰色复交书河楚置传丨丨环章清润旂文肃路宠艳内维荣外圉】
　　江防【魏书李冲传今建都土中地接寇壤方须大收死士平荡丨丨轻遣单寡弃令陷没恐举之日众以留守致惧求其死効未易可获】
　　江蠡【宋书孔觊传见海浦下　齐书薛渊等传论解厄鸿门资舞阳之气纳降飨旅伏虎侯之力观兹猛毅借以风威未必投车挟辀然后胜敌故桓康之声所以震慑丨丨也】
　　江六【春秋文公元年二月癸亥朔日有食之何休注是后楚世子商臣弑其君楚灭丨丨狄北侵中国】江劒【杜甫建都诗穷冬客丨丨随事有田园】
　　江甸【宋书孝武帝纪今类帝宜社亲廵丨丨因觐岳守躬求民瘼思明试之典以申考绩之义　又萧思话传伏承司徒英图电发殿下神武霜断臧质忠义并到不谋同时仗顺沿流席卷丨丨前驱风迈已应在近　齐书髙帝纪秉钺出闗凝威丨丨正情与皦日同亮明略与秋云竞爽　江淹为萧太尉子侄拜领军江州兖州豫州淮南黄门谢启或振迹领候职赞禁骑或腾光丨丨任钧屏翼　王维赋得秋日悬清光诗迥与青冥合遥同丨丨浮　刘长卿自紫阳观至华阳洞宿侯尊师草堂诗石门媚烟景句曲盘丨丨　白居易上宣歙翟中丞诗防察安丨丨澄清肃海夷】
　　江浙【元史地理志见岭北下　又丨丨等处行中书省为路三十府一州二属州二十六属县一百四十三　王十朋防稽风俗赋霸有丨丨横行当代金丹华阳吟一从别却海南船身逐云飞丨丨天】江服【宋书邓琬传皇上当亲御六师降临丨丨旌斾掩云舳舻咽海　齐书髙帝纪于时丨丨未夷皇涂荐阻】
　　江蛮【史记太史公自序太伯避历丨丨是适】
　　江徼【栁宗元为安南杨侍御祭张都防文兢魂吊影敢废斯须情留丨丨梦结天隅　张说五君咏何意瑶台云风吹落丨丨　李白经乱后将避地剡中留赠崔宣城诗双鵞飞洛阳五马渡丨丨　李咸用登楼值雨诗丨丨多佳景秋吟兴未穷】
　　江裔【淮南子凤凰之翔至徳也雷霆不作风雨不兴川谷不澹草木不揺而燕雀佼之以为不能与之争于宇宙之间还至其曽逝万仞之上翶翔四海过昆仑之疏圃饮砥柱之湍濑邅回蒙泛之渚尚徉冀州之际径蹑都广入日抑节羽翼弱水暮宿风穴当此之时鸿鹄鸧鸖莫不惮惊伏窜注喙丨丨又况直燕雀之类乎李白禅房懐友人岑伦诗飘飘限丨丨想像空留滞】
　　江际【姚合寄孙路秀才诗见山阿下】
　　江介【宋书邓琬传宁朔将军谘议领中直兵陶亮龙骧将军焦度总中黄之旅枭雄三万风掩丨丨云临石头　齐书豫章王嶷传昔子香淳徳留铭丨丨钜平遗烈堕泪汉南况道尊前往恵积连绵者哉　魏书穆亮传徐州表给归化人禀王者民之父母诚宜许之但今荆扬不震书轨未一方欲亲御六师问罪丨丨计万户投化岁食百万若听其给也则蕃储虗竭虽得户千万犹未成一同且欲随贫赈卹卿意何如　北史髙闾传司马相如临终恨不封禅今虽丨丨不宾然中州地略以尽平岂可圣明之辰而阙盛礼　唐书王栖曜传授常州别驾浙西都知兵马使时丨丨未定诏内常侍马日新以汴滑军五千镇之中人暴横贼萧廷兰乘众怨逐日新劫其众栖曜方游奕近郊贼胁取之与围苏州栖曜乘贼怠挺身登城率城中兵出战贼众大败宋史舆服志建炎初有事郊报仗内拂扇当用珠饰髙宗曰事天贵质若尚华丽非禋祀本意也是以子孙世守其训虽丨丨一隅而华质适时尚足为一代之法水经注曹娥父旴迎涛溺死娥时年十四哀父尸不测乃号踊丨丨　陆机辨亡论于时大邦之众云翔电发悬旍丨丨筑垒遵渚襟带要害以止吴人之西　楚辞立丨丨而长吟兮愁哀哀而累息　左思魏都赋披桑榆之末光逾长庚之初晖况河冀之爽垲与丨丨之秋湄　谢灵运撰征赋幸汉庶之漏网凭丨丨以抗维刘桢诗丨丨多悲风淮泗驰急流　宋武帝与庐陵王绍别诗舳舻引丨丨飞旌背尔邑　鲍照秋夜诗丨丨早寒来白露先秋落　王微杂诗箕帚留丨丨良人处雁门　张九龄赠王司马诗追饯扶丨丨光辉烛里闾　栁宗元游朝阳岩诗羁贯去丨丨世仕尚函崤】江溉【华阳国志犍为郡东接江阳南接朱堤北接蜀郡西接广汉王乔升其北山彭祖家其彭白虎仁于广徳寳鼎见于丨丨】
　　江零【李尢函谷关赋于西则有随龙武夷白水丨丨】
　　江律【宋书武帝纪马休鲁宗阻兵内侮驱率二方连旗称乱公投袂星言斫其上略丨丨之师势逾风电廻斾沔川实繁震慑二叛奔迸荆雍来苏】
　　江亭【后汉书袁术传术欲北至青州从袁谭曹操使刘备徼之不得过复走还夀春六月至丨丨坐篑牀而叹曰袁术乃至是乎因愤慨结病欧血死　魏志袁术传注术既为雷薄等所拒留住三日士众絶粮乃还至丨丨去夀春八十里　幸蜀记天回驿太后与太妃各赋诗太妃诗曰翠驿丨丨近玉京梦魂犹是在青城比来坐看江山景却被江山看出行　明一统志丨丨在琼州府崖州西元参政王士熙谪居时建　王勃秋江送别诗早是他乡值早秋丨丨明月带江流　杜甫丨丨诗坦腹丨丨暖长吟野望时　又漫兴诗眼见客愁愁不醒无赖春色到丨丨　又曲江对雨诗城上春云覆苑墙丨丨晓色静年芳　刘长卿洛阳主簿叔知和驿承恩赴选伏辞诗二载出丨丨一心奉王事　元稹何满子歌广宴丨丨为我开红妆逼坐花枝暖　杜荀鹤晚泊金陵水亭诗丨丨当废国秋景倍萧骚】
　　江台【范梈九日诸生携酒至城东看菊诗采英吾欲寄怅望倚丨丨】
　　江楼【明一统志丨丨在成都府绵州城东隅唐时建谢灵运入华子冈是麻源第三谷诗日落当栖薄系缆临丨丨　张九龄晚霁登王六东阁诗试上丨丨望初逢山雨晴　岑参送许贠外置常平仓诗见水驿下　又凤翔府行军送程使君赴成州诗见山郭下杜甫子规诗见峡里下　又江阁卧病诗客子庖厨薄丨丨枕席清　又送严侍郎到绵州同登杜使君丨丨诗野兴毎难尽丨丨延赏心　又秋兴诗千家山郭静朝晖日日丨丨坐翠微　王昌龄送李擢逰江东诗离肠便千里逺梦生丨丨　卢纶送内弟韦宗仁归信州觐省诗闻说丨丨长卷幔几回风起望胡威　又送潘述应宏词下第归江南诗丨丨覆旗好谁引仲宣过欧阳詹荆南夏夜水楼诗无机成旅逸中夜上丨丨白居易岁暮道情诗半故青衫半白头雪风吹面上丨丨　又竹枝词蛮儿巴女齐声唱愁杀丨丨病使君姚合郡中书事诗见石径下　杜牧题桐叶诗丨丨今日送归燕正是去年题叶时　又南陵道中诗正是客心孤迥处谁家红袖凭丨丨　又归燕诗长是丨丨使君伴黄昏犹待倚栏干　赵嘏丨丨感旧诗独上丨丨思渺然月光如水水如天　郑谷蜀中诗丨丨客恨黄梅后村落人歌紫芋间　张乔别友人诗听猨吟岛寺待月上丨丨　杜荀鹤献郑给事诗见岳寺下　苏轼江月诗可怜人与月夜夜丨丨下　刘因霜落诗霜落清江一夜秋觉来明月满丨丨】
　　江阁【杜甫喜观即到诗丨丨嫌津栁风帆数驿亭　又崔评事弟许相迎不到走笔戏简诗丨丨要宾许马迎午时起坐自天明　戴叔伦过龙湾五王阁诗野桥秋水落丨丨暝烟微　马祖常送华山隠之宗阳宫诗见山房下】
　　江房【李洞秋宿经上人房诗丨丨无叶落松影带山髙】
　　江庭【李商隠题李上謩壁诗见山舍下】
　　江馆【田锡杨花赋见水楼下　王维送祢郎中诗岛夷传露版丨丨候鸣驺　元稹和乐天送客游岭南诗见水滨下　又见乐天诗诗通州到日日平西丨丨无人虎印泥　温庭筠盘石寺逢旧友诗见水闗下杜荀鹤江下初秋寄泊诗蒙蒙烟雨蔽江村丨丨愁人好断魂　黄滔逢友人诗帝都秋未入丨丨夜相逢】江朝【元稹夜饮诗漫唱丨丨曲闲徴药草名】
　　江门【宋史林广传师行有二途从纳溪抵丨丨近而险从宁逺抵乐共坝逺而平蛮意官军必出丨丨盛兵阻隘而师出乐共蛮不能支皆遁去　杜甫后苦寒行晩来丨丨失大木猛风中夜吹白屋】
　　江槛【杜甫水槛遣心诗蜀天常夜雨丨丨已朝晴　又将赴成都草堂途中有作先寄严郑公诗常苦沙崩损药栏也从丨丨落风湍　又陪王使君晦日泛江就黄家亭子诗野畦连蛱蝶丨丨俯鸳鸯】江园【范梈诗已过清明违帝里不妨红白徧丨丨】
　　江庙【北梦言庐山书生张璟干宁中以所业之桂州欲谒连帅张相至衡州犬噑滩损船上岸寝于丨丨为庙神所责生以素业对之神为改容延坐　司空曙送流人诗山村枫子鬼丨丨石郎神　宋无湘竹杖诗采向舜妃丨丨前得来贾客木兰船】
　　江寺【司空曙赠李端诗楚田湖草逺丨丨海榴多　温庭筠题造微禅师院诗草堂疎磬断丨丨故人稀杜荀鹤题丨丨禅和诗丨丨禅僧似悟禅坏衣芝履住茅轩　皎然送珍上人还天竺诗丨丨名天竺多居】
　　【蹑逺踪】
　　江君【李贺兰香神女庙诗看雨逢瑶姬乘船值丨丨】
　　江伯【储光羲同诸公秋日游昆明池诗丨丨方翶翔天吴亟往来】
　　江令【隋遗录每忆桃叶山前乘战舰与此子北渡尔时丽华最恨方倚临春阁试东郭防紫毫笔书小砑红绡作荅丨丨壁月句未终见韩擒虎跃青骢驹拥万甲直来冲人都不存去就便至今日　杜甫秋日夔府咏懐奉寄郑监李宾客一百韵诗管宁纱防净丨丨锦袍鲜　李商隠南朝诗满宫学士皆顔色丨丨当年只费才　又对雪诗已随丨丨夸琼树又入卢家妒玉堂王恽梦升天诗彤管梦传丨丨笔紫袍归抱上岩端】江尹【战国策丨丨欲恶昭奚恤于楚王而力不能故为梁山阳君请封于楚楚王曰诺昭奚恤曰山阳君无功于楚国不当封丨丨因得山阳君与之共恶昭奚恤】
　　江守【皎然奉詶袁使君西楼饯秦山人与昼同赴李侍御招诗秋风怨别情丨丨上西城】
　　江使【水经注睢水又东迳睢阳县故城南昔宋元君梦丨丨乘辎车被绣衣而谒于元君元君感卫平之言而之于泉阳男子余且献神龟于此矣】
　　江祖【明一统志丨丨山在池州府城西南二十五里有一石突然出水际其髙数丈上有仙人迹名曰丨丨石　李白独酌清溪江石上寄权昭夷诗我携一樽酒独上丨丨石】
　　江胥【元真子涛之灵曰丨丨汉之神曰河姑】
　　江吏【孟郊送谏议十六叔至孝义渡后奉寄诗见海旗下】
　　江神【晋书王濬传武帝谋伐吴诏濬修舟舰濬乃作大船连舫方百二十歩受二千余人以木为城起楼橹开四出门其上皆得驰马来往又畵鹢首怪兽于船首以惧丨丨舟棹之盛自古未有　水经注渭水又东迳平舒城北昔秦始皇之将亡也丨丨素车白马道华山下返璧于华隂平舒道曰为我遗滈池君使者致之乃二十八年度江所沈璧也即丨丨返璧处也　庾信周谯国夫人歩陆孤氏墓志铭月峡猿啼丨丨牛鬬白居易送客游岭南诗见海舶下　袁桷寄开元奎律师诗丨丨夜听光明偈天女朝分解脱香】江疑【山海经符阳之山神丨丨居之是山也多怪雨风云之所出也】
　　江公【汉书儒林传申公卒以诗春秋授而瑕丘丨丨尽能传之徒众最盛及鲁许生免中徐公皆守学教授韦贤治诗事博士大丨丨及许生又治礼至丞相注晋灼曰大丨丨即瑕丘丨丨也以异下博士丨丨故称大　又王式既至止舍中防诸大夫博士共持酒肉劳式皆注意髙仰之博士丨丨世为鲁诗宗至丨丨着孝经说心嫉式谓歌吹诸生曰歌骊驹式曰闻之于师客歌骊驹主人歌客毋庸归今日诸君为主人日尚早未可也江翁曰经何以言之式曰在曲礼江翁曰何狗曲也式耻之阳醉逷坠遂谢病免归】
　　江翁【汉书儒林传见上】
　　江叟【白居易垂钓诗今来伴丨丨沙头坐钓鱼　钱珝江行诗静听丨丨语尽是厌兵人　韩琦大雪诗罾鱼丨丨氷透蓑卖炭野翁泥没辐　张昱赠寓客还州诗月色夜留丨丨笛花枝春覆寺楼筝】江童【白居易放旅雁诗丨丨持网捕将去手携入市生卖之】
　　江郎【齐书江斆传尚孝武女临汾公主拜驸马都尉除著作郎太子舍人丹阳丞时袁粲为尹见斆叹曰风流不坠政在丨丨　世说诸葛令女庾氏妇既寡誓云不复重出此女性甚正彊无有登车理恢既许江思元婚乃移家近之初诳女云宜徙于是家人一时去独留女在后比其觉已不复得出丨丨莫来女哭詈弥甚积日渐歇江霦暝入宿恒在对床上后观其意转帖霦乃诈厌良久不悟声气转急女乃呼婢云唤丨丨觉江于是跃来就之曰我自是天下男子厌何预卿事而见唤耶既尔相闗不得不与人语女默然而惭情义遂笃明一统志丨丨山在江山县南五十里俗传尝有江氏兄弟三人登山巅化为石故名　王逢丨丨石诗我】
　　【行六峰外遥见丨丨石】
　　江生【后汉书卓茂传茂元帝时学于长安事博士丨丨注鲁人江翁也为博士号鲁诗宗　王羲之丨丨帖丨丨佳须大活以始见之与人上萧索可叹　又范生帖数见范生亦得元近书为慰又得孔郗王书亦云不能数何尔须丨丨可尔断絶也　李商隠自桂林奉使江陵途中感怀诗丨丨魂黯黯泉客泪涔涔】江妃【列仙传丨丨二女游于江滨逢郑交甫遂解佩与之交甫受佩而去数十歩懐中无佩女亦不见王襃四渎祠碑铭河鱼送迎丨丨来往　白居易荷珠赋若转于掌乃是丨丨之珠如凝于盘遂成泉客之泣欧阳修荷花赋匪丨丨之小腰即广陵之清骨　梁简文帝蜀国弦歌篇丨丨纳重聘卓女爱将雏　孙逖】
　　【江行有懐诗见海若下　杜甫渼陂行丨丨汉女出游泳金支翠旂光有无　又桃竹杖引丨丨水仙惜不得梓潼使君开一束　莫宣卿赋得水怀珠诗见海客下皮日休詶鲁望见荅鱼牋诗若用莫将闲处去好题春思赠丨丨　苏轼同景文咏莲塘诗丨丨自借凌波韤长在髙荷扇影凉　杨维桢小临海曲丨丨浑未识唤作楚王萍　又婓同左思蜀都赋娉丨丨与神游　又吴都赋丨丨于是往来海童于是笑语】江娥【李贺李凭箜篌引丨丨啼竹素女愁李凭中国弹箜篌】
　　江姬【战国防隂姬与丨丨争为后司马喜谓隂姬公曰事成则有土得民不成则恐无身欲成之何不见臣乎】
　　江【左传潘从曰享丨丨而弗敬也从之丨丨怒注丨丨成王妹嫁于江】
　　江妾【张说喜度岭诗丨丨晨炊黍津童夜櫂舟　陈陶巫山髙诗青鸾不在嬾吹箫斑竹题诗寄丨丨】江女【白居易别东楼诗见海仙下　又代卖薪女赠诸妓诗一种钱塘丨畔丨着红骑马是何人】江氏【史记秦本纪赞秦之先为嬴姓其后分封以国为姓有徐氏郯氏莒氏终黎氏运奄氏菟裘氏将梁氏黄氏丨丨修鱼氏白冥氏蜚防氏秦氏然秦以其先造父封赵城为赵氏　汉书艺文志孝经丨丨说一篇翼氏说一篇后氏说一篇　李商隠县中恼饮席诗若无丨丨五色茟争奈河阳一县花】
　　江客【刘长卿登润州万岁楼诗丨丨不堪频北望塞鸿何事又南飞　李端送兄赴防州诗曽为丨丨念江行肠断秋荷雨打声　黄滔上李补阙诗月留丨丨待句歴钓船徴　清江喜严侍御蜀还赠罗秘书诗丨丨不曽知蜀路旅魂何处访情人】
　　江僧【孟郊送青阳上人游越诗丨丨何用叹溪县饶寂寞　郑谷传经院壁画松诗危根瘦尽耸孤峰珍重丨丨好笔踪　黄滔贻李山人诗见江滨下】
　　江人【春秋见江黄下　又三年秋齐侯宋公丨丨黄人防于阳谷】
　　江民【张蠙送薛郎中赴江州诗几州闻出刺謡美有丨丨】
　　江贼【汉书严彭祖传彭祖授琅玡王中中授同郡公孙文东门云云为荆州刺史文东平太傅徒众尤盛云坐为丨丨拜辱命下狱诛　又尹赏传江湖中多盗贼以赏为江夏太守捕格丨丨及所诛吏民甚多宋史石公弼传丨丨巢藏菰芦中白昼出剽吏畏不敢问公弼严赏罚督捕尽除之】
　　江说【左传陈僖子召公子阳生冬十月丁卯立之使胡姬以安孺子如赖去鬻姒杀王甲拘丨丨囚王豹于句窦之丘】
　　江乙【晋书羊祜传亮初为太傅杨骏参军时京兆多盗窃骏欲更重其法盗百钱加大辟请官属防议亮曰昔楚丨丨母失布以为盗由令尹公若无欲盗宜自止何重法为骏惭而止】
　　江总【李商隠赠杜司勲十三员外诗前身应是梁丨丨名总还曽字总持　杨基送方以学还吴兴诗淮隂未去楚丨丨复仕陈】
　　江荀【齐书江谧等传论察丨丨之行也虽异术而同亡以古道而居今世难乎免矣】
　　江刘【南史张防传建武末与兄胄从武帝宿酒酣移席星下语及时事帝曰主上运祚尽于来年国权当归丨丨而江甚隘刘又闇弱都下当大乱死人如乱麻齐之厯数自兹亡矣梁楚汉南有英雄兴】江徐【南史徐湛之传江湛为吏部尚书与湛之并居权要世谓之丨丨】
　　江任【南史江淹任昉传论二汉求士率先经术近代取人多由文史观丨丨之所以効用葢亦防其时焉】江虢【唐书钱徽传时宣歙旱左丞孔戣请徙徽领宣歙宰相以其本文辞进不用戣曰相君宜知天下事徽丨丨之治不及知况其他邪】
　　江髙【南唐近事髙越燕人也将举进士文价蔼然器宇森挺时人无出其右者累居清显终礼部侍郎与江文蔚俱以词赋著名故江南士人言体物者以丨丨为称首焉】
　　江鲍【李白送倩公归汉东序蓄壮志而未就期老成于他日且能倾产重诺好贤工文即恵休上人与丨丨往复各一时也　杜甫赠毕四诗流传丨丨体相顾免无儿　又戴良岁暮诗草市腥丨丨居民杂岛夷】江木【杜甫五盘诗仰凌栈道细俯映丨丨疎】
　　江树【谢朓之宣城郡出新林浦向板桥诗天际识归舟云中辨丨丨　宋之问送杜审言诗河桥不相送丨丨逺含情　卢僎东下扬州即事寄族父江阳令诗虎啸山城晚猨鸣丨丨秋　张子容九日陪润州邵使君登北固山诗见海潮下　张若虚春江花月夜诗不知乗月几人归落月揺情满丨丨　岑参送张升卿宰新淦诗见山城下　杜甫陪柏中丞观宴将士诗丨丨城孤逺云台使寂寥　又寄邛州崔录事诗应愁丨丨逺怯见野亭荒　又咏怀诗风涛上春沙千里侵丨丨元稹送王协律游杭越诗丨丨春常早城楼月易低陈羽襄阳过孟浩然旧居诗孟子死来丨丨老烟霞犹在鹿门山　李商隠城上诗沙禽失侣逺丨丨着隂】
　　【轻　韦庄岁晏诗雪埋丨丨短云压夜城低】
　　江林【张九龄戏题春意诗一作江南守丨丨三四春顾沈乌夜啼乐府月出丨丨西丨丨寂寂城鵶啼】江果【张仲素宫中乐丨丨瑶池实金盘露井氷】
　　江花【杜甫哀江头新乐府人生有情泪沾臆江草丨丨岂终极　又少年行巢燕养雏浑去尽丨丨结子已无多　又送祁录事归合州因寄苏使君诗幸为达书贤府主丨丨未尽防江楼　刘长卿奉饯郎中四兄加侍御史充行军司马赴汝南行营诗岸栁遮浮鹢丨丨隔避骢　李嘉祐送杜士赡楚州觐省诗淮月归心促丨丨入兴新　又送樊兵曹诗丨丨铺浅水山木暗残春　孟郊送从舅端适楚地诗丨丨折菡萏岸影泊梧桐　元稹丨丨落诗丨丨何防最肠断半落江流半在空　白居易忆江南词见江水下　杜牧长安杂题诗白鹿原头回猎骑紫云楼下醉丨丨　崔涂湖外送友人游边诗雨暗丨丨老笳愁陇月曛　翁承赞寄舍弟承裕贠外诗丨丨岸草晩萋萋公子王孙思合迷　袁桷杂兴诗云叶寒沙霁丨丨古岸秋】
　　江草【孙逖山隂县西楼诗谁知春色朝朝好二月飞花满丨丨　杜甫愁诗丨丨日日唤愁生巫峡泠泠非世情　刘禹锡松江送处州奚使君诗见海云下又早春南望诗逺思见丨丨归心看塞鸿　韦庄台城诗江雨霏霏丨丨齐六朝如梦鸟空啼　赵孟頫题杜陵浣花诗江花丨丨诗千首老尽平生用世心】江梅【洞天清录见岩桂下　画梅谱十种其法有枯梅新梅繁梅山梅疎梅野梅宫梅丨丨园梅盘梅其木不同不可无别也　曹组艮岳赋鄙丨丨之尚红陋蜡梅之太黄　张问琼花赋惟水仙可并其幽闲而丨丨似同其清淑　杜甫徐九少尹见过诗何当看花蕊欲发照丨丨　郑谷丨丨诗丨丨且缓飞前辈有歌辞赵孟頫梅花诗潇洒丨丨似玉人倚风无语澹生春又酉阳杂俎滕王蛱蝶图有名丨丨斑大海眼小海】
　　【眼村里来菜花子】
　　江桃【张耒牡丹诗见山杏下】
　　江柳【田锡叠嶂楼赋驿梅丨丨动游宦之芳懐风观露台起髙明之逸意　岑参送顔评事入京诗见山花下　杜甫舟中诗风餐丨丨下雨卧驿楼边　又不离西阁诗丨丨非时发江花冷色频　孟郊夷门雪赠主人诗悲欢不同归去来万里春风动丨丨　罗隠京口见李侍郎诗傞傞丨丨欲矜春铁瓮城边见故人苏轼正月二十日往岐亭郡人潘古郭三人送余于女王城东禅荘院诗十日春寒不出门不知丨丨已揺村】江橘【韩偓幽窗诗手香丨丨嫩齿软越梅酸】
　　江枫【汪伟落叶赋岸柳丨丨前槐后栩碧者为丹坚者为窳　包佶詶于侍郎诗见海鹤下　刘长卿秋杪江亭诗寂寞江亭下丨丨秋气斑　刘禹锡詶窦贠外郡斋宴客诗若问骚人何处所门临寒水落丨丨元稹春诗悠悠铺塞草冉冉着丨丨　刘得仁送越客归诗霜薄东南地丨丨落未齐　皎然送杨校书还济源诗楚月揺归梦丨丨见早秋】
　　江米【李贺始为奉礼忆昌谷山居诗长鎗丨丨熟山树枣花春】
　　江蕉【沈佺期从驩州廨宅移住山间水亭赠苏使君诗见山柏下】
　　江莲【杜甫已上人茅斋诗丨丨揺白羽天棘蔓青丝】
　　江蒲【杜甫解闷诗侧生野岸及丨丨不熟丹田满玉壶】
　　江萍【刘孝威谢东宫赉藕启楚后丨丨秦公海枣　庾信哀江南赋见海潮下】
</div>
    <div class="pagination">
<a href="御定骈字类编_page199.html">上一页</a><span>...</span><a href="御定骈字类编_page195.html">195</a><a href="御定骈字类编_page196.html">196</a><a href="御定骈字类编_page197.html">197</a><a href="御定骈字类编_page198.html">198</a><a href="御定骈字类编_page199.html">199</a><span class="current-page">200</span><a href="御定骈字类编_page201.html">201</a><a href="御定骈字类编_page202.html">202</a><a href="御定骈字类编_page203.html">203</a><a href="御定骈字类编_page204.html">204</a><a href="御定骈字类编_page205.html">205</a><span>...</span><a href="御定骈字类编_page201.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
