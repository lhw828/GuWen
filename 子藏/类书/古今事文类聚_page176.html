<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 176 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 176 页/共 485 页</h1>
    <div class="content">　　朱槿花　　　　　　　　僧绍隆
　　朱槿移栽释梵中老僧非是爱花红朝开暮落浑闲事只要人知色是空
　　花卉
　　羣书要语【阙】
　　古今事实
　　鹤林开花【见重阳门】
　　羯皷催花
　　移春槛【并见春门】
　　铺花为裀
　　学士许慎与亲友宴花圃中聚花铺坐曰吾自有花裀何须坐具【天寳遗事】
　　古今文集
　　古诗
　　庭花　　　　　　　　　罗隠
　　昨日芳艳浓开樽几同醉今朝风雨恶惆怅人生事南威病不起西子老兼至向晩寂无人相偎堕红泪
　　接花　　　　　　　　　陈莹中
　　色红可使紫叶单可使千花小可使大子少可使繁天赋有定质我力能使迁自矜接花手可夺造化权众闻悉惊诧遗我屡叹吁用智固巧矣天时可易欤我欲春采菊我欲冬赏桃汝不能栽接汝巧亦徒劳雨露草必生霜雪松不死不死有本性必生亦时尔汝之所变易是亦时所为时乎不可违何物不违时
　　惜花吟　　　　　　　　鲍君徽【英华】
　　枝上花花下人可怜顔色俱青春昨日防花花灼灼今日防花花欲落不如尽此花下欢莫待春风总吹却鸎歌蝶舞韶光长红炉煑茗松花香妆成吟罢恣游后独把芳枝归洞房
　　韦员外家花树歌　　　　岑参
　　今年春似去年好去年人到今年老知人老去不及花可惜落花君莫扫君家兄弟不可当列卿太史尚书郎朝囘花底常防客花扑玉缸春酒香
　　共友人防花　　　　　　罗邺
　　花开只恐看花迟及到愁多未看时家在楚乡身在蜀一年春色负归期
　　惜落花赠崔二十四　　　白居易
　　漠漠纷纷不柰何狂风急雨两相和晩来怅望君知不枝上稀疎地上多
　　惜花　　　　　　　　　严惮
　　春光冉冉归何处更向花前把一杯尽日问花花不语为谁零落为谁开
　　谢判官幽谷种花　　　　欧阳永叔
　　浅深红白宜相间先后仍须次第栽我欲四时携酒去莫教一日不花开
　　野花　　　　　　　　　罗邺
　　拂露丛开血气殷初无名字对空山时逢舞蝶寻香立少有行人辍棹攀若在侯门防不足为生江岸见如闲结根毕竟输桃李长近都城紫陌间
　　菖蒲
　　羣书要语菖蒲一名菖歜【本草】菖蒲亦有一寸十二节者【本草】又能乌髭【同上】菖蒲放花人得食之长年【风俗通】
　　诗句下有千嵗根蹙缩如蟠虬【坡】青青水中蒲长在水中居寄语浮萍草相随我不如【韩】
　　古今事实
　　嗜菖歜
　　文王嗜菖歜爼【说苑】
　　飨有菖歜
　　王使周公阅来聘飨有菖歜【左传】
　　菖蒲九节
　　汉武上嵩山忽见仙人曰吾九疑人也闻中岳有石菖蒲一寸九节食之可以长生故来采之忽然不见【神仙传】
　　其花难见
　　梁太祖后张氏尝于室内忽见庭前菖蒲花光彩照灼非世中所有后惊视谓侍者曰汝见不曰不见后尝闻见者当富贵因取吞之是月产梁武帝
　　古今文集
　　律诗
　　和子由盆中石菖蒲忽生九花蘓子瞻
　　春荑秋荚两须臾神药人间果有无无鼻何由识薝卜有花今始信菖蒲芳心未饱两蝴蝶寒意知鸣几蟪蛄记取明年十二节小儿休更籋霜须
　　采菖蒲　　　　　　　　陈去非
　　闲行涧底采菖蒲千嵗龙蛇抱石臞明朝却覔房州路飞下山顚不用扶
　　芭蕉
　　羣书要语芭蕉一曰苞苴或曰甘蕉茎如荷芋重皮相褁大如盂斗叶广尺长一丈有角子长六七寸或三四寸两两共对若相抱形剥其皮色黄白味似葡萄甜而脆亦饱人其茎解散如丝续以为葛谓之蕉葛虽脆而好色黄白不如葛赤色也【广志】
　　诗句升堂坐阶新雨足芭蕉叶大栀子肥【韩】更展芭蕉看学书【山谷】芭蕉一枕西窻雨【荆公】
　　古今事实
　　蕉覆鹿【见鹿门】　雪中蕉【见画门】
　　书芭蕉
　　陆羽作僧懐素传曰贫无纸可书堂后数里种芭蕉万余以供挥洒
　　古今文集
　　律诗
　　芭蕉　　　　　　　　　路徳延
　　一种灵苖异天然体性虚叶如斜界纸心似倒抽书
　　唐余録云诗成翌日传于都下
　　芭蕉　　　　　　　　　钱珝
　　泠烛无烟绿蜡干芳心犹倦怯春寒一缄书札藏何事防被东风暗拆防
　　芭蕉　　　　　　　　　杨廷秀
　　骨相玲珑透入窻花头倒挿紫荷香绕身无数青罗扇风不来时也自凉
　　苔
　　羣书要语藫水苔也一名石髪江东食之【尔雅】苔水衣也【说文】在屋曰昔邪在垣曰垣衣【广雅】苔藓空室无人行则生或紫或青一名员藓一名绿钱一名绿苔【古今注】海藻一名海菭【南粤志】
　　诗句苍苔依砌上【谢晖】苔痕上堦绿【刘禹锡】虫书玉佩藓【杜】石田茅屋荒苍苔【杜】
　　古今事实
　　绿苔生阁
　　陈思王初防应刘端忧多暇绿苔生阁芳尘凝榭
　　水苔造纸
　　张华撰博物志进武帝帝嫌烦令削之赐侧理纸王子年云侧理纸陟厘也此纸以水苔为之溪人语讹谓之侧理
　　干苔充食
　　侯景围防城既急时甘露厨中所有干苔悉分给军士
　　苔草没堦
　　宋王防太保之弟子也吏部尚书江湛爱其才学用为吏部郎陈病笃不受因与湛书告絶足不逾阃十有余载栖迟环堵之室苔草没堦
　　古今文集
　　律诗
　　苔钱　　　　　　　　　郑谷
　　春红秋紫绕池防个个圆如济世财雨后无端满穷巷买花不得买愁来
　　萍
　　羣书要语苹萍也大者曰苹【尔雅】江东人谓之藻【郭璞注】萍葫也无根浮水而生【说文】季春萍始生【月令】萍树根于水木树根于土【淮南子】苟有明信苹蘩蕰藻之菜可羞王公【左传】诗句风起青苹末　风约半池萍【杜】乾坤水上萍【杜】旅踪一浮萍【杜】萍盖汚池净【韩】
　　古今事实
　　南涧采苹
　　召南采苹诗大夫妻能循法度则可以承先祖共祭祀矣
　　得萍实
　　楚王渡江得萍实大如斗赤如日剖而食之甜如蜜古今文集
　　律诗
　　萍　　　　　　　　　　吴均
　　可怜池里萍葐蒀紫复青工随浪开合能逐水低平防根无所缀细叶讵须茎飘荡终难测流连如有情
　　醉后口号　　　　　　　刘商
　　青草秋风老此身一瓢长醉任家贫醒来还爱浮萍草飘寄官河不属人
　　浮萍　　　　　　　　　陆
　　晩来风约半池明重叠侵沙绿成不用临池重相笑最无根蔕是浮名
　　草
　　羣书要语卉草也草谓之华木谓之荣不荣而实者谓之秀荣而不实者谓之英【尔雅】兖州厥草惟繇【茂也】徐州草木渐苞【丛生也】州厥草惟天【少长曰天禹贡】薙氏掌杀草【周官】季夏之月烧薙行水以杀草【月令】霜降之日草木黄落【月令】草上之风必偃【语】一薰一莸十年尚犹有臭【薫香草莸臭草左传】蔓草犹不可除【左隠】春草生兮萋萋王孙游兮不归【楚辞】畦留夷与掲车兮杂杜衡与芳芷【同上】采薜荔兮水中【同上】惟兎葵燕麦动摇春风【刘禹锡集】春草碧色【江淹别赋】
　　诗句四顾何茫茫东风摇百草【古诗】草见踏青心【杜】草色入青【刘禹锡】乱生金谷谁为主【同】
　　古今事实
　　尝百草
　　神农始尝百草一日七十毒【淮南子】
</div>
    <div class="pagination">
<a href="古今事文类聚_page175.html">上一页</a><span>...</span><a href="古今事文类聚_page171.html">171</a><a href="古今事文类聚_page172.html">172</a><a href="古今事文类聚_page173.html">173</a><a href="古今事文类聚_page174.html">174</a><a href="古今事文类聚_page175.html">175</a><span class="current-page">176</span><a href="古今事文类聚_page177.html">177</a><a href="古今事文类聚_page178.html">178</a><a href="古今事文类聚_page179.html">179</a><a href="古今事文类聚_page180.html">180</a><a href="古今事文类聚_page181.html">181</a><span>...</span><a href="古今事文类聚_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
