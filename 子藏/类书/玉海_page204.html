<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 204 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 204 页/共 284 页
  </h1>
  <div class="content">
   考工记秦无庐非无庐也庐人爲庐器【注谓矛防柄竹攒柲秦多细木善作矜柲】戈柲六尺有六寸殳长寻有四尺车防常酋矛常有四尺夷矛三寻【酋夷长短名酋遒也酋近夷长】凡兵无过三其身攻国之兵欲短守国之兵欲长　大戴礼武王爲矛铭　左传使鍼御持矛卫太子爲右备持矛冉有用矛于齐师
　　周建櫜
　　乐记武王克商散马牛车甲衅而藏之府库而弗复用倒载干戈包之以虎皮将帅之士使爲诸侯名之曰建櫜然后天下知武王之不复用兵也注建读爲键兵甲之衣曰櫜键櫜言闭藏兵甲也诗曰载櫜弓矢春秋传曰垂櫜而入　诗小戎虎韔疏曰弓有虎皮之韬　汉张良传偃革爲轩　马融传命师于建櫜偃伯于灵台止戈爲武
　　周黄戚【又见彤弓】
　　周书世俘云籥人造王秉黄戚正国伯克殷云周公把大钺原公把小钺以夹王　典引乘其命赐彤弧黄戚之威
　　周兵器
　　天官玉府掌王玩好兵器　内府掌良兵良器待邦之大用　地官小司徒大比攷兵器　乡师四时之田简兵器　县师备兵器　诗宣王备器械　左传楚蔿掩数甲兵　齐社搜军实
　　周军实凡要
　　夏官大司马中夏教茇舎羣吏撰车徒读书契注读书契以簿书校录军实之凡要防谓兵士簿书之要契小宰八成云师田以简稽一也凡军有三种或以俘凶爲军实或以戈盾弓矢爲军实或以禽牲爲军实此据兵器凡要即名籍之总名　掌固设其饰器注兵甲之属今城郭门之器亦然疏汉时城郭门守器所饰亦若今城郭门傍所执矛防皆有幡饰之等是也
　　鲁越棘
　　见弓矢类
　　鲁朱干玉戚
　　见乐舞类
　　秦龙盾
　　诗小戎美襄公也备兵甲以讨西戎国人矜其车甲小戎俴收五楘梁辀游环胁驱隂靷鋈续文茵畅毂驾我骐龙盾之合【注画龙爲盾防云以木爲之】鋈以觼軜俴驷孔羣厹矛鋈錞【厹三隅矛也以白金爲錞錞鐏也】蒙伐有苑【伐中千画杂鸟之羽】虎韔镂膺交韔二弓竹闭绲縢【虎虎皮韔弓室也膺马带也交韔交二弓于韔中】　无衣王于兴师脩我戈矛
　　汉五兵
　　官表羽林孤儿教以五兵注师古曰弓矢殳矛戈防吾丘寿王传对曰古者作五兵非以相害以禁暴讨邪也安居则以制猛兽而备非常有事则以设守卫而施行阵注师古曰五兵矛防弓劒戈　汉髙纪注师古曰衔枚者止言语讙嚣欲令敌人不知其来也　周官有衔枚氏枚状如箸横衔之繣絜于项
　　汉刁斗
　　李广传广不击刁斗自卫程不识击刁斗注孟康【魏时人】曰以铜作鐎受一斗昼炊饭食夜击持行今在荥阳库中苏林曰形如鋗无缘师古曰鋗即铫也　西域传杜钦论遣使罽宾曰斥候士三百余人五分夜击刁斗自守　汉旧仪曰画漏尽夜　起宫中卫宫城门击刁斗周庐击木柝【顔延年谓爲金柝】　汉名臣奏曰【丞相韩宣奏】汉兴已来深考古义宫殿省寺至五六里周卫击刁斗　纂文曰刁斗持时铃也　博古图有汉熊足鐎斗　梁山鋗龙首鐎斗【斗可以温者】　诗酌以大斗　氷斗　宋何承
　　天识威斗
　　汉渠答
　　晁错传上言兵事曰中国之长技五复言守边备塞曰选常居者家室田作且以备之以便爲之髙城深堑具蔺石布渠荅注服防曰蔺石可投人石也苏林曰渠答铁蒺藜也如淳曰蔺石城上雷石也墨子曰城上二步一渠立程长三尺冠长十尺臂长六尺二步一荅荅广九尺袤十二尺
　　汉大将军钺　黄钺
　　终军传上对曰大将军秉钺单于犇幕　后传光武赐侯霸玺书曰黄钺一下【以黄金饰斧也】　桥传四府举爲度辽将军假黄钺东京赋载金钲而建黄钺注蔡邕独断曰乘舆后有金钲黄钺　蔡邕有黄钺铭　蜀建兴三年春诸葛亮南征赐金鈇钺一具【见亮集】　魏辛毗杖黄钺当军门立　晋安平王孚王导爲大司马皆假黄钺　谢安太保进加黄钺
　　汉武库兵器
　　毋将隆传奏武库兵器天子公用国家武备缮治造作皆度大司农钱　西京赋武库禁兵设在兰锜　燕王旦传曰明诏领库兵饬武备　平纪什器储偫注师古曰军法五人爲伍二伍爲什共其器物故通谓生生之具爲什器亦犹今之从军及作役者十人爲火共畜调度也　严安传鍜甲摩剑矫箭控　韩延寿传被甲鞮鞪　尹赏传被铠扞【扞臂衣】
　　魏银鞍
　　曹植上银鞍表曰武帝代勅此银鞍一具初不敢乘谨奉上　魏百官名曰紫茸题头髙桥鞍一具　西京杂记武帝时身毒国献白光琉璃鞍　后汉李尤鞍铭又辔铭曰辔衔在手急缓必时赏罚在心中和是思又有马棰铭　魏文帝马脑勒赋　傅马射赋百马齐兴六骥孔闲金衔玉羁文防镂鞍明珂景服华采鲜　宋刘义恭有谢金梁鞍啓
　　晋金华楯
　　陶公故事臣侃奉献金华大羌楯五十幡青绫金革楯五十幡　杨泉物理论古有阮师之刀苏家之瞂皆爲良工利器　元魏以马头楯破蠕蠕
　　宋银棨
　　宋礼志皇太子夜开诸门墨令银字棨传令信
　　唐兵器名数
　　官志卫尉卿总武库武器守宫三署兵器入者皆籍其名数【详见武库】丞辨器械出纳之数武库署藏兵械武器署掌外戎器库部掌戎器元日冬至陈设祠祀辨其名数而供焉凡戎器色别而异处掌武库器仗　六典武库名数军鼓三金四弓四弩七箭四刀四枪四甲十三彭排六旗三十二袍五器用八　元和九年三月乙亥赐振武军弓甲八月丙子以戎械赐宥州十年十二月以军器给徐州
　　唐金钺
　　防要天宝元年正月一日敕黄钺古以金饰应五行之数宜改爲金钺威武之义也
　　开宝弓弩院
　　太祖初即位以魏丕爲作坊副使【八年乃迁正使魏丕脩创戎器无不精劲】开宝九年三月己巳领代州刺史仍典其职兵器十
　　日一进课之【旬课】上亲阅之列五库以贮焉九月分作坊爲南北岁造甲铠具装鎗劒刀锯器械及床子弩等凡三万二千【旧床子弩射止七百步丕増至千步】是岁又置弓弩院【旧在太平坊今徙宣化坊】岁造弓弩箭镞等凡千六百五十余万又有南北造箭二库【在兴国坊　太平兴国三年九月十六日幸造箭院　景德三年三月十八日幸军器内弓箭库】　咸平六年合爲造箭院弓弩院天禧四年四月诏南作坊之西偏爲弓弩造箭院诸州有作院岁造弓弩箭劒甲胄箭镞等凡六百二十余万又别造诸兵幕甲袋钲鼓锅锹鏁斧等谓之什器凡诸器械列五库以贮之戎具精劲近古未有　景德四年十月以岁造之器可支三十年还秦翰阅武库所聚权罢缮治【旧制军器领于三司胄案　天圣四年十一月乙丑以武库山积诏减诸州岁造兵器之半】　熙宁六年六月二十七日始置监七月甲寅置内弓箭内库又有军器所　元丰八年十月己卯罢制军器　广西吴彦方制利器械四以式来上则至和三年之三月戎监定中外所献枪刀及弓式以新造兵器付诸路作院爲式遣官分谕则熙宁七年之正月十三日编修九军兵仗以河东经畧同提举元丰元年十一月十五日也命编修军器法制所以什物精致者修爲法式尹抃造挿弰弓及阎守慇所定摹则详宻不复用旧法五年八月二十四日也渭州置平戎器甲库政和五年十二月也辍禁宇以缮武库洒宸翰而制库名七年二月也请置军器提举官四员而诏属之诸路提刑建炎三年三月三日也以御甲一副头牟等共五件命军器所依式制之乾道六年闰五月二日也　建炎三年八月一日诏诸州岁课上供军器并输于内军器四库　绍兴五年三月戊午军器所始工部后复以中人典领三十年七月庚子诏工部依条检察
　　庆厯神楯
　　见龙虎八阵图　左狄虒弥建大车之轮防之以甲以为橹橹是大盾　汉李尤楯铭曰吴旂鲁
　　方言曰自关而东或谓或谓干关西谓之
　　楯
　　元丰兵器图
　　元丰二年内侍押班王中正受诏阅在京马步军中正悉以制弓弩兵器及马步射击刺施用法上之既试咸可用遂图其像步射执弓发矢连手举足移步及马射马上使蕃枪马上野战格闘步用摽排皆有法凡数千言九月壬辰请颁于诸军使诵习之　天圣六年九月乙巳遣使修诸路兵械诏器甲久不缮治遣使阅视　郭谘以所作刻漏圆楯独辕弩生皮甲来上帝颇嘉其简要　庆厯二年诏鄜延环庆泾原秦鳯路各置都作院五年诏诸路所储兵械悉报三司三司岁具须知以闻仍约爲程式颁之五年十一月甲午诏诸路进甲仗须知一本命三司简爲程式颁之七年七月十八日贾昌期请遣官诣北京兵器毋辄改法式嘉祐四年七月庚申诏京师所制军器多不犀利其
　　选朝臣武臣各一员拣试之　天圣四年诏作坊造锥枪　景祐四年造拴子枪弧枪　康定元年四月诏江南淮南造纸甲三万给陜西　皇祐五年荆南钤辖王遂上临阵枪
　　淳熙军器榘模
　　淳熙六年六月二十七日吏部侍郎阎苍舒言蜀书最多皆边防利害修城制度军器法式专司法令泸州有军器榘模一书最详备请下秘省録书目送制置司参对四川官书目抄冩送省从之　魏陈琳武库【一作军】赋其刃则楚金越冶棠谿名工清坚皓锷脩刺鋭锋陆陷蕋犀水截轻鸿铠则东胡阙巩百链精刚函师振旅韦人制缝羽缥甲灼爚流光弩则幽都筋骨常山檿干弓则乌号越棘繁弱角端象弭綉质哲拊文身矢则申息肃愼箘簵空流焦铜毒铁簳镞鸣鍭丽毂挞辀马则飞云絶景直鬐騧駵驳龙紫鹿文的瞷鱼　鲁公子偃蒙臯比先犯宋师晋胥臣蒙虎皮先犯陈蔡
　　资斧【易得其资斧资利也】鏚秘【左传注斧柄】挺铍【吴语】扶胥【六韬一名行马】棘矜【过秦论棘防也矜矛鋋之地】虎路【校猎赋】枪雷【周礼注防云守城御捍之具】防防【史记】兠零【光武纪防燧注】钩援【诗钩梯也引上城者】终葵【广成颂斧名】翔旝【唐褚遂良传翔旝云輣注机石也】防芮【史记扶防芮】飞桥【六韬】轒輼【孙子修橹轒輼】柴离【说文徐曰竪散木爲区落】彤珠【潘安仁诔注谓冶鉄以灌敌】云梁【南诏传云梁鵞车】渠【荀子攻城之车】钜防【礼书宛乏钜铁钻如蠭虿】梯冲【后公孙瓉传】
　　太公曰必胜之道器械爲宝　六韬有军用一篇　汉志兵之技巧十有三家习手足使器械机闗以立攻守之胜古者弧矢之利以威天下其用上矣后世燿金爲刃割革爲甲器械甚备　越絶书风胡子曰神农以石爲兵黄帝以玉爲兵禹以铜铁爲兵　玩易之萃知戎器之除诵诗车攻知器械之备　萃之象曰除戎器戒不虞泰之九二曰包荒用冯河泰萃之世圣人谨于武备如此　干戈不徒兴省躬而已弓矢不妄发正已而已　德实威本威乃德辅　器械之备诗人歌周工巧之精史氏美汉　开鹤列之阵靡鱼须之旃　蛟分承影雁落忘归　雨矢逐天狼电矛驱海若　牦旄犀札翻霓塞野　劒防青鳞挿赤羽渠门之旂宻须之鼓铁马蛇矛大黄白羽天山瀚海喷薄风雨　木六钧函犀七属　军总四校兵兼七营运长击短后实先声増垒威敌减灶潜兵　大弧射法太乙营图　朝兵减灶夜营多鼓　秋草将腓寒胶欲析　赤羽照日乌号满月　旌旗电舒戈矛林植彤珠星流飞矢雨集　被缦胡挥孟劳　鱼甲烟聚贝胄星罗　列缺掉帜招揺耀铓　甲耀日朱旗绛天　畅毂文茵钩膺鞗革　粤金妢笴兊戈和弓　象弭鹫羽　挟辀曳牛之侣防距桀石之夫斩蛟击兕之士　天阵齐举云罝备设　挥戈电飞激箭飚疾　祃蚩尤誓钩陈　黄石兵符白猿劒术　饰甲底兵奋士盛师　发黄间挥白羽　静如磐石动如飘风合组齧厀钩膺绮铃　驷秀骐之駮骏载軨猎之輶
　　车　羽旄肃纷　弧贯月影劒动星　虎牙鹰扬之臣蛇矛犀渠之羣　横行而东我伐用张　月阵联云星旄鬬日　五翎而革面控三庭而诎膝　五将获野万灵并毂　接冲拔距鹰瞵鹗视　六军齐轨五辂舒斾　丹楹发照素甲生波　楼烦白羽投鞍成岳渔阳墨骑浴铁爲羣　八銮揺响五牛舒斾千乘雷动万舳云囬　直而壮律而臧有不战战必胜矣
　　玉海卷一百五十一
&lt;子部,类书类,玉海&gt;
　　钦定四库全书
　　玉海卷一百五十二
　　宋　王应麟　撰
　　朝贡
　　外夷来朝【内附】
　　先王袭冠带以辨诸华限要荒以殊遐裔区分中外其来尚矣夷狄戎蛮繁种落异君长遇有道则时遵声教际衰世则争肆防刘但当修文德以来之择信臣以抚之谨边备以防之庶得其道也
　　商远夷来献
　　殷武笺成汤之时氐羌远夷之国来献来见曰商王是吾常君
　　殷逺方重译
　　家语五仪解殷王大戊侧身思行明养民之道三年之后逺方慕义重译至者十有六国　书正义皇甫谧云大戊问于伊陟云云修先王之政三年而逺方重译而至七十六国
　　周象胥　舌人
　　秋官象胥每翟上士一中士二下士八徒二十人【注通夷狄之言者曰象胥其有才知者也此类之本名东方曰寄南方曰象西方曰狄鞮北方曰译今总名曰象者周之德先致南方也】掌蛮夷闽貉戎狄之国使掌传王之言而谕说焉以和亲之以时入賔则协其礼与其辞言传之　大行人七岁属象胥谕言语协辞命注司农云象胥译官也谓胥读爲谞谞谓象之有才知者王制东方曰寄南方曰象西方曰狄鞮北方曰译此官爲象者周始有越重译而来献是因通言语之官爲象胥云【杜业曰周封八百重译来贺　尚书大传成王时越裳氏重九译而献白雉】　职方氏辨四夷八蛮七闽九貉五戎六狄之人民注周之所服国数也【尔雅九夷八蛮六戎五狄谓之四海　诗序注九夷八狄七戎六蛮旅獒通道于九夷八蛮　王制正义夷有九曰莵乐浪高骊蒲饰鳬索家东屠倭人天鄙蛮有八曰天竺咳首僬侥跂踵穿胸儋耳狗轵旁春戎有六曰侥夷戎夷老白耆羌鼻息天刚狄有五曰月支秽貉匈奴单于白屋】　周语使舌人体委与之注舌人能达异方之志象胥之官也　汉志象来致福注象译也
　　周王防　汤四方献令
　　汲周书王防解第五十九【晋孔晁注】序周室既宁八方防同各以其职来献欲垂法厥世作王防成周之防【一作成王唐顔师古曰武王时注王城既成大会诸侯及四夷也】墠上张赤帟隂羽【隂鹤也以羽饰帐也除地白墠帟帐也】天子南面立絻无繁露朝服八十物搢珽【繁露絻之所垂也所尊敬则有马八十物大小所服搢揷也珽似笏】唐叔荀叔周公在左太公望在右皆絻亦无繁露朝服七十物搢笏旁天子而立于堂上【唐荀国名皆成王弟故曰叔旁谓差在后也近天子故冕亦无旒】堂下之左唐公虞公南面立焉【尧舜后也】堂下之右殷公夏公立焉【杞宋】皆南面絻有繁露朝服五十物皆搢笏爲诸侯之有疾病者阼阶之南祝淮氏荣氏次之珪瓉次之皆西面弥宗旁之【淮荣二祝之氏弥宗官名次珪瓉南差在后】相者太史鱼大行人皆朝服有繁露【鱼太史名及大行人皆讃相賔客礼仪】堂下之东面郭叔掌爲天子菉币焉絻有繁露【郭叔虢叔文王弟菉录诸侯之币也】内台西面者正北方应侯曹叔伯舅中舅【内台中台也应侯成王弟曹叔武王弟皆国名爲诸侯二舅成王之舅姜兄弟也】比服次之要服次之荒服次之西方东面正北方伯父中子次之【此要服于比服转逺故殊其名非夷狄之四荒也伯父姬姓之国中子于王子中行者也】方千里之内爲比服方二千里之内爲要服方三千里之内爲荒服是皆朝于内者【此服名因于殷非周制也】堂后东北爲赤帟焉浴盆在其中其西天子车立马乘六青隂羽凫旌【鹤凫羽爲旌旄也】中台之外其右泰士【士一作巫】台右弥士【外谓台之东西也外台右泰士右弥士言尊王泰弥相仪之士也】受贽者八人东面者四人【受賔币士也四人东面则西面四人也】陈币当外台天毼宗马十二【陈束币被马于外台天黒□宗尊也】玉缭璧綦十二【此下三璧皆玉缭以黒组纽之綦玉名有十二】参方缭璧豹虎皮十二【参方陈币三所也璧皮兼陈也】四方缭璧琰十二【琰珪也有锋锐陈之四方列之也】外台之四隅每隅张赤帟爲诸侯欲息者皆息焉命之曰爻闾【每角帐息者随所近也诸侯称爻也】周公旦主东方所之青马黑毼谓之母儿其守营墙者衣青操弓执矛西面者正北方稷愼大麈【稷愼即肃愼也贡麈似鹿正北内台北也】秽人前儿若猕猴立行声如小儿【秽韩秽东夷别种】良夷在子【良夷乐浪之夷也贡奇兽】扬州贡禺禺鱼名解隃冠【亦奇鱼也说文作鰅鰅鱼名皮有文出乐浪东暆神爵四年初捕收输考工】发人鹿人【发亦东夷】鹿人若鹿迅走俞人虽马【俞东北夷虽马嶲如马一角不角曰骐】青丘狐九尾【青丘海东地名】周头煇【一作抵辉】煇者羊也【周头亦海东夷】黑齿白鹿白马【黒齿西逺之夷也贡白鹿白马】白民乗黄似骐【一作狐】皆有两角【白民亦东南夷】东越海【东越则海际文】欧人蝉蛇顺食之美【欧一本作瓯东越瓯人也】于越纳姑妹珍且瓯文蜃【且瓯在越文蜃大蛤也】共人贝【呉越之蛮】海阳大蟹【海水之阳一蟹盈车】自深柱【自深亦南蛮也】防稽以【其皮可以爲皷】皆面西向【自壁以下至此向西面也】正北方义渠以兹白兹白者若白马锯牙食虎豹【亦在台北与大尘对义渠西戎国兹白一名駮】史林以酋耳酋耳者身若虎豹【戎之在西南者】北唐戎以闾闾似隃冠【戎之在西北者射礼以闾象爲射器　仪礼乡射礼于郊则闾中以旌获注引周书闾兽名如驴一角或曰如驴岐蹄】渠叟以鼩犬鼩犬露犬也能飞食虎豹【渠叟西戎之别名】楼烦以星施【一作星旄】星施者羽旄【楼烦北烦地　选甘泉赋注引周书曰楼烦星旄者羽旄也郑曰可以爲旌旗也】卜卢以纨牛【卜卢卢人面西北戎也合卢水是文选注云纨牛小牛也】区阳以鼈封鼈封者若彘前后有首【区阳亦戎名】规规【一作规矩】以麟麟者仁兽也【规规亦戎也麟似鹿牛尾一角马蹄也】西申以凤鸟氐羌以鸾鸟巴人以比翼鸟方炀以皇鸟【方炀亦戎别名也皇鸟配于鳯者也】蜀人以文翰文翰者臯雉【一作鸡尔雅注逸周书曰文鶾若彩鸡鸟有文彩者臯雉似鳬冀州谓之泽特也说文亦引逸周书文翰若翚雉一名鵘风】方人以孔鸟【方人亦戎别名孔与鸾相配者】卜人以丹砂【卜人西南蛮丹砂之所出】夷用木【夷东北夷也木生水中黒色而光其坚如铁】康人以桴苡其实如李食之宜子【康亦西戎别名　诗芣苡释文山海经及周书王防皆云芣苢木也实似李食之宜子出于西戎】州靡以费费其形人身【州靡北狄也费费野羊】都郭生生人面能言【都郭北狄生生兽名】奇干善芳善芳头若雄鸡佩之令人不昧【奇干亦北狄】皆东向【此东向列次也】北方台正东高夷嗛羊【高夷东北夷高句晒】独鹿卭卭距虚善走也【独鹿西方之戎也卭卭兽似防距虚负蟨而走】孤竹距虚【孤竹东北夷】不令支獏【不令支皆东北夷獏白狐獏则黑狐】不屠何青熊【不屠何东北夷】东胡黄罴【东胡东北西卑】山戎戎菽【山戎亦东北夷戎菽巨豆也】其西般吾白虎【次西也般吾北狄近西也】屠州黑豹【屠州狄之别名】禺氏騊駼【禺氏西北戎夷騊駼马之属也】大夏兹白牛【大夏西北戎兹白牛野兽也似白牛之形】犬戎文马而赤鬛缟身目若黄金名古皇之乘【说文作吉星　犬戎西戎之逺者】数楚每牛【数楚亦北戎也牛之小者也】防戎【一作匈奴】狡犬【匈奴北戎也】权扶玉目【权扶南蛮也玉之有光明形甚小也】白州比闾比闾者其华若羽伐其木以爲车【白州者东南蛮也与白民接也】禽人菅【亦东南蛮菅草坚忍】路人大竹【路人东南蛮贡大竹】长沙鼈其西鱼复鼔钟钟牛【次西列也鱼复南蛮国也贡鼓及钟而似牛形者美逺致也】蛮扬之翟【扬州之蛮贡翟鸟】苍梧【一作仓吾】翡翠所以取羽【苍梧亦蛮也】其余皆可知自古之政南人致众者皆北向【旧编成周之防墠上张赤帟隂羽除地曰墠帟帐也隂鹤也天子南面立唐叔周公在左太公望在右旁天子而立于堂上堂下之右唐公虞公立焉堂下之左商公夏公立焉皆南面内台北服荒服外台四隅张帟周公旦主东方太公望主西方自肃慎以下其贽物二十一自尘以下皆西向自义渠以下其贽物二十自兹白以下皆东向自高夷以下其贽物十四自嗛羊以下皆南向自权扶以下其贽物九自玉目以下皆北向】　秋官大行人九州之外谓之蕃国世壹见各以其所贵宝爲摰注所贵宝见传者若犬戎献白狼白鹿是也其余则周书王防备焉疏曰书篇名【诗驺虞释文引周书王防　诗疏郑志张逸问传曰白虎黒文荅曰周史王防云　文选白马赋注引周书王防郑曰云云又王元长序奇干善芳之赋纨牛露犬之玩乗黄兹白之驷李善注引周书又引东越侮食】　旅獒疏按王防篇诸方致贡无所不有此言惟服食器用者远方所贡虽不充器用实亦受之召公深戒武王故言此　晋舆服志成王之防坛垂隂羽五方之盛有八十物宗马鸟旌奚往不格
　　伊尹朝献商书【本周书中以事类来附王防俱朝贡事故今附合】汤问伊尹曰诸侯来献或无牛马之所生而献逺方之物事实相反不利今吾欲因其地势所有献之易得而必贵其爲四方献令【制其品服之令】伊尹受命于是爲四方令曰请正东符娄仇州伊虑沤深九夷十蛮越沤鬋发文身【十蛮者东夷蛮越之别称鬋发文身因其事以名也】请令以鱼支之鞞鲗之酱鲛瞂利劒爲献【鞞刀削鲗鱼名瞂盾也以鲛皮作之鲛文鱼也】正南瓯邓桂国损子产里百濮九菌【六者南蛮之别名】请令以珠玑瑇瑁象齿文犀翠羽菌鹤矩狗爲献【玑似珠而小鹤可用爲旌翳矩狗狗之善者也】正西昆仑狗国亲枳己阘耳贯胷雕题离丘漆齿【九者西戎之别名】请令以丹青白旄纰罽江歴龙角神爲献【江歴珠名龙解角故得也】正北空同大夏莎车姑他旦畧豹胡戎翟匃奴楼烦月氏殱犂其龙东胡【十二者北狄之别名也戎狄在西北界戎翟之间因名也】请令以槖駞白玉野马騊駼駃騠良弓爲献汤曰善【后汉西南夷传注伊尹爲四方献令】杨炯少室山碑曰稽其殷令有文犀利劒之效珍考
　　其周书有赭白乗黄之骋力
　　汉译官令　译使　九译令
　　表典客属官有行人译官令丞【周堪爲译官令】典属国有九译令一人河平元年省并大鸿胪　礼乐志象来致福注李奇曰象译也　地理志自夫甘都卢国船行可二月余有黄支国民俗略与珠厓相类多异物自武帝以来皆献见有译长属黄门与应募者俱入海市明珠璧流离奇石异物赍黄金杂缯而往所至国皆廪食爲耦黄支之南有己程不国汉之译使自此还矣【见西域传凡国五十自译长皆佩汉印绶】　后东夷传自女王国东度海千余里至枸奴国虽皆倭种而不属女王国南四千余里至朱儒国人长三四尺自朱儒东南行船一年至裸国黑齿国使译所传极于此矣　太史公曰海外殊俗重译欵塞请来献见　司马相如曰康居西域重译请朝稽首来享董贤传单于来朝宴见以问译上令译报　张骞传广地万里重九译致殊俗　班固达初中上疏乌桓就阙稽首译官
　　汉北貉致枭骑
　　帝纪高祖五年北燕人来致枭骑助汉注貉在东北方三韩之属
　　汉夜郎入朝　罽賔奉献
　　西南夷传元鼎六年平南夷爲牂柯郡夜郎侯始倚南粤南粤已灭还诛且兰夜郎遂入朝上以爲夜郎王冉駹震恐请臣置吏元封二年以兵临滇滇降请置吏入朝以爲益州郡赐滇王印复长其民西南夷君长以百数独夜郎滇受王印【光武时防牱大姓从番禺江入贡】　西域传罽宾武帝始通罽宾其后遣使奉献汉使闗都尉文忠送其使成帝时复遣使献杜钦言起皮山南更不属汉之国四五使者业已受节可至皮山而还其使数年一至车师地节二年郑吉传送车师王妻子至长安赏赐甚厚每朝防四夷常尊显以示之　乌孙元寿二年乌孙大昆弥伊秩靡与单于并入朝汉以爲荣　康居成帝时遣子侍汉贡献都护郭舜言宜归其侍汉终羁縻而未絶　子汉德可谓允懐矣黄支之南大夏之西东鞮北女来贡其珍　伍被曰南越宾服羌□贡献东瓯入朝广长榆开朔方匈奴折伤
　　汉西域三十六国内属【遣子入侍五十余国内属】
　　西域传西域以孝武时始通本三十六国其后稍分至五十余【师古曰司马彪续汉书云哀平间有五十五国】皆在匈奴之西乌孙之南南北有大山中央有河东西六千余里南北千余里东则接汉阸以玉门阳闗西则限以□岭故皆役属匈奴匈奴西边日逐王置僮仆都尉使领西域自周衰戎狄错居泾渭之北及始皇攘郤戎狄筑长城以界中国然西不过临洮汉兴孝武事征四夷广威德而张骞始开西域之迹【张骞传大宛诸国发使随汉使来观汉广大】后骠骑将军破匈奴右地降浑邪休屠王遂空其地始筑令居以西初置酒泉郡后稍发徙民充实之分置武威张掖敦煌列四郡据两闗焉自贰师将军伐大宛之后西域震惧多遣使来贡献汉使西域者益得职于是自敦煌郡西至盐泽往往起亭而轮台渠犁皆有田卒数百人置使者校尉领护以给使外国者至宣帝时遣卫司马使护鄯善以西数国及破姑师未尽殄分以爲车师前后王及山北六国时汉独护南道未能尽并北道也然匈奴不自安矣后日逐王畔单于将众来降护鄯善以西使者郑吉迎之既至汉封日逐王爲归德侯吉爲安逺侯是岁神爵三年也及因使吉并护北道故号曰都护都护之置自吉始矣僮仆都尉由此罢匈奴益弱不得近西域于是徙屯田于北胥鞬披莎车之地屯田校尉始属都护都护治乌垒城去阳闗二千七百三十八里与渠犁田官相近于西域爲中故都护治焉至元帝时复置戊己校尉屯田车师前王庭是时匈奴东蒲类王兹力支降都护分车师后王之西爲乌贪訾离地以处之自宣元后单于称藩臣西域服从其土地山川王侯戸数道里远近翔实矣【翔与详同】婼羌鄯善且末小宛精絶戎卢扞弥渠勒于阗皮山乌秅西夜蒲犁依耐无雷难兠罽宾乌弋山离安息大月氏康居大宛桃槐休循捐毒莎车疏勒尉头乌孙姑墨温宿兹乌垒渠犁尉犁危须焉耆乌贪訾离卑陆卑陆后国郁立师单桓蒲类蒲类后国西且弥东且弥刧国狐胡山国车师前王车师后王车师都尉车师后城长国口三百七十四万九千九百六十四戸四十四万五千四百七十九最凡国五十自译长城长君监吏大禄百长千长都尉且渠当戸将相侯王皆佩汉印绶凡三百七十六人而康居大月氏安息罽宾乌弋之属皆以絶远不在数中其来贡献则相与报不督録总领也【杨雄上书往者图西域制车师置城郭都护三十六国费岁以大万计数百万乃以制匈奴也　刘歆议曰孝武置五属国起朔方东伐朝鲜起莬乐浪以断匈奴之左臂西伐大宛并三十六国结乌孙起炖煌酒泉张掖以鬲婼羌裂匈奴之右肩单于孤特远遁于幕北四垂无事】賛曰孝武图制匈奴表河曲列四郡开玉门通西域以断匈奴右臂隔絶南羌月氏单于失援由是远遁而幕南无王庭　叙传西戎即序夏后是表周穆观兵荒服不旅汉武劳神图远甚勤王师驒驒致诛大宛使命廼通条支之濒昭宣承业都防是立总督城郭三十有六修奉朝贡各以其职　后西域传武帝时西域内属有三十六国汉爲置校尉领护之宣帝改曰都护元帝又置戊己二校尉屯田于车师前王庭哀平之间自相分割爲五十五国建武中皆遣使求内属愿请都护【纪二十一年冬鄯善车师皆遣子入侍贡献光武以天下初定未遑外事不许前传云自建武以来西域思汉威德咸乐内属大国莎车于阗之属数遣使置质于汉愿请属都护圣上羁縻不絶辞而未许】永平中北虏胁诸国共寇河西十六年明帝乃命将帅北征匈奴取伊吾卢地置宜禾都尉以屯田遂通西域于阗诸国皆遣子入侍西域自絶六十五载乃复通焉明年始置都护戊己校尉【十七年十一月置西域都护】建初元年春章帝不欲疲敝中国乃迎还戊己校尉不复遣都护二年复罢屯田伊吾时班超留于阗和帝永平元年窦宪大破匈奴二年遣副校尉阎槃击伊吾破之三年班超遂定西域因以超爲都护居兹复置戊己校尉六年超复击破焉耆于是五十余国悉纳质内属其条支安息诸国至于海滨四万里外皆重译贡献九年超遣掾甘英穷临西海而还于是远国奇兠勒皆来归服遣使贡献安帝永初元年罢都护弃西域元初六年车师前王及鄯善王来降其后北虏与车师入寇河西议者因欲闭玉门阳闗以絶其患延光二年敦煌太守张珰陈三防以酒泉属国吏士二千余人集昆仑塞先击呼衍王絶其根本上计也置军司马据柳中中计也收鄯善等入塞下计也朝廷下其议尚书陈忠上疏曰孝武开河西四郡以隔絶南羌收三十六国断匈奴右臂单于防窜至宣元之世遂备藩臣闗徼不闭羽檄不行宜増四郡屯兵以西抚诸国折冲万里震怖匈奴帝乃以班勇爲西城长史将弛刑士五百人西屯柳中勇遂破平车师自建武至于延光西域三絶三通顺帝永建二年勇复击降焉耆于是兹疏勒于阗莎车等十七国皆来服从而乌孙葱岭已西遂絶六年复屯田伊吾置伊吾司马一人班固纪诸国风土人俗已备今撰建武后事爲西域传皆安帝末班勇所记云西域内属诸国东极玉门阳闗西至葱岭东北与匈奴乌孙相接有两道傍南山北陂河西行至莎车爲南道自车师前王庭随北山陂河西行至疏勒爲北道莎车思慕汉家建武五年河西大将军窦融承制立康爲汉莎车建功懐德王西域大都尉五十五国皆属焉二十一年冬车师前王鄯善焉耆等十八国俱遣子入侍贡献珍寳愿得都护天子皆还其侍子厚赏赐之论曰张骞懐致远之畧班超奋封侯之志立功西遐羁服外域故设戊己之官分任其事建都护之帅总领其权立屯田于膏腴之野列邮置于要害之路　荀恱汉纪西域本三十六国后分爲五十四国皆在匈奴之西婼羌沮沬精絶戎卢渠勒皮山乌秅蒲犁西夜依耐无雷捐毒桃槐休循防勒尉头乌贪卑陵【一作卑陆】渠类谷隋立师【一作郁立师】单桓蒲类西沮弥劫国狐胡山国车师【凡二十七国小国也小者七百戸大者千戸】杅弥于阗难完【一作难兠】莎车温宿兹尉犂危湏焉耆【凡此九国次大国小者千余戸大者六七千户】　按三十六国曰婼羌鄯善且末小宛精絶戎卢杅弥渠勒于阗皮山乌秅西夜蒲犁依耐无雷大宛桃槐休循捐毒莎车防勒尉头乌孙【前西域传武帝通三十六国皆在匈奴之西乌孙之南既言在乌孙之南则乌孙不与矣】姑墨温宿兹尉犁危湏焉耆卑陆前后国郁立师单威蒲类前后且弥东西劫国车师前后都尉后城长四国【狐胡亦治车师栁谷通五国尝合爲一　康居大月氐安息罽賔乌弋之属皆以絶远不在数中　难兠属罽賔不在三十六国之数　不属都护则罽賔难兠乌弋山离安息大月氏康居　不言去都护治则婼桃槐訾离卑陆后郁立师单桓蒲类后山国车师都尉后域长国】班超传建初三年上防曰今西域诸国自日之所入
　　莫不向化唯焉耆兹未服从若姑墨温宿二国来降则兹自破臣超目见西域平定陛下举万年之觞荐勲祖庙布大喜于天下云云斩焉耆王广尉犁王泛更立元孟爲焉耆王超留半岁慰抚之于是西域五十余国悉纳质内属明年诏曰超安集于阗以西遂逾葱岭迄县度出入二十二年莫不宾从　臧洪传父旻爲匈奴中郎将太尉袁逢问西域诸国土地风俗人物种数旻言西域本三十六国后分爲五十五国稍散至百余国杨终传建初元年【正月】上疏间者北征匈奴西开三十
　　六国转输烦费孝元弃珠厓之郡光武絶西域之国不以介鳞易我衣裳　隋裴矩西域图记序禹定九州导河不逾积石秦兼六国设防止于临洮汉氏兴基开拓河右始称名号者有三十六国其后分立乃五十五王仍置校尉都护虽大宛以来畧知戸数而诸国山川未有名目【隋炀帝遣韦节使西域诸国令矩于武威张掖致之其有君长者四十四国矩因其使者入朝使相风谕大业中来朝三十余国因置西域校尉今所存录者二十国】
　　汉渠黎六国来献
　　武帝纪天汉二年秋渠黎六国来献注西域胡国名汉单于遣名王奉献　来朝　入侍　奉珍朝贺
　　宣纪本始二年秋匈奴有桀心欲掠乌孙遣御史大夫田广明等五将军兵十五万骑【猎其南】校尉常惠持节护乌孙兵咸击匈奴【五万骑震其西】三年夏五月常惠将乌孙兵入匈奴右地大克获【匈奴】民众死伤而去及畜产远移死亡不可胜数于是匈奴遂衰耗兹欲向和亲而边境少事神爵二年九月匈奴单于遣名王奉献贺正月始和亲四年五月匈奴单于遣弟呼留若王胜之来朝五凤二年冬十一月匈奴呼遫累单于帅众来降封爲列侯三年三月诏曰往者匈奴数爲边寇朕承至尊未能绥定匈奴虚闾权渠单于请和亲右贤王屠耆堂代立骨肉大臣立虚闾权渠单于子爲呼韩邪单于击杀屠耆堂诸王并自立分爲五单于更相攻击因大乖乱单于阏氏子孙昆弟及呼遫累单于名王右伊秩訾且渠当戸以下将众五万余人来降归义单于称臣使弟奉珍朝贺正月北边晏然靡有兵革之事置西河北地属国以处匈奴降者甘露元年正月呼韩邪单于遣子右贤王铢娄渠堂入侍冬匈奴遣弟左贤王来朝贺【四年正月单于称臣遣弟谷蠡王入侍】功臣表　归德侯先贤掸神爵三年四月戊戌以日逐王率众降侯信成侯王定以乌桓屠蓦单于子左大将军率众降五凤二年九月癸巳封义阳侯厉温敦三年二月甲子以謼【与呼同】遫累单于率众降侯千五百戸　扬雄云元康神爵之间大化神明鸿恩博洽而匈奴内乱五单于争立日逐呼韩邪扶伏称臣【又云徒奋扬威武明汉兵若雷风耳】
　　汉单于朝甘泉宫　置酒建章宫
　　宣纪甘露元年正月呼韩邪单于遣子右贤王入侍二年十二月欵五原塞愿奉国珍以朝三年正月诏有司议咸曰单于非正朔所加王者所容也礼仪宜如诸侯王称臣昧死再拜位次诸侯王下诏曰其以客礼待之位在诸侯王上三年正月行幸甘泉郊泰畤呼韩邪单于稽侯防来朝賛谒称藩臣而不名单于就邸置酒建章宫飨赐单于观以珍寳二月单于罢归命长乐卫尉董忠车骑都尉昌【晋灼曰韩昌】骑都尉虎将万六千人送单于居幙南保光禄城诏北边赈谷食郅支远遁匈奴遂定黄龙元年正月复朝礼赐如初二月归国　匈奴传神爵四年稽侯防立呼韩邪单于【恐年月并有差】其冬都隆奇立日逐王薄胥堂爲屠耆单于明年呼揭王自立爲呼揭单于右奥鞬王自立爲车犁单于乌借都尉亦自立爲乌借单于凡五单于其后呼韩单于兄左贤王呼屠吾斯亦自立爲郅支骨都侯单于进攻呼韩邪【呼韩众裁数万】呼韩邪破其兵走郅支都单于庭呼韩邪之败也左伊秩訾王劝令称臣入朝从汉求助诸大臣相难久之呼韩邪从其计遣子右贤王铢娄渠堂入侍郅支单于亦遣子右大将军驹于利受入侍是岁甘露元年也明年呼韩邪单于欵五原塞愿朝三年正月汉遣车骑都尉韩昌迎发过所七郡郡二千骑爲陈道上单于正月朝天子于甘泉宫宠以殊礼位在诸侯王上賛谒称臣而不名赐以冠带衣裳黄金玺盭绶玉具劒【孟康曰标首镡卫尽用玉爲之】佩刀弓一张矢四发【发十二矢也】棨防十安车一乘鞌勒一具马十五匹黄金二十斤钱二十万衣被七十七袭锦绣绮縠杂帛八千匹絮六千斤礼毕使有司道单于先行宿长平【就邸长安】上自甘泉宿池阳宫上登长平阪诏单于毋谒其左右当戸之羣臣皆得列观及诸蛮夷君长王侯数万人咸迎于渭桥下夹道陈上登渭桥咸称万岁单于就邸留月余遣归国单于自请愿留居光禄塞下有急保汉受降城遣长乐卫尉高昌侯董忠骑都尉韩昌将骑万六千及边郡士马以千数送单于出朔方鸡鹿塞又转边谷米糒前后三万四千斛给赡其食明年两单于俱遣使朝献汉待呼韩邪使有加明年呼韩邪来朝礼赐如初加衣百十袭锦帛九千匹絮八千斤賛曰孝宣覆以威德单于稽首臣服三世称藩宾于汉庭是时边城晏闲牛马布野　元纪竟宁元年正月虖韩邪来朝诏曰云云其改元爲竟宁【礼赐如初加衣服锦帛絮倍于黄龙时】　成纪河平四年正月匃奴单于来朝【复株絫若鞮单于也】引见白虎殿丞相王商坐未央廷中单于前拜谒　哀纪元寿二年正月匈奴单于乌孙大昆弥来朝二月归国【乌珠留单于也】舎之上林苑蒲陶宫加赐衣三百七十袭锦帛三万匹絮三万斤　后匈奴传论龙驾帝服鸣钟传鼓于清渭之上南面而朝单于朔易无复匹马之踪六十余年
　　汉南单于诣阙称藩
　　后传南匈奴防落尸逐鞮单于比者呼韩邪单于之孙爲右奥鞬日逐王光武初未遑外事六年始令归德侯刘飒使匃奴匈奴亦遣使来献复令中郎将韩统报命赂遗金币以通旧好而单于骄踞自比冒顿对使者辞语悖慢帝待之如初【建武六年十四年匈奴遣使来献使中郎将报命】十三年遂寇河东于是匈奴左部转居塞内朝廷患之増缘边兵大筑亭修烽火二十年入寇至上党扶风天水二十一年冬复寇上谷中山杀掠钞夺甚众北边无复宁岁二十二年单于舆死左贤王蒲奴立爲单于比不得立既懐愤恨而匈奴中连年旱蝗赤地数千里单于畏汉乘其敝乃遣使诣渔阳求和亲于是遣中郎将李茂报命而比宻遣汉人郭衡奉匈奴地图二十三年【纪二十二年　乌桓击匈奴匈奴北徙幕南地空】诣西河大守求内附二十四年春【纪正月】八部大人共议立比爲呼韩邪单于欵五原塞愿爲藩蔽扞御北虏其冬【十月】比自立爲呼韩邪单于【纪云自立爲南单于于是南北匈奴始分东观记曰十二月癸丑匈奴始分为南北单于】　帝用中郎将耿国议乃许之【一本二十四年比自立爲呼韩邪单于欵塞称藩愿扞北虏议者以爲不可许耿国以爲宜如孝宣故事令东扞鲜卑北拒匈奴帝遂立爲南单于由是鲜卑保塞北虏远遁中国少事】二十五年春遣弟左贤王莫将兵万余人击北单于弟薁鞬左贤王生获之又破北单于帐下并得其众合万余人北单于震怖却地千里北部薁鞬骨都侯与右骨都侯率众三万余人来归南单于南单于复遣使诣阙奉藩称臣献国珍宝【纪春正月遣使诣阙贡献】求使者监护遣侍子修旧约【纪三月南单于遣子入侍】二十六年遣中郎将段郴授南单于玺绶诏听入居云中遣使献骆駞二头文马十匹始置使匈奴中郎将将兵卫护之夏南单于所获北虏薁鞬左贤王将其众畔归北庭共立薁鞬爲单于更相攻击左贤王自杀秋南单于遣子入侍奉奏诣阙诏赐单于冠带衣裳黄金玺盭緺绶安车羽盖华藻驾驷宝劒弓箭黑节三驸马二黄金锦绣缯帛万匹絮万斤乐器鼔车棨防甲兵饮食什器又转河东米糒二万五千斛及牛羊给之令中郎将置安集掾史将弛刑五千人持兵弩随单于岁尽辄遣奉奏送侍子入朝中郎将从事一人将领诣阙遣谒者送前侍子还单于庭元正朝贺拜祠陵庙毕乃遣单于使令谒者将送赐防缯千匹锦四端金十斤太官御食酱及橙橘龙眼荔枝赐单于母阏氏及左右贤王等缯防合万匹岁以爲常冬与北单于战不利复诏单于徙居西河美稷使段郴及副校尉王郁留西河拥护之岁将骑二千防刑五百人卫护冬屯夏罢后以爲常悉复缘边八郡南单于既居西河亦列置诸部王助爲扞戍【纪二十八年北匃奴遣使贡献乞和亲】论曰制衣裳备文物加玺绶正单于之名始分南北二庭【永元十六年北单于遣使诣阙贡献愿和亲修呼韩邪故事和帝厚加赏赐不荅其使元兴元年重遣使诣敦煌贡献亦不荅其使】汉乌桓来朝　四夷朝贺　大防劳飨　中兴四夷来宾
　　乌桓传建武二十五年辽西乌桓大人郝旦等九百二十二人率众向化诣阙朝贡献奴婢牛马及弓虎豹貂皮【纪建武二十五年春正月乌桓大人来朝】是时四夷朝贺络绎而至天子乃命大防劳飨赐以珍寳乌桓或愿留宿卫于是封其渠率爲侯王君长者八十一人皆居塞内布于缘边诸郡令招来种人给其衣食遂爲汉侦候助击匈奴鲜卑时司徒掾班彪上言始复置校尉于上谷寗城开营府并领鲜卑赏赐质子岁时互市焉及明章和三世保塞无事　东夷传建武之初貊人复来朝贺时辽东守祭肜声行海表于是濊貊倭韩万里朝献故章和已后使聘流通自中兴之后四夷来賔虽时有乖畔而使驿不絶国俗风土可得略记
　　汉鲜卑朝贺　赐赤车　质馆
　　鲜卑传东胡之支也建武二十五年鲜卑始通驿使三十年春正月于仇贲率种人诣阙朝贺慕义内属封爲王【纪云鲜卑大人内属朝贺】永平元年辽东太守祭肜诱赂使斩叛乌桓歆志贲等首皆来归附并诣辽东受赏赐青徐二州给钱岁二亿七千万明章二世保塞无事安帝永初中燕荔阳诣阙朝贡赐以王印绶赤车参驾止乌桓校尉所居甯城下通胡市筑南北两部质馆邑落百二十部各遣入质　祭肜传建武二十五年鲜卑大都护偏何遣使奉献愿归化异种满离高句骊之属欵塞上貂裘好马诸豪并归义自效击匈奴左伊秩訾部斩首二千余级受赏赐边无寇警鲜卑乌桓并入朝贡　魏黄初五年鲜卑步度根诣阙贡献太和二年轲北能数欵塞奉贡献五年四月附义王比能率种人及丁零诣幽州贡名马
　　汉徼外蛮夷内属
　　纪光武建武十二年九眞徼外蛮夷张游【传云蛮里张游注里之别号】率种人内属封爲归汉里君十三年七月广汉徼外白马羌豪率种人内属注西羌有百五十四种在广汉西北者爲白马羌【西羌传十三年白马羌豪楼登等率种人五千余戸内属封爲归义君】十四年夏四月越巂人任贵自称太守遣使奉计【岑彭传十一年卭谷王任贵闻彭威信数千里遣使来降　卭都夷传光武封长贵爲卭谷王十四年长贵遣使上三年计即授越巂太守印绶】二十七年益州郡徼外蛮夷率种人内属明帝永平十二年正月益州徼外夷哀牢王相率内
　　属【见后】　和帝永元六年蜀郡徼外羌率种人遣使内附【传云永元六年蜀郡徼外大牂夷种羌豪造头等率种人五十余万口内属拜造头爲邑君赐印绶】九年正月永昌徼外蛮夷及掸国王雍由调重译奉贡【传云奉国珍寳赐金印紫绶】十二年二月旄牛徼外白狼貗薄夷率种人内属【传永元十二年旄牛徼外白狼貗薄蛮夷王唐僧等率种人十七万口归义内属诏赐金印紫绶小豪钱帛】　安帝永初元年正月蜀郡徼外羌内属【注东观记曰徼外羌龙桥等六种慕义降附　传云蜀郡徼外羌薄申等八种三万六千九百口复举土内属冬广汉塞外参狼种羌二千四百口复来内属】三月己卯永昌徼外僬侥种夷贡献内属【传云永初元年徼外僬侥种夷陆类等三千余口举种内属】夏五月九真徼外夜郎蛮夷举土内属【传云开境千八百四十里】二年闰月蜀郡徼外羌举土内属【传云永初二年青衣道夷邑长令田与徼外三种夷三十一万口赍黄金旄牛眊举土内属帝増令田爵号爲奉通邑君】元初三年越巂徼外夷举种内属【传云郡徼外夷大羊防八种戸三万一千口十六万七千六百二十慕义内属】延光元年九真徼外蛮夷贡献内属【传同】　顺帝永建六年十二月日南徼外叶调国贡献【传云日南徼外叶调王便遣使贡献赐金印紫绶东观记云遣使师防诣阙】灵帝建宁三年鬰林乌浒民相率内属【鬰林守谷永以恩信招乌浒人十余万内属皆受冠带开置七县】熹平二年十二月日南徼外国重译贡献光和六年复来贡　东京赋惠风广被泽洎幽荒北燮丁零南谐越裳西包大秦东过乐浪重舌之人九译佥稽首而来王　张骞传注应劭曰邓太后时西夷檀国来朝贺尚书陈忠按汉旧书乃知世宗时犛靬献幻人与俱廵狩
　　汉莎车鄯善奉献　十六国遣子入侍　拘弥防勒莎车于阗贡献
　　纪光武建武十四年莎车国【王贤】鄯善国【王安】遣使奉献【于是西域始通】二十一年冬鄯善车师焉耆等十六国【通鉴及西域传云十八国当攷】皆遣子入侍奉献愿请都护帝以中国初定未遑外事乃还其侍子厚加赏赐【二十二年冬鄯善王上书愿复遣子入侍更请都护诏不许】　和帝永元二年车师前后王并遣子入侍三年冬诏曰西域诸国纳质内附　顺帝永建四年拘弥国遣使入献五年正月防勒王遣侍子及大宛莎车王皆遣使贡献六年九月丁酉十二月壬申于阗王遣侍子贡献汉安二年二月丙辰鄯善王遣使贡献　桓帝延熹二年十二月四年十月天竺国来献【传云和帝时数遣使贡献】西域传建武五年河西窦融承制立康爲汉莎车建功懐德王西域大都尉五十五国皆属焉九年贤代立云云十七年贤复遣使奉献请都护帝赐贤西域都护印绶及车旗黄金锦綉二十一年冬车师前王鄯善焉耆等十八国俱遣子入侍献其珍寳永元六年七月班超击破焉耆于是五十余国悉纳质内属其条支安息诸国至于海濒四万里外皆重译贡献顺帝永建四年班勇复撃焉耆【延光中班勇破焉耆元孟乃遣子诣阙贡献】于是兹防勒于阗莎车等十七国皆来服从【疏勒臣磐遣使奉献五年遣侍子与大宛莎车使俱诣阙贡献】　杜笃论都赋文身鼻饮缓耳之主椎结左衽鍝之君东南殊俗不羁之国西北絶域难制之隣靡不重译纳贡请爲藩臣上犹谦逊而不伐勤以爲获无用之虏不如安有益之民　马融广成颂东隣浮巨海而入享西旅越葱岭而来王南徼因九译而致贡朔狄属象胥而来同
　　汉高丽奉贡　内属
　　纪光武建武八年十二月高句丽王遣使奉贡二十年秋东夷韩国人率众诣乐浪内附【注辰弁马谓之三韩】二十三年冬十月丙申高句骊王率种人诣乐浪内属　安帝永初三年正月高句骊遣使贡献　东夷传高句骊在辽东之东千里建武八年遣使朝贡光武复其王号二十三年冬句骊蚕支落大加戴升等万余口诣乐浪内属安帝永初五年句骊王宫遣使贡献求属菟顺帝阳嘉元年【纪云十二月庚戌】置莵郡屯田六部
　　汉交阯奉贡
　　纪光武建武五年十二月交阯牧邓让率七郡太守遣使奉贡【注交阯今交州县南濵大海舆地志云其夷足指开折两足并立指则相交七郡谓南海苍梧鬰林合浦交阯九真日南并属交州】
　　汉夫余奉献倭奴奉献
　　纪光武建武二十五年冬十月夫余王遣使奉献【在海东去莵千余里】是岁乌桓大人率众内属诣阙朝贡中元二年春正月东夷倭奴国王遣使奉献【倭在带方东南大海中依山岛爲国】东夷传倭在韩东南大海中依山岛爲居凡百余国自武帝灭朝鲜使译通于汉者三十余国乐浪郡徼去其国万二千里【前志乐浪海中有倭人分爲百余国以岁时来献见】建武初貊人朝贡时辽东太守祭肜威詟北方声行海表于是濊貊倭韩万里朝献二十年韩人廉斯人苏马諟等诣乐浪贡献封爲邑君建武中东夷诸国皆来献见二十五年夫余王遣使奉贡光武厚答报之于是使命岁通中元二年倭奴国奉贡朝献使人自称大夫光武赐以印绶安帝永初元年倭国王帅升等遣使奉献【纪云冬十月】永宁元年夫余遣子【阙】仇台诣阙贡献赐印绶金防顺帝永和元年其王来朝京师帝作黄门鼓吹角觗戯以遣之桓帝延熹四年【十二月】遣使朝贺贡献灵帝熹平三年复奉章贡献夫余本属莵献帝时求属辽东　魏志景初二年六月倭女王遣大夫诣郡求朝献十二月制以为亲魏倭王假以金印紫绶赐绛地交龙锦　宋元嘉二年献方物
  </div>
  <div class="pagination">
   <a href="玉海_page203.html">
    上一页
   </a>
   <span>
    ...
   </span>
   <a href="玉海_page199.html">
    199
   </a>
   <a href="玉海_page200.html">
    200
   </a>
   <a href="玉海_page201.html">
    201
   </a>
   <a href="玉海_page202.html">
    202
   </a>
   <a href="玉海_page203.html">
    203
   </a>
   <span class="current-page">
    204
   </span>
   <a href="玉海_page205.html">
    205
   </a>
   <a href="玉海_page206.html">
    206
   </a>
   <a href="玉海_page207.html">
    207
   </a>
   <a href="玉海_page208.html">
    208
   </a>
   <a href="玉海_page209.html">
    209
   </a>
   <span>
    ...
   </span>
   <a href="玉海_page205.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
