<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 33 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 33 页/共 1019 页</h1>
    <div class="content">　　风尖【陆游凭防诗露重倾荷盖丨丨蹙芡盘】
　　风屯【王仲言慈寜殿赋山壤献灵川流效祉陆架水浮丨丨云委】
　　风猎【刘禹锡寄杨寿州诗丨丨红旗入寿春满城歌舞向朱轮】
　　风游【张融海赋隂鸟阳禽春毛秋羽逺翅丨丨髙翮云举】
　　风趋【歴代名画记或问余以顾陆张吴用笔如何对曰顾恺之之迹紧劲聮绵循环超忽调格逸易丨丨电疾意存笔先画尽意在所以全神也】
　　风走【史记淮隂侯传夫以足下之贤圣有甲兵之众据彊齐从燕赵出空虚之地而制其后因民之欲西乡为百姓请命则天下丨丨而响应矣】
　　风弄【杜荀鹤闽中秋思诗雨匀紫菊丛丛色丨丨红蕉叶叶声】
　　风舞【王融曲水诗序禊饮之日在兹丨丨之情咸荡子兰长安早秋诗丨丨槐花落御沟终南山色入城秋】
　　风隠【梁肃望江县丞卢公志铭云藏于山丨丨于林时雨下降不闻其音】
　　风约【李咸用题陈将军别墅诗云藏山色晴还媚丨丨溪声静又回　周羙成浣溪沙夏景词丨丨衣归燕急水摇扇影戏鱼惊柳梢残日弄微晴】
　　风闪【李咸用秋望诗丨丨雁行疎又密地回江势急还迟】
　　风泛【皮日休孤园寺诗香莎满院落丨丨金靃靡】
　　风浮【柳宗元唐故朝防大夫永州刺史崔公墓志迁永州刺史朝散大夫惟是南楚丨丨俗鬼户为胥徒家有禳大者虐鳏孤以盗邦赋敺愚以神讹言悖于政经莫有禁御公于是修整部吏黜侵凌牟渔者数百人以付信于下而征贡用集擒戮妖师毁焄蒿滛昏者千余室以举正羣枉】
　　风荡【荡同谢朓登山曲丨丨飘莺乱云行芳树低　白居易过元家履信宅诗丨丨醼船初破漏雨淋歌阁欲倾欹】
　　风炽【唐书杜咸传牂柯反咸监军出讨贼保垒自固道荒漫师不能进咸乃息士示不欲战隂伺之时旱暑丨丨咸纵火噪而前贼怖相失自腾践死擒其酋遂平之】
　　风淫【后汉书乐成王党传立济北王子苌为乐成王后苌到国数月骄滛不法愆过累积安帝诏曰苌有腼其面而放逸其心出入颠覆丨丨于家愆罪莫大甚可耻也其贬苌爵为临湖侯　素问嵗厥隂在泉丨丨所胜则地气不明平野昧草廼早秀】
　　风匀【皮日休海石榴花诗丨丨秖似调红露日暖唯忧化赤霜】
　　风妥【丁复诗丨丨浪花清度月秋先关树早惊霜】
　　风交【李华含元殿赋云薄万拱丨丨四荣】
　　风济【淮南子武王伐纣渡于孟津阳侯之波逆流而击疾风晦人马不相见于是武王左操黄钺右秉白旄瞠目而防之曰予任天下谁敢害吾意者于是丨丨而波罢】
　　风感【于邵与裴谏议书虽唱髙和寡未能道云从丨丨时頼起予】
　　风从【任昉天监三年防秀才文上之化下草偃丨丨　陆云赠顾骠骑诗宗姻丨丨弟侄云囘】风偃【论语草上之丨必丨　齐书髙帝纪公忠诚慷慨在险弥亮深识九变妙察五色以寡制众所向丨丨朝廷无东顾之忧闽越有来苏之庆　傅亮进宋公为宋王诏仓兕甫训则许郑丨丨钲钺未指则瀍洛雾披　江淹为建平王庆江皇后正位章声教绮组丨丨家邦黎元凑仁云祗宅庆　陆倕志法师墓志铭动足墟立发言丨丨】
　　风连【刘性石渠阁赋云拥寒蟾而金茎影转丨丨漙露而玉漏声迟　杜甫秦州诗丨丨西极动月过北庭寒】
　　风束【杜牧大行云纒丨丨乱敲磕黄帝未胜蚩尤强】
　　风引【吴均大垂手诗罗衫恣丨丨轻任情摇　杜甫雨诗烟添才有色丨丨更如丝　杜荀鹤宿东林寺题愿公院诗檐底水涵抄律烛窗间丨丨煮茶烟】
　　风借【范传正风过箫赋彼箫之韵惟丨所丨　钱珝江行无题诗丨丨帆方疾风囘棹却迟　范成大丙午新正书怀诗春丨若丨筋骸便先度南村学灌畦】
　　风助【陆萤诗丨丨流还急烟遮防暂凝】
　　风移【吴志诸葛恪传注志林曰若因十思之义广谘当世之务闻善速于雷动从谏急于丨丨岂得陨首殿堂死凶防之刃　陆坚千秋节应制诗丨丨覃土宇云上浃羣臣】
　　风逝【傅亮演慎论介焉是式色斯而举悟髙鸟之丨丨鉴醴酒而投绂】
　　风递【文同莲赋甘液凝而露浥兮清香馥而丨丨　许浑开元寺闻歌诗月移珠殿晓丨丨玉筝秋　李中宫辞丨丨笙歌门已掩翠华何处夜厌厌　善注秋夕诗寒衣犹未补丨丨捣砧声　孙光宪浣溪沙词丨丨残香出绣帘团窠金鳯舞襜襜】
　　风旋【宋史乐志丨丨山立济济皇皇　刘得仁宿无可上人院诗月倒髙松影丨丨一磬声】风亚【元稹红芍药诗烟轻琉璃叶丨丨瑚朶】
　　风透【白居易晚归府诗马上凉于牀上坐緑槐丨丨紫蕉衫】
　　风含【杜甫狂夫诗丨丨翠篠娟娟静雨裛红蕖冉冉香又暮寒诗雾隠平郊树丨丨广岸波　髙蟾秋日北固晚望诗丨丨逺思翛翛晩日照髙情的的秋】
　　风喷【刘孝威青牛画賛气嘘丨丨精廻电流】
　　风迈【宋书萧思话传伏承司徒英圗电发殿下神武霜断臧质忠义并到不谋同时仗顺沿流席卷江甸前驱丨丨巳应在近　齐书氐传今遣参军行晋寿太守王道寳参军事行北巴西新巴二郡太守任湜之行宕渠太守王安防领鋭卒三千遄涂丨丨浮川电掩　陆云九愍存倐忽而丨丨逝挥霍而云散】风宣【傅荅程晓诗皇泽云行神化丨丨】
　　风承【梁简文帝南郊颂序丨丨豹尾日映鹖冠】
　　风驾【刘禹锡新秋诗见日脚下】
　　风驭【御同宋史乐志祠客肃肃丨丨　金史乐志神之格思云骈丨丨　元史乐志丨丨言旋閴其恍惚神心之忻孝孙之禄　庾信祀圜丘歌丨为丨雷为车　李嘉祐白公庙诗甲子不知丨丨日朝昏惟见雨来时　温庭筠翠防寺诗短景催丨丨长星属羽觞皎然歩虚词俄然动丨丨缥缈归青云　苏轼黄鹤楼诗缥缈入石如飞烟鸡鸣月落丨丨还】
　　风绕【杜牧题宣州开元寺诗楼飞九十尺廊环四百柱髙髙下下中丨丨桂松树】
　　风绽【王贞白游僊诗露香红玉树丨丨碧蟠桃】
　　风缀【元稹善歌如贯珠赋度彤梁而暗绕误丨丨之频惊】
　　风纚【唐书儒学传太宗身櫜鞬丨丨露沐然鋭情经术即王府开文学馆召名儒十八人为学士与议天下事】
　　风鬊【汉书天文志元平元年正月庚子日出时有黑云状如焱丨乱丨转出西北东南行转而西有顷亡占曰有云如众风是谓风师法有大兵】
　　风黖【元稹送客游岭南诗丨丨秋茅叶烟埋晓月轮】
　　风健【徐夤咏帆诗川平直可追飞箭丨丨还能泝急流】
　　风紧【王羲之爱鹅帖数日雨冷肾气防腰复嗽动静遇丨丨陂湖泛涨船不可渡勿讶谢光禄鹅在山下悬情可爱羲之遣　崔颢川上女诗暮来浪起丨转丨自言此去横塘近　杜牧南陵道中诗南陵水面漫悠悠丨丨云轻欲变秋　崔涂申州道中诗丨丨日凄凄乡心向此迷　罗邺洛水诗桥畔月来清见底柳边丨丨緑生波　赵孟頫秋兴诗丨丨草木变露寒沙水清】
　　风劲【卢肇天河赋白榆丨丨析木烟秋　王维观猎诗丨丨角弓鸣将军猎渭城】
　　风猛【吴志周瑜传注江表传曰至战日盖先取轻利舰十舫载燥荻枯柴积其中灌以鱼膏赤幔覆之建旌旗龙幡于舰上时东南风急因以十舰最着前中江举帆去北军二里余同时发火火烈丨丨往船如箭飞埃絶烂烧尽北船延及岸边营柴瑜等率鋭军继其后雷鼓大进北军大坏曹公退走　晋书石勒载记勒统歩骑四万赴金墉济自大堨先是流澌丨丨军至冰泮清河济毕流澌大至勒以为神灵之助也命曰灵昌津宋书垣防之传元谟以精兵配防之赴梁山防之见贼舟舰累水谓元谟曰今当以火平之即使队主张谈】
　　【等烧贼舰丨丨水急贼军以此败散　齐书竞陵王子良传破岗水逆商旅半引逼令到下先过己船浙江丨丨公私畏渡脱舫在前驱令俱发　符载赠卢员外书昨至蕲阳岸下属日晏水阔丨丨波起帆席张快不可伛落】
　　风豪【王安石和王微之登髙斋诗丨丨雨横费调燮坐使发背为黄台】
　　风壮【左传夫冰以丨丨而以风出其藏之也周其用之也徧则冬无愆阳夏无伏隂春无凄风秋无苦雨雷出不震无灾霜雹疠疾不降民不夭札　陆游梦中游禹祠诗庭空满地楸梧影丨丨侵云鼓角声】风颠【歴代名画记王黙师项客丨丨酒狂画松石山水虽乏髙竒流俗亦好醉后以头髻取墨抵于绢素方澜海陵道中诗丨丨碧海岸春老緑苹洲】
　　风狂【司空圗冯燕歌初闻僚吏翻疑叹呵叱丨丨辞不变　周繇送入蕃使诗见日晚下】
　　风吓【去声陆游扁舟皆到门诗常侵落月行不畏恶丨丨】
　　风惊【李康运命论丨丨尘起散而不止　庾信袁盎谏文帝賛龙渊地狭华盖丨丨　又哀江南赋乍丨丨而射火或箭重而囘舟　王勃采莲赋日侧光况丨丨浪深　王绩古意丨丨西北枝雹陨东南节　李绅渉沅潇诗潇湘岛浦无人居丨丨水暗惟蛟鱼】
　　风骇【文心雕龙枚乗摛艳首制七发腴辞云搆夸丽丨丨盖七窍所发发乎嗜欲始邪末正所以戒膏梁之事也　陆云盛德颂云腾下邑丨丨泗水　嵇康琴赋闼尔奋逸丨丨云飞　王潭双瀵泉赋洎乎丨丨雾勃烟涌云蒸则有鬼神倏闪以恍惚蛟螭鼓怒以喷腾】
　　风饕【韩愈祭张员外文嵗弊寒凶雪虐丨丨　杨万里以糟蟹洞庭甘送丁端叔端叔有诗因和其韵却被新诗太清絶唤将雪虐与丨丨】
　　风衍【陆机辨亡论化协殊裔丨丨遐圻】
　　风跃【谢荘为八座江夏王请封禅表庆烟应髙牙之建丨丨符发迹之辰】
　　风触【王棨白雪楼赋丨丨棼楣髣髴杂幽兰之响烟分井色依微闻下里之声　雍陶早秋月夜诗身闲伴月夜深行丨丨衣裳四体轻　杜荀鹤投宣谕张侍郎诗雨笼蛬壁吟灯影丨丨蝉枝噪浪声】风逼【李商隠独居有怀诗麝重愁丨丨罗疎畏月侵】
　　风追【元稹观兵部马射赋挥弓电掣激矢丨丨方当耦象决裂丽】
　　风催【罗隠寄韦蟾诗丨丨晓鴈看看别雨胁秋蝇渐渐痴】
　　风逐【岑参送赵侍御归上都诗霜随驱夏暑丨丨振江涛　李商隠九成宫诗云随夏后双龙尾丨丨周王八骏蹄】
　　风簸【刘禹锡浪淘沙词九曲黄河万里沙浪淘丨丨自天涯】
　　风截【韦应物途中寄杨邈裴绪示褒子诗丨丨雁嘹唳云参树参差　又徃富平伤怀诗飘丨忽丨野嘹唳雁起飞】
　　风阻【张乔浔阳村舎诗雪迷登岳路丨丨转江书】
　　风激【蜀志郤正传辨者驰説智者应机谋夫演畧武士奋威云合雾集丨丨电飞量时揆宜用取世资无名氏管中窥天赋骤景丨丨驰光电移】
　　风战【范成大大暑舟行含山道中雨骤至霆奔龙挂可骇诗麦老枕水卧秧穉与丨丨】
　　风击【姚合恶神行雨诗丨丨水凹波扑凸雨漴山口地嵌坑　方干雪中寄殷道士诗大片纷纷小片轻和丨丨更纵横】
　　风掣【岑参白雪歌纷纷暮雪下辕门丨丨红旗冻不翻】
　　风剥【梅尧臣李阳冰篆诗防画虽然未苦讹霜侵丨丨多皴理】
　　风刦【法苑珠林若据火劫即是初禅若约水刦是其二禅若约丨丨是其三禅】
　　风列【张协七命翕忽挥霍云廻丨丨】
　　风缲【白居易天津桥诗柳丝袅袅丨丨出草缕茸茸雨剪齐】
　　风剪【孟郊奉报翰林张舎人诗晓棱视聴防丨丨叶已纷】
　　风耕【陈傅良劝农诗耨丨丨病汝多谁将一一手摩挲】
　　风摆【杜牧叹花诗如今丨丨花狼籍緑叶成隂子满枝罗邺送张逸人诗牀头残药鼠偷尽溪上破门丨丨斜　罗隠淮南髙骈所造迎仙楼诗仔细思量成底事露凝丨丨作尘埃】
　　风拔【陆游木舗短歌溪桥缺断水齧沙崖腹崩頽丨丨树】
　　风卷【卷同宋书竟陵王诞传神锋首路搀抢东指丨丨四岳电扫三江诞犹持疑两端隂规进退　魏收为齐文宣西讨诏见星流下　沈佺期送司马员外逸客孙员外佺北征诗云迎出塞马丨丨度河旗　白居易大水诗丨丨白波翻日煎红浪沸　李山甫送职方王郎中吏部刘贠外归省署诗云开日月临青琐丨丨烟霞上紫防　朱德润翠雨亭诗林深迷逺嶂丨丨杂晴晖】
　　风梳【程钜夫舜举画棠棃练雀诗霜晕棠棃脸丨丨练雀翎】
　　风栉【元史礼乐志相我祖宗丨丨雨沐】
　　风扫【宋书武帝纪公御轨以刑消之不日仓兕电泝神兵丨丨罪人斯得荆衡清晏　魏书邢峦传将军忠规协着火烈霜摧电动岱隂丨丨沂峄遂令逋诛之寇一朝殱夷元鲸大憝千里折首　江淹北伐诏骁雄竞奋火烈丨丨尅定中原肃清河洛　陆机汉髙祖功臣颂威亮火烈势逾丨丨　李白送内寻庐山女诗水舂云母碓丨丨石楠花】
　　风挥【韩愈魏博节度观察使沂国公先庙碑铭见日舒下　袁桷遇老医言山阳旧事诗水卷寒云甲丨丨白日戈】
　　风搅【杜荀鹤雪诗丨丨长空寒骨生光于晓色报窗明汪元量阆州诗正嫌丨丨浪花碎更被雨冲云叶垂】
　　风撦【皮日休秋晚自洞庭湖别业寄穆秀才诗丨丨红蕉仍换叶雨淋黄菊不成香】
　　风打【徐夤题泗州塔诗烟笼瑞阁僧经静丨丨虚窗佛幌开】
　　风摅【后汉书张衡传缙绅如云儒士成林及津者丨丨失涂者幽僻】
　　风掠【范成大覆舟山道中诗苒苒霜丨丨敝貂簿书尘外访渔樵　陆游自阆复还汉中次益昌诗马经断栈危无路丨丨枯茆飒有声　又秋夜诗微丨丨面酒无力明月满窗眠不成】
　　风捜【郑谷温处士能画鹭鸶以四韵换之诗涓涓浪溅残菱蔓戞戞丨丨折苇枝】
　　风刮【韩琦答孙植后园宴射诗正值髙秋天气寒塞塲霜重严丨丨　范成大思佛亭晓起诗栗烈刚丨丨病眸登临何啻缓千忧】
　　风掩【宋书邓琬传寜朔将军谘议领中直兵陶亮龙骧将军焦度总中黄之旅枭雄三万丨丨江介云临石头】
　　风扰【孔平仲十二月二十五日大雪诗前时大雪丨丨之有无厚薄皆不齐】
　　风揭【杜荀鹤送李先辈従知塞上诗洒碛雪黏旗力重冻河丨丨角声长】
　　风掀【陆游幽事絶句昨夜丨丨屋今朝雨坏墙】
　　风挠【韩愈送东野序草木之无声丨丨之鸣黄庚古意诗庭前有髙树丨丨无停枝】
　　风射【沈佺期奉和立春游苑迎春诗丨丨蛟冰千片断气冲鱼钥九关开　杜荀鹤旅中卧病诗见月穿下　曹唐送康祭酒赴轮台诗霜黏海眼旂声冻丨丨犀文甲缝开】
　　风【陆游野寺诗惨惨丨丨面晖晖日满廊】
　　风冲【握竒经见天陈下】
　　风牵【元稹忆杨十二诗见日映下　秦韬玉春游诗春到羙人歌徧熟丨丨公子酒旗低】
　　风断【范云效古诗丨丨隂山树雾失交河城　杜甫建都诗丨丨青蒲节霜埋翠竹根　梅尧臣田家屋上壶诗霜干叶犹苦丨丨根未移】
　　风弭【宋书乐志蚩尤跸路丨丨雨停】
</div>
    <div class="pagination">
<a href="御定骈字类编_page32.html">上一页</a><span>...</span><a href="御定骈字类编_page28.html">28</a><a href="御定骈字类编_page29.html">29</a><a href="御定骈字类编_page30.html">30</a><a href="御定骈字类编_page31.html">31</a><a href="御定骈字类编_page32.html">32</a><span class="current-page">33</span><a href="御定骈字类编_page34.html">34</a><a href="御定骈字类编_page35.html">35</a><a href="御定骈字类编_page36.html">36</a><a href="御定骈字类编_page37.html">37</a><a href="御定骈字类编_page38.html">38</a><span>...</span><a href="御定骈字类编_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
