<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 122 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 122 页/共 284 页
  </h1>
  <div class="content">
   副辂【五辂之副】　耕根车进贤明逺羊车指南记里鼓白鹭鸾旗崇徳皮轩黄钺豹尾车　属车十二
　　大辇　芳亭辇　鳯辇　小舆　腰舆　香蹬唐制朱漆案绯绣花龙衣上设金涂香炉烛台　象卤簿以居先一人跨其上四人引　五牛旗依五方色小舆上刻木牛背揷旗错采为牛　相风乌钲鼓画鼓钟鼓楼行漏十二神舆　旗错采漆竿鎞首　纛本后魏制旄头之象无文采　犦矟如节有袋上加碧油常置朝堂出则八枚前导【犦击声也一云象牛】牙门旗错采为神象　繖古张帛避雨制有方繖大
　　繖皆赤质　盖有花盖导盖赤质如繖而圆绣花龙曲盖绣瑞草　睥晲汉乗舆用之如花盖而小　扇有朱团雉尾四等本汉长柄扇　金节隋制　防罼象毕昴为前引　幢如节而五层绣四神各随其方色朱漆柄绛麾如幢三层　黄麾绛帛为之如幡　幡本帜也
　　有告止传教信幡绛帛错采为字又有绛引幡　御刀晋宋有之　仪刀有银饰　班剑本汉朝服带剑晋以木代之　防木为刃赤质　钑防　矟长矛也木刃又有细矟　仪锽钺属秦汉有之唐用为仪仗　殳无刃而短　氅缉鸟毛今为四角小盖绣云龙孔雀白鵞系龙头竿制如防　幰弩加箭二有靫　弓箭有靫　刀盾　甲骑具装　车辐朱漆八棱　白干枪矟也　柯舒黑漆棒也　镫杖黑漆弩柄也　诞马散马也　凉车赤质　逍遥平头辇　驾头七寳牀也　绣扇绯罗绣曲盖并内臣马上执之谓之扇筤　鸣鞭唐有之周条狼氏之遗法也　景徳二年二月癸夘王钦若上言伏详六典乗黄令掌王公已下车辂又六典大驾鼓吹朱漆五采画金镯羽葆重盖幡掌画交龙皇太子已下朱漆而不画无金镯羽葆重盖幡掌画蹲豹四品乃用緑又元日王公及四品以上给卤簿赴朝防则乗舆仪仗不与臣下参用宜依六典令式别制王公已下车驾所有鼓吹仪仗亦请增置从之
　　至道车辂仪衞图
　　志至道中令有司以绢画为图凡三幅中车辂六引及导驾官外两幅仪衞其警场青城又别为图图成以藏秘阁凡仗内自行事官排列职掌并捧日奉宸散手天武外步骑一万九千一百九十八人此极盛也【二年正月辛亥合祭圆丘　当参攷郊祀类南郊图】
　　祥符宫中导从图
　　志宫中导从之制唐以前无闻汉干祐中【五代】始置主辇十六人掌扇四人服文绫袍银叶幞头云云太平兴国初増主辇二十四人改服髙脚幞头辇头一人衣紫绣袍持金涂银杖以督领之捧真珠七寳翠毛华木金寳山龙脑合执拂翟共十人旧衣绫袍紫衣者易以销金绣增司簿内省司仪司给各一人分左右前导凡十七行每冬正御殿祀郊庙步辇出入至长春殿即用之乗辇凭几唐制也真宗又加四面内官周衞祥符三年九月十一日丙戌内出绘图以示宰相　防要召辅臣于龙图阁观绘宫中迎奉天书出入及行大礼毕入宫之仪三图上指所乗舆谓王旦等曰此应出唐制前代舆辇制度未尝有此又曰有散员周衞四面朕所加也非此则班缀不整矣【七月二十九日王钦若言王公车辂云云礼院言按卤簿令王公已下象辂革木辂轺车】
　　祥符天书仪仗
　　三年八月二十一日丁夘定为一千六百人六年十二月己巳【十二日】赵安仁林特上天书车辂鼓吹仪仗帝御崇政殿召宗室辅臣观图
　　康定乗舆出入仪
　　康定元年九月七日【己未】参知政事宋庠上言车驾行幸自非郊庙大礼具陈卤簿外其常日导从唯前有驾头后拥扇繖而已其侍从百司官属下至厮役皆杂行道中步辇之后但以亲事官百许人执挝以殿谓之禁衞诸班劲骑颇与乗舆相逺而士庶观者率随扈从之人夹道驰走喧呼不禁非所谓旄头先驱清道后行之谨且自黄帝以师兵为营衞汉魏有大驾小驾之仪至唐又分殿中诸衞黄麾等仗国朝承五姓荒残之弊事从简畧仪衞寡薄颇同藩镇欲望専委一二博学近臣检讨前代仪注及卤簿令以乗舆常时出入之仪比之三驾诸仗斟酌仪物增严条禁上以示尊极下以防未然诏太常礼院与两制详定遂合奏诸班直禁兵步骑以为禁防仍旧数复增清道马百骑而执罕毕者一骑执牙门旗前后各四骑而执绯绣凤氅二十四雉扇十有二皆分左右并骑增一百六十二人天武兵执柯舒为一重亲从官三百人为一重殿前指挥使二百人为一重左右相对开二门以拟周礼之人门臣寮起居并令中道候起居于左右门出其诸色人止令牙门旗前道傍起居不得便入禁卫中【志乗舆常出入仪合奏班直禁兵步骑为禁卫増清道马百佩弓矢为五重骑而执罕毕者一执牙门旗前后四执绯绣凤氅二十四雉扇十二皆分左右天武兵徒行者执柯舒亲从兵増为三百殿前指挥使増为二百并骑左右开二门门间容二丈以拟周礼人门凡前牙门旗后牙门旗前为禁衞禁乗髙下瞰垂帘外蔽夹道喧呼驰走者颇着于令　防要云或言新制严宻因不果行】着于令其后浸弛云嘉祐六年中丞韩绛奏请严仪卫【先是幸睦亲宅内侍堕马驾头壊】事下閤门礼院议七月十二日壬辰请以閤门只候内侍各二员挟驾头左右次扇筤又以皇城亲从兵二十人从其后【驾头乃初即位御坐三朝志七寳牀一覆以绯罗绣帕内臣马上捧之谓之驾头】
　　元丰更造仗卫
　　元丰六年正月丁丑朔御大庆殿受朝先是上以朝防仪物敝当改为诏閤门御史台详定朝防仪更造仗卫舆辂冠服至是始陈于殿　政和三年四月议礼局上大庆殿大朝防仪卫黄麾大仗五千二十五人【文徳殿受朝半仗发册细仗】　建炎二年十一月初郊用细仗二千人取东京仪仗法物用之【八月二十八日取东京祭噐大乐朝祭服仪仗法物赴扬州十一月壬寅冬至用细仗二千人诣圜坛行礼　建炎元年十一月丁亥朔以州路滑始聴百官乗轿】　绍兴二十七年四月巳朱玉牒所进呈僊源类谱用黄麾细仗前导
　　庆厯五年八月乙亥太常礼院言升祔二后请如庆厯四年改上诸后尊諡用兵部黄麾仗一千二百五十人又设大庆殿细仗三百九十人太常鼓吹仪仗四百九十四人殿中省细仗十二人及设太尉本品仪仗四百八十三人从之
　　绍兴仪仗车辂制度【黄麾仗图】
　　十二年七月己酉【十八日】命有司制太常行仪仗自南廵仪物草创时皇太后且至上将躬迎于郊乃命工部尚书莫将户部尚书张澄同内侍邵谔制造将等言文徳殿视朝大庆殿册命用黄麾仗二千三百六十五人陈腰舆小舆于东西朶殿今降到图册又有紫宸殿黄麾角仗排设仪仗法物等用一千一百十五人又孙授所进图册用二千二百四十五人并御辇院左右金吾仗等三百一十八人诏太常寺详定制造仪仗车辂等制度请先造玉辂及黄麾仗二千二百六十五人从之八月辛巳上奉迎皇太后于临平镇用黄麾半仗二千四百八十三人壬午太后还慈宁宫九月戊申新玉辂成上观于射殿十三年闰四月甲辰册皇后设黄麾半仗千四百九十九人十五年正月丁未朔初行大朝防礼于大庆殿用黄麾仗三千三百五十人视东都旧仪损三之一辇出房不鸣鞭以殿狭也自建炎以来正至不受朝至是始讲　乾道元年十月十八日皇太子受册毕称谢紫宸殿望参官赴起居依仪制设仗兵部言绍兴十三年六月六日紫宸殿望参设黄麾角仗一千五十六人从之　淳熙元年正旦称贺依绍兴十三年文徳殿视朝之制用黄麾半仗二千四百十五人殿门外设大旗三十四十一月九日诏冬至朝贺用黄麾角仗一千五十六人　寳庆三年郊祀卤簿仪仗用六千四百九十六人　淳祐十一年明堂用四千一百四十八人　黄麾半仗二千四百十五人正旦朝贺上尊号册寳亲享用之半仗一千四百九十九人皇太子皇后受册寳用之角仗一千五十六人冬至朝贺紫宸殿望参金国使贺正旦生辰进受玉寳皇帝御正殿皇太子称谢起居用之细仗五百人迎奉册寳玉牒用之细仗二百人奉安进书用之细仗一百人独进玉牒经武要畧用之【大驾鼓吹八百八十四人法驾鼓吹五百八十八人】耕借卤簿政和新仪用六百八十八人绍兴十六年止用其半
　　绍兴车驾行幸图
　　绍兴三十一年四月二十三日洪迈言天子之出清道警防旄头前驱豹尾后殿其往来驰道与阑出入者皆有厉禁自六飞时巡务为简便四孟朝献前为驾头后止曲盖爪牙拱扈之士步趋离立无复行列观者接袂不闻谁何愿诏有司凡车驾行幸从驾禁旅以若干人为一列相去各若干步其乗马前导者豫上其数有司绘为图先一日以闻有不如令及不在图而冒至者纠之令御史觉察诏可
　　散句见卤簿
　　行幸
　　易曰风行地上观先王以省方观民设教诗时迈序曰廵守告祭柴望般诗曰廵守以祀四岳河海古之王者以嵗时廵狩方岳其次则二伯述职不然则行人循省撢人诵志汉书文纪【上幸甘泉】注引蔡邕云天子车驾所至民臣以为侥幸故曰幸见令长三老官属亲临轩作乐赐以酒食帛葛越巾佩带之属民爵有级数或赐田租之半故因谓之幸也
　　汉永平省方
　　东都赋至于永平云云乃动大辂遵皇衢省方廵狩穷览万国之有无考声教之所被散皇明以烛幽　纪永平二年十月甲子西廵幸长安祠髙庙遂有事十一陵歴览馆邑防郡县吏劳赐作乐进幸河东所至赐二千石以下十年闰月甲午南廵幸南阳祠章陵旧宅召校官弟子作雅乐还幸南顿劳飨三老官属十三年四月辛巳幸荥阳廵行河渠渡河登太行进幸上党十五年二月庚子东廵幸偃师进幸彭城耕下邳幸鲁又幸孔子宅祠仲尼七十二弟子亲御讲堂命太子诸王説经又幸东平大梁
　　汉四廵颂
　　崔骃传元和中肃宗廵狩方岳骃上南北东西四廵颂颂曰建初七年初四廵十月癸丑幸咸亰日当丙辰谒髙庙遂有事于十一陵岐鼎既得获白鹿元和首嵗复南廵中秋丁酉季辛丑亲屈鸾车幸章陵旧宅园陵设祠祭徧见宗室与故人江陵进幸祠南岳还幸宛兮归洛闉次年车驾脩柴告时用二月日丙辰耕于定陶祀尧帝明堂祀毕防羣神耕懐祠岳在三祀丙申之辰当孟春章和八月后癸酉祠沛原庙还汝阴南廵至此凡再举太学作颂惟崔骃　班固有东廵南廵颂【见御览】孝安延光三年东廵马融作颂【见御览】
　　唐幸孔子宅
　　纪干封元年正月辛夘幸曲阜祠孔子赠太师开元十三年十一月丙申幸孔子宅遣使以太牢祭其墓　太祖创业之始甫及二年三十三日两幸儒学五十二日三幸飞龙院一歳之内四幸造船务其后主势日尊仪卫日盛六飞顺动辄为旷典　天防夜而动星钩陈朝而按轨　嵗习其祥祥习则符　云披日霁　缇帷宿置帟幕宵垂既而灭宿澄霞登光辨色式道执殳展軨效驾七萃连镳九斿齐轨　重英曲瑵之饰絶景追风之骑虎视龙超雷骇电逝乃逥舆驻防岳镇渊渟　虞风载帝狩夏谚颂王防　天行肃辇路日驭翼华辀辰旂星防　雕辇翠旃　珠旗玉轪　鸾旗云动寳轪天行　山只跸路水若警流　天行于健雷奋而豫搜汉仪以按厯法夏防而布度　吾道如砥吾辔如丝固可使大路所歴黎元不知　诏翠华而徐动按清道而来归　帝晖顺动　貔貅六师雷霆万乗初海沸而云涌忽山峙而川静天子粹然玉温健然天运　云流日行海运天声　弛威弧戢天戈　垂鸿袭裕　乐华礼叶　文物葳防声明葱蒨　天旋云游　掣翠旄于华盖之角彗黄屋于钩陈之星





　　玉海卷八十
&lt;子部,类书类,玉海&gt;
　　钦定四库全书
　　玉海卷八十一
　　宋　王应麟　撰
　　车服
　　冕服
　　上古衣毛而冒皮后世圣人易以丝麻染帛以作五采成以为服作冠冕缨防以为首饰
　　昔帝冕旒　冕服　黼黻　大带
　　大戴礼五帝徳黄帝黼黻【黼取其断黻取其辨】衣大带黼裳乘龙扆云以顺天地之纪　礼记正义世本云黄帝造旃冕【世本又云黄帝作冕宋仲子云冕冠之有旒者】黄帝以来以羽皮为冠黄帝之后乃用布帛　通典黄帝造冕旒始用布帛黄帝作冕垂旒目不邪观也充纩耳不听谗言也【宋均曰通帛为旃冕冠之有旒应劭曰周始垂旒】　外纪黄帝作冕垂旒充纩为衣裳黄旁观翚翟草木之华乃染五色为文章以表贵贱　汉厯志黄帝始垂衣裳有轩冕之服注轩车冕服　家语黄帝始垂衣裳作为黼黻　韩诗外传黄帝服黄衣戴黄冕致斋于宫凤乃蔽日而至　三礼圗黄帝戴黄冕【见太平御览】　淮南子伯余初作衣注黄帝臣世本曰伯余作衣裳
　　易系辞黄帝尧舜垂衣裳而天下治盖取诸乾坤【以辨贵贱干尊坤卑之义　周礼疏冕服皆衣纁裳取乾坤者干为天色坤为地色黄但土无正位托于南方火赤色赤与黄为纁色故以纁　王制疏衣法天黄裳法地易坤六五黄裳元吉是也衣裳从黄帝以来而有也虞氏以来其裳用纁】　后汉舆服志圣人观翚翟之文荣华之色乃染帛以效之始作五采成以为服见鸟兽有冠角胡之制遂作冠冕缨防以为首饰凡十二章黄帝尧舜垂衣裳而天下治盖取诸干巛干巛有文故上衣下裳黄　春秋正义冕俛也后髙前下有俛俯之形盖以在位者失于骄矜欲令位弥髙而志弥下故制此服令贵者下贱
　　黄帝衮龙颂
　　见颂类
　　尧黄收纯衣　黼衣　舜袗衣　絺衣　太古冠冕图
　　大戴礼五帝徳曰髙辛黄黼黻衣执中而获天下帝尧黄黼黻衣丹车白马　史记帝尧者放勲其仁如天其知如神就之如日望之如云富而不骄贵而不舒黄收纯衣彤车乗白马注裴骃按太古冠冕圗云夏名冕曰收礼记曰野夫黄冠郑曰纯衣士之祭服　六韬昔帝尧王天下黼衣絓履不尽不更为也【太平御览】　孟子舜为天子被袗衣鼓琴注袗画也画衣黼黻絺绣也子华子舜游于岩廊之上被袗衣而鼓五弦之琴　史记尧乃赐舜絺衣与琴　后汉书戴黄屋服絺衣注引韩子曰尧冬日鹿裘夏日葛衣絺葛也
　　唐虞齐冠
　　郊特牲【冠义同】始冠之【三加先加】缁布之冠也太古冠布齐则缁之注唐虞以上曰大古三代改制齐冠不复用也疏太古无饰缁布冠无緌【其緌孔子曰未之闻】唐虞既用之为齐冠三代改唐虞之制齐冠不复用之诗都人士缁撮注云缁布冠【士冠礼注缁布冠今小吏冠其遗象也三服谓缁布冠皮弁爵弁也】　玉藻始冠缁布冠【本太古】自诸侯下达冠而敝之可也冠朱组缨【委貌也】天子之冠也缁布冠缋緌诸侯之冠也【皆始冠之冠】冠丹组缨诸侯之齐冠也【齐时所服】冠綦组缨士之齐冠也　文选任彦升防秀才文采三王之礼冠履粗分
　　舜冕服十二章　虞夏天子服
　　周礼司服注古天子冕服十二章舜欲观焉　书益稷帝曰予欲观古人之象日月星辰山龙华虫作防【疏云六者画于上衣】宗藻火粉米黼黻絺绣【郑氏曰絺读为茧谓刺以为绣疏六者绣于下裳】疏自日月至黼黻凡十二章天子以饰祭服绣与绘各有六衣用绘裳用绣王者制作皆以十二象天数也以五采彰施于五色作服汝明注欲观示法象之服制天子服日月而下诸侯自龙衮而下至黼黻士服藻火大夫加粉米上得兼下下不得僭上作尊卑之服汝明制之疏衮冕以龙为首龙首卷然故以衮为名　臯陶谟天命有徳五服五章哉注天子诸侯卿大夫士之服尊卑采章各异所以命有徳【周礼疏书五服五章哉郑注云十二也九也七也五也三也予欲观古人之象注云此十二章天子备有公自山而下】　舜典车服以庸注诸侯功成则赐车服以表显其能用　子华子舜画日月于太常备十有二章黼黻黄烂如也　王制制三公一命卷若有加则赐不过九命次国之君不过七命小国不过五命注三公八命复加一命则服龙衮与王者之后同多于此则赐非命服也虞夏之制天子服有日月星辰周礼曰诸公之服自衮冕而下如王之服正义论三公以下次国小国之君爵命之数此礼纬九赐之衣服与宗伯再命受服不同三公一命卷谓周制也周以前则山在衮上【诗正义曰衮是龙之状】　管子尧舜之王所以化海内者北用禺氏之玉南贵江海之珠令诸侯之子将委质者皆以双虎之皮为裘卿大夫豹饰列大夫豹幨
　　服所以象徳服是服者必全是徳一徳不备不足以临民故观其象必惕然三省焉被其象思其义行其徳夫岂致饰以华其躬寓数以示等威而已
　　虞服韨　鲁四代服
　　明堂位有虞氏服韨夏后氏山商火周龙章凡四代之服鲁兼用之注韨冕服之韠也舜始作之以尊祭服禹汤至周増以画文后王弥饰也山取仁可仰火取其明龙取变化天子备焉诸侯火而下卿大夫山士韎韦而已正义易困九二朱韨方来利用享祀是为祭服也【徐广曰汉明帝复制韨天子赤皮蔽膝魏晋用绛纱为之】　诗笺芾太古蔽膝之象【以韦为之】正义曰太古伏羲时也后王为芾象之易干凿度注古者田渔而食因衣其皮先知蔽前后知蔽后后王易之以布帛而犹存其蔽前重古道不忘本韨韠俱是蔽膝之象其制则同但尊祭服异其名耳
　　舜冠　禹冠
　　通典成王问周公曰舜之冠何如焉曰古之人有帽而句领　荀子哀公篇鲁哀公问舜冠于孔子孔子不对三问不对哀公曰寡人问舜冠于子何以不言也曰古之王者有务而拘领者也其政好生而恶杀焉是以凤在列树麟在郊野乌鹊之巢可俯而窥也君不此问而问舜冠所以不对也注务读为冒拘与句同曲领也言虽冠衣拙朴而行仁政　尚书大传古人衣上有冒而句领者康成注言在徳不在服也古人三皇时也冒覆顶也句领绕颈也礼正服方领　淮南子禹之趋时冠挂而不顾履遗而不取【见崔骃传注】
　　虞皇　周冕　朝服　繁露
　　王制虞皇而祭【通典云其制无文盖爵弁之类也】深衣养老夏收而祭燕衣而养老殷人冔而祭缟衣而养老周人冕而祭衣而养老【又内则同】注皇冕属也画羽饰焉【疏周礼有设皇邸有皇舞皆为鳯皇之字鳯羽五采】凡冕属其服皆上纁下有虞氏十二章周九章夏殷未闻凡养老之服皆其时与羣臣燕之服虞氏质深衣而已夏改尚黒而黒衣裳殷尚白而缟衣裳周兼用之衣素裳其冠则弁追章甫委貌也诸侯以天子之燕服为朝服　玉藻天子端而朝日听朔【注端当作冕】诸侯端以祭朝服以日视朝于内朝【注朝服端素裳也】周书王防成王之防天子南面立絻无繁露【繁露絻之所垂】
　　【也】朝服八十物搢珽唐叔荀叔周公在左太公望在右皆絻亦无繁露朝服七十物搢笏堂下之左唐公虞公立焉堂下之右殷公夏公立焉皆南面絻有繁露朝服五十物皆搢笏相者太史鱼行人皆朝服有繁露堂下之东西郭叔掌菉币絻有繁露【注此服名因于殷非周制也】
　　禹黻冕
　　论语禹致美乎黻冕郑注黻祭服之衣冕其冠也六冕皆是集注黻蔽膝也以韦为之　禹贡荆州厥篚纁玑组兖州篚织文徐州篚纎缟豫州篚纎纩
　　夏毋追　收　殷章甫　冔　周委貌　弁商黻衣
　　郊特牲委貌周道也章甫殷道也毋追【音牟堆】夏后氏之道也【注常所服以行道之冠或谓委貌为冠】周弁殷冔夏收【齐所服而祭】三王共皮弁素积【所不易于先代　质不变】正义三代俱用缁布而其形殊　士冠礼【同】注委安也以安正容貌章明也毋发声也追犹堆也弁名出于槃所以自光大冔名出于幠所以自覆饰收所以收敛发其制未闻【天官追师注司农云追冠名士冠礼记曰牟追夏后氏之道也追师掌冠冕之官】　王制【见后】　儒行孔子长居宋冠章甫之冠正义用殷礼诗文王常服黼冔注冔殷冠也夏后氏曰收周曰冕正义冬官缋人云白与黑谓之黼周冕无缋绣之饰则殷冔亦不以黼为饰黼自衣服之所有举一章而表之耳郊特牲及士冠礼皆云周弁殷冔夏收故知冔殷冠也既以冔为殷冠更取二代以明之彼云周弁此云冕者以周自大夫以上祭服皆用冕书太甲中伊尹以冕服奉嗣王归于亳正义冕是在首之服冠内之别名冠是首服之大名故传以冠为冕王制云殷人冔而祭大雅云常服黼冔冔是殷之祭冠今云冕者盖冕为通名　说命中惟衣裳在笥金縢王与大夫尽弁注皮弁质服以应天　左传刘
　　定公曰弁冕端委晏平仲端委立虎门大伯端委治周礼　国语晋侯端委入武宫董安于曰端委以随宰臣论语公西华曰端章甫注端端服章甫礼冠　通
　　典夏以牟追以收殷章甫或以冔形制并无文　后汉志委貌冠皮弁冠同制长七寸髙四寸制如覆杯前广后锐所谓夏之毋追殷之章甫者也爵弁广八寸长尺二寸如爵形前小后大所谓夏收殷冔者也注诗云常服黼冔书曰王与大夫尽弁石渠论冠朝服戴圣曰冠委貌也【士冠礼注同】朝服布上素下缁帛带素韦韠白虎通曰素积者积素以为裳也独断曰上古皆以布中古以丝【见后】　三礼圗曰旧圗云委貌进贤冠其遗象也汉志委貌与皮弁冠同制案张镒圗诸侯朝服之冠士端之冠诸侯之冠弁此三冠与周天子委貌形制相同则与进贤之遗象皮弁之同制者逺相异也梁正因阮氏之本而圗委貌与前三法形制又殊按王制疏与旧圗云周弁殷冔夏收三冠之制相似而微异俱以三十升布漆为之皆广八寸长尺六寸前圎后方无旒周赤而微黑如爵头然前小后大殷冔黒而微白前小后大收纯黑亦前小后大三冠下皆有收【如笠下收】案士冠礼注其制之异未闻谓夏殷礼亡其制与周异同未闻故下不圗夏殷二冠之象章甫是殷之行道之冠冔是殷之祭冕梁正等云章甫亦名冔误也　五经通义曰礼器曰冕冠长六寸广八寸员前冕缁布在上五采组十二旒夏殷之冕如周制其旒色异夏冕黒白赤组旒殷冕黑黄青组旒　韦孟诗曰豕韦黼衣朱黻以翼大商注黼衣衣上画斧形白黒为采朱黻上广一尺下广二尺长三尺以皮为之古者上公服之
　　夏殷龙衮
　　礼器【见周衮冕】疏徳多则文备故天子龙衮诸侯以下又稍少也然周礼上公亦衮侯伯鷩子男毳孤卿絺大夫士爵弁衣纁裳今言诸侯黼大夫黻杂明夏殷礼也但夏殷衣有日月星辰山龙今云龙衮举多文为首耳日月之文不及龙也朱绿藻十有二旒亦夏殷也周藻五采也十二谓旒数诸侯九以下亦夏殷也周家旒数随命数又士但爵弁无旒
　　武王端冕
　　学记疏武王践阼以下皆大戴礼武王践阼篇也云端冕者谓衮冕也其衣正幅与端同皇氏云武王端冕谓衮冕也【乐记魏文侯端冕谓冕也师尚父亦端冕案大戴礼无此文】
　　周大裘冕　良裘　功裘
　　春官司服【中士二人】掌王之衣服辨其名物与其用事王之吉服祀昊天上帝则服大裘而冕祀五帝亦如之注司农云大裘羔裘也【无章以黒羊皮为之冕即冠无旒之冕　六冕之用大裘最尊】天官司裘【中士二人下士四人】掌为大裘以供王祀天之服【司农云大裘黒羔裘服以祀天示质】中秋献良裘【司农云王所服也谓良裘玉藻所谓黼裘与】季秋献功裘【人功微麤谓狐青麛裘之属司农云卿大夫所服】　夏官节服氏郊祀裘冕二人执戈　弁师注大裘之冕无旒【三礼圗黒羔裘其冕无旒亦表纁里郑志大裘之上又有衣与裘同色但无文采裘下有裳纁色】　冬官裘氏【阙攻皮之工】　玉藻唯君有黼裘以誓省【当为狝】大裘非古也【大裘羔裘也黼裘以羔与狐白杂为黼文】君衣狐白裘锦衣以裼之【诸侯之服也　天子狐白之上衣皮弁服与　晏子春秋景公时天雨雪公被狐白之裘】　月令孟冬天子始裘　家语天子大裘以黼之被裘象天注为黼文　荀子郊之麻絻注大裘而冕　诗羔羊注大夫羔裘以居郑风羔裘豹饰【防君用纯物臣袖饰以异皮】唐风羔裘豹袪　三礼义宗郑诗羙缁衣之宜唐诗刺羔裘之失
　　周五冕　六冕　衮冕　冕服九章
　　春官司服【中士二人】享先王则衮冕注六服同冕者首饰尊也郑司农云衮卷龙衣也谓书曰予欲观古人之象日月星辰山龙华虫作防宗彞藻火粉米黼黻絺绣古天子冕服十二章舜欲观焉华虫五色之虫【书注雉也】画缋之事曰鸟兽蛇杂四时五色以章之谓是也王者相变至周以日月星辰画于旌旗所谓三辰旗旂昭其明也而冕服九章登龙于山登火于宗彞尊其神明也九章初一曰龙次二曰山三华虫四火五宗彞皆画以为缋六藻七粉米八黼九黻皆絺以为绣则衮之衣五章裳四章凡九也凡冕服皆衣纁裳衮冕十二旒【易氏谓郑说不然天子之制无非备物十二冕旒与衣裳一也】疏郑注礼记曰卷俗读其通则曰衮故先郑衮卷并言之九章初一曰龙至凡九也此无正文并郑以意解之衣是阳从竒数裳是隂从耦数注云王受诸侯朝觐于庙则衮冕疏案觐礼云天子衮冕负黼扆节服氏云祭祀朝觐衮冕六人维王之太常注服衮冕者从王服　公之服自衮冕而下如王之服注自公之衮冕至卿大夫之冕皆其朝觐天子及助祭之服诸侯非二王后皆冕而祭于已疏上得兼下下不得僭上也鲁虽得与天子同惟在周公文王庙中得用衮冕　夏官弁师【下士二人】掌王之五冕皆冕朱里綖纽五采缫十有二就皆五采玉十有二玉笄朱纮注冕服有六而言五冕者大裘之冕盖无旒不联数也延冕之覆在上是以名焉纽小鼻在武上笄所贯也今时冠卷当簪者广袤以冠縰其旧象与缫杂文之名也五采丝为之绳垂于延之前后各十二所谓邃延也就成也绳之每一帀而贯五采玉十二斿则十二玉也每就间盖二寸朱纮以朱组为纮也纮一条属两端于武【玉笄所以贯朱纮所以结】衮衣之冕十二斿则用玉二百八十八鷩衣之冕缫九斿用玉二百十六毳衣之冕七斿用玉百六十八希衣之冕五斿用玉百二十衣之冕三斿用玉七十二疏凡冕体周礼无文叔孙通作汉礼器制度取法于周今还取彼以释之案彼文凡冕以版广八寸长尺六寸以上下朱覆之乃以五采缫绳贯五采玉垂于延前后谓之邃延故玉藻云天子玉藻前后邃延龙卷以祭弁师所掌冕以旒为主祭天用大裘取质其冕亦当无旒故此不数之唯有五冕爵弁前后平则得弁称冕则前低一寸余得冕名冕俛也以低为号以玉笄贯之又以组为纮仰属结之五冕旒皆十二玉十二旒据衮冕而言旒各十二玉前后二十四旒故用二百八十八【易氏曰春官司服玉之服冕有六夏官弁师独言五冕者盖大裘之冕所以祀天天道尚质故大裘无文其冕无旒即节服氏所谓裘冕弁师所掌惟衮冕以下而已】　诸侯之缫斿九就瑉玉三采其余如王之事缫斿皆就玉瑱玉笄注侯当作公三采朱白苍其余谓延纽皆覆朱里与王同也出此则异缫斿皆就皆三采也每缫九成则九斿也公之冕用玉百六十二玉瑱塞耳者疏经云九就上公以九为节王不言玉瑱互见为义　节服氏祭祀朝觐衮冕六人维王之太常　左传桓二年臧哀伯曰衮冕黻珽带裳幅舄衡紞纮綖昭其度也注衮画衣也冕冠也黻韦韠所以蔽膝衡维持冠者紞冠之垂者纮缨从下而上者綖冠上覆疏画衣谓画龙于衣祭服衣纁裳诗称衮是衣而画以衮龙衮之言卷也谓龙首卷然礼注诗笺云衣缋而裳绣觐礼注云上公衮无升龙天子有升龙有降龙是衮有度也冕则公自衮以下侯伯自鷩以下是冕有度也黼则诸侯火以下卿大夫山是黻有度也衮鷩裳四章毳希裳三章是裳有度也君五色臣三色是紞有度天子朱诸侯青是纮有度杜数九文不取宗彞与郑异　昭二十五年子太叔曰为九文六采五章以奉五色注九文山龙华虫藻火粉米黼黻也传曰火龙黼黻昭其文也疏周世衮冕九章传唯言四章者略以明义　礼器礼有以文为贵者天子龙衮诸侯黼大夫黻士衣纁裳天子之冕朱绿藻十有二旒诸侯九上大夫七下大夫五士三此以文为贵也注此祭冕服也朱绿似夏殷礼也周礼天子以五采缫玉藻天子玉藻十有二旒前后邃延龙卷而祭注画
　　龙于衣正义藻谓杂采之丝绳以贯于玉以玉饰藻故云玉藻天子前之与后各有十二旒垂而深邃以延覆冕上故云前后邃延龙卷以祭者卷谓卷曲画此龙形卷曲于衣以祭宗庙注云天子齐肩者天子之旒十有二就每一就贯以玉就间相去一寸旒长尺二寸故垂而齐肩诸侯以下各有差降九玉者九寸七玉者七寸以下皆依旒数旒垂五采玉依饰射侯之次从上而下初以朱次白次苍次黄次既贯徧周而复始其三采者先朱次白次苍二色者先朱后緑皇氏沈氏并为此説至汉明帝时用曹褒之说皆用白旒珠与古异卷字司服及觐礼皆作衮　郊特牲祭之日王被衮以象天注谓有日月星辰之章此鲁礼也周礼服大裘鲁侯之服自衮冕而下也　戴冕璪十有二旒则天数也注天数不过十二　觐礼天子衮冕负斧依周书世俘解云玉服衮衣　诗采菽又何予之
　　衮及黼注衮卷龙也白与黒谓之黼笺云衣而画以衮龙黼黼黻谓絺衣也　韩奕衮赤舄　九罭衮衣绣裳注衮衣卷龙也笺云上公之服【释文六冕之第二者】　三礼图云周天子吉服有九冕服六弁服三【孔疏引弁师止言朱不言所用之物论语云麻冕礼也葢以布衣版上下纁取天下之色】　论语服周之冕注冕礼冠周之礼文而备集注曰周冕有五祭服之冠也冠上有覆前后有旒黄帝以来已有之制度仪等至周始备然其为物小而加于众体之上故虽华而不为靡虽费而不及奢夫子取之以为文而得其中也
　　周鷩冕　毳冕　希冕　冕
　　春官司服享先公飨射则鷩冕祀四望山川则毳冕祭社稷五祀则希冕祭羣小祀则冕公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服孤自希冕而下如子男卿大夫自冕而下如孤注郑司农云鷩裨衣毳罽衣也谓鷩画以雉谓华虫也其衣三章裳四章凡七也【冕九旒】毳画虎蜼谓宗彞也衣二章裳二章凡五也【冕七旒】希刺粉米无画也衣一章裳二章凡三【冕五旒】者衣无文裳刺黻而已是之谓焉【冕三旒】凡冕服皆衣纁裳【诗大车毳衣如菼注大夫之服毳冕】　弁师诸侯及孤卿大夫之冕各以其等为之注缫旒如其命数侯伯缫七就用玉九十八子男五就用玉五十缫玉皆三采孤四就用玉三十二三命之卿三就用玉十八再命之大夫再就用玉八缫玉皆朱绿一命之大夫冕而无旒士变冕为爵弁其皮弁韦弁之防无结饰疏无旒之冕与爵弁不殊但前低一寸余故亦得冕名【左传成一年公防晋师赐三帅先路一命之服司马司空受二命之服襄十九年公享六卿赐之三命之服军尉司马司空受一命之服二十六年郑伯赐子展先路三命之服子产次路再命之服注盖请之于王】　左传成十六年晋侯请于王以黻冕命士防【希冕也】　荀子天子山冕诸侯冠大夫禆冕士韦弁礼也【山冕谓画山于衣而服冕】　祭义诸侯冕而青纮
　　周韦弁服　皮弁　冠弁服
　　春官司服凡兵事韦弁服注以韎韦为弁又以为衣裳春秋传韎韦之跗注今时伍伯缇衣古兵服之遗色疏以韦为冕又以为服韎是蒨染赤色也郑杂问志以跗为幅注为属以韎韦幅如布帛之幅而连属以为衣而表裳聘礼云卿韦弁归饔饩注云韎韦之弁盖韎布为衣而素裳与此不同彼非兵事入庙不可纯如兵服言素裳以屦从裳色天子诸侯白舄大夫士白屦皆施于皮弁故也【易氏曰即爵弁也　荀子士韦弁注谓以爵韦为韠而戴弁也　诗六月四牡骙骙载是常服笺云戎车之常服韦弁服也　采芑服其命服朱芾斯皇笺云天子之服韦弁服朱衣裳也　曕彼洛矣韎韐有奭以作六师笺祭服之韠】眂朝则皮弁服注眂内外朝之事皮弁之服十五升白布衣积素以为裳王受诸侯朝觐于庙则衮冕疏天子三朝外朝二内朝一【注又云诸侯自相朝聘皆皮弁服此天子日视朝之服疏聘礼主君及宾皆皮弁　士冠礼云皮弁素积　诗有頍者弁注皮弁也其弁伊骐注皮弁笺云骐当作以玉为之】　凡甸冠弁服注甸田猎也冠弁委貌其服缁布衣亦积素以为裳诸侯以为视朝之服诗缁衣之宜兮【缁衣注卿士听朝之正服疏云即士冠礼朝服缁带素韠】谓王服此以田卒食而居则端【易氏曰冠弁即端也】疏士冠礼郊特牲云委貌周道以色言曰冠士冠礼云冠朝服缁带素韠注云天子与其臣冕以视朔皮弁以日视朝诸侯与其臣皮弁以视朔朝服以日视朝引诗证诸侯服缁衣为朝服之义朝服与端大同小异冠缁布衣皆有正幅为端则同但易其裳耳玉藻韠君朱大夫素士爵韦注天子诸侯端朱裳大夫素韠则素裳士言爵是不纯之名冠弁习兵之时若四时则当戎服月令季秋天子厉饰执弓挟矢以猎注谓戎服尚威武左传卫献公不释皮冠则皮弁韦弁同但色异耳是正田用韦弁也【诗六月疏皮韦同类孝经注曰田猎战伐冠皮弁援神契云皮弁素积军旅也军士之服通皆韦皮坊记注云在军同服左传均服振振】　夏官弁师王之皮弁防五采玉璂象邸玉笄注防缝中也綦结也皮弁之缝中每贯结五采玉十二以为饰谓之綦诗云防弁如星其弁伊綦邸下柢也以象骨为之疏诗注云弁之缝中饰之以玉皪皪而处其状似星也【易氏曰王之吉服其弁三兵田之弁有时而用皮弁日眡朝其用数矣弁师所以特言皮弁之制二弁相似微有损益】诸侯及孤卿大夫之冕韦弁皮弁各以其等为之注缫旒玉璂如其命数也韦弁皮弁则侯伯璂饰七子男璂饰五玉亦三采孤则璂饰四三命之卿璂饰三再命之大夫璂饰二玉亦二采不言冠弁兼于韦皮　郊特牲祭之日王皮弁以听祭报示民严上也　玉藻皮弁以日眂朝遂以食日中而馂奏而食日少牢朔月大牢五饮【上水浆酒醴酏】卒食端而居诸侯皮弁听朔于太庙【注皮弁服皆素韠】　明堂位皮弁素积裼而舞大夏疏皮弁三王服　学记视学服皮弁皮弁祭菜　士冠礼初加缁布冠次加皮弁次爵弁　觐礼王使人皮弁用璧劳侯氏　春秋正义大辂之服谓鷩冕之服戎辂之服谓韦弁服
　　周裨冕
　　乐记武王克商裨冕搢笏而虎贲之士说剑也注衣裨衣而冠冕衮之属也疏天子六服大裘为上其余为裨【裨从防冕以下皆是也　觐礼注同】　玉藻诸侯端以祭裨冕以朝注朝天子也裨冕公衮侯伯鷩子男毳也　觐礼侯氏裨冕【荀子大夫裨冕注禆卑也曽子问云诸侯裨冕注禆卑也】　汉官仪周冕与古冕畧等周加垂旒天子前后垂真白珠各十二　礼司服疏裨衣自衮以下【先郑独以鷩为裨衣其言不足矣】
　　周王后六服
　　天官内司服【奄二人】掌王后之六服袆衣【司农云画翚祭统云夫人副袆谓伊维而南素质五色成章曰翚王后之服刻缯为之形而采画之缀于衣以为文章袆衣画翚者】揄狄阙狄【司农云画羽饰谓狄当作翟翟雉名江淮而南青质五色成章曰揺揄翟画揺者阙翟刻而不画此三者皆祭服从王祭先王则服袆衣祭先公则服揄翟祭羣小祀则服阙翟今世有圭衣者盖三翟之遗俗】鞠衣【司农云黄衣也谓色如鞠尘象桑叶始生月令三月荐鞠衣于先帝告桑事疏曰鞠草名华色黄告桑之服】展衣【司农云白衣也谓以礼见王及宾客之服字当为礼诗瑳兮瑳兮其之展也记云世妇襢衣】缘衣【谓杂记夫人服税衣揄狄丧大记曰士妻以褖衣褖衣御于王之服亦以燕居褖衣黑六服备于此矣其色则阙狄赤揄狄青袆衣妇人尚专一衣裳不异其色　疏王之祭服有六首服皆冕后之祭服有三首服皆副】素沙【谓今之白防也音绢六服皆袍制以白防为里使之张显今世有沙縠者名出于此】辨内外命妇之服鞠衣【九嫔　其夫孤】展衣【世妇　其夫卿大夫】缘衣【女御　其夫士】素沙【注三夫人及公之妻其阙狄以下乎侯伯之夫人揄狄子男之夫人亦阙狄唯二王后袆衣】　追师【下士二人】掌王后之首服为副编次追衡笄　内宰正其服禁竒衺　阍人竒服不入宫　玉藻王后袆衣夫人揄狄君命屈狄【周礼作阙】再命鞠衣一命襢衣士褖衣　诗何彼秾矣序王姬之车服下王后一等笺谓车乗厌翟勒面缋总服则揄翟　三礼义宗阳爻九故王服有九隂爻六故后服惟六天子九服祭服有六王后六服祭服有三阳色尚文故有章数等级之别隂色尚质故无殊章之品
　　周爵弁
　　周颂丝衣其紑载弁俅俅注丝衣祭服笺爵弁弁而祭于王士服也疏爵弁之服衣纁裳　士冠礼爵弁服纯衣注爵弁其色赤而微黑如爵头然纯衣丝衣也玉藻一命緼韨幽衡再命赤韨幽衡三命赤韨葱衡注此冕爵弁服之韠尊祭服异其名耳　春官司服疏爵弁之形以木为体广八寸长尺六寸以三十升布染为爵头色赤多黑少前后平　弁师注士变冕为爵弁疏爵弁制如冕但无旒为异无旒之冕与爵弁不殊诗韎韐有奭笺云祭服之韠合韦为之其服爵弁服防衣纁裳　书二人雀弁执惠注雀韦弁四人綦弁执戈注鹿子皮弁疏曰礼大夫服冕士服弁雀弁制如冕黑色但无藻耳阮谌三礼圗云以三十升布为之【三礼圗爵弁士助君祭之服无旒】此执兵以韦为之异于祭服　释名曰弁如两手相合拚时也以爵韦为之谓之爵弁以鹿皮谓皮弁以韎韦谓韦弁　公羊注皮弁武冠爵弁文冠夏曰收殷曰冔周曰弁加旒曰冕礼天子朝皮弁夕端朝服以听朝端以燕皮弁以征不义取禽兽行射诸侯朝朝服夕深衣端以燕裨冕以朝天子以祭其祖祢卿大夫冕服而助君祭朝服祭其祖祢士爵弁黻衣裳以助公祭端以祭其祖祢
　　周九服
　　三礼义宗辨章数法象之理曰十二章法天之大数虞之服也九章者法阳数之极周之服也周礼王吉服有九后吉服有六九服者何一曰大裘而冕二曰衮冕三曰鷩冕四毳五希六六者祭祀之服也皮弁素积衣素裳缁衣端此又三服所谓吉服有九【六冕之服上纁下皆同章数则异故分为六服　皮弁法古上质故衣裳皆白衣缁裳者兼夏殷之制】衣朱裳燕乐之服非庙祭之服故不入九服之数韦弁戎服亦不入吉服之例　明天子朝燕之服曰天子皮弁素衣素裳为蜡祭之服黄衣黄冠腊祭先祖息田夫之服衣朱裳燕居之服韦弁即戎之服此四服非时朝燕无常故不入九服　明周礼六服斿章义曰大裘其服无章其冕无斿天道至尊难可比拟舎去雕饰服以其质衮冕之服以龙为目龙体九星故以九为终　聘礼疏周礼春官司服王之吉服有九祭服之下先立兵事韦弁服后云视朝皮弁服则韦弁尊于皮弁　王制疏臯陶谟云五服五章哉郑注云五服十二也九也【谓公侯之服自山而下】七也【伯之服自华虫而下】五也【子男之服自藻而下】三也【卿大夫之服自粉米而下】郑注觐礼云上公衮无升龙其旒则九　宋志周监二代典制详宻弁师掌六冕司服掌六服设拟等差各有其序故夫子曰服周之冕【周之祭冕缫米备饰】　后魏志周礼及礼记三冠六冕承用区分　玉藻冠紫緌自鲁桓公始也朝服以缟自季康子始也　觐礼秋时赐侯氏车服及箧服
　　周赤舄
　　天官屦人【下士二人】掌王及后服屦为赤舄黒舄赤繶黄繶青句【絇】注复下为舄襌下曰屦王吉服有九舄有二等赤舄为上冕服之舄诗云王锡韩侯衮赤舄则诸侯与王同下有白舄黒舄【白舄皮弁之舄黒舄端之舄士皆着屦】王后吉服六唯祭服有舄舄为上袆衣之舄下有青舄赤舄鞠衣以下皆屦　诗狼跋赤舄几几　车攻赤芾金舄防同有绎【金舄即礼之赤舄也笺云黄朱色加金为饰故谓之金舄】
　　鲁逢掖衣
　　儒行孔子少居鲁衣逢掖之衣注大袂襌衣也此君子有道艺者所衣正义夫子襌衣与庶人同其袂大与庶人异故谓衣为逢掖此则大袂深衣也　荀子士君子之容其冠进其衣逢其容良　深衣古者深衣盖有制度以应规矩绳权衡云云　庄子儒者冠圜冠者知天时履句屦者知地形缓佩玦者事至而断
　　汉刘氏冠　长冠　齐冠
　　纪髙祖为亭长乃以竹皮为冠令求盗之薛治【注应邵曰以竹所生皮为冠今鹊尾冠是也师古曰谓笋上所解之萚今人为笋皮巾】时时冠之及贵常冠所谓刘氏冠也八年春三月令爵非公乗以上毋得冠刘氏冠　淮南子髙帝造刘氏之貌冠　续汉志长冠一曰斋冠髙七寸广三寸促漆纚为之制如版以竹为里初髙祖微时以竹皮为之谓之刘氏冠楚冠制也民谓之鹊尾冠非也【独断云鄙人不识谓之鹊尾冠】祀宗庙诸祀则冠之皆服袀绛縁领袖为中衣绛绔示有赤心奉神也五郊衣帻绔各如其色此冠髙祖所造故以为祭服尊敬之至也【汉官仪曰汉家赤行斋者绛绔韈】显宗初服旒冕云云以承大祭百官执事者冠长冠注东观画曰永平二年正月公卿议春南北郊东平王苍议曰孔子曰服周之冕为汉制法髙皇帝始受命创业制长冠以入宗庙礼仪志日变执事者冠长冠衣皁以行礼　官志王国谒者比四百石掌冠长冠　通典晋依汉制去竹用漆纚
　　汉通天冠　五时袍
　　后志通天冠髙九寸正竪顶少邪却乃直下为铁卷梁前有山展筩为述【驳犀簪导】乘舆所常服【独断曰汉受之秦礼无文　东京赋夏正三朝冠通天佩玉玺纡黄组要干将】服衣深衣制有袍随五时色袍者或曰周公抱成王宴居故施袍孔子衣逢掖之衣逢掖其袖合而缝大之近今袍也今下至贱吏小史皆通制袍单衣皁缘领袖中衣为朝服云　晋志通天冠本秦制【又曰汉明帝更服防章天子冠通天而佩玉玺】前后有展筩冠前加金博山述【述即鹬也知大雨故冠象马】郊祀天地明堂宗庙元防临轩介帻通天冠平冕冕皁表朱绿里广七寸长二尺二寸加于通天冠上前圎后方垂白玉珠十二旒以朱组为缨无緌　通典宋加黑介帻齐加玉簪导梁加冕于上为平天冕唐改缨以翠緌　隋志按董巴志冠髙九寸云云前有髙山故礼圗或谓之髙山冠晋起居注成帝咸和五年制诏殿内曰平天通天冠可更修理之虽在礼无文知天子所冠其来尚矣徐爰曰博山附蝉谓之金顔唐志通天冠冬至受朝贺祭还燕羣臣养老之服也
　　二十四梁附蝉十二施珠翠金博山介帻组缨翠緌玉犀簪导绛纱袍朱里红罗裳白纱中单朱领褾裾白裙襦绛纱蔽膝白罗方心曲领白韈黑舄白假带　齐志后代沿革见汉志晋服制令其冠十三品见蔡邕独断宋朝天圣二年八月丙寅改承天冠后复旧
　　汉委貌冠　缁衣冠　皮弁冠【皮弁】
　　后汉志委貌冠皮弁冠同制长七寸髙四寸制如覆杯前髙广后卑锐所谓夏之毋追商之章甫者也委貌以皁缯为之【通典委貌形如委縠之貌】皮弁以鹿皮为之行大射礼于辟雍公卿诸侯大夫行礼冠委貌衣端素裳执事者冠皮弁衣缁麻衣皁领袖下素裳所谓皮弁素积也淮南子髙皇帝履天子之圗籍造刘氏之貌冠注于新丰作竹皮冠也一曰委貌冠也　晋志蔡邕云缁布冠即委貌冠也其制有四形一似武冠又一似进贤其一上方其下如帻顔其一刺上而方下【缁布冠见上】　外戚传平帝纳后太师光太常歆及太卜太史令以下四十九人赐皮弁素绩注师古曰以鹿皮为冠形如人手之弁合绩素裳也朱衣而素裳绩或作积谓襞积之若今之襈也　郊祀志四月至奉髙梁父乙夘令侍中儒者皮弁缙绅射牛行事封泰山下东方改元封元年　后礼志永平二年三月注天子皮弁素积亲射大侯　郊特牲【冠义同】始冠之缁布之冠大古冠布齐则缁之其緌也孔子曰吾未之闻也冠而敝之可也适子冠于阼以着代也醮于客位加有成也三加弥尊谕其志也冠而字之敬其名也委貌周道也章甫殷道也毋追夏后氏之道也周弁殷冔夏收三王共皮弁素积　士冠礼爵弁服纁裳纯衣缁带韎韐注此与君祭之服杂记曰士弁而祭于公爵弁者冕之次其色赤而微黒如爵头然或谓之緅其布三十升纁裳浅绛裳纯衣丝衣也余衣皆用布唯冕与爵弁服用丝韎韐緼韨也士緼韨而幽衡合韦为之士染以茅搜　皮弁服素积缁带素韠注此与君视朝之服也皮弁以白鹿皮为冠象上古也积犹辟也以素为裳辟蹙其要中皮弁之衣用布亦十五升其色象焉疏三皇时以白鹿皮冒覆头钩颔绕项端裳黄裳杂裳可也缁带爵韠注此莫夕于朝
　　之服端即朝服之衣易其裳耳上士中士黄下士杂杂前后黄士皆爵韦为韠玉藻曰韠君朱大夫素士爵韦疏曰但正幅故得端名　缁布冠缺项【缺读如頍】青组缨属于缺缁纚广终幅长六尺皮弁笄爵弁笄缁组纮纁邉同箧注缁布冠无笄者着頍围发际结项中隅为四缀以固冠也今未冠笄者着巻帻頍象之所生也滕薛名蔮【古内反】为頍属犹着纚今之帻梁也笄今之簪有笄者屈组为纮垂为饰无笄者缨而结其绦疏汉时卷帻之状必以布帛绕发际为之帻梁亦举汉法以况韩延夀传守颍川令文学校官诸生皮弁执俎豆　隋
  </div>
  <div class="pagination">
   <a href="玉海_page121.html">
    上一页
   </a>
   <span>
    ...
   </span>
   <a href="玉海_page117.html">
    117
   </a>
   <a href="玉海_page118.html">
    118
   </a>
   <a href="玉海_page119.html">
    119
   </a>
   <a href="玉海_page120.html">
    120
   </a>
   <a href="玉海_page121.html">
    121
   </a>
   <span class="current-page">
    122
   </span>
   <a href="玉海_page123.html">
    123
   </a>
   <a href="玉海_page124.html">
    124
   </a>
   <a href="玉海_page125.html">
    125
   </a>
   <a href="玉海_page126.html">
    126
   </a>
   <a href="玉海_page127.html">
    127
   </a>
   <span>
    ...
   </span>
   <a href="玉海_page123.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
