<!DOCTYPE html>
<html>
<head>
    <meta charset="UTF-8">
    <title>元和姓纂 - 第 26 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 26 页/共 45 页</h1>
    <div class="content">　　汉二十八将王梁封武彊因氏焉
　　武仲
　　臧武仲之后
　　武罗
　　夏武罗国之后
　　甫奚
　　英贤传晋厉公大夫甫奚叔施之后龙骧将军甫奚置
　　防侯
　　左传曹有防侯獳宋大夫防侯息
　　羽弗
　　改为羽氏
　　主父
　　赵武灵王主父之后
　　庾采
　　庄子庾采楚之后
　　十姥
　　杜
　　祁姓帝尧裔孙刘累之后在周为唐杜成王灭唐迁封于杜杜为宣王所灭杜氏分散鲁有杜泄是也六国时有杜赫
　　京兆　汉御史大夫周本居南阳以豪族徙茂陵子延年又徙杜陵延年孙笃入后汉文苑传笃曽孙畿河东太守生恕宏农太守生元凯晋荆州刺史征南大将军当阳侯长子锡曽孙悊生楚秀秀元孙果后周义兴太守当阳侯次子尹尹六代孙颙西魏安平公始平公攅后汉度支尚书生士峻士琳士峻孙瓌之比部郎中楚州刺史士琳孙延福生元元道元逞元房州刺史生行成有邻行成生春宋昌春吉州刺史右庻子有隣侍御史賛善大夫元道将作少匠生昆吾仲连昆吾防州刺史仲连太原令元逞左庶子须王傅攅弟胜孙周则周夏官上士生利仁超利仁兵部郎中超左司郎中义兴公果隋兵部尚书兄晔隋懐州刺史生咤淹咤隋昌州司马生如晦楚客【案唐书如晦祖果此作果兄晔之后与史不合】如晦吏部尚书左仆射侍中蔡成公生构荷构慈州刺史荷驸马尚衣奉御襄阳公楚客工部尚书蒲州刺史淹御史大夫知政事吏部尚书吉襄公生敬同爱同敬同中书舎人东阳公生从则工部侍郎从则生自逺昌逺志逺自逺生佐大理正【案唐世系表自逺生繁繁生佐与此不合】佐生元颖元绛元颖恊律郎平章事西川都督【案唐书元颖传元颖以学士承防同平章事此恊律郎三字疑有脱误】生审礼京兆少尹元绛生审权平章事浙江节度生让能彦林宏徽让能太尉宏徽吏部尚书彦林中书舎人生用砺昌逺生倚左卫将军志逺生倬儋爱同兵部贠外易州刺史安平公颙雍州刺史赠太尉生景秀景仲景恭景仲生孝彛孝奬孝弇【按唐世系表景仲生整整生孝彛等与此不合】孝彛曾孙惟慎【按唐世系表曽孙作孙】监察御史孝奬抚州刺史孝弇生元琰左金吾将军景秀后周渭州刺史生懿隋礼部侍郎殿内监甘棠公懿生干福干祐干祚干福生崇允嗣及崇允成州刺史生正仪正心正仪生望之溱州刺史正心生升南荣【案唐世系表正心生齐之齐之生南升南荣与此不合】升京兆功曹南荣长安主簿嗣及青州刺史干祐生续主客郎中续生知让知谦知让生虑恵虑生隋果州刺史恵生济给事中京兆尹知谦天官贠外邢州刺史干祚曽孙操【案唐世系表曽孙作孙】殿中御史生隒隒生行敏常州刺史荆益二长史南阳襄公生崇懿恒崇懿宫尹承判左司贠外生希望太仆卿陇右节度恒分判刺史生位佋佑任供巨卿位考功郎中湖州刺史生液佋詹事司直任河南兵曹参军佑左仆射平章事司徒岐公太保致仕生师损式方从郁师损工部郎中司农少卿式方昭应令生悰驸马平章事须公【案唐书悰传悰封邠国公此须字悮】淮南西川节度悰生裔休儒休从郁驾部贠外生牧顗牧中书舎人生承泽晦辞徳祥晦辞左补阙徳祥御史中丞礼部侍郎顗淮南节度判官供洪州长史巨卿兼监察御史颙少子景恭廓州刺史康成公生徳祐【按唐世系表颙少子景恭生徳裕与此不合】殿中少监安众公生敬则敬则生元同元志元振元同万年尉生彦先率更令元志考功郎中杭州刺史生逢时纬孝辅叅谟峤逢时生伯卿纬殿中御史生继信刑部贠外杭州刺史孝辅大理丞生虔兴贤应鸾清虔大理司直清检校贠外生师仁师义师礼师仁吉州刺史生湘参谟陜州司仓生寅伦寅京兆法曹伦水部郎中澧州刺史峤监察御史元振生谅诚长广公整承汉文学生笃笃十二代孙辟渭州刺史整隋左卫将军生揩揩生元义元逸元景元义侍御史元逸司门郎中元景宻州刺史整侄徳致眉州刺史汉阳公敦延年之后至后魏耒阳太守登孙良周熊州刺史生敦隋郑州刺史敦生宏宏生爽驾部郎中爽生进思阳侯少子跻新平太守曹苻秦太尉生嶷秦秘书监嶷生诠后魏中书侍郎
　　襄阳　当阳侯元凯少子耽晋凉州刺史生頋西海太守生逊过江随元帝南迁居襄阳逊官至魏兴太守生灵啓乾元灵啓生懐瑀懐瑶懐瑀六代孙文范唐中书舎人御史中丞懐瑶蔡州刺史生岑嶷岩嵸岸崱防定嵸梁西荆州刺史岸梁州刺史崱江州刺史崱生中规孝友友孙行纪行绎行纪曽孙某河南尉荆州刺史岩梁州刺史兄弟父伯并梁州有孙懿宗唐吏部贠外乾元孙叔毗周峡州刺史生亷卿凭石安石鱼石黄石凭石生依徳蓬州咸安令生易简考功贠外安石生贤仓部郎中鱼石生依艺巩县令依艺生审言膳部贠外审言生闲武功尉奉天令闲生甫检校工部贠外甫生宗武宗武生嗣业贫无以给葬收拾乞丐云甫没四十年啓子美柩祔于偃师惇六代孙恒隋水部郎中生安期唐亳州刺史安期生利賔雍州司法
　　中山　与京兆同承魏仆射杜畿后家中山裔孙弼北齐徐州刺史生蕤隋治中御史生功瞻台卿功瞻隋著作郎生之松之亮之元之松唐许州刺史之亮司勲员外生休纂延昌休纂淄州刺史延昌孙朗太子洗马台卿北齐黄门侍郎
　　濮阳　状称与京兆同承杜赫之子威世居濮阳陈留太守杜亮生保保生伽伽生义博【案唐世系表亮生伽伽生保保生义博与此不合】义寛义博生端人【案唐世系表端人作仁端】端人生元揆天官贠外生希彦右补阙太子洗马生华万检校郎中义寛滕王谘议生无忝慎言承志无忝生兼授兼极【案唐世系表兼授作兼爱兼极作兼拯】孙顺休兼殿中御史兼极少子镇起居郎荆州长史建平侯【按唐世系表载荆州长史慎行又据元载作杜鸿渐碑文亦云大父慎行为荆州长史此下应有慎行二字】生鹏举安州都督生鸿渐中黄二侍郎平章事衞公生收威封鼎收户部郎中庐州刺史生翁庆鼎丹王长史承志天官贠外生暹昱暹黄门侍郎平章事礼部尚书生孝友孝孙孝恭孝友御史中丞殿中监昱给事中孝恭孝孙并无位【按唐世系表孝孙无官孝恭殿中侍御史】
　　洹水　状称与亰兆同承延年后石赵时从事中郎杜曼始家邺后徙洹水七代孙君赐隋乐陵令生正元正藏正伦正仪正徳正藏唐长安尉生侨侨生咸损咸工部郎中正伦中书黄门侍郎同三品度支贠外尚书中书令襄阳公
　　京兆　唐武衞将军杜徳仁右补阙杜挺生正初正元正元奉天令隋复州刺史杜文瑶并云义兴公果同房芳州刺史杜元侃元孙暹右羽林将军将作少监鄜州刺史兼御史中丞杜冕并云始平公房陜郡　后魏广武太守杜徳云当阳侯之后曽孙贲陁生善贤贤意善贤绵州刺史贤意涪州刺史安徳　状云延年之后徙平原唐司勲郎中杜文纪生慎盈国子司业文纪孙昭烈虞部郎中
　　扶风郿县　唐宗正少卿杜令怡孙沔崔
　　偃师　状云本京兆人唐礼部侍郎嗣光孙溱之兵部郎中溱之生长文溱之堂侄确河中节度
　　成都　魏初杜雄入蜀因家焉子辅
　　河东　状云延年后屯田贠外杜颂名犯讳又给事中杜賔王又补阙杜顔右骁卫将军杜賔客生右庻子台贤刑部郎中杜敏并云京兆人
　　齐郡　状云延年后皇太子太保行台尚书令吴王杜威赐姓李氏生徳隽右骁卫将军宿国公
　　醴泉　检校右仆射节度杜希全生叔良兼御史中丞全弟希进右神防将军又振武都防兼御史大夫杜从政河东人盐州刺史兼御史大夫杜彦先河南　后魏书官氏志独孤浑氏改姓杜氏
　　鲁
　　周公子伯禽封鲁至顷公三十四代九百余年为楚所灭子孙以国为氏汉鲁赐砀人也后汉中牟令鲁恭魏有鲁芝
　　扶风郿县　鲁芝官至荆州刺史又晋光禄大夫鲁褒
　　新蔡　鲁恭十代孙澄永嘉乱居江州新蔡五代孙裴齐衡州刺史生益之梁义阳太守生广逹陈侍中齐将军绥越公生广陈子谅子讷子谟子谅唐荆州司马子谟幽州録事参军
　　祖
　　子姓殷后殷王祖甲祖乙祖丁支庻因氏焉殷有祖己祖伊汉有祖所治家涿郡范阳祖太沂裔孙讷祖逖生约并见晋书后汉太常十三代孙询祎询元孙晋义阳太守耶讷从祖弟也元孙旷廷尉卿生温敏温生绍绍生庆曽孙崇儒北齐鸿胪卿临川公生孝孙孝基孝夀孝孙唐吏部郎中太常少卿生光孝基给事中司农少卿孝寿孙流谦秘书郎顺五代孙徳玮抚州刺史生敏敏生季真后魏钜鹿太守生莹右仆射生孝徴北齐左仆射生君彦
　　京兆　状称与范阳同出沂后魏有祖平从孝武入闗官至武州刺史生大通大通生孝义元规元軏元规生庄庄生夙成殿中御史夙成生自虚元軏叠州刺史大通次子孝纪生頴主客员外頴生愔司阶愔生咏有才名修武徳实録
　　古
　　风俗通古公亶父后因氏焉晋平公时舟人古乗蜀志汉广功曹古牧
　　河内　北齐中散大夫古起起子道隋兵部侍郎【按古道子传父起魏太中大夫道子仕齐歴官检校御史司空田曹参军此以起为北齐中散大夫起子道隋兵部侍郎俱误】
　　河南　官氏志吐奚氏改为古氏
　　扈
　　夏时姒姓国也汉有扈輙又上郡太守扈育广陵太守扈商
　　京兆　魏有扈累晋有射声校尉扈懐
　　河南　官氏志扈地干氏改为扈氏
　　南昌　唐扈臧之后元昌仓部贠外
　　五
　　本伍氏避仇去人氏焉蜀五梁晋始兴太守五允
　　堵
　　左传郑有堵防堵叔堵俞弥堵汝父又音者魏志张燕本姓堵
　　普
　　官氏志后魏献帝次兄为普氏改为周氏
　　苦
　　晋郤犨亦号苦成叔子孙氏焉风俗通苦成越大夫汉苦均为防稽太守苦音库
　　鼓
　　左传鼓子鸢鞮之后以国为姓又见姓苑
　　浦
　　晋起居注有尚书令浦选
　　补
　　见姓苑
　　五鸠
　　世本云楚鸠氏国语楚昭王时有五鸠蹇
　　五里
　　其先齐诸田汉武帝徙之诸田以门秩次第为族田广田孙田登为第二代人【案此下疑有脱误】
　　五鹿
　　左传云少昊氏因官氏焉【案左传无其文五鹿卫地】赵有将军五鹿卢
　　吐万
　　代人代为部落酋帅
　　河南　周郢州刺史通生绪永夀公弟纉右武候将军已见万氏注
　　吐奚
　　后魏古弼代人本姓吐奚名华后为司徒赐姓古名弼
　　吐贺
　　后魏吐贺氏
　　吐突
　　代人今中官右监大将军吐突承璀
　　吐难
　　改为难氏
　　古成
　　风俗通即古咸之后随音改焉汉有广汉都尉古成云姚兴给事中黄门侍郎古成説右将军古成知晋袁宏集有南海太守古成彣开元中云阳尉古成□
　　古野
　　山东古野氏赤秋别种其后氏焉
　　古孙
　　贾孙氏后譌为古孙氏
　　苦成
　　晋卿郤犨食采苦成因氏焉潜夫论苦成城名在盐池东北
　　苦久
　　后燕歩兵校尉苦久和【案后燕録作若久和此作苦久和】
　　仵城
　　晋州稽胡晋初赐姓呼延居西州后魏正始年呼延勒为定州刺史于定阳赐姓仵城因住南汾州仵城县音讹转又为贺恱
　　鲁阳
　　妘姓国也在鲁阳为鲁所灭子孙氏焉潜夫论姓楚公族有鲁阳氏
　　祖南
　　风俗通与社南皆齐倡也汉髙惕娶扶风祖南氏
　　补禄
　　英贤传补禄子著书一篇言法家事
　　吐谷浑
　　魏晋之际鲜卑慕容廆兄吐谷浑率部落止青海之西国号吐谷浑或归中国因氏焉
　　古口引
　　改为侯氏
　　普六茹
</div>
    <div class="pagination">
<a href="元和姓纂_page25.html">上一页</a><span>...</span><a href="元和姓纂_page21.html">21</a><a href="元和姓纂_page22.html">22</a><a href="元和姓纂_page23.html">23</a><a href="元和姓纂_page24.html">24</a><a href="元和姓纂_page25.html">25</a><span class="current-page">26</span><a href="元和姓纂_page27.html">27</a><a href="元和姓纂_page28.html">28</a><a href="元和姓纂_page29.html">29</a><a href="元和姓纂_page30.html">30</a><a href="元和姓纂_page31.html">31</a><span>...</span><a href="元和姓纂_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
