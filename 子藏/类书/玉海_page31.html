<!DOCTYPE html>
<html>
<head>
    <meta charset="UTF-8">
    <title>玉海 - 第 31 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 31 页/共 284 页</h1>
    <div class="content">　　赵　　　晋　　　梁　　　宋　　　夀
　　升　　　韩　　　襄　　　庆　　　蜀
　　寜　　　光　　　均　　　端　　　嘉
　　颍　　　康　　　恭　　　定　　　建
　　英　　　延　　　以上不封
　　秦【秦川】　齐【临菑营丘】　魏【大名】　燕【蓟城】　楚【彭城】鲁【曲阜　以上旧大】　　　陈【宛丘】　呉【姑苏】　越【防稽　于越　以上旧次今升】　　夏【朔方】　商【上洛商于】　周【雒阳】　汉【广汉】唐【唐城　泌阳　今添】　　　徐【徐方徐土】　冀【冀方信都】　雍【西河】扬【广陵淮海】　益【华阳】　镇【真定】　邓【南阳】　邠【豳土新平】兖【济河】　荆【荆南】　郓【东平】　凉【武威】　潭【长沙】豫【荆河汝南】　以上大国
　　卫【淇水】　郑【荥阳原武】　蔡【上蔡汝南】　曹【济隂】　许【许田许昌】代【鴈门】　瀛【河间】　岐【岐阳】　随【汉东】　邢【襄国　钜鹿　以上旧次】　　　泾【泾水】　广【南海番禺】　福【闽山长乐】　华【华隂】宿【符离】　宻【髙宻宻须】　潞【上党潞氏】　苏【姑苏】　相【安阳】婺【东阳】　以上次国
　　江【寻阳】　滕【公丘】　向【向城】　黄【黄冈齐安】　纪【东莞】谯【谯城】　原【原田】　　　　祁【蒲隂】　郐【桧城】耿　　　舒【龙舒】　介【胶西】　道【舂陵】　酆【始平丰水】蒋【期思】　萧【萧邑】　郕【成阳郕乡】　谭【平陵】　霍【霍邑】防【防门】　莱【东莱】　郇【又作荀栒栒邑】　　　鄅【开阳】郯【东海】　芮【芮城】　薛　　　郧【郧城】　莒【城阳】鄣　　　罗【罗水】　郜【郜城】　鄎　　　戴【考城】桐【桐城】　遂【遂寜】　管【京县管城】　沈【平舆】　虞【大阳】应【城父应乡】　息【新息】　任【任城】　崇【崇城】　荥【荥南】扈　　　濮【濮阳】　巢　　　观　【以上旧小国】
　　安【安陆】　申【义阳申土】　虢【农　虢城　以上旧次今小】　邾【邹邑】杞【雍丘】　贾　　　鄫【鄫土】　防　　　巴【巴川】夷　　　谷【谷城】　顿　　　麇　　　黎【汉源】葛　　　蓼　　　项　　　聃　　　茅【茅乡】胙【胙城胙亭】　庸　　　毕　　　滑【灵河】　鄀【商宻鄀县】牟【东牟】　权【权城】　甘【张掖】　祭　　　尹【尹氏】温【河内】　毛　　　樊【樊城】　成【同谷】　单
　　刘【刘亭】　巩　　　邵【召南】　　　　鄘
　　韦【豕韦韦城】　鬲【有鬲】　甯　　　杜【枉陵】　吕【甫侯】皖【皖城　以上春秋国名】　　留　　　邰【有邰】　鄠【扈城】郿【郿城】　焦　　　宛【宛城】　酂【酂城】　穰
　　叶【方城】　郢【石城】　鄢【鄢陵宜城】　缗　　　剧
　　费【武城】　缯　　　郚　　　陇【汧阳】　范
　　程【安陵程邑】　鄱【番阳】　鄃【善陆】　潘　　　涪【涪陵】辽【辽阳乐平】　嬴　　　绛【绛水】　汲【汲城】　梧【苍梧】轵　　　营【柳城】　翕　　　秺　　　蔺
　　易【上谷】　鄗【髙邑】　洮【洮阳】　昌【昌元】　翟
　　陆　　　淄【淄川】　卞【一作汴】　纶　【以上秦汉以来公侯】
　　卢　　　翼【临翼翼城】　邹【邹邑】　房【房陵】　襃
　　沛【沛邑】　邳【下邳】　彭【蒙阳大彭】　窦　　　鄂【武昌鄂渚】邺【邺城】　蓟　　　汧【汧阳】　沔【沔阳】　沂【琅邪】肃【酒泉】　岷【和政】　郳【小邾】　鄯　　　莘【有莘】顺【顺义】　渝【渝水】　郫　　　蒲【河东】　酅【纪邑安平】丰【九原　以上周唐以来封公】　棣【乐安】　仪【乐平】　懐【河内】永【零陵】　盛　　　济【济阳】　信【广信】　义
　　睦【严陵新定】　丹【咸寜宜川】　恩　　简【简池阳安】　忻【定襄】
　　韶【曲江韶石】　循【海丰】　愿　　　雅【卢山】　通【通川】防【赣川】　资【资中】　昭【平乐】　钦【寜越】　珍【珍川乐源】溆【南溪】　集　　　和【厯阳】　衡【衡阳】　防
　　抚【临川】　岳【巴陵岳阳】　袁【宜春】　桂【桂林】　蕲【蕲水】澧【澧浦】　深【饶阳】　洋【洋川】　鄜【洛交】　琼【琼山】茂【汶山通化】　衢【信安姑蔑】　澶【澧渊】　徳【平原】　吉【庐陵】景【景城】　郴【桂阳郴山】　博【博平】　贺【临贺】　恵【恵阳　以上唐及五代王封】　　润【丹阳　朱方本朝封王】　　秀【嘉禾　秀水以上小国】
　　邘【邘城】　郃【洽阳郃阳】　潜【山】　庐【合肥】　泽【晋城高平】　以上小国【见司封格】
　　郡名
　　绍兴司封格防御州自琅邪以下凡三十五军事州自淄至滁凡【阙】百有七
　　夀春　　淮阳　　延安　　遂寜　　京兆
　　黄平　　普安　　平阳　　钜鹿　　已上不封河南【西京　　　雒邑　洛阳】　河内【懐　懐水】河池【鳯　梁泉】西河【汾介休汾水】　　清河【恩贝甘陵】睢阳【南京　　　宋城　商丘】　济阳【济钜野】
　　饶阳【深　鹿城】汧阳【陇　　　　汧源　陇东】　歴阳【和　当利】濮阳【濮鄄城】
　　滏阳【磁　滏水】山阳【楚　　　　淮隂　东楚】　池阳【池　秋浦】鄱阳【饶番江】
　　桂阳【郴　郴江】衡阳【衡　　　　蒸湘　衡山】　澧阳【澧澧浦　涔阳】
　　潭阳【沅　沅陵】蒙阳【彭　彭门】徳阳【汉　　　　广汉　绵竹】永阳【滁滁阳】
　　资阳【资　　　　资川　资中】　潮阳【潮　掲阳】真阳【英徳英山】邵阳【宝庆邵陵】
　　阳安【简　简池】东牟【登　文登】东莱【莱　　　　胶水　莱阳】　东海【海朐山】
　　巴东【归　　　　建平　秭归】　南充【果顺庆　　果山　宕渠】　南溪【叙僰道】
　　南賔【忠　忠南】南浦【万　万川】陇西【渭　　　　渭源　襄武】　巴西【绵左绵】平原【徳　安徳】平凉【原　彭阳】平乐【昭】　髙平【泽　晋城】恩平【南恩阳江】
　　广平【洺　洺水】博平【博　聊城】乐平【辽　　　　辽阳　辽山】　西平【西寜令居
　　湟水】　　江华【道　舂陵】江油【龙　　　　龙门　涪关】　清江【施夜郎】
　　浔江【浔　浔水】海丰【循　　　　循阳　龙川】　海康【雷　雷阳】海陵【泰海阳】
　　临海【台　　　　天台　赤城】　淮安【唐泌阳　方城　泌水　唐城】
　　临淮【泗　下邳】安化【庆　　　　顺化　庆阳】　安乡【河安昌　枹罕】
　　安岳【普　普康】安城【賔　南賔】齐安【黄　　　　黄冈　邾城】　新安【徽紫阳
　　歙水】　　信安【衢　　　　太末　姑蔑】　咸安【蓬　蓬池】乐安【棣厌次】文安【莫　任丘】宁浦【横　横浦】宁越【钦　钦水】咸宁【丹丹阳　汾川　义川】　　　大宁【隰　隰川】防宁【防】　巴川【合石照　铜梁】
　　通川【达　賨城】维川【威　　　　维城　冉駹】　淄川【淄　淄水】临川【抚】
　　庐陵【吉　　　　吉水　螺川】　零陵【永　浯溪】景陵【复　沔阳】毗陵【常延陵】
　　夷陵【峡　　　　西陵　峡山】　涪陵【涪　涪江】陵水【化　罗川】昌元【昌永昌】昌化【石　离石】盛山【开　开江】连山【连　阳山】卢山【雅　严道】隣山【渠隣水流江】　　同谷【成　西康】富水【鄂　石城】上洛【商商洛　洛南】
　　上饶【信　广信】临汀【汀　　　　平沙　长汀】　临贺【贺　贺江】临封【封封川】
　　临卭【卭　卭峡】和义【荣　　　　荣南　荣徳】　通义【眉峨眉　眉山】感义【藤　镡江】和政【西和岷山】顺政【兴　沔水】新兴【新】　始兴【韶曲江】漳浦【漳　临漳】剑浦【南剑延平】合浦【廉　廉江】卢溪【辰　辰阳】彭原【寜兴宁】
　　汉源【黎　　　　沈黎　莋都】　乐源【珍】　通化【茂汶山　汶川】
　　清化【巴　　　　巴江　巴□】　龙城【柳　栁江】金城【兰臯兰　允吾】
　　永嘉【温　　　　东嘉　东瓯】　蕲春【蕲　蕲水】宜春【袁宜阳　袁山】
　　魏【北京大名】　汲【卫　淇水】　虢【虢　　　　农　虢畧】　绛【绛新田　曲沃】
　　鴈门【代　代郡】蒲隂【祁　鼓城】钟离【濠　　　　濠水　濠梁】　定襄【忻秀容】
　　武都【阶　　　　武川　福津】　缙云【处　括苍】苍梧【梧】　怀泽【贵义山】高凉【高】　郁林【州同郁平】楼烦【岚　合河】仁夀【隆陵阳】
　　浙西路府四【临安平江镇江嘉兴】州三【常严安吉】军一【江隂】浙东路府二【绍兴庆元】州五【婺温衢处台】江东路府二【建康寜国】州五【池徽饶信太平】军二【广徳南康】江西路府一【隆兴】州六【赣袁吉江抚瑞】军四【兴国建昌临江南安】淮东路州七【扬真泰滁通淮安宝应】军二【招信高邮】淮西路府一【安庆】州六【庐黄和濠光蕲】军二【无为安丰】湖南路府一【宝庆】州六【潭衡郴道永全】军二【桂阳武冈】湖北路府三【江陵常徳徳安】州九【鄂岳澧归峡辰沅靖复】军四【信阳夀昌汉阳荆门】福建路府一【建寜】州五【福泉汀漳南剑】军二【邵武兴化】京西路府一【襄阳】州四【随房均郢】军二【枣阳光化】广东路府三【肇庆徳庆英徳】州十一【广潮韶连恵南雄新封梅循南恩】广西路府一【静江】州二十一【客贺邕郁林象亷梧藤融栁宜昭浔贵宾横化髙雷钦琼】军三【万安朱崖昌化】成都路府三【成都崇庆嘉定】州十一【眉汉卭緜彭黎雅简隆威茂】军二【永康石泉】潼川路府四【潼川遂寜顺庆绍熙】州七【泸资普昌叙合渠】军三【懐安广安长寜】监一【富顺】利州路府三【兴元隆庆同庆】州十二【利金洋沔阆阶龙鳯文蓬巴西和】军二【天水大安】防路府二【绍庆重庆】州九【防达施思忠开珍万涪】军三【云安南平梁山】监一【大寜】　宝祐五年筑荆山为懐逺军【淮西】六年筑黄平为镇逺州【湖北】景定三年涟水军陞安东州咸淳七年城五河为安淮军
　　理道要诀云颛顼制九州尧遭洪水天下分絶使禹平水土还归九州舜摄帝位分为十二州夏殷周皆为九州两汉皆为十三州魏十二州蜀二州呉四州晋十九州宋二十二州齐二十三州梁百七州陈四十二州后魏百十一州北齐九十七州后周二百十州隋置司刺史分部巡察【不详州名】唐十五部【诸道则前代州制也】



　　玉海卷十八
<子部,类书类,玉海>
　　钦定四库全书
　　玉海卷十九
　　宋　王应麟　撰
　　地理
　　州镇
　　汉八镇
　　扬雄校猎赋戏八镇而开闗注应劭曰四方四隅为八镇如淳曰不言九者一镇在中天子居之故也
　　三国重镇
　　通典魏氏有州十二有郡国六十八东自广陵寿春合肥沔口西阳襄阳重兵以备吴西自陇西南安祈山汉阳陈仓重兵以备蜀蜀置益梁二州有郡二十二以汉中兴势【今洋川】白帝为重镇吴置交广荆郢五州有郡四十三以建平【今巴东】西陵乐乡南郡巴丘夏口武昌皖城牛渚圻【今采石】濡须坞为重镇其后得沔口邾城广陵【邾城赤乌四年陆逊常以三万兵戍之】东晋以合肥淮隂寿阳泗口角城为重镇【泗口刘遐镇守今淮隂郡宿迁县界角城义熙中置亦在宿迁界】大抵上明【上明今江陵郡松滋县】江陵夏口武昌合肥寿阳淮隂常为晋氏镇守【宗预曰东益巴丘之戍西増白帝之守皆事埶宜然】南郑襄阳悬瓠彭城歴城东阳皆为宋藩扞齐南郑樊城襄阳义阳寿春淮阳角城涟口朐山为重镇梁雍州下溠戍夏口白茍堆硖石城合州【即合肥】钟离淮隂朐山为重镇　诸葛亮荆州北据汉沔利尽南海东连吴防西通巴蜀此用武之国益州险塞沃野千里天府之土髙祖因之以成帝业若跨有荆益保其岩阻命一上将将荆州之军以向宛洛身率益州之众出于秦川　周瑜得蜀而并张鲁因留奋威固守其地据襄阳以防操北方可圗也　魏王基孙权再至合肥一至江夏其后全琮出庐江朱然冦襄阳皆无功而还　宋志三国鼎跱吴得荆交三州蜀得益州魏氏犹得九焉吴又分交为广魏末平蜀又分益为梁　宋何承天曰曹孙之霸才均智侔江淮之间不居者数百里魏舍合肥退保新城吴城江陵移入南岸濡须之戍家停羡溪及襄阳之屯民居星散晋宣王谓宜徙沔南以实水北曹爽不用果亡沮中　胡氏曰当孙氏时上流欲争襄阳而不得故以良将守南郡与夷陵下流欲争淮南而不得故以大众筑东兴与皖口中流欲争安陆而不得故以三万劲卒戍邾城洪迈曰自荆襄讫丹阳皆晋所经畧为荆州者必都督八州为南徐者必加督兖豫事力雄盛兵将相习一州有缺非中外宿望不轻得处陶侃桓冲为荆州温峤庾亮为江州皆终其身不它徙故能以再造之国而屹然与北方争雄
　　吴十镇
　　元和郡县志吴黄武元年陆逊大破蜀于夷陵遂改夷陵为西陵陆抗疏曰西陵国之西门虽易得亦易失如有不虞当倾家争之即此处也谨按孙氏自鼎足后自黄武初破蜀先主后得之天纪四年晋军沿流来伐守将吴彦请増兵不从即今巴东郡也建安二十四年西蜀将闗羽北讨魏将于禁等于襄阳陆逊为宜都守镇此黄武初蜀来伐逊大破之后步阐陆抗并镇焉即今夷陵郡也吴建衡三年陆抗所筑乐乡城后朱然修之戍焉晋王濬攻乐乡获水军督陆景平西将军施洪以城降在江陵郡松滋县东自建安末尅闗羽后蜀麋芳来降遂得之凤凰元年将张咸天纪末伍延并守之晋军平吴杜元凯赴于此即今江陵郡也建安十九年鲁肃寳鼎元年万彧并镇守即今巴陵郡也建安十三年孙权征黄祖克之后将军胡奋赴于此即今江夏郡也甘露元年城武昌陆逊诸葛恪滕收皆镇守及晋平吴将军王戎赴此即今江夏郡也建安十九年权征皖【音患】尅之赤乌四年诸葛恪屯此即今同安郡也天纪末何植镇守晋平吴大将王浑赴于此即今宣城郡当涂县采石也建安十七年筑坞后曹公频来攻不尅今在歴阳县西南八十里右十镇并为重镇　陆抗永安二年都督西陵建衡二年都督信陵西陵夷道乐乡公安诸军事治乐乡西陵建平国之蕃表既处下流受敌二境若敌泛舟顺流舳舻千里星奔电迈俄然行至非可恃援他部以救倒悬也　周瑜出备牛渚屯据江陵晋氏南迁以扬州为京畿糓帛所资皆出焉以荆江为重镇甲兵所聚尽在焉三州戸口居江南之半　庾翼八年春上表请据乐乡广农稸糓以伺二冦之衅南史荆二州戸口居江南之半江左以来扬州为根本委荆州以阃外
　　晋江东镇戍
　　列传王述歴庾氷征虏长史时庾翼镇武昌欲移镇述与庾氷牋曰安西欲移镇乐乡彼去武昌千有余里数万之众造创移徙兴立城壁公私劳扰又江州当泝流数千供继军府力役増倍且武昌实是江东镇戍之中非但扞御上流而已急缓赴告骏奔不难若移乐乡逺在西陲一朝江渚有虞不相接救方岳重将当居要害之地为内外形势使闚之心不知所向翼遂不移镇桓冲欲移阻江南上疏曰自中兴以来荆州所镇随
　　宜回转温经畧中原因江陵路便即而镇之事与时迁势无常定今宜全重江南轻戍江北于是移镇上明蔡谟成帝时庾亮以石勒新死欲移镇石城为灭贼之渐事下公卿谟议曰沔水之险不及大江大江不能御苏峻而以沔水御季龙以我所短击彼所长惧非庙胜之筭亮不果移镇　庾亮上疏曰襄阳北接宛许南阻汉水其险足固其土足食臣宜移镇襄阳之石城遣诸军罗布江沔比及数年戎士习练乗衅齐进以临河洛庾翼欲率众北伐上疏移镇安陆至夏口复上表曰
　　襄阳荆楚之旧西接益梁与闗陇咫尺北去洛河不盈千里土沃田良方城险峻水路流通转运无滞进可以扫荡秦赵退可以保据上流辄量宜入沔徙镇襄阳陶侃以江陵偏逺移镇巴陵诏都督江州因移镇武昌遂平襄阳议者以武昌北岸有邾城宜分兵镇之侃曰我所以设险而御冦正以长江耳邾城隔在江北内无所倚外接羣夷必引冦虏且吴时此城乃三万兵守今纵有兵守之亦无益于江南　何充曰荆楚国之西门戸口百万北带彊胡西隣劲蜀经略险阻周旋万里得贤则中原可定势弱则社稷同忧　禇裒假节镇京口即日戒严直指泗口率众三万径进彭城　温峤为江州刺史镇武昌陈豫章十郡之要宜以刺史居之寻阳滨江都督应镇其地今以州帖府进退不便且古镇将多不领州皆以文武形势不同故也宜选单车刺史别抚豫章専理黎庶诏不许　王羲之论时事曰愿令殷浩荀羡还据合肥广陵许昌谯郡梁彭城诸军皆还保淮为不可胜之基须根立势举谋之未晚
　　元魏六镇
　　见城类　魏兰根说李崇宜改镇立州分置郡县崇奏闻不报　见于史者怀荒沃野武川怀朔髙平薄骨律　通典灵州怀逺汉富平县也后置六镇三戍在此县界北　北史正光五年八月丙申改镇为州太和十八年八月丁未幸怀朔武川抚防柔元等四镇【通典又有御夷镇】　六镇并在今马邑云中单于界正始中源思礼以跋野置镇居南与六镇不齐更立三戍亦在马邑等郡界
　　唐河曲六州
　　黙啜求六州降戸初突厥内属者分处丰胜灵夏朔代间谓之河曲六州降人纳言姚璹等建请与之　纪贞观三年是嵗中国人归自塞外及开四夷为州县者百二十余万人六年是嵗诸羌内属者三十万人
　　唐四镇
　　龟兹传太宗以阿史那社尒为昆丘道大总管率安西都防郭孝恪等讨之执焉耆王阿那支兹大恐社尒破五大城谕降小城七百余西域震惧初孝恪之击焉耆也兹有浮屠善数叹曰唐家终有西域不数年吾国亦亡帝受俘紫薇殿【贞观二十三年】始徙安西都防于其都统于阗碎叶疏勒号四镇仪凤时吐蕃攻焉耆以西四镇皆没【咸亨元年四月二十二日罢四镇　纪四月癸夘废】长寿元年【十月丙戌】武威道总管王孝杰破吐蕃复四镇地置安西都防府于兹【十一月一日】以兵三万镇守于是沙碛荒絶民供赀粮苦甚议者请弃之武后不聴　吐蕃议者请废四镇勿有也右史崔融献议曰太宗践汉旧迹并南山抵葱岭剖裂府镇烟火相望吐蕃不敢内侮髙宗时弃四镇不能有而吐蕃遂张入焉耆之西今孝杰一举而取四镇还先帝旧封若又弃之是自毁成功也四镇无守胡兵必临西域西域震则威憺南羌南羌连衡河西必危议乃格【咸亨元年入残羁縻十八州率于阗取兹拨换城于是安西四镇并废】　狄仁杰时发兵戍疏勒四镇仁杰諌曰右戌四镇左屯安东转输不絶若捐四镇肥中国省军费于逺方并甲兵于要塞边州之备丰矣不纳　郭元振武后时吐蕃大将论钦陵请罢四镇兵披十姓之地元振上疏宜以防缓之【神龙中以御史吕守素处置四镇】　焉耆长安时以过使客不堪其劳诏四镇经畧使禁止开元七年十姓可汗请居碎叶安西节度使汤嘉惠表以焉耆备四镇诏焉耆龟兹防勒于阗征西域贾各食其征　于阗乾元三年以叶防曜为同四镇节度副使李嗣业为防勒镇使刘沔为振武节度开成三年筑都防府西北四垒　防要苏氏记曰咸亨元年四月罢是龟兹于阗焉耆防勒长寿二年十一月复四镇是龟兹于阗防勒碎叶两敕四镇不同开元六年三月汤嘉惠除四镇节度经畧使二十一年十二月王斛斯除安西四镇节度开元十二年已后或称碛西或称四镇节度十五年三月分伊西北庭为两节度二十九年十月二十九日属四镇节度又分为两道天宝十二载三月始以安西四镇节度封常清兼伊西北庭节度【通鉴自吐蕃陷河陇伊西北庭节度使李元忠四镇留后郭昕闭境拒守】志陇右道四镇都督府州三十四【咸亨元年吐蕃陷安西罢四镇长夀】
　　【二年复置】龟兹都督府领州九【贞观二十年平龟兹置】毗沙都督府本于阗国领州十【贞观二十二年内附初置州五高宗上元二年置府析州为十】焉耆都督府【贞观十八年灭焉耆置有碎叶城调露元年都防王方翼筑】防勒都督府【贞观九年内附置】领州十五【安西都防府】　六典碛西节度使其统有安西防勒于阗焉耆为四镇经畧使　通鉴开元三年郭防瓘兼安西大都防四镇经畧大使　防昌三年三月议复河湟四镇十八州以给事中刘蒙为循边使通典镇西节度使统龟兹焉耆于阗防勒国
　　唐节度
　　防要景云二年四月贺拔延嗣除凉州都督充河西节度自此始有节度之号　通鉴景云元年以幽州镇守经畧节度大使薛讷为左武卫大将军兼幽州都督节度使之名自讷始【通典十节度六典八节度贾耽十道录二十一节度】
　　宋朝节镇
　　节度　州　　郡名
　　镇镇东　绍兴　防稽　【柬粤稽山】
　　镇南　隆兴　豫章　【洪都南昌洪井】
　　镇江　润　　丹阳　【京口南徐朱方北固】
　　镇西　麟　　新秦　【银城麟府麟城】
　　镇安　陈　　淮宁　【淮阳宛丘】
　　镇潼　华　　华阴　【桃塞潼关】
　　镇洮　熈　　临洮　【洮河狄道】
　　镇宁　澶【开徳】　澶渊　【澶水北辅】
　　镇海　青　　北海　【营丘青社】
　　安安德　阆　　阆中　【阆水巴西阆川】
　　安逺　德安　安陆　【郧国涢水】
　　安化　密　　高密　【东武　元祐三年改临海军】
　　安武　兾　　信都　【中兾冀方】
　　安国　邢【信徳】　钜鹿　【邢台襄国】
　　安庆　安庆　同安　【舒城龙舒皖城】
</div>
    <div class="pagination">
<a href="玉海_page30.html">上一页</a><span>...</span><a href="玉海_page26.html">26</a><a href="玉海_page27.html">27</a><a href="玉海_page28.html">28</a><a href="玉海_page29.html">29</a><a href="玉海_page30.html">30</a><span class="current-page">31</span><a href="玉海_page32.html">32</a><a href="玉海_page33.html">33</a><a href="玉海_page34.html">34</a><a href="玉海_page35.html">35</a><a href="玉海_page36.html">36</a><span>...</span><a href="玉海_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
