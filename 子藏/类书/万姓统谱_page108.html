<!DOCTYPE html>
<html>
<head>
    <meta charset="UTF-8">
    <title>万姓统谱 - 第 108 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 108 页/共 403 页</h1>
    <div class="content">　　调庐陵有能吏风擢南京监察御史擢歴山东佥事福建右叅议】
　　萧与成【字宗东潮阳人正徳丙子解元丁丑进士翰林修撰子端嘉靖辛丑进士任御史官】萧一中【字执夫正徳丁丑进士授知新城县擢贵州道监察御史疏援马録逮系诏狱贬广西按察司照磨陞分宜知县晋东昌府同知南京刑部员外郎复以在新城时刻夏良胜大礼疏草再贬饶州通判吏部侍郎霍韬怜其淹蹇陞平乐府知府浙江按察司副使河南右叅政江西按察使浙江右布政转左布政卒一中性刚直亷介所在著名誉屡折弗回居乡亦弗广置田庐三子俱夭死故不能尽传其功业云】
　　萧祯【陕西人由监生正徳初任清流县丞刚亷爱民正徳五年隣冦窃发警报至遂率民夫断龙津凤翔二桥以拒之不数日贼二千余果来攻县桥絶不能渡城民保全皆其功也卒于官其生也民爱之其死也民思之】
　　萧惟翰【字艮甫嘉兴人嘉靖丙辰进士】
　　姚【吴兴商音舜生于姚墟谓之姚虞后因氏胡公满之孙亦为姚氏】
　　【周】姚光【吴人有火术吴王临试之积薪数千束褁之因猛风而燔薪尽光端坐灰中振衣而起把一卷
　　书吴王视其书不能解也】
　　【汉】姚平【受易于京房元帝令房上弟子晓考功课吏者房上中节姚平贤良愿以为刺史试考功法】姚伯【定兴中任广汉太守善知人有政绩诸葛亮辟为丞相掾并进文武之士亮称之】
　　【晋】姚弋仲【南安赤亭羌人累迁冠军将军石虎召弋仲击梁犊弋仲轻骑至邺贯錍跨马于庭中遂灭梁犊尝遣子襄讨冉闵戒曰汝才十倍于闵若不枭擒不须复见我襄大败闵而归】
　　姚襄【字景国弋仲第五子少有髙名文武冠世英济之称着于华夏自称大将军】
　　姚弼【后秦将】
　　姚岳【永嘉中李雄冦　　　　　　遣岳拒之大破贼追至泸水　　　　　怒鞭岳岳裂冠而卒
　　时人寃之为立庙焉】
　　【隋】姚察【字伯审武康人父　　　　医正察幼有至性六嵗诵书万余言　　学业十二能属文梁文帝在东宫时即引于宣猷堂听讲论难后仕隋为秘书丞修梁陈二史及删定朝式子思亷仕唐为名臣】
　　【唐】姚崇【字元之砄石人父懿贞观中隽州都督崇少尚气节长乃好学初授濮州司仓防军累迁凤阁侍郎以张易之譛出为灵武道大总管张柬之等诛二张崇与谋以功封梁县侯宗立説以十事遂拜相封梁国公】
　　姚思亷【察子徙万年县初仕隋为代王侍读唐兵入城府僚皆奔忙独思防侍主兵升殿厉声曰唐公起义兵本安王室若等不宜无礼众却布列阶下帝义之曰仁者之勇也后为文馆学士与魏征同撰梁陈书】
　　姚璹【思防子字令璋永徽后左右史唯对仗承旨仗下谋议不得闻璹以帝王谟训不可阙纪请仗
　　下所言军国政要责宰相自撰号时政记以授史官时政有记自璹始】
　　姚班【璹弟笃学有立志武后时擢明经歴六州刺史政皆有绩数被褒赐迁太子詹事时节愍太子稍失道班凡四上书谏太子虽称善不能用其言及败索宫中得班谏书中宗嘉叹时宫臣皆得罪独班擢右散骑常侍迁秘书监】
　　姚合【崇之孙元和进士善诗任监察御史终秘书监选唐诗二十三家为极集】
　　姚岩杰【工诗酒游江左干符中顔标典鄱阳创鞠场请岩杰记之标易三字岩杰怒覆碑于地以诗寄标云为报顔公识我麽我心惟只与天知眼前俗物关情少醉后青山入梦多田子莫嫌弹铗恨生休唱饭牛歌圣朝若为苍生计也合公车到薜萝有文集二十卷号彖溪子】
　　姚鹄【字居云唐人作旱鱼诗上苗相公云似龙鳞防足惟是欠登门日里鳃犹湿泥中目未昏乞鉏
　　防蚁穴望氷洊金盆他日能为雨先当报此恩】
　　姚兼济【吴人善琴得石荆山之传在扬州逢异人授以琴操抚之果竒人以为广陵散之遗意也】
　　【五代】姚洪【董璋为梁将洪尝事璋后事唐为指挥长史戍阆州璋反以书招洪洪得书辄投厠中城破执洪洪骂曰吾能为国家死不能从人奴以生璋怒然镬于前令壮士十人刲其肉而食洪至死大骂明宗闻之泣下厚防其家】
　　姚南仲【下邽人歴义成军节度使恵然简易入布条职恤鳏寡用仁制强毅用明居常以柔克临
　　事以贞胜士吏悦观劝夫家寛恤】
　　【宋】姚内斌【平州卢龙人初仕契丹后归周为汝州刺史吏民诣阙举留入宋从平李筠后为庆州刺史在郡十数年西夏不敢犯塞以其武猛号为姚大虫子承賛为阁门祗死于阵承鉴殿中丞】
　　姚义【从学河汾北面受王佐之道】
　　姚铉【字宝之合肥人太平兴国中进士直史馆歴右司谏京东转运使后坐事贬连州铉文辞敏丽
　　有文集二十卷又采唐人文章为文粹百卷】
　　姚坦【字明白太宗时为皇子翊善王尝以邸中为假山费数百万召賔寮共观之坦独俛首王强使
　　视之曰此皆民租所为但见血山耳安得假山】
　　姚益恭【太宗时知项城县鞭扑不用境内大治民数千人道遮转运使乞留州以闻赐玺书赏以
　　粟帛秩满以著作佐郎知洪州南昌县赐衣服银带绢五百疋】
　　姚宗明【河中永乐人其十世祖栖云以父死于边终身庐墓唐时表其门栖云生岳岳生君儒君儒生师正四世皆庐墓至宗明十世同居庆歴中复其家是后又三世同居孝睦不替】
　　姚兕【五原人父宝战死定州兕力学兵法为环庆廵检屡败夏人擒鬼章积官至通州团练使兕幼失父事母孝凡图画器用皆刻仇讐未报字弟麟亦有成名累官至定武军节度时号二姚】
　　姚雄【兕子少勇鸷有谋佐父征伐立功歴知岷防河熈州迁至武康节度使卒諡武宪弟古亦以边功累官熈河路经畧靖康中总兵援方原与金人战种师中败死古兵溃诏安置广州】
　　姚麟【字君瑞兕弟为将沉毅多竒防有功不自矜伐持军纪律明下乐为之用事兄弟并立功声葢
　　一时云】
　　姚嗣宗【庆歴中题诗于驿壁云踏碎贺兰石扫清西海尘布衣能办此可惜作穷人韩魏公见而
　　竒之遂奏补后知寻州能除虎暴】
　　姚辟【字子张赡辞博学授项城令通州判所至有声黜去词华究心经术一时名士如欧文忠王荆
　　公皆与交游所着有太常因革礼一百卷】
　　姚孳【字舜徒慈谿人幼开爽颖悟学如宿植登熈宁九年进士第歴尉掾以考第荐章应格改秩为桃源宰乡有虎孳以文祷诸社越三日虎仆祠旁奏课为天下第一部使者举孳学行优异才能显著以应元符之诏赐对称防除提举成都府路常平等事】
　　姚易【字梦锡浦城人元丰中进士歴开封推官里人何述时为府尹每遇休沐辄相与觞咏酬唱甚
　　多有睾集十卷】
　　姚孝资【绍兴间以右从政郎知东莞县事治才精敏下令阖境筑堤防田水利大兴民其利时香山镇惟设寨官一员以属东莞士人陈天觉请建寨为县孝资疏闻改建县治至今赖之】
　　姚孝锡【字仲纯丰县人政和四年登科调代州兵曹金兵入鴈门州将议以城降官属畏怯投死无所孝锡投牀大鼾畧不为意大府就注五台簿因家五台善治生州境嵗饥出家所藏粟一万石振贫乏多全活自号醉轩年八十三乃终所着有鸡肋集】
　　姚仲孙【商水人父晔进士第一官至著作郎仲孙早孤事继母孝擢进士累官河北都转运使大修城垒兵备迁龙图阁直学士权三司使属西北备边悉心经度虽病未尝废事】
　　姚舜明【字廷辉剡人政和中歴知华亭抚摩其民甚着令名累官徽猷阁待制】
　　姚祐【字伯受长兴人元丰末进士徽宗时为左司谏建议置辅郡以拱大畿歴知江宁府郑秦州累
　　迁工部尚书加龙图阁学士为大名尹进延康殿学士諡文僖】
　　姚兴【相州人以武功累迁荆湖南路兵马副都监金兵渡淮兴以四百骑当金八十数万自辰至午战数十合援兵不至父子俱死金人相谓曰有如姚兴者十辈吾属敢前乎事闻诏赠观察使更諡忠毅立庙祀之】
　　姚宋佐【字辅之靖康间其父寓郴生宋佐少嗜学举进士初调湟州尹掾再仕八桂教官以诗名
　　性亷介虽两仕而家贫自号北湖有文集藏于家】
　　姚邦基【大昌人政和间举进士为开封洧川令以刘豫僣窃遂匿山林聚徒以养及豫废朝廷寻
　　访隠逸既至髙宗嘉之华以京秩】
　　姚涣【字虚舟第进士监益州交子务发奸隠万缗主吏皆当死涣曰戮人以干泽非吾志也义不蔽
　　奸而已请于使者愿不受赏于是全活者众】
　　姚宏中【字安道海阳人登嘉定进士调靖江教授自师友讲学外絶无他交归端居一室惟日温旧学性狷介不茍随从乡前辈游得濓洛诸大儒书读之曰道在是矣玩索精微意度超然若不屑于世者】
　　姚舜元【字景瑞少拳勇以武功为保义郎平江府东南副将守吴淞徳祐改元冬元师下平江时姚氏为邑巨族民乐归附舜元语弟舜賔及舜賔子乡贡士应龙曰国家徳泽在人大本未去收合散亡以应内援外事可图也未几元师偏将东狥十二月十六日防黄雾四塞袭兵猝至舜元无备与舜賔应龙及次子兴龙俱死之】
　　姚宪【字令则嵊人知秀州浙西大水宪请输粟万斛以赈之上赐书奬谕歴直秘阁参知政事】姚平仲【字希晏靖康中为太尉后得道于山中年过九十紫髯委地与谯定为青城隠士】姚宗之【字元仲兴化人绍兴中第进士孝宗朝除国子学録轮对言大将而下有偏禆凖备将之属岂无人才可庸主帅之任乞骤加防擢如古人防卒为将从之迁太常博士兼吏部郎官请禁援例陈乞之一遵祖宗成法张栻尝称其议论剀切有古争臣风】
　　姚镛【南渡后人号雪蓬以功除赣守命工绘其像骑牛于涧谷之间赵东野题其图云骑牛无笠又无簔断龙横冈到处过暖日暄风不常有满村雨暗却如何规之也未几果为一帅臣所劾人服东野之先见】
　　姚瀛【字子山福安人七嵗能诵班史十七嵗应举居太学以文章著名隆兴初登进士第凡四任教
　　官尝辨太通潜虚之数所着有凤台集行世】
　　姚颖【字洪卿鄞人淳熙五年防进士第一授佥书宁国军节度判官召为秘书省校书郎出添差通判平江府年三十四卒颖冲澹谨厚雅有器量力学勤苦闻见兼洽而文章俊瞻然退藏抑损常愿出人后论天下事无不尽而最惓惓于当世得年不永人多悼之】
　　姚希得【字逢源潼川人嘉定进士累官参知政事忠贞清俭好引用善类屡抗疏直言以潼川郡
　　公致仕卒赠少保所着有续言行録及橘洲文集】
　　姚景熈【为杭州助教掇两魁推为太学教授不就职归别筑室为投老计教子嘉言登显仕】姚勉【字成一新昌人少颖敏日诵数千言理宗宝祐中状元当时儒臣谓其洋洋万言得奏对体议论本于学识忧爱发于忠忱张程奥防晁董伟对贾陆忠言皆具此篇初授平江节度判官丁父忧服阕除正字时太学生因论丁大全被逐勉上言斥遂学校之士以禁天下之言者此蔡京秦桧所为今日岂宜有此遂归除通判处州辞不就吴潜入相召为校书郎兼太子舎人上过东宫勉讲否卦因指斥权奸无所顾避忤贾似道讽孙附凤劾为吴潜党免归有雪坡集】
　　姚獬孙【字应獬慈谿人宋末举乡荐补国子助教正身率下勤于启迪改学録父斆前为司业诸生称为东南遗老獬继之人以为世典成均善于其职尤所罕者獬博学清介为文本家传皆以苏氏拟之及元混一不屑于仕即退隠双峯别墅所着有双峯文集诗稿行于世】
　　姚訔【知常州先是元巴延兵至知州王宗洙遁通判王虎臣以城降既而都统刘师勇等复拒守推
　　訔为守城数月不下巴延攻防屠之訔及通判陈炤等皆死之】
　　【辽】姚景行【兴中人重熙中进士性敦厚亷直累官翰林学士参知政事道宗时为北府宰相大康初
　　以上京多滞狱命为留守不数月狱空卒追封柳城郡王諡文宪】
　　【元】姚云【字圣瑞髙安人宋咸淳进士初调髙邮尉太守程公雅相敬重辟入佥政事淮东招讨使复招典司书檄后除龙兴察推再除工刑部架阁入元授承直郎抚建两路儒学提举秩满家居求文者门无虚日尤工于调风韵不减秦淮海一时莫不推之有江村遗藁行于世子成徳克绍家学临江路儒学教授歴任国子助教】
　　姚应凤【字时和慈谿人自幼习家学即以文字为业颇自雄其才为文喜驰骤毎属笔于广众中词锋横逸一坐皆惊后持以谒同郡袁桷桷告之曰子文不受束缚然法度自不可废也应凤颔之自是务为庄重简严日益深邃至元间尝就试省部诗以龙虎台命题有司得应凤赋叹曰此楚汉故物也遂擢置髙第所着有纳轩稿若干卷藏于家】
　　姚天福【绛州人父居实徙鴈门天福读春秋通大义至元中拜监察御史时诏罢各道按察司天福言不可权臣不悦左迁衡州路同知不就后拜参知政事大兴尹畿甸大治总管真定路时真定驿传之需多为民害天福更议措置之方使不扰民诏页其制为天下式】
　　姚枢【平州栁城人有王佐才世祖召至首陈帝王治平大经世祖嘉纳自是内修外攘之政咸委任
　　焉累官至翰林学士承防卒諡文献子炜官至平章政事】
　　姚燧【字端甫枢之从子少从许衡游以真知实践为事为文阁肆该博有西汉风累官至翰林学士
　　承防所着有国统离合表牧庵集】
　　【明】姚临【字大临宜兴人宋姚訔三世孙也明敏好学熟经史善吟咏至正壬辰宜兴被兵临挈老稚将入太湖贼迫之前途窒不可越其妻金氏度不能免与大临诀曰汝有老父宜善保之勿坠宗祀我誓抱幼女死弗均没草莽临未及应遂携幼女沉于水临得免难洪武初徴为莱州府同知后转保定知府卒于官】
　　姚哲【蒲城人洪武中以才学卓异举授南康府同知有治声迁荆州知府未几召为春坊賛善士林
　　重之】
　　姚伯良【名骥以字行先洛人大父君义知鄞遂家焉伯良性寡黙刻志于学洪武中由上舎生授郴州桂阳丞桂阳俗靡多讼尹尝谓曰何以化之伯良曰居上不贪则断合理而民讼息又谕民曰富由俭得贫自奢来食以时用以礼则财可丰不三年讼简而俗尚纯俭上嘉其能诏诣京师赐楮镪勅佥山西按察司事发奸擿伏治号神明年三十八卒于官所着有芸牕藁小学讽咏补遗】
　　姚善【字克一安陆人洪武中乡荐笃行卓识工诗同知庐州重庆二府所至有能声擢知苏州府时吴民习染夷俗僣靡豪室侈善至绳以重法嚚讼者更持短长蠭起难治善洞达政体周悉人情张弛寛宻允协时宜数造请郡贤考求治道稍因俗救正由是吏民向义转称大治三十二年京师平时黄子澄走匿善所索之急约善航海善曰在公则可在善则不可吾守土之臣当与同亡子澄去未几善竟仗节死】
　　姚震【字起东仁和人洪武间乡试举首授建寜县丞陞安庆府推官以累罢去寻以馆阁荐起为监察御史擢福建按察副使为人直气俨容善善而恶恶如不能容虽在亲交尽言无讳罢归贫不能济授徒糊口卒】
　　姚肇【富阳人性和厚有孝行洪武中举孝亷试太常寺丞改职方主事以勤慎称陞云南右参议加右参政论楮币塞盐井皆切时陞福建布政使致仕卒年八十四所着有斋稿孙昻居仁和读书耕桑自怡县以明经举不就因号养拙生】
　　姚广孝【长洲人初从释氏名道衍住庆夀寺资敏嗜学善诗文有谋畧制行髙洁永乐初以佐命
　　功授太子少师卒赠荣国公諡防靖所着有逃虚子石城霞外等集】
　　姚文【字敏学崇徳人永乐进士歴知庆逺徭徸文待以至诚无不感服改袁州将代百姓愿借冦仍听守袁卒父老防哭于庭平生苦辛自持歴中外几四十年一介不妄取】
　　姚铣【字孟声官人永乐甲辰进士宣徳初拜刑科给事中正统间引疾家居凡七载足迹未尝越里门藩府大臣疏于朝乞起之改兵科迁兵科都给事中是秋大驾亲征北敌选侍臣扈从铣与焉将行自防其必败既旋师至土木竟死于难铣仪貌端伟器局夷旷自入仕歴二十余年始迁一级谨谨然不求躁进竟以王事卒士大夫多惜之】
　　姚显【字微之咸阳人仪观竒伟刚正磊落制行一以圣贤为法正统间荐乡举在太学时三上封事皆辟异端崇圣道安社稷之谋又尝奏毁大兴隆寺名著天下后推监察御史为忌者出知武城公亷刚正动必循古断狱不施鞭扑谕以理义民咸爱之故民歌之曰先有子游后有姚公学道爱人同一古风乃与子游同祀焉】
　　姚防【字大章桐庐人正统防试第一登退士歴官吏部尚书立朝三十余年忧国悯民恒存念虑毎廷议大政大事正色昌言人皆悦服论者论防可属大事如周勃善应变成务如姚崇非过与也卒赠少保諡文敏】
　　姚旭【字景旸桐城人举进士授刑料给事中论事忤权贵谪郑州判天顺末来守平阳平易近民政无烦扰修学有功嵗夏滛雨诚祷以霁秋复旱祷而雨明嵗有年产嘉禾民歌颂之陞河南参政去】
　　姚钟【仁和人举人知沙河邑敝甚钟初至择便于民者次第施行民颂之时郡守李公以严为治诸县令每至郡受约束堂陛揖拜唯诺惟谨钟独酌利害陈民隠多至数千言或劝之钟叹曰我犹不敢言尚谁言也嵗饥西山盗起钟意招抚之管道竟勦捕钟忧懑成疾卒于官】
　　姚文灏【字秀夫贵溪人成化甲辰进士授主事以诖误调常州推官未及任转通判治水有声复工部主事寻陞湖广提学佥事慨然以作人自任崇正学黜浮靡规条甚悉尝自谓所能者三毁誉不入请托不行贿赂不通而已尝过洞庭舟几危文灏端坐不动风止泊舟登岳阳楼云来时行李萧然去时行李萧然岳阳楼下经过此心无愧苍天至今人颂之所着有学斋稿经说襍説报徳録中庸本义藏于家】
　　姚镆【字英之慈谿人治进士歴官左都御史提督两广军务大破岑猛被劾落职复起为兵部尚
　　书总制陜西三边防以老乞致仕子涞状元及第】
</div>
    <div class="pagination">
<a href="万姓统谱_page107.html">上一页</a><span>...</span><a href="万姓统谱_page103.html">103</a><a href="万姓统谱_page104.html">104</a><a href="万姓统谱_page105.html">105</a><a href="万姓统谱_page106.html">106</a><a href="万姓统谱_page107.html">107</a><span class="current-page">108</span><a href="万姓统谱_page109.html">109</a><a href="万姓统谱_page110.html">110</a><a href="万姓统谱_page111.html">111</a><a href="万姓统谱_page112.html">112</a><a href="万姓统谱_page113.html">113</a><span>...</span><a href="万姓统谱_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
