<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 13 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 13 页/共 736 页
  </h1>
  <div class="content">
   哀帝以天元年八月即位不改元（尽四年三月）。
後唐庄宗以天二十年四月己巳即位（唐自天四年禅于梁至是十八年帝在太原只称天）改同光二年（尽四年）。
明宗以同光四年四月即位改元天成（尽四年）。
长兴元年（二月乙卯祀圜丘礼毕大赦改元尽四年）。
闵帝以长兴四年十二月即位明年正月戊寅御明堂殿大赦改元应顺（尽其年）。
末帝以应顺元年四月即位改元清泰（尽三年）。
晋高祖以清泰三年十一月即位改元天福（尽七年）。
少帝以天福七年六月十三日即位九年七月辛未朔御崇元殿大赦改元开运（尽三年是日宣赦未毕会大雷雨匆遽而罢都下震死者数百人明德门内震落石龙之首识者以为石乃国姓盖不祥之甚）。
汉高祖以开运四年二月即位于晋阳谓群僚曰：帝王称谓孤已迫於群情而逊避无所其国号正朔未忍遽改繇是降制以少帝开运四年叙天福十二年行事盖以心奉前朝执至义也。（尽其年）。
乾元年（正月乙卯大赦改元尽其年）。
隐帝讳承以乾元年二月即位初高祖欲改年号中书门下进拟乾和二字高祖改为乾至是与帝名相符帝亦不改（尽三年）。
周太祖以乾四年正月即位改元广顺（尽四年）。
显德元年（春正月乙未祀圜丘礼毕御明德殿大赦改元）。
世宗以显德元年正月丙申即位不改元。
恭帝以显德六年六月甲午即位不改元（尽其年）。
●卷十六
○帝王部　尊号一
古者盛德之君。若九皇五帝皆典籍之所述也。夏商而下降号称王秦并天下始兼三五而建号然後尊极之名著矣。历代而下遵而不易时或因革理非氵公袭踵事增华其流弥盛乃至倾臣子之将顺颂君上之徽美守阙上书备物典策所以极光大之称流景铄之懿也。若乃钦明文思温恭允塞尧舜之德垂於缃素至於哲之后据天下之图受三灵之命亿兆欣戴戎夷款附功崇德钜仁深泽广繇是从人之欲顺帝之则拥神休而尊明号亦何让焉。
汉高祖初为汉王五年十二月既平项羽（时以十月为岁首）。
正月诸侯上疏曰：楚王韩信韩王信淮南王英布梁王彭越故衡山王吴芮（汉元年项羽立芮为衡山王後。又夺之地谓之番君是以曰：故）赵王张敖燕王臧荼昧死再拜言（秦以为人臣上书当言昧犯死罪而言汉遂遵之）大王陛下（王者有执兵於阶陛之侧群臣与至尊言不敢指斥故呼在陛者告之因卑以达尊也。）先时秦为亡道天下诛之大王先得秦王定关中於天下功最多存亡安危救败继绝以安万民功盛德厚。又加惠於诸侯王有功者使得立社稷地分已定而位号比亻疑亡上下之分（言大王与臣等并称王是为比类相亻疑无尊卑之差别也。分音扶问切）大王功德之著於後世不宣（言位号不殊则功德之著明者不宣於後世也。）昧死再拜上皇帝尊号汉王曰：寡人闻帝者贤者有也。（言贤德之人乃可有帝号）。虚言亡实之名非所取也。今诸侯王皆推高寡人将何以处之哉！诸侯王皆曰：大王起於细微灭乱秦威动海内。又以辟陋之地（辟读曰僻）自汉中行威德诛不义立有功平定海内功臣皆受地食邑非私之也。大王德施四海诸侯王不足以道之居帝位实宜愿大王以幸天下（幸者吉而免凶可庆幸也。故人福喜之事皆称为幸而死谓之不幸）汉王曰：诸侯王幸以为便於天下之民则可矣，於是诸侯王及太尉长安侯臣绾等三百人（绾卢绾也。）与博士稷嗣君叔孙通（稷嗣邑名）谨择良日二月甲午上尊号汉王即皇帝位于汜水之阳（汜音在济阴界取其汜爱弘大而润下也。）。
哀帝太初元年号曰：陈圣刘太平皇帝（陈导也。言得神道圣者刘也。陈舜後王莽陈之後谬语以明莽当篡立而不知）。
後魏显祖献文帝既禅位太子，於是群公奏曰：在昔三王之世澹泊无事故称皇是以汉高祖既称皇帝尊其父为太上皇明不统天下今皇帝幼冲万机大政犹宜陛下纟总之谨上尊号太上皇帝乃从之国之大事咸以闻。
後周闵帝既受魏禅即天王位至明帝三年八月改天王称皇帝建元武成元年时崔猷为御史中大夫以为世有浇淳故帝王因以氵公革今天子称王不足以威天下请遵秦汉称皇帝建年号朝议从之。
宣帝大象元年自称天元皇帝所居称天台。
唐高宗上元元年八月皇帝称天皇皇后称天后以避先帝先后之称。
中宗神龙元年十一月文武百官上皇帝尊号曰：应天皇帝三年八月王公以下表上尊号曰：应天神龙皇帝九月庚子御太极殿受册。
玄宗先天二年十一月群臣上表请加尊号为开元神武皇帝曰：臣闻玄化不宰是有强名圣德彰闻必崇大号伏惟陛下首出千古体元独断扫氛於轩宫阐文明於宸极皇纲绝而复正神器危而重安圣达神祗功齐天地。若无尊号臣下何称《易》曰：阴阳不测之谓神《传》曰：保大定功之谓武陛下断大事於俄顷见成形於未兆故一蓍呈祥千里传庆斯所谓不测也。兴王业於多难安生灵於反侧故百神奉职四夷纳贡斯可谓定功也。故臣等敢上尊号曰：开元神武皇帝伏惟从之手诏曰：朕观上古人主唯称帝王一字秦汉以来乃兼皇帝朕以薄德嗣守宝位乾乾惕厉惧不克胜岂自崇饰以招谴咎虽迫公卿之请终负平生之心所请加号甚无谓也。群臣宗子及僧道耆艾等数百人。又抗表三上乃从之戊子遂行册礼加尊号为开元神武皇帝。
开元二十七年二月文武百官及僧道耆耋上表请以圣文二字加尊号凡八表然後许之。
天宝元年正月甲寅陈王府参军田同秀上言玄元皇帝降见于丹凤门之通衢告锡宝符尹喜故宅遣使发得之二月享玄元皇帝庙百僚加尊号为开元天宝圣文神武皇帝。
七载五月壬申文武百僚以休祥累见上表请加尊号曰：应道表再上固违不从甲戌。又上。表曰：臣闻道之应也。万姓叶心德之至也。百灵表贶是以帝王从天以受休命臣子奉主以荐尊名下戴上为至忠上纳下为大顺伏惟陛下垂衣而端拱司契而乘时御宇而气和提象而物睹臣等上稽仪极下考前训旁求史氏明徵道书皆可以配至极之崇高建大号之美称陛下宗师悬解狭五帝之常道恬愉自得陋三王之仁义同符帝典振古莫俦灵宝经曰：大宝君者大洞之尊神玉皇之正气陛下经高上之至理复帝先之淳源九К生真二合成德殊休应道已契灵文景命扬符宿彰仙则知圣祖以大道授陛下久矣。当以应道答之苟人望洽而固违则群情抑而不副是以公卿宗子恳诚於内缁黄艾耋沥款於外宜蒙纳许以昭介福伏惟陛下承上玄乃顾之意顺普天翊戴之情伏以端午良辰万寿来应昌图与两仪配永宝运与三景俱长钦。若鸿名克彰厚庆聿陈大礼式茂元和臣等谨竭愚诚冒死请加尊号期於成遂以叶众心帝手诏报曰：祯祥者所以合天人鸿名者所以彰德业今封章继至诚请甚勤敬膺神休允答人望宜依来请己卯有司告献太清宫太庙庚辰告昊天上帝皇地祗太社太稷壬午公卿百辟奉册上尊号曰：开元天宝圣文神武应道皇帝御兴庆殿受册。
八载六月太白山人李浑上言有神人言金星洞内有玉版石记圣皇福寿之符命御史中丞王钅共入仙游谷求而获之以献帝御勤政楼受焉，於是王公卿士道俗。又请加尊号表三上不从乃诏曰：朕欲使人述日用道远亲誉愿行其心永守冲约未允来请宜识此怀丙辰文武百官礼部尚书崔翘等。又上。表曰：臣闻上玄成命锡祯符以应期圣皇乘时受神册於兴运是以启殊祥於景福崇大号於至公伏惟陛下缵重玄之耿光嗣五圣之丕绪大德侔於天地至化贯於阴阳感玄道之尊运百辟之议三冒阙下累陈洪名陛下犹以固让为心不以至公为意臣等请以符瑞重叙明之日者五星如连珠两曜如合璧卿蔚膏露凝天之贶也。瑶英产於金玄记开於玉洞神光见真诰传地之祥也。固知天地以鸿休报陛下陛下以至德通乾元允宜合符克配徽号伏奉乙卯诏《书》曰：志存要&lt;玄少&gt;理却虚名臣。又闻之天不让高地不辞大五帝法之而成象三王参之而比德先天地者道也。圣祖已著於强名合天地者圣也。陛下允膺於大号式彰&lt;玄少&gt;用岂曰：虚名况祯祥感通既著於彼灵应参岂。又符於此是以封章再献而日重光徽号三陈而烟霄降泽天人交感影响必臻。若然者陛下安得阙三才之大端抑万姓之勤愿违祖宗之卷命旷天地之符文臣等固陋犹知不可况真宗示庆秘简呈文乘王气於玉行拥神休於宝运伏愿光临大宝允答洪休常垂覆载之仁永保延长之历天下幸甚帝手诏从之闰月丙寅亲谒太清宫上圣祖玄元皇帝为大道玄元及高祖太宗高宗中宗睿宗皇帝并加大圣丁卯群臣奉上尊号曰：开元天地大宝圣文神武应道皇帝御含元殿受册。
十二载十二月庚寅文武百官宪部尚书张筠等上表请上尊号加孝德及改应为证曰：开元天地大宝圣文神武孝德证道皇帝凡三上表乃许之。
十三载二月甲戌御兴庆殿受册。
肃宗至德二年十二月壬申右仆射裴冕与百僚上言曰：顷者逆寇乱常悖违天纪六位回薄三光失序上皇南巡以避狄群臣东没而面伪当此时也。勇者不及奋智者不及谋则高祖太宗之业将坠於地矣。上皇知圣嗣在昌人望大启乃付陛下以天地之事将复高祖太宗之业告成功於天伏惟陛下至孝恭顺格於天地不敢以剪逆夷难之务为上皇忧遂乃赫然龙骧雷动朔野以一旅之众康天下之躬尧之聪明广听天下率禹之勤俭以先兆人孝通德茂格于三极故蛮夷君长来庭于要荒之外五玉宝龟纳锡于旌门之内其行如其植如山莫不裂眦致命开怀饮镞死而後已实乃甘心是以狗噬脐而遇毒奔鲸触纶而皆毙大风一鼓而气廓清斯实再造生人之极也。陛下以上皇未至延俟銮舆清宫待幸守而不失今上皇戾正昭德报功广圣人崇本之义徵王者未举之礼百神奉职亲受宝符过尧迈舜以庆天下以陛下有光上皇之德经天下之文定祸乱之武穷不测之圣通神明之孝故命陛下曰：光天文武大圣孝感皇帝皆象德景行自然之符陛下尚执谦冲迁延。若未当者今群臣咸服睿谋肃将天下犹各有茅土铭勋景锺陛下盛德大业终古独立不速即徽号以蔚皇图臣恐天地神祗勤劳仰止臣谨与太常礼官等佥择请以来岁正月五日上尊号伏惟陛下膺天地之诚恭上皇之命遂群臣之请满百灵之心延光无穷天下幸甚诏曰：朕以眇躬敬承明命两遭狂胡扰乱宗社不宁禀上皇至圣之谋当仗钺秉旌之任大师一振残孽无遗上皇厌彼代纷弃兹人事万邦之重俾付朕躬传授宝符乃加徽号朕再三固让实增黾勉恭膺典册感庆良深览卿等来章倍加祗惧依卿等所请三年正月戊寅太上皇御宣政殿授帝传国宝符及受命宝符册帝尊号曰：光天文武大圣孝感皇帝上言曰：陛下顾天位之累已推以付臣臣。又畏天命以固辞期不奉诏未蒙诏许以辱四海而今加之徽号锡以洪名既受宝符。又传神器是重臣以不德私臣以殊宠岂天地之容乎！神人之望乎！臣闻礼有常尊器不可假名无虚立义然後行顷以寇逆凭陵京阙失守抚军监国事在一时正位居中尊无二上至於光天之业允文允武圣繇天作孝以感通臣何有焉此皆陛下之能事也。曲成之惠在慈爱而愈深至公之道将询谋而未叶伏望寝兹严命俯遂勤诚臣之下情不胜至愿太上皇诰曰：昊穹垂裕宗社发祥尔往在髫年素彰岐嶷泊乎！问寝日增孝敬吾久勤庶务尝奉至真特好清虚寻将付尔以华戎锐士扫定神州功乃格天德惟迈古是用受兹国宝加以大号典章斯集喜慰盈怀实谓道映前王何必志在让礼克光丕业以副至公即断来表帝再让不允。又以大圣二字非所当之言曰：帝王者天所命也。称号者人所奉也。惟有德克跻大宝惟至圣始享鸿休，於是乎！人神形容其美行歌咏之不足或为之名焉伏惟陛下乾坤覆载河海润泽道达生灵惠怀蛮貊尊九庙以崇孝谒五陵以奉先礼二郊以严祠九宫以致敬刻石北京以扬祖烈泥金东岳以告成功自三五以还历选列辟聪明文武齐圣广渊丕懿纯殷孰与比议卓哉！煌煌真圣人之表也。夫天地至大不能定愆伏之序日月运行不能正薄蚀之变自狂孽开[B290]ㄈ扰天纪与时消息为人请命舞干羽而氛永清垂衣裳而衽席无改纳万姓於仁寿之域朝百神於清穆之上然姑射之山思访襄城之野斯。又臣言之不及稽古所未闻羲轩唐虞何足以云：今方推而不居为而不有付臣以宗庙重器锡臣以后王徽章何以克堪辞不获命臣自奉明诰夙夜於邑以为名不可假尊不可逾敬承严旨得为孝乎！至於所者深所荷者大不敢悉拒以违天衷而大圣二字得之不易求诸故实布在册书伏望陛下顾兹当仁期以制义今王公侯伯卿士兆人询谋佥同稽首阙下臣敢因众人之议成小子之志上尊号於陛下曰：太上至道圣皇天帝即命有司择日奉行册礼其锡臣帝号大圣二字伏愿许停如臣言可以简当所希采纳如臣诚不足动天伏当待罪将以明授受之道辨上下之分不胜臣子下情恳愿之极伏惟陛下俯垂允许以副四海之望表上不允。又。表曰：陛下以宗社再安天下交泰付臣以神器授臣以宝符加臣以宠章锡臣以徽号君亲之义惠下之道已彰臣子之心奉上之礼未足臣所以与王公卿士百辟兆人思垂裕後昆乃悉数前美仰陛下之行者众星之拱北辰悦陛下之泽者百川之赴东海繇是累上尊号敢冒宸威陛下以无为之心不宰万物抑而未允至於再三群情罔知所措一昨辛夕卩赐诰命曰：频览章表恳至难违尔宝命惟新洪名允集用加大圣之字克副昊天之心。若成命无渝万国同欢於翊戴傥固辞不已吾亦未膺乎！典册今不许谦令断来表进迫严旨何以克堪退荷殊私无任陨越小子伏受命矣。伏惟陛下允臣所请则自下上上日月之光昭从上下下雨露之恩广臣已询诸龟筮备其礼物请以来月乙巳奉上册礼圣恩招纳即日付外施行不胜恳愿之至诰曰：汝孝以奉亲明以御字上从君父之命下顺黎元之欲既弘茂实爰副崇名千古攸高百王是式循环章奏喜慰可知予志每集虚心尝遗焰方契真宗之旨岂云：称号之荣汝就养无违归尊有裕载献从龟之吉复当乙巳之辰巳备典章当依来请是月乙巳於兴庆殿册太上皇尊号曰：太上至道圣皇天帝。
乾元元年十二月乙未公卿道俗上表请加号曰：乾元三表乃许之二年正月朔帝御含元殿受朝贺便册尊号曰：乾元大圣光天文武孝感皇帝。
上元二年九月壬寅诏曰：朕获守丕业。若履春冰敢忘谦冲日益招损欲垂范而自我亦去华而就实其乾元大圣光天文武孝感等尊崇之称何德以当之自今已後朕号唯称皇帝。
代宗宝应二年四月辛巳宰臣及文武百僚《郭子》仪等上尊号。表曰：臣闻功莫大於缔构乾坤孝莫先於缵承社稷伏惟皇帝陛下继述冠於周武中兴迈於汉光曩者巨逆慢天中原失序生人罹厥角之祸皇运甚缀旒之危陛下亲讨元凶指麾戎旅尊先帝於灵武返上皇於巴蜀以一旅而扫定二京不再周而克宁九庙是陛下缔构之功也。及乎！先帝厌代奸臣窥国怀蹑足之变构无将之端陛下隳将成之祸胎挫已就之凶计申大义而诛吕全至公而嗣文日月蚀而重明寰宇倾而再定陛下缵承之孝也。臣伏以古先帝王继体践祚者年逾则改元创业垂统者功成则上号陛下顷以先帝梓宫象设犹在桥山石室弓剑未剑固违体天之典将申宁戚之义孝思之至。又何加焉今二圣灵盾永安陵寝万方黎庶悉梦华胥圣人之哀荣毕矣。帝王之功业成矣。宜其大崇徽号允群臣然之望惟新正朔覃四海莫大之泽伏愿降明诏下有司许臣等徵三代之故事考百王之通典改元立号革故鼎新悬之无穷倬映千古臣子仪等与群臣万姓不胜恳请大愿之至手诏答曰：朕嗣守洪业钦承丕构克清多难奄甸四方圣灵在天玄德敷佑南面恭已朕何有焉巨猾削平非予之武言念海内生人至艰兵锋犹虞暴骨未掩日旰忘食宵分疚怀遽称成功良谓虚美玄宫甫毕岂宜即及改元宝位至尊何以更言加号宰臣之任职在辅弼劝进之词深所不取表三上乃许之六月丙申上表献议曰：陛下昔在藩邸及登储闱聪明犭旬齐斋肃端冕遇阙则下入庙必趋及乎！著代成人继明践阼圣姿天纵神化日新学冠九流观书过於乙夜文高五始逸兴丽於秋风此则陛下明昭之文德也。顷者凶羯乱常彝伦失序陛下亲扌总戎旅诛讨元凶掩庆绪於雒阳斩朝义於河朔罢三司而复其位职人怀莫大之恩收两京而不问胁从国荷非常之泽洎先帝大渐凶臣伺[B290]陛下释服即戎提戈清难九重遘慝王室危於缀旒百姓不知天下安於山岳此则陛下定难之武功也。若夫心游系象之表理绝名言之外圣断沈远同阴阳之不测睿谟钩深与鬼神而争奥休气潜盈草木化为祯祥淳风远覃蛮夷效其献贡加以明并日月德参乾坤风雨应时自有雍熙之兆鱼鳖咸。若更登仁寿之期此则陛下莫大之至圣也。至於色养尽心慎终追远问安内竖岂一日而忘朝视膳宰夫知再饣卞而方退及乎！三圣违代九域侵临至性自天哀容触地门外之礼权依易月之期从心之丧实履终天之痛财倾象设力竭山陵莫不德通於神明哀感於天地故得役徒百数之众皆曰：子来送终三十馀日曾无涂潦此则陛下感通之至孝也。若乃神告圣运天呈宝符陛下登极之辰泗水见其五璧天兵灭虏之日黄河清於千里神乌白雀之祥填林溢囿卿甘露之瑞岁至月书此皆灵贶昭告休期之大应也。且夫允恭哲有轩辕战伐之功焉德合乾坤有伏羲尊圣之业焉降天休呈地宝有夏禹玄之感焉经天纬地之谓文立极中兴之谓武变化无方之谓圣精诚上通之谓孝降天和腾地气生无期出有为之谓宝文以昭之武以定之圣以成之孝以通之宝以应之夫然後可以充天地之洪名崇帝王之大号故臣等犯冒万死奉上宝应元圣文武孝皇帝尊号伏愿陛下祗膺景命对越神祗应天理人光膺大典臣等谨当撰吉日礼容设九宾觌群后昭告烈祖清庙展黄琮之仪有事昊穹圜丘陈苍璧之礼臣子仪等与群臣万姓不胜大庆谨上尊号以闻诏下有司七月壬寅御宣政殿受群臣上尊号册曰：宝应元圣文武孝皇帝。
德宗建中元年正月丁卯朔改元群臣上尊号曰：圣神文武皇帝。
兴元元年正月朔车驾在奉天诏曰：乃者公卿百寮用加虚美以圣神文武之号被蒙ウ寡昧之躬固辞不获俯遂群议昨因内省良所瞿然体阴阳不测之谓神与天地合德之谓圣岂伊浅劣所敢当文者所以成化武者所以定乱朕自君临于今六载化之不被乱是用兴，岂可苟犭旬群情猥当徽号重予不德益用怀惭自今以後中外所上书奏不得更言圣神文武之号。
贞元五年十月百僚累上表请复徽号诏曰：三省来章弥用兢惕载崇大号何以当之前者示怀盖非冲让尚劳敦请岂所宜然卿等博达古今列於朝右思弘献替共致太和岂以虚名重予不德再三循复增恧于怀想悉深衷勿更陈请。
六年九月戊午百僚京城道俗等诣阙抗表请上贞元圣神文武皇帝尊号手诏不许十月己亥再诣阙抗表犹不许因谓侍臣曰：今年春夏亢旱粟麦不登朕精诚祈祷获降甘雨既致丰穰告谢郊庙朕傥因祀而受徽号是有为为之更勿烦请也。
顺宗永贞元年八月禅位于宪宗十二月辛酉宰臣文武百僚等请上太上皇及皇帝尊号。表曰：臣闻帝尧之禅虞舜也。业归于异代汉祖之尊太上也。礼循乎！虚名未有履尊极而舍万乘之荣奉晨昏而传七庙之重斯则尧图非远汉道未全倬然冠洪名而超古昔者孰。若今之盛也。伏惟皇帝陛下诞受圣姿钦膺宝历自天生德与神合契近者太上皇恭默在疚禅授未行万国注心思尧言以致理群生属望渴圣人之利见陛下忠感於天地孝达於神明成尧舜之内禅固邦家之景命功莫盛於配天孝莫大於宁亲让莫高於配圣故太上皇释天下之负所以成其让陛下受宗祧之寄所以保其功惟文王为无忧惟武王为善继夏祀永固周命惟新巍巍荡荡固无德而称矣。又闻皇帝之道必体於至公称号所加不私於为已将体元以立政必纪年以垂号伏愿肇兹献岁允极鸿名发挥玄功昭示景化则太上皇之德可表於徽册陛下之孝克施於寰海然後父殳子子君君臣臣仰东海者知圣化之深跻南山者愿圣人之寿臣等不胜大愿请上太上尊号曰：应乾圣寿太上皇请上陛下尊号曰：文武大圣孝德皇帝因三正之庆会鼓万国之欢心奉宝册以荐鸿徽率群臣而朝上日然後退自问寝列兹充庭先陈教孝之仪方受庆君之礼斯实邦家之耿光也。古今之绝典也。虽朝贺有次已禀於纶言而徽号所尊益勤於俞诏兆人恳愿罔不然宪宗诏答曰：高祖太宗接千载之统垂无疆之休太上皇承九圣之烈傅莫大之庆嗣德缵业允文允武弘帝尧之钦明宗玄元之清净付朕天下颐神保和至道光於唐虞至仁合於天地卿等处述休德祗献鸿名循省再三允符朕志朕获守宝位丕承睿训虽严恭寅畏不敢怠遑而泽未洽於群生理未臻於皇极遽言徽号何以当之虽嘉乃诚难遂来请其上献太上皇尊号宜依所奏凡百卿士当体至怀明年正月丙寅朔太上皇居兴庆宫受朝贺皇帝率百僚奉上尊号曰：应乾圣寿太上皇帝。
●卷十七
○帝王部　尊号第二
宪宗元和元年十二月甲戌宰臣及百僚表请上尊号曰：文武圣德皇帝不许。
三年正月癸巳御宣政殿受徽号曰：睿圣文武皇帝（王钦。若等曰：本史阙群臣所请之文）。
十四年五月一内申中书门下率百僚上表请加尊号曰：臣闻惟帝之尊不言而理惟天为大无得而名所以举鸿徽大号者尊乾坤之心也。伏惟睿圣文武皇帝陛下枢御柄气母跻神总三灵以纪元宅万国以铺化霁日出海荣光照天烟霞变舒草树动色夫纂大宝者重光之德崇张帝图者属统之功盛十圣储祉贞明下土一天镜开引耀幽蛰此臣所以稽众心而窥景铄者也。臣闻孝於其父则导善因心忠於其君则望美终日盖性本於内义激於中将曲成以无违期取实而不苟所以然者陛下粤临宸极十有五年道本至公诚深驭朽有尽下之意无自我之规以喜怒之气调阴阳之德比类百则有帝尧之聪明周旋一心秉神禹之恭俭繇是朔陲之凶以谋胜庸蜀之虏以刑诛徐夷之固以德归吴寇之强以气灭茂昭以二郡至弘正以全部来幽镇无声沧景交代至。若从史执缚宗明刑语於大朝斯为细事顷自淮淝稔祸海岱奋妖历五圣而不龚稽四纪而负固陛下英威电断睿略风行决取必於天心示不疑於舆听此忠贤所以尽力猛毅所以捐躯一举而元济受擒再动而师道传首地维自正天下一家六十馀年不闻此事野老击壤仁风扇和巍巍成功荡荡区域远可以比崇於唐虞轩顼近可以丕显於高祖太宗。且玄宗自先天三年至天宝十三年四十年六上徽号今陛下发挥玄祉单赫洪猷摅积愤於祖宗驾千龄於天地饰文武之气象纳广大於昊穹泽及隐微仁г动植圆方不足称其远辰象不足契其明瑞舞神鱼祥升鸣凤。若不骏尊大号仰陟崇名，岂非臣下之恧与臣等是以夕惕夙夜翕肩累息上探元命下采群情不胜恳戴诚愿之至谨上尊号曰：元和顺天应道圣文神武皇帝以崇莫大之业以配无为之功伏惟陛下奉顺人灵俯从公议鉴深诚於亿兆顾景贶於神祗四海孰不踊跃帝答诏不许表四上从之七月己丑御宣政殿群臣册上尊号。
穆宗长庆元年四月辛卯中书门下及文武百僚请上尊号。表曰：臣闻上帝至尊也。其名有九所以显高明之位西方大圣也。其号有十所以旌神化之功王者提宝运而光宅握瑶图而首出必建徽号以称鸿猷斯乃臣子之诚有所法则天之所与不可辞让伏惟皇帝陛下钦明御历神武纂戎挺上圣之姿抚中兴之运鼓雷霆而清八极悬日月而照九围粤。若祗事郊庙敬养长乐大孝也。省刑责已偃革息兵大泽也。庆见甘露降羽毛呈瑞草木发祥天符也。亿兆欢心而太和蛮夷蹶角而威服人瑞也。祖宗未宾之地帝王不收之皆勿耀天威独运圣算未尝血一刃劳一夫文轨罔不同桀骜罔不化则轩有版泉之战尧有丹浦之征求之往籍彼宜惭色陛下有格天之大勋动天之大德徽烈已冠於前古而称号犹抑於当今凡在朝野敢不知罪臣等不胜大愿伏乞回天眷启宸衷择吉日崇徽号塞人祗慊慊之望合夷夏之诚制答曰：朕以菲德初承大宝严恭夙夜已临人烛理未明举政多阙虽展郊之礼或称瑞应之符而俗尚凋讹人未康所患德之不立岂患名之不尊至於北狄求和西戎即叙南越投戈而率化西戎继踵而来王不俟七旬之期自销积纪之弊此皆宗社垂裕公卿赞谋之力也。朕何有焉遽议徽名深惧未称卿等志思将顺诚切致君宜体至怀勿犭旬虚美表四上从之七月壬子御宣政殿受册文武孝德皇帝尊号。
敬宗宝历元年四月丙寅宰臣等抗疏请上尊号不许自此累献四表诏方从之癸巳御宣政殿受册文武大圣广孝皇帝尊号。
文宗太和六年正月辛亥中书门下及文武百官请上尊号诏答不许甲寅再上。表曰：伏以昭阐大猷崇建明号，爰自列圣实从人心，或不逾於一二年或至於再三册伏惟陛下握乾符而执左契扫氛而廓夷途时清俗平世更於七足以光宝祚畅洪徽追成规崇典礼而况百灵效祉庶绩其凝祝告玄穹孝光长乐庆泽跻天而接地仁风辉古而映今休祯见於星嘉瑞洽於禽草英声腾轶於八表和气旁达於九围而乃尚执劳谦未允诚望凡在臣庶实所张惶夫无为而理者不在於去名称在於遂万物之宜曲而成之者也。恭默思道者不在於变典册在於天下为公居而不有者也。故曰：惟天为大惟尧则之。又曰：圣人无常心以百姓之心为心。然则王者举措有法弛张随时伏望答上帝乃眷之怀副下人倾心之望略谦之小节奉祖宗之旧仪臣等不胜大愿谨上尊号曰：太和文武至德皇帝伏乞仰遵成式俯顺群心命有司择吉日光膺盛礼允答天人天下幸甚诏曰：朕以否德纂承睿图业业乾乾惧不克荷是用法天地无私之道以成化象日月无私之照以烛幽慕唐尧虞舜之为君继贞观开元之致理朕以夕惕宵兴不遑暇逸冀将绍复圣哲保绥华夷至於洪名尤不轻议尚未审度，岂可属心卿等台铉重臣翼宣元化宜翊朕志臻於缉熙今阴雪伤和尚资宽宥乃以文武至德加於朕躬省视奏章难从虚美宜断来表深谅予怀庚申表三上诏答不许。
七年十二月甲午中书门下请上尊号。表曰：臣闻自古帝王之有天下也。必建崇名立徽号，号者功之表名者德之光所以配天立极传於亿祀表功明德示於四方伏惟皇帝陛下运启中兴业隆大宝总道德而施教法阴阳以为心虽日昃忘劳之规御朽兴念之戒身衣弋纟弟之俭乙夜观书之勤斯皆前代之令猷而哲王之懿范有一於此则为圣明陛下扌而行之孜孜不倦而。又抑退浮薄崇奖贞廉必齐素厚之风每尚儒学之本端静迈於时俗孝爱浃於人伦扫沧景之妖凶定羌蛮之ㄈ扰去华尚朴先自六宫端本澄源行乎！四海近者旱。又偶告时雨稍愆陛下切纳隍之忧深在予之责德音才发灵贶已随变慝消灾有如影响荧惑受制以轨道寿星叶纪以扬光品汇昭苏风雨时。若玄功之化覆载同和涵育之仁肖翘皆遂干戈载戢华夏以清自三代以还仁明聪圣未有如今日之盛者也。而自龙飞代邸将及十年圣德咸通洪名久旷何以彰祖宗之盛烈副亿兆之恳诚臣。又闻行过乎！恭自非中道名以出信斯盖格言使尊称抑而未扬大典阙而不举天地之符未答神祗之望莫申臣等不胜大愿谨上尊号曰：太和文武仁圣皇帝伏惟诞膺丕典永峻鸿猷葵藿纤诚庶倾心於回照犬马微志获蹈舞於康衢无任悃款屏营之至前後凡四上表诏答不许宰臣以帝临御八年请加徽号有五坊中人薛季棱自同华回因奏关辅村闾百姓凋弊帝叹曰：近甸今岁小稔人尚如此况江淮水潦之後流离疾苦未有弭灾援溺之术焉可虚饰鸿名以自尊大乎！因以通天带赏季棱由是宰臣不敢复请。
开成二年二月自朔至晦方岳之臣请上尊号者二十二道或至再请者皆诏报不许。
武宗会昌二年四月乙丑朔司空兼门下侍郎平章事李德裕等上章请加尊号曰：仁圣文武至神大孝皇帝戊寅御宣政殿受册。
五年正月己酉朔太尉兼门下侍郎平章事李德裕及文武百官太常卿孙简等六千二百二人等奉玉册玉宝上尊号曰：仁圣文武章天成功神德明道大孝皇帝初徽号内无道字有中旨令加之中书奏曰：伏以轩居崆峒尧期姑射未有不心游至道而能功济生灵暨汉之文景尊奉黄老理致刑措时称太康开元中玄宗经始清宫崇追玄祖阐绎道要遂臻治平六合晏然四十馀年今者陛下蹈轩后之灵踪遵开元之故事进道不贵於拱璧澄心已得於玄珠圣寿必过於殷宗景化方跻於汉武臣等所上徽号义虽尽美意有未周今谨上尊号为仁圣文武章天成功神德明道大孝皇帝所贵冠皇王之高号尽臣子之至诚伏希圣慈容鉴丹恳。
宣宗大中二年正月壬戌宰臣率文武百僚上徽号曰：圣敬文思和武光孝皇帝御宣政殿受册。
懿宗咸通三年正月庚午左仆射门下侍郎平章事杜率百僚上徽号曰：睿文明圣孝德皇帝。
十二年正月戊申宰臣路岩率文武百僚上徽号曰：睿文英武明德至仁大圣广孝皇帝御舍元殿受册。
僖宗乾符二年正月己丑宰臣崔彦昭率文武百僚上尊号曰：圣神聪睿仁哲明孝皇帝御正殿受册。
光启元年五月宰臣萧遘率文武百僚上徽号曰：至德光烈孝皇帝御宣政殿受册大赦。
昭宗大顺元年正月御武德殿受朝贺宰臣百官上徽号曰：圣文睿德光武弘孝皇帝大赦改元後唐明宗。
长兴元年三月庚辰宰臣冯道率百僚拜表请上尊号曰：圣明神武文德恭孝皇帝。表曰：先以中外同词华夷叶庆敬遵往制特上徽名天卷未回王言叠降过持谦柄尚拘群情将永显於洪休须再陈於丹素伏以皇帝陛下中兴缵祀下武应期务实去华还淳返朴有闻善必行之圣有无幽不烛之明以神武戡定四方以文德怀柔八极惟恭与孝继祖承祧臣等考寻帝载奉扬休烈请上尊号曰：圣明文武恭孝皇帝约就望而臆谭尧德叙声身而首赞禹谟此际陛下以郊未展於泰坛帝飨未修於清庙易水之残妖未殄江陵之阖境未宁坚违丹赤之诚更待和平之日今则乾坤大定书轨混同北暨幽陵南穷丹徼东逾沧海西越流沙率梯航者愿布腹心俟干羽者已陶声教圜丘报本显陈燔燎之仪宗┙告处亲奉韶之荐而况万邦胥悦百顺成天垂上瑞之文人乐由庚之化鸡竿作解风纪维新野喧击壤之歌兵入弓之咏人祗合日月重光明哉！康哉！美矣。盛矣。臣等生逢景运仰缵丕图曲将亿兆之心处贡再三之请冀茂实永光於图史徽猷式冠於古今上契天心下从人欲凡厥臣庶恭俟允俞诏曰：朕顾惟凉德获绍丕基赖心膂之︳谟ム股肱之寅亮惧难负荷尝励斋庄惟诫荒宁敢自满假卿等谟猷迭著翼亮弥勤遽以鸿名将加眇质虽验忠贞之恳诚非谦慎之怀往年继上封章累增宣达近者告处宗庙展礼郊丘皆辅弼之尽心亦缵承之常道纵频摧北虏烽燧犹存虽稍静南方车书未混至於年丰稔皆繇台辅燮调岂予冲人当斯盛美尔宜明予畏相体朕师臣勉务弼谐无忘裨救尧舜禹汤之大道足可敷陈圣明神武之虚名无烦往复谅兹深意即断来表章三上从之。
四年六月丙午宰臣冯道文武百僚拜章请上徽号内加广道法天四字曰：臣等闻乾文上布尝居莫大之尊坤体下凝克阐无疆之道以是发生悠久亭育运行人识玄功遂配高明之号世祥阴德爰标博厚之名皆彰得一之灵尽合通三之称帝王继统古今同符皇风愈至於治平群愿并处於将顺伏惟圣明神武文德恭孝皇帝陛下乾坤正气日月并明千年膺出震之期万乘发承祧之日宽仁大度映史於前王俭德淳风契徽猷於太古而自削平多难纂绍洪基视兆庶以如伤致八之丕变蛮夷率服稼穑丰登普天扬溢美之声当宁固持谦之旨夙坚众志久抑鸿名洎展礼祖宗告处天地乃从人而降命获奉册以陈诚纪述圣谟但务属词之实申明拜典方谐得理之宜郊祀以来日新其化四年益理九土咸宁恶党挺妖仗天威而悉殄远藩效顺感帝德以皆来塞外休兵域中无事保深根而固蒂延地久以天长臣等取据群情处徵故事合增加於徽称免漏略於宸猷伏以道为广大之宗天布生成之惠仰惟一德宜扌二名臣等伏请於尊号内加广道法天四字庶得彰明典礼共倾翊戴之心辉焕简编永表雍熙之运诏答曰：朕猥以眇躬处承丕构统临区宇绵历星霜九有所宾万务思治鉴往代兴废之本禀前王嗣守之规驭朽索以兢怀揽宵衣而惕虑顾惟寡昧罔敢怠荒而犹帝道未臻皇猷罕著至於五兵销偃九丰穰内繇调燮之功外假勋贤之力岂兹凉德擅彼徽名今则渐冀小康将凝大化谅ム台甫车俾契混同何乃遽贡饰辞爰加溢美乍披来奏深匪素怀致君不在於斯文尊主宁劳於懿号未。若罄舟楫济川之业竭股肱宣力之诚使化被八荒泽及四海武功文德感叶於休期君贤臣忠永标於良史今兹来请具验乃心徒切叹嘉必难依允所上尊号宜不允表三上从之。
八月丁未帝斋宿於明堂殿之寝室戊申被衮冕法服御明堂殿百僚朝服班於位摄太尉冯道进玉册摄中书令刘句读册戊申宣赦毕帝移御榻临殿槛亲慰劳百姓先是积阴旬月是日景物廓清帝甚悦谓范延光等曰：予之不德两增徽号卿辈辅相之效也。
晋高祖天福三年十月戊寅北朝命使以宝册上帝徽号曰：英武明义皇帝左右金吾六军仪仗兵部法物太常鼓吹殿中省伞扇者等并出城迎引至崇元殿前陈列帝受徽号毕御殿受百官贺。
周太祖广顺三年十月甲子南郊大礼使中书令弘文馆学士齐国公冯道率文武百僚诸道节度使内外将校官吏耆老僧道等上。表曰：粤以惟帝事天惟臣奉主就阳展礼一人处报本之心揆德弘猷万国切归尊之愿载扬明号思称洪休瞻旒冕以献言望昊穹而垂允臣等顿首臣闻德所以诞敷四海名所以驰誉万邦苟黼藻之颂不传则就望之容何著故质文迭用宾实相符礼有常尊臣子合遵於旧典功无与让君亲当协於至公伏惟皇帝陛下清明在躬纯德受命弘要道於天下畅贞风於域中通达无方渊源不测此所谓圣以合道也。外宣百度上法三光铜浑昭乾健之规玉烛朗阳舒之景无幽不烛有感皆通此所谓明以烛远也。至如用姬公之典以御十伦敬孔子之祠以兴四教观书乙夜犭旬铎孟春远服殊邻王道无偏而荡荡亲平判垒天网不漏而恢恢虏帐以是魂销并土以之胁息此所谓文以兴教武以宅功也。又。若煦妪万物昭苏九围协天载以无声恢帝猷而有截氵亟如东海固比南山此所谓仁以阜成德以顺正者也。皇帝陛下圣广造化明均照临同文班黼黻之章常武蓄雷霆之势仁兼孝以并率德与道而相权扌集众方光扬茂实臣等不胜大愿谨上尊号曰：圣明文武仁德皇帝恭惟雍熙之代开泰之朝君臣崇相正之规天地无不交之象《书》曰：一人有庆当皇极之盛隆《诗》曰：万国作孚在鸿名之远逮臣等幸逢景运获事朝廷表端揆而列群司各承丰泽章至尊而舒盛德敢怠前规沥恳倾输望恩俞允诏报曰：眇觌前王德之盛者或弘弧剡矢去天下之暴或手胼足胝服四载之勤德普施於民而民不知其力盖为而不有建之。若偷巍巍圣功曾无称号苟异，於是孰不近名朕历数在躬艰难承统莫识三皇之道徒知万乘之尊至於翼翼小心孜孜庶政推诚待物损巳益人上帝佑予於兹三祀日慎一日无德可称夫五礼交四时不忒振颓纲於会府致函夏之小康斯乃公辅庶臣举职之明效也。七德训戎四鄙不耸执干戈而卫社抚封域以安民此。又勋臣将校为时而宣力也。至。若虫螟消殄风雨不愆岁比丰登民跻富寿兹乃乾坤育物宗社贻休敢贪天功以为已力而公卿协议中外同词诣阙拜章增予美号虽为臣之义将顺则然谅爱君之心殊不在此朕顾寡薄非所宜当即断来章无至固执所请宜不允表三上从之。
●卷十八
○帝王部　帝德
自古王者受命以有德而後昌也。书称皇天无亲惟德是辅《易》曰：日新之谓盛德。若夫创业之后天下乐推守文之主人心欣戴何哉！盖圣人以顺动则悦随暨声教则咸服者也。昔三皇无为而化五帝垂拱而治巍巍荡荡无得而称恭已而化三代而下百王以还虽教成之迹不同而君民之德可举莫不合天地之大齐日月之明表正万邦辉映千古是知贵为万乘富有四海在乎！以百姓心为心万物利为利无私之道不宰为功加之虽休勿休日慎一日者得以垂无疆之美也。
黄帝轩辕氏生而神灵弱而能言幼而犭旬齐（年逾十五则聪明心虑无不犭旬通矣。）长而敦敏成而聪明既为天子置左右太监监於万国万国和而神鬼山川封禅以为多焉。
颛顼高阳氏静渊以有谋疏通而知事养财以任地载时以象天依鬼神以制义治气以教化洁诚以祭祀北至於幽陵南至於交趾西至於流沙（流沙在张掖延居县）东至於蟠木（东海中有山焉名曰：度索上有大桃树屈蟠三千里）动静之物大小之神日月所照莫不砥属（砥平也。四远皆平而来服属）。
帝喾高辛氏生而神灵自言其名普施利物不私其身聪以知远明以察微顺天之义知民之急仁而威惠而信身而天下服取地之财而节用之抚教万民而利诲之历日月而迎送之明鬼神而敬事之其色郁郁其德嶷嶷其动也。时其服也。士帝喾溉执中而遍天下（古既字作水傍遍字一作扁）日月所照风雨所至莫不服从。
帝尧陶唐氏其仁如天其知如神就之如日望之如富而不骄贵而不舒将逊于位让于虞舜曰：若稽古帝尧曰：放勋钦明文思安安允恭克让光被四表格于上下克明俊德以亲九族九族既睦平章百姓百姓昭明协和万邦黎民於变时雍舜曰：稽於众舍己从人不虐无告不废困穷惟帝时克（帝谓尧也。舜因嘉言无所伏遂称尧德以成其义考众从人矜孤悯穷凡人所轻圣人所重）益曰：都帝德广运乃圣乃神乃武乃文（益因舜言。又美尧也。广谓所覆者大运谓所及者远圣无所不通神妙无方文经天地武定祸乱）皇天眷命奄有四海为天下君（眷视奄同也。言尧有此德故为天所命所以勉舜也。）禹曰：帝光天之下至於海隅苍生（光天之下至於海隅苍苍然生草木言所及广远）孔子曰：大哉！尧之为君也。惟天为大惟尧则之荡荡乎！民无能名焉巍巍乎！其有成功。
帝舜虞氏年二十以孝闻三十而尧问可用者四岳咸荐虞舜尧曰：可，於是尧乃以二女妻舜以观其内使九男与处以观其外舜居妫内行弥谨尧二女不敢以贵骄事舜亲戚甚有妇道尧九男皆益笃舜耕历山历山之人皆让畔渔雷泽雷泽之人皆让居陶河滨器皆不苦窳（病也。）一年而所居成聚二年成邑三年成都尧将使嗣位历试诸艰作舜典曰：若稽古帝舜（亦言其顺考古道而行之）曰：重华协于帝（华谓文德言其光大重合於尧俱圣明）哲文明温恭允塞（深哲智也。舜有文明温恭之德信允塞上下）玄德升闻乃命以位孔子曰：无为而治者其舜也。与。又曰：舜其大知也。与舜好问而好察迩言隐恶而扬善执其两端用其中於民其斯以为舜乎！（两端过与不及也。用其中於民贤不肖皆能行之其德如此乃号为舜舜之言充也。）。又曰：後世虽有作者虞舜弗可及也。已矣。君天下生无私死不厚其子子民如父母有惨怛之爱有忠利之教亲而尊安而敬威而爱富而有礼惠而能散其君子尊仁畏义耻费轻实忠而不犯义而顺文而静宽而有辨（不厚其子言既不传位。又无以丰饶诸侯位也。耻费不为辞费出空言也。实谓货财也。辨别也。犹宽而栗也。）甫刑曰：德威惟畏德明惟明非虞帝其孰能如是乎！（德所威则人皆畏之言服罪也。德所明则人皆宠之言得人也。）。
夏禹为人敏给克勤其德不违其仁可亲其言可信声为律身为度（以身为法度）称以出（出一作土）穆穆为纲为纪帝尧使禹为司空劳身焦思居外十二年过家门不入薄衣食致孝於鬼神卑宫室致力於沟洫（方里为井井间为沟十里为成成有沟洫沟广深四尺洫八尺也。）作大禹谟曰：若稽古大禹曰：文命敷於四海祗承于帝（言其外布文德教命内则敬承尧舜）。又禹立三年百姓以仁遂焉岂必尽仁（言百姓效禹为仁非本能仁也。遂犹达也。）禹治水敷土其德能大中国（作大夏之乐）。
殷汤出见野张网四面乃去其三面（事具帝王仁慈门）诸侯闻之曰：汤德至矣。及禽兽汤举伊尹任以国政既践天子位伊尹作咸有一德汤即位奉天无私故《诗》曰：帝命不违至於汤齐汤降不迟圣敬日跻昭假迟迟上帝是祗帝命式於九围仲虺之诰曰：惟王不迩声色不殖货利（迩近也。不近声乐言清简不近女色言贞固殖生也。不生资财货利言不贪也。既有圣德兼有此行）德懋懋官功懋懋赏用人惟已改过不吝（懋勉也。勉於德者则勉之以官勉於功者则勉之以赏用人之言。若自己出有过则改无所吝惜所以能成王业）克宽克仁彰信兆民（言宽仁之德明信於天下）佑贤辅德显忠遂良（贤则助之德则辅之忠则显之良则遂之明王之道）。又伊训曰：惟我商王布昭圣武代虐以宽兆民允怀（言布明武德以宽政代桀之虐政兆民以此皆信怀我商王之德）。又曰：肇人纪从谏弗弗先民时。若居上克明为下克忠与人不求备检身。若不及以至於有万邦微子之命曰：乃祖成汤克齐圣广渊（言汝祖成汤能齐德圣达广大深远泽流後世）皇天眷佑诞受厥命（皇天眷顾汤佑助之大受其命为天子）抚民以宽除其邪虐（抚民以宽政放桀邪虐汤之德）功加於时德垂後裔（言立功于当时德泽垂及後世）。又曰：汤以宽治民而除其邪其德能讠天下（故作大之乐）。
周文王在母不忧（体不变故不忧）在傅弗勤处师弗烦事父不怒（父谓王季）既为西伯遵后稷公刘之业则古公王季之法笃仁敬老慈少礼下贤者日中不暇食以待士士以此多归之虞芮之人有狱不能决乃如周入界耕皆让畔民俗皆让长（事具帝王创业门）诸侯闻之曰：西伯盖受命之君（一云：西伯盖受命之年称王）。
武王伐纣以除其害其德能成武功故作大武之乐汉高祖宽仁爱人意豁如也。尝有大度不事家人生产作业不文学而性明达好谋能听既即位自监门戍卒见之如旧。
惠帝内亲亲外礼宰相优宠齐悼赵隐恩敬笃矣。闻叔孙通之谏则瞿然（谏衤复道乘衣冠道也。）纳曹相国之对而心说（对循高帝制度）可谓宽仁之主。
文帝即位二十三年宫室苑囿车骑服御无所增益吴王诈病不朝赐以几杖张武等受赂金钱觉更加赏赐以鬼其心专务以德化民是以海内殷富兴於礼义断狱数百几致刑措（措置也。几近也。言天下死罪人不过数百也。）十三年诏曰：秘祝之官移过於下朕甚弗取其除之。
元帝宽弦逮下出於恭俭号令温雅有古之风烈。
成帝为太子时宽博谨慎初居桂宫（桂宫在城中近北宫非太子宫）。
元帝尝急召太子出龙楼门（门楼下有铜龙。若白鹤飞廉之为名也。）不敢绝驰道（驰道天子所行道。若今之中道绝横度也。）西至直城门（黄图西出南头第二门也。）得绝乃度还入作室门元帝迟之问其故以状对元帝大悦乃著令令太子得绝驰道及即位修容仪升车正立不内顾不疾言不亲指（不内顾谓俨然端严不回视不疾言者为轻肆也。不亲指为惑下也。）临朝渊默尊严。若神可谓穆穆天子之容者矣。
後汉光武以天下既定思念欲完功臣爵土不令以吏职为过故皆以列侯就第帝虽制御功臣而每能回容宥其小失（回曲也。曲法以容也。）远方贡珍甘必先遍赐列侯而大官无馀有功取增邑赏不任以吏职故皆保其福禄终无诛谴者帝明慎政体总揽权纲量时度力举无过事宫房无私爱左右无偏恩建武中幸章陵观田庐置酒作乐赏赐时宗室诸母因酣悦相与语曰：文叔（帝之字也。）少时谨信与人不款曲唯直柔耳今乃能如此帝闻之大笑曰：吾理天下亦欲以柔道行之。
明帝善刑理法令分明日晏坐朝幽枉必达内外无亻幸曲之私在上无矜大之色断狱得情号居前代十二（十断其二言少刑也。）故後世之言治者莫不先建武永平之政章帝平徭简赋而人赖其庆。又体之以忠恕文之以礼乐故乃藩辅克谐群后德让谓之长者不亦宜乎！（魏文帝称章帝长者）。
魏明帝口吃少言而沉毅好断初诸公受遗辅导帝皆以方任处之政自己出而优礼大臣开容善直虽犯颜极谏无所摧戮其君人之量如此之伟也。
晋武帝宇量弦厚造次必於仁恕容纳谠正未尝失色於人明达善谋能断大事故得抚宁万国绥靖四方明帝为太子性至孝有文武才略钦贤爱客雅好文辞当时名臣自王导庾亮温峤桓彝阮放等咸见亲待尝论圣人真假之意导等不能屈。又习武艺善抚将士於时东朝济济远近属心焉及即位聪明有机断尤精物理於时兵凶岁饥死疫过半虚弊既甚事极艰虞属王敦挟震主之威将移神器帝崎岖遵养以弱制强潜谋独断廓清大改授荆湘等四州以分上流之势拨乱反正强本弱枝虽享国日浅而规模宏远矣。
简文帝幼而岐嶷为元帝所爱郭璞见而谓人曰：兴晋祚者必此人也。及长清虚寡欲尤善玄言。
孝武帝幼称聪悟简文之崩也。即位时年十岁至晡不临左右进谏答曰：哀至则哭何常之有谢安尝叹以为精理不减先帝既威权已出雅有人主之量。
恭帝为琅邪王辅政安帝既不慧帝每侍左右消息温凉寝食之节以恭谨闻时人称焉。
後魏道武幼遭艰难备尝险阻具知民之情伪及在位躬行仁厚协和民庶既定中原患前代刑网峻密乃命三公郎王德除其法之酷切於民者约定科令大崇简易是时天下民久苦兵乱畏法乐安帝知其。若此乃镇之以玄默罚必从轻兆庶欣戴焉。
元明道武长子明宽毅非礼不动道武甚奇之。
太武聪明大度意豁如也。
献文聪机悟幼而有济民神武之规。
孝文敦睦九族礼敬俱深虽於大臣持法不纵然性宽慈每垂矜赦听览政事莫不从善如流哀矜百姓尝思所以济益天地五郊宗庙二分之礼常必躬亲不以寒暑为倦每言凡为人君患於不均不能推诚遇物苟能推诚胡越之人亦可亲如兄弟尝从容谓史官曰：直书时事无讳国恶人君威福自己史复不书将何所惧南北征巡有司奏请治道帝曰：粗修桥梁通舆马便止不须去草令平也。凡所修造不得已而为之不为不急之事损民力也。巡幸淮南如在内地军事须伐民树者必留绢以酬其直稻粱无所伤践太和十七年南伐太尉丕奏请以宫人从诏曰：临戎不语内事宜停来请帝爱奇好士情如饥渴待纳朝贤随才轻重尝寄以布素之意然玄迈不以世务婴心曾幸华林园因观故景阳山侍郎郭祚曰：山以仁静水以智流愿陛下之帝曰：魏明以奢失於前朕何为袭之於後祚曰：高山仰止帝曰：，岂非景行之谓。
後周太祖性好朴素不尚虚饰尝以反风俗复古始为心知人善任使从谏如流崇尚儒术明达政事恩信被物。
明帝宽明仁厚敦睦九族有君人之量。
武帝初为大司空甚为明帝所亲爱朝廷大事多共参议性沉深有远识非因顾问终不取言明帝每叹曰：夫人不言言必有中及即位劳谦接下自强不息征伐之处躬在行阵性。又果决能断大事伐齐将战有司请换马帝曰：朕独乘良马欲何所之故能得士卒死力。
隋高祖初入太学深沉严重虽至亲昵不敢狎侮外质木而内明敏有大略初得政之始群情不附诸子幼弱内有六王之谋外致三方之乱握强兵居重镇者皆周旧臣帝推以赤心各展其用不逾期月克定三边未及十年平一四海。
唐高祖七岁袭爵唐国公倜傥不羁豁达大度至性刚直无所矫饰志略宏远宽仁容众凡所与游集无贵贱皆得其欢心及义兵起群盗大侠争来归附焉谒见必与同坐或延之卧内握手造膝恩如朋友赏赐金帛无所爱郄凡有委任推以赤心皆许便宜从事未尝限以文法繇是衔命毕力向义者如流及即位见旧爱故人特执降有自远至者皆为之加礼贵臣尝引升御榻辞意款昵言必称名初军国多务奏请填委临朝处分剖决如流每发其奸伏皆出人之意表然唯举大纲不存苛细尝从容谓侍臣曰：隋炀帝时遣左右觇察得失朝臣战惧咸不自安君臣一体岂当如是。
太宗始自襁褓视瞻举措有异於常尤为高祖穆太后之所锺爱每将随从不离左右践祚之始霜旱为灾粟价腾起突厥侵抄州县骚然帝布德寰中申威遐外旬月之间九区宁谧至於进贤任能厉精为政求士。若不及从谏如转圜分遣旌旄抚临戎狄未几单于面缚葱西肉袒榜徵儒学兴复制度礼乐毕备风教兴行下无滞才上无比政商旅野次无复盗贼外户不闭囹圄尝空制御王妃公主之家及大姓豪猾之伍敛手屏迹无敢侵犯亦古昔未之有也。尝谓侍臣曰：今天下无事四夷宾服唯须守此成功以养百姓。又指殿而言曰：安百姓者如造此舍经始斯毕安可改移。若易一榱增一瓦人足竞践良工挥墨摇其梁栋所坏益多亦犹百姓既安因而抚养。若慕奇功变法制不常其德必致劳扰。又尝狩於骊山帝登山顶见围断绝顾谓从官曰：此山险绝马路不通攀缘危涧人亦劳止。若依军令阙围有罪朕为万姓主不可登高就下察人之过乃回马避之。又尝谓侍臣曰：传云：已所不欲勿施於人朕今每事繇已诚能自节岂独百姓不欲而必顺其情但四夷不欲亦能从其意耳。又尝征辽将发定州诏以宫女十人从司徒长孙无忌表请陛下躬自度辽天下兵符及神玺悉从宫女减少将委官人天下观之以为陛下轻神器帝曰：度辽者十馀万人皆离家室朕将十人犹惭太多夫自厚其身必劳百姓十人以主玺符足可不任官人朕心已在言前无烦公重请右卫将军陈万福违法取驿麸数石不欲加罪赐麸以鬼其心帝威容甚肃百寮进见皆失其措帝知其。若此每见人奏事必假借颜色使得尽言尝谓公卿曰：朕见炀帝多忌朝臣不语非所以待下也。朕欲上和下睦君臣一体遂语百寮日午事隙各归第所有情好任其往来虚怀博纳不欲见人之短。又谓群臣曰：朕比许上封事者欲知国家臧否政教得失而无识人因此兼言公等愆过朕皆弃而不览想不以怀疑。
  </div>
  <div class="pagination">
   <a href="册府元龟_page12.html">
    上一页
   </a>
   <span>
    ...
   </span>
   <a href="册府元龟_page8.html">
    8
   </a>
   <a href="册府元龟_page9.html">
    9
   </a>
   <a href="册府元龟_page10.html">
    10
   </a>
   <a href="册府元龟_page11.html">
    11
   </a>
   <a href="册府元龟_page12.html">
    12
   </a>
   <span class="current-page">
    13
   </span>
   <a href="册府元龟_page14.html">
    14
   </a>
   <a href="册府元龟_page15.html">
    15
   </a>
   <a href="册府元龟_page16.html">
    16
   </a>
   <a href="册府元龟_page17.html">
    17
   </a>
   <a href="册府元龟_page18.html">
    18
   </a>
   <span>
    ...
   </span>
   <a href="册府元龟_page14.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
