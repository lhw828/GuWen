<!DOCTYPE html>
<html>
<head>
    <meta charset="UTF-8">
    <title>太平御览 - 第 673 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 673 页/共 737 页</h1>
    <div class="content">《水经》曰：丙穴出嘉鱼，常以三月出，十月入。穴口广五六尺，去地七八尺。水泉悬注，鱼自穴下透入。水穴口向丙，故曰丙穴。
任像《益州记》曰：嘉鱼，细鳞，似鳟鱼，蜀中谓之拙鱼。蜀郡山处处有之，年年从石孔出，大者五六尺。
《□南记》曰：雅州丙穴出嘉鱼。所谓“嘉鱼生於丙穴”。大抵雅州诸水多有嘉鱼，似丽狞鳞细。或云黄河中味鱼此类也。
《博物志》曰：较恤县北有鱼穴二所，常以二月、八月出鱼，曰：“丙穴”。
《岭表录异》曰：嘉鱼，形如鳟，出梧州戎城县江水口。甚肥美，众鱼莫可与比。最宜为延。（他顶切。）每炙，以芭蕉叶隔火盖，虑脂滴火闽狞。（渔阳有味鱼，亦此类。）
左思《蜀都赋》曰：嘉鱼出於丙穴。
曹鱼（字由切）
《异物志》曰：曹鱼，仲夏始从海中溯流而上。腹下如刀，长尺馀。有细骨，如鸟毛在肉中；又有鸟肾在腹。立夏，有白鸟似群飞，谓之曹鸟。至仲夏，鸟藏鱼出，变化所生也。
鱼（音荠）
《尔雅》曰：{裂鱼}，蠛刀。（今之鱼也。亦呼为勺鱼。列、蔑二音。）
《山海经》曰：浮玉之山，山北望具区。苕水出于其阴，其中多鱼。（郭璞症曰：鱼，狭薄，而长头，一名刀鱼，太湖中饶之。）
《异苑》曰：蝴蝶变作。
鲈鱼
《後汉书》曰：左慈，字玄放。曾在曹操坐，操曰：“恨少吴松江鲈鱼耳。”慈因求铜盘贮水，以竹竿钓于盘中，须臾引一鲈出。操曰：“一鱼不周。”乃更沉钓，後引出，皆长三尺馀，操使目前脍之。
《世说》曰：张季膺为齐王掾，在洛水，秋风起，因思吴中菰菜羹、鲈鱼脍，遂命驾便归。俄而齐王败，时人以为枷。
杜宝《大业拾遗录》曰：六年，吴郡献松江鲈鱼乾脍。鲈鱼肉白如雪，不腥。所谓金齑玉脍，东南之佳味也。
鲻鱼
《神仙传》曰：介像与吴王共论，鲻鱼为上，乃於殿前作方坎，汲水满之，并求钓饵、起之，须臾得鲻鱼。王惊喜，乃使脍之。
《异物志》曰：鲻鱼，长者六七尺。
《岭表录异》曰：跳延，乃海味之小鱼延也，以盐藏鲻鱼儿一斤，不啻千个，生擘点醋下酒，甚有美味。余遂问名“跳”之义，则曰：“捕鱼者，中春于高处卓望鱼犊却，如阵□，阔二三百步，厚亦相似者。既见报，渔师遂将舡争前而迎之。舡冲鱼阵，不施罟网，但鱼儿自惊跳入舡，逡巡而满。以此为延故名之‘跳’。又云：舡去之时，不可当鱼阵掷晷，恐鱼多压沉故也。即可以知其多矣。
鳝鱼（与旦同，音善。）
《山海经》曰：大乐之野，夏后启于此舞九代焉。女祭、女戚在蒲氨，居两水间，戚操鱼旦（旦，鱼属也。）祭操俎。（肉祠也。）
《汲冢周书□王会》曰：氡人食鳝蛇。鳝蛇，顺食之美。（东越瓯人也。比交州蛇特多，为上珍。）
谢承《後汉书》曰：杨震常客于湖，不答州郡礼命数十年。众人谓之晚贵，而震志愈笃。後有鹳雀衔三鱼飞集讲堂前，都讲取鱼进曰：“蛇者，卿大夫之像也。数三者，法三台也。先生自此升矣。”时年过五十，乃始仕州郡。
《梁书》曰：邵陵脱汹摄南徐州事，遨游市里，杂於厮隶。常问卖旦者曰：“柑史何如？”对者言躁虐，纶怒，令吞旦以死。百姓惶骇，道路以目。
《淮南子》曰：今鳝之与蛇、蚕之与，状相类而爱憎异。（人爱鳝与蚕，畏蛇与，故曰异也。）
《抱朴子》曰：田地既有自然之鲜，而有荇茎、芩根、土龙之属化为鳝。
《韩子》曰：鳝似蛇，而渔者取鳝而畏蛇，利之所在，皆为贲、育。
《颜氏家训》曰：江陵刘氏以卖鳝羹为业。後生一儿，头目是鳝，自颈已下方为人耳。
又曰：《後汉书》云：“鹳雀衔三鳝鱼。”多假借为鲔之，俗之学士因谓为鱼。案：《魏武帝四时食制》：“鱼大如五升奁，长一丈”。郭璞症《尔雅》云：“长二三丈”。安有鹳雀能胜其一者？况三头乎？又纯灰色，无文章也。鳝鱼长者不过三尺，大者不过三指，黄色黑文，故都讲云：“蛇鳝，卿大夫服之像也”。《续汉书》及《搜神记》亦说此事，皆作“鳝”字。孙卿云：“鳖鳅。”及《韩非》、《说苑》皆曰：“似蛇，蚕似”并作“”种，假“鳝”为“鳝”，其来久乎？
周处《风土记》曰：阳羡谷，五月以薤蒸旦而食。凡鱼夏出冬蛰，亦以将气养和实时节也。
徐衷《南方草物状》曰：白，生溪边土穴中，长五尺所，大三寸。里民刺取细槿二寸，苦酒煮食之，滋味如黄鳝味。交趾九真有之。
刘敬叔《异苑》曰：卢循以义熙五年自广州下，泊舡江西，众多疲死。事平之後，人往蔡州，见死人发变而为鳝。今上镇西参军与府司马张逝，瞻湖际有一棺，棺头有鳝众。试令拨看，即是，亦有未都化者。一实云：生以秫渖沐，死则为旦。又昔有人食不能无旦，死後改棺，旦满中。
又曰：会稽石亭埭，有大枫树，中空。每雨水，辄满溢。有商旅载生旦聊放一头着孔中，以为狡狯。後村民咸谓是神，乃依树起屋，宰牲祭事未常辍，因遂名旦父庙。人有祈请，及秽慢，祸福立至。估客后返，见其如此，即取作霍，於是遂绝。
卷九百三十八　鳞介部十
鲸鲵鱼
《春秋考异邮》曰：鲸鱼死而彗星出。
《左传□宣下》曰：古者明王伐不敬，取其鲸鲵而封之，以为大戮。（鲸鲵，大鱼，以喻不义之人。）
《春秋後语》曰：楚威王问宋玉曰：“先生其有遗行欤？何士民众庶不誉之甚也？”宋玉对曰：“夫鸟有凤而鱼有鲸。凤皇上击九千里，翱翔乎窈冥之上。夫藩篱之，岂能与料天地之高哉？鲸鱼朝发於昆仑之虚，暮宿於孟津。赤泽之鲵岂能与量江汉之大哉？故非独鸟有凤而鱼有鲸，士亦有之。”
《唐书》曰：开玄七年，大拂涅羯献鲸鲵睛。
《淮南子》曰：麒麟斗则日月食，鲸鱼死而彗星出。（鲸，海中鱼之王也。）
《邓析书》曰：猎猛虎者不于後园，钓鲸鲵者不于清池。何则？园非虎处，池非鲸渊。
《说苑》曰：昔南瑕子过程本子，程本子为之烹鲵鱼。南瑕子曰：“吾闻君子不食鲵鱼。”程本子曰：“乃君子不食，子何事焉？”南瑕子曰：“吾闻上比所以广德也，下比所以狭行也。陛甓善，自进之阶也；陛甓恶，自退之源也。”
《魏武四时食制》曰：东海有大鱼如山，长五量蕊，谓之鲸鲵。次有如屋者，时死岸上，膏流九顷，其须长一丈，广三尺，厚六寸，瞳子如三升碗大，骨可为矛矜。
《广志》曰：鲵鱼，声如小儿，有四足，形如鳢，出伊水也。司马迁谓之人鱼，故其着《史记》曰：“始皇帝之葬也，以人鱼之膏为其烛也。”徐广曰：“人鱼似鲇而四足。即鲵鱼也。”
崔豹《古今注》曰：鲸，海鱼也。大者长千里，小者数千丈。一生数万子，常以五月、六月就岸边生子，至七、八月导引其子还入海中，鼓浪成雷，喷沫成雨。水族惊畏之，皆逃匿，莫敢当。其雌曰鲵，大者亦长千里，眼晴为明月珠。
任《述异记》曰：南海有珠，即鲸鱼目瞳。夜可以鉴，谓之夜光。
潘岳《沧海赋》曰：鱼则吞舟鲸鲵。
左思《吴都赋》曰：长鲸吞航，修鲵吐浪。
木玄《虚海赋》曰：其鱼则横海之鲸，突兀孤游，巨鳞刺□，洪鳍卜觎，颅骨成岳，流膏为渊。
曹毗《观涛赋》曰：於是神鲸来往，乘波跃鳞，喷气雾合，噫水成津。骸丧成岛屿之虚，目落为明月掷觊。
鲮（音陵）鱼
《山海经》曰：鲮鱼吞舟。
《临海水土记》曰：鲮鱼背腹皆有刺，如三角菱。
昔鱼
《南越记》曰：昔鱼，南越谓为瑰雷鱼，长一丈。子朝出食，暮还母腹，常从脐中入，口中出。腹内有两洞，腹贮水以养子，腹容二子，两腹则四子也。其思鳞皮有珠文，可以饰刀剑口。
孙绰《望海赋》曰：劲昔扬鳍以排流。
槌额鱼
《临海水土记》曰：槌额，似昔鱼，长四尺。
海酋鱼
《临海水土记》曰：海酋长丈馀。
《金楼子》曰：鲸鲵，一名海酋，穴居海底。鲸入穴则水溢，溢为潮来。鲸既出入有节，故潮水有期也。
《岭表录异》曰：海酋鱼，即海上最伟者也，其小者亦千馀尺。每岁，广州常发同舡过南安货易，路经调黎（地名，海心有山，阻东海，涛而急，亦黄河之三门也。）深阔处，或见十馀山或出或没。稿工曰：“非山岛，鳅鱼背也。”双目闪烁，鳍鬣若箕。朱旗日中，忽雨霖。舟子曰：“杆鳅鱼喷气，水散於空，风势吹来，若雨耳，”近鱼，鱼即鼓舡而噪，倏尔而没。（鱼畏鼓，物类相伏耳。）
石蟊鱼
《临海水土记》曰：石蟊（音矛。）附石以锯错。
鳄鱼
《吴时外国传》曰：鳄鱼大者长二三丈，有四足，似守宫，常吞食人。扶南王范寻敕捕取置沟堑中，寻有所忿者，缚以食鳄。若罪当死，鳄便食之；如其不食，便解放，以为无罪。
《梁书》曰：扶南国于城沟中养鳄鱼，门外圈猛兽。有罪者辄以喂猛兽及鳄，不食为无罪，三日乃放之。鳄大者长二丈馀，状如鼍，有四足，喙长六七尺，两边有齿如刀剑。常食鱼，遇得獐鹿，及人亦啖之。苍梧以南及外国皆有。
《唐书》曰：韩愈为潮州刺史。既视事，恂吏民疾苦，皆曰：“郡西湫水有鳄鱼，卵而化，其长数丈，食民畜产将尽，以是民贫。”居数日，愈往视之，令判官秦济炮一豚一羊投之湫，咒之曰：“今潮州，大海在其南，鲸鹏之大、虾蟹之细无不容，鳄鱼朝发而夕至。今与鳄鱼约：三日乃至七日，如顽而不徙，须为物害，则刺史选材伎壮夫操劲弓毒矢，与鳄鱼从事矣！”咒之夕，有暴风雷起於湫中。数日，湫水尽涸，徙于旧湫西六十里。自是潮人无鳄患。
虞喜《志林》曰：方有鳄鱼，喙长八尺，秋时诸甚。人在舟边者，鱼或出头食人。故人持戈於舡侧而御之。
《博物志》曰：南海有噩鱼，状如龟。斩其头而乾之，断喙去齿而更生，如此三乃止。
《交州记》曰：鳄好出沙上，卵大如鹅卵，可食。
《广州异物志》曰：鳄鱼，长者二丈馀，有四足，喙长七尺，齿甚利。虎及鹿渡水，鳄击之，皆断喙去齿，旬日更生。
《岭表录异》曰：鳄鱼，其身土黄色，有四足，修尾，形状如鼍，而举止矫疾，口生锯齿，往往害人。南中鹿多，最惧此物。鹿走崖岸之上，群鳄嗥叫其下，鹿必怖惧落崖，多为鳄鱼所得，亦物之相摄伏也。故李太尉贬官潮州，经鳄鱼滩，沉损舟船平生宝玩、古书图画一时沉失。遂召舶工昆仑取之，但枷Ф鱼极多，不敢辄近，乃是鳄鱼窟宅也。
鲛鱼
《说文》曰：鲛，鱼也，皮可以饰刀。
《山海经》曰：燕山，漳水出焉，其中多鲛鱼。（郭璞注曰：鲛，背上有甲，朱文，尾长三四尺，皮可以饰刀剑口。）
《西京杂记》曰：尉陀，高祖时献鲛鱼、荔枝，高祖报以蒲萄锦四匹。
《博物志》曰：东海中有鲛青鱼，既生子，子惊，还入母腹，寻复出。
任《述异记》曰：虎鱼老则为鲛。
番（音藩）鱼
《南越记》曰：番鱼，鼻有横骨如︶。海中波浪为之涌，海舡逢植地断。
石首鱼
《临海异物志》曰：石首，小者名酋水，其次名春来。石首异种又有石头，长七八寸，与石首同。
《岭表录异》曰：石头鱼，状如鳙鱼，随其大小，胆中有一石子，如乔麦粒，莹白如玉。有好奇者，多市鱼之小者，贮於竹器，任其坏烂，即淘之，取其鱼胫石子，以植酒筹。
黄灵鱼
《临海水土记》曰：黄灵鱼，小文，正黄，似石首。
乌贼鱼
《南越记》曰：乌贼鱼有丁，遇风浪便虬前一须下丁而住。腹中血及胆正黑，中以书也，世谓“乌贼怀墨而知礼”。故俗云：“是海若白事小吏。”或曰：“古掷觐生常自浮水，乌见以为死，便往啄之，乃卷取乌，故谓乌贼。今乌化为鱼。”
崔豹《古今注》曰：乌贼鱼，名河伯从事小吏。
《岭表录异》曰：乌贼鱼，只有骨一片，如龙骨而轻虚，以指甲刮之即为末。亦无鳞而肉翼，前有四足。每潮来，即以二长足捉石，浮身水上。有小虾鱼过其前，即吐涎惹之，取以为食。广州边海人往往探得大者，率如蒲扇，炸熟，以姜醋食之，极脆美。或入盐浑腌为乾，槌如脯，亦美。吴中好食之。
左思《吴都赋》曰：乌贼拥剑。
{佶鱼}（音佶）鱼
《临海异物志》曰：{佶鱼}似乌贼而肥，炙食甘美。
{制鱼}（音制）鱼
《临海异物志》曰：{制鱼}鱼至肥，炙食甘美。谚曰：“宁去累世田宅，不去鱼额。”
鳆（步角反）鱼
《汉书》曰：王莽以关东兵起，忧懑不食，但饮酒食鳆鱼。
《东观汉记》曰：吴良，字大仪，齐人，为郡仪卜。正旦，入贺太守，门下掾王望前上言寿，皆称万岁。良跪曰：“门下掾谄，明府无受其觞。盗贼未弭，人民困乏。”太守曰：“生言是。”遂不举觞，赐鳆鱼百枚，教署功曹。良耻以言受官，遂不肯谒。
《後汉书》曰：张步遣使伏隆诣阙上书，献鳆鱼。（郭璞症《三苍》云：鳆似蛤，偏着石。《广志》曰：鳆无鳞，有一面附石决明，细孔杂杂，或七或九。《本草》云：石决明，一名鳆鱼。音步角切。）
</div>
    <div class="pagination">
<a href="太平御览_page672.html">上一页</a><span>...</span><a href="太平御览_page668.html">668</a><a href="太平御览_page669.html">669</a><a href="太平御览_page670.html">670</a><a href="太平御览_page671.html">671</a><a href="太平御览_page672.html">672</a><span class="current-page">673</span><a href="太平御览_page674.html">674</a><a href="太平御览_page675.html">675</a><a href="太平御览_page676.html">676</a><a href="太平御览_page677.html">677</a><a href="太平御览_page678.html">678</a><span>...</span><a href="太平御览_page674.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
