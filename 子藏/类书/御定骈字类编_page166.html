<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 166 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 166 页/共 1019 页</h1>
    <div class="content">　　岳狩【韩愈平淮西碑外多失朝旷不丨丨百隷怠官事忘其旧】
　　岳力【韩愈孟郊城南联句诗蜀雄李杜防丨丨雷车轰】
　　岳响【周贺出关诗伊流偕行客丨丨答啼猿】
　　岳礼【崔骃东廵颂唯斯丨丨久而不修此神人之所庆幸海内之所想思】
　　岳信【宇文虚中诗丨丨僧传去】
　　岳立【魏书李骞传既云扰而海沸亦丨丨而棊峙　王褒四渎祠碑铭灵祠丨丨贝阙云浮　沈炯劝进梁元帝第二表臣闻星囘日薄击雷鞭电者之谓天丨丨川流吐雾蒸云者之谓地苞天地之混成洞阴阳之不测而以财成万物者其圣人乎　顔真卿象魏赋巍巍双阙兮丨丨云跱　李白叙旧赠江阳宰陆调诗夫子特峻秀丨丨冠人曹】
　　岳峙【跱同晋书隐逸传玉辉冰洁川亭丨丨修至乐之道固无疆之休　魏书刘文传时慕容白曜以臣父居全齐之要水陆道冲青冀二城往来要路三城丨丨并拒王师白曜知臣母子先在代京表请臣母子慰劳臣即被先帝诏遣乘传诣军又赐亡父官爵　郝名逺大厦赋麟次翼张岑立丨丨　石崇楚妃叹矫矫庄王渊渟丨丨】
　　岳突【张嵩云中古城赋既云和而星繁亦丘连而丨丨】
　　岳起【张融海赋见山隤下】
　　岳峻【潘岳郑司空碑操丨丨宇量深旷】
　　岳廻【冯子振十八公赋河卷丨丨川吟谷呻】
　　岳降【诗嵩髙维岳骏极于天维丨丨神生甫及申疏传言四岳言四方之岳也独言申甫者丨丨神灵和气以生申伯甫侯二人有德能成大功是岳神生申甫之大功故特言申甫也　苏轼潮州韩文公庙碑匹夫而为百世师一言而为天下法是皆有以参天地之化关盛衰之运其生也有自来其逝也有所为故申吕自丨丨傅説为列星古今所传不可诬也瞿景淳览辉楼赋贤由丨丨地以人灵】
　　岳合【苏颋大唐封禅颂见山峻下】
　　岳断【庾信齐王宪碑中丨丨半海鹏垂】
　　岳坠【庾阐渉江赋回连波以丨丨壑后土而川窅】
　　岳动【戴表元静轩赋时然后出不得已于出则山摇而丨丨】
　　岳摇【胡曽贺髙相公除荆南节度啓见山动下】
　　岳静【韦庄和薛先辈见寄诗丨丨云堆翠楼髙日半沉】
　　岳运【王勃九成宫颂序天旋雾散丨丨川回】
　　岳燿【宋书符瑞志颁趾推功登徽叡诏恩覃隐显赏延荒徼河溓海夷山华丨丨　江淹为建平王庆江皇后正位章丨丨静德式怀谦顺】
　　岳祥【江淹宋光防大夫孙夐墓铭川祗効镜丨丨献明】
　　岳茂【刘义恭嘉禾甘露颂生知夙叡丨丨渊虚】
　　岳秀【陆云丞相陆公诔闳网苞荒景灵渥耀山林丨丨天光乃照　沈约齐临川王行状云虚景暖丨丨川渟兰桂不逾其质珪璋未究其美　王勃平原郡公行状分丨丨于樊侯禀辰精于傅説　李峤懿德太子册文实惟天族载挺人英川寳丨丨虹辉电精　李白与诸公送陈郎将诗气清丨丨有如此郎将一家拖金紫　王湾秋夜寓直即事诗古灵传丨丨宏量禀川澄】
　　岳将【刘仁本诗向南古木何人墓丨丨忠魂黯未消】
　　岳湛【文心雕龙晋虽不文人才实盛茂先揺笔而散珠太冲动墨而横锦丨丨曜联璧之华机云标二俊之采应傅三张之徒孙挚成公之属并结藻清英流韵绮靡前史以为运涉季世人未尽才诚哉斯谈可为叹息按丨丨谓潘丨夏侯丨也】
　　岳轸【洞天清録琴足宜用枣木黄杨及乌木丨丨焦尾亦宜用此三等木】
　　岳翼【阎随侯西岳望幸赋大康兆人兮丨丨化淳四海兮岳布有冲和无疵疠兮岳奨定礼乐谐人神兮岳听】
　　岳布【阎随侯西岳望幸赋见上】
　　岳奬【阎随侯西岳望幸赋见岳翼下】
　　岳听【阎随侯西岳望幸赋见岳翼下】
　　华
　　华山【书舜典八月西巡守至于西岳如初传西岳丨丨又武成归马于丨丨之阳放牛于桃林之野示天下弗服传山南曰阳桃林在丨丨东皆非长养牛羊之地欲使自生自死示天下不复乘用　周礼职方氏河南曰豫州其山镇曰丨丨　尔雅丨丨为西岳疏西岳为华华之为言获也言万物成熟可得获也　又西南之羙者有丨丨之金石焉　唐书李适之传适之尝与李林甫争权不协林甫阴贼奸谀谓适之曰丨丨有金鑛采之可以富国顾上未之知适之性疎信其言他日从容为帝道之帝喜以问林甫对曰臣知之旧矣顾丨丨陛下本命王气之舍不可以穿治故不敢以闻帝以林甫为爱己而薄适之不亲　宋史隐逸传陈抟字图南唐长兴中举进士不第隐武当山伏气辟谷二十余年但日饮酒数杯移居丨丨云防观每寝处至百余日不起周世宗访以黄白术不对太宗九年来朝抟时居丨丨四十余年矣度其年可百岁许上遣中使送至中书诏赐号希夷先生留阙下数月　山海经丨丨之首曰钱来之山其上多松其下多洗石　又又西六十里曰太丨之丨削成而四方其髙五千仭其广十里鸟兽莫居有蛇马名曰肥六足四翼注即西岳丨阴丨也今在农华阴县南　又又西八十里曰小丨之丨其木多荆杞其兽多防牛其阴多磬石其阳多防琈之玉注即少丨丨　晏子君子若丨丨然松柏既多矣望之尽日不知厌　韩非子秦昭王令工施钩梯上丨丨以松柏之心为博箭长有八尺而勒之曰昭王常与天神博于此　诗含神雾丨丨上有明星玉女手持玉浆服之成仙　汉武内传鲁女生长乐人入丨丨去后五十年先相识者逢女生庙前乗白鹿从玉女三十人白虎通西方丨丨少阴用事万物生华故曰丨丨　三秦记丨丨在长安东三百里髙不知其防千仭如半天之云　述征记丨丨有三岑直上数千仞自下小岑叠岫迄于岭表有如削成　前燕録王猛隐丨丨桓温入关猛被褐而诣之一面説当世之事扪虱而言傍若无人　神仙传伯山甫者雍州人也入丨丨中精思服食时时归郷里省亲如此二百年不老　唐语林东国有识山者徧拜五岳一拜而退惟入关望见丨丨自关西门拜礼至山下仰望七日叹咤而去谓京师衣冠文物之盛由此而致　国史补李靖始困于贫贱因过丨丨庙诉于神且请告以官位所至词色抗厉观者异之伫立良久乃去出庙门百许步闻后大声曰李仆射好去顾之不见人后竟至端揆　搔首集李白登丨丨落雁峰曰此山最髙呼吸之气想通帝座恨不携谢朓惊人诗来搔首问青天耳　洞渊集丨丨洞名太极总仙之天即少昊为白帝治西岳上应井鬼之宿下镇秦地之分野　湘山野録真庙时日本国入贡求本国神光寺记舍人辞不工令学士张君房代之张退食多潜饮市楼掖垣求之不得时种放以司谏归丨丨杨大年为间忙令云世上何人最好闲司谏拂衣归丨丨世上何人最好忙紫微失却张君房　明一统志太丨丨山在华阴县南一十里即西岳也以西有少丨丨故此曰太华有芙蓉明星玉女三峯苍龙岭黒龙潭白莲池日月崖及仙掌石月之胜又有洞道书以为总仙洞天　丨丨总考丨丨记云山顶有池生千叶莲花服之羽化因曰丨丨薛综注西京赋云丨丨对河东首阳山黄河流于二山之间古语云此本一山当河河水过之而曲行河神巨灵以手擘开其上以足踏离其下中分为两以通河流其指掌之形在丨丨上而脚迹在首阳山下今皆可覩　涌幢小品丨丨如立嵩山如卧丨丨如峩冠道士振衣天末嵩则眠龙而癯者也　名胜志丨丨东北曰云台试凿穴长春石室公主汉末王莽时南阳公主避乱奔入丨丨中后以仙去驸马王咸追之不及留双履以示之潘安仁有公主记　列朝诗小序王履字安道昆山人洪武十六年秋防丨丨作图四十幅记四篇诗一百五十首自有丨丨以来游而能图图而能记能诗穷揽太华之胜古今一人而已安道少师夏圭及游丨丨见竒秀天出于是屛去旧习以意匠就天则出之或问何师曰吾师心心师目目师丨丨　都穆逰丨丨记出玉泉东南数十歩入丨丨神门二十步经总土地祠石有流泉自山而下淙然可听入五龙神祠按道家书载希夷初隐武当有五老人来听讲易谓希夷曰吾辈日月池中龙也此非君所栖令其闭目凌空驰风及张目已在丨丨石上又谓希夷之睡乃五龙蛰法葢龙所授也　张九龄奉和圣制途经华岳应制诗万乘丨丨下千岩云汉中　储光羲献华阴罗丞诗丨丨薄游者髪当青春　又贻祖咏诗朝行敷水上暮出丨丨东　王昌龄过华阴诗云起太丨丨云山乍明灭　李白古风白马丨丨君相逢平原里　又至陵阳登天柱峯酬韩侍御诗韩众骑白鹿西往丨丨中　韩愈丨丨女诗丨丨女儿家奉道欲驱异教归仙灵洗妆拭面着冠帔白咽红颊长眉青　又答张彻诗洛邑复休告丨丨穷絶陉　贾岛马戴居丨丨因寄诗瀑流莲岳顶河注丨丨根　张宪题丨丨髙卧图诗蹇驴不蹋丰丘尘丨丨归卧云台云　王履入山诗庐山秀在外丨丨秀在里　又过渭南诗但怪此心笼不住时时飞上丨丨云】
　　华岳【中庸载丨丨而不重振河海而不泄　旧唐书裴寂传寂初贫无以自业每徒步诣京师经丨丨庙祭而祝之曰穷困至此敢修诚谒神之有灵鍳其运命若富贵可期当降吉梦再拜而去夜梦白头翁谓寂曰卿年三十已后方可得志终当位极人臣耳　水经注开山图曰有巨灵胡者偏得神元之道能造山川出河所谓巨灵赑屭首冠灵山者也常有好事之人故升丨丨而观厥迹焉　又丨丨有三峰直上数千仭基广而峰峻叠秀于岭表有如削成今博山香炉形实像之又渭水又东西石桥水南出马岭山积石据其东丽山距其西源泉上通悬流数十丈与丨丨同体其水北迳郑城西水上有桥桥虽崩褫旧迹犹存东去郑城十里故世以桥名水　神仙传中山卫叔卿尝乘云车驾白鹿见汉武将臣之叔卿不言而去武帝悔求其子度世令追其父度世登丨丨见父与数人博于石上勅度世令还　摭言晋国公裴度讨淮西题名于丨丨庙之阙门后司空图题诗纪之曰岳前大队赴淮西从此中原息战鼙石阙莫教苔藓上分明认取晋公题　国史补明皇令张燕公撰丨丨碑首四句或云一行禅师作或云碑之文凿破乱取之曰巉巉太华柱天直上青崖白谷仰见仙掌　华山记韩文公逰丨丨之巅顾视其险絶恐栗度不可下乃发狂恸哭而欲缒遗书为诀王元仲欲登莲花峰约寺僧到峰顶当起烟为信翼日持火而登僧之数果有烟起留二旬乃下僧问之云峰顶有池菡蓞盛开可爱其中有破铁舟焉　郭璞华山赞丨丨灵峻削成四方爰有神女是挹玊浆其谁从之龙驾云裳　杜甫八哀诗郑公瑚琏器丨丨金天晶　元好问去歳君逺游诗丨丨峰尖见秋隼金眸玉爪不凡材　张翥题华山图诗丨丨连天向西起澒洞秦川三百里　杨载丨丨江城图诗丨丨能诗世有名学画丹青亦豪放】
　　华霍【孙绰太平山铭巍峩太平峻逾丨丨】
　　华岱【郭璞太室山赞嵩惟岳宗丨丨恒衡气通漠神洞幽明】
　　华嵩【陶潜五月旦作和戴主簿即事如已髙何必升丨丨】
　　华岩【水经注华岳本一山当河河水过而曲行河神巨灵手荡脚蹋开而为两今掌足之迹仍存丨丨】华峰【名胜志少丨丨东连华山以视华山差低小耳右为独秀峰或曰玉女峰其下为软峪为敷水所出唐开元中姜师度凿之使通渭漕　又少丨丨之西曰白石峪潭峪水之麓有甘露寺郑谷有诗　崔颢行经华阴诗岧嶤太丨俯咸京天外三丨削不成　韩愈古意诗太丨丨头玉井莲开花十丈藕如船】华鎭【华岳铭序若夫太丨之为丨也五岳列位而存其首三条分方而处其中】
　　华坛【汉书地理志华阴故阴晋髙帝八年更名华阴太华山在南有祠豫州山集灵宫武帝建莽曰丨丨也】
　　华阳【书禹贡丨丨黑水惟梁州传东据丨山之丨西距黒水　又武成见华山下　史记李斯列传昭王得范睢废穰侯逐丨丨注昭王弟芊戎为丨丨君　隋书经籍志丨丨国志十二巻常璩撰　唐书地理志成都府蜀郡丨丨县次赤乾元元年更名　玉海张周封丨丨风俗録一巻　张説华山碑前对丨丨之国后压华阴之郡　杜甫哀严武诗四登会府地三掌丨丨兵】
　　华下【马戴有丨丨逢杨侍郎诗】
　　华首【王廷相出陜城述所经歴诗莲峰浄丨丨蘅坻清渭岸】
　　华顶【李白送王屋山人魏万诗灵溪恣沿越丨丨殊超忽　喻凫赠张濆诗许鹤归丨丨期僧过石桥崔珏送图鉴上人逰天台诗丨丨夜寒孤月落石桥秋尽一僧来　郑巢泊灵溪馆诗溜从丨丨落树与赤城连　皮日休寒夜文晏诗盈箧共开丨丨药满瓶同拆惠山泉】
　　华州【唐书地理志丨丨华阴郡义宁元年置　又周智光传智光与鱼朝恩善永康中为丨丨节度使恃功胁主自设生祠令民禴赛诏郭子仪讨之　又韩建传李茂贞入犯昭宗幸丨丨华州建镇也建初欲得帝遣其子来迎及至輙欲制之因请罢诸王将兵而尽散遣其徒众昭宗孤立一日登齐云楼西北望京师为作菩萨蛮词三章志思归也　明一统志丨丨在府城东二百里　名胜志丨丨周畿内地宣王二十二年封庶弟友于郑是为桓公地名咸林故国语曰郑桓公为周司徒采地咸林也春秋秦晋分境僖十五年晋侯许奉秦伯以河外列城五南及华山是矣后魏于此置华山郡西魏始曰丨丨遡秦则为内史两汉及晋之京兆农二郡地也　又张光孝丨丨志云州城内有降阜唐楼云楼故址昭宗东迁时行宫也栖云一名亭云　李洞华山诗碧山长冻地长秋日夕泉源聒丨丨】
　　华原【隋书地理志京兆郡丨丨县　旧唐书音乐志书云泗濵浮磬石可为磬今磬石皆出丨丨非泗濵也　长安志丨丨县本汉祋祤县之地贞观十七年省宜州及土门县以丨丨同官二县属雍州栁子厚曰自渭而北至于丨丨其驿凡九　杜甫三川观水涨诗我经丨丨来不复见平陆　白居易有丨丨磬新乐府】华阴【书禹贡导河积石至于龙门南至于丨丨东至于底柱　又西倾朱圉鸟鼠至于太华疏地理志云太华在京兆丨丨县南　尔雅河南华注丨丨山疏按孔安国云河自龙门南流至华山北而东行然则此山在河之南故曰河南华在丨丨县界故曰丨丨山也史记秦始皇纪三十六年使者从关东夜过丨丨平舒道有人持璧遮使者曰为我遗滈池君因忽不见　三辅故事汉太尉杨震改葬丨丨之潼亭　列仙传马明生从安期先生受金液神丹方乃入丨丨山合金液不乐升天但服半剂乃为地仙　又毛氏字玉姜在丨丨山中山客猎师世世见之形体生毛自言秦始皇宫人也秦亡流亡入山道士教服松叶遂不饥寒身轻如此至西汉时已百七十余年矣　开元传信记上车驾次丨丨山见岳神数里迎谒遂召诸巫问神安在独老巫阿马婆奏云在路左朱须紫衣迎陛下上顾笑之名胜志汉书髙帝八年更宁晋为丨丨县以在太华之北故名　西事珥丨丨有鳯居山唐开元间鳯逐二龙至此龙坠地化清泉二道鳯愤而死僧以石函其骨瘗之山巅累石为塔明景泰间乡民取塼石筑城函遂露啓函鳯胫骨长二尺股骨长一尺五寸色如玉云　张昶西岳华山堂阙碑序四海一统天子乘其祀诸侯分政疆国摄其祭其奉邑曰丨丨久矣　张衡思赋乱弱水之潺湲兮逗丨丨之湍渚　崔颢题潼关楼诗川从陜路去河绕丨丨流　王维华岳诗白日为之寒森沈丨丨城　李白送杨燕之东鲁诗夫子丨丨居开门对玉莲　岑参宿丨丨东郊客舍诗关月生首阳照见丨丨祠　又西岳山人歌袖中短书谁为达丨丨道士卖药还】
　　华封【庄子尧观乎华丨丨人曰愿祝圣人使圣人寿使圣人富使圣人多男子　唐髙宗玉华宫山铭福寿无疆丨丨斯荐】
　　华池【唐书髙祖纪武德四年十二月丙辰校猎于丨丨明一统志三原县唐初为池阳县又改丨丨县楚辞七諌鼃黾游乎丨丨　孙绰游天台山赋挹以玉之膏潄以丨丨之泉注丨丨在昆仑山上　李白】
　　【与刘砀山夜泛燕喜亭池诗明宰试舟楫张灯宴丨丨又苏轼天庆观乳泉赋凡水之在人者为汗为涕为洟为血为溲为矢为涎为沫此数者皆水之去人而外骛然后肇形于有物皆咸而不能返故咸者九而甘者一也一者何也唯丨丨之真液下涌于舌底而上流于牙颊甘而不坏白而不浊宜古之仙者以是为金丹之祖长生不死之药也　刘克庄赠钱道人诗跣能行大雪饥但咽丨丨】
　　衡
　　衡山【书舜典五月南巡守至于南岳如岱礼传南岳丨丨　又禹贡岷山之阳至于丨丨过九江至于敷浅原　礼记王制自江至于丨丨千里而遥　尔雅江南衡注丨丨南岳疏注丨丨南岳者禹贡云岷山导江又曰岷山之阳至于丨丨孔注云丨丨江所经然则江水经此山之北东入于海故曰江南衡也郑注大宗伯云五岳南曰衡是也　汉书呉芮传项羽相王以芮率百越佐诸侯从入关故立芮为丨丨王　唐书李泌传先是泌隐丨丨尝取松樛枝以隐背名曰养和后得如龙形者以献四方亦争效之　纲目徴李泌于丨丨为作书院于蓬莱殿侧　山海经中山经又东四十五里曰丨丨其上多青防多桑其鸟多鸜鹆郭璞注今丨丨在衡阳湘南县俗谓之岣嵝山　呉越春秋禹乃东巡登丨丨血白马以祭之仰天而啸忽然而卧梦见赤绣文衣男子称夷苍水使者顾谓禹曰欲得我山神书者清斋于黄帝之岩岳岩之下禹退斋三日以季之日登宛委山发石取书得通水之理周行天下使益疏记之名山海经也　臧荣绪晋书刘驎之好游山泽采药至丨丨深入忘返见一涧水水南有二石囷一开一闭水深不得过　水经注丨丨在县西南有三峰一名紫盖一名容峰容峰最为竦杰自逺望之苍苍隐天故罗含云望若阵云非清霁素朝不见其峰丹水涌其左澧泉流其右山经谓之岣嵝山为南岳也　湘中记丨丨九疑皆有舜庙太守至官常遣户曹致敬修祀则如有弦歌之声　异苑湘中姚祖大元中为郡吏经丨丨望岩下数少年并执笔作书祖谓行旅休息乃过之未至百步少年相与飞扬遗一纸书在坐处前数句古时字后皆鸟迹　骖鸾録丨丨县西望岳山岧嶤半空湘中山既皆冈阜迤逦至岳山乃独雄尊特起若众山逊其髙寒者　韩文考异注丨丨有五峰紫葢天柱石廪祝融芙蓉石廪一名石囷　三十六洞天记丨丨朱凌洞天在衡州丨丨县　明一统志丨丨盘绕八百里有七十二峰十洞十五岩三十八泉二十五溪九池九潭九井马融琴赋惟梧桐之所生兮在丨丨之峻陂　庾閳逰丨丨诗北眺丨丨道南瞻五岭末　谢灵运丨丨诗丨丨采药人路迷粮亦絶　李白江西送友人之罗浮诗桂水分五岭丨丨朝九疑】
　　衡岳【孙严宋书宗炳寻名山西陟荆巫南登丨丨因结宇衡山欲怀尚平之志　明一统志丨丨寺在衡山县集贤峰　袁夏逰南岳记四月十一日至衡游回鴈峰峰即丨丨七十二峰之一也　李白登巴陵开元寺诗丨丨有开士五峰秀真骨　许浑送卢先軰自丨丨赴复州诗万重岭峤辞丨丨千里山陂问竟陵】衡岭【桓南游衡山诗集歳次降娄夹钟之初理檝将游于丨丨涉湘千里林阜相属清川穷澄映之流涯涘无纎埃之秽修途逾迈未见其极穷日所经莫非竒趣姑洗之旬始暨于丨丨于是假足轻舆宵言载驰轩涂三百山径彻通】
　　衡峤【李白将游衡岳过汉阳别族弟谈皓诗寄书访丨丨但与南飞鸿】
　　衡阿【张衡思赋流目覜夫丨丨兮覩有黎之圯坟注丨山名丨山下也　任昉别萧谘议诗揆景巫丨丨临风长楸浦】
　　衡天【山海经大荒之中有山名曰丨丨】
　　衡阴【马融广成颂见嵩岳下】
　　衡阳【明一统志丨丨县本汉承阳酃二县地属长沙国三国呉析二县地置临烝县属湘东郡唐开元中改临烝曰丨丨　又囘鴈峰在府城南鴈至丨丨不过遇春而囘　李白送戴十五归衡岳序属明主未梦且归丨丨憩祝融之云峰弄茱茰之湍水杜甫入衡州诗片帆在郴岸通郭前丨丨】
　　衡华【元结九疑山图记见山居下】
　　衡霍【尔雅霍山为南岳疏衡山一名霍言万物霍然大也丨之与丨一山而有二名也本衡山一名霍山汉武帝移岳神于天柱又名天柱亦为霍故汉以来丨丨别矣　李白送杨燕之东鲁诗何事歴丨丨云帆今始还】
　　衡漳【书禹贡覃懐底绩至于丨丨　水经注丨丨故渎东北迳南曲县故城西】
　　衡湘【袁游南岳记憩半山亭下瞰潭岳丨丨河山如绣】
　　衡巫【顔延之始安郡还都与张湘州登巴陵城楼作江汉分楚望丨丨奠南服】
　　衡楚【隋书音乐志大定扬越镇威丨丨　梁简文帝述羁赋奉明后之霑渥将逺述于丨丨　沈约闻夜鹤诗势逐疾风举求温向丨丨】
　　衡庐【唐书地理志江南道葢古扬州之地其名山丨丨茅蒋　又卢藏用传隐终南少室二山学链气为辟谷登丨丨彷徉岷峩与陈子昻赵贞固友善　王勃滕王阁序星分翼轸地接丨丨】
　　衡谭【陈与义郊祀诗奏书初不待丨丨奠璧都来万玉参案谓匡丨桓丨也】
　　衡州【隋书地理志永安郡后齐置丨丨　唐书地理志丨丨衡阳郡本衡山郡天宝元年更名　又吕温传贬均州刺史议者不厌再贬为通州乆之徙丨丨治有善状　明一统志梁分湘广二州置丨丨陈増置东丨丨以丨丨为西丨丨隋初省衡阳湘东二郡置丨丨大业初改衡山郡唐复为丨丨天宝初改衡阳郡至德初复为丨丨　司空曙赠衡岳隐禅师诗拥褐安居南岳头白云髙寺见丨丨】
　　衡石【礼记月令日夜分则同度量钧丨丨角斗甬正权槩　史记秦始皇本纪收天下兵聚之咸阳销以为钟鐻金人十二重各千石置宫廷中一法度丨丨丈尺车同轨书同文字　任昉吏部郎表泾渭搢绅无缪丨丨抑扬庶品亦自能官】
　　衡水【水经注丨丨北迳钜鹿县故城东　又丨丨自堰分为二水其一水北出迳县故城西水上有梁谓之旅津渡其右水东北注出石门门石崩禠余基殆在谓之长芦水　明一统志丨丨县属冀州】衡渚【宋江夏王义防艳歌行求思望湘澨叹息对丨丨】
　　衡雍【春秋文公八年十月壬午公子遂会晋赵盾盟于丨丨　左传至于丨丨作王宫于践土注丨丨郑地　又作雝周语以诸侯朝于丨丨】
　　衡牙【潘岳籍田赋天子乃御玉辇荫华葢丨丨铮鎗绡纨綷防】
　　衡轮【魏书礼志大楼辇辀十二加以玉饰丨丨雕防与辇辂同驾牛十二】
　　衡门【诗丨丨之下可以栖迟毛传丨丨衡木为门言浅陋也　班固答賔戏徒乐枕经籍书纡体丨丨上无所蒂下无所根　陶潜与从弟敬逺诗寝迹丨丨下邈与世相絶　又答厐参军诗丨丨之下有琴有书载弹载咏爰得我娯　杜甫东屯月夜诗春农亲异俗岁月在丨丨　岑参因假归白阁西草堂诗胜槩纷满目丨丨趣弥浓　李商隐和刘评事诗看封谏草归鸾掖尚贲丨丨待鹤书　刘沧秋夕山斋即事诗丨丨无事闭苍苔篱下萧疎野菊开】
　　衡闱【钱起落第刘拾遗相送东归诗预愁芳草色一径入丨丨】
　　衡泌【梁书何防传侍中何防栖迟丨丨白首不渝　上官仪为卢岐州请致仕表敛袵丨丨之间优游农仕之际　林逋深居杂兴诗四壁垣衣钓具腥已甘丨丨号沉冥】
　　衡巷【徐陵与王僧辩书旌贲丘园采拾丨丨　沈炯为陈太傅让表若使幅巾丨丨口絶平呉朝逰赤松暮过济北出就侯服入褫龙章则四郊有垒谁守社稷欧阳修乞罢政事第三表使臣散髪林丘幅巾丨丨】衡权【汉书律歴志丨丨者丨平也丨重也丨所以任丨而均物平轻重也其道如厎以见准之正绳之直左旋见规右折见矩其在天也佐助旋玑斟酌建指以齐七政故曰玉衡论语云立则见其参于前也在车则见其倚于衡也又曰齐之以礼此衡在前居南方之义也权者铢两斤钧石也所以称物平施知轻重也】衡鉴【范仲淹上相府书赏罚者天下之丨丨也丨丨一私则天下之轻重妍丑从而乱焉】
　　衡镜【卢照隣五悲杂言童子尚知其不可矧丨丨与蓍　李颀送裴腾诗丨丨合知子公心谁与无李白送杨少府诗大国置丨丨准平天地心】
　　衡称【贾谊新书南面而正清虚而静令名自宣命物自定如鉴之应如丨之丨　全唐诗话郑相国綮有题老僧诗云冻瓶粘柱础宿火防炉灰童子病归去鹿麑寒入来常云此诗属对可以丨丨言轻重不偏也】衡量【书五子之歌关石和钧疏关者通也名石而可通者惟丨丨之器耳】
　　衡管【隋书天文志浑天仪者其制有机有衡既动静兼状以效二仪之情又周旋丨丨用考三光之分所以揆正宿度准步盈虚求古之遗法也】
　　衡轨【傅亮迎大驾诗张邴结丨丨疏董顿夕辀】
　　衡辀【蔡邕释诲董父受氏于豢龙奚仲供徳于丨丨】
　　衡馆【谢庄豫章公主志铭肃恭在国掖庭钦其风恪勤丨丨庶族仰其德　王俭褚彦囘碑迹屈朱轩志隆丨丨】
　　衡星【晋书天文志北河曰北戍一曰丨丨主水　春秋运斗枢丨丨得则麒麟生万人寿　独孤绶蟠桃赋结根于凌北之峰禀气乎丨丨之耀】
　　衡总【谢庄宋孝武宣贵妃诔丨丨灭容翚翟毁袵注丨轭也丨着马勒】
　　衡宰【后汉书郦炎传炎作诗曰文质道所贵遭时用有嘉绛灌临丨丨谓谊崇浮华贤才抑不用逺投荆南阿】
　　衡柄【唐书杜亚传累迁谏议大夫亚自以当丨丨悒悒不乐】
　　衡命【史记管晏传晏仲平婴者莱之夷维人也事齐灵公庄公景公以节俭力行重于齐既相齐食不重肉妾不衣帛其在朝君语及之即危言语不及之即危行国有道即顺命无道即丨丨】
　　衡听【荀子丨丨显幽重明退奸进良之术注衡平也谓不偏听也】
　　衡虞【汉书食货志若山林薮泽原陵淳卤之地各以肥硗多少为差有赋有税税谓公田什一及工商丨丨之入也师古曰工有技巧之作商有行贩之利丨丨取山泽之材产也】
　　衡鹿【左传山林之木丨丨守之泽之雈蒲舟鲛守之薮之薪蒸虞守之海之盐蜃祈望守之杜注丨丨舟鲛虞祈望皆官名也】
　　衡纪【谢恵连捣衣诗丨丨无淹度晷运儵如催李善注汉书曰用昏建者杓夜半建者衡】
　　衡茅【陶潜辛丑岁七月赴假还江陵夜行涂中作养真丨丨下庶以善自名　白居易四月池水满诗吾亦忘青云丨丨足容膝　雍陶秋居病中诗独卧南窗秋色晚一庭红药拥丨丨　李咸用鸡鸣曲太平才子能謌謡山斋梦断出丨丨　真山民冬暮小斋诗布袜青鞋敝絮袍松扉柴几小丨丨】
　　衡兰【梦溪笔谈予于关中得一铜匜其背有刻文二十字曰律人丨丨注水匜容一升始建国元年一月癸卯造皆小楷律人当是官名　司马相如子虚赋其东则有蕙圃丨丨芷若芎防菖蒲】
　　衡枢【张彦振指南车赋北斗在天司南在地扃□脉凑丨丨星设帝容顺动王涂允泰】
　　衡度【隋书律歴志梁陈依宋齐以古升五升为一斗后周保定元年鲁国造仓获古玉升诏改制铜律度遂致中和累黍积籥同兹玉量与丨丨无差准为铜升用颁天下】
　　衡缝【礼记古者冠缩缝今也丨丨疏今也丨丨者衡横也周世冠多僻积不复一一直缝但多作襵而并丨丨之】
　　衡隧【阎伯璵弹碁局赋凭陵丨丨掬算师旅】
　　衡宇【水经沔水中有鱼梁洲注厐徳公所居士元居汉之阴在南白沙故世谓是地为白沙曲矣司马德操宅洲之阳望丨对丨懽情自接泛舟褰裳率尔休畅陶潜归去来辞乃瞻丨丨载欣载奔童仆欢迎稚子门】
　　衡檐【孟浩然酬李少府见赠诗养疾丨丨下由来浩气真】
　　衡鸾【大戴礼在丨为丨在轼为和】
　　衡数【管子桓公问曰丨有丨乎对曰丨无丨也衡者使物一髙一下不得常固桓公曰然则丨丨不可调耶对曰不可调】
　　衡视【礼记曲礼天子视不上于祫不下于带国君绥视大夫丨丨士视五步】
　　衡击【汉书食货志兵旱相仍天下大屈有勇力者聚徒而丨丨】
</div>
    <div class="pagination">
<a href="御定骈字类编_page165.html">上一页</a><span>...</span><a href="御定骈字类编_page161.html">161</a><a href="御定骈字类编_page162.html">162</a><a href="御定骈字类编_page163.html">163</a><a href="御定骈字类编_page164.html">164</a><a href="御定骈字类编_page165.html">165</a><span class="current-page">166</span><a href="御定骈字类编_page167.html">167</a><a href="御定骈字类编_page168.html">168</a><a href="御定骈字类编_page169.html">169</a><a href="御定骈字类编_page170.html">170</a><a href="御定骈字类编_page171.html">171</a><span>...</span><a href="御定骈字类编_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
