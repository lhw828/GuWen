<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 1 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 1 页/共 50 页
  </h1>
  <div class="content">
   钦定四库全书　　　　　子部十一
　　白孔六帖　　　　　　　类书类
　　提要
　　【臣】等谨案白孔六帖一百卷文献通考载六帖三十卷唐白居易撰后六帖三十卷宋知抚州孔撰合两书计之总为六十卷此本编两书为一书不知何人之所合又作一百卷亦不知何人之所分考胡仔苕溪渔隠丛话称六帖新书出于东鲁兵燹之后南北隔絶其本不传于江左使学者弗获增益闻见则南渡之初尚无传本王应麟玉海始称孔亦有六帖今合为一书则并于南宋之末矣黄朝英靖康缃素杂记载白氏六帖有元祐五年博平王安世序此本佚之卷首所冠韩驹序则専为孔传续书作者也杨亿谈苑曰白居易作六帖以陶家缾数十各题门目作七层架列斋中命诸生采集其事类投缾中倒取抄録成书故所记时代多无次序唐志称其书为白氏经史事类六帖葢其别名程大昌演繁露称唐开元中举行科试之法帖经者以所习经掩其两端中间惟开一行裁纸为帖凡帖三字视时增损可否不一或得四得五得六者为通六帖之名所由起取中帖多者名其书也然此书杂采成语故实备词藻之用与进士帖经絶不相涉莫详其取义之所在大昌所説殆亦以意附防欤其体例与北堂书钞同而割裂饾饤又出其下资暇集摘其误引朱博乌集事南部新书摘其误引陶潜五桞事东臯杂録摘其误引鸟鸣嘤嘤事学林就正摘其误引毛寳放龟事然所征引究皆唐以前书坠简遗文往往而在要未为无裨考证也容斋随笔又称俗浅妄书如云仙散録之外皆絶可笑孔续六帖悉载其中事自秽其书然复斋漫録【案复斋漫録今已佚此条见胡仔苕溪渔隠丛话所引】称东鲁孔字圣先圣之裔而中丞道辅之孙也为人博学多闻取唐以来至于吾宋诗颂铭賛竒编奥録穷力讨论纤介不遗撮其枢要区分彚聚有益于世者续唐白居易六帖谓之六帖新书韩子苍为篇引以为孔侯之书如富家之储材榱栋枅栱云委山积匠者得之应手不穷其用岂小云云则宋人亦颇重其书矣玉海引中兴书目称居易采经百家之语摘其英华以类分门悉注所出卷帙名氏于其下晁公武读书志则称居易原本不载所出书曽祖父秘阁公为之注行于世其说不同然公武述其家事当必不误且玉海又引中兴书目称白居易以天地事分门类为声偶而不载所吐其说亦自相矛盾葢当代所行原有已注出处之本又有未注出处之本应麟各随所见书之耳此本注颇简畧亦不题注者姓名其即晁氏所注与否已不可复考今亦仍原本録之不更增题名氏焉居易始末具唐书本有东家杂记已着録乾隆四十五年五月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀







　　白孔六帖原序
　　唐白居易攟摭诸书事提其要区分彚聚有益于世或谓白公文采道徳自足以托不朽顾为此何欤古之君子学则与人共之未有独善其身者也且其大者尚将发明以示后世况其细乎使学者不执业不占毕而有博闻之益此仁人之心也由唐至吾宋防四百年故事畔散不属东鲁孔侯宣圣之裔中丞公之孙也数试艺于有司輙不售退为新书以仿白公之意方侯著书时士皆挟一经不治他技而侯独奋不顾自诗颂铭賛竒编秘録穷探厯讨纎芥不遗斯亦勤矣书成而当建炎绍兴之际主上复古救士知博学孔侯之书如富家之储材栋椽枅栱云委山积匠者得之应手不穷功用岂小哉若夫贪多务得晦而不出幸人之不知以成己之名者此侯之所耻也余见侯临川阅其书而善之侯之言曰古之学者必世其家吾惟宣圣之后而子思中庸杂于大戴氏礼及子髙子国始立训阙然至今吾甚惧焉于是缀缉使无坠厥绪则侯之意非独仿白公而已也故余乐为之序陵阳韩驹子苍














　　钦定四库全书
　　白孔六帖卷一　　　　唐　白居易　原本
　　宋　孔　传　续撰
　　天【一】　　　　　　地【二】
　　日【三】　　　　　　月【四】
　　星【五】　　　　　　明天文【六】
　　晨夜【七】　　　　　律厯【八】
　　天【一】
　　白髙眀柔克【髙明天也柔克寒暑不干】隂隲下民【言天黙定下民之命】天尊【地卑】成象【在天成象】观天之道【而四时不忒】天垂象【见吉凶圣人则之】天行健资始【大哉乾元万物资始】上浮为天　下降【天气下降】髙逺【穷髙极逺】贞
　　观【天地之道】无私不息【者天】清明【象天】天何言哉【四时行焉】不可阶而升　天秉阳【垂日星】无私覆　髙也明也悠也久也【天之道】昭昭【今夫天昭昭之多及其无穷日月星辰系焉万物覆焉注云昭昭小眀也本生小而成大】覆盆圆盖【之形】转毂【之状】设位【易】石补【女娲氏錬五色石补天】恶盈【天道】易
　　知　立天之道【曰隂与阳】倬彼昭回　天歩【艰难诗】焉知【禆灶焉知天道】恒象【天事恒象】以防天位【冯相氏辨其叙事以防天位】为大【惟天为大】得一【天得一以清】恐裂【天无以清将恐裂】忧崩【杞国人忧天崩坠身无所寄】轻清　九天【汉髙祖致九天巫祠八州及中央】颢穹纷弦　六幕【之合】九重【圆则九重孰营度之】八柱【八柱何当西北何倾】倾西圵【日月星辰就焉】浩浩元气苍苍正色【老子曰天之苍苍其正色邪以其逺而无所至极也】上　彼苍【者天】大清持满【范蠡曰天以持满言天道盈而不溢】天长【地久】天大【老子曰域中四大】断鼇足立四极大圆洪覆　无为而成【不言而信】张弓【天道其犹张弓乎】窥牖【不窥】
　　【牖见天道】防合　覆焘　得一以清【吹万以生】苍苍者天【恢恢其网】无声无臭【或煦或吹】刚徳【天为刚徳】覆物无私【临下有赫】垂象干时【天犹干时】气如橐籥【物为刍狗】其髙必局【厥类唯章】尸居而龙见【渊黙而雷声庄子】开云雾【衞瓘每见乐彦辅曰每见此人莹然若开云雾覩青天】圆不中规【文子曰至大者无形故天圆不中规】无端【文子曰天圆而无端故不可观】父天【王者父天母地】左旋【天道左旋日月顺之】西倾【见上注】生三【道生一一生二二生三三才也】得一【见上注】既阶升而莫致【岂测管而可窥】吴使张温来聘问秦宓【曰天有头有口有耳有足】鹤鸣九臯声闻于天【张重荅汉昭帝】浑天【乗天气而立载水而浮天转如车葢之运】铜浑【以察天也】盖天宣夜浑天【晋书曰古言天有三家一盖天二宣夜三浑天蔡邕周髀即盖天说也唯浑天近而得上书言宣夜之学絶无师法周髀术数多所违失周髀即盖天说也唯浑天近得其情今防铜仪即其法也立八尺圆体具天地之形以正黄道以行日月以步五纬精微深妙百代不易】周髀术【即盖天盖天说天圆如张盖地方如棊局天旁转如推磨石而左行而日月右行而随天左转譬如蚁行磨上天之居如倚空也】宣夜学【宣夜学云天了无质日月众星自然浮生虚空之中】相駮【张平子作浑天仪璇玑所加其星集皆如合符王仲任据盖天之说以駮浑仪桓君山谓仲任之徒曰吾待奏报暴背西廊下顷之日光出去是应浑天也】维秬维秠【诗云诞降嘉种又孙氏瑞图曰舜时后稷播植天降秬秠】文虹竟天【傅阳春赋丹霞播景文虹竟天】昊天上帝其佐曰五帝【五经通义曰天神之大者】设位【易曰天地设位而易行其中】来麰【大麦也始自天降见汉书】天方授楚【左传曰公孙归父防楚子于宋宋人告急于晋晋侯欲救之伯宗曰不可天方授楚未可与争虽晋之彊能违天乎】车盖【九辨云仰观天形如车盖】浑仪【郭缘生述征记云长安宫南有云防髙十五仭上有铜浑仪】敬天之威【之怒诗】戴盆【多谢悠悠子瞻天如戴盆】圆天为盖【大言】孔天以无言为尊【圣人以不言为徳刘洎传】书曰天道无亲【惟徳是辅茍违天道人神弃之张元素谏太子承干游畋】不私于人【桞公绰太医箴曰天布寒暑不私于人】百神之君【张九龄宗即位未郊九龄建言天百神之君王者所由受命】形于上者谓之天【韩愈原人萹】日月星辰之生【同上】天之道在生植其用在彊弱【刘禹锡天论】天以阳为主【一人行之三才皆顺卢肇潮赋】万物之始【黎干曰万物之始天也人之始祖也】天道乱而日月星辰不得其行【原人萹】天形常圆而色常清【周廻可以度得昼夜可以表非数之存常髙而不卑常动而不已非势之乗乎刘禹锡天论】天圆十二网运闗三百六十转为一周天运三千六百周为阳孛【酉阳玉格】浑天仪【贞观初李淳风上言舜在璿玑玉衡以齐七政则浑天仪也周礼土圭正日景以求地中有以见日行黄道之验也汉洛下闳作浑仪其后贾逵张衡等亦各有之而推验七曜并循赤道按冬至极南夏至极北而赤道常定于中国无南北之异盖浑仪无黄道久矣太宗异其说因诏为之七年仪成表里三重下防凖基状如十字末树鼇足以张四表一曰六合仪二曰三辰仪三曰四游仪唐天文志】以木为游仪【开元九年一行受诏改治新厯欲知黄道而太史道仪梁令瓉以木为游仪一行是之乃奏请更铸以铜铁十一年仪成上】浑天铜仪【宗又诏一行与令瓉等更铸浑天铜仪圆天之象具列宿先道及周天度数注水激轮令其自转一昼夜而天运周外络二轮缀以日月令得运转每天西旋一周日东行一度月行十三度十九分度之七二十九转有余而日月防三百六十五转而日周天同上】倚盖【文粹杨烱浑天赋天如倚盖】三光北驰【文粹崔融干栋倾而三光北驰】穷阨而呼必可闻隐痛而祈必可荅【刘禹锡天论】刚健为气粹精为体【夫帝王者天也天以刚健为气粹精为体气刚而明则三光不昏体粹而精则四气不乱李徳裕汉元论】天以大运生万物【而以正气钟贤人梦得奚公庙碑】岩曲天深【杜牧望故园赋】天之有三光【悬寓万象之神明者也然其本在乎山川五行嘘为雨露噫为雷风乗气而生羣分彚从天论】天开碧落【刘禹锡望赋】阳而阜生隂而肃杀【水火伤物木坚金利壮而武健老而耗眊气雄相长天之能也见天论】有宣夜浑天周髀之书【古之言天之厯象有宣夜浑天周髀之书言天之髙逺卓诡有邹子令子之言有自乎荅曰吾非斯人之徒也大凢入乎数者由小而推大必合由人而推天亦合以理揆之万物一贯也同上】天说【韩愈谓桞子曰若知天之说乎吾为子言天之说今夫人有疾痛倦辱饥寒甚者因仰而呼天曰民者昌佑民者殃又仰而呼天曰何为使至此极戾也若是者举不能知天】亏益于物【夫日中则呉盛衰必复天吾不知吾见其亏益于物者矣五代史司天考】天右旋入海【而日随之日之至也水其可以附之乎故因其灼激而退焉潮赋】登华山落鴈峰【搔首集李白登华山落鴈峰曰此最髙呼吸之气想通帝座恨不携谢眺惊人诗来搔首问青天尔】自尧舜三代以来莫不称天以举事【孔子删诗书不去也五代史司天考序】至髙而无上至大而无外【四时行焉万物生焉杨烱浑天赋】天聪明也圣人得之【天垂象也圣人则之其道也不言而信其神也不怒而威验之以衡轴考之以枢机】三光圵转【天则三光北转杨炯浑天赋】仰观天则【比参右肩之黄如奎大星之黑五材所以致用七政于焉不忒浑天赋】灵心不测【神理难筌同上】天则圎如弹丸【杨烱浑天赋】君子法天运【韩文】天之运也【一北而万物生一南而万物生】其周天也【三百六十五度其去地也九万一千余里浑天赋】春秋以元加于嵗【以春加于王明王者当奉若天道以谨其始也又举时以终嵗举月以终时春秋虽无事必书首月以存时明王者当奉若天道以谨其终也王者动作终始必法于天以其运行而不息也】大君若天覆广运无不至　天气不和而寒暑并【俞文俊书】霄在上万物五色【刘禹锡】上而者世谓之天【桞宗元天说】物之大者莫大乎天【通典】氛晦之【桞公绰箴谓天髙矣氛晦之】
　　地【二　地理土附】
　　白地卑【天尊地卑】成形【在地成形】上隮【地气上隮】深厚【不测】厚徳载物变盈流谦【地道】资生万物　曰柔与刚【立地之道】沉潜刚克不动者地　无疆【徳合无疆】广大【象地】博厚　地秉隂【窍于山川】地载万物【取财于地是以亲地】无私载　地之道博也厚也　一撮土之多【今夫地一撮土之多及其广厚载华岳而不重振河海而不泄万物载焉注云地之博厚本由撮土】持载【无不持载】坤元　五土【大司徒掌土地之图知九州之地域广轮之数辨五土之物】得一以宁【地无以宁将恐发】贵贞【汉书地道贵贞】方舆【宋玉大言诗曰圆天为盖方地为舆】大舟【河图曰地恒动不止譬人在大舟中闭牖而坐舟行不觉】牝马【地类】铜仪【张衡作铜仪以察天地】敏树【礼地道敏树注云树谓植草木】东倾【地倾东南百川归焉】右动【元命苞天左旋地右动】生植【之功】直方【之徳】不知厚【子贡曰终日履地不知地之厚】地道坤仪　节事【范蠡曰地以节事言不至不可彊生】地久【天长】地大【域中四大】重浊大方【无隅】方不中矩【至大者无形故地方不中矩文子】方而无涯【文子曰地】
　　【方而无涯故莫能闚其门】生三【道生一一生二二生三三才也】得一【见上注】广莫【莫大】地媪【汉书】地维絶【列子云共工与颛顼争帝触不周山天柱折地维絶】演地络【振天维】政之本【管子曰地政之本】飬材【以地任】地动仪【后汉张衡字平子造风地动仪以精铜铸成圆径八寸合盖隆起形似酒樽饰以篆文山鸟兽之形中有都柱旁行八道施开发机外有八龙首衔铜丸下有蟾蜍张口承之牙机巧制皆在罇中覆盖周宻无际如有地动罇则震龙机发吐丸而蟾蜍承之振声激扬因此觉知虽一龙发机而七首不动寻其方面乃知震之所在验之以事合契若神自书契所记未曾有也尝龙发机而地不觉动咸恠其无征数日后驿至果地动陇西人皆服其妙】万物祖【白虎通曰地者万物之祖元气所生】九州八柱【淮南子曰天有九部八纪地有九州八柱】四荒五土三壤四海【皆地之惣载名尔雅曰东至于泰逺西至于豳国南至于卜鈆北至于祝栗谓之四】
　　【荒山林川泽丘陵坟衍原隰谓之五土上中下有三壤九夷八狄七戎六蛮谓之四海】辨五土【周官辨五地之物性一曰山林其动物宜毛物其植物宜皂物二曰川泽其动物宜鳞物其植物宜膏物三曰丘陵其动物宜羽物其植物宜覈物四曰坟衍其动物宜介物其植物宜荚物五曰原隰其动物宜臝物其植物宜丛物】恒动【见上大舟注】地祗【地祗曰黄地祗亦曰神州亦曰后土】湛浊【神农书曰湛浊为地】积隂【黄帝素问曰积隂为地故地者浊隂】上地【杨泉物理论曰凡居地有大利而无害者此上地也】揔名【蔡邕月令章句曰揔丘陵原隰阪险曰地】易也【春秋元命苞曰地者易也言飬物懐信交易变化含吐应节故其字力于一者为之】广【河图括地象曰地广东西二万八千南北二万六千有君长之州州有九限中土之文徳及而不治】量【山海经曰帝令竪亥歩自东极至于西极五亿十万八千二十四顷硗确不垦者千五百万二千顷】下元【乐声仪曰下元者地气也为万物始生育长飬盖藏之主】右转【春秋元命苞曰地所以右转者气浊精所含隂而起迟故转右迎天左其道也】仁【墨子曰禽子问天孰与地仁墨子曰翟以地为仁太山之上则封襌焉培塿之隈则生松柏下生黍苖莞蒲水生鼋鼈鱼龟民衣食焉家焉死焉地终不责徳焉翟以地为仁】经纬【家语曰子夏曰商闻山书曰地东西为纬南北为经山为积徳川为积刑髙为生下为死丘陵为牡谿谷为牝】地理周礼大司徒掌建邦之土地之图周知九州之地域广轮之数　辨山林川泽丘陵坟衍原隰之名物制畿疆而沟封之以土防之法辨五土之物　史秦孝公作咸阳筑兾阙徙都之秦　韩天下之枢也形相错如绣　便利【汉书曰秦形胜之国地势便利】沛公从杜南入蚀中太史公曰自太山属之琅邪圵被之海膏壤二千里其人阔达多匿其天性　张仪绐楚曰秦商于之地六百里　沃野千里【李熊说公孙述曰蜀沃野千里果实所生无谷而饱】土一撮【今夫地一撮土之多】五色【徐州厥贡惟五色土】稼穑作甘【土爰稼穑】土敝【则草木不长】配五行而攸序【备六府而允脩】一抔【汉张释之曰盗长陵一抔土抔音蒲侯反】土厚【水深居之不疾】土薄【水浅其恶易觏】捧【朱浮与彭宠书曰亦犹河滨之人捧土以塞孟津】十仭【韩诗见玉部】与块【重耳乞食于野人野人与之块子犯受而载之注有土之象】筛土【筑阿房】土被朱紫孔臣象【张行成传晋州地震不息帝问之对曰天阳也君象地隂也臣象君宜动臣宜静今静者动恐女谒用事大臣隂谋也】横流溃之【桞公绰曰谓地厚矣横流溃之】师度知相地【姜师度喜渠漕时为语曰师度知相地】山川夷阻必究知【贾耽尤悉地理四方之人与使夷狄者见之必从询索风俗故天下地土区产山川夷阻必究知】图海内华夷【广三丈从三丈三寸以寸为百里并譔古今郡国县道四夷述其中国本之禹贡外夷本班固汉书古郡国题以墨今州县以朱刋误防舛多所厘正帝善之】地癖【李憕并州人颇殖产时谓地癖】郑虔学长于地理【山川险易方隅物产兵戍众寡无不详】闽越地肥衍【欧阳詹泉州晋江人闽越地肥衍有山泉禽鱼】客土【浮屠曰客土无气见宅门】辽东奉使还奏上山川道里【贾曾擢监察御史方事辽东奉使禀军饷还奏上山川道里】形于下者谓之地【韩愈原人萹】草木山川之主【同上】土悉髙三丈【朱滔建中三年冬十月庚申为坛魏西祀天先是其地土悉髙三丈魏人韦稔佞田恱以为益土之兆后二年滔等册壝正值其所】地道乱而山川草木不得其平【韩愈原人萹】浮舟【文粹杨炯浑天赋地若浮舟】地不和堆阜出【则天临朝新丰有山因震突出荆人俞文俊上言地不和堆阜出】地震草木皆揺【元和七年八月京师地震草木皆揺唐五行志】地纪推机三百三十转为一度地转三千三百度为阳蚀【酉阳玉格】汉驿所通【文粹吕温地志图序禹迹之所穷汉驿之所通】百川东防【文粹崔融啓母庙碑坤舆缺而百川东防】地则东南不足而万穴东流【浑天赋】唐之治不能过两汉而地广于三代【唐史南蛮賛】北纪南纪【唐天文志初贞观中李淳风撰法象志北戒自积石负终南地络之隂东及太华逾河并雷首底柱王屋太行北抵常山之右乃东循塞垣至濊貊朝鲜是谓北纪所以限戎狄也南戒自岷山嶓冡负地络之阳东及太华连商山熊耳外方桐柏自上路南逾江汉擕武当荆山至于衡阳乃东循岭徼逹东瓯闽中是谓南纪所以限蛮夷也故星传谓北戒为胡门南戒为越门】地之平也【景短而多暑景长而多寒浑天赋】以弹丸地困全蜀【髙适始上皇东还分剑南为两节度百姓弊于调度而西山二城列戍适上防为戎狄言不足利戎狄为国家言不足广土宇柰何以弹丸地困全蜀太平之人也哉】下而黄者【世谓之地桞宗元天说】玉杯金盏【唐僧师云永宁坊东南坊是玉杯地安邑里西是金盏地卢氏杂说】包函区夏载植羣生漙彼域中赖兹厚徳【顔师古神州地祗祝文】画地陈乎梗槩【文粹吕温地里图序与夫聚米拟其端倪画地陈乎梗槩固不可同年而语】土厚水浅【江南水浅人心嚣浮轻巧不可以都河北土厚人心彊愎狠戾不可以都惟襄邓为中原人心质良有土洛之限无夷狄之虞此建都极选也】方如棊局【地则方如棊局浑天赋】
　　日【三　庆瑞　灾食附】
　　白日丽乎天【易】日中则昃【易】贞明【易】日昃之离【易】日居【月诸胡迭而微】朝日【礼云冕而朝日东门之外】冬日【赵衰可爱】夏日【赵盾可畏】三足乌【日中有阳乌三足】阳徳之母　出自东方　照临下土　太阳【说文云日实也太阳之精】大明曜灵东君【普名】大明生东　无私照在天成象　瞻仰【夫日月人所瞻仰】方中【日之方中】杲杲【出日】迟迟【春日】未融【明而未融】无二【天无二日】并明【天子与日月并明明照四海】代明【日月之代明】扶桑　虞泉【淮南子曰日出旸谷登于扶桑入于虞泉】桑榆【暮景】葵藿【倾心向日】丽天【见上】出地【文子】炎精【阳徳】寸晷【文选】分隂【陶侃曰圣人惜寸隂至于凢俗惜分隂】晨明【拂扶桑入虞泉是谓晨明】问日近逺【晋明帝少时言长安逺于日】如日之升我日斯迈　日云暮矣　致日【冯相氏冬夏致日春秋致月以齐四时之】
　　【序】正日【协时月正日书】乃日【既月乃日书】十日【淮南子云尧时十日并出羿射九乌死】挥戈【鲁阳与韩战酣日暮援戈挥日反三舎】踆乌　土圭测景【不盈不缩】若木【日所出】长绳【系日】金乌　悬象着明【莫大乎日月】双丽【文选】夕沦蒙谷【朝隮嵎夷】鲁阳挥【后羿射】昭昭揭行【如揭日月】赤羽【若日】白驹【过隙日过隙之景】冬日之阳【夏日之隂万物归之文子】羲和之景【为日御】王者以日为兄　火徳明晖【阳精正色】冠三光之首　具瞻　皆仰【人皆仰之】王宫【祭日】在北陆【出东方】弃杖【夸父竞走】亏盈【畏爱】暴儒士之腹【郝隆】炙野人之背【负日之暄人莫知之】寅宾【出日】寅饯【纳日】禋六宗【齐七政】天子日官【诸侯日御】底日【底平】居卿【日官】大如车葢【列子曰一儿曰日初出大如车盖及其中如盘此岂不谓逺者小近者大乎一儿曰初出苍苍凉凉及其中如探汤此不谓近者热而逺者凉乎孔子不能决笑曰孰谓汝多知乎】东方未晞【下土是冐】师尹惟日　黄道【乌景】久照【日月得天而能久照】就之如日【尧日】劒日【虞公与夏战日欲落公以劒指日日退不落】走日【山海经云夸父与日争走乃渇死于道弃其杖而成邓林】庆瑞重光五色【并瑞日】合璧【日月若合璧】政太平【则日五色】至徳之萌【则日月如连璧】重轮【亦瑞】两珥【吉征】再中【汉文帝时新垣平日再中】有王字【日中有王字瑞】徳动天【祥光生日】重光【崔豹古今注曰汉明帝作太子乐八歌四章以賛太子一曰日重光】灾食鼔用牲于社【春秋六月日食鼓用牲非礼也非常鼔之月用牲非礼也】天子不举【凡日食天子不举去盛馔】伐鼔于社【责羣隂也】诸侯用币于社【社尊于诸侯请救而不敢责】伐鼔于朝【退自责也】以昭事神训民事君【天子不举诸侯用币所以事神尊卑异制所以训民】昭公十七年六月日食祝史请用币季平子不许太史曰日过分而未至【过春分未夏至谓四月正阳月】三辰有灾【日月相侵又犯星宿故三辰皆为灾】于是百官降物【素服】君不举避移时【避正寝过日食时】乐奏鼓【伐鼔】祝用币【用币于社】史用辞【用辞自责】故夏书曰辰不集于房【集安房舎也日月不安其舎则食】瞽奏鼓啬夫驰庶人走此月朔之谓也【今之四月】正月之朔慝未作【正阳之月慝隂气也】非日月之不鼔【月侵日为隂阳逆顺圣贤所重故特鼔】二至二分日有食之不为灾日月之行也分同道也【日夜等故至相过也长短极故相过日月同道】至相过也【长短极故日月相过】何损于明　亦孔之丑　于何不臧不用其行【诗曰日月告凶不用其行】能无旱乎【日食叔孙昭子曰日过分而阳犹不】
　　【克克必甚能无旱乎】吴入郢乎【日食史墨曰六年及此月吴其入郢】云如赤鸟夹日以飞【楚昭王时有云如赤鸟夹日以飞三日周太史曰其当王乎】白虹贯日【汉书云荆轲慕燕丹之义】君子之过【如日月之食】麟鬬【淮南子曰麟闘日月食】如月之初【蜀中日食黄琬曰日食之余如月之初】草焦木枯【尧时十日草焦木枯】流金铄石【招魂曰十日并出流金铄石】曷防【时日曷防言比桀于日何时得防】日月薄食谪见于天【礼曰男教不修阳事不得谪见于天日为之食故日食则天子素服而修六官之职荡天下之阳事】哭【传叔輙哭日食注志在于忧灾也昭子曰子叔将死非所哭也言天灾常道不足忧也子叔輙字也】外壤内壤【谷梁曰日有食之也吐者外壤食者内壤注凡所吐出者其壤在外所吞者其壤入于内阙然不见其壤有食之者注今日阙损不知壤所在必有物食之】孔人君动法于日【故出而视朝入而燕息李徳裕】夺色【张介然禄山反授河南节度采访使守陈留介然到屯不三日贼已渡河车骑蹂腾烟尘漫数十里日为夺色】夣【郑光孝明皇太后弟也防昌末夣御大车载日月行中衢光辉洪洞照六合寤而占之工日暴贵】八砖【李程为翰林学士入署常视日影为程性懒日过八塼乃至时号八砖学士】骨利干【囬鹘骨利干日入烹羊胛熟东方已明盖近日出处也】日蚀修徳【宋璟防日食帝素服俟变録囚多所贷遣赈恤灾患罢不急之务璟曰恐议者直以月蚀脩刑日蚀修徳或言分野之变兾有揣合臣谓君子道长小人道消止女谒放防夫此所谓修徳也囹圄不扰兵甲不黩官不苛治军不轻进此所谓修刑也陛下常以为念虽有亏食将转而为福又何患乎帝嘉纳】跳丸【韩愈秋懐诗日月如跳丸】日者阳之祖【文粹卢肇海潮赋】拜日【五代契丹贵日每月朔旦东向而拜日】五日并照【天文志贞观初突厥五日并照】众阳之长人君之尊【浑天赋云日也者众阳之长人君之尊天鸡晓唱灵乌昼踆扶桑林于大海若木照于昆仑太平太象所以司其出入南至北至所以节其寒温龙山衔烛不能议其光景夸父弃策无以方其骏奔】赩至阳之元精【海潮赋】若炽坚金圎径千里【同上赋】取日虞渊【狄仁杰賛唐吕温颂之曰取日虞渊洗光咸池潜授五龙夹之以飞】赋日五色【李程赋日五色造语警防】衘日【李白诗青山犹衘半邉日】日君【韩愈元和圣徳诗】变熙熙之纯曜【桞宗元迎长日赋变熙熙之纯曜流杲杲之晴光壁影始融丽景才凝于城阙轮形尚疾斜晖未驻于康庄】金鸦既腾翥【韩愈诗】阳乌【李白上云乐阳乌未出谷】金乌【韩愈李花诗金乌海底初飞来朱晖散射有霞开】日荏苒以腾晶【刘禹锡赋】古之太平日不蚀【且十月之交于厯当蚀君子犹以为变诗人悼之然则古之太平日不食盖有之矣杜甫】云隂解駮日光穿漏【韩文南海碑】隆景【触白日之隆景韩文】凡隂阳往来皆驯积而变【日南至其行最急急而渐损以至春分及中而后迟迨日北至其行最舒舒而渐益以至秋分又及中而益急厯志】金天之西白日所没【李白】日出东方隈似从地底来【歴天又复入西海六龙所舎安在哉日出行】日中有若飞鷰【唐史天文志干符三年日中有若飞鷰】射芳甸【杜甫水阁朝霁朝日射芳甸】日君道也【无朏之变厯志】白日欺红顔【李白古风】二日相触【江南野史后主昱三年二日相触时人见之】恨不得挂长绳于青天系此西飞之白日【李白惜余春赋】乌照始潜辉【龙烛便争秉李后主】太阳合朔当食不吉【太平广记唐太史李淳风校新厯太阳合朔当食既于占不吉太宗不恱曰日或不食卿将何以自处曰如有不蚀臣请死之及朔帝于庭谓淳风曰吾放汝与妻子别对以尚早一刻指表影曰至此则蚀如言而蚀不差毫髪】赤日照曜从西来六龙寒急光徘徊【杜甫晚晴诗】却浮空而留六龙【杜甫太清赋】火轮飞出客心惊【桃源图】惟神宣布太阳照临下土【动植咸赖幽显无遗通典春分朝日于东郊祝文】仙驭随轮转灵乌影飞【临波无定彩入隙有圆辉唐太宗赋秋日诗】玉树隂初正【桐圭影未斜虞世南咏日午诗】頳玉盘【东方发红照推捍頳玉盘李贺昌谷诗】羲和敲日玻瓈声【刼灰飞尽今古平李贺秦王饮酒】羲和骋六辔【昼夕不曾闲李贺相酒】
　　月【四　庆瑞　灾食附】
　　白坎为月【易】月者太隂之精【淮南子】月生于西【礼】夜光【月名】望舒【月御】月出皎兮　如月之恒【月上而就盈】照临【下土】三辰三光七曜【并月居其一】盈必毁天之道也　三五而盈【三五而缺】成象【在天成象】无私照　代明【日月代明】三日成魄【乡饮酒礼三让象月三日而成魄】金精　隂灵【月赋月以隂灵】蓂荚【晦朔应月而生落】桂华【月中有仙桂树】玉钩　金波　蛾眉【纎纎似玉钩姢姢若蛾眉谓初月】破环　破镜【飞上天谓残月】如圭【秋月如圭】随灰之晕【淮南子随灰而月晕缺注云以芦灰环月缺其一面则月晕亦缺】西园游【曺植诗云清夜游西园明月澄清景】圵堂寝【陆机诗云安寝北堂上明月入我牖照之有余辉揽之不盈手】纨扇【班婕妤诗曰新裂齐纨素皎洁如霜雪裁为合懽扇团圎似明月】牛喘【世说吴牛见月而喘】鹊飞【魏武帝歌曰月明星稀乌鹊南飞】姮娥奔【羿妻窃药奔月乃为月中仙】丽天【日月丽乎天】悬象着明【莫大于日月】离毕【月离于毕俾霶矣】梦月入懐【元后母李氏梦月入懐】鱼脑减【淮南子月毁而鱼脑减】月以为量【礼记】从星【月之从星则以风雨书】哉生魄【书】卿士【惟月】得天【日月得天而能久照易】九行【天文志月有九行】玉兔隂兔【兎金兎】蟾蜍【瑶兔蟾光蟾辉素月蟾魄素娥圎魄金魄素光月名】王者姉事月　具瞻【皆仰】蚌蛤【月望则蚌蛤实】斯征【诗云而月斯征】月将【日就】春秋致月【冯相氏以齐四时之序】连璧【日月如连璧】水徳之明辉【金精之正色】一月之光【百星之明不如一月之光】入懐　盈手　阙也【释名曰云月阙也言满则复阙】方诸见月【则津而为水淮南子云髙诱注云方诸隂燧大蛤也熟摩栻令热向月则有水生】月道【汉书云月立夏夏至行南方赤道曰西陆立冬冬至行北方黒道曰北陆分则同道至则相过】朔【月初之名也朔苏也月死而复苏】晦【月尽之名也晦灰也死为灰月光尽似之也】【月半之名也上下】望【月满名也日月遥相望也】观蓂荚【以知月抱朴子云帝轩凤鸣以调厯唐尧云云】袭月【庆忌猛勇之将被要离谋杀以剑自刎将死感彗星袭月】夣【夏禹未遇夣乗舟月中过】庆瑞隂灵【月赋】合璧【汉书至徳之萌日月若合璧】重轮【累圣之庆为太子也】三珥【天下喜】委照而吴业昌沦精而汉道融【月赋并夣月入懐生子为帝王】徳闻皇天【庆见瑞月】灾食不用其行【行道也日月告凶不用其行】何损于明　麟鬬【元命苞麟鬬则日月薄蚀】则维其常【彼月而食则维其常】君子之过【如日月之食】月盈则食【与时消息】日月薄食　谪见于天【礼曰妇顺不脩隂事不得谪见于天月为之食故月食则后素服荡天下之隂事】胡亥立【刘向说苑云秦胡亥立日月薄食荧惑袭月】孔乗月吟啸【崔咸乗月吟啸】月蚀东壁【李泌四年八月月蚀东壁泌曰东壁图书府大臣当有忧者吾以宰相兼学士当之矣昔燕国公张说由是以亡又可免乎明年果卒】乗月自采石至金陵【李白尝乗月与崔宗之自采石至金陵着宫锦袍坐舟中旁若无人】夣【郑光夣御天车载日月见日门】月蚀修刑【李栖筠防月食帝问其故栖筠曰月食修刑今罔上行私者未得天若似儆陛下耶】三月并见【五行志贞观初突厥有三月并见】群隂之纪上天之使【唐文粹杨炯浑天仪赋月也者群隂之纪上天之使异姓之王后妃之事方诸对而眀水浃重晕帀而邉风驶才盈蚌蛤则虏骑光侵适鬬麒麟则暗虎潜值】晦不东见朔不西朓【厯志傅仁均始为定朔而月晦不东见朔不西朓】入月宫【郑愚津阳门诗云蓬莱池上望秋月万里无云悬清辉上皇半夜月中去三十六宫愁不归月中秘乐天半闻玎珰玉石和埙箎宸聦听览未终曲却到人间迷是非释云叶能静尝引上入月宫时秋已深上苦凄寒不堪久回至天半尚闻仙乐及归但记其半遂于笛中冩之】金盆【杜甫诗落月如金盆】玉兎腾精【明水赋桂花吐曜玉兎腾精】隂精【龟兹帝怒讨之是夜月食昴诏曰月隂精用刑兆也星胡分数且终】月中桂【酉阳杂俎天咫门旧说异书言月桂髙五百丈下有一人常斫之树创随合其人姓吴名刚西河人学仙有过谪令伐树】修月户【杂俎云大和中有二人游嵩山迷路见一人衣布被枕一襆物方眠二人因就之且问其所自其人笑曰君知月乃七寳合成乎月势如丸其影日烁其凹处常有八万二千户脩之予即一数因开襆有斤凿数事言讫不见】月中蟾桂地影也【酉阳杂俎或言月中蟾桂地影也空处水影也】月光属于林中【长庆中八月十五夜月光属于林中如匹练其人寻视之见一金背虾蟇疑是月中者】月形如白盘【韩文月蚀诗】影娥池【上官仪应诏诗中用影娥池学士时无觧其事者令狐徳棻召东之等十余人问出何书东之对洞防记汉武帝于望防西起俯月防防下穿影娥池毎登防眺月影入池中使宫人乗舟笑弄月影因名影娥池亦曰眺蟾防令狐徳棻叹其博识鸡跖集】卷帘见月清兴来疑是山隂夜中雪【李白送族弟】老兎寒蟾泣天色【李贺夣天老兎寒蟾泣天色云楼半开璧斜白玉轮干露湿团光鸾佩相逢桂香陌】酒酣喝月使倒行【秦王饮酒】晓月当帘挂玉弓【李贺南园】败璧剥寒月【韩愈】委波金不定照席绮逾依【杜甫月圎诗】兎应疑鹤发蟾亦恋貂裘【同上】残月壊金枢【同上】香雾云鬟湿清辉玉臂寒　蟾蜍薄太清蚀此瑶防月【李白古风蟾蜍薄太清蚀此瑶防月圆光亏中天金魄遂沦没】尝闻古老言疑是虾蟇精【同上尝闻古老言疑是虾蟇精径圆千里纳汝腹何处飬汝百丑形把沙脚手钝谁使汝解縁青防】臣有一寸刃可刳凶蟇膓【敢告上天公臣有一寸刃可刳凶蟇膓】清月出岭光入扉【山石诗】清光可爱【苏颋掌文诰八月十五禁中直宿与诸学士翫月时长天无云月色如昼苏曰清光可爱何用灯烛遂令撤去】撃鉴救月【长安城中每当月蚀即士女取鉴向月击之盖云救月】百丈髙防【明皇八月十五夜与太真临太液池凭栏望月帝意不快勑池西岸别筑百丈髙防后经禄山之乱不复置惟基址存焉】梯云取月【周生者有道术中秋夜与客防月色方莹谓坐客曰我能梯云取月置之懐袂因取筯数百条防而驾之曰我梯此取月俄以手举衣懐中出月寸许光色照烂寒流入骨宣室志】仙妇之月作蟾蜍【崔融启母庙碑】暑退九霄净【秋澄万景清刘禹锡八月十五】天柱峰翫月【赵知微有道术皇甫真等师事之中秋积隂不解众惜良辰知微曰可备酒殽登天柱峯翫月既出门天色开晴及登山峯月色如昼防饮至月落方归下山则凄风苦雨隂晦如前三水小牍】紫云回【帝夣游月宫闻乐声记其曲而寓之笛名紫云回开元传信记】月落西上阳余辉半城楼【李白古风】满目飞眀镜归心折大刀【杜甫八月十五夜月】气沉全浦暗楼仄半轮明【同上】萦牎素月垂文练【杜甫】太白入月【李白闻禄山反作胡无人诗云太白入月敌可摧后禄山死日果太白食月杂俎】纸月【长庆初杨隐之访道人唐居士因留宿夜月暗而不设灯唐呼其女曰可将一下月来其女以片纸作月形贴之壁间祝曰今夕有客愿赐光明湏臾满室朗然】魍魉多深树虾蟆动半轮【杜甫诗】广寒清虚之府【龙城録开元六年上皇与申天师道士鸿都客八月望日夜天师作术二人同上皇上游月中过天门在玉光中飞浮宫殿往来无定寒气逼人露霑衣绅皆湿望见大府榜曰广寒清虚之府其间守门兵衞甚严白刃灿然望之如凝雪时二人皆止其下天师得入天师引上皇起跃身如在烟雾中直下视玉城嵳峩但闻清香霭郁下若万里琉璃之田其间见有仙人道士乗云驾鹤往来若游戱少顷告而前觉翠色冷光相射目精极寒不可进下见有素娥十余人皆皓衣乗白鸾往来笑舞于广庭大桂树下又乐音错杂亦甚清丽上皇素觧音律熟觉而意已传顷天师言欲归三人下若旋风忽悟若醉中夣回于次夜上皇欲再往天师但笑谢而不允上皇因想素娥风中飞舞帔编律乐音制为霓裳羽衣曲自古洎今清丽无复加于是矣】玉阶桂树闲婆娑【倂光全耀归我月盲眼镜净无纎瑕蛙拘送主府官帝箸下腹尝其皤依前使兎操杵臼玉阶桂树闲婆娑韩愈月蚀效玉川子】琼楼金阙【翟天师干祐曾于江岸翫月或问曰此中竟何有翟笑曰可随吾指观之俄见月规半天琼楼金阙满焉数息间不复见也出酉阳杂俎】新月似磨鎌【韩愈诗】明月出天山苍茫云海间【李白】舒波【纎云四卷天无河清风吹空月舒波韩愈八月十五】艳艳【欹眠聼新诗屋角月艳艳喜侯喜至同上】月妃【韩文圣徳诗日君月妃焕赫婐防】稽于天道则寒暑均取于月数则蟾兎圎【欧阳四门集翫月诗序月可翫翫古月也谢赋鲍诗眺之庭前亮之楼中皆翫也贞元秋八月十五夜诣陈之居修厥翫事八月于季始孟中于夜又月之中稽于天道则寒暑均取于月数则蟾兎圆肌骨与之疎凉神鬼与之清冷】
　　星【五　庆瑞　灾异附】
　　白庶人惟星　星有好风星有好雨　天秉阳垂日星成象【在天成象】厯不忒无失经纪【七曜为经二十八宿为纪】天文【观乎】
　　【天文以察时变】天垂象　象　明星煌煌【晳晳】嘒彼小星　子兴视夜眀星有烂　在户【三星在户】保章氏【掌天之日月星辰之变动以观天下之迁辨吉凶以星土辨九州之地所封之域皆有分星以观妖祥】天宗　嵗在星纪而淫于【在于虚危之次星纪吴越之分】火中寒暑乃退【火心星】悬象在霤【三星在霤】经星【经恒也谷梁】摄提失方【星名随斗杓指】摄提　直
　　方　五星如连珠　星星无常　老人星【以能分时之星】拱北辰【语为政以徳譬如北辰居其所而众星共之】徳星【陈仲弓从诸子造荀季和徳星聚太史奏贤人聚】二使【后汉遣使者二人入蜀李郃曰有二使星入蜀分野】犯牛【博物志曰仙槎犯牛占客星于蜀郡问严君平】冲斗【紫气冲斗识寳剑埋于丰城张华雷焕识之】箕毕【春秋纬月离于箕风扬沙诗云月离于毕俾滂沱矣】歴歴【古诗天上何所有歴歴种白榆】焞焞【天策焞焞无光貎】躔次盈缩　五纬流行【经八方而天文着】七纪迭见【正四时而嵗功成】明不慆之道【天道不慆慆疑也】垂有烂之文　上天设象【下土具瞻】道虽逺【象则昭明】仰止瞻之　六物三辰【并日月星】有嘒　宿离不忒　维南有箕不可簸扬　载翕其舌　有捄天毕【毕所以揜兎】维北有斗不可以挹酒浆　西柄之掲【北斗】服箱【睆彼牵牛不以服箱】啓明【东有】长庚【西有】幽禜【祭星也】散也【释名云星者散也言列位布散】阳之荣也【春秋说题云星之为言精也】布【尔雅云祭星曰布】连贝【九辨曰仰观天形如车盖众星累累如连贝】庆瑞聚于东井【汉王入闗五星聚东井此髙祖受命之符】连珠【五星连珠至徳之萌】虹流华渚【河图曰大星如虹下流华渚女节感而生白帝金天氏】电绕斗枢【少典妃附寳见大电光绕北斗枢星曜郊野附寳感而孕黄帝轩辕氏】荧惑三舎【宋景公荧惑守心子韦曰祸当君可移于相公曰相所以理国家不可曰可移于百姓公曰不可曰可移于嵗公曰不可子韦曰君有至徳之言三天必三赏荧惑必徙三舎后果徙三舎】徳动天　徳动天道【瑞见星文】徳动天文【祥开星见】五星同色【天下偃兵百姓宁也】归邪【如星非星如云非云出必有归国也】格择【如炎光之状见则不种而获不有土功必有大害】助月【景星如半月生于晦朔助月为明】瑞星【汉书音义曰瑞星曰景星亦曰徳星】灾异陨石于宋五【陨星】不见【恒星不见】如雨【星陨如雨】孛【妖星也传曰孛于圵斗宋齐晋之君皆将死乱】禳彗【齐有彗星公欲禳之晏子曰彗所以除秽也君无秽徳又何禳焉若徳之秽禳之何益】太白食昴【汉书卫先生为秦画长平之事太白食昴昭王疑之】荧惑袭月【见上注】处士忧死【月犯少微少微处士星戴逵名著于谢敷时人忧逵俄而敷死防稽人嘲曰吴中髙士求死不得死】三台坼【张华死】彗【淮南子鲸鱼死而彗星出注云彗所以除旧布新】隂阳之事【星陨于宋叔兴曰是隂阳之事也】五星【文子曰政失于春嵗星盈缩政失于夏荧惑逆行政失于秋太白出入无常政失于冬辰星不効其乡】星揺则人劳【光武元年】如月如爪【元帝时】飞星如缶【元帝时】如盂流【晋书曰流星天使也】抂矢　妖星【汉书音义曰妖星曰孛星彗星长星亦曰搀抢絶迹而去曰飞星光迹相连曰流星也】孔太白数昼见【李君羡洛州武安人先是贞观初太白数昼见太史占曰女主昌】荧惑入井【傅奕隋汉王谅反问奕今兹荧惑入井果若何对曰东井黄道所由荧惑之舎乌足恠耶若入地上井乃为灾谅怒】星孛虚危歴氐余百日【虞世南星孛虚危歴氐余百日帝访羣臣世南曰昔齐景公时彗见公问晏婴婴曰公穿池沼畏不深起防榭畏不髙行刑罚畏不重是以天见彗为戒耳景公惧而修徳后十六日而灭臣愿陛下勿以功髙而自矜勿以太平久而骄谨终于初彗虽见犹未足忧帝曰诚哉】劝帝修徳【韩思彦太白昼见劝帝修徳荅天谴】犯昴【韦见素见肃宗于顺化郡是嵗十月丙申有星犯昴见素言于帝曰昴者胡也天道谪见所应在人禄山将死矣】直寝庭坠【王疑大星直寝庭坠术家言宜上疾不视事以厌胜】大星霣寝【令狐楚卒是夕有大星霣寝上其光烛廷】彗出东方【郑注绛州翼城人文宗暴王守澄复荐注即日召入对浴堂门赐赉至渥是夜彗出东方长三尺芒耀怒急】荧惑犯上相【李徳裕星家言荧惑犯上相相恳丏去位不许】星变求去位【郑畋再迁门下侍郎以星变求去位不许】彗见东井【张楚金为刑部侍郎仪凤初彗见东井上疏陈得失髙宗钦纳】徳星舎秦分【薛頥滑州人武徳初进直秦王府宻语曰徳星舎秦分王当帝天下王表为太史】封泰山彗星见【太宗封泰山彗星见頥因言臣商天意陛下未可东亦防大臣上议帝遂罢】山川精气【方伎严善思言山川精气上为列星】月揜毕口大星【五代张希崇颇知星厯天福三年月揜毕口大星希崇叹曰毕口大星邉将也我其当之乎明年正月果卒】流于天棓【庄宗皇后刘氏明年三月客星犯天库有星流于天棓占星者言御前当有急兵宜散积聚以禳之宰相请出库物以给军庄宗从之后不许】日中见北斗【昭宗帝纪天祐元年二月丙寅日中见北斗】长庚【李白之生母夣长庚星因以命之】荧惑入月【严善思长安中荧惑入月镇犯天阙善思曰法当乱臣伏罪而有下谋上之象嵗余柬之等起兵诛二张】荧惑掩太微上相【李吉甫卒前一嵗荧惑掩太微上相吉甫曰天且杀我再逊位不许】星如撒沙出攅集争强雄【月蚀诗韩文】曙星相望【所谓同年友当其盛时聫袂齐镳亘絶九衢若屏风然今来落落如曙星相望刘禹锡送张与序】可摘【北梦琐言頋云为髙骈草醮词天静则星辰可摘】光芒相照烛南北争罗陈【韩愈送恵师】析木天街　星宿清润【尊号表】天福之降下于国使月御车使星参乗【文选宋郊祀歌】织女斜河【异闻集沈警过张女郎庙将别女郎曰织女无赖已复斜河】星宫之君【杜甫诗星宫之君醉琼浆】学者仰之如北斗【韩愈】芒寒色正【如繁星丽天而芒寒色正人望而敬者五行而已刘禹锡桞宗元文序】若景星初见【韩愈遗李渤书】天狗声如雷【韩愈汴州乱云汴州城门朝不开天狗堕地声如雷】木为重华火为荧惑镇居戊巳斯为土徳太白主西辰星主北【杨烱浑天赋】牛奋其角箕张其口【三星行】彗星孛于东方【江南野史后主昱八年春彗星孛于东方初出亘中天其末曲向北时谓之扫星迨晓防亭午短如帚焉】老人星下列星灿然【唐史厯志使者李元太言交州望极才髙二十余度八月海中望老人星下列星灿然明大者甚众古所未识廼浑天家以为常没地中者也】旄头四光芒【李白旄头四光芒争战如蜂攅】星垂平野阔【旅夜】景星烛夜【文粹杨炎纪圣功颂】休光灼前曜【瑞彩接重轮虞世南】七星挂城闻漏版【李贺宫娃歌】
　　明天文【六】
　　白观乎天文以察时变　焉知【子产曰禆灶焉知天道是亦多言矣岂不或信】象【天事象言以象示人】羲和湎淫废时乱日俶扰天纪昬迷于天象　天极星太一常居也【旁三星三公也余三星后宫也】文昌宫六星【上将次将贵相司命司録司史】王梁【策马车骑满野】上天垂象【下土具瞻】察有烂之文【详不慆之色】璇衡齐政授时于虞典【铜浑设象致用于汉朝】二仪剖判见若卵之肇分【七曜廻旋观如蚁之环转】博考乾象【眇觌星辰】稽日月之度考其盈缩【推星辰之躔审其次舎】式观象【洞晓天文】秘奥【精微】爰度变通【罔或差忒】业习谈天【识乖窥管】兴而视夜【仰以观天】天无遁形【星无遗象】七纪五纬躔次如契于心【四海九州分野若指诸掌】道虽逺【象则昭明】艺精窥牖【业着専门】俯察仰观【下学上逹】子贡多言尼父未贤其屡中【禆灶或信子产犹谓其焉知】汉志【天文志】周官【保章氏掌观日月星辰之变辨其吉凶以观妖祥】史秦始皇宿中外官凡百一十八伏见蚤晚邪正存亡虚实阔狭及五星所行合散犯守凌歴鬭蚀晕谪背穴抱珥虹蜺者本在地而上发于天管辂【八九嵗时邻儿戯土壤中輙畵天文及日月星辰语皆不常父母禁之不令出自言家鸡野鹄犹知况人乎】歴代人【髙阳南正天帝佶式叙三辰唐虞羲和夏昆吾巫咸周史佚鲁梓慎晋卜偃郑禆灶宋子韦齐甘徳楚唐昧赵尹臯魏石甲皆掌着天文巫咸石甘之说后代所宗暴秦焚书天官星占存而勿毁司马谈父子刘向广洪范作星极论马续述天文蔡邕谯周各有撰録司马彪采之又桓君山奏事坐西庑下以寒故曝背有顷日光去不复曝背乃告信盖天日如推磨天左转而日西行光景当照此廊下移而东耳不当迭去迭去乃应浑天也日若绕西及北故应如月在云之状不得夜便暗浑天信而有征也】天逺人迩曾不戒于多言【夜考昼叅果致尤于私习】虽躔次运行可征于汉史【而吉凶占侯有犯于国章】气冲斗牛【晋书吴之未灭牛斗之间常有紫气术者皆云吴可图张华独以为不然及吴平紫气逾明华闻雷焕妙达纬象乃邀焕宿共寻天文知将来吉凶登楼仰观焕曰唯斗牛之间有异气耳寳剑之精上彻于天在丰城狱屋下】孔明天文象纬【王琚敏悟有才畧明天文象纬】李琢【刘从谏初术者李琢能言祸福从諌以重币邀辟署大将防昌初谓从谏曰往嵗长星经斗公生直之今镇复至当有灾从諌即从军山东】李元凯【善天歩律厯】黎干【善星纬术待诏翰林】嵗星居心宿五度【徳舆嵗星居心颂春三月司天氏奏嵗星居心宿五度】圵斗七星饮酒【唐太宗时李淳风奏北斗七星当化为人明日至西市饮酒使人之有僧七人共饮酒二石太宗召之七人笑曰此淳风小儿在彼言耳忽不见】枕天子膝睡【李泌谓肃宗曰臣絶粒无家禄位第宅皆非所欲收复京师后得枕天子膝睡一觉使有司奏客星犯帝位一动天文足矣邺侯家传】太白酒星【成都酒家毎有纱防藜杖四人来饮孙思邈因奏其事明皇问思邈曰此太白酒星下人问饮酒唐逸史】文星暗【大中九年日官李景亮奏云文星暗科塲当冇事臣为礼部惧焉至是三科尽覆试宏词赵矩等皆落吏部裴谂除祭酒南部新书】上象变不利大臣【裴光庭知星者言上象变不利大臣请禳之】暨于周末噐乃亡【贞观初李淳风上言舜在璿玑玉衡以齐七政则浑天仪也周礼土圭正日景以求地中有以见日行黄道之验也暨于周末噐乃亡洛下闳作浑仪其后贾逵张衡亦各冇之而推验七曜并循赤道冬至极南夏至极北而赤道常定于中国无南圵之异盖浑仪无黄道乆矣太宗异其说诏为之】表里三重下据凖基状如十字【七年仪成表里三重下据凖基状如十字余见天门】游仪【大唐新语曰一行造黄道游仪以进御付太史监将向云防上用以测】荧惑太白犯太微上将【北平王马燧薨先是司天频奏荧惑太白犯太微上将间一月而燧薨】秘书郎掌四部之图籍【天文以纪星辰象纬唐六典】凡占天文【变异日月薄蚀五星凌犯石氏甘氏巫咸三家中外官占唐六典】星犯昴禄山将死【韦见素是嵗十月丙申冇星犯昴见素言于帝曰昴者胡也天道谪见所应在人禄山将死矣帝曰日月可知乎见素曰福应在徳祸应在刑昴金忌火行当火位昴之昏中乃其时也既死其月亦死其日明年正月甲寅禄山其殪乎帝曰贼何等死答曰五行之说子者视妻所生昴犯以丙申金木之妃也木火之母也丙火为金子申亦金也二金本同末异还以相尅贼殆为子与首乱者更相屠戮乎及禄山死日月皆验】旺气流萃于秦地【吴峤霅溪人年十三作道士炀帝元年过邺中告其令曰中星不守太微主君有嫌而旺气流萃于秦地子知之乎令不之信至神尧即位方知不诬峤精明天文即袁天纲之师也桞宗元龙城録】明天歩厯筭【李淳风】灵防郎【掌观天文之变而占出唐六典】薛颐【善天歩厯筭】
　　晨夜【七】
　　白旭日始旦　鸡既鸣矣朝既盈矣【匪鸡则鸣苍蝇之声】颠倒衣裳【颠之倒之】不能晨夜　不夙则暮　夜如何其夜未央【未央向晨】日云暮矣　莫夜有戎　日旰　昼尔【已上并诗】卜昼【未卜其夜】日入虞泉　桑榆【暮景】辨色【晨夜】时夜【庄子见卵而求时夜】孔昼长夜短【回鹘又北度则昼长夜短】昼短苦夜长闇时多也【李石帝尝曰朕观晋君臣以旷夷致倾覆当时卿大夫之过耶石曰然昼短苦夜长闇时多也】昼作夕休【文粹李翺复性书昼而作夕而休者几人也】生昼夜【文粹杨炯浑天赋出于邜入于酉而生昼夜】隂阳运行【梁肃磻溪铭天地阖辟隂阳运行】昬旦【文粹刘轲黄岩院记矧夘戌之昬旦】露夕霞朝【刘禹锡楚望赋露夕霞朝望如飞动】昬晓【杜甫望岳隂阳割昬晓】沉吟坐西轩【饮食错昬昼寄岑参】浑天仪以木地为平【今仪半在地下晦明朔望迟速有凖天文志】刻漏之法今失其传【以午正为时始下侵未四刻十分而为午是昼夜昬晓皆失其正马重纉】今夕是何年【牛僧孺入薄后庙应教作诗曰香风引上大罗天月地花宫拜洞仙共道人间惆怅事不知今夕是何年周秦行纪】昼夜刻【五代司天考昼夜刻置日入分以日出分减之为昼分用减统法为夜分各满经法为昼夜刻】既夜天如曛【天文志骨利干居瀚海之北北距大海昼长而夜短既夜天如曛不暝夕胹羊胛才熟而曙盖近日出没之所】挈壶正司晨掌知漏刻孔壶为漏浮箭为刻以考中星昬明之焉【出唐六典】
　　律厯【八】
　　白君子以治厯明时【易】羲和　敬授　咨汝羲暨和以闰月定四时成嵗　洪范五纪五曰厯数　正嵗年【周礼太史正嵗年次以叙事颁于官府都鄙】宿离不忒【无失经纪】底日【日官以底日底致也】诸侯有日御【不失日以授百官于朝】司厯【哀公十二月螽仲尼曰火伏而后蛰者毕今火犹西流司厯过也火伏十月】汉艺文志【防日月五星之辰以考寒暑生杀之实圣人必以厯数定三统服色之制又探知日月五星之防凶阨之患吉隆之喜此圣人知命之术非天下至精孰能与焉小人彊欲知天道壊大以为小削逺以为近是以破碎而难知】推厯生律制器规圜矩方重黎惇曜【尧命】天之厯数在尔躬　秦推五胜【五行相胜】汉
　　习秦正　黄帝合而不死【厯始终无穷故曰不死】三统厯【汉】考歩小学太史之职【汉书夫推厯生律制器规圆矩方权重衡平准防嘉量探赜钩深莫不用】
　　【为纪行于一衍于万其术在筭为天下小学职在太史羲和掌之】分天部【汉造太初厯募民间治厯者方士唐都洛下闳与焉都分天部而运筹转厯】益部耆旧说【曰巴郡洛下闳汉武时改颛顼厯为太初厯曰后八百嵗此厯差一日当有圣人定之】八十一分【汉昭用邓平所造八十一分律厯罢废尤疎者十七家】覆厯【又使校律厯昬明宦者淳于陵渠复覆太初厯晦朔望皆最宻日月如连珠陵渠奏状遂用邓平厯】厯正【少皥官凤鸟氏厯正也】孔崔善为【贝州武城人傅仁均撰戊寅厯李淳风诋其疎帝令善为考二家得失多所裁正】善律厯【李元凯善律厯】通隂阳厯术【裴行俭通隂阳厯术每战豫道胜日】専用大衍之防【厯志至唐一行始専用大衍之防则厯术又本于易矣】八改【唐始终二百九十余年而厯八改初曰戊寅元厯曰麟徳甲子元厯曰开元大衍厯曰寳应五纪厯曰建中正元厯曰元和观象厯曰长庆宣明厯曰景福崇明厯而止矣】驰骋反复于乗除间【昭宗时宣明厯施行已久数亦渐差诏太子少詹事邉冈与司天少监胡秀林均州司马王墀改治新厯然术一出于冈冈用筭巧能驰骋反覆于乗除间由是简防超径等接之术兴而经制逺大衰序之法废矣】钦天厯【王朴明敏非独当世之务至于隂阳厯律之法莫不通焉显徳二年诏朴校定大厯乃削去近世符天流俗不经之学设通经统三法以嵗轨离交朔望周变率策之数歩日月五星为钦天厯】请所颁厯【刘仁轨请所颁厯或问其故荅曰当削平辽海颁示本朝正朔卒如其言】合二中以通律厯【厯本议曰天数中于五地数中于六合二中以通律厯天有五音所以司日也地有六律所以司辰也参伍相周究于六十圣人以此究天地之心厯志】正一气之元宣万邦之命【厯象王者所以正一气之元宣万邦之命而古今所纪考审多差五代马重纉传】下协黄钟上稽元象【张曲江集开元握干符厯洛下闳极其数而知来耆旧传尚其占而示后下协黄钟上稽元象以和六气以协三光】审晷度之短长【覆星问之广狭绳九道之朓肭纠五精之进退张说大衍厯序】厯经【宗诏一行于光大殿改撰大唐新语】日蚀不效【厯志开元九年麟徳厯署日食不效诏一行作新厯推大衍数立衍以应之较经史所书气数日名宿度可考者皆合十五年草成而一行卒】八百嵗后当差一日【彼洛下闳者汉大初时一巧律耳其云后八百嵗当差一日有圣人正之斯人也抑将露才扬术预证来圣有耆旧之传记无史防之明文张说开元厯颂】杼轴万象优柔四载【参大衍天地之数综八卦六爻之序一辙于文王也窍春秋交蚀之辰研九畴五纪之奥同文于孔子也杼轴万象优柔四载奏草朝竟一夕公落张说序】司厯掌国之厯法【以颁于四方有戊寅厯麟徳厯神龙厯大衍厯凡天下测景之处分至表准其可载故参考星辰稽騐晷影各有常典唐六典】圣人握符之大厯【以数推气以气定朔以星正时以闰成嵗考星间而革疎度置嵗差而辨误日立大衍之纪参大浑之晷合钟律之声极鬼神之情是之谓圣人握符之大厯也开元十二年甲子凡三千四十嵗而大衍厯兴张说】厯者先王所以眀时授人敬天育物者也【辰极常居斗运不息晦明相推而变月寒暑往来而成嵗日月右进周天之度啓星辰左旋正时之气合积余分而致闰配甲子而设蔀张说序】非轩后至圣不啓履端之素非容成诣极不就归余之经【同上张说大衍厯序】赤光照室之夜【谨以赤光照室之夜皇雄成纪之辰当一元之出符献万夀之新厯同上】
　　白孔六帖卷一
&lt;子部,类书类,白孔六帖&gt;
　　钦定四库全书
　　白孔六帖卷二　　　　唐　白居易　原夲
　　宋　孔　传　续撰
　　律吕【一】　　　　　云【二】
　　雨【三】　　　　　　雪【四】
　　风【五】　　　　　　霞【六】
　　霰【七】　　　　　　雷【八】
　　雹【九】　　　　　　虹蜺【十】
　　天河【十一】　　　　霜【十二】
　　露【十三】
　　律吕【一】
　　白万事根本望敌知吉凶【史记六律万事根夲其于兵械尤重故能望敌知吉凶闻声效胜负百王不易之道】娶妻生子【黄钟初九律之首阳之变也因而六之以九为法得林钟注以六乗黄钟之九得六十四也初六吕之首隂之变也皆参天两地之法也注三三而九二三而六参两之义也上生六而倍之下生六而损之皆以九为法九六隂阳夫妇子母之道也注异类为子母谓黄钟生林钟也同类为夫妇谓黄钟以大吕为妻也律娶妻注谓黄钟生林钟也而吕生子注谓林钟生太簇也天地之情也】统气类物【阳六为律以统气类物】振阳宣气【隂六为吕以振阳宣气】六律【黄钟太簇姑洗蕤賔夷则无射】六吕【林钟南吕应钟大吕夹钟仲吕】嶰谷之竹【黄帝使伶伦自大夏之西昆仑之东取竹之嶰谷生其窍厚均者防两节间而吹之为黄钟之宫律之最长者制十二筩以听凤凰之鸣其防鸣六雌鸣六比黄钟之宫而皆可以生之是为律本注比合也可以生之谓上下初生也比音频寐反】予欲闻六律五声八音在治忽以出纳五言汝听【书和律吕也】辨六气【和八音】玉律竹律【气之法为室三重户闭涂衅周宻布缇缦室中以木为案每律各如之内卑外髙従其方位加律其上以葭管灰实其端案厯而之气至者灰去其为气所动者其灰防其为物所动者其灰聚殿中用玉律十二灵台用竹律】吹灰【杨泉记云农宜阳县金门山竹为管河内葭莩为灰或云以律着通十二辰埋之上与地平以灰实律中以罗縠覆律气至则灰动縠亦动为和大动君弱臣彊不动君严暴之应】忽防【汉书云黄钟为宫则太簇姑洗林钟南吕皆以正声应无有忽防忽防细于发者谓正声无残分】吹律生气【燕有寒谷不生黍稷邹衍吹律于其间暖气乃至草木发生】相生【晋书周于十二辰在六律为阳当位自得而下生隂在六吕则得其所行而上生阳于推筭之术无重上生下之法所谓律娶妻吕生子隂阳升降律之夲经】京房法【晋书京房知六律五音之数六十律相生之法以上生下皆三生二以下生上皆三生四阳下生隂隂上生阳终于仲吕而十二律毕矣仲吕上生执始执始下生去防上下相生终于南吕而六十律毕矣夫十二律之变至于六十犹八卦之变为六十四也】孔制十二和【乐志初祖孝孙已定乐乃曰大乐与天地同和者也制十二和以法天之成数号大唐雅乐一曰豫和二曰顺和三曰永和四曰肃和五曰雍和六曰夀和七曰太和八曰舒和九曰昭和十曰休和十一曰正和十二曰承和用于郊庙朝廷以和神人】依京房为律【王朴显徳六年诏朴考正雅乐朴以谓十二律管互吹难得其真乃依京房为律凖以九尺之十二依管长短寸分设柱用七声为均乐成而和】以十二月旋相为六十声【武徳九年诏太常少卿祖孝孙等定乐孝孙以八十四调始黄钟终南吕迭为纲纪黄钟之律管长九寸王于中宫土半之四寸五分与清宫合五音之首也故一宫二商三角四徴五羽以十二月旋相为六十声乐志】综和【文粹张説上官昭容集序七声无主律吕综其和】悬水淙口【宫商不能合律吕不能生此全声也元结订司乐氏】律本【文粹李华御史中丞壁记律吕本黄钟之宫】循环【文粹李华杂诗黄钟叩元音律吕更循环】六律变穷谷之寒【刘禹锡谢窦相启】律者乐之本【栁宗元律也者乐之本也而气达乎物凡音之起者本焉】律中鬼神惊【杜甫诗】调律吕之气【栁宗元文播埙箎之音韵调律吕之气】协律郎掌和六律六吕【以辨四时之气八风五音之节阳为六律所以统气类物仲冬为黄钟孟春为太簇季春为姑洗仲夏为蕤賔孟秋为夷则季秋为无射隂为六吕所以振阳宣气季冬为大吕仲春为夹钟孟夏为仲吕季夏为林钟仲秋为南吕孟冬为应钟凡律管之数起于九以九相乗八十一以为宫三分去一五十四以为徴三分益一七十二以为商三分去一四十八以为羽三分益一六十四以为角黄钟为宫太簇为商姑洗为角林钟为徴南吕为羽还相为宫以生其气焉唐六典】先王通于伦理以气之管为乐声之均吹【子为黄钟丑为大吕寅为太簇夘为夹钟辰为姑洗巳为仲吕午为蕤賔未为林钟申为夷则酉为南吕戌为无射亥为应钟阳管有六为律者谓黄钟太簇姑洗蕤賔夷则无射此六者为阳月之管谓之律律者法也言阳气施生各有其法又律者师也所以导阳气之通达隂管有六为吕者谓大吕应钟南吕林钟仲吕夹钟此六者隂月之管谓之为吕总隂阳之声故为十二调调各文之以五声播之以八音乃成为乐故有十二悬之乐焉出唐六典】凡为乐器【以十二律者为之数度以十有二声为之齐量同上】
　　云【二　庆瑞附】
　　白云从龙　山川出云【天降时雨】宻云不　黄帝云纪【故为云师而云名】不待族【广成谓黄帝自尔治天下云气不待族而雨】必书云物【分至启闭】云中君【汉志巫言祠云中君】霏霏承宇【楚辞】荟蔚朝隮【诗荟兮蔚兮南山朝隮荟蔚云兴貌】屏翳【云师名】油然【作云沛然下雨】英英【白云露彼菅茅】凄凄祁祁【诗有揜凄凄兴雨祁祁】垂天【大鹏翼若垂天之云】触石【公羊曰云触石而出肤寸而合不崇朝而徧天下者唯泰山尔】润础【淮南子曰山云蒸柱楚润】出苍梧【归藏曰有白云出自苍梧归于大梁】至帝乡【庄子曰乗彼白云至于帝乡】阳台【朝云】竒峰【夏云多竒峰】赤鸟【楚有云如众赤鸟夹日以飞三日太史曰其当王身乎】飞扬【髙祖歌大风起兮云飞扬】五云【周礼保章氏以五云之物辨吉凶水旱丰荒之祲象注云五云色有五以别水旱丰凶也】同云【上天同云雨雪纷纷】干云【文选干云雾而上达状亭亭以迢迢】无心【而出岫】不兴【文选朝云不兴而黄潦独臻】隂阳聚【春秋元命苞】山川气【説文云云山川气也雨】保章氏【周官见上郑司农注云二分二至观云气青为虫白为防赤为兵荒黑为水黄为丰】望【尧望之如云】瑞云纪事【黄帝受命有云瑞故以云纪事】矞云【瑞图矞云庆云也其状外赤内黄】金枝玉叶【黄帝与蚩尤战于涿鹿之野常有五色云气金枝玉叶止于帝上有花葩之象故因之作华盖】覆鼎【汾隂寳鼎天子祀之黄云覆焉】庆云【卿云瑞云景云】干吕【青云干吕连月不防】若烟非烟郁郁纷纷【史记若烟非烟若云非云郁郁纷纷萧索轮囷是谓庆云】五色呈祥氤氲泱漭　徳动天心【瑞开云物】起封中【汉武封泰山白云起封中】青色【魏书曰文帝生有云气青色如车葢其上终日望气者以为贵之证非人臣之气】孔五色云起【中宗庶人韦氏禁中谬传有五色云起后衣笥帝图以示诸朝因大赦天下】云状如树【击之胜帝竒其对冯智戴传】白云孤飞【谓左右曰吾亲舍其下狄仁杰】天瑞【郑洎子仁规仁表皆豪爽有文尝以门阀文章自髙曰天瑞有五色云人瑞有郑仁表】活活【韩愈别知赋云活活其常浮】龙嘘气成云【云固弗灵于龙也然龙乗是气茫洋穷乎间然龙弗得云则无以神其灵矣韩文】贼瑞【朱防武俊等三让乃就位是日三叛军上有云气颇异燧望笑曰是云无知乃为贼瑞耶】景云见【乐志髙宗即位景云见张文收采古议为景云歌】白衣苍狗【杜甫诗天上浮云似白衣湏改变如苍狗】云气甚佳【五代楚马殷传吕师周谓其禆将綦母章曰吾与楚人为敌境吾常望其营上云气甚佳未易败也】抱日浮空【韩愈贺庆云表抱日増丽浮空不收】云气多夀【酉阳杂爼】五色杂错【唐新语拾遗崔希乔转冯翊令有云如盖当其防事前湏五色杂错徧于州郭】嵯峨【韦应物夏景园庐诗夏云已嵯峨】五采五色光华不可徧观非云非烟容状讵能详述【韩愈贺庆云表】晴云如擘絮【韩诗】云大如箕【大顺二年六月我师与宣州兵败孙儒于宣城初行宻军师张颇善占筭前一日谓行宻曰明日当水亭午可获孙儒时畏日曦赫儒兵方盛人皆哂其言及诘旦比有云大如箕渐次弥漫俄而澍大水暴作儒令其众曰城中以其大水必将击我诸营皆当自固未防水深丈余城中知其号令乃迳出兵以击儒营他营皆不救因获儒而至皆如军师之言吴越备史】勃怒冲涌击石薄木【栁宗元复吴子松説子不见夫云之始作乎勃怒冲涌击石薄木而肆乎空中偃然为人拳然为禽敷舒为林木嵑为宫室谁其搏而斵之者】润益万物【元结补乐歌云之出润益万物】抛云车【国史补暴风之有抛云车】浓云郁兴【唐史张説论文浓云郁兴震雷俱发】蔼蔼春空云【韩愈醉赠张籍】落落出岫云【杜诗】含姿【韩愈诗宿云尚含姿】泄云无定姿【杜诗】黄云抱日【酉阳杂爼代宗即位庆云见黄云抱日】羣逰【杜甫诗孤云亦羣逰神物有所归】芒砀云一去【遣懐芒砀云一去雁鹜空相呼】疉岭宿霾云【同上】云近蓬莱常五色【同上出左掖】絶壁过云开锦绣【同上】云在髙山空卷舒【李白诗】浮云夲无意吹落章华台【赠别】云彻风恬【裴行俭为安抚大食使径莫贺延碛风砾昼行俭止营致祭俄而云彻风恬】五朶云【韦陟自谓所书陟字若五朶云号郇公五云体】
　　雨【三】
　　白雨以润之　遇雨若濡　雷雨作　雨我公田【遂及我私】天降时雨【山川出云】月离于毕【俾滂沱矣】滂沱霡霂【益之以霡霂既优既渥既霑既足生我百谷注霡霂小雨貌】三日【凡雨三日以往为霖】九旬　十夜　朝隮于西【崇朝其雨】不节【礼云风雨不节则饥】天作淫雨【害于粢盛】膏雨【百谷仰之】时雨【不降】膏泽【多丰年】淫雨【旱降】霈然【下雨】宻雨【如防丝】霖雨【若嵗大旱用汝作霖雨】祁祁【甘雨】膏之【芃芃黍苗隂雨膏之】骤雨【不终日】零雨【其蒙】如晦【隂雨如晦】五政【管子曰五政顺时春两方来】一旬【太平时五日一风十日一雨】休应而时若【休征曰肃时雨若】咎征【曰狂恒雨若】将降【时雨将降】秋无【苦雨】霑服【诸侯朝天子雨霑服失容则止】商羊鼓舞【家语曰天将大雨商羊鼓舞】垫巾【郭林宗雨中行垫其角巾时人效之遂为折角巾】鹳鸣于垤【言将雨也】救成都火【栾巴噀酒为雨救成都火灾】少女风【管辂曰天将雨则树上有少女风】降不破块【盐铁论周公之时风不鸣条雨不破块旬而一雨雨则必至夜】阳台【巫山神女暮为行雨】注必随车【汉百里嵩为徐州刺史境旱行部传车所经甘雨輙降】假盖【孔子将行雨无盖不假盖于子夏防其短也】伐殷【捜神记武王伐殷至河上雨甚雷疾】讨邢【传曰卫大旱讨邢师兴而雨】洗兵【武王伐纣大雨洗兵】流麦【髙鳯读书不觉大雨至尽流其麦】蚁封穴【易占曰蚁封穴戸大将至】鹳巢【苦雨诗曰水鹳巢曾甍山云润柱础】鷰飞【湘川记零陵有石鷰遇雨则飞如生鷰】蜧跃【淮南子曰黑蜧神虬潜泉中而居天将雨则跃】逃雨【文子曰若与俗遽走犹逃雨之无面不濡濡湿也】沮泽之龙【蜀都赋潜龙蟠于沮泽应鸣鼓而兴雨】近壬子日【管辂过清河见太守曰天旱辂曰今夕当雨传曰近壬子日直满星中已有生气丁夘食顷必至】又窘【隂雨】雨汁【雨雪杂下】雨行【我将饮酒而已雨行】云不待族而雨【广成子谓黄帝】濯枝【风雨记曰六月大雨名】倒井【晋傅元诗】愁霖【文选愁霖贯秋序】【风俗通谓雨师】屏翳【为雨师亦曰呼号】赤松子【神农时雨师列仙传云】土龙【淮南子云土龙致雨许慎注云汤遭旱作土龙以象云从龙】焚身请【谢承后汉书戴封升平为西华令大旱请雨无获乃积薪坐其上以自焚火起而大雨至逺近叹伏乃迁中山相】漂粟【邹子曰朱买臣苦修学业不休其家暴粟令臣守之不觉流粟】孔知雨【宗室守礼岐王常奏守礼知雨帝问故荅曰臣无他当天后时太子被罪臣幽宫中嵗被敕杖凡三四累创痕肤前雨沈懑霁则佳以此知之】旱襘解必雨【段文昌帅荆南州或旱襘觧必雨或乆雨遇出逰必霁民为语曰旱不苦祷而雨雨不愁公出逰】澍泽【刘仁轨贞观十四年校猎同州秋敛未讫仁轨諌曰今兹澍泽霑足百谷炽茂】霖雨为害咎在主司【旧志神龙元年洛水涨唐休璟以霖雨为害咎在主司】谷荒麦烂【辛替否疏曰顷淫雨不觧谷荒于陇麦烂于塲】御史雨【顔真卿迁监察御史使河陇时五原有寃狱乆不决天且旱真卿辨狱而雨郡人呼御史雨】告麻大雨【崔沆同平章事昕旦告麻百僚就班脩庆大风雨雹时谓不祥】因积雨愿寛逐臣过恶【王起帝数访逮时政因积雨愿寛逐臣过恶】涂潦【郭子仪子曙徳宗幸奉天従乗舆入骆谷霖雨涂潦】天有四时五行寒暑迭居和为雨【怒为风凝为雪霜张为虹蜺天常数也孙思邈】淫雨积时【苏源明史思明防洛阳有诏幸东都将亲征源明因上防极諌曰淫雨积时道路方梗其不可一也】败稼【杨国忠时大雨败稼帝忧之国忠择善禾以进曰雨不为灾】不避【陆羽与人期雨雪不避】浪浪【韩愈别知赋雨浪浪其不止】防洒霑衣【如雨虚空防洒霑衣张鹭仙都山铭】连日澍雨【五行志永淳元年五月丙午东都连日澍雨】少隂曰雨【五行志武徳六年秋关中乆雨少阳曰旸少隂曰雨阳德衰则隂气胜故常雨】渠窦生鱼【上元二年秋霖雨连月渠窦生鱼】旧雨【杜甫秋述杜子卧病长安旅次多雨生鱼青苔及榻常时车马之客旧来新雨不来】霖铃【唐明皇杂録上既幸蜀初入斜谷霖雨弥旬于栈道中闻铃声与山相应上悼念贵妃因采其声为雨霖铃曲以寄恨焉】堦庭弥满【唐宣武盛事判官洪子升延嵩山炼师在宅值大雨堦庭弥满欲上堂戸子升有忧色炼师取懐中重棃盏酌水不满而庭砌随以干矣】占雨石【唐开元遗事学士苏颋有一锦纹花石镂为笔架置于砚席间每天欲雨即津出如汗逡廵而雨颋以此为】雨木【贞元四年二月雨木于陈留十里许大如指长寸余中空所下者立如植木生于下而自上陨者上下易位之象碎而中空者小人之象如植者自立之象唐史五行志】干雨【唐年小録泗水监王忠政开成中死十二日复苏云天召行雨左落队其左右落队各有五方兵马簇云端俯视重楼深堂囊柜之内纎悉皆具异者米粒长数尺一队于小项瓶瓶中贮人间水一队所贮如马牙硝末谓之干雨皆在前风车为殿】夜遇雨【髙行周明宗东袭郓州行周将前军夜遇雨军中皆欲止不进行周曰此天赞我郓人恃雨不备吾来宜出其不意即夜驰涉济入城】霮防周布霏防四施【栁宗元表】油云四合膏雨溥周【同上】众灵受职荟蔚且隮于南山百谷仰荣滂沛遂霑于东作【同上】滂沱积润布濩垂隂【同上】农壤遂一于肥硗【渗漉尽霑于遐迩同上】初泛洒于上宫遂霶霈于下土【同上】雨甲子【唐朝野佥载俚谚云春雨甲子赤地千里夏雨甲子乗船入市秋雨甲子禾头生耳冬雨甲子牛羊冻死鹊巢下地其年大水】洒道【文粹杨炯少室山少姨庙碑润之以西毕雨冥冥而洒道】蔼芳原【韦应物东郊诗防雨蔼芳原】防飘髙洒【防飘来枕前髙洒自天外韩愈秋雨】属听迩惊瀬【韩愈秋雨牵懐到空山属听迩惊瀬】甘津润祥禾伏润肥荒艾【同上】白练直【檐垂白练直渠涨清湘大】沧江夜来真宰罪一雪【杜甫诗春旱天地昏日色赤如血沧江夜来雨真宰罪一雪谷根稍苏息沴气终不灭】佳声逹中宵【同上皇天降泽德樵夫有生意佳声逹中宵所望一时致】新流添旧涧【宿雾足朝烟雁湿行无次花沾色更鲜唐太宗咏雨诗】骤雨着衣重【韦应物郡中对雨诗】万丸跳猛雨【杜牧诗】四不出【北梦琐言孔极作补遗尝遇暴雨避于富人之门假雨具富人曰某风雨寒暑皆不出素无此】楚宫乆已灭【杜甫雨诗楚宫乆已灭幽佩为谁哀侍臣书王梦赋有冠古才翠龙驾多自巫山台】雨槛卧花丛【水阁朝霁诗】岘山张盖雨滂沛【三水小牍安定郡有岘阳峰峰上有池若雨则云起池中若车盖然故其里谚曰岘山张盖雨滂沛】雨工【异闻集栁毅至泾阳见人牧羊问之曰非羊乃雨工雷霆之类也】无云而雨【唐五行志中和三年浙西天鸣声如转磨无云而雨占曰无云而雨是谓天泣】濬涤荡沃【栁宗元贞符丕降霖雨濬涤荡沃】急雨【偪仄行晓来急雨春风颠睡美不闻钟鼓转】紫崖奔处黑白鸟去邉明【同上】檐雨细随风【同上】是甘是宜雨则时降【韩愈祭竹林文】李徳雨【李德裕两朝献替记大和七年二月二十八日蒙恩守夲官平章事时枢机不宻二十六日京师已盛传明日有麻二十七日寂然皆言已中不行矣文宗与枢宻使手诏示诸相其词曰命相絶是重事适看厯日明日辰非佳且封麻二十八日方下云去冬今春乆无雨雪昏霾尤甚是日甘泽沛然枢宻使谓予曰禁中喜此宫人呼相公向下一字讹音李德雨矣】服【唐史东夷帝征辽自属槖房结雨服于鞌】黒猪渡河【朝野佥载夜半天汉中有黑气相逐俗谓黒猪渡河雨也】
　　雪【四】
　　白其雱【雨雪其雱】载涂【雨雪载涂】纷纷【上天同云雨雪纷纷】霏霏　瀌瀌皑皑　见晛【雪瀌瀌见晛曰消】平地尺为大雪【传】三月雨雪书失时也　宻雪【防霰零宻雪下】牛目【孟子滕文公雪甚至牛目】龙沙【千里渡龙沙】入隙【雪赋】照书【孙康映雪读书】囓雪【苏武没蕃卧窖中囓雪与毡毛】绛雪【内传西王母上药霜绛雪】雪【古诗胡风吹朔雪千里渡龙沙】大挚【霜雪大挚挚伤也】飞雪千里【楚辞】甲子【武王伐纣甲子日大雪】六出【韩诗外传凡草木花多五出雪花独六出】玉树银花　五谷之精【汜胜之书曰雪为五谷之精】委积　淋漓　素
　　华　瑶华　时雪　不降【月令】不时【雪不时】海神来朝【太公金匮武王伐纣大雪十余日甲子朝有五车两骑止于王门师尚父曰南海北海东海西海河伯之神来受命】履穿而行【东郭先生乆待诏公车贫困其履有上无下行雪中而足迹践地】门闭而卧【洛阳大雪丈余洛阳令出见袁安门无行迹谓已死入见安偃卧问何以不出安曰大雪人皆乏食不宜干人令贤之遂举为孝亷】幽兰【楚辞以幽兰俪曲宋玉赋曰援琴而鼓之为幽兰白雪之曲】宫【雪宫建于东国齐宣王有雪宫】山【雪山峙于西域传曰天山冬夏有雪】盈尺【盈尺则呈瑞于丰年诗传曰丰年之冬多积雪】袤丈【袤丈则表沴于隂徳气相伤谓之沴】珪璧【既因方而成珪亦遇圆而成璧】巗【瞻山则千岩俱白】肌肤【荘子曰姑射之山有神人肌肤若氷雪绰约如处子】田【种玉之田原隰则万顷同缟】雪救火【髙士传焦先为野火烧庐遭大雪焦先卧不移人谓已死视之如故】乗舟访戴【王子猷雪夜乗舟访戴安道既至造门不前而返曰乗兴而来兴尽而返何必见戴也】诗【谢氏内集讲书俄而雪聚太傅欣然曰白雪纷纷何所似兄子胡皃曰撒盐空中差可拟兄女道蕴曰未若栁絮因风起】玉马【晋书常山真定县大雪深数尺融而不积新蔡王縢怪而掘之得玉马髙尺余因表而献之】衣【诗曰麻衣如雪曹风以麻衣比色】扇【班婕妤咏扇曰新制齐纨素皎洁如霜雪】神仙【王恭衣鹤氅雪中行】积隂【大戴礼云天地积隂温则为雨寒则为雪】雨雪霏霏【昔我往矣杨栁依依今我来思云云诗】丈余【金匮曰武王伐纣都洛邑雪十日深丈余】七尺【春秋考异曰庚辰大雪深七尺】夏雪【山海经由首山小威山空桑山并冬夏有雪】梁山歌【琴操曽子耕太山雨雪思父母作梁山歌】黄竹之歌【穆天子休于囬中大寒雨雪乃作歌三章曰黄竹】歌【客有歌郢中者为阳春白雪曲】舞【赵飞鷰宛转如流风之廻雪】孔至靴【韦斌尝大雪在廷者皆振裾更立斌不徙足雪甚防至靴亦不失恭】抱戈【李愬出文城栅令曰引而东六十里止防大雨雪天晦凛风偃旗裂肤马皆缩栗士抱戈冻死于道十一二】冐雪入州【定州乱拜陈楚为节度使驰传赴军及郊无迎者左右劝无入楚曰定军不来迎以试我今不入正堕计中乃冐雪行四十里夜入其州】鵞鹜池【夜半至悬弧城雪甚城旁皆鵞鹜愬令击之以乱军声】颁衣絮【钱防大雨雪士寒冻先冬颁衣絮】苏定方追虏【突厥贺鲁传苏定方命嗣业婆闰趍邪罗斯川追虏任雅相提降兵踵后防大雪军中请湏霁定方曰今雰晦风裂虏谓我不能师掩其不虞可也缓则逺矣】盛夏取进【明崇俨盛夏帝思雪崇俨坐顷取以进白云往隂山取之】乌海之隂【吐蕃遣大臣仲琮入朝帝召见对曰乌海之隂盛夏积雪】禬神致雪【薛延陀传帝诏李勣营州经畧之部将薛万彻率劲骑先收执马者故延陀不能去斩首数千级获马万五千大度设亡去万彻追弗及残卒奔漠北防雪甚众皲踣死者十八始延陀能以术禬神致雪冀困勣师至是反自】浙西大雪【五行志天复三年三月浙西大雪平地三尺余其气如烟其味苦】赤雪【五行志贞元二十一年正月甲戌赤雪于京师】诏无得扫【五代明宗嵗尝旱已而雪暴出坐庭中诏武徳司宫中无得扫雪曰天所以赐我也】辞【魏国宪穆公主下嫁王士平主恣横帝幽之门下客蔡南史独孤中叔为主作团雪防雪辞状离旷意】雪雰严晦【回纥朔方先锋白元光合回纥兵于灵台防雪雰严晦吐蕃闭营撤偹乃纵击之】寝室无雪【唐杜阳编懿宗时尝大雪盈室而帝寝室上輙无分寸见者异之】玉花搅空【舒元舆序重雪终日玉花搅空舞下散地】雪深风起【蜀有道士阳狂俗呼为灰袋尝大雪中衣布褐入青城山暮投兰若求僧寄宿至夜半雪深风起僧虑其已死就视之去牀数尺气蒸如炊】扫雪迎賔【唐开元遗事王元宝每大雪之际令仆夫自门巷扫雪为径路以迎賔客具宴乐之防为暖寒】燕山雪花【大如席片片飞落轩辕台李白北风行】瀛州玉尘【幽恠録巴卭人有橘园两大橘如三斗盎剖开每橘有二老叟皆相对象戯一叟曰我输瀛洲玉尘九斛】朔雪乱邉花【李白千里思】从以万玉妃【白帝盛羽卫鬖髿振裳衣白霓先启涂従以万玉妃韩愈辛夘年雪】滕六降雪【萧至忠景云元年为晋州刺史将以臈日出猎前一日有薪者樵于霍山时山月甚明见禽兽百许祈于元使者使者曰祈东谷严四严四曰若令滕六降雪巽二起风即不复猎矣薪者廻未明风雪暴至】剪水作花【陆畅雪诗仙人宁底巧剪水作花飞本事集】瑶域粉野【李华含元殿赋元防戒寒海神飞雪瑶域粉野琪树森列玉宇璇阶云门露阙】雪花一尺围【河南二月末雪花一尺围崩腾相排拶龙鳯交横飞韩文】甃珪叠璐【舒元舆序曰宫中有崇阙洪观如甃珪疉璐出空横虚】书在星子【书生季胜尝防洪州西山与处士卢齐軰雪夜共饮座中一人偶言雪势如此固不可出门胜曰欲有何诣吾当往之曰吾有书在星子可为取之乎胜曰可乃出门去饮未防携书至星子距西山凡三百里江淮异人録】髙堂暮冬雪壮哉【旧瘴无复似尘埃崖沉谷没白皑皑江石决裂青风摧杜甫】朔风落昊天【従风渡溟渤海树成阳春江沙皓明月兴从剡溪起思绕梁山发李白淮海对雪】以雪为银【耿先生大中召之官尝大雪戯之曰先生能以雪为银乎曰可乃取雪自投于炽炭中灰埃芒起徐以炭周覆之过食顷曰可矣乃取出赫然若铜置之于地及冷烂然为鋋银及视其下若垂酥滴乳之状出江表志】江雪薄为雾【杜诗】犬吠【越犬吠雪】金羊【有积雪乆不消掘地得金羊玉马髙三尺许广异记】妍光属瑶阶乱绪陵新节【韦应物对雪】风落吴江雪纷纷入酒杯【李白对酒醉题】急雪舞廻风【对雪】闭门长安三日雪【推书幞笔歌慷慨韩愈送盘谷子诗】田家最恐惧麦倒桑枝折【杜甫留花门】雪残鳷鹊亦多时【晚出左掖】白雪飞花乱人目【李白】去年白帝雪在山【今年白帝雪在地冻埋蛟龙南浦缩寒刮肌肤北风利杜甫苦寒】东作可期南亩有望【韩愈贺雪】实丰穰之嘉瑞【消疫疠于新年同上】雪水溉田【西域碎叶三月讫九月未尝雨以雪水溉田】瑶台雪花数千防【片片吹落春风香李白歌】季春雪【乃灾也】
　　风【五　灾附】
　　白巽为风　风以防之　风从虎【易】圣时风若【休征】景风【尔雅四气和为通正谓之景风】星有好风【箕星好风】月离于箕风必扬沙【春秋纬】习习【谷风】且霾且暴【其凉其喈】终风【且曀】棘心【凯风自南吹彼棘心】有隧【大风】觱发栗烈　必变【迅雷风烈必变】扶揺【荘子鹏搏扶揺而上九万里】噫气【荘子云大块噫气其名为风】泠然【列子御风泠然而善】乗风【列子亥商氏友伯髙子二人之道乗风而归】飞廉【吕氏春秋云风伯名】箕星【风俗通云风师】转蕙　泛兰【楚辞云光风转蕙泛崇兰】地籁【荘子汝闻天籁未闻地籁注风吹万物】太平之代【风不鸣条】春风【羊角风立春之日东风解冻东风扇防和立春条风至春分明庶风至和风光风】夏风【凯风小暑日温风至五月黄雀风至立夏清明风至夏至景风至炎风】秋风【立秋日凉风至秋分阊阖风至楚辞曰嫋嫋兮秋风洞庭波起兮木叶下】冬风【广莫风北风其凉朔风】飒然而至【快哉此风】八风【八节之风】穆若【清风】奋之以风【雨】春无【凄风】君子之徳风【小人之徳草草上之风必偃】异色【大庭氏之王天下五风并异色】琴歌【舜作五弦之琴以歌南风曰南风之薰兮解吾民之愠兮】虎啸【淮南子曰虎啸而谷风生】鸢鸣【礼记曰前有尘埃则戴鸣鸢鸢鸣则风生】易水【燕丹送荆轲易水之上轲歌曰风萧萧兮易水寒】辞【汉武作秋风辞曰秋风起兮白云飞】大王【宋玉风赋序曰楚王防兰台之宫风飒然而下乃披襟而当之曰此风寡人与庶人共之耶宋玉奏曰此独大王之防风】少女【管辂传曰时大旱辂曰今夕当雨树上已有少女风矣而湏防雨至】鶂退【六鹢退飞过宋都风也】鹏抟【见上】扇【袁宏为东郡谢安授以扇宏曰即当奉扬仁风慰彼黎庶】鹊巢【淮南子云鸟鹊识嵗之多风去乔木而巢扶枝】马【古诗胡马嘶北风】瓢【许由以瓢挂树风吹瓢有声由以为烦取而捐之】穴【荘子空穴来风】青苹【风起于青苹之末舞于松柏之下】庶人【之风掘堁扬尘塕然而起动沙堁吹死灰于穷巷之间】入琴【琴曲有风入松】摧木【木秀于林风必摧之】惊飚【拂野林无静柯】防雌【大王之防风庶人之雌风】风其吹汝【漂汝】发兮【匪风发兮】凄其【以风】大风【汉髙祖过沛而歌】磔【尔雅祭风曰磔】润之以风雨【易】相风乌【郭缘生述征记云长安宫南有相风铜乌遇风乃动】翣脯【帝王世纪曰尧时防中有白肉脯薄如翣形鼓则风生使食物寒而不臭名曰翣脯】愠阜财【诗曰南风之薰兮可以觧吾民之愠兮南风之时兮可以阜吾民之财兮】占【神仙传曰老子将去关而出以升昆仑关令尹喜占风逆知当有神人来过乃扫道以待老子老子知喜命应道乃停车关下具以长生之术授喜】缮宫室完邉城【不周风至】诛有罪断大刑【广莫风至五经通义云】北风【其凉其喈】灾飘风不终朝【老】蒙恒风若　风不越而杀　暴风来格　大风有隧【贪人败类】折木发屋扬沙【项王围汉王三匝于是风从西北来折木发屋扬沙楚军大乱汉王乃领得与数十骑遁去】禾偃木防【书开金縢曰天彰周公之徳】海鸟避【爰居止于鲁东门展禽曰其海有灾乎广川之髙鸟兽恒知避其灾是嵗海果大风故避之】淜滂【风赋淜匹氷反】熛怒【并风击物貌】蹷石【蹷动】伐木　风灾数起【月令】国多暴风【月令】疾风【博物志云太公为灌坛令文王梦妇人哭当道问之曰吾是太山之神女嫁为西海君妇吾行必有疾风暴雨灌坛当吾道不敢以疾风暴雨过梦觉白太公三日果有疾风暴雨而过】孔风防树壊人居庐舎【吴兢为太子左庶子十四年六月大风诏羣臣陈得失兢上疏曰乃六月戊午大风防树壊人居庐舍传曰政悖徳隠厥风发屋壊木风隂类大臣之象恐陛下左右有奸臣擅权懐谋上之心】防木【郭子仪史思明自魏来战邺南子仪督后军未及战防大风防木遂晦跬歩不能相物色于是而王师南溃】巨木飞舞【冯宏铎天复二年大风发屋巨木飞舞州人骇曰州且易主大将冯晖劝宏铎南向】宣告于庭大风防树【刘邺传豆卢琢者为翰林与崔沆皆拜同中书门下平章事是日宣告于庭大风雷雨防树未防及祸】道大陂【朱宣传贺瓌以竒兵击全忠辎重不及战钜野东瓌大败见擒师无孑余军道大陂风大起全忠曰岂杀人有遗耶乃捜军中复斩数千人风亦止】天有四时五行寒暑迭居怒为风【孙思邈】风砾昼防【裴行俭册送波斯王且为安抚使径莫贺延碛风砾昼防导者迷路】扬沙蔽天【五代贺瓌梁兵急追之降其卒三千余人是日大风扬沙蔽天太祖曰天怒我杀人少耶即尽杀降卒三千人而絷瓌】贪狼风【前蜀王衍咸康元年十月幸秦州至梓潼大风发屋防木太史曰此贪狼风也当有败军杀将者衍不省衍至绵谷而唐师入其境衍惧遽还唐师所至州县皆迎降】万籁真笙竽【杜诗】占风铎【唐开元遗事岐王宫于竹林内悬碎玉片每夜闻相触之声即知有风号占风铎】百家湾风【徐温尝自迎銮还至百家湾暴风起舟人相顾失色温乃袒裼以帛系璟首顾谓妾御曰吾善防倘溺不暇相救幸保此子言讫风浪渐息九国志】暴风自西北【元和十二年春青州一夕暴风自西北天地晦空中有若旌旗状屋瓦上如蹂跞声出五行志】河喷石鸣【咸通六年十一月己夘晦潼关夜中暴风山如吼雷河喷石鸣羣鸟乱飞重关倾侧出五行志】裂风驾地震【杜牧集李白诗】掩苒众草纷红骇緑【栁宗元袁家渇记毎风自四山而下振动大木掩苒众草纷红骇緑蓊葧香气冲涛旋瀬退贮谿谷揺飏葳与时推移】相风旌【开元遗事五王宫中各于庭立长竿挂五色旌于竿头旌之四垂缀以金铃有声即使视旌之所向可以知四方风】林风天籁【刘禹锡武陵北亭记】风嫋嫋而先路【文粹杨炯少室少姨庙碑鼓之以南箕风嫋嫋而先路】经清触浊【栁文风出洞窟流离百物经清触浊呼窍召穴与夫草木之俪偶纷罗雕葩剡芒臭朽馨香采色之青碧白黄皆寓也】巽二起风【见雪门】麦信【国史补江淮舡泝流而上待东北风谓之信风七八月有上信三月有乌信五月有麦信】避风台【乐史杨妃外传明皇览汉成帝传以赵飞鷰身轻置七寳避风台谓妃子曰尔则任吹多少妃子对曰霓裳一曲足以髙掩前世】韩愈讼风伯【云屏屏兮吹使醨之气将交兮吹使离之铄之使气不得化寒之使云不得施】震风薄怒【唐史裴刘赞震风薄怒万空不约而号】胜风【酉阳杂爼山人包超明皇令随哥舒翰西征每阵常得胜风】楚王风【杜甫诗断续楚王风】羊角轻风旋细尘【元稹诗】冬风裂肌　夏风如焚【侯君集传唐诗】相李林甫大风防木【唐史元宗夲纪开元二十二年五月戊子相李林甫为礼部尚书同中书门下三品是日大风防木】白犬自穴出【三水小牍汝南临汝县南十八里广城陂之西垠有小山崆峒其颠洞穴如盎将有大风雨则白犬自穴出田夫以为亦名曰玉烛峯】北风号劲【唐史史思明贼别帅尹子竒围河间顔真卿遣将兵万余往救之于是北风号劲鼓之士不能进】飞沙扬尘【唐史五行志武徳二年十二月壬子大风防木易巽为风重防以申命其及物也象人君诰命其鼓动于天地间有时飞沙扬尘怒也发屋防木者怒甚也其占大臣专恣而气盛众逆同志君行暗施于事皆伤害故常风】鲤鱼风【李贺江楼曲楼前流水江陵道鲤鱼风起芙蓉老】
　　霞【六】
　　白九光【十洲记朱霞九光】赤水之气【河图昆仑山有五色水赤水之气上蒸为霞隂而赫之】成绮【余霞防成绮】霞锦防文【于沙汭之际海赋】啓晖【赵景真曰霞启晖则身疲于遄征】孤晖【使我髙霞孤晖钟山隠士云】难挹【恨朝霞之难挹酒也】孔烟霞痼疾【田防岩帝亲至其门谓曰先生比佳否荅曰臣所谓泉石膏肓烟霞痼疾者】捧日【韩愈诗萎捧日霞】青霞起而照天【文粹杨炯少室庙碑序】飞霞【同上庙碑序或琼室以飞霞】苍霞【一旦不辞诀摄身凌苍霞韩愈读方朔书】采霞亭【郑注帝闻注言即诏两神防治曲江作采霞亭焉】锦绮开【唐文粹元杰东岭洞谷铭曰朝霞照海兮锦绮开】烟霞性之所适【文粹杜之松荅王绩书】明霞烂阁【杜诗】落霞沈緑绮【杜诗】初霞【落日初霞闪余映倐忽东西无不可杜甫忆昔行】日映文章霞细丽【元稹诗】出没【长安道歌晨霞出没弄丹阙】凝霞台【大中年日夲王子东朝云国东三万里有集真岛岛上有凝霞台杜阳编】残霞霏丹映江草【李白歌】照髙阁【韦应物善福寺阁残霞照髙阁】金霞晕于海壖【刘禹锡楚望赋】霞举【李白元宗召见于便殿神气髙朗轩轩然若霞举杂爼】明逺川【韦应物澧上诗隔林分落景余霞明逺川】赤霞动金光日足森海峤【李白赠崔宣城】青轩秘晚霞【同上】
　　霰【七】
　　白先集【诗如彼雨雪先集维霰】雨雪杂下【尔雅云雨雪杂下曰霰】泪如霰【文】冬【兰树停冬霰文】隂阳相胁【而为雹霰盛隂雨雪凝滞而为冰寒气薄之不相入则为霰霰者阳胁隂也五行传】孔凌霰飘英【唐文粹李华含元殿赋凌霰飘英防蔼武闉増华穆清】冬夜霰雪【有丁生寓朗州蘂宫冬夜霰雪方甚二三羽衣围炉有肥羜美酒之叹丁曰致之何难辟户奋袂去至夜分蒙雪廻提一银榼酒熟羊一足云浙帅厨中物留之而去出琐言】缀繁英兮霰集【骈朱实以星灿文粹萧頴士伐樱桃赋】隂霰【縦腾揉韩愈南山诗】虽当霰雪严【未觉松柏凋杜甫】风竹飘余霰【白居易冬日】霜霰浩漠漠【杜甫诗】防霰下庭寒雀喧【韦应物沣上诗】露霰蒙晓昏【李贺吴谷诗】髙阁凝余霰【韦应物】
　　雷【八　霹雳　电附】
　　白震为雷　雷以动之　雷雨作解【易】雷出不震【藏冰以时则不震】鼓之以雷霆　发声【春分】收声【秋分】殷其雷【在南山之阳之下毛诗】虺虺【其雷诗】阗阗【楚辞雷阗阗兮】畏之雷霆　【必】变【迅雷风烈必变】震曜【为刑罚威狱以类天之震曜杀戮】疾雷谓之霆【雅】二月出地八月入地【雷出万物出雷入万物入】天地之鼓【抱朴子云雷者天地之鼓】丰隆【雷师】出地奋【易豫卦雷出地奋豫】震百里【论衡曰雷震百里制以万国故雷声为诸侯之政教】惊蛰　达勾萌　天威　畏雷【后汉蔡顺母畏雷既死遇雷即环冡曰顺在此太守邓崇召为南阁祭酒】失匕箸【曹操谓蜀先主曰天下英防唯使君与操耳夲初之徒不足数也先主方食失匕箸时正雷震偹谓操曰圣人云迅雷风烈必变良有以也】观出地之象【听殷天之声】君象【洪范五行传曰夫雷君象也出能兴利入能除害】钟鼓【文子曰雷霆之声可以钟鼓象】軯【雷声】动威　彰徳【周公事】敬怒【孔子必变】纳麓【虞舜不迷】伏坟【王韶孝子传竺珍字道伦父生时畏雷毎至天隂輙伏坟而泣】环冡【见上】倚柱【昔人倚柱作书雷震其柱作书自若夏侯也】感心【傅元杂言诗雷殷殷感妾心倾耳清听非车音】画【王充论衡曰画雷之状如连鼓右手推之】开发萌芽【雷者所以开发萌芽辟除灾害万物湏雷而解】积风【杨泉物理论曰积风成雷】雷公【雷神名】推雷车【续捜神记云义兴人姓周永和中出都日暮道邉有一新草小屋一女子出门望见周曰日已暮周求寄宿向一更中闻外有一小儿唤阿香官唤汝推雷车女乃辞去明朝视宿处乃一新冢耳】雷晦【汉书刘媪息大泽中梦与神遇是时雷晦太公往视之则见蛟龙在上已而有娠而产髙祖】霹雳雷不发而震【震霹雳也藏氷不时则雷不发而震】雷激为霆【谷梁传曰隂阳相感薄而为雷激而为霆】击齐台【淮南子庶女呌天雷霆下击景公台】震汉寝【后汉建和中雷震宪陵寝室是时梁太后兄冀用事】隠慝【震夷伯之庙罪之也于是展氏有隠慝焉】电离为电　仲春始电【月令】晔晔震电不宁不令【诗】列缺【电名】倐闪【光】绕斗枢【大电光绕北斗枢星照郊野附宝感而孕生轩辕黄帝】投壶之笑【玉女投壶天为之笑则电】奔电【走电飞电狂电赤电】隂阳分争【荘子隂气伏重泉阳气上通于天隂阳分争故为电】鞭防【淮南子曰雷激气也以为鞭防】电倐闪于墙藩【甘泉赋】孔霆碎电射天怒也【吴武陵遗孟蕳书曰古称一世三十年子厚之斥十二年殆半世矣霆碎电射天怒也不能终朝圣人在上安有毕世而怒人臣耶】瑞雷【王求礼乆视二年三月大雪苏味道等以为瑞率羣臣入贺求礼让曰果以为瑞则冬月雷渠为瑞雷耶】鞭车揺帜【韩愈讼风伯雷鞭车兮电揺帜】腾波通气出地奋响【栁宗元雷塘祷雨文】雷震军中七马毙【哥舒曜讨李希烈有诏督战曜进次颖桥雷震军中七马毙】雷者阳声【五行志雷者阳声出非其时臣窃君柄之象】雷鬼【五行志贞元四年宣州大雨震电有物堕地如猪手足各两指执赤班虵食之顷之云合不复见近豕祸也】掀雷抉电【司空图题栁栁州集后尝览韩吏部歌诗累百首其驱驾气势若掀雷抉电撑决于天地之垠】輷较棹狂车【韩文】雷公碎訇震　天鼓【李白梁甫吟】龙蛇不成蛰天地划争廻【杜甫】雷车阗阗【唐文粹程浩上天鼓文雷车阗阗六合喧吼】震雷翻幙鷰【杜甫】雷霆者天之权【栁宗元文】雷穴【唐酉阳杂爼兴州一处名雷穴毎雷声水塞宂流鱼随流而百姓毎雷声绕树网获鱼无限】屋折龙出【九国志吴紫用为光州一日大震雷家人皆伏匿用当户坐不动俄见有襦袴四人舁用坐败床出庭中复大震屋折有龙出】疾雷数声【明皇召山人包超令致雷声超对曰来日及午有雷令髙力士监之一夕醮式作法及明天无纎翳力士惧之超曰将军视南山当有黒气如盘矣有顷黒气弥漫疾雷数声出酉阳杂爼】借霹雳车【介休县百姓送解牒夜止晋祠宇下夜半有人叩门云介休王暂借霹雳车某日至介休收麦良乆遂见五六人秉烛自庙后出介山使者亦自门骑而入见数人共持一物如幢扛上环缀旗旛授与使者曰可防领使者即数其幡凡十八叶毎叶有光如电其日介山上有黒云注雨如矢凡损麦千余顷出酉阳杂爼】殷殷寻地脉【何得空里雷殷殷寻地脉杜甫赠崔少府】上苍久无雷【无乃号令乖夏日叹】运斤造雷车【栁公权见亲説元和末止建州山寺中夜半觉门外喧閙因潜于牕櫺中观之见数人运斤造雷车如图畵者出酉阳杂爼】变见有光【雷山两崖皆东西雷水出焉畜崖中曰雷塘能出气气作雷雨变见有光祷用爼鱼豆彘隂处则应栁宗元文】狞雷驱猛雨【杜牧集李白诗】破巨石裂大木【春夏之有雷霆也或发而震破巨石裂大木而残之草木岂有非常之罪哉彼岂有惩于物耶栁子】惊雷出火【乔木糜碎殷地烧空万夫皆废刘禹锡楚望赋】其状如彘【国史补云雷州春夏多雷无日无之秋日则伏地中其状如彘人取而食之】能宅地产以秩人灾【栁文雷塘祷雨文维神之居为坎为雷专此二状宅于岩隈风軿云车肃然徘徊能宅地产以秩人灾】雷震手指【嘉话録唐刘禹锡云道宣持律第一忽一日霹雳烧户外不絶宣曰我持律更无所犯若有宿业则不知之于是禠三衣于户外谓是蛟螭慿焉衣出而声不已宣乃视其十指甲有一防如油麻者在右手小指上疑之乃出于隔子孔中一震而失手指黒防乃蛟龙之藏处也】雷霆不及掩耳【李靖】六丁雷电取书【龙城録上元中台州一道士王逺知善易于观感间曲尽防妙善知人死生祸福作易摠十五卷世秘其夲一日因曝书雷雨忽至隂云腾踏直入卧内雷殷殷然赤电绕室暝雾中一老人下身所衣服但认青翠莫识其制作也逺知烧香再拜伏地若有所待老人叱起怒曰所泄者书何在上帝令吾摄六丁雷电追取逺知徬徨据地起傍见青衣已捧书立矣老人责曰上方禁文自有飞天保卫玉笈金科秘藏都汝是何者輙混藏缃帙据其所得实以告我逺知战惧对曰青邱老人以臣不逮故传授焉老人颐领顷曰上帝勅下汝仙品已及于授度期二十四年二纪数也逺知拜命次旋风起坼帷裂幕时已二鼓月明在东星斗粲然俱是影响所取将书乃易摠耳】
　　雹【九】
　　白圣人在上无雹虽有不为灾【左传】雹隂阳胁【洪范五行传】马头【汉武元封三年冬雨雹大如马首】鸡子【宣帝地节四年夏五月山阳雨雹大如鸡子深二尺五寸杀人飞鸟皆死】五寸【史景帝二年秋雹大者五寸】折禾【孔丛子曰永初年河西县雹如柸棬折禾稼】伤稼【东观汉记韩陵字伯师为下邽令视事未周吏人爱慕时邻县皆雹伤稼陵界独无】如斧【汉河平年楚雨雹如斧飞鸟皆死】如砺【纪年夷王七年雹如砺】隂胁阳　徴动羽【董仲舒云】可御【季武子问申丰曰雹可御乎对曰雹之为灾谁能御之】雨冰【説文雹雨冰也】凡雹【皆冬之愆阳夏之伏隂圣人在上不为灾】孔告麻【崔沆同平章事告麻大风雨雹时谓不祥】如弹【五行志长庆四年六月寅京师雨雹如弹丸又会昌四年夏雨雹如弹丸】雹大如杯【广明元年四月东都雨雹大如杯鸟兽殪于川泽】木再花夏有雹【出酉阳杂俎】雹如鳬卵【干符六年五月丁酉宣授宰臣崔沆豆卢琢制雨雹如鳬卵出五行志】冰雹【非时结冰雹纳凉聨句】雹者【隂胁阳也志】风雹害稼【许孟容为京兆尹上言风雹害稼帝遣人覆视不实夺尹以下俸】人君恶闻其过抑贤用邪则雹与雨俱【五行志】杀鸟兽【同上】毁瓦破车杀牛马【人君信防杀无罪则毁瓦破车杀牛马同上】风雨时而霜雹不降【栁宗元表】国多风雹【吐蕃国多风雹】京师大雨雹人畜有冻死者【长安三年八月】雨雹如鸡卵【景龙二年正月己夘沧州雨雹如鸡卵】雹如拳【开成五年六月濮州雨雹如拳杀人甚众已上并五行志】佛寺雹【稽神録杨行自言天祐初在鼓城避暑于佛寺雨雹方甚忽闻大声震地走视门外乃见一雹其髙广与寺楼等入地可丈余经月雹乃消】
　　虹蜺【十】
　　白雄曰虹雌曰蜺　季春月虹始见【月令】小雪之日虹藏不见【月令】攻隂【释名曰虹攻也纯阳攻隂气】竟天【文虹竟天】蝃蝀【止奔之诗】在东【莫之敢指】防姻失序【月令章句人隂阳不和防姻失序则生此象】五色比象【昭其文也】镇星为虹蜺【河图】饮涧　丽天　垂象　成文　如桥之状　流渚之庆【大星如虹下流华渚女节意感而生白帝】冬藏　夏见　贯月之祥【瑶光如虹贯月感女枢而生颛顼】贯日之诚【史邹阳上书荆轲慕燕丹之义欲刺秦王其精诚上感于天乃白虹贯日太子畏之】属宫之异【汉燕王旦谋反大虹下于宫中饮井水竭】吐金【异苑曰晋陵薛愿有虹饮其釡翕响便竭乃吐金满釡】化玉【捜神记孔子修春秋制孝经既成孔子斋戒向北斗星辰而拜告偹于天乃有赤虹见自上而下化为黄玉有刻文孔子受而跪读之】剑彩【典论曰魏太子造剑名流虹色似彩玉】玉气【礼曰玉气如白虹】美人【尔雅虹防蝀也俗名为美人】女子【蔡邕诣金门邕对曰虹蜺是小女子之祥】大蚓如虹【瑞图】二气【文子曰天有二气则成虹地有二气则泄人有二气则生病】梦【常璩华阳国志曰李特长子盈字仲平少子防字仲儁初防母罗防时梦两虹自地而升天一虹中断罗曰吾二儿若有先亡者后必有贵者后防遂王蜀】隂阳之精【春秋元命苞】孔天有四时五行寒暑迭居张为虹蜺【孙思邈】贯营【沙陀传李嗣昭周徳威下慈隰进屯河中汴将朱友宁以兵十万壁其南全忠自屯晋州晋人闻全忠皆失色时有虹贯德威营氏叔琮薄垒疾鬬晋兵大败】曲虹【天复三年三月申有曲虹在日东北】垂头军门【延和元年六月幽州都督孙佺帅兵袭奚将入贼境有白虹垂头于军门占曰其下流血】蜺者斗之精【五行志唐隆元年六月戊子虹蜺亘天蜺者斗之精占曰后妃隂胁王者】架天【安得五彩虹驾天作长桥李白焦香山诗】虹见宫中【闽王继鹏晋天福三年夏虹见其宫中】防蝀入紫防【天明夷庙晖李白】慿天霓【以结峯李白答孟少府书】烟虹【君王赐顔色声价凌烟虹东武吟】掩天光【虹蜺掩天光哲后起康济答髙山人】天陂【断霓天陂垂杜牧弄水亭】入井饮【永正二年三月彩虹入润州大将张子良宅初入浆瓮水尽入井饮之后子良擒李锜拜金吾寻歴方镇南部新书】倚剑慷慨【气干虹蜺李白上裴长史书】气如横霓【房鲁上节使书目视飞鸿气如横霓】纷错【宋务光虹霓纷错隂胜之沴也】虹霓灭而日月张【李白明堂赋】纎纎云表霓【杜甫】五彩夺目【荆州有气如虹五彩夺目有首如驴长数十丈环防事而行三匝而灭占者曰防中将有哭声然而非州府之咎顷之顺贞穆后崩发哀于此室徐稽神録】
　　天河【十一】
　　白天河谓之天汉【银汉银河河汉天津绛河明河】倬彼云汉【倬明也】昭回于天【昭回光转也】倬彼云汉为章于天【言为天文章】维天有汉【监亦有光】斜汉　左界【襃斜】南躔【躔歴也见文选】在天成象　耿耿【秋河曙耿耿】清浅【河汉清且浅】渭水以象【三辅图秦皇都咸阳列渭水贯都以象天河】黄河之精【河图曰河精上为天河】仙查【博物志旧説天河与海通有居海者年年八月浮查来不失期因上乗去忽忽不知昼夜有一处多织女一丈夫牵牛渚次饮之问之答曰君可于蜀中问严君平君平曰某年某月某日有客星犯牵牛星即此人到天河】星石【集林曰昔有人寻河源见妇人浣纱问之曰此天河也乃与一石而归问严君平君平曰此织女支机之石】昭昭【清汉晖】鹊桥牛女隠见廻旋　通海　竟天孔如练【唐文粹宋之问明河篇倬彼昭回如练白复出东城接南陌】昬见南楼晓落西山【昬见南楼清且浅晓落西山纵复横】落晓霜【李白诗天河落晓霜】明星方扬斜汉西悬【璿柄如堕沉半层澜刘禹锡楚望赋】挂戸【河汉挂户牖欲济无轻舠夜宿南陵李白】斗柄当西南【韦苏州拟古诗天河横未落斗柄当西南】明河澹如扫【杜牧即事诗】纵被防云掩终当永夜清【含星动双阙伴月落邉城杜甫天河】惊风翻河汉【梁栋已出日同上写懐】银河倒泻三石梁【李白】东井南箕【曲直殊于河汉杨炯浑天赋】天河夜转漂廻星【银浦流云学水声李贺天上謡】银河倒列星【杜甫诗】明河绕塞防【夜诗同上】天河落处长洲路【李贺】浩汗若河汉【韩诗】
　　霜【十二　灾附】
　　白履霜坚冰【易坤卦】季秋霜始降【霜降之日百工休礼】露为【蒹葭苍苍白露为霜】青女【淮南子曰霜神名青女】凝而为霜【大戴礼隂气胜阳气则凝而为霜雪】刑罚之表【春秋符曰霜者刑罚之表也季秋霜始降鹰隼击王者顺天行诛成肃杀之威】绀碧【拾遗志曰广延国霜色绀碧又有甘霜】九月肃霜　既降【礼记霜露既降君子履之必有凄怆之心】钟鸣【山海经云丰山之钟霜降而自鸣】始凝【易曰履霜隂始凝也】葛屦【紏紏葛屦可以履霜】纨扇【班婕妤扇诗新制齐纨素皎洁如霜雪】驷见【国语云驷见而霣霜驷房星也】杀木【元命苞曰霜以杀木】鹰隼击【霜降则鹰隼击】豺祭【霜降之日豺乃祭兽礼】妇功【家语霜降而妇功成嫁娶者行焉】马蹄【荘子曰马蹄可以践霜雪】蚕茧【拾遗记员峤之山有氷蚕以霜雪覆之然后为茧】琴【琴有履霜操伯竒所作也尹吉甫信后妻之防逐伯竒伯竒自伤无罪清朝履霜乃作履霜操】正月云繁【诗人兴伤之刺】忧季秋既降【君子有怵惕之心】霜【内传具雪门】神鑪【抱朴子云凝霜雪于神鑪采灵芝于嵩岳】灾异五月降霜【淮南子曰邹衍事燕惠王尽其忠贞左右譛之王弃衍衍仰天而哭感霜降】夏降　不杀草【春秋苻曰王者政令苛则夏降霜诛伐不行则冬霜不杀草】附木【京房易传曰诛不原情则其霜附木不下不教而诛其霜反在草下】雪霜大挚【挚伤也月令】杀菽【周十月今八月也书失时】孔清明降霜【独孤及疏曰昨清明降霜】争严【卓行賛曰德秀当与秋霜争严真丈夫哉】霜厚数寸【五行志证圣元年六月陆州陨霜杀草吴越地燠而盛夏陨霜昔所未有】杀桑【宣宗纪大中三年春陨霜杀桑】染紫【常奉真湘潭记鵞管山霜可染紫为天下冠恨人无知者】惨霜【遁叟山居记】天霜下严威【李白古风】夜霜【朗泳清川飞夜霜】缟乎若寒崖之霜【虞城令去思颂】青枫叶赤天雨霜【杜甫韩諌议注】防下秋草【李白送孟賛府林风吹霜防下秋草】凝霜【空冷枕韦应物诗】坐看飞霜满凋此红芳年【古风】飞霜早淅沥緑艶恐休歇【同上】钟何鸣兮应霜气【杨炯浑天赋】杀恶草【元和十四年四月淄青陨霜杀恶草及荆棘而不害嘉谷唐史五行志】严霜【唐史段秀实賛英烈言言如严霜烈日可畏而仰哉】吴霜防归鬓【李贺】严霜衣带断【杜甫严霜衣带断指直不得结】
  </div>
  <div class="pagination">
   <span class="current-page">
    1
   </span>
   <a href="白孔六帖_page2.html">
    2
   </a>
   <a href="白孔六帖_page3.html">
    3
   </a>
   <a href="白孔六帖_page4.html">
    4
   </a>
   <a href="白孔六帖_page5.html">
    5
   </a>
   <a href="白孔六帖_page6.html">
    6
   </a>
   <span>
    ...
   </span>
   <a href="白孔六帖_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
