<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 817 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 817 页/共 1019 页</h1>
    <div class="content">　　燕薁【毛诗陆疏广要名物疏云薁一名郁李一名薁李一名蘡李一名丨丨一名棣一名爵李一名车下李】
　　燕笋【赞宁笋谱丨丨钱塘多生其色紫苞当其燕至时生故俗谓丨丨　陆游诗野客就林煨丨丨】燕钗【洞冥记元鼎元年起招仙阁于甘泉宫西偏神女留玉钗以赠帝帝以赐赵婕妤至昭帝元鳯中宫人犹见此钗黄諃欲之明日示之既发匣有白燕飞升天后宫人学作此钗因名玉丨丨言吉祥也　李贺湖中曲丨丨玉股照青渠越王娇郎小字书　殷尧籓汉宫词可怜玉貌花前死惟有君恩白丨丨　温庭筠张静婉采莲曲兰膏坠发红玉春丨丨拖颈抛盘云】
　　燕履【王裒灵坛碑铭丨丨宵去凫舄晨归】
　　燕脯【李商隐利州江潭作他时丨丨无人寄雨满空城蕙叶雕按梁四公记杰公使罗子春赍烧燕五百枚至龙宫龙女食之大嘉】
　　燕禖【诗疏释鸟云丨燕鳦也色元故又名元鸟月令仲春元鸟至之日以太牢祀于高丨天子亲往后妃率九嫔御元鸟降之日有祀郊禖之礼也杜牧杜秋娘诗丨丨得皇子壮发緑緌緌】
　　燕舟【庾肩吾山池应令诗荷低芝葢出浪涌丨丨轻　又闽小记见燕窝下】
　　燕彗【温庭筠汉皇迎春词钜公步辇迎勾芒复道扫尘丨丨长按彗一作篲】
　　燕颂【傅统妻辛女有丨丨】
　　燕色【本草释名丨字篆文象形乙者其鸣自呼也黝其丨也】
　　燕睇【夏小正二月来降丨乃丨降者下也言来者何也莫能见其始出也故曰来降言乃睇何也睇者眄也眄者视可为室者也百鸟皆曰巢突穴取与之室何也掺泥而就家人入内也】
　　燕啸【倪瓒余不溪辞序丨丨岩洞竟日乃返】
　　燕呀【郝经仪眞馆中避暑诗丨丨栖不垒鸢跕堕难翔】
　　燕哺【金华子杂编见鳯雏下】
　　燕衔【汉书临江王传王葬蓝田丨数万丨土置冢上百姓怜之　又外戚传公卿在位遣子弟操持作具助将作掘平共王母丁姬故冢时有羣丨数千丨土投丁姬穿中　韦应物丨丨泥词丨丨泥百鸟之智莫与齐　顾况空梁落燕泥诗幕差池丨常丨浊水泥张昱织锦词作双紫丨对丨春一疋锦成过半月】燕啄【骆賔王为徐敬业讨武□檄丨丨王孙知汉祚之将尽龙漦帝后识夏庭之遽衰】
　　燕戏【列子宋有兰子者以技干宋元君元君而使见其技又有兰子能丨丨者闻之复以干元君元君大怒注丨丨如今之絶倒投挟者　张楚金透橦童儿赋掩都卢其若无顾丨丨而足哂　何逊为人妾怨诗丨丨还檐际花飞落枕前　唐彦谦春雨诗逺客迎丨丨乱响隔莺啼】
　　燕飞【诗见燕羽下　袁翻思归赋蝶两戏以相追丨双丨而鼓翼　田锡春云赋见雉过下　刘禹锡同乐天和微之深春诗画堂帘幕外来去丨丨斜　韩翃送客之江宁诗楚云朝下石头城江丨双丨瓦棺寺王毂燕诗海丨双丨意若何曲梁呕嘠语声多　贡奎郊行诗风轻莺语滑泥重丨丨低】
　　燕贺【淮南子见燕雀下　李刘代月湖回新建宁李大諌启龙钟甚矣丨丨缺然】
　　燕掠【李频诗丨丨平芜去人冲暮雨来】
　　燕宿【禽经鸟向啼背栖丨背飞向丨　虞世基有赋得戏丨俱丨诗　吴融和韩致光侍郎无题诗掩灯容丨丨开镜待鸡晨　陆游诗高栋尚余双丨丨短莎先放百虫鸣　元好问诗朱门不解藏春色丨丨莺喧处处通】
　　燕喃【张拱机红鹦鹉赋见鹳咳下】
　　燕集【宋元嘉起居注元年七月大白丨丨于齐郡游翔庭宇经九月乃去众燕翼随仅有数千　田俅子少昊之时赤丨一双飞丨少昊之户遗其丹书　王昭君怨诗翩翩之丨逺丨西羌　魏明帝短歌行翩翩春丨端丨余堂　庾肩吾咏檐燕诗双丨丨兰闺双飞高复低　又世説褚太傅初渡江尝入东至金昌亭吴中豪右丨丨亭中褚公虽素有重名于时造次不相识别敕左右多与茗汁少着粽汁尽辄益使终不得食褚公饮讫徐举手共语云褚季野于是四座惊散无不狼狈梦溪笔谈陈文忠为枢密一日忽有中人宣召引入禁中相继而至者凡七人惟记文忠杜镐丁谓三人酒五六行膳具中各出两绛囊大珠上曰时和歳丰太平难遇此物助卿等丨丨之费】
　　燕蹴【杜甫城西陂泛舟诗鱼吹细浪揺歌扇丨丨飞花落舞筵　赵秉文诗丨丨檐花堕茵席鱼摇波日动阑干】
　　燕跃【捜神记见鹄踊下】
　　燕濯【张衡西京赋冲狭丨丨胸突铦锋注丨丨以盘水置前坐其后踊身张手跳前以足偶节逾水复却坐如燕之浴也狭以草为环插刀四傍伎人跃入其中胸突刀上如燕之飞跃水也】
　　燕浴【张衡西京赋注见上】
　　燕穿【虞集次韵伯庸尚书春莫游七祖真人庵兼简吴宗师诗花近飞觞鱼骇逝栁低步障丨随丨　马祖常天庆寺纳凉聨句诗寂寂鸽栖罘宛宛丨丨荣】
　　燕去【钱文荐寒鸦赋鸦飞则流水丨丨则空梁　刘禹锡酬令狐相公六言见寄诗吴苑丨辞人丨汾川雁帯书来　张乔滕王阁写望诗早凉先丨丨返照后帆孤】
　　燕拂【司空曙杂言诗丨丨青芜地蝉鸣红叶枝　常衮早秋望华清宫树诗丨丨宜秋霁蝉鸣觉昼空喻凫送武瑴之邠宁诗丨丨沙河栁鵶高石窟钟　王建极和石田翁诗丨丨林霞分嫩緑蝶翻草露湿娇红】燕来【酉阳杂俎取桐为男女各一投丹中丨必丨　吴均赠杜容成诗一丨海上丨一燕髙堂息　隂铿新城安乐宫诗迢递翔鹍仰连翩贺丨丨　刘禹锡谪居悼往诗冬日念乡关丨丨鸿复还　李商隠清河诗丨丨从及社蝶舞太侵晨　张祜洞房燕诗清晓洞房开佳人喜丨丨】
　　燕息【吴均赠杜容成诗见上　又诗或丨燕居丨或尽瘁事国】
　　燕生【本草别録丨丨高山平谷　捜神记汉成帝绥和二年三月天水平襄有丨丨雀哺食至大俱飞去又魏景初元年有丨丨巨鷇于卫国李盖家形若鹰吻似燕】
　　燕至【歳华纪丽惊蛰之日桃始华春分之日丨乃丨傅咸燕赋序有言丨今年巢在此明歳复来者其将逝翦爪识之其后果丨焉　吴均送归曲丨丨他人乡雁去还谁国　徐璧春燕诗双丨今朝丨何时发海滨】
　　燕降【淮南子先王之政四海之云至而修封疆虾蟇鸣丨丨而达路除道隂降百泉则修桥梁】燕觅【孟浩然茅斋诗丨丨巢窠处蜂来造蜜房】
　　燕过【晏殊浣溪沙词小阁重帘有丨丨晩花红片落庭莎】
　　燕燥【庾信同颜大夫初晴诗丨丨还为石龙残更是泥】
　　燕□【补禽经丨以狂丨】
　　燕筑【闽小记见燕窝下】
　　燕鬭【魏书李惠传为雍州刺史有丨争巢丨已累日惠令人掩获试命纲纪断之并辞惠乃使卒以弱竹弹两燕既而一去一留惠笑谓吏属曰此留者自计为巢功重彼去者既经楚痛理无固心羣下服其深察】燕欺【司空图冯燕歌见鸠鬬下】
　　燕起【鲍照飞白书势铭见鸿归下　颜延之喜雨诗丨丨知风舞础润识云流　庾肩吾咏风诗宋地□飞初湘川丨丨余】
　　燕蛰【酉阳杂俎或言丨丨于水底旧説燕不入室是井之虚也　文昌杂録世言燕子至秋社乃去仲春复来昔年因京东开河岸崩见蛰燕无数乃知丨亦丨尔惊蛰后中气乃出非渡海也】
　　燕伏【李邕春赋蛇盘地蓄丨丨岩猜】
　　燕落【范浚首夏新晴诗丨丨雨知节鸠鸣天欲晴】
　　燕巧【程俱杂兴诗春鸠一何拙新丨一何丨】
　　燕拙【司空图诗丨丨营巢苦鱼贪触网惊】
　　燕惊【武元衡秋日将赴江上杨微时任鳯翔诗见鸿避下　李建勲蝶诗潜被丨丨还防乱偶因人逐入帘帏】
　　燕忙【陆游诗见莺嬾下】
　　燕静【苏颋山驿闲卧即事诗息丨归檐丨飞花落院闲李郢春日题山家诗丨丨啣泥起蜂喧抱蘂回】燕娇【黄机永遇乐词蝶困蜂酣丨丨鸎姹懽意浓如此】
　　燕轻【九章算术五雀六燕飞集衡衡适平一雀一燕飞而易处则雀重而丨丨　虞集明皇按乐图诗惊鸿浑不下飞丨若为丨】
　　燕重【李商隐寄罗劭兴诗人闲微病酒丨丨逺嗛泥　杨亿诗丨丨啣泥逺鸿惊避弋髙】
　　燕苦【欧阳修啣街行词莺愁丨丨春归去寂寂花飘红雨飞】
　　燕接【谢偃观舞赋见凫连下　马戴赠李景章先辈诗莺啼细栁临关路丨丨飞花绕汉宫】燕迎【刘禹锡将赴苏州途出洛阳留守李相公累申晏饯宠行话旧形于篇章谨抒下情以申仰谢诗洛水故人别吴宫新丨丨】
　　燕送【庾信咏园花诗丨丨归菱井蜂衔上蜜房】
　　燕拾【徐陵梅花落乐府对户一株梅新花落故栽丨丨还莲井风吹上镜台】
　　燕拆【王丽真与曽季衡冥会诗五原分袂真吴越丨丨莺离芳草歇】
　　燕归【魏文帝燕歌行羣丨辞丨雁南翔念君客游思断肠　高适燕啣泥诗双燕碌碌飞入屋屋中老人喜丨丨　陆游燕诗春画花明映栁纎丨丨胜事始能兼　郝俣新秋诗蝉噪不离羁客耳丨丨还动故园情郭良骥诗野棠自发空流水江丨初丨不见人】
　　燕避【埤雅丨丨戊巳】
　　燕藏【古诗翩翩堂前丨冬丨夏来见兄弟两三人流落在他县】
　　燕化【陆勲志怪録昔有丨飞入人家丨为一小女子长仅三寸自言天女能先知吉凶】
　　燕入【刘禹锡春日寄杨八唐州诗丨丨新村落人耕旧战塲　苏轼常润道中有懐钱塘寄述古诗花开后院还空落丨丨华堂怪未归　马延登诗砌下蚁归低赤帻帘间丨丨湿乌衣　杨基诗花里小楼双丨丨栁邉深巷一莺啼】
　　燕存【贾岛青门里诗丨丨鸿已过海内几人愁】
　　燕出【汉书王嘉传孝成皇帝时諌臣多言丨丨之害及女宠】
　　燕外【杜甫春日江村诗丨丨晴丝鸥邉水叶开】
　　燕忆【欧阳修诗丨丨铜鞮来不定鸿归碣石信难分】
　　燕朝【周礼太仆王眡丨丨则正位掌摈相注丨丨朝于路寝之庭王图宗人之嘉事则丨丨疏释曰以其路寝安燕之处则谓之丨丨以其与賔客飨食在庙燕在寝也但与賔客及臣下丨时亦有丨郑必以王图宗人嘉事为丨丨者以其因丨而丨賔臣燕礼已有成文图宗人嘉事者朝不见故郑特见之云图宗人嘉事者谓宗人冠婚嘉礼之等皆曰嘉事】
　　燕居【论语子之丨丨申申如也夭夭如也　礼记玉藻丨丨告温温　又仲尼丨丨注退朝而处曰丨丨周礼小臣正王之燕服位注谓丨丨时也　汉书陆贾传诸吕擅权欲劫少主危刘氏右丞相陈平患之平】
　　【常丨丨深念贾往不请直入坐陈平方念不见贾贾曰何念深也平曰生揣我何念贾曰不过患诸吕少主耳陈平曰然　陆蒙幽居赋序曰丨丨则仲尼有之矣曰卜居则屈原有之矣曰闲居则潘岳有之矣曰郊居则沈约有之矣　又明一统志丨丨堂在顺天府渠县南宋陈尧咨之子义建】
　　燕室【刘潜平等刹下铭丨丨缘云精庐切汉　又闽小记见燕窝下】
　　燕榭【范成大诗賔筵旧压三千客丨丨新高十二城】
　　燕寝【诗被之祁祁薄言旋归笺我还归者自庙反其丨丨疏丨丨夫人常居之处　仪礼燕礼公以賔及卿大夫皆坐乃安疏云燕安坐相亲之心者丨在丨以醉为度是相亲之心也　李刘代回施温州启验阳律鳯鸣之应符凝香丨丨之祥　又代回孙衢州启颁象魏之法仗簇春旗凝丨丨之香服先夏甸　韦应物诗兵卫森画防丨丨凝清香】
　　燕席【仪礼燕礼疏丨异国臣子得有专丨韩愈感春诗心懐生平友莫一在丨丨】
　　燕几【仪礼士防礼缀足用丨丨注缀犹拘也疏言丨丨者当在燕寝之内常凭之以安其体也　黄长睿丨丨图自序丨丨图者图几之制也几之制纵横离合变态无穷率视夫賔朋多寡杯盘丰约以为广狭之则遂创为二十体变为四十名谓之骰子车葢拟其六也燕衎之余以之展经史陈古玩无施而不宜宁不愈于世俗之泥于大小一偏之用者乎　范成大晓自银林至东灞登舟寄宣城亲戚诗凝香绕丨丨安知路旁情】燕服【诗薄污我私传污烦也私丨丨也疏言私丨丨谓六服之外常着之服则有污垢故须澣公服则无垢污矣　仪礼燕礼记丨朝丨于寝疏凡记皆记经不言者以经不言丨丨及燕处故记人言之也】燕衣【礼记王制有虞氏皇而祭深衣而养老夏后氏收而祭丨丨而养老殷人冔而祭缟衣而养老周人冕而祭衣而养老】
　　燕毛【中庸丨丨所以序齿也】
　　燕飨【诗呦呦鹿鸣朱注此丨丨賔客之诗也盖君臣之分以严为主朝廷之礼以敬为主然一于严敬则情或不通而无以尽其忠告之益故先王因其饮食聚防而制为丨丨之礼以通上下之情　又鱼丽于罶朱注此丨丨通用之乐歌即丨丨所荐之羞而极道其美且多见主人礼意之勤以优賔也　诗地理攷朱氏曰正小雅丨丨之乐也】
　　燕觞【陆游斋中闲咏诗丨丨乆罢尘痕积庭讼全稀藓晕生】
　　燕器【仪礼士丧礼既夕丨丨杖笠翣注燕居安体之器也】
　　燕礼【礼记王制凡养老有虞氏以丨丨夏后氏以飨礼殷人以食礼周人修而兼用之　仪礼丨丨第六注丨丨于五礼属嘉礼　又丨丨小臣戒与者注小臣相君燕饮之法戒与者谓留羣臣也君以丨丨劳使臣若臣有功故与羣臣乐之小臣则警戒告语焉饮酒以合防为欢也　沈约郊居赋受老夫之嘉称班丨丨于上庠】
　　燕乐【周礼磬师教缦乐丨丨之钟磬注丨丨房中之乐又钟师凡祭祀飨食奏丨丨　又笙师凡祭祀飨射共其钟笙之乐丨丨亦如之　唐书礼乐志高宗即位景云见河水清张文收采古谊为景云河清歌亦名丨丨　小学绀珠唐十部乐丨丨清乐西凉天竺高丽兹安国疏勒高昌康国　又音洛诗我有旨酒以丨丨嘉賔之心　仪礼燕礼疏洁白之士羣集于君之朝君以礼乐与之饮酒丨丨以尽其欢　史记李斯传赵高待二世方丨丨使人告丞相上方间可奏事丞相至宫门上谒　侯喜献农书赋庆赏之多丨丨既均于九有播植之始教化爰贞于四遐　又括地志故龚城在檀州丨丨县界故老传云舜流共工于幽州居此城】燕义【礼记丨丨注郑云名丨丨者以记君与臣燕饮之礼上下相报之义也】
　　燕法【仪礼燕礼与卿燕则大夫为賔与大夫燕亦大夫为賔疏此谓与已臣子丨丨若与异国賔燕皆用上介为賔】
　　燕事【仪礼燕礼君贶寡君多矣又辱赐于使臣臣敢拜赐命疏主君使大夫往戒只为丨丨今客从之者来就燕而云拜主君用燕之命者谦不必有丨丨】
　　燕朋【礼记学记丨丨逆其师燕辟废其学注燕犹防也疏丨丨谓丨防丨友不相尊敬则违逆师之教道也辟譬喻也谓义理钩深或直言难晓时湏假设譬喻然后可解而堕学之徒好防慢笑师之譬喻是废学之道也】
　　燕辟【礼记学记见上】
　　燕食【礼记内则大夫丨丨有脍无脯有脯无脍　又玉藻凡丨丨妇人不彻　周礼膳夫王丨丨则奉膳赞祭注丨丨谓日中与夕食】
　　燕饮【诗尔酒既清尔殽既馨公尸丨丨福禄来成　周礼大仆王丨丨则相其灋疏此丨丨谓与诸侯燕若公三燕侯伯再燕子男一燕之等或王与羣臣燕之等皆是　仪礼燕礼小臣戒与者注见燕礼下　又公又举奠觯惟公所赐以旅于西阶上如初疏此丨尚丨酒故工歌之后笙奏之前而为大夫举旅　汉书申屠嘉传是时太中大夫邓通方爱幸赏赐累巨万文帝常丨丨通家其见宠如是】
　　燕酌【韦应物因省风俗与从侄成绪游山水诗累宵同丨丨十舍携征骑】
　　燕羞【仪礼燕礼乃荐脯醢卿升席坐左执爵右祭脯醢注卿无俎者丨主于丨】
　　燕射【周礼乐师丨丨帅射夫以弓矢舞乐出入令奏钟鼓注丨丨三耦在寝　礼记射义诗曰曾孙侯氏四正具举大夫君子凡以庶士小大莫处御于君所以丨以丨则燕则誉言君臣相与尽志于射以习礼乐则安则誉也　小学绀珠三射丨丨于寝兽侯用质賔射于朝麋侯用正大射于射宫皮侯用鹄】
　　燕舞【诗君子陶陶左执翿笺君子左手持羽右手招我欲使我从之于丨丨之位　又杜甫湘夫人祠诗虫书玉佩藓丨丨翠帷尘　姚合苦雨诗早秋仍丨丨深夜更鼍鸣　李羣玉洞庭入澧江寄巴丘故人诗江行好风日丨丨轻波时　苏轼披锦亭诗烟红露緑晓风香丨丨莺啼春日长　杨维桢蹋踘歌赠刘叔芳低过不坠蹴忽高蛱蝶窥飞丨廻丨】
　　燕坐【仪礼燕礼賔反入及卿大夫皆説屦升就席公以賔及卿大夫皆坐乃安注凡丨丨必説屦屦贱不在堂也礼者尚敬敬多则不亲丨安丨相亲之心也疏凡在堂立行礼不説屦安坐则脱屦故郑云凡丨丨必脱屦以其屦在足贱不宜在堂陈于尊者之侧也　黄庭坚诗山围丨丨图画出水作夜窗风雨来　王炎诗中庭丨丨必主妇緑云高髻香罗衣】
　　燕话【白居易诗清宵陪丨丨美景从遨游】
　　燕笑【诗丨丨语兮是以有誉处兮　宋史沈遘传召知开封府治如在杭州蚤作视事逮午而毕出与亲旧往还从容丨丨沛然有余暇】
　　燕衎【诗君子有酒嘉賔式丨以丨　晋书谢安传赞从容而杜奸谋丨丨而清羣寇】
　　燕劳【诗小雅谱鹿鸣等三篇皆丨丨臣子为政之大务后世常歌之故乡饮酒礼皆歌此三篇　唐书回纥传帝坐前殿召叶防升阶席酋领于下丨且丨之人人赐锦绣缯器　五代史后蜀世家孟知祥驰至京师荘宗戒有司盛供帐多出内府珍奇诸物以丨丨之】
　　燕安【礼记射义以燕以射则燕则誉疏则燕则誉者欢乐用是丨丨而有声誉也　文同诗图书好丨丨】燕和【唐书元结传重城深宫丨丨而居凝冕大昕缨佩而朝　宋宁宗郊祀乐章天容澄谧景气丨丨】燕喜【诗吉甫丨丨既多受祉笺吉甫既伐玁狁而归天子以丨礼乐之则欢丨矣　又鲁侯丨丨令妻寿母疏鲁侯僖公丨饮而皆丨燕于内寝则善其妻寿其母谓为之祝庆使妻善而母寿也　金史乐志馨香始升明神丨丨　栁宗元送班孝廉擢第归省序亟驾省谒从容丨丨　李刘代回张建昌启谅鲁侯之丨丨受周祉之鸿厖　又明一统志丨丨亭在广州府连州城内唐韩愈为记　韩愈丨丨亭记合而名之以屋曰丨丨之亭取诗所为鲁侯丨丨者颂也于是州民之老闻而相与观焉曰吾州之山水名天下然而无与丨丨者比经营于其侧者相接也而莫直其地凡天作而地藏之以遗其人乎　又张养浩诗鹤因客俗穿云去丨丨春隂掠地飞】
　　燕祉【李刘代回程庆元启当羲仲之授时宜鲁侯之丨丨】
　　燕赐【礼记聘义丨与时丨无数所以厚重礼也　诗吉甫燕喜疏王所以丨丨之者以其来归自镐其处迥逺我吉甫之行日月长乆矣故今王饮之酒进其宿在家诸同志之友与俱饮以尽其欢又加之以炰鳖脍鲤珍羙之馔丨丨厚矣】
　　燕游【礼记少仪请见不请退朝廷曰退丨丨曰归师役曰罢　韩愈送许郢州序愈于使君非丨丨一朝之好也故其赠行不以颂而以规　又叚龙凉州记吕光大安三年白丨丨酒泉郡黒燕列从】燕处【礼记经解其在朝廷则道仁圣礼义之序丨丨则听雅颂之音行步则有环佩之声升车则有鸾和之音　梁元帝元览赋既追随而得性实丨丨而超然】
　　燕逸【陆机鳖赋越高波以丨丨窜洪流而潜藏】
　　燕休【后汉书百官志孝武帝初置水衡都尉秩比二千石别主上林苑离宫丨丨之处　晋书天文志门外六星曰天牀主寝舍解息丨丨】
　　燕宁【杨万里庆长叔招饮一杯未釂雪声璀然即席走笔诗丨丨轩里集羣仙薄宦归来又两年】燕媠【汉书孝武李夫人传夫人曰妇人貎不修饰不见君父妾不敢以丨丨见帝注师古曰媠惰同谓不修饰】
　　燕婉【诗丨丨之求籧篨不鲜传丨安丨顺也笺齐女来嫁于卫本求丨丨之人谓伋也反得籧篨不善谓宣公也　又丨丨之求籧篨不殄　又丨丨之求得此戚施　张衡西京赋捐衰色从丨丨　高适同敬八卢五泛河间清河诗飘飖波上兴丨丨舟中词　苏轼诗吾闻东山傅置酒携丨丨】
　　燕私【诗诸父兄弟备言丨丨笺祭祀毕归宾客豆俎同姓则留与之燕所以尊宾客亲骨肉也　仪礼燕礼士荐脯醢膳宰设折俎升自西阶疏燕礼丨丨主于羞故宾之荐俎庶羞同使膳宰君之脯醢庶羞同使士尊官为之　又记燕朝服于寝疏知燕于寝者以其飨在庙明丨在寝丨处可也　史记李斯传二世怒曰吾尝多闲日丞相不来吾方丨丨丞相辄来请事丞相岂少我哉且固我哉】
</div>
    <div class="pagination">
<a href="御定骈字类编_page816.html">上一页</a><span>...</span><a href="御定骈字类编_page812.html">812</a><a href="御定骈字类编_page813.html">813</a><a href="御定骈字类编_page814.html">814</a><a href="御定骈字类编_page815.html">815</a><a href="御定骈字类编_page816.html">816</a><span class="current-page">817</span><a href="御定骈字类编_page818.html">818</a><a href="御定骈字类编_page819.html">819</a><a href="御定骈字类编_page820.html">820</a><a href="御定骈字类编_page821.html">821</a><a href="御定骈字类编_page822.html">822</a><span>...</span><a href="御定骈字类编_page818.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
