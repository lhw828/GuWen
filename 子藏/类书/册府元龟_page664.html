<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 664 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 664 页/共 736 页
  </h1>
  <div class="content">
   後魏刘芳字伯支彭城人也。年十六时南部尚书李敷妻司徒崔浩之弟女芳祖母浩之姑也。芳至京师诣敷门崔耻芳流播拒不见之芳虽处穷窘之中而业尚贞固至有易衣并日之弊而澹然自守不急急於荣利不戚戚於贫贱乃著穷通论以自慰焉位至太常卿。
    後周黎景熙字季明河间邺人少以字行西魏大统末为著作佐郎於时伦辈皆位兼常伯车服华盛唯季明独以贫素居之而无愧色。
    隋李文博博陵人性贞介好学不倦为薛道衡所知後直秘书内省典校坟籍守道居贫晏如也。虽衣食乏绝而清操逾厉不妄通宾客恒以礼法自处侪辈莫不敬焉道衡知其贫每延于家给以资费。
    房彦谦居官所得俸禄以周恤亲友家无馀财车服器用务存素俭自少及长一言一行未尝涉私虽致屡空怡然自得常从容独笑顾谓其子玄龄曰：人皆因禄富我独以官贫所遗子孙在於清白卒为泾阳令。
    唐崔从字子与次兄能同隐太原山居励志学业穷困至於绝食不以告人李藩年四十馀未仕读书扬州困於自给妻子怨尤之晏如也。後至相位。
    李逊幼孤寓居江陵与其弟建皆安贫苦易衣并食讲习不倦官至刑部尚书。
    後汉李愚随计之长安唐昭宗天复初驾在凤翔汴军攻蒲华入关愚避难东归雒阳时卫公李德裕孙道古在平泉旧墅愚往依焉子弟亲采薪以给朝夕未尝千人後至相位。
    周翟光邺太祖时位至宣徽使兼枢密副使食禄日久家无馀财任金吾日假官屋数间以蔽风雨亲属累重粝食才给人不堪其忧光邺处之晏如也。
    ●卷九百三
    ○总录部　书信
    古之作者曷尝不因言而见志至於执讯之还往尺书之问遗皆所以导素蕴而陈嘉诲者焉春秋以来文辞为盛两汉之世炳然与三代同风鼎国之後才士间出观其扬扌理道论叙今古内罄於悃忄外影於藻翰意趣周密采章英发使人三复而不能自释於手故史氏所载非以为繁文後学之徒竞氵敕其芳润者已。
    叔向晋大夫郑铸刑书（铸刑书於鼎以为国之常法）叔向使诒子产书（诒遗也。）曰：始吾有虞於子（虞度也。言准度子产以为已法）今则已矣。（已止也。）昔先王议事以制不为刑辟惧民之有争心也。（临事制刑不豫设法也。法豫设则民知争端）犹不可禁御是故闲之以义（闲防也。）纠之以政（纠举也。）行之以礼守之以信奉之以仁（奉养也。）制为禄位以劝其从（劝从教）严断刑罚以威其淫（淫放也。）惧其未也。故诲之以忠耸之以行（耸惧也。）教之以务（时所也。）使之以和（说以使民）临之以敬莅之以︹（施之於事为莅）断之以刚（义断也。）犹求圣哲之上明察之官（上公王也。官卿大夫也。）忠信之长慈惠之师民，於是乎！可任使也。而不生祸乱民知有辟则不忌於上（权移於法故民不畏上）并有争心以徵於书而徼幸以成之（因危文以生争缘徼幸以成其巧伪）弗可为矣。（为冶也。）夏有乱政而作禹刑商有乱政而作汤刑（夏商之乱著禹汤之。《法言》不能议事以制）周有乱政而作九刑（周之衰亦为刑书为之九刑）三辟之兴皆叔世也。（言刑书不起於始盛之世）今吾子相郑国作封洫立谤政（作邱赋）制参辟铸刑书（制三辟谓用三代之末法）将以靖民不亦难乎！《书》曰：仪式刑文王之德日靖四方（言文王以德为仪式故能有安靖四方之功刑法也。）。又曰：仪刑文王万邦作孚（言文王作仪法为天下所信孚信者也。）如是何辟之有（言云：唯以德为信不以刑也。）民知争端矣。将弃礼而徵於书（以刑书为徵）锥刀之末将尽争之（锥刀末喻小事）乱狱滋丰贿赂并行终子之世郑其败乎！兮闻之国将亡必多制（数败也。）其此之谓乎！复。《书》曰：若吾子之言（复报也。）侨不才不能及子孙吾以救世也。既不承命敢忘大惠。
    汉柴武为将军韩王信降胡汉使武击之武遗信。《书》曰：陛下宽仁诸侯虽有叛亡而後归取复故位号不诛也。（复音扶日反）大王所知今王以败亡走胡非有大罪急自归信报曰：陛下擢仆闾巷南面称孤此仆之幸也。荥阳之事仆不能死囚於项籍此一罪也。寇攻马邑仆不能坚守以城降之此二罪也。今为反寇将兵与将军争一旦之命此三罪也。夫种蠡无一罪身死亡（大夫种范蠡也。二人皆越王句践之臣大夫种位为大夫名种也。有功於越句践逼令自死范蠡即陶朱公也。浮海而逃之齐邑。又居陶土自号朱公也。竟以寿终信引之以自喻者盖言种不去则见杀蠡逃亡则获免蠡音礼）仆有三罪而欲求活此伍子胥所以偾於吴世也。（偾谓僵仆而倒也。音方问切）今仆亡匿山谷间旦暮乞贷蛮夷（贷音吐得切）仆之思归如痿人不忘起瞽者不忘视（痿风Φ病也。音人隹切）势不可尔。
    薄昭文帝舅为将军淮南厉王归国益恣不用汉法帝令昭予厉王书谏数之曰：窃闻大王刚直而勇慈惠而厚贞信多断是天以圣人之资奉大王也。甚盛不可不察今大王所行不称天资皇帝初即位易侯邑在淮南者大王不肯皇帝卒易之使大王得三县之实甚厚大王以未尝与皇帝相见求入朝见未毕昆弟之欢（毕尽也。）而杀列侯以自为名皇帝不使吏与其间（为读曰豫谓不令吏干豫治其事）赦大王甚厚法二千石□取言汉补大王逐汉所置而请自置相二千石皇帝天下正法而许大王甚厚（不从正法听王自置二千石古委字谓曲也。）大王欲属国为布衣守冢真定（属谓委弃之也。音之欲切）皇帝不许使大王毋失南面之尊甚厚（毋失不失也。南面之尊谓王位也。）大王宜日夜奉法度修贡职以称皇帝之厚德今乃轻言恣行以负谤於天下甚非计也。夫大王以千里为宅居以万民为臣妾此高皇帝之厚德也。高帝蒙霜露氵未风雨（沫亦字也。蒙冒也。沫洗面也。音呼内切字从午未之未）赴矢石野战攻城身被疮痍（痍音夷）以为子孙成万世之业艰难危苦甚矣。大王不思先帝之艰苦日夜怵惕修身正行养牺牲丰粢盛奉祭祀以无忘先帝之功德而欲属国为布衣甚过。且夫贪让国土之名轻废先帝之业不可以言孝父为之基而不能守不贤不求守长陵而求之真定先母後父不谊数逆天子之令不顺言节行以高兄无礼（谓请守母冢自为名节而表异行用此矜高於兄尔）幸臣有罪大者立断小者肉刑不仁（断谓斩也。）贵布衣一剑之任贱王侯之位不知不学问大道触情妄行不祥（任情意所欲则行之妄行行音下更反切）此八者危亡之路也。而大王行之弃南面之位奋诸贲之勇（吴专诸卫孟贲也。贲音奔）尝出入危亡之路臣之所见高皇帝之神必不庙食於大王之手明矣。昔者周公诛管叔放蔡叔以安周齐桓杀其弟以反国（子纠兄也。言弟者讳也。）秦始皇杀两弟迁其母以安秦（始皇母与毒私通生二子事觉诛毒并杀二弟迁其母於咸阳官也。）顷王亡代高帝夺之国以便事（顷王高帝兄仲也。匈奴如代不能守走归京师高帝夺其国退为王侯以便国法也。便音频面切）济北举兵皇帝诛之以安汉（济北王兴居与大臣共诛诸吕自以功大怨其赏薄故反）故周齐行之於古秦汉用之於今大王不察古今之所以安国便事而欲以亲戚之意望於太上不可得也。（太上天子也。）亡之诸侯游宦事人及舍匿者论皆有法（舍匿谓容止而藏隐也。）其在王所吏主者坐（各有所主而坐其罪）今诸侯子为吏者御史主（主御史也。自此以下至县令主皆谓王官属）为军吏者中尉主客出入殿门者卫尉大行主诸从蛮夷来归谊及以亡名数自古者内史县令主相欲委下吏无与其祸不可得也。（诸侯王之相欲委罪於在下小吏而身不干豫之不可得也。与读曰豫）王。若不改汉系大王邸论相以下为之奈何夫堕父大业退为布衣所哀（堕毁也。布衣贫贱之人王既伏法则贫贱之人反哀怜之堕音火规切）幸臣皆伏法而诛为天下笑以羞先帝之德（羞辱也。）甚为大王不取也。宜急改操易行上书谢罪曰：臣不幸早失先帝少孤吕氏之世未尝忘死（尝恐死）陛下即位臣怙恩德骄盈行多不轨（轨法也。）追念罪过恐惧伏地待诛不敢起皇帝闻之必喜大王昆弟欢欣於上群臣皆得延寿於下上下得宜海内常安愿熟计而疾行之行之有疑祸如发矢不可追已（发矢逾速也。已语终辞）王得书不说。
    司马迁被刑之後为中书令尊宠任职故人益州刺史任安（故人者言其旧交也。）子迁书责以古贤臣之义迁报之曰：少卿足下（少卿任安字也。）曩者辱赐书教以慎於接物推贤进士为务意气勤勤恳恳（恳恳至诚也。）。若望仆不相师用（望怨也。）而流俗人之言（谓随俗人之言而流移其志）仆非敢如是也。仆虽罢驽亦侧闻长者遗风矣。（罢读曰疲）顾自以为身残处秽动而见尤（顾思念尤过也。）欲益反损是以抑郁而无谁语（无谁语者言无相知言心之人谁可告语）谚曰：谁为为之孰令听之（言无知已者设欲名节立行谁可为作之。又令谁听之上为音于伪切）盖锺子期死伯牙终身不复鼓琴（伯牙锺子期皆楚人也。伯牙鼓琴子期听之方鼓琴而志在高山子期曰：巍巍乎！若泰山既而志在流水子期。又曰：汤汤乎！若水流及子期死伯牙鼓琴绝弦终身不复鼓琴以时人无足复为鼓琴尔）何则士为知己用女为说己容（说读曰悦）。若仆大质己亏缺矣。虽材怀随和行。若繇夷（繇夷许繇伯夷也。随随侯珠也。和和氏璧）终不可以为荣足以发笑而自点尔（点也。）书辞宜答（宜早答）会东从上来（从武帝还也。）。又迫贱事（卑贱之事。若烦务也。谓所供职也。）相见日浅卒卒无须臾之间得竭指意（卒卒促遽之意也。间隙也。卒音千切）今少卿抱不测之罪（平居时迁不指报其书今有罪在狱故报往日书欲使其恕以度已也。不测谓深也。）涉旬月迫季冬仆。又薄从上上雍（薄迫也。迫当从行也。）恐卒然不可讳（卒读曰猝不可讳谓安死也。）是仆终已不得舒愤懑以晓左右（懑烦闷也。晓告谕也。懑音满）则长逝者魂魄私恨无穷（谓任安恨不见报）请略陈固陋阙然久不报幸勿为过（请中间久不报也。）仆闻之身者智之府也。（府者所聚之处也。）爱施者仁之端也。取予者义之符也。（符信也。）耻辱者勇之决也。立名者行之极也。士有此五者然後可以於世列於士君子之林矣。故祸莫よ於欲利（よ亦痛也。音千敢切）悲莫痛於伤心行莫鬼於辱先而诟莫大於宫刑（诟耻也。音垢）刑馀之人无所比数非一世也。所从来远矣。昔卫灵公与雍渠同载孔子陈（雍渠奄人灵公近之）商鞅因景监见赵良寒心（景监秦嬖人也。赵良贤者）同子参乘袁丝变色（赵谈也。与迁父同讳。故曰：同子）自古而耻之夫中材之人事有关於宦竖莫不伤气况慷慨之士乎！（慷音口朗切）如今朝廷虽乏人奈何令刀锯之馀荐天下豪俊哉！仆赖先人绪业得待罪辇毂下二十馀年矣。（言符从天子之车舆）所以自惟（惟思也。）上之不能纳忠效信（效致也。）有奇策材力之誉自结明主次之。又不能拾遗补阙招贤进能显岩穴之士外之不能备行伍攻城野战有斩将搴旗之功（搴拔也。取敌人之旗也。搴音蹇）下之不能累日积劳取尊官厚禄以为宗族交游光宠四者无一遂苟合取容无所短长之效可见於此矣。乡者仆亦尝厕下大夫之列（周官太史谓下大夫也。汉太史令之秩比下大夫乡读曰乡曩昔时也。）陪奉外廷末议不以此时引维纲尽思虑今已亏形为扫除之隶在茸之中（茸猥贱也。下也。茸细毛也。言非豪楚也。吐合切茸人勇切）乃欲首信眉论列是非（读曰仰信读曰伸列陈也。）不亦轻朝廷羞当世之士耶（羞辱也。）嗟乎！嗟乎！如仆尚何言哉！尚何言哉！且事本末未易明也。仆少负不羁之才长无乡曲之誉（不羁言其材质高远不可羁系也。负者亦言无此事也。）主上幸以先人之故使得奏薄伎出入周卫之中（薄伎薄材也。周卫言宿卫谓周密也。）仆以为戴盆何以望天（头戴盆则不得望天则不得戴盆事何可兼施言已方有所造不暇修乎！人之事也。言营职务尔未论其造书也。）故绝宾客之知忘室家之业日夜思竭其不肖之材力务一心营职以求亲媚於主上而事乃有大谬不然者夫仆与李陵俱居门下素非相善也。趣舍异路（趣所向也。舍所废也。）未尝衔杯酒接殷勤之欢然仆观其为人自奇士事亲孝与士信临财廉取与义分别有让恭俭下人尝思奋不顾身以犭旬国家之急（犭旬从也。营也。）其素所畜积也。（畜读曰蓄）仆以为有国士之风夫人臣出万死不顾一生之计赴公家之难斯已奇矣。今举事一不当而全躯保妻子之臣随而媒孽其短（媒谓遘会也。孽谓为生其罪媒如媒聘之媒孽如鞠孽之孽一曰齐人谓鞠为媒也。）仆诚私心痛之。且李陵提步卒不满五千深践戎马之地足历王庭垂饵虎口横挑︹胡（挑音徒了切）亿万之师（读曰仰汉军北向匈奴南下北方地高故云：然）与单于连战十馀日所杀过当（卒计战士杀敌数多故云：过多也。）虏救死扶伤不给（给犹供也。）旃裘之君长咸震怖乃悉徵左右贤王举引弓之民（能引弓者皆发之）一国共攻而围之转斗千里矢尽道穷救兵不至士卒死伤如积然李陵一呼劳军（呼大故切）士无不起躬流涕氵未血饮泣更张空冒白刃北首争死敌者（氵未敌弩弓也。氵未古字洗面也。言流血在面如与冒死也。首乡也。沫呼内切字从午未之未丘扌切。又音眷冒莫克切首式救切或读乃以之大谬矣。拳则屈指不当言其张时矢尽故张之空弓非是手拳也。）陵未没时使有来报汉公卿王侯皆奉觞上寿後数日陵败书闻主上为之食不甘味听朝不怡大臣忧惧不知所出仆窃不自料其卑贱（料量也。音聊）见主上惨凄怛悼诚欲效其款款之愚以为李陵素与士大夫绝甘分少（自绝肯甘而与众人分之共同其少多也。）能得人之死力虽古名将不过也。身虽陷败彼观其意。且欲得其当而报汉（欲於匈奴立功而归以其当破败之罪）事已无可奈何其所摧败功亦足以暴於天下矣。（谓摧破匈奴之兵也。）仆怀欲陈之而未有路会召问即以此指推言陵功（指意也。）欲以广主上之意塞睚眦之辞未能尽明（睚眦举目眦也。犹言顾瞻之顷也。睚音眦才赐切）明主不深晓以为仆沮贰师而为李陵游说（沮毁坏也。音才汝切）遂下於理拳拳之忠终不能自列（拳拳恐谨之貌刘向传作倦倦字音义同尔列陈也。）因为诬上卒从吏议（卒终也。）家贫财赂不足以自赎交游莫救左右亲近不为一言身非木石独与法吏为伍深幽囹圄之中谁可告者。此正少卿所亲见仆行事，岂不然邪李陵既生降ㄨ其家声（家世为将有名声陵降而ㄨ之也。陨坠也。音颓）而仆。又茸以蚕室（茸音人勇切推也。蚕室初腐刑所居温密之室也。谓推致蚕室之中也。）重为天下观笑（观视之而笑也。）悲夫悲夫事未易一二为俗人言也。仆之先人非有剖符丹书之功文史星历近乎！卜祝之间固主上所戏弄倡优畜之流俗之所轻也。假令仆伏法受诛。若九牛亡一毛与蝼岂何异（蝼蝼占也。岂蚍蜉也。皆虫之微少者蝼音楼）而世。又不与能死节者比（与许也。不与许其能死节）特以为知穷罪极不能自免卒就死尔何也。素所自树立使然人固有一死死有重於太山或轻於鸿毛用之所趋异也。（趋读曰趣趣乡也。）太上不辱先其次不辱身其次不辱理色其次不辱辞令其次诎体受辱其次易服受辱（林也。音止藻切）其次关木索被楚受辱（婴绕也。{髟易}吐讨切）其次{髟易}毛婴金铁受辱其次毁肌肤断肢体受辱最下腐刑极矣。傅曰：刑不上大夫此言士节不可不厉也。猛虎出深山百兽震恐及其在槛之中摇尾而求食（掘地以陷兽也。音才性切）积威约之渐也。故古有画地为牢势不入削木为吏议不对定计於鲜也。（未遇刑自杀为鲜明也。）今交手足受木索暴肌肤受榜（榜音彭）幽於圜墙之中（圜墙狱也。《周礼》谓之圜士）当此之时见狱吏则头抢地（抢千羊切）视徒隶则心惕息（惕惧也。息喘息也。）何者积威约之势也。事已至此言不辱者所谓强颜尔曷足贵乎！（强其两切）。且西伯伯也。拘牖里李斯相也。具五刑淮阴王也。受械於陈（高祖伪游梦而信至陈上谒即见囚执械谓桎梏之）彭越张敖南乡称孤系狱抵罪（或系於狱或至大罪也。乡读曰乡）绛侯诛诸吕权倾五霸囚於请室（伯读曰霸）魏其大将也。衣赭衣关三木（三木在颈及手足）季布为朱家钳奴灌夫受辱於居室此人皆身至王侯将相声闻邻国及罪至罔加不能引决自财（财与裁同古通用字）在尘埃之中古今一体安在其不辱也。繇此言之勇怯势也。强弱形也。审矣。曷足怪乎！夫人不能蚤自财绳墨之外已稍陵夷至於鞭之间乃欲引节斯不亦远乎！古人所以重施刑於大夫者殆为此也。（重难也。）夫人情莫不贪生恶死念父母顾妻子至激於义理者不然（言激於义理者则不顾念於父母妻子）乃有所不得已也。今仆不幸蚤失二亲无兄弟之亲独身孤立少卿视仆於妻子何如哉！且勇者不必死节怯夫慕义何处不勉焉（勇敢之人闻於分理未必能死名节怯懦之夫心知慕义则处处皆能勉厉也。）仆虽怯Й即欲苟活（Й柔弱也。音人阮切）亦颇识去就之分矣。何至自湛溺缧绁之辱哉！（湛读曰沈缧力追切）。且夫臧获婢妾犹能引决（扬雄方言云：海岱之间骂奴曰：臧骂婢曰：获燕之北郊民而骂婢谓之臧女而婢妇奴谓之获也。）况。若仆之不得已乎！所以隐忍苟活幽於粪土之中而不辞者恨私心有所不尽鄙陋没世而文采不表於後也。古者富贵而名磨灭不可胜记唯ㄈ傥非常之人称焉盖西伯拘而演。《周易》仲尼而作春秋屈原放逐乃赋离骚左丘失明厥有国语孙子&lt;骨宾&gt;脚兵法列（孙子与庞涓学而为庞涓所断足&lt;骨宾&gt;）不韦迁蜀世传吕览（。《吕氏春秋》编名八览六论）韩非囚秦说难孤愤（说难孤愤韩子之）诗三百大抵贤圣发愤之所为作也。（名抵归也。音可礼切）此人皆意有所郁结不得通其道故述往事思来者（合将来之人思已往之事）及如左丘无目孙子断足终不可用退而论书策以舒其愤思垂文以自见（见胡电切）仆窃不逊近自於无能之辞网罗天下放失旧闻考之行事稽其成败（稽计也。）兴坏之理凡百三十六篇亦欲以究天人之际通古今之变成一家之言草创未就会此祸惜其不成是以就极刑而无愠色仆诚已著此书藏之名山传之其人通邑大都（其人谓能行其书者）则仆偿前辱之责虽万被戮，岂有悔哉！然此可为智者道难为俗人言也。且负下未易居下流多谤议仆以口语遇遭此祸重为乡党戮笑辱先人亦何面目复上父母之丘墓乎！虽累百世垢弥甚尔是以肠一日而九回居则忽忽。若有所亡出则不知所如往（如亦往也。）每念斯耻汗未尝不发背г衣也。身直为闺阁之臣宁得自引深藏於岩穴邪故。且从俗浮湛与时俯仰（湛读曰沈）以通其狂惑今少卿乃教以推贤进士无乃与仆之私指谬乎！（指意也。）今虽欲自琢（琢刻也。音篆）曼辞以自解（曼美也。曼音万）无益於俗不信取辱尔（过也。）要之死日然後是非乃定书不能尽意故略陈固陋迁既死後其书稍出宣帝时迁外孙平通侯杨恽祖述其书遂宣布焉。
    杨恽为诸吏光禄勋封平通侯免为庶人恽既失爵位家居治产业起室宅以财自娱岁馀其友人安定太守西河孙会宗知略士也。与恽书谏戒之为言大臣废退当阖门惶惧为可怜之意（阖闭也。）不当治产业通宾客有称誉恽宰相子少显朝廷一朝ㄙ昧语言见废（ㄙ与暗同）内怀不服报会宗。《书》曰：恽材朽行秽文质无所底（底致也。）幸赖先人馀业得备宿卫遭遇时变以获爵位终非其任卒与祸会（卒亦终也。）足下哀其愚蒙赐书教督以所不及（蒙蔽督视也。）殷勤甚厚然窃恨足下不深惟其终始（惟思也。）而猥随俗之毁誉也。（猥曲也。）言鄙陋之愚心。若逆指而文过（逆足下之意指而自文饰其过）默而息乎！恐违孔氏各言尔志之义（颜回季路侍子曰：盍各言尔志故恽引之）故敢略陈其愚惟君子察焉恽家方隆盛时乘朱轮者十人位在列卿爵为通侯总领从官与闻政事（与读曰豫）曾不能以此时有所建明以宣德化。又不能与群僚同心并力陪辅朝廷之遗忘已负窃位素餮之责久矣。（素空也。不称其职空食禄）怀禄贪势不能自退遭遇变故横被口语（横音古孟切）身幽北阙妻子满狱当此之时自以夷灭不足以塞责（塞补也。）岂意得全首领复奉先人之丘墓乎！伏惟圣主之恩不可胜量君子游道乐以忘忧小人全躯说以忘罪窃自思念过已大矣。行已亏矣。长为农夫以没世矣。是故身率妻子戮力耕桑灌园治产以给公上（充县官之赋役也。）不意当复用此为讥议也。夫人情所不能止者圣人弗禁故君父至尊亲（父至亲君至尊）送其终也。有时而既（丧不过三年臣见放逐降居三月复初既已也。）臣之得罪已三年矣。田家作苦岁时伏腊烹羊い羔斗酒自劳（い毛炙肉也。即今所谓キ也。い音步交切キ音一高切）家本秦也。能为秦声妇赵女也。雅善鼓瑟奴婢歌者数人酒後耳热仰天拊缶（缶瓦器也。秦人击之以节歌缶即同今之盆类也。）而呼呜呜（李斯上书云：击瓮叩缶弹筝抟髀而呼呜呜快耳者真秦声也。是门中旧有此曲也。）其。《诗》曰：田彼南山芜秽不治种一顷豆落而为箕人生行乐耳须富贵何时（山高而在阳人君之象也。芜秽不治言朝廷之荒乱也。一顷百亩以喻百官也。言豆者身家之物当在困窘零落在野喻己见放弃也。箕曲而不直言朝廷皆谄谀也。箕豆茎也。）是日也。拂衣而喜奋袖低昂（袖古衣袖字）顿足起舞诚荒淫无度不知其不可也。（自谓为可也。）恽幸有馀禄方籴贱贩贵逐什一之利此贾竖之事辱之处恽亲说读曰悦行之下流之人众毁所归不寒而栗虽雅知恽者犹随风而靡（言逐众意皆相毁也。）尚何称誉之有董生不云：乎！明明求仁义常恐不能化民者卿大夫之意也。明明求财利常恐困乏者庶人之事也。（引董仲舒之辞仲舒传作皇皇）故道不同不相为谋今子尚安得以卿大夫之制而责仆哉！夫西河魏土文侯所兴有干木田子方之遗风（干木田子方为贤人也。）漂然皆有节知去就之分（漂然高远意度量也。漂音匹由切音工代切分音扶问切）顷者足下离旧土临安定安定山谷之间昆戎旧壤（昆夷之地也。）子弟贪鄙岂习俗之移人哉！於今乃睹子之志矣。（言岂随安定贪鄙之俗而易其操乎！平生谓子为达道今乃见子之志与我不同也。）方当盛汉之隆愿勉旃毋多谈。
    後汉冯衍以计说更始尚书仆射行大将军事鲍永永以衍为立汉将军与上党太守田邑等缮甲养士卫并土及世祖即位邑闻更始败乃遣使诣雒阳献璧马即拜为上党太守因背前约遣使者招永衍等疑不肯降而忿邑（衍与邑素誓刎颈俱受重任）衍乃遗。《书》曰：盖闻晋文出奔栗竦缩也。而子犯宣其忠（晋文公重耳避骊姬之难出奔狐偃劝令返国遂为霸主子犯即狐偃字也。）赵武逢难而程婴明其贤（赵盾晋卿生赵朔朔娶晋成公姊为大夫晋景公三年大夫屠岸贾诛赵氏杀赵朔灭其族朔妻有遗腹走公言赵朔客程婴公孙杵臼谓程婴曰：胡不死程婴曰：朔之妇有遗腹。若幸而生男吾奉之即女也。吾徐死尔居无何朔妻生男屠岸贾闻之乃索於宫中夫人置儿於绔中祝曰：赵宗灭乎！若唬即不灭。若无声及索儿竟无声程婴曰：今一索不得後必复索之杵臼乃取它婴儿负之匿山中诸将共攻杀杵臼斥孤儿然赵氏真孤乃在程婴所即赵武也。居十五年晋景公乃立赵武为卿而复其田邑）二子之义当矣。今三王背畔赤眉危国（三王见更始传）天下岂动社稷颠陨（岂动众论）是忠臣立功之日志士驰马之秋也。伯玉（田邑字也。）擢选剖符专宰大郡（文帝初与郡守始为铜虎符竹使符分持其一以为瑞信剖即分也。）夫上党之地有四塞之固东带三关西为国蔽（三关谓上党壶口关石陉关也。陉音行一切）奈何举之以资︹敌开天下之匈假仇雠之刃，岂不哀哉！（张仪说楚王曰：秦下甲攻卫阳晋大开天下胸李斯曰：所谓借寇兵而赍盗粮也。）衍闻之委质为臣无有二心（委质犹屈膝也。傅曰：策名委质二乃辟也。臣无二心古之制也。）挈瓶之智守不假器是以晏婴临盟拟以曲戟不易其辞（齐大夫崔杼弑齐庄公乃却诸大夫盟有敢不盟者戟钩其颈剑承其心曰：不与崔氏而与公室者盟神视之言不疾指不至血者死所弑者七人而後及。《晏子》晏奉血仰天曰：崔氏无道而杀其君。若有能复崔氏而晏不与盟神视之遂仰而饮血崔氏曰：。《晏子》与我则齐国吾与共之不与我则戟在ㄕ剑在心子图之。《晏子》曰：劫吾以刃而失其意非勇也。留吾以利而背其君非义也。诗云：恺悌君子求福不回晏可回而求福乎！剑刃钩之直兵推之婴不革矣。崔子遂释之）谢息守成阝胁以晋鲁不丧其邑（鲁孟孙之家臣谢息孟孙从鲁昭公如楚谢息为孟孙守成阝邑晋人来理祁田季孙将以成阝邑与之谢息不可曰：夫子从君而守臣丧邑虽吾子亦有猜焉季孙曰：君之在楚於晋罪也。又不听晋鲁罪重矣。晋师必至吾无以待之谢息曰：古人有言挈瓶之智守不假器季孙曰：吾与子桃辞以无山与之莱祚乃迁於桃注曰：挈瓶汲器谕小智也。鲁国卞县之东南有桃虚莱祚二山名）繇是言之内无钩颈之祸外无桃莱之利（案谢息得桃邑在山故言无桃菜之利也。）而被畔人之声蒙降城之耻窃为左右羞之。且邾庶其窃邑畔君以要大利曰：贱而必书莒牟夷以土地求食而名不灭是以大丈夫动则思礼行则思义未有背此而身名能全者也。（庶其邾大夫以邾邑漆闾邱奔鲁故言窃也。畔君以要利也。牟夷莒大夫窃牟娄及防兹来奔昭公三十一年邾黑肱以滥来奔。《左传》曰：以地畔求食而已不求名贱而必书以名其人终为不义不可灭已是故君子动则思礼行则思义或求名而不得，或欲盖而名彰此所谓三畔人名者也。）为伯玉深计莫。若与鲍尚书同情戮力显忠贞之节立超世之功如以尊亲系累之故能捐位投命归之尚子书大义既全敌人纾怨（纾缓也。音舒）上不损剖符之贵下足救老幼之命申眉高谈无愧天下。若乃贪上党之权惜全邦之实衍恐伯玉必怀周赵之忧上党复有前年之祸（赵孝成王时韩上党太守冯亭使人至赵曰：韩不守上党入之以秦其吏人皆安为赵不欲为秦有城市邑十七愿再拜入之赵赵王大喜召平阳君豹告曰：冯亭入城市邑十七受之何如豹曰：圣人甚恶无故之利夫秦蚕食韩氏地中绝不令相通韩氏所以不入於秦者欲嫁其祸於赵必勿受也。赵王不听遂发兵取上党，於是秦人围赵坑其卒四十万。又围邯郸。又改西周故地故言怀周赵之忧前年犹往时）昔晏平仲纳延陵之诲终免栾高之难（延陵邑名吴公子季札所封故以号焉季札聘齐见晏平仲曰：子速纳邑与政无邑无政乃免於难。《晏子》因陈桓子以纳邑与政是以免於栾高之难栾谓子雅高谓子居邑齐大夫鲁昭公八年栾高作难。《晏子》无罪）孙林父违穆子之戒故陷终身之恶（孙林父卫大夫孙。《文子》也。穆子鲁大夫叔孙豹卫侯使孙林父聘鲁。且寻盟公登亦登叔孙穆子相仪进曰：诸侯之会寡君未尝後卫君今吾子不後寡君未知所过孙子无词亦无悛容穆子曰：孙子必亡为臣而君过而不悛亡之本也。至襄十四年孙林父逐出卫献公献公复入国林父遂以戚邑畔时陷於终身之恶）以为伯玉闻此至言必。若刺心自非婴城而坚守则策马而不顾也。（言不过为二途而已）圣人转祸而为福智士因败以成胜愿自强於时无与俗同邑报。《书》曰：仆虽驽怯亦欲为人者也。岂苟贪生而畏死哉！曲戟在颈不易其心诚仆志也。间者老母诸弟见执於军而邑安然不顾者，岂非重其节乎！若使人居天地寿如金石要长生而避死地可也。今百龄之期未有能至老壮之间相去几何诚使故朝尚在忠义可立虽老亲受戮妻儿横分邑之愿也。间者上党黠贼大众围城义兵两辈入据井陉邑亲ㄨ敌围拒击宗正（即刘延）自试智勇非不能当诚知故朝为兵所害新帝司徒已定三辅（谓邓禹也。）陇西北地从风响应其事昭昭日月经天河海带地不足以比（言明白也。）死生有命富贵在天天下存亡诚云：命也。邑虽身没能如命何夫人道之本有恩有义义有所宜恩有所施君臣大义母子至恩今故主已亡义其谁为老母拘执恩所当留而厉以贪权诱以策马抑其利心必其不顾何其愚乎！邑年三十历位卿士性少嗜欲情厌事为况今位尊身危财多命殆鄙人知之何疑君子君长敬通（君长鲍永字也。）揭节垂组自相署立（揭音其谒切谓贤也。）盖仲由使门人为臣孔子讥其欺天（孔子有疾仲由欲使门人为臣以大夫之礼葬孔子孔子谓曰：由之行诈也。吾谁欺欺天乎！）君长据位两州加以一郡（衍集鲍永行卫军事安集并州拥兵屯九原与太原李仲房同心并力）而河东畔国兵不入彘（闻更始败故诸国败也。不入彘言不征之也。彘县名属河东郡顺帝改曰：永安）上党见围不窥大谷（即上所谓黠贼所围城者也。大谷自太原趣上党之道不窥言不求救也。今并州大谷县而有大谷是也。）宗正临境莫之能援兵威屈辱国权日损三王背畔赤眉害主未见兼行倍道之赴昔墨翟累茧救宋申包胥重胝存楚卫女驰归唁兄之志（卫女为许穆公夫人其兄即戴公弟失国曰：唁卫懿公为狄所灭戴公乃立庐于曹邑许穆夫人闵卫□思归唁之不得乃赋载驰之诗）主亡一岁莫知所定虚冀妄言苟肆鄙塞未能事生安能事死未知为臣焉知为主岂厌为臣子思为君父乎！欲摇泰山而荡北海（言不可也。孟子曰：挟泰山以超北海也。）事败身危要思邑言衍不从或讹言更始随赤眉在北永衍信之故屯兵界休。又遣子胥张舒诱降涅城舒家在上党邑悉系之邑。又书劝永降曰：愚闻大夫不释故而改图哲士不徼幸而出危今君长故主败不能死新帝立不肯降拥众而据壁欲袭六国之从与邑同事一朝内为刎颈之盟与兵背畔攻取涅城破君长之国坏父母之乡首难结怨轻弄凶器人心难知何意君长当为此计昔者韩信将兵无敌天下功不世出略不再见威执项羽名出高帝不知天时就烹於汉智伯分国既有三晋欲大无己身死地分头为饮器君长衔命出征拥带从士上党败不能救河东畔不能取朝有颠危之忧国有分离之祸上无仇牧之节下无不占之志天之所坏人不能支君长将兵不与韩信同日而论威行得众不及智伯万分之半不见天时不知厌足欲明人臣之义当先知故主之未然欲贪天下之利宜及新主之未为今故主已败新主既成四海为罗网而天下为敌人举足遇害动摇触患履深泉之薄冰不为唬陟千均之发机不知惧何如其知也。绝鲍氏之姓废子都之业诵尧之言服桀之行悲夫命也。张舒内行邪孽不遵孝友疏其父族外附妻党已收三族将行其法能逃不自诣者舒也。能夷舒宗者子也。永邑遂结怨焉。
    马融为南郡太守与窦伯尚。《书》曰：孟陵奴来赐见子迹欢喜何量次於面也。书虽两纸每纸八行行七字赵壹汉阳人抵罪几至死友人救得免壹乃贻书谢恩曰：昔原大夫赎桑下人绝气傅称其仁（原大夫谓赵盾也。谥曰：伯宣孟将之绛见桑之下有卧饥人宣孟与脯二朐拜受之不敢食问其。故曰：臣有母时以遗之宣孟更赐之脯二束遂去赎即续也。古委字也。）秦越人还虢太子结胍世著其神（扁鹊姓秦名越人过虢虢太子死扁鹊曰：臣能生之。若太子病所谓尸蹶也。乃使弟子子阳厉越砥石以取三阳五会有间太子苏）设曩之二人不遭仁遇神则结绝之气竭矣。然而Я脯出乎！车轸（轸车辎间横木）针石运乎！手爪（古者以砭石为针凡针之法右手象天左手法地弹而怨之搔而下之此运手爪也。砭音必）今所赖者非直车轸之Я脯手爪之针石也。乃收之於斗极还之於司命（廉切司命文昌中星）使乾皮复含血枯骨复被肉允所谓遭仁遇神真所宜傅而著之余畏禁不敢班班显言（班班明貌）窃为穷鸟赋一篇後上计名动京师士大夫想望其风采及西还道经弘农过候太守皇甫规门者不即通壹遂遁去门吏惧以白之规闻壹名大惊乃追书谢曰：蹉跌不面企德怀风虚心委质为日久矣。侧闻仁者愍其区区冀承清诲以释遥悚今但外白有一尉两计吏不通屈尊门下（尊谓一也。敬之故号为尊）更启乃知已去如印绶可投夜岂待旦惟君明睿平其夙心宁当慢忄敖加於所天（平恕也。尊敬壹故谓为所天）事在悖惑不足具责傥可原察追修前好则何福如之谨遣主簿奉书下笔气结汗流竟趾壹报曰：君学成师范缙绅归慕仰高希骥历年滋多（。《诗》曰：高山仰止景行行止。《法言》曰：希骥之马亦骥之乘希彦之人亦颜之徒希慕也。）旋辕兼道渴於言侍沐浴晨兴昧旦守门实望仁兄昭其悬迟（悬心迟仰之）以贵下贱握垂接（。《易》曰：以贵下贱大得民也。周公一沐三握以接天下之士）高可敷玩坟典起发圣意下则抗论当世消弭时灾岂悟君子自生怠倦失恂恂善诱之德同亡国骄惰之志（恂恂恭顺貌）盖见几而作不俟终日是以夙退自引畏使君劳昔人或历说而不遇或思士而无从皆归之於天不尤於物今壹自谴而已岂敢有猜仁君忽一匹夫於德何损而远辱手笔追路相寻诚足愧也。壹之区区曷云：量已其嗟可去谢也。可食（齐大饥黔敖为食於路以待饿者有蒙袂戢屦贸而来曰：嗟来食曰：余唯不食嗟来之食以至於斯从而谢之不食而死仲尼曰：其嗟也。可去其谢也。可食）诚顽薄实识其趣但关节动膝炙坏溃（人有四关十二节）请俟它日乃奉其情取诵来贶永以自慰遂去不顾州郡争致礼命十辟公府并不就终於家。
    孔融字文举汉末会稽太守王朗为孙策所败太祖表徵之朗被徵未至融与朗。《书》曰：世路隔塞情问断绝感怀增思前见表章知寻汤武罪已之迹自投东裔同鲧之罚览省未周涕陨潜然主上宽仁贵德宥过曹公辅政思贤并立策书屡下殷勤款至知棹舟浮海息驾广陵不意黄能突出羽渊也。谈笑有期勉行自爱。又张既好文学善楷篆尝与融书融遗。《书》曰：前劳手笔多篆书每举见字欣然独笑如复睹其人也。孙权讨江夏命居守融书遗曰：闻大军征西足下留镇不有居者谁守社稷深固折冲亦大勋也。无乃李广之气仓益怒乐一当单于以尽馀愤乎！南北并定世将无事孙叔投戈绛灌俎豆亦在今日但用离析无缘会面为愁叹尔道直途清相见岂复难哉！融後为少府。
    刘表为荆州牧与袁尚书说其兄弟分争之变曰：每与刘左将军孙公共论此事未尝不痛心入骨相为悲伤也。
    ●卷九百四
    ○总录部　书信第二
    魏王朗东海人魏初为公辅时许靖入蜀为司徒与朗亲善朗与文休（靖字）。《书》曰：文休足下消息平安甚善甚善岂意脱别三十馀年而无相见之缘乎！诗人比一日之别於岁月况悠悠历累纪之年者哉！自与子别。若没而复浮。若绝而复连者数矣。而今而後居平之京师攀附於飞龙之圣主侪辈略尽幸得老与足下并为遗种之叟而相去数千里加有蹇之隔时闻消息於风声旧情於思想眇眇异处与异世无以异也。往者随军到荆州见邓子孝桓元将粗闻足下动静云：天子既在益州执&lt;身只&gt;领郡德素规矩老而不堕是时侍宿武皇帝於江陵刘景升听事之上共道足下於通夜拳拳饥渴诚无已也。自天子在东宫及即位之後每会群贤论天下髦俊之见在者岂独人尽易为英士鲜易取最故乃猥以原壤之朽质感夫子之清听每叙足下以为谋首岂其注意乃复过於前世。《书》曰：人惟求旧易称同声相应同气相求刘将军之与大魏兼而两之总比二意前世邂逅以同为暌非武皇帝之旨顷者蹉跌其泰而否亦非足下之意也。深思书易之义利结分於宿好故遣降者送吴所献致名马貂得因无嫌道初开通展叙旧情以达声问久阔情忄畜非夫笔墨所能写陈亦想足下同其志念今者亲生男女凡有几人年并几何仆连失一男一女今有二男大儿名肃年二十九生於会稽小儿才岁馀临书怆恨有怀缅然。又曰：愚闻受终於文祖之言於尚书。又闻历数在躬允执其中之文於。《论语》岂自意得於老耄之齿正值天命受於圣主之会亲见三让之宏辞观众瑞之纟总集睹升堂穆穆之盛礼瞻燔燎之青烟于时忽自以为处唐虞之运际於紫微之天庭也。徒慨不得携子之手共列於世有二子之数以听有唐钦哉！之命也。子虽在裔土想亦极目而面望侧耳而遐听延颈而鹤立也。昔汝南陈公初拜不依故常让上卿於李元礼以此推之吾宜退身以避子位也。苟得避子以窃让名然後缓带委质游谈於平勃之间与子共陈往时避地之艰辛乐酒酣宴高谈大噱亦足遗忧而忘老投{艹聿}陈情随以喜笑。又曰：前夏有书而未达今重有书而并致前问皇帝既深悼刘将军之早世。又愍其孤之不易。又惜使足下孔明等四人气类之徒遂沈溺於羌夷异种之间永与华夏乖绝而无朝聘中国之期缘瞻故土桑梓之望也。故复运慈念而劳仁心重下明诏以发德音申敕朗等使重为书与足下等以足下聪明揆殷勤之圣意亦足悟海岱之所常在知百川之所宜注矣。昔伊尹去夏而就殷陈平违楚而归汉犹曜德於阿衡著功於宰相。若足下能弼人之遗孤定人之犹豫去非常之伪号事受命之大魏客主兼不世之荣名上下蒙不朽之常耀功与事并声与勋著考绩效足以超越伊吕矣。既承诏直。且服旧之情情不能已。若不言足下之所能陈足下之所见则无以宣明诏命宏光大之恩叙宿昔梦想之思。若天启众心子导蜀意诚此意有携手之期。若险路未夷子谋不从则惧声问或否复面何繇前来二书言每及斯希不切然有动於怀足下周游江湖以暨南海历观夷俗可谓遍矣。想子之心结思华夏可谓深矣。为身择居犹愿中土为主择居安，岂可以不系意於京师而持疑於荒裔乎！详思愚言速示还报也。又汉末刘繇字正礼为扬州刺史畏袁术不敢之州南保豫章驻彭泽病卒後孙策西伐江夏还过豫章收载繇丧善遇其家朗遗策。《书》曰：刘正礼昔初临州未能自达实赖尊门为之先後用能济江成治有所处定践境之礼感分结意情在终始後以袁氏之嫌稍更乖剌更以同盟还为雠敌原其本心实非所乐康宁之後常念渝平更成复践宿好一尔分离款意不昭奄然殂陨可为伤恨知敦以厉薄德以报怨收骨育孤哀亡愍存捐既往之猜保六尺之诚深恩重分美名厚实也。昔鲁人虽有齐怨不废丧纪春秋善之谓之得礼诚良史之所宜籍乡校之所叹闻正礼元子致有志操想必有以殊异威盛刑行施之以恩不亦优哉！
    锺繇为相国策罢就第吴孙权称臣既胜蜀将太子书报繇繇答。《书》曰：臣同郡故司空荀爽言人当道情爱我者一何可爱憎我者一何可憎顾念孙权子更武媚太子。又。《书》曰：得报知喜南能离乎！若权复点折当以汝南许邵月旦之评权优游二国俯仰荀许亦已足矣。
    杨字德祖谦恭才博为丞相主簿是时临侯植以才捷爱幸来意投修数与修。《书》曰：数日不见思子为劳想同之也。仆少小好为文章迄至於今二十有五年矣。然今世作者可略而言也。昔仲宣独步於汉南孔璋鹰扬於河朔伟长擅名於青土公振藻於海隅德建发迹於大魏足下高视於上京当此之时人人自谓握灵蛇之珠家家自谓抱荆山之玉吾王，於是设天纲以该之顿八以掩之今悉集兹国矣。然此数子犹不能飞翰绝迹一举千里也。以孔璋之才不闲辞赋而多自谓与司马长卿同风譬画虎不成反为狗者也。前有书嘲之反作论盛道仆赞其文夫锺期不失听于今称之吾亦不敢妄叹者畏後世之嗤余也。世人著述不能无病仆常好人讥弹其文有不善者应时改定昔丁敬礼常作小文使仆润饰之仆自以才不过。若人辞不为也。敬礼谓仆卿何所疑难文之佳恶吾自得之後世谁相知定吾文者邪吾常叹此达言以为美谈昔尼父之文辞与人通流至於制春秋游夏之徒乃不能措一辞过此而言不病者吾未之见也。盖有南威之容乃可以论於淑媛有龙渊之利乃可以议於割断刘季绪才不能逮於作者而好诋呵文章掎摭利病昔田巴毁五帝罪三王╃五伯於稷下一旦而服千人鲁连一说使终身杜口刘生之辩未。若田氏今之仲连求之不难可无叹息乎！人各有所好尚兰ぇ荪蕙之芳众人之所好而海畔有逐臭之夫咸池六英之发众人之所乐而墨翟有非之之论，岂可同哉！今往仆少小所著辞赋一通相与夫街谭巷说必有可采击辕之歌有应风雅匹夫之思未易轻弃也。辞赋小道固未足以揄扬大义彰示来世也。昔杨子先朝执戟之臣尔犹称壮夫不为也。吾虽薄德位为藩侯犹，庶几戮力上国流惠下民建永世之业流金石之功岂徒以翰墨为勋绩辞赋为君子哉！若吾志不果吾道不行则将采史官之实录辨时俗之得失定仁义之衷成一家之言虽未能藏之於名山将以传之於同好非要之白首，岂可以今日论乎！其言之不怍恃惠子之知我也。明早相迎书不尽怀答曰：不侍数日。若弥年载岂独爱顾之隆使系仰之情深邪损辱嘉命蔚矣。其文诵读反覆虽讽雅颂不复过此。若仲宣之擅江表陈氏之跨冀域徐刘之显青豫应生之发魏国斯皆然矣。至如者听采风声仰德不暇目周章於省览何惶骇施高视哉！伏惟君侯少长贵盛体旦发之质有圣善之教远近观者徒谓能宣昭懿德光赞大业而已不谓复能兼览传记留思文章今乃含王超陈度越数子观者骇视而拭目听者倾首而耸耳非夫体通性达之自然其谁能至於此乎！又尝亲见执事握牍持笔有所造作。若成诵在心借书於手曾不斯须少留思虑仲尼日月无得逾焉修之仰望殆如此矣。是以对而辞作暑赋弥日而不献见西施之容归憎其貌者也。伏想执事不知其然猥受顾锡教使刊定春秋之成莫能损益吕氏。《淮南子》直千金然而弟子钳口市人拱手者圣贤卓荦固所以殊绝凡庸也。今之赋颂古诗之流不更孔公风雅无别尔修家子老不晓事强著一书悔其少作。若比仲山周旦之畴为皆有愆耶君侯忘圣贤之显迹述鄙宗之过言窃以为未之思也。若乃不忘经国之大美流千载之英声铭功锺鼎书名竹帛斯自雅量素所蓄也。岂与文章相妨害哉！取受所惠窃备蒙瞍诵咏而已敢望惠施以黍庄氏季绪琐琐何足以云：其相往来如此甚数。
    蜀许靖为御史丞汉末避难在交州钜鹿张翔衔王命使交部乘势募靖欲与誓要靖拒而不许靖与曹公。《书》曰：世路戎夷祸乱遂合驽怯偷生自窜蛮貊成阔十年吉凶礼废昔在会稽得所贻书辞旨款密久要不忘迫於袁术方命圯族扇动群逆津涂四塞虽悬心北风欲行靡繇正礼师退术兵前进会稽倾覆景兴失据三江五湖皆为虏廷临时困厄无所控告便与袁沛邓子孝等浮涉沧海南至交州经历东瓯闽越之国行经万里不见汉地漂薄风波绝粮茹草饥殍荐臻死者大半既济南海与领守儿孝德相见知足下忠义奋发整饬元戎西迎大驾巡省中岳承此休问。且悲。且喜即与袁沛及徐元贤复共严装欲北上荆州会苍梧诸县夷越蜂起州府倾覆道路阻绝元贤被害老弱并杀靖寻循渚岸五千馀里复遇疾厉伯母陨命并及群从洎诸妻子一时略尽复相扶持前到此郡计为兵害及病亡者十遗一二生民之艰辛苦之甚，岂可具陈哉！惧卒颠仆永为亡虏忧瘁惨惨忘寝与食欲附奉朝贡使自获济通归死阙庭而荆州水陆无津交部驿使断绝欲上益州复有峻防故官长吏一不得入前令交太守士威彦深相分於益州兄弟。又靖亦自与书辛苦恳恻而复寂寞未有报应虽仰瞻光灵延颈企踵何繇假翼自致哉！知圣主光明显授足下专征之任凡诸逆节多所诛讨想力竞者一心顺从者同规矣。又张子昔在京师志辅王室今虽临荒域不得参与本朝亦国家之藩镇足下之外援也。若荆楚平和王泽南至足下忽有声命於子勤见保属令得假途繇荆州出不然当复相绍介於益州兄弟使相纳受傥天假其年人缓其祸得归死国家解逋逃之负冫民躯九泉将复何恨。若时有险易事有利钝人命无常陨没不达者则永衔罪责入於裔土矣。昔营邱翼周杖钺专征博陆佐汉虎贲警跸今日足下扶危持倾为国柱石秉师望之任兼霍光之重五侯九伯制御在手自古及今人臣之尊未有及足下者也。夫爵高者忧深禄厚者责重足下据爵高之任当责重之地言出於口即为赏罚意之所存便为祸福行之得道即社稷用宁行之失道即四方散乱国家安危在於足下百姓之命悬於执事自华及夷注望足下任此，岂可不远览载籍废兴之繇荣辱之机弃忘旧恶宽和群司审量五材为官择人苟得其人虽雠必举苟非其人虽亲不授以宁社稷以济下民事立功成则系音於管弦勒勋於金石愿君勉之为国自重纳搜索靖所寄书疏尽投之於水後归先主为司徒。
    蜀马良字季常襄阳人先主领荆州辟为从事及先主入蜀诸葛亮亦从後往良留荆州与亮。《书》曰：闻雒城已扌友此天祚也。尊兄应期赞世配业光国魄兆见矣。（良盖与亮结为兄弟或相与有亲亮年长良故呼亮为尊兄也。）夫变用雅虑审贵垂明於以简才宜其时。若乃和光悦远迈德天壤使时闲於听世服於道齐高妙之音正郑卫之声并利於事无相夺伦此乃管纟玄之至牙旷之调也。虽非锺期敢不击节。
    诸葛亮字孔明为丞相都护李平字正方建兴九年坐诬闼废亮与长史蒋琬侍中董允。《书》曰：孝起前临至吴为吾说正方腹中有鳞甲乡党以为不可近吾以为鳞甲者但不当犯之耳不图复有苏张之事出於不意可使孝起知之孝起陈震字也。
    吴张承为奋威将军吕岱为交州牧屡立大功复还武昌时年已八十然体素精勤躬亲王事承与岱。《书》曰：昔旦翼周二南作歌今则足下与陆子也。忠勤相先劳谦相让功以权成化与道合君子叹其德小人悦其美加以文书鞅掌宾客终日罢不舍事劳不言倦。又知上马取自超乘不繇跨蹑如此足下过廉颇也。何其事事快也。《周易》有之礼言恭德言盛足下何有尽此美耶。
    晋赵至与稽康兄子蕃友善及将远乃与蕃书叙离并陈其志曰：昔李叟入秦及关而叹梁生越登岳长谣夫以嘉Т之举犹怀恋恨况乎！不得已者哉！惟别之後离群独逝背荣宴辞伦好经迥路造沙漠鸡鸣戒旦则飘尔晨征日薄西山则马首靡寻历曲阻则沈思纡结登高远眺则山川攸隔或乃回飚狂厉白日寝光徙倚交错陵隰相望徘徊九皋之内慷慨重阜之颠进无所繇退无所据涉泽求蹊披榛觅路啸咏沟渠良不可度斯亦行路之艰难然非吾心之所惧也。至。若兰芷倾顿桂林移殖根萌未树而牙浅弦急每恐风波潜骇危机密发此所以怵惕於长衢也。又北土之性难以根投人夜光鲜不按剑今将殖橘柚於玄朔蒂华藕於修陵表龙章於壤奏韶武於聋俗固难以取贵矣。夫物不我贵则莫之与莫之与则伤之者至矣。飘飘远游之士身无人之乡纟总辔遐路则有前言之难悬鞍陋宇则有後虑之戒朝霞启晖则身疲於遄征太阳戢曜则情劬而夕惕肆目平隰则寥廓而无睹极听修原则掩寂而无闻吁其悲矣。心伤瘁矣。然後知步骤之士不足为贵也。顾景中原愤气踊哀物悼世激情风厉龙睇大野虎啸六合猛志纷纭雄心四据思蹑梯横奋八极披艰埽秽荡海夷岳蹴昆仑使西倒蹋泰山令东覆平涤九区恢维宇宙斯吾之鄙愿也。时不我以垂翼远逝锋距靡加六翮摧屈自非知命孰能不愤悒者哉！吾子植根芳苑濯秀清流叶华崖飞藻肆俯据潜龙之渚仰荫游凤之林荣曜眩其前艳色饵其後良畴交其左声名驰其右翱翔伦党之间弄姿帷房之里从容顾ツ绰有馀裕俯仰吟啸自以为得志矣，岂能与吾曹同大丈夫之忧乐哉！去矣。稽生远离隔矣。[B129][B129]飘寄临沙漠矣。悠悠三千路难涉矣。携手之期邈无日矣。思心弥结谁云：释矣。无金玉尔音而有遐心身虽胡越意存断金各敬尔仪敦履璞沈繁华流荡君子弗钦临纸意结知复何云：至後辟幽州部从事。
    刘宏为荆州刺史每有兴废手书郡国守相丁宁款密所以人皆感悦争赴之咸曰：得刘公一纸书贤於十部从事。
    应詹为平南将军江州刺史疾笃与陶侃。《书》曰：每忆密计自沔入湘颉颃缱绻齐好断金子南我东忽然一纪其间事故何所不有足下建功峤南旋镇旧楚吾承乏幸会来忝此州图与足下进共竭节本朝报恩幼主退以申寻平生缠绵旧好岂悟时不我与长即幽冥永言莫从能不慨怅今神州未夷四方多难足下年德并隆功名俱盛宜务建洪范虽休勿休至公至平至谦至顺即自天之吉无不利人之将死其言也。善足下察吾此诚。
    庾亮为征西将军镇武昌时王导辅政主幼时艰务存大纲不拘细目委任赵允贾宁等诸将并不奉法大臣患之陶侃常欲起兵废导而郗鉴不从乃止至是亮。又欲率众黜导。又以谘鉴而鉴。又不许亮与鉴笺曰：昔於芜湖反覆谓彼罪虽重而时弊国危。且令方岳道胜亦足有所镇压故共隐忍解释陶公自兹迄今曾无悛改主上自八九岁以及成人入则在宫人之手出则唯武官小人读书无从受音句顾问未尝遇君子侍臣虽非俊士皆时之良也。知古今顾问岂与殿中将军司马督同年而语哉！不云：当高选侍臣而云：高选将军司马督岂合贾生愿人主之美习以成德之意乎！秦政欲愚其黔首天下犹知不可况乃欲愚其主哉！主之少也。不登进贤哲以辅导圣躬春秋既盛宜复子明辟不稽首归政甫居师傅之尊成人之主方受师臣之悖主上知君臣之道不可以然而不得不行殊礼之事万乘之君寄坐上九亢龙之爻有位无人挟震主之威以临制百官百官莫之敢忤是先帝无顾命之臣势屈於骄奸而遵养之也。赵贾之徒有无君之心是而可忍孰不可忍。且往日之事含容隐忍谓其罪可宥良以时弊国危兵甲不可屡动。又冀其当谢往[C260]惧而已如顷日之纵是上无所忌下无所惮谓多养无赖足以维持天下公与下官并蒙先朝厚顾荷付之重大奸不扫何以见先帝於地下愿公深惟安国家固社稷之远算次计公之与下官负荷轻重量其所宜鉴。又不许故其事得息。
    庾翼为荆州刺史镇武昌时殷浩徵命无所就而翼请为司马及军司并不肯赴翼遗浩书因致其意先是浩父羡为长沙在郡贪残兄冰与翼书属之翼报曰：殷君始往虽多骄豪实有风力之益亦似繇有佳儿弟故小令物情难之自顷以来奉公更退私累日滋亦不稍以此寥萧之也。既雅敬洪远。又与浩亲善其父兄得失岂以小小计之大校江东政以伛亻舞豪强以为民蠹时有行法取施之寒劣如往年偷石头仓米一百万斛皆是豪将辈而直打杀仓督监以塞责山遐作馀姚半年而为官出二千户政虽不伦公强官长也。而群共驱之不得安席纪睦徐宁奉王使纠罪人船头到渚桓逸还复而二使免官虽皆前宰之忄谬江东事去此之繇也。兄弟不幸横舀此中自不能扌友脚於风尘之外当共明目而治之荆州所统一二十郡唯长沙最恶恶而不黜与杀督监者复何异耶翼有风力格裁发言立论皆如此。
    王羲之为会稽内史去官优游无事与吏部郎谢万。《书》曰：古之辞世者或被狂或身秽迹可谓艰矣。今仆坐而获免遂其宿心其为庆幸，岂非天赐违天不祥顷东游还修植桑果今盛敷荣率诸子抱弱孙游观其间有一味之甘割而分之以娱目前虽植德无殊邈犹欲教养子孙以敦厚退让或有轻薄庶令举策数马彷彳弗万石之风君谓此何如比当与安石东游山海并行田视地利顺养闲暇衣食之馀欲与亲知时共忄宴虽不能兴言高咏衔杯引满语田里所行故以为抚掌之资其为得意可胜言邪常依陆贾班嗣杨王孙之处世甚欲希风数子老夫志愿於此也。
    习凿齿为桓温别驾出为荥阳太守温弟秘亦有才气素与凿齿相亲善凿齿罢郡归与秘。《书》曰：吾以去五月三日来达襄阳触目悲感略无忄情痛恻之事故非书言之所能具也。每定省家舅从北门入西望隆中想卧龙之吟东眺白沙思凤雏之声北临樊墟存邓老之高南眷城邑怀羊公之风纵目檀溪念崔徐之友肆睇鱼梁追二德之远未尝不徘徊移日惆怅极多抚乘踌躇慨尔而泣曰：。若乃魏武之所置酒孙坚之所陨毙裴杜之故居繁王之旧宅遗事犹存星列满目巢巢常流碌碌凡士焉足以感其方寸哉！夫芬芳起於椒兰清响生乎！琳琅命世而作佐者必垂可大之馀风高尚而迈德者必有明胜之遗事。若向八君子者千载犹使义想其为人况相去之不远乎！彼一时也。此一时也。焉知今日之才不如畴辰百年之後吾与足下不并为景升乎！其风期俊迈如此殷浩为中军将军为桓温疏奏废为庶人後温将以浩为尚书令遗书告之浩欣然许焉将答书虑有谬误开闭者数十竟答空函大忤温意繇是遂绝。
    ●卷九百五
    ○总录部　书信第三
    宋王微字景玄（一名徵）起家司徒祭酒始兴王後军功曹记室参军素无宦情称疾不就仍除中书侍郎。又拟南琅琊义兴太守并固辞吏部尚书江湛举徵为吏部郎徵与湛。《书》曰：弟心病乱度非但蹇而已此处朝野所共知驺会忽招荜门闾咸以为祥怪君多识前世之载天值何其易倾弟受海内骇笑不过如燕石秃而未知君何以自解於良史耶今虽王道鸿鬯或有激朗於天表必欲探援潜宝倾海求珠自可卜肆巫祠之间马栈牛口之下赏剧孟於博徒援卜式於刍牧亦有西戎孤臣东都戒士上穷范驰之御下尽诡遇之能兼鳞杂袭者必不示於世矣。且庐於承明署乎！金马皆明察之官。又贤於管库之末何为劫勒通家疾人尘秽难甚之选将以靖国不亦益嚣乎！书云：任官惟贤才而君擢士先疾废或朴似不如此。且弟旷违兄姊迄将十载姊时归来终不任舆曳入ト兄守金城永不堪扶抱就路。若不惫疾非性僻而何此君曰：表里无假长目飞耳也。常谓生遭太公将即华士之戮幸遇管叔必蒙僻儒之养光武以冯衍才浮其实故弃而不齿诸葛孔明云：来敏乱群过於孔文举况无古人之才敢干周汉之常刑彼二三英贤足为晓治与否恐君逄此时或亦不免高阁乃复假名不知己者岂欲自比卫赐耶君欲高山公而以仲容见处徒以扌追提礼乐本不参选鄙夫瞻彼固不任下走未知新沓何如州陵耳而作不师古坐乱官政诬饰蚯蚓冀招神龙如复以真素者。又不宜居华留名有害风俗君亦不至期人如此。若交以为人赐举未以己劳则商贩之事。又连所不忍闻也。岂谓不肖易擢贪者易诱凡此数者君必居一焉虽假天口於齐骈藉鬼说於周季公孙碎毛之文庄生纵氵莽氵养之极终不能举其契为之辞矣。子将明魂必灵ㄉ於蒿里汝颍馀彦将拂衣而不朝浮华一开风俗或从此而爽鬼谷以揣情为最难何君忖度之轻谬今有此书非敢叨拟中散诚不能顾影负心纯盗虚声所以绵络累纸本不营尚书虎瓜板也。成童便往来居舍晨省复经周旋如有诸甥亦何得顿绝庆吊然生平之意自於此都尽君平公云：生我名者杀我身天爵。且犹灭名安用吏部郎哉！其举可陋其事不经非独缙绅者不道仆妾皆将笑之忽忽不乐自知寿不得长。且使千载知弟不诈谖尔徵既为始兴王府吏数相存慰微奉答笺书取饬以辞采微为古文甚颇抑扬袁淑见之谓为诉屈微因此。又与纵弟僧绰。《书》曰：吾虽无人鉴要是早弟每共晏语前言何尝不以止足为贵。且持盈畏满自是家门旧风何为一旦落漠至此当局苦迷将不然耶讵容都不先闻或可不知尔衣冠胄胤如吾者甚多才能固不足道惟不倾侧溢诈士颇以此容之至於规矩细行难可详料疹疾日滋纵恣意甚人道所贵废不复修幸值圣明兼容置之教外。且旧恩所及每蒙宽假吾亦自揆疾疹重侵难复支振民生安乐之事心死久矣。所以视日偷存尽於大布粝粟半夕安寝便以自度血气盈虚不复稍道长以丸散为和羹弟为不见之邪疾废居然。且事一已上不足败俗伤化下不至毁辱家门泊尔尸居无方待化凡此二三皆是事实吾与弟书不得家中相欺也。州陵此举为无所因反覆思之了不能辞岂见吾近者诸笺耶良可怪笑吾少学作文。又晚节如小进使者公欲民不偷每加存饰讠州对尊贵不厌敬恭。且文辞不怨思抑扬则流澹无味文好古贵能连类可悲一往视之如似多意当见居非求志清论所排便是通辞诉屈耶尔者真可谓真素寡矣。其数旦见客小防自来盈门亦不烦独举吉也。此辈乃云：语势所至非其要也。弟无怀居今地万物初不以相非然鲁器齐ね实宜书绅今三署六府之人谁表里此内傥疑弟豫有力於素论何如哉！则吾长厄不死终误盛壮也。江不过强吹拂吾云：是岩穴人岩穴人情所高吾得当此则鸡鹜变作凤凰何为干饬廉隅秩秩见於面目所惜者大耳诸舍阖门皆蒙时私此既未易陈道故尝因含声不言至兄弟尤为叨窃临海频烦二郡谦亦越进清阶吾高枕家巷遂至中书郎此足以阖棺矣。又前年优旨自弟所宣虽夏后抚辜人周宣及鳏寡不足过也。语皆修简校迹不为虚饬也。作人不阿谀无缘头见白稍学谄诈。且吾何以为足不能行自不得出户头不耐风故不可扶曳家本贫馁至於恶衣蔬食设使盗跖居此亦不能两展其足妄意珍藏也。正今选官设作此举於吾亦无剑戟之伤所以勤勤畏人之多言也。《管子》晋贤乃关人主之轻重此何容易哉！州陵亦自言视明听聪而返区区饰吾何辩致而下英俊夫奇士必龙居深藏与蛙虾为伍放勋其犹难之林宗辈不足识也。似不肯卷卷奉笺记琢献文章居家近市廛亲戚满城府吾犹自知袁阳源辈当平此不饰诈之与直独两不关吾心。又何所耿介弟自宜以解塞群贤矣。兼悉怒此言自尔家任兄故能也。日日望弟来属病终不起何意向与江书粗布胸心无人可写比面乃具与弟书便觉成本以当半日相见吾既恶劳不得多语枢机幸非所长相见亦不胜读此书也。亲属欲见自可示无急付手时论者或云：微之见举庐江何偃亦豫其议虑为微所咎与书自陈微报之曰：卿昔称吾於义兴吾尝谓之见知然复自怪鄙野不参风流未有一介孰悉於事何用独识之也。近日何见绰送卿书虽知如戏知卿固不能相哀相哀之未知何相期之可论卿少陶玄风淹雅修畅自是正始中人吾真庸性人尔自然志操不倍王乐小儿时尤粗笨无好常从博士读小小章句竟无可口吃不能剧读遂绝意於寻求至二十左右复就观小说往来者见床头有数帙书便言学问试就简当何有哉！乃复持此拟议人群尚独愧笑杨子之褒赡犹耻辞赋为君子。若吾篆刻菲亦甚矣。卿诸人亦当尤以此见议，或谓言深博作一意气鄙薄人世初不敢然是以每见世人文赋书论无所是非不解处即日借问此其本心也。至於生平好服上药起年十二时病虚耳所撰服食方中粗言之矣。自此始信摄养有徵故门冬昌木随时参进寒温相补欲以扶护色羸见冀白首家贫乏役至於春秋令节取自将两三门生入草采之吾实倦游医部颇晓和药尤信本草欲其必行是以躬亲意在取精世人便言希仙好异矫慕不羁不同家颇有骂之者。又性知画缋盖亦鸣鹄识夜之机盘纡纠纷或记心目故兼山水之爱一往迹求皆彷像也。不好诣人能忘荣以避权右宜自密应对举止因卷惭自保不能免其所短尔繇来有此数条二三诸贤因复架累致之高尘咏之清壑瓦砾有资不敢轻厕金银也。而顷年婴疾沉沦无已区区之情忄曷於生存自恐难复而先命猥加魂气褰茧常人不得作常自处疾苦正亦卧思已熟谓有记自论既仰天光不夭庶类兼望诸贤共相哀体而卿首唱诞言布之翰墨万石之慎或未然耶好尽之累岂其如此绰大骇叹便是阖朝兄病者吾本像人加疹意昏一旦闻此便惶怖矣。五六日来复苦心痛引喉状如胸中悉肿甚自忧力作此答无复条贯贵布所怀落漠不举卿既不可解立欲便别。且当笑。
    王僧达为宣城太守时沈璞守于眙魏太武攻之璞拒退僧达与璞。《书》曰：足下何如想馆舍平安士马无恙离析有时音旨无日忧咏沉吟增其劳望间者獯猃扈横掠刺边鄙邮贩绝尘勺汴靡瞻瞻江氐淮眇然千里吾闻泾阳梗棘伊滑荐遁鸟集纟玄绝患深自古承知乃昔寇苦城境胜胄朝冫食任甲宵舍烽鼓交惊羽镝骤合而足下砥兵励伍总接豪产遂能固孤城陷死地古之田孙何以尚兹商驿始通甚善甚善周朗为江夏王义恭太尉参军元嘉二十七年春朝议当遣义恭出镇彭城为北讨大统朗闻之解职及义恭出镇府主簿羊希从行与朗书戏之劝令献奇进策朗报。《书》曰：羊生足下岂当使人进哉！何卿才之更茂也。宅生结意可复佳尔属华比采何更工耶视已反覆慰亦无已观诸纸上方审卿复逄知己动以何术而能每降恩明，岂不为足下欣耶然更忧不知卿死所处尔夫匈奴之不诛有日皇居之亡辱旧矣。天下孰不愤心悲肠以忿胡人之患靡衣俞食以望国家之师自智士钳口雄人蓄气不得议图边之事者良淹岁纪今天子以炎轩之德蒙辅以姬吕之贤故赫然发怒将以匈奴旗恻然动仁欲使馀氓被惠及取士之令朝发宰士暮登英豪调兵之诏夕行主公旦升雄俊延贤人者固非一日况复加此焉夫天下之事砥行磨名欲不辱其志气选奇蓄异将进善於所天非但有建国之谋不及安民之论不与至反以孝洁生议於乡曲忠烈起谤於君き身不纟圭王臣之录名不厕通人之班颠倒国门湮销丘里者自数十年以往岂一人哉！若吾身无他伎而出值明君变官望主岁增恩价竟不能柔心饰带取重左右校於向士则荣已多料於今职则笑亦广而足下方复广吾以驰志之时求予以安边之术何足下不知言也。若以贤未登则今之登贤如此以才应进则吾之非才。若是，岂可欲以殒海之望鼓思於竖鳞之肆坠风之羽觊振翮於骞毳之林其不能俱陪渌水并负青天可无待於明见。若乃阙奇谋深智之术无悦主狎俗之能亦不可复稍为卿说但观以上国再毁之臣望府一逐之吏当复是天下才不此皆足下所亲知吾虽疲冗亦尝听君子之馀论岂敢忘之凡士之置身有三其一则户岫寝栾危桂荣秣芝浮霜剪松沉雪怜肌畜髓宝气爱魂非但土石侯卿腐鸩梁锦实乃伫意天后睨目羽人次则刳心扫智剖命驱生横议於台之下切辞於宣室之上衍主德而批民患进贞白而奸猾委玉入而齐声礼揭金出而烹寇使车轨一风甸道共德令功日济而已无迹道日富而君难名致诸侯敛手天子改观其末则厌而出望旃而入结冕两宫之下鼓袖六王之间亻免眉胁肩言天下之道德目扼腕陈纵横於四海理有泰则止而进调觉迕则返而还闲居违官交造顿罢捐暮遗忧夷毁销誉呼翕以补其气缮嚼以辅其生凡此者皆志士仁人之所行非吾之所能也。若吾幸病不及死役不至身蓬藜既满方杜长者之辙稼是谘自绝世豪之顾尘生床帷苔积阶月。又担中山木时华月深池上海草岁荣日蔓。且室间轩左幸有。《陈书》十箧席隅奥右颇得宿酒数壶按弦拭徽雠方校石时复陈局露初奠爵星晚然不觉是羲轩後也。近春田三顷秋园五畦。若此无灾山装可具候振饮之罢俟封勒之毕当敬观丰阝肃寻伊高阝傍眺燕陇邪履辽卫觅我周之轸迹吊他贤之忧夭当其少涉未休此欲但理实诡固物好交加或徵势而笑其言或观谋而害其意夫杨朱以此犹见嗤於梁人况才减杨子之器物甚魏君之意者哉！若如汉太宗之言李广此固许天下之有才。又知天下之时非也。岂。若党巷闾里之间忌见贞士之遭遇便为是臧获佣人之徒尔士固愿呈心於其主露奇於所归卿相末事也。若广者何用侯为至乃复有致谒於为乱之口被讪於害正之徒心奇而无繇露事直而变为枉，岂不痛哉！，岂不痛哉！若足下可谓冠负日月藉践渊海心支身首无不通今复出入燕河交关姬卫整笏振毫已议於帷筵之上提鞭鸣剑复呵於军埸之间身超每深恩之所集心动必明主之所亮可不直议正身辅人君之过误明目张胆谋军家之得失扌友忠勇之将荐俊正之士此乃足下之所以报也。不尔便擐甲戈徘徊左右卫君王之身当马首之镝关必固之垒交死进之战使身分而主豫寇灭而兵全此亦报之次也。如是则系匈奴於北阙无日矣。亡但默默窥宠而坐谓子有心敢书薄意朗之辞意倜傥类皆如此。
    羊希太山人吴郡陆法真孝武世历官有清节法真尝为刘秀之安北录事参军希与安北谘议参军孙铣。《书》曰：足下同僚似有陆录事者。此生东南明地。又张玄外孙持身至清雅有志节年高位下秉操不衰计当日夕想申意。
    袁淑为太子左卫率何尚之致仕於方山著退居赋以明所而议者咸谓尚之不能固志淑与尚之。《书》曰：昨遣问承丈人已晦志山田虽曰：年礼宜遵亦事难期贵俾疏班邴魏通美於前策龚贡山卫沦惭乎！曩篇规迨休告雪涤素怀冀寻幽之劝毕栖玄之但淑逸操偏迥野性懵滞果兹冲叙必沉乐忘归然而邑议涂间者谓丈人徽名未耗誉业方籍傥能失事康道降节殉务企南频或屈ㄈ此行永决矣。望眷有积约日无误（尚之宅在南涧寺侧故书云：南频毛诗所谓于以采南涧之滨也。）南齐丘珍孙为宁朔将军时吴郡钱塘人褚伯玉有高世之行王僧达为吴郡苦礼致之伯玉不得已停郡信宿裁交数言而退珍孙与僧达。《书》曰：闻褚先生出居贵馆此子灭景栖不事王侯抗高木食有年载矣。自非折节好贤何以致之昔文举栖治城安道入昌门於兹而三焉夫却粒之士冫食霞之人乃可暂致不宜久羁君当思遂其高步成其羽化还策之日纡清尘亦愿助为譬说僧达答曰：褚先生从白游旧矣。古之逸民或留虑儿女或使华阴成市而此子索然唯朋松石分於孤绝岭者积数十载近故要其来此冀慰日夜比谈讨芝桂借访荔萝。若已窥烟液临沧洲矣。知君欲见之取当申譬。
    刘善明为征虏将军淮南宣城二郡太守善明少与崔祖思友善祖思出为青冀二州善明遗。《书》曰：昔时之游于今邈矣。或携手春林或负杖秋涧逐清风於林杪追素月於园垂如何故人殂落殆尽足下方拥旄北服吾剖竹南甸相去千里间以江山人生如寄来会何时常览书史数千年来略在眼中矣。历代参差万里同异夫龙虎风之气乱极必夷之机古今岂殊此实一揆日者沈攸之拥长蛇於外粲秉复为异识所推唯有京镇创为圣基遂乃擢吾为首佐授吾以大郡付吾关中委吾留任既不辨有抽剑两城之用横槊搴旗之能徒以挈瓶小智名参佐命常恐朝露一下深恩不酬忧深责重转不可据还视生世倍无次绪藿布被犹笃鄙好恶色憎声暮龄尤甚出藩不与台辅别入国不与公卿游孤立天地之间无猜无惟知奉上以忠事亲以孝临民以洁居家以俭足下今鸣笳旧乡衣绣故国宋李荼毒之悲已蒙苏泰关河倒悬之苦方须救拔遣游辩之生为乡导之使轻装启行经营旧壤令泗上归业稷下还风君欲谁让耶聊送诸心敬申贫赠。
    张融为南阳王友融父畅先为丞相长史义宣事难畅为王玄谟所录将杀之玄谟子瞻为南阳王前军长史融启求去官不许融家贫愿禄初与从叔征北将军永。《书》曰：融昔称幼学早训家风虽则不敏率以成性布衣苇席弱年所安箪食瓢饮不觉不乐但世业清贫人生多待榛栗枣女贽既长束帛禽鸟男礼已大勉身就官十年七仕不欲代耕何至此事昔求三吴一丞虽属舛错今闻南康守应得为之融不知阶级阶级亦可不知融政以求丞不得所以求郡求郡不得亦可复求丞。又与吏部尚书王僧虔。《书》曰：融天地之逸民也。进不辩贵退不知贱兀然造化忽如草木实以家贫累积孤寡伤心八侄俱孤二弟顿弱抚之而感古人所悲，岂能山海陋禄申融情累阮籍爱东平土风融亦欣晋平闲外时议以融非御人才竟不果。
    张充为武陵王友武帝欲以充父绪为尚书仆射王俭执不可充以为愠与俭。《书》曰：顷日路长霖霞韬晦凉暑未平想无亏摄充幸以渔钓之闲钅兼采之暇时复引轴以自娱逍遥乎！前史纵横万古动默之路多端纷纶百年升降之涂不一故金刚水柔性之别也。圆行方止器之异也。善御性者不违金水之质善为器者不易方圆之用充生平少长偶不以利欲干怀三十六年差得以栖贫自澹介然之志峭耸霜崖确乎！之情横海岸至如票彡缨天阁既谢廊庙之华缀组台终愧衣冠之秀繇气岸疏凝情涂狷隔独师怀抱不见许於俗人孤秀神崖每回於在世长群鱼鸟毕景松阿虽复玉没於访之辰桂掩於搜芳之日滥於渔父之游偃息於卜居之会如此而已充何求哉！若夫惊岩罩日吐海连天竦石崩寻分危落仞桂兰绮靡丛杂於山幽松柏阴森相缭於涧侧元卿，於是乎！不归伯休亦以兹长往至於飞竿钓渚濯足沧州独浪烟霞高卧风月悠悠琴酒岫远谁来灼灼文言空拟方寸不觉郁然千里路隔江川每至西风何尝不叹丈人岁路未︹学优而仕道佐苍生功横海望可谓德盛当时孤松独秀者也。而茂陵之彦望冠盖而长怀渭川之伫簪裾而竦叹得无惜乎！充琨西百姓岱表一人蚕而衣耕而食不能事王侯觅知己见造时人骋游说容与於屠博之间其忄甚矣。然举世皆谓充为狂充亦何能与诸君道之哉！是以披闻见扫心胸述平生。《论语》默所可通罗交魂推襟送抱者唯丈人而已阙廷阻书罢莫因傥遇樵夫妄尘执事俭以为脱略弗之重仍以书示绪绪杖之一百。又为御史中丞到伪所奏免官禁锢沈约见其书叹曰：充始为之败终为之成久之为司徒谘议参军。
    梁陈伯之为征南将军江州刺史叛入魏魏以为平南将军光禄大夫天监四年诏太尉临川王宏率军北讨宏命记室丘迟私与伯之。《书》曰：陈将军足下无恙幸甚幸甚将军勇冠三军才为世出弃燕雀之小志慕鸿鹄以高翔昔因机变化遭逄明主立功立事开国承家朱轮华毂拥旄万里何其壮也。如何一旦为奔亡之虏闻鸣镝而股战对穹庐以屈膝。又何劣耶寻君去就之际非有他故直以不能内审诸已外受流言沈迷猖蹶以至於此圣朝赦罪论功弃瑕录用收赤心於天下安反侧於万物此将军之所知不假仆一二谈也。朱有涉血於友于张绣亻事刃於爱子汉主不以为疑魏君待之。若旧况将军无昔人之罪而勋重於当世夫迷涂知反往哲是与不远而复先典攸高主上屈法伸恩吞舟是漏将军松柏不翦亲戚安居高台未倾爱妾尚在悠悠尔心亦何可言今功臣名将雁行有序怀黄佩紫赞帷幄之谋乘轺建节奉疆埸之任并刑马作誓传之子孙将军独颜借命驱驰异域宁不哀哉！夫以慕容超之︹身送东市姚泓之盛面缚西都故知霜露所均不育异类姬汉旧邦无取杂种北虏僭盗中原多历年所恶积祸盈理至ㄡ烂况伪孽昏狡自相夷戮部落携离酋豪猜贰方当系颈蛮邸悬首街而将军鱼游於沸鼎之中燕巢於飞幕之上不亦惑乎！暮春三月江南草长杂花生树群莺乱飞见故国之旗鼓感平生於畴日抚弦登陴，岂不怆恨所以廉公之思赵将吴子之泣西河人之情也。将军独无情哉！想早励良图自求多福伯之乃於寻阳拥众八千归。
    沈约为尚书令侍中久处端揆有志台司时论咸谓为宜而帝终不用乃求外出。又不见许与徐勉素善遂以书陈情於勉曰：吾弱年孤苦傍无期属往者将坠於地契阔困於朝夕崎岖薄宦事非为己望得小禄傍此东归岁逾十稔方忝襄阳县公私情计非所了具以身资物不得不任人事永明末出守东阳意在止足而建武肇运人世胶加一去不返行之未易及猜之始王政多门因此谋退，庶几可果卿布怀於徐令想记未忘圣道聿兴谬逄嘉运往志宿心复成乖爽今岁开元礼年云：至悬车之请事繇恩夺诚不能宏宣风政光阐朝猷尚欲讨寻文簿时议同异而开年以来病增虑切当繇生灵有限劳役过差扌此竭归之暮年牵策行止弩力祗事外观傍览尚似全人而形骸力用不相综摄常须过自策持方可亻黾亻免解衣一卧支体不复相关上热下冷月增日笃取暖则烦加寒必利後差不及前差後剧必甚前剧百日数旬革带常应移孔以手握臂率计月小半分以此推，岂能支久。若此不休日复一日将贻圣主不追之恨冒欲表闻乞归老之秩。若天假其年还得平健才力所堪唯思是策勉为言於高祖请三司之仪弗许但加鼓吹而已。
    伏挺字士标为西中郎记室参军遂筑室不复仕挺少有盛名。又善处当世朝中势素多与交游故不能久事隐静时仆射徐勉以疾假还宅挺致书以观其意曰：昔德士怀顾恋兴数日辅嗣思友情劳一旬故知深心所系贵贱一也。况复恩隆世亲义重知已道庇生人德宏覆盖而朝野悬隔山林邈殊虽咳唾时沾而颜色不觏东山之欢岂云：旋复西风可怀孰能无思加以静居廓处顾影莫酬秋风四起园林易色凉野寂寞寒虫吟叫怀抱不可直置情虑不能无时因吟咏动取盈篇杨生沈郁。且犹覆盎惠子五车弥多一日聊呈小文不期过赏还逮隆渥累牍兼翰纸缛字磨诵复无巳徒恨许与过当有伤准的昔子建不欲妄赞陈琳恐见哂後代今之过奢馀论将不有累清谈挺窜迹草莱事绝闻见藉以讴谣得之舆牧仰承有事砭石仍成简通娱肠悦耳稍从摈落晏处荣观务在涤除绮罗丝竹二列顿遣方丈员案三否仅存故以道变区中情冲域外操彼弘诵贲兹观省追留侯之却粒念韩卿之辞荣卷想东都属怀南岳钻仰来贶有符下风虽云：幸甚。然则未喻虽复帝道康宁走马行却繇庚得所寅亮有归悠悠之人展氏犹。且攘袂浩浩之泉宁叟方欲褰裳是知君子拯物义非犭旬已思与赤松子游谁其克遂愿驱之仁寿绥此多福虽则不言四时行矣。然後黔首有庇荐绅靡夺白驹不在空谷屠羊豫蒙其赉，岂不休哉！，岂不休哉！昔杜真自闭深室郎宗绝迹幽野难矣。诚非所希井丹高洁相如慢世尚复游涉权门雍容乡邑常谓此道为泰每窃慕之方念拥帚延思以陈侍者请至农隙无待邀求挺诚好属文不会今世不能促节局步以应流俗事等昌菹谬褊嗜是用不羞固陋无惮龙门昔敬通之赏景卿孟公之知仲蔚止乎！通人犹称盛美况在时宗弥为未易近以蒲椠勿用笺素多阙聊效东方献书丞相须得善写更请润诃傥逄子侯比复削牍勉报曰：复览来书累牍兼翰事苞出处言兼语默事义周悉意致深远发函伸纸倍增愤叹卿雄州擢秀弱冠升朝穿综百家佃渔六学观眸表其韶慧视色见其英华。若燕国之名驹迈中之白鹤及占显邑试吏腴壤将有武城弘歌桐乡谣咏岂与卓鲁断断同年而语邪方当见赏长者良能有加宠授饣希兹簪带彼周行而欲远慕卷舒用怀愚智既知益之为累爰悟满则辞多高蹈风尘良所钦挹沉以金商戒节素秋御序萧条林野无人共乐偃卧坟籍游浪儒玄物我兼忘宠辱谁滞诚乃欢羡用有殊同今逖听旁求兴怀寤宿白驹空谷幽人引领贫贱为耻鸟兽难群故当捐此薜萝出从鹭无乖隐显不亦休哉！吾智乏佐时才惭济世禀承朝则不敢荒宁力弱途遥愧心非一天下有道尧人何事得因疲病念从闲逸。若使车书混合尉候无惊作乐制礼纪石封山然後反服衡门实为多幸但夙有风遘兹虚眩瘠类士安嬴同长孺簿领沈废台阁未理娱耳烂肠因事而息非关欲追松子远慕留侯天假之年自当靖恭所职拟非伦匹良觉辞费览复循环爽焉。若失清尘独远白飘荡依然何极猥降书札示之文翰览复成诵流连缛纸昔仲宣才敏籍中郎而表誉正平[A13C]悟赖北海以腾声望古料今吾有惭德傥成卷帙力为称首无令独耀随掌空使辞人扼腕式闾愿见宜事扫门亦有来思赴其悬榻轻苔鱼网别当以荐城阙之叹曷日无怀所迟萱苏书不尽意挺後遂出仕。
    谢几卿为军师长史免官时佐丞庾仲容亦免归二人意志相得并肆情诞纵湘东王在荆镇与书慰勉之几卿答曰：下官自奉南浦卷迹东郊王望日临风瞻言伫立仰寻惠渥陪奉游宜漾桂棹於清池席落英於层兰香兼御羽觞竞集侧听馀论沐浴玄流涛波之辩悬河不足譬春藻之辞丽文无以定莫不相顾动容服心腾口不觉春日为迟更欲夜为促嘉会难常搏易远言念如昨忽焉素秋恩光不遗讠朝□远降因事罢归岂云：栖息既匪高官理就一廛田家作苦实符清诲本乏金羁之饰无假玉璧为资徒以老使形疏疾令心阻沈滞床簟弥历七旬梦幻俄顷忧伤在念竟知无意思自远寻理涤意即以任命为膏苏览镜形翻以支离代萱树故得仰慕徽猷永言前哲鬼谷深栖接舆高举Т名屠肆发迹市其人缅邈馀流可想。若令亡者有知宁不萦悲玄壤怅隔芳尘如其逝者可作必当昭被光景忄同游豫使夫一介老圃得虚心末席去日已疏来侍未亻孱连剑飞凫拟非其类怀私我德窃用涕零。
    後魏元树父咸阳王禧以逆见诛树遂奔梁梁封为邺王时江阳王长子义先纳灵太后妹为室及孝明嗣位太后临朝。又为侍中领军威镇内外及淮南王孙法僧为徐州刺史义以反逆奔梁树与法僧。《书》曰：魏室不造奸竖擅朝社稷阽危缀旒非譬元义险慝狼戾人伦不齿属籍疏远素无闻望特以太后姻娅早蒙宠擢曾不怀音公行反噬肆兹悖逆人神同愤自顷境土所传皆云：义狼心虿毒藉权位而日滋含忍谄诈与日月而弥甚无君之心非复一日篡逼之事旦暮必发抑。又闻之夫名以出信信以制义山川隐疾。且犹不以命名曰：成师晋始兆辞求之史籍有自来矣。元义本名夜义弟罗实名罗刹夜义罗刹此鬼食人非遇黑风事同飘堕呜呼魏境离此二灾恶水盗泉不息不饮胜名枭称不入不为况昆季此名表能噬物曰：灵义矣。始信斯言况乃母后幽辱继主蒙尘释位挥戈言谋王室不在今日何谓人臣诸贤或奕世载德或将相继踵或受任累朝或职居机要或姻戚匪他或忠义是秉亻免眉逆手见嘶凶威臣节未申念有勤悴。又间义专政亿兆离德重以岁时灾厉年年水旱牛马殪踣桑石樵枯饥馑相仍菜色满道妖灾造谴人皆姑息涧西北羌戎陆梁泗汴左右戍漕流离加以剖忠贤歼殄宗室哀彼本邦一朝横溃今既率师将除君侧区区之怀庶令冠屦得所大憝同必诛之戮魏祀无忽诸之非。又为远近所恶如此。
    宋钦拜著作郎钦与高允书允答。《书》曰：顷因行李足下高问延伫之心为日倾久王途启一得叙其怀欣於相遇情无有已足下兼爱为心每能存顾养之以风味惠之以德音执玩反覆铭於心抱吾少乏寻常之操长无老成之致而来喻褒饬有过其分今令往诗一篇诚不足以В明来旨。且表其心。
    庄弼中山人张普惠为谏议奏以胡太后父有太上之名普惠思直谏排其议，於是弼遗书普惠明曰：侯渊儒硕学身负大才秉此公方来居谏职蹇蹇如也。谔谔如也。一昨承胡司徒弟当庭面诤虽问难锋至而应对响出宋城之带始萦鲁门之柝裁警终使群后逡巡庶僚咸拱虽不见用於一时固欲传美於百代闻风快然敬裁此日普惠美其此书每为口实。
    北齐王累辟不赴西魏将独孤信入雒署为记室称先被犬伤困笃不赴有故人疑其所伤非犭制书劝令赴复。《书》曰：辱告存念见令起疾循复眷旨似疑以吾所伤未，必是犭制吾岂愿其必犭制但理契无疑尔就足下疑之亦有过说足下既疑其非犭制亦可疑其是犭制其疑半矣。若疑其是犭制而营护虽非犭制亦无损疑其非犭制而不疗傥是犭制则难救。然则过疗则致万全过不疗或至於死。若王无可惜也。则不足取既取之便是可惜柰何夺其万全任其或死。且将军威德所被飚飞雾袭方掩八岂在一介。若必从隗始先须济其生灵足下何不从容为将军言也，於是方得宽俄而信返遂归邺。
    後周王褒字子渊自梁归国甚为武帝礼遇为少司空仍掌纶诰初褒与梁处士汝南周宏让相善及兄宏正自陈来冉高祖许褒等通亲知音问褒赠宏让诗并致。《书》曰：嗣宗穷途杨朱岐路征蓬长逝流水不归舒惨殊方炎凉异节木皮春厚桂树冬荣想摄卫惟宜动静多务贤兄入关敬承款曲犹依掘陵之水尚保池阳之田铲迹幽蹊销声穷谷何期愉乐幸甚幸甚弟昔因多疾亟览九仙之方晚涉世途常怀五岳之举同夫关令物色异人譬彼客卿服膺高士上经说道屡听玄妙之谈中药养神每禀丹砂之说顷年事业遒尽容衰谢芸其黄矣。零落无时还念生涯繁忧扌集是视阴忄曷日犹赵孟之徂年负杖行吟同刘琨之积惨河阳北临空思巩县霸陵南望还见长安所冀书生之魂求依旧里射声之鬼无恨他乡白在天长离别矣。会见之期邈无日矣。援笔揽纸龙锺横集宏让复。《书》曰：甚矣。悲哉！此之为别也。飞泥沈金铄简灭玉音不嗣瑶华莫因家兄至自镐京致书於穷谷故人之迹有如对面开题申纸流脸沾膝江南燠热橘柚冬青渭北Ё寒杨榆晚叶土风气候冬集所安餮卫时寝兴多福甚喜与弟分袂西陕言及东区虽保周陂还依蒋径三姜离析二仲不归麋鹿为曹更多悲绪丹经在握贫病莫谐芝术可求常为采掇昔吾壮日及弟富年俱值雍熙并欢衡泌南风雅操清商妙曲弦琴促坐无乏昏晨玉沥金获冀获难老不虞一旦翻覆波澜吾已忄曷阴弟非茂齿禽尚之契各在天涯永念生平难为胸臆。且当视阴数箭排愁破涕人生乐尔忧何为，岂能遽悲次房游魂不返远伤金产骸柩无但愿爱玉体珍金相保期顺享黄犹冀苍雁鲤时传尺素清风朗月俱寄相思子渊长离别矣。握管操觚声泪俱咽。
    ●卷九百六
    ○总录部　疾疹
    夫人肖天地而生含五行之气故阴阳不和神灵不清则百疾生焉是故洪范谓之六极。《墨子》记其多方。若繇此而去轩冕之途绝婚姻之礼终身沈废至於短折死者。此乃仲尼兴斯疾之感卫疾有将壳之恶良可悲也。
    鲁季孙行父秃。
    晋克眇。
    卫孙良夫跛。
    曹公子手偻。
    荀偃卿也。瘅疽生&lt;疒易&gt;於头（瘅疽恶疮）病目出齐景公疥遂┲（┲疾）期而不瘳。
    卜商字子夏夫子弟子哭子而丧其明卫絷不立恶疾也。（絷卫侯之兄）冉伯牛鲁人有疾孔子问之自牖执其手曰：亡之命矣。夫斯人也。而有斯疾也。斯人也。而有斯疾也。（再言之者痛惜之甚）。
    褚师声子卫大夫卫侯为灵台于籍圃与诸大夫饮酒焉声子袜而登席（古者见君解袜）公怒辞曰：臣有疾异於人。若见之君将壳之（足有疮疾）左丘明鲁人失明（壳呕吐也。）。
    汉杜钦目偏盲茂陵杜薪与钦同姓字俱以材能称京师故衣冠谓钦为盲杜子夏以相别钦恶以疾见诋乃为小冠高广财二寸由是京师更谓钦为小冠杜子夏而薪为大冠杜子夏钦优游不仕以寿终。
    司马相如口吃而善著书常有消渴病常称疾居不慕官爵。
    冯立为东海太守下湿病Φ武帝闻之徙为平原太守。
    班伯成帝时为定襄太守徵道病中风既至以侍中光禄大夫养病。
    後汉李通素有消病自为宰相谢病不视事。
    景丹为骠骑大将军从光武至怀病疟在上前疟发帝曰：闻壮士不疟汉大将军反疟病耶。
    杜笃仕为郡文学掾以目疾二十馀年不窥京师魏锺繇有膝疾位至太傅。
    卞兰苦酒消渴疾位至游击将军散骑常侍。
    丁仪字正礼沛郡人也。太祖闻仪为令士虽未见欲以爱女妻之以问五官将五官将曰：女人观貌而正礼目不便诚恐爱女未必悦也。以为不如与伏波子太祖从之寻辟仪为掾到与议论嘉其才郎曰：丁掾好士也。即使其两目盲尚当与女何况但眇乎！仕为右刺奸。
    贾逵为弘农太守後为太祖丞相主簿逵前在弘农与校尉争公事不得理乃发愤生瘿後所病稍大自启欲割之太祖惜逵恐其不活教谢主簿吾闻十人割瘿九人死逵犹行其意而瘿愈大。
    晋杜预患瘿位至镇南将军。
    王戎先有吐疾居丧增甚帝遣医疗之并赐药物。又断宾客位至司徒。
    乐广字彦辅为侍中河南尹尝有亲客久阔不复来广问其故答曰：前在坐蒙赐酒方欲饮见杯中有蛇意甚恶之既饮而疾于时河南厅事壁上有角漆画作蛇广意杯中蛇即角影也。复置酒於前处谓客曰：酒中复有所见不答所见如初广乃告其所以客豁然意解沉こ顿愈。
    裴楷有渴利疾位至中书令加侍中。
    皇甫谧字士安因病服寒食散而性与之忤每委顿不伦常悲恚叩刃欲自杀叔母谏之而止谧尝上疏曰：久瘿笃疾躯半不任。又脚偏小十有九载。又服寒食药违错节度辛苦荼毒于今七年隆冬裸袒食冰当暑烦闷加以咳逆或。若温疟或类伤寒浮气流肿四肢酸重於今困劣终不仕。
    赵孟字长舒善清谈其面有疵黯诸事不决皆言当问疵面也。
    山玄山允皆涛之子玄不仕允为奉居都尉并少病形甚短小而聪敏过人武帝闻而欲见之涛不敢辞以问於允允自以陋不肯行涛以为胜已乃。表曰：臣二子病宜绝人事不敢受诏。
    庾衮字叔褒州郡交命皆不降志入林虑山中涂眩发倚岩而坐柱杖将起跌坠崖而卒。
    谢安字安石本能为雒下书生咏有鼻疾故其音浊名流爱其咏而不能及或手掩鼻以之位至太傅王胡之字龄弱冠官有声誉历郡守侍中丹阳尹素有风眩疾发动甚数而神明不损。
    魏咏之生而仕至荆州刺史。
    殷仲堪吏部尚书师之子也。父常患耳聪闻床下蚁动谓之牛斗病积年仲堪为晋陵太守衣不解带执药挥泪遂眇一目。
    习凿齿为桓温荆州别驾以脚疾遂废於里巷及襄阳陷於苻坚，坚素闻其名与释道安俱舆而至焉既见与语大悦之赐遗甚厚。又以其蹇疾与诸镇。《书》曰：昔晋氏平吴利在二陆今破汉南获士裁一人有半尔。
    宋何尚之为临津令高祖领征南将军补府主簿从政长安以公事免还都因患劳病积年饮妇人乳乃得差。
    谢述有心虚疾性理时或乖谬除吴郡太守以疾不之官。
    南齐巴陵王宝义为杨州封晋安王宝义少有废疾不堪出入故帝加除授仍以始安王遥光代之转宝义为右将军领兵置佐镇石头。
    梁周兴嗣为给事中两手先患风疽是年。又染疠疾左目盲高祖抚其手嗟曰：斯人也。而有斯疾手疏治疽方以赐之其见惜如此任。又爱其才常言曰：周兴嗣。若无疾旬日当至御史中丞。
    何点少时常患渴。
    陈徐世谱为光禄大夫寻以疾失明谢病不朝後魏李谐为人短小六指因瘿而学顺因跛而缓步因謇而徐言人言李谐善用三短。
    长孙子彦末年疾发举体生疮虽亲戚兄弟以为恶疾子彦曰：恶疾如此难以自明世无良医吾其死矣。尝闻恶疾蝮也。螫之不痛试为求之当令兄弟知我乃於南山得也。以股触之痛楚号叫俄而肿死。
    北齐西河王仁机生而无骨不自支持。
    李广字宏基范阳人也。文宣天保初欲以为中书郎遇疾资产屡空药石无继。《广雅》有鉴识度量宏远坦平无私为士流所爱岁时共赡遗之赖以自给竟以疾终。
    唐邓玄挺患消渴人因号为邓渴。
    封常清细瘦白类脚短而跛。
    卢邻为新都尉因染风疾去官处大白山中以服饵为事後疾转笃徙居阳翟之具茨山著释疾文五悲等词颇有骚人之风甚为文事所重邻既沉痼挛&lt;疒发&gt;不堪其苦常与亲属执别遂自投颍水而死。
    李洧正已之从父也。正巳死其子纳犯宋州洧以其州归顺无何背发疽得稍平乃大具麋饼饭僧於市洧乘平肩舆自临其场市人欢呼洧惊疽溃於背而卒赠左仆射。
    汉张沆为翰林学士沆虽贵疾出入金马五六年隐帝末阳史遇害翼日沆方知之听犹未审忽问同僚曰：窃知盗杀史公其盗获否是时忄匈惧之次闻者笑之。
  </div>
  <div class="pagination">
   <a href="册府元龟_page663.html">
    上一页
   </a>
   <span>
    ...
   </span>
   <a href="册府元龟_page659.html">
    659
   </a>
   <a href="册府元龟_page660.html">
    660
   </a>
   <a href="册府元龟_page661.html">
    661
   </a>
   <a href="册府元龟_page662.html">
    662
   </a>
   <a href="册府元龟_page663.html">
    663
   </a>
   <span class="current-page">
    664
   </span>
   <a href="册府元龟_page665.html">
    665
   </a>
   <a href="册府元龟_page666.html">
    666
   </a>
   <a href="册府元龟_page667.html">
    667
   </a>
   <a href="册府元龟_page668.html">
    668
   </a>
   <a href="册府元龟_page669.html">
    669
   </a>
   <span>
    ...
   </span>
   <a href="册府元龟_page665.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
