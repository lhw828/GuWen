<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 42 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 42 页/共 50 页
  </h1>
  <div class="content">
   百工【五　守业　考课竒巧】
　　白执斵【匠人也传】艺成而下【业在其中】执技【以事上也】工欲善其事必先利其器　百工居肆以成其事　霜降【月令季秋霜始降百工休胶漆作也】工依于法【法规矩也】惠工【衞文公通商惠工】运斤【见下注】命般输之巧匠尽变能乎其中【公输般并巧者】剞劂【雕锼】材以工能【周礼曰百工以化材】代斵【老子曰代大匠斵无不伤其手】执艺【书曰工执艺事以谏谏失常也】巧具【文子曰规矩防墨者巧之具】伐技【传曰小人伐其技以凭君子言矜技以凌上也】饬化以材【周礼太宰以九职任万民五曰百工饬化饬材材谓象玉石金革羽饬化谓治之也】饬材　贡器物【又曰任土以饬材事贡器物】审曲　辨器【周礼审曲靣势以饬五材以辨人器注云审察五材方靣形势曲直之宜以治之百工非一工也】巧者【又曰智者创物巧者述之守之世谓之百工百工之事皆圣人作】材美工巧【周礼天有时地有气材有美工有巧然后可以爲良材美工巧然而不良不得天时地气也】谓之国工【周之名工同上】善事六工【礼天子六工曰土工金工石工木工兽工草工典制六材殷制】食力【农工】事勤　功倍　朴斵【书若作梓材既勤朴斵惟其涂丹雘】铄金凝土【考工记铄金以爲刃凝土以爲器】来百工则材用足【礼】范金【合土】山有木工则度之　攻木【周礼】作工成器曰工【汉书】合四【天有时地有气材有美工有巧合四者然后可以爲良】朽木不可雕　离娄督绳【公输削墨】　守业管子曰四人者国之石人也【士农工商各守其业不可迁也如今之柱下石也】不可杂处杂处则其事乱故圣人必就官府羣萃而州处相良辨其工苦【工坚也苦滥也】权节其用比其器相语以事相示以功相髙以知【以能知器用事相髙】旦暮能事于此不见异物而迁故工之子恒爲工　工用髙曽之规矩【文】不败其业　笃在守业　代守其业【左】迁业　易业　工贾不变业有四人【职无二事】抑其淫末【考以成工】不劳而能【申子弟之学】相语以利【用髙曽之规】功有务于化材【业无迁于异物】遵代守之文【不失其业】及日省之际【乃多其功】世谓之工【考工记知者创物巧者述之世谓之工】传曰工贾不变厥考作室既厎法【厥子乃不肯堂矧肯构】堂构　考课技以事上【业在其中】知工之巧【故观其器而知其工之巧】礼曰日省月试饩廪称事所以劝百工也【日省月试考校成功也饩廪稍食】不作无用之器背窳就功【窳恶也】无作淫巧以荡上心【月令】物勒工名以考其成功有不当必行其罪　就于官府【注见上门】掌以工正【传曰五短爲工正主工之官】辨其工苦　顺霜降之侯【虽休百工】及月试之时【且闻获戾】工依于法【爰考否臧】物勒其名【必遵赏罚】稽其工事【周礼】公器【官器物】稽器【稽考也同上】月令命有司效功陈祭器案度程【效功陈其小大之利】器皿之度无或不良【礼】献艺【百工】僝工【僝巧也】执技【论力】　竒巧运斤成风【庄子邹人垩镘其鼻若蝇翼使匠石斵去之匠石运斤成风尽垩而鼻不伤】棘猴【燕王好征巧人曰臣能棘刺之端造沐猴王请其刺而观之术人即逃也】楮叶【宋人有爲其君爲楮叶三年而成杂之楮叶中不辨列子曰使造化三年而成一叶物之有叶者鲜矣】木防【鲁般以木爲之而飞】穷妙极巧　骋巧　尝巧【礼】云梯【公输般造云梯而攻宋】木牛【诸葛亮造木牛而运】木人【师偃周穆王时人缚草作人使之舞又作木人以手招王美人王怒杀师偃也】心匠手泽　目巧　无作淫巧以荡上心　諌未闻于执艺【巧自见于荡心】物贵考成器惟致用【茍于功之不审则虽巧而何爲】记曰目巧之室则有奥阼　巧者劳而智者忧　大巧苦拙【老子】创造欹器【周庙欹器东汉犹在至汉之乱不复存形制遂絶杜预创意造成奏上帝嘉叹之】鸭栏【陆逊伯言时建昌侯虑于堂前作闘鸭栏颇施小巧逊乃正色曰君侯宜覧经典用此何爲虑即便毁撤之】孔造作无程【杜元颖爲劒南西川节度使敬宗骄僻不君元頴每欲中帝意以固幸百工造作无程】机巧有思【阎立德父毗隋殿中少监本以工艺进故立德与弟立本皆机巧有思】朝之营缮所司必谘而后行【姜确有巧思凡朝之营缮所司必谘而后行】马周防曰【伏见王长通白明达本乐工舆皁杂类韦槃提斛斯正无他材独解调马虽术逾等夷可厚赐金帛以富其家今超受髙爵与外廷朝防驺竪倡子鸣玉曵履臣窃耻之】制度不立【刘蕡策曰百工淫巧繇制度不立】宫内造作【姚珽迁詹事节太子少失道珽四上书谏其一曰伏见内置作坊诸工技得入宫闱之内禁衞之所或言语内出或事状外通小人无知因爲诈僞有防盛德臣望悉出宫内造作付所司】赡其器用【韩愈原道篇爲之工以赡其器用】大木爲杗细木爲桷欂栌侏儒枨闑扂楔各得其宜以成室屋【者匠氏之功也进学解韩文十二】刳辟朽坏翦焚榛薉【柳宗元文】不善爲斵血指汗顔巧匠观旁缩手袖间【韩文】以州县爲团【凡工匠以州县爲团五人爲火置长一人四月至七月爲长功二月三月八月九月爲中功十月至正月爲短功唐史百官志】钿镂之工教以四年【车辂乐器之工三年平漫刀矟之工二年矢镞竹漆屈柳之工半焉冠冕弁帻之工九月唐史百官少府】问工焉取则舆师是供【柳宗元岭南飨军记】锦绣官【宗贵妃杨氏诸姨凡充锦绣官及治瑑金玉者大抵千人】图畵雕镂之人【张素上书太子所施与者不游手杂色则图畵雕镂之人】
　　材木【六】
　　白山有木工则度之　伐木丁丁【声也】伐木椅矣　绳墨诚陈【不可欺以曲直】遵绳墨而不颇【楚辞】伐柯如之何匪斧不克抡材【执斵】良工【弃物】朽木不可雕　既破我斧【既缺我斧又破我斨】
　　朴斵【书曰若作梓材既勤朴斵惟其涂丹艧】审轮辕于曲直【定凿枘于方圆】相材【见上】目击【手伤】无枉物性【不违天真】巨川舟楫【大厦栋梁】山木以不材见弃　拥肿之材【雕锼之力】艺有所长【物无不可】抱器【呈材】如因斧克【终以功成】阳木隂木【周礼仲冬斩阳木仲夏斩隂木山南曰阳山北曰隂】时斩【又令万民时斩材其曰言顺时斩也】不禁【凡邦工入山林而播材不禁不狗其日也】柞氏【柞氏掌攻草木夏日至令刋阳木而火之冬月至令割隂木而水之】有美【周礼材有美而工有巧】攻木之工【同上】行木【月令季夏树木方盛乃命有司行山行木无有斩伐爲木未坚固】中伐【礼记材不中伐不鬻于市】树木以时伐焉【礼】几服耜斩季材【季穉也服耜尚柔牣】草木黄落然后斧斤入山林　登木　以伐远　随山刋木勿翦勿伐　坎坎　丁丁【并伐木声】枝叶未有害本实先
　　拨【拨絶】是斵是迁【斵而迁之】长木之毙无不标也　木屑竹头不弃【陶侃士衡在荆州时造舡木屑竹头悉令掌之咸不解所以后正防积雪始晴乃以屑布地及桓温伐蜀又以侃所贮竹头作钉装舡其综理防宻皆此之类也】伐社树【晋阮脩字宣子伐社树或止之脩曰若社而爲树伐树则社移树而爲社伐树社亡也】种材【后汉樊重货殖作器物先种梓木人皆笑之积嵗月皆得而用向之笑者咸求假焉资质巨万恩及乡闾】不斩邱木【礼爲宫室不斩于邱木注广敬鬼神】孔伐木豫章【张素上书臣尝见隋家造殿伐木于豫章二千人挽一材以鐡为毂行不数里毂輙坏别数百人赍毂自随终日行不三十里一材之费已数十万工揆其余可知已】山谷连声春夏不辍【张説防迁木石运斧斤山谷连声春夏不辍】同州大木【裴延龄造神龙佛祠须材五十尺者延龄妄奏同州得大谷木数千章度皆八十尺帝曰吾闻开元时近山无巨木求之岚胜间今何地近材之良耶延龄曰异材瑰产处处有之待圣主乃出今生近辅岂开元所当得也帝悦】即山求材盘髙孕虚【刘禹锡洗心亭记】万工举斧以入【柳宗元万工举斧以入必求诸岩崖之欹倾邱壑之纡萦凌防岏之杪颠嗽泉源之涂瀯根绞怪石不土而植千寻百围与栢同色】当与持斧翁前溪伐云木【李白】林立峯崪【穿云蔽日涣然自挠复就行列浑浑而去以至其所唯良工之指顾丛台阿房长乐未央建章昭阳之隆丽诡特皆是之自出柳宗元晋问】取魏良材【五代罗绍威梁太祖即位将都洛阳绍威取魏良材爲五鳯楼朝元前殿浮河而工立之京师太祖叹曰吾闻萧何守关中爲汉起未央宫岂若绍威越千里而爲此若神化然功过萧何逺矣赐以寳带名马】罗列而伐【罗列而伐者头抗河汉刄披虹霓声振连峦梯填层谿丁丁登登硠硠棱棱若兵车之乘凌其响之所应则溃溃漰漰汹汹薨薨若骞若崩若螭龙之鬪风霆相腾其殊而下者札捎杀防崪坱比霞披电裂又似共工触不周而天柱折柳宗元晋问】巨木率一章千人乃能引【则天皇后武氏薛懐义护作工数万云】征般硕之匠下荆阳之材【文粹李华赋征般硕之匠下荆阳之材操斧执斤者万人渉碛砾而登崔嵬择一榦于干木规大壮于乔枚声坎坎于青云若神踣而颠摧】势动连崖拉风捽雷【倒劲梢于穷谷斩巨抵于昭回时也山祗効灵波神作气爲桴爲筏羽叠鳞萃朝泛江海夕出河渭云奔山横交积于作宫之地同上】
　　胶皮【七】
　　白书曰岛夷皮服　礼曰脂胶丹漆无或不良　西方曰戎被髪衣皮　虎豹之鞹犹犬羊之鞹【质犹文也】皮之不存　胶柱　寝处【州绰指石绰最曰二子者譬如禽兽臣食其肉而寝处其皮】天官掌皮秋敛皮冬敛革春献之【皮革逾嵗就乆乃可用也献谓献其良者于王以入司裘给用也】遂以式法颁皮革于百工【式法作物所用多少故事】供其毳毛爲毡以待邦事鳯麟胶【东方朔十洲记以鳯觜麟角合煎成胶名曰续弦胶】衣皮袴【马援】千皮【食货志屠牛羊彘千皮比千乘之家】止浊【阿胶不能止黄河之浊】漆林【地官载师漆林之征二十而五也】漆身【豫譲漆身吞炭】孔贽鱼胶【突厥颉利始四年执我使者帝亦囚其使明年还顺德等且请和贽鱼胶给云固二国之好也】生儿置胶于掌【西域羌者生儿置胶于掌】朋党盗权【萧瑀言龄軰朋党盗权若胶固然】螯胶【唐酉阳杂爼善菀国出百足蟹长九尺四螯煎爲胶谓之螯胶胜鳯喙胶也】输皮于太府【嵗防牲之有亡输皮于太府唐史百官志祠部】弓人之弓函人之甲胶角百选【犀兕七属乃使踉超掖夹之伦服而持之技击节制闻于天下是爲善师柳文晋问】劲弓折胶【杜牧两汉伐虏常以秋冬当匈奴劲弓折胶童马免乳与之相校】诸州市牛皮角以供用【唐百官志少府监】

　　白孔六帖卷八十三
　　钦定四库全书
　　白孔六帖卷八十四　　唐　白居易　原本
　　宋　孔　传　续撰
　　染【一】　　　　　　练【二】
　　金冶【三】　　　　　陶【四】
　　陶瓦【五】　　　　　土工【六】
　　开凿【七】　　　　　佣赁【八】
　　负担【九】　　　　　舂【十】
　　债负【十一】　　　　契劵【十二】
　　乞假【十三】　　　　遗物【十四】
　　利【十五】
　　染【一】
　　白厥篚纁　载载黄我朱孔阳爲公子裳【诗】遂朱緑之遂黄之以爲黼黻文章【谓三宫世妇所献蠒之丝染之以爲君祭服】周礼天官染人掌丝帛凡染春暴练【练其素而暴之】夏纁【纁天地之色以爲祭服】秋染夏【夏五色谓之夏者其所谓色以夏爲式也书曰羽畎夏翟】冬献功掌凡染事冬官钟氏染羽以朱湛丹秫三月而炽之【湛溃也丹秫赤粟也湛读如渐车帷裳之渐炽炊也染羽所以饰旌及王后之车也】三入爲纁五入爲緅七入爲缁【染纁三入而成又再入深以黑则成緅緅侧留反复再染以黒乃成缁语曰君子不以绀緅饰又曰缁衣羔裘尔雅曰三染谓之纁然色六入与】月令命有司染防黼黻文章必以法故无或差贷黑黄苍赤莫不质良无敢诈僞以给郊庙祭祀之服以为旗章以别贵贱等级之度水无当于五色五色不得不章　不曰白乎湼而不
　　缁　恶紫之夺　白受采孔掌染【百官志织染署令一人丞二人掌染锦罗纱縠绫防絁绢布】柳汁染衣【李固言未第前行古柳下闻有弹指声固问之曰吾柳神九烈君已用汁染子衣矣科第无疑果得蓝袍当以枣餻祀我固言许之未乆登第出三峯集】素质随染【已悲素质随时染裂下鸣机色相射杜甫白丝行】染人嵗籍所染绫帛【陈谏强记染人嵗籍所染绫帛寻丈尺寸爲簿合围谏泛覧悉记之出唐语林】四选香【白乐天飞云履染以四选香】染还少府【枉佑权摄百司繁而不纲以练染还少府】输染材入宫【马存亮传敬宗初染署工张韶与卜者苏明善明曰我尝爲子卜子当御殿食我与焉吾闻上昼夜猎出入无度可图也韶每输染材入宫卫士不呵也乃隂结诸工百余人匿兵车中若输材者入右银台门约昏夜爲变】以黦茶染木【李守贞与桑维翰有隙贼平行赏悉以黦茶染木给之军中大怒以帛裹之爲人首枭于木间曰守贞首也五代】身所御衣必浣染至再三【代宗性俭约身所御衣必浣染至再三欲以先天下唐食货志】凡染大抵以草木而成有以花叶有以茎实有以根皮【唐六典织染令凡染大抵以草木而成有以花叶有以茎实有以根皮出有方土采以时月皆并其时而脩其职焉】
　　练【二】
　　白冬官慌氏【慌音忙】练丝以涗【音税】水沤【乌豆反】其丝七日去地尺暴之【涗水以灰所练子礼反沤渐也楚人曰沤齐人曰涹乌禾反暴歩木反】昼暴诸日夜宿诸井【七日七夜是谓水练宿于井谓悬于井中】练帛【以栏爲灰沤乌豆反】淳其帛实诸泽器淫之以蜃【以木栏之灰渐泽其帛滑泽之器也蜃谓灰也郑曰淫薄粉令其帛白也蛉爲蜃今东海有之】清灰盝之而挥之【清澄也于灰澄而出盝反令尽挥去其蜃】而沃之【而盝之而宿之更渥淳也】明日沃而盝之【朝更沃至夕盝之又更沃至旦而盝之上七日而沤丝】吴门曵练【练谓白色此事见山川货贿部】练緼之具【后汉】孔以练染还少府【杜佑爲盐铁使以练染还少府】练龙水图爲服【南唐时有苍头持龙水图求货或得之将练以爲服或釜中云起蒸见二龙腾跃穿壁而去出僞史】练幛爲衣【名畵记有人収张藻畵松石障既死人求之其妻已练爲衣唯得两幅防松一石存焉传后世已爲名笔也】
　　金冶【三】
　　白攻金之工【周礼】筑氏执下齐【多锡爲下齐】冶氏执上齐【少锡爲上齐】鳬氏爲钟　防氏爲量锻氏爲铸　桃氏爲劔　金有六锡【金锡相和之节】凡铸之状金与锡墨浊气竭黄白次之黄白之气竭青气次之然可铸　周礼铄金以爲器范金【铸金爲器】修火之利　案度程【程器小大】良冶之子必学为裘　鼓铸镕锻【晋嵇康善锻向秀爲之佐欣然旁若无人宅中柳树乃激水圜夏月居下锻钟防往省之不与言语锻自不辍】孔凿山冶银【权万纪奏言宣饶部中可凿山冶银嵗取数百万帝譲曰天子所乏嘉谋善政有益于下者公不推贤进善乃以利规我欲方我汉桓灵耶斥使还第乆之】冶金爲俑【文防公主葬冶金爲俑恠寳千计实墓中】鼓铸【韦伦杨国忠署爲铸钱内作使判官国忠多发州县齐人令鼓铸督非所习虽棰抶苛严愈无功伦请凖直募匠代无聊之人由是役用减鼔铸多矣】铜冶【李聼爲蔚州刺史州有铜冶自天寳后废不治民盗铸不禁聼乃开五鑪官铸钱日五万人无犯者】铁炉歩【永州北郭有歩曰铁炉歩盖尝有鍜铁者居其人去其炉毁者不知年矣柳宗元】大卤之金棠谿之工【火化水淬器备以充同上晋问】掌冶署令一人丞二人【掌范镕金银铜铁及涂饰琉璃玉作铜铁人得采而官收以税百官志】边州不置铁冶【器用所须皆官供】凡诸冶成器上数于少府监【然后供之并同上】冶家子复祖之旧【武王既伐商有泣者有司责之其人曰吾冶家孙也数十年之间载易其镕范矣吾始铸田器嵗东作必大售商赋重秉耒耜者一拨不敢起吾父易之爲工器属宫室台榭侈其售益倍民凋力穷土木中辍吾易之以爲兵器防师旅战阵其售又倍前也今四海将奉文理吾之业必坏武王闻之于是包干戈观农事冶家子复祖之旧陆蒙】
　　陶【四】
　　白埏埴以爲器　陶器必良　凝土以爲器【周礼】抟埴之工二【抟拍也埴粘土也】凡陶旊之事垦髺薛暴不入市【髺音刮垦损伤也薛音破裂也暴不坚也四者爲其不任用不入于市也】陶人【爲甗甑鬲庾谷冬官考工记云】合土【礼范金合土谓陶器也】案度程【程大小也】有虞氏尚陶【贵质也】舜陶于河滨器不苦窳【史记窳滥也】土化　凿坏孔甄官【百官志甄官署令掌琢石陶土之事】土乎质陶乎成器【韩愈瘗砚文】艺精埏埴制合规模【禀至德之陶蒸自无苦窳合大和以融结克保坚贞且无瓦釜之鸣是犹土铏之德柳宗元进磁器状】陶埴于水涯【湘妃庙碑】陶土以埴【亦在署侧人无劳力云陵亭记】土宜陶旊【故侯若以壮刘禹锡连州刺史防记】不则毁【文粹陈黯禹诰陶者土之器也持之得其人则完不则毁】埏泥范塼【李珏牛僧孺碑埏泥范塼】始民不知爲瓦屋草茨竹椽乆燥则戞而焚【韦丹爲江南观察使始民不知爲瓦屋草茨竹椽乆燥则戞而焚丹召工教爲陶聚材于场度其费爲估不取赢利人能爲屋者受材瓦于官免半赋】陶固收盆甖【韩愈联句】陶甄梓匠之工【柳宗元与吕恭书陶甄梓匠之工备孽火不得作化堕窳之俗】知舜之陶器不苦窳爲信【然而舜之德可以及土泥而不化其子何哉是又不可信也同上与杨诲之】
　　陶瓦【五　陶器附】
　　白弄瓦【诗乃生女子载弄之瓦】运甓【晋陶侃爲广州每于斋中运甓婢力反侃字士衡】毁方瓦合　鸳鸯【甑瓦】瓦合之众　有虞氏瓦棺　瓴甓建瓴　挈瓶　瓶之罄矣【维罍之耻】罋【易曰井谷射鲋罋敝漏】又【礼曰罋牖】又【汉隂丈人抱罋出汲灌园】又【晋毕卓入比舎郎罋间盗饮又羊雅冬酿酒令人抱罋取暖】甑【周礼陶人爲甑实二鬴厚半寸唇寸厎七孔穿之】坠地不顾【后汉孟敏字叔逵负甑行坠地敏不顾郭林宗见而问之对曰甑已破视之何益林宗竒其言劝学问三府辟不就】纪甗【传齐賔媚人赂晋师以纪甗甗无底甑也賔媚人国佐也】盆【记曰及良日夫人缲三盆】又【司马迁书曰戴盆何以望天】又【庄子防妻箕踞鼓盆而歌】鼓缶【叩缶】髺恳薛防不入市【见陶门注】孔教作【宗室复转岭南节度使教民作陶瓦】变屋瓦【王仲舒徒苏州隄松江爲路变屋瓦】教民陶瓦【杨于陵出为岭南节度使教民陶瓦易蒲屋以絶火患】无陶瓦【西棫拂菻无陶瓦屑白石塈屋坚润如玉】聚瓦材于场【始教民爲瓦屋取材于山召陶工教人陶聚瓦材于场韩愈韦丹墓志】盥濯陶瓦【韩文圣德诗】陶埴于水涯廼桴廼载【柳宗元二妃庙】桴木负埴载流于江【同上】陶瓴甓【终南山祠堂碑】
　　土工【六　计料　顺时不时　劳苦】
　　白小人劳力属役　悦以使民民忘其劳爲力不同科【言力役之事轻重有等】勤恤其人事充【役烦】力敝　兴事　任力爱人爲大　敺以就役　任役　服勤　蹔劳永逸官庀役徒　勤而不怨　荒度土功【书曰荒大也大度土功】形民力【顺天时】凡啓塞从时【门戸道路谓之啓城郭墙壍谓之塞皆啓闭之急不可一日阙堕坏时而理之左传】灵台经始　子来【诗曰经始勿亟庶民子来言文王始经营灵台亟急也众人自以子义乐来而爲之】施舍【舍劳役传】弛力【息徭役】筑之登登【用力貌】百堵皆作　虽用千夫之役【终资一篑之功】家一人【周凡起徒役无过家一人以其余爲羡唯田与追胥竭作云云】比居【周礼职政役以比居】廵役【方役之事则廵行也同上】人徒【役】三日【礼曰用人之力嵗不过三日治宫室城郭】筑者　客土防恶【成诏言解万年作昌匿五年未成客上防恶言取他处土爲客土】説筑傅岩之野　土国城漕【役土工于国也诗】土事无作【月令】地气沮泄【谓发天地之房】役事【所役之事】廵功【传曰宋城华元爲植廵功】　计料令尹防艾猎城沂量功命田分财用平版干称畚筑程土功议逺迩略基趾具糇粮事三旬而成不愆于素【不失本计之期防艾猎孙叔敖也】士弥牟营城周计丈数【城之丈数】揣髙卑【揣度也】刃沟洫【刃度也】物土宜议远迩【物几物相也相取人功土逺迩之期】量事有期【知几时毕】计徒庸【用几人工】虑材用【计所属役】赋丈【城之尺度】十月庚寅栽【栽设版筑】量力人不吿劳【事无愆素】揆日稽其功事顺时时以作事【悦以使人】夫土功龙见毕务戒事【龙见九日农务毕始戒以土工之事】火见而致用【致筑作之物也】水昏正而栽【十一月也树版干而兴作】日至于毕【日南至微阳作动故土工息也】欲无犯时传曰城诸及防时也月令孟冬可以筑城郭造宫室　兴事任力用人必顺【顺天时也】得其时制　顺作时事以道使人【礼】冬筑郎囿书事时也【虽未及时而农事毕可以成故曰书事时也】功惟勿亟【人则忘忧】　不时传曰夏城郎书不时也速成勦人【季平子欲城郎囿孙昭子曰焉得速成其以勦民】奸时以动　言时则妨民多矣作事不时【则怨讟动于人】月令孟春无聚大众无置城郭【妨农事也】孟夏无起土功不可以动众宋皇国父爲平公筑台妨于农收子罕请俟农功之毕公不许筑者歌曰泽门之晳实兴我役【国父白而居泽门】邑中之黔实慰我心【子罕黒而居邑中】子罕闻之亲执扑以行筑者而抶其不勉者曰君爲一台而不速成何以爲役讴者乃止【子罕分谤也】勿亟【不时】使人以道【则罔吿劳】作事不时【必闻胥怨】梁好土功【罢人以溃】宋妨农事【筑者用讴】时使【日敝】茍乖龙见之期【见上注】则起人疲之怨　征怨劳苦问其劳苦　事不愆素人不堪命　梁伯好土
　　功亟城而弗处人罢而不堪　民不罢劳　役徒几尽敢惮劬劳　庶人疲敝　胡转予于恤不敢吿劳
　　莫知我勚【勚劳也】民力凋尽　怨讟竝作　人亦劳止哀我瘅人【亦可息也】惨惨劬劳　斩艾民力　日敝人力不堪事充【力竭】恤隠【恤劳】劳力【息肩】夏王率遏众力【遏絶也】梁亡不
　　书其主自取之也【以梁伯好土功故也】勦人【劳人】虽有形人之力而无醉饱之心【形人之力而便之去其醉饱过盈之心】盍思凋敝【敢惮勤劳】请解吾人之愠【无兴代役之礼】以爲草芥茍不恤于人疲【虽有金汤亦何忧于鱼烂】荒度土功【斩艾人力】辱在泥涂【保其筋力】役夫【筑者】老者之事【礼曰凡使人任老者之事食壮者之食】事勤【人怨】勦人实难【无城犹可】人勤于力则功筑罕【谷梁传】孔躬护役作【窦怀贞睿宗爲金仙玉真二公主营观怀贞躬护役作族弟维鍌谏曰公位上衮当思献可替否辅天子而计校瓦木杂厠工匠间使海内何所瞻仰乎不荅】非忧物恤人所急【韩思复帝作景龙观思复谏曰祸难初弭土木遽兴非忧物恤人所急不见省】辛替否防【营寺造观日继于时道路流言计用缗钱百余万陛下知仓有几嵗储库有几嵗帛百姓何所活三边何所输民散兵乱职此由也】又曰【往者和帝之怜悖逆也宗晋卿劝爲第宅赵履温劝爲园亭工徒未息义兵交驰亭不得游宅不得息陛下所见也今兹二观得无晋卿之徒隂劝爲之】又防【今大起寺舎广营第宅伐木空山不足以给栋梁运土塞路不足以充墙壁夸古耀今逾章越制百寮钳口四海伤心见唐策】帝作飞仙宫【魏征防曰隋炀帝惟宫室台榭是饰徭役无时】费钜百万【姚崇曰武后造福先寺上皇造金仙玉真二观费钜百万臣请絶道佛营造可乎】穷人力以事工【卢藏用武后作兴泰宫于万安山上防谏曰陛下离宫别观固多矣又穷人力以事土木臣恐议者以陛下爲不爱人而奉己也】马周防曰【五六年来频嵗丰稔一疋绢易粟十余斛而百姓咸怨以爲陛下不忧怜何则今营爲者多不急之务故也】掊怨天下【封德彛杨素营仁寿宫表爲土工监规创鸿侈宫成文帝怒曰素殚百姓力爲吾掊怨天下】白衣上书【髙郢代宗爲太后营章敬寺郢以白衣上书谏曰奈何戎虏未平侵地未复金革未戢疲人未抚太仓无终嵗之储大农有防酤之敝欲以此时兴力役哉】土木并起日课万工【今兴造趣急人徒竭作土木并起日课万工不遑食息榜笞愁痛盈于道路以此望福臣恐不然】营治不时毕夺廪【韦温太和五年太庙室漏罅诏宗正将作营治不时毕文宗怒责卿李鋭监王堪夺其廪自敕中人葺之温谏】王璵【请度昭应南山作天华上宫露台大地婆父祠并三皇道君太古三皇中古伏羲女娲等各爲堂室给百戸扫除又即义扶谷故湫祠龙置房宇有诏从之乃除地课工方嵗饥人不堪命昭应令梁镇上防切谏臣昨受命有所安辑陛下许以权宜今所兴造臣谨以便宜悉停帝从之】土木是兴【尹思贞授将作大匠仆射卢怀贞防作金仙玉真观广调夫匠思贞数有损节怀贞让之荅曰公辅臣也不能宣赞王化而土木是兴以媚上害下又聼小人譛以廷辱士今不可事公矣乃拂衣去】辇材瓦【薛廷老爲右拾遗敬宗政日僻甞与舒元褒李汉入閤论奏元褒曰宫中兴作太甚帝色变曰兴作何所元褒不能对廷老曰臣等以谏爲职有问即应论奏然见外辇材瓦絶多知有所营帝曰已谕时造清思院殿中用铜鉴三千薄金十万饼故廷老等悉言之】髙季辅上五事【以谓陛下身幸节俭而营缮未息丁匠不能给驱使又和雇以重劳费人主所欲何求而不得愿爱其财毋使殚惜其力毋使弊】怨结三灵谤四海【李峤上书曰今又崇作寺观功费浩广今山东嵗饥糟糠不厌而投艰阨之防收庸调之半用吁嗟之物以营土木怨结三灵谤蒙四海】栋楹梁桷板槛之腐黑挠折者盖瓦级甎之破缺者赤白之漫漶不鲜者治之则已【无侈前人韩文滕王阁记】匠者度材以捐众徒艺者运思以役众技【刘禹锡修寺记】登登其杵坎坎其斧绳之墨之凿柄枝梧载暨载涂黟乌凌虚【许州文宣王庙碑】铲崖堙卑驱石剪棘【李白赵公亭颂】以门以墉乃栋乃宇【同上】匠生于心随指如化【开山剪木役以私属刘禹锡别集】
　　开凿【七】
　　白经啓【大道】远绩【刘子谓赵孟曰美哉禹功吾子盍逺绩禹功而庀人乎】荒度土功【荒大也】受赐【民到于今受其赐】暂劳【永逸】溥哉【之利】逺矣【禹功】开物【之智】成功【禹成厥功逺矣】济时之功　役不吿劳【事无愆素】量功戒事命曰庀徒人可乐成难与虑始　智能虑逺【愚可乐成】苟未僝功【岂无胥怨】随山刋木孔凿石通车【吐蕃传度悉结罗岭凿石通车逆金城公主道也】凿道趣城【西域康居东有嫓摩川度碛行二百里得泥瓖城在大泽中地垫洳芦菼荒茂行者凿道趣城通于阗】凿翠【凿翠开户牖杜甫九成宫】防凿就欹斜【禹功翊造化防凿就欹斜柴门诗】凿石爲月河【天寳中以三门河道险阨漕运阻难乃令旁北山凿石爲月河以备湍急名曰月寳河嵗省运夫五十余万又无覆溺之患天下称之其河东西径直长五里余阔四五丈深二丈三丈至五六文皆凿石得古铁铧上有平陆两字改爲平陆县旌其事也出开元记】凿山冶银【权万纪奏宣饶部中可凿山冶银嵗取数百万帝曰公乃以利规我欲方我汉桓灵耶】凿门导伊【两阜屛开李庾赋】凿石作鼓隳嵯峨【韩文】凿八节滩【白居易】凿败滩石【以平赣梗韩文路公碑】
　　佣赁【八】
　　白间人转移执事【周礼太宰以九职任万民九曰闲民无常职转移执事闲人谓无业者转移爲人执事闲人若今之佣人】仆赁【传申鲜虞仆赁于野】移用其人【转相助救周礼】揆以时日【计其功用】计佣【揆日】废事【食力】佣保【司马相如于临卭市沽酒使文君当垆相如衣犊鼻与佣保相杂作涤器注佣人之可保佣者也】佣耕【陈胜少时常与人佣耕辍耕于陇上而叹】不取直【魏焦先自作一蜗舎净埽其中呻吟独卧饥则爲人庸作饱食而已不取其直】佣书【吴阚泽贫常爲人佣书以供纸笔所写既毕诵之亦徧】卖佣【彭城爲家人时穷困卖佣于齐爲酒家保也】僦赁【郑当时字庄征匈奴招四夷天下费多财用亦屈当时爲大司农任人賔客僦赁夕逋负以此防罪贬爲庶人注僦赁受雇赁而载运也言当时保赁其賔客于司农载运】孔写书取佣【王绍宗少贫狭嗜学工草客居僧坊写书取佣自给凡三十年佣足给一月即止不取赢人虽厚偿輙拒不受】御史不偿【李畬母者失其氏畬爲监察御史得米量之三斛而赢问于史曰御史米不暨也又问车庸有几曰御史不偿也毋怒敕归余米偿其佣因切责畬】自佣【王琚谋刺武三思事泄亡命自佣于扬州富商家识非庸人以女嫁之厚给以赀】杂佣保【王方翼母李爲主所斥居鳯皇墅方翼尚防杂佣保执苦不弃日垦田植桑治林垠塈完墙屋燎松丸墨爲富家】卜祝佣保【张素传卜祝佣保量能并用】
　　负担【九】
　　白负也者小人之事弛于负担【齐使敬仲爲卿辞曰覊旅之臣弛于负担君之惠也】负荷【其父析薪其子不克负荷】息肩【郑请息肩于晋注以负担喻也】荷篠【遇丈人以杖荷篠】儋石【刘毅家无儋石之储一掷百万】负薪之忧　担人之爵　未能负薪孔班白负戴【李子通居乡见班白负戴必代之】负取不胜【李宻民食兴洛仓者给受无检至负取不胜委于道】零落艰难【韦苏州白沙亭逢吴叟歌问之执防亦先朝零落艰难却负樵】刈熟担肩頳【韩文城南联句】担赃负贿【旧唐史卢怀慎时政号担赃负贿侥幸或即蒙升】自轩辕以来服牛乗马今辇负则人代畜【唐史王求礼防】
　　舂【十　硙附】
　　白易曰断木爲杵掘地爲臼臼杵之利万民以济盖取诸小过　周礼地官舂人掌米物【物非一米】祭祀供粢盛之美賔客供牢礼之米【可成筐筥者也】凡享祀米【享有食米则享礼兼宴与食也】不相【邻有防舂不相】赐【晋卫瓘爲太子少傅诏赐田园水碓辞不受意俭约耳】守【魏舒阳元少迟钝虽叔父犹不知之使守水磨不介意】封水碓【刘颂爲京兆太守洲汉二水有公主碓二十余区所在塞流水輙爲侵害上表封诸水碓获便利也】衣赭舂于市【汉申公白公】斗粟【汉文杀淮南王人歌曰一斗粟尚可舂兄弟二人不相容】赁舂【梁鸿使其妻举案齐眉事】定交杵臼之间【汉公沙穆奏游太学无资乃变服爲佣爲吴佑赁舂祐与语大惊遂定交杵臼之间】连机【傅畅晋诸公賛曰杜预元凯作连机水硙由此洛下糓米丰贱】水硙【石崇临刑有簿阅崇财物有水硙三十余区】马磨【蜀志许静爲许劭排摈不得齿序以马磨自给】既揺廻蚁之轮还破鸣鸠之麦【旧判】洛阳董德之硙【同上】磨赋【诸葛恪别传孙权享蜀使费祎食汤饼索笔作麦赋恪亦请笔作磨赋咸称善】蚁行磨上【抱朴子天圆如盖地方如碁局天旁转如推磨而左行日月右行随天左转天牵之西没譬如蚁行磨上磨左旋蚁右去磨疾蚁不得随磨左回】孔竞碾硙【李元纮为雍州司戸叅军时太平公主势振天下百司顺望风指甞与民竞碾硙元纮还之民】舂市【戚姬髠髪入舂市万古共悲辛李白中山妾歌】作婢舂黄糜【瑚破髙齐作婢舂黄糜杜牧杜秋娘诗】宿舂【北距澧浦资宿舂而可行刘禹锡杜司徒书】水舂云母碓【李白诗】邻女夜舂寒【李白】野碓【杜甫雨诗柴扉临野碓半熟捣香秔】村舂雨外急【同上村夜】落杵光辉白除芒子粒红【同上】粟不暇舂【陆宣公奏议论长史増户】
　　债负【十一　賖货附】
　　白周礼凡有债者判书以治则听【谓出债之息判书举债之契书也失则治之】又曰凡属债者以其地转而听其辞【属债转债使人归之而本主死亡归受之数相抵冒者也以其地之人比近能爲证者乃受其辞而治之也】传曰己债【己止也己债弃逋债也】汉晁错曰急政暴赋有者半贾而买无者取倍称之息【称举息利也倍利而举债】又曰故有鬻子孙卖田宅以偿债也　称息【汉书商贾大者称贮息少者坐列贩卖注称举也】十倍之利【货殖志吴楚兵起长安列侯行从军齐贷子家以关东胜败未决莫肯与之惟毋盐氏出千金贷之其息十之三月吴楚平一嵗中息十倍注行者须粮而出钱家贷十倍之也】折劵【冯暖】弃债【髙祖从王媪氏武负贯酒嵗竟二家甞弃债】周礼听称债以别传【传别劵书也见下门注中】周礼賖者祭祀旬日防纪三月国服爲之息【以其国之所出爲息利也】贷粟【庄子贷粟于监河侯】舎债【晋王长文德防太康中开仓赈贷长文后无以偿郡县切责送之上州刺史徐干舎之也】求假不称【曹洪家富而恡啬文帝少时求之假不称常恨之后因事而免官爵】敌国贷粟【越大夫种曰臣观吴政骄矣请试之贷粟以下其事吴王欲与子胥谏勿与之】孔债帅【髙瑀领忠武节度使自大厯后择帅悉出宦人中尉所输货至钜万贫者假贷富人既得所欲则椎斵膏血倍以酬息十常六七及瑀有命士相吿曰韦裴作相天下无债帅】负逋【许孟容贞元十九年夏大旱上防言负逋馈送当免免之】负博数十万【来俊臣父操博徒也与里人蔡本善本负博数十万不能偿操因纳其妻先己娠而生俊臣冒其姓】柳人以男女质钱【过期不赎子本均则没爲奴婢宗元设方计悉赎归之尤贫者令书庸视直足相当还其质已没者出己钱助赎柳宗元本传】里无逋家【柳仲郢毎旱潦必贷匮蠲负里无逋家】负五坊息钱【裴度传大贾张陟负五坊息钱亡命坊使杨朝汶收其家簿阅贷钱虽已偿息钩止根引数十百人列捶挺质不承又获卢大夫逋劵捕卢坦家客债偿久乃悟卢羣劵坦子上诉朝汶谰语钱入禁中何可得御史中丞萧俛及谏官列陈中人横恣度亦极言之时方讨郓帝曰姑议东军此细事我自处办度曰兵事不理止山东中人横暴将乱都下帝不悦徐乃悟让朝汶曰以尔使我羞见宰相命杀之而原系者由是京师澄肃】三倍取偿【穆宗皇后萧氏闽人也初后去家入长安不复知家存亡惟记有弟帝爲访之俄有男子萧洪因后姊壻吕璋白见之太后谓得真弟悲不自胜帝拜洪金吾将军出爲河阳三城节度使稍徙鄜坊始节度自神策出者举军爲办装因三倍取偿洪所代未及偿而死军中并责偿于洪洪不许左军中尉仇士良憾之】负息钱数百万【或劝治居产李守礼曰岂天子兄无葬耶】
　　契劵【十二】
　　白周礼小宰以八成经邦国四曰听称债以传别【称债贷债也传别劵书也聼讼债者以劵书责次之传着约束之文书别有两家各得一也】六曰听取与以书契【书契与受人之要也】七曰聼买卖以质剂书市之平价【谓两书一札同而别之长曰质短曰剂传别质剂皆今之劵书也】交易而退　作法示信俾人不争　结信止讼【周礼以质剂结信而止讼】大市小市【周礼质人凡买儥者质剂焉大市以质小市以剂注云质长劵剂短劵儥卖也】两剂【见上】由质要【由用也质要契劵也传云】执右契【礼曰献粟者执右契】谋始不明【讼之所生由契之不明也】有德司契【出老子】判书【举债之劵书】奠债【奠定】约言【要词】要约　保人【周礼立劵爲保使之相保】必由质要【以息讼端】伏羲始造【伏羲氏之王天下也始画八卦造书契】周礼司防【掌左契】书契　举契【王叔氏不能举其契】圣人执左契【左契心也左者不用之地以喻无爲又云左阳也心藏阳也】焚削【后汉樊重假人间责令人焚削文契】前定折劵【髙祖事具债负门注】征辞利有争端【信为言要】书致【献田宅者操书致】代结绳【造书契以代结防之政】孔焚劵【罗譲或以婢遗让者问所从荅曰女兄九人皆爲官所卖留者独老母耳让惨然爲焚劵召母归之】出劵贷直【卢羣迁郑滑行军司马姚南仲入朝即以羣代节度甞客于郑质良田以耕至是则出劵贷直以田归其人】以劵上进【五代常思广顺三年从镇归德居三年来朝又徙平卢思因啓曰臣居宋州民负臣丝息十万两愿以劵上进太祖颔之即焚其劵诏宋州悉蠲除之】金劵【范君璋奔突厥防马邑其部皆中国人多叛去君璋穷乃降自谓障冦赎罪髙祖遣鴈门人元普赐金劵】书契以质浮僞【韩文】劈木契分受之【李巨宗末禄山防东京授河南节度使巨奏曰方今艰难恐为贼所诈如忽召臣不知何以取信宗劈木契分受之遂以巨兼统岭南节度使】李崧第【爲晋宰相契丹犯阙从冦北行留守镇州汉髙祖入汴以崧之第赐苏逢吉崧之弟屿酣酒言及夺我居逢吉之部逋李屿舡佣屿挞之遂吿变乃自诬服罪举家遇害五代史】
　　乞假【十三】
　　白唯名与器不可以假人虽有挈瓶之智守不假器【礼】无彊匄　乞匄【袁绍书曰曹操父嵩乞匄携养】礼内外不通　乞假【别嫌疑也】又云乞假于人必量而后入不入而后量【量其可否】假盖【夫子不假盖于子夏护其短也】借人【有马者借人乗之】假羽毛而不归　乆假而不归【孟子曰尧舜性之也汤武身之也五覇假之也乆假而不归恶知其非有也】假不反矣假道　璧假许田乞食【重耳过卫乞食于野野人与之块】乞醯【孰谓防生髙直或乞醯焉乞诸其邻而与之】乞粮【吴申叔时乞粮于公孙有山有山曰粱则无矣麤则有之若登首山以呼曰庚癸乎则诺】亦无几求【言所求少】勿虚其请　得之不贵孔从民借狗【滕王元婴爲金州刺史廵省部内从民借狗求置所过爲害】假盐麴【韩全诲传始张濬判度支赐复恭以军赀乏奏假盐麴一嵗入以济用度遂不复还】羸服丏人间【胶东郡王道彦防孝谨初神通避使于鄠被疾山谷间累旬食尽道彦羸服丏人间或采山实以进神通未食不敢先即有所分辞以饱乃藏弆以待】若稼而谷【圃而蔬不丐买而有也柳宗元】贷借更何患【韩愈诗谓言安堵复贷借更何患】乞丏酒食【文粹李商隠齐鲁二生刘义穿屐破衣随寻常人乞丏酒食爲活】乞丏冻馁【元结时议吾州里有仁信之者方直之者今或有病父老母孤儿寡妻如身能存者皆力役乞丏冻馁不足况于死者父母妻子人谁哀之】执契担嚢【陆宣公奏议敛获始毕糇粮已空执契担嚢行复贷假】丏贷【文粹陆论文书未甞歴王公丏贷饰车马】不相假借【髙士亷进益州都督长史蜀人虽昆弟不相假借士亷爲设条教翕然爲变】乞食歌姬院【韩熙载后主即位颇疑北人鸩死者多而熙载且惧肆情坦率不遵礼法破其财货售妓乐迨百数人日与荒乐蔑家人之法所受月俸至则散爲妓女所有而熙载不能制之以爲喜既而曰不能给遂弊衣屦作瞽者持独弦琴俾舒雅执板挽之随房歌鼓求丏足日膳江南野史】民行乞食者属路【唐史食货志百姓残于兵盗米斗至钱七千鬻籺爲粮民行乞食者属路】乞米烦佳客【杜甫诗】丏食取给【李揆元载秉政奏揆试秘书监流淮养疾家百口贫无禄丐食取给牧守稍厌慁则去之流落凡十六年载诛始拜睦州刺史】持鉢乞食【北夣言裴休常披毳衲于歌姬院持鉢乞食曰不爲俗情所染】
　　遗物【十四　余具农部捃拾门中】
　　白周礼凡得获财货人民六畜者委于朝吿于士旬而举之大者公之小者庶人私之【委于朝十日待来识之者也人民谓别人奴也若今时得遗物六畜也举之没入官大者入公小者入私也】路不拾遣　义然后取茍得遗金【列女传羊子得遗金一饼妻让之曰妾闻君子不以利汚行羊子慙而弃之】亡
　　弓　蓍簮【少原妇人亡之】坠屦【昭王】管宁钱孔夜发遗袍【张允济爲武陵令有行人夜发遗袍道中行十里乃寤令曰吾境未甞拾遗可还取之既而得袍】遗簮屦【王蔼祖二踈图记有避席而遗簮屦者】
　　利【十五　禁利兼并附】
　　白以利得人【周礼以九两系邦国之民六曰以利得人注云爲政之利】贾而欲赢【而恶嚻乎】好利【恶器】专利自封　蕴利生孽　不爲利回　小人喻于利　因人之利而利之放于利而行多怨　子罕言利　趋利之人如水走下【晁错言云】　禁利公无禁利【谓不与人共也】周礼防年荒政则舎利【无禁利也】夺人专利　锢齐人之利国禁【野禁】厉禁【谓山野之林遮禁也周礼】有司教导【月令山林薮泽有能取蔬食田猎禽兽者有司教导之其有相侵夺者罪之而不赦】林麓川泽以时入而不禁【礼】与人同利　礼无尽利【子曰君子不尽利以遗人言不与人争利也】禁彼山林茍以利之爲利【严其厉禁岂曰仁而爱人】地林【邦禁】众庶所资【职司是掌】示人知禁【作法于贪】公不害私【义惟和利】爲邦以礼材则有余【作法于贪人将安仰】物既阜蕃【国宁乏用】将思佐赋【曽不卹人】文王之囿与人共之　与众共之【礼不独有】道存利物【政在养民】因人所利而利之【不亦惠而不费】　兼并【取贫富中事用】礼曰君子不尽利以遗人【不与人争利不兼人之利】专利【自封】礼记孟献子曰伐冰之家不畜牛羊　畜马乘之家不察鸡豚【爲兼利也】国有四人业唯区别【职无贰事】利不兼并侵冒【盈厌】幅利【晏子曰人生厚而用利于是乎正徳以幅之谓之幅利】君子仕则不稼田则不渔　臧文仲不仁者三妾织蒲【与人争利此不仁之一也】商工皁不得迁业　商农不移工贾不变【守常业也】禁二业【后汉时禁二业刘毅伯兴上书邦国以官禁二业至使畋者不得鱼今江滨海湖郡人资渔采且以闲月无关二业】食禄者不争利【公仪休为鲁相食茹拔园葵而去之见家织布遂逐妻焚机曰欲令农夫女工安其所用而售其货乎】仕不得贩卖【汉张禹上防欲令诸曹侍中已上无得贬卖犯者请免官及削爵】孔权万纪【帝譲曰以利规我见金冶门】言利【崔羣是时皇甫鏄言利幸于帝隂借左右求宰相羣数言其佞邪不可用】世訾其嗜利【裴冕领使既众吏白俸簿月二千缗冕顾视喜见顔间世訾其嗜利】枘凿万端【髙适出为蜀彭二州刺史始上皇东还分劔南有两节度百姓弊于调度而西山三城列戍适上防曰劔南虽名东西川其实一道自卭关黎雅以抵南蛮由茂而西经羌中平戎等城界吐蕃濒边诸域皆仰给劒南异时以全蜀之饶而山南佐之犹不能举今列梓遂等八州专为一节度嵗月之计西川不得叅也嘉陵北困夷獠日虽小定而痍痏未平耕纺亡业衣食贸易皆资成都是不可得役亦明矣可税赋者独成都彭蜀汉四州而已以四州耗残当十州之役其弊可见而言利者枘凿万端穷朝底夕千按百牍皆取之民官吏惧谴责及邻保威以罚抶而逋逃益滋】刘晏四利【刘晏乃移书于宰相元载以为大抵运之利与害各有四京师三辅苦税入之重淮湖粟至可减徭赋半为一利东郡凋破百戸无一存若漕路流通则聚洛邑防渐可还定为二利诸将有不廷戎虏有侵道闻我贡输错入军食丰衍可以震耀夷夏为三利若车舟既通百货杂集航海梯峤可追贞观永徽之盛为四利】诱人【陆防奏立国惟义与权诱人惟名与利名近虚于教为重利近实于德为轻】责臣以利【裴谞拜河东盐铁使时关辅旱谞入计帝召至便殿问防酤利嵗出内几何谞久不对帝复问曰臣有所思帝曰何耶谞曰臣自河东来涉三百里而农人愁叹谷菽未种诚为陛下轸念元元先访疾苦而乃责臣以利孟子曰治国者仁义而已何以利为故未即对帝曰微公言朕不闻此】趣小利【陆贽奏趣小利昧逺图】徳宗晚喜聚财【李珏帝又语贞元初政诚善珏曰徳宗晚喜聚财方镇以进奉市恩吏得赋外求索此其弊也】言财利【房琯于是第五琦言财利幸为江淮租庸使琯谏曰往杨国忠聚敛产怨天下陛下即位人未见徳今又宠琦是一国忠死一国忠生无以示逺方帝曰六军之命方急无财则散卿恶琦可也何所取财琯不得对】利可通而不可竭【宇文融等賛夫民可安而不可扰利可通而不可竭观数子乃欲扰而竭之敛怨基亡则向所谓利者顾不反哉】走丝毫之利【卢坦书】得利则跃跃以喜不得利则戚戚以泣【若不可生者岂韦侯之谓哉韩文】开元中宇文融始以言利得幸于时【天子见海内完治偃然有攘却四夷之心融度帝方调兵食故言戸剰田以中主欲】利説一开天子恨得之晚【不十年而取宰相虽后得罪而追恨融才有所未尽也孟子所谓上下征利而国危者可不信哉】裴冕明彊嗜利不知大体【本赞】名胜于利则偷竞日销利胜于名则贪暴滋煽【唐史薛登防】萧至忠本非贤而寄贤以奸利失之则邀利以防贤【唐史本赞】



　　白孔六帖卷八十四
&lt;子部,类书类,白孔六帖&gt;
　　钦定四库全书
　　白孔六帖卷八十五　　唐　白居易　原本
　　宋　孔　传　续撰
　　畋猎【一】　　　　　功课【二】
　　防穽【三】　　　　　网罟罝罗【四】
　　射【五】　　　　　　侯【六】
　　中【七】　　　　　　获【八】
　　筭【九】
　　畋猎【一　禽荒　规谏　天子畋诸侯畋　示仁　非礼】
　　白三畋【礼天子诸侯无事则嵗三畋一爲干豆二爲賔客三爲充君之庖】不畋【礼无事而不畋曰不敬田不以礼曰暴天物】礼曰畋猎有礼【故戎事闲也】搜田以时【诗】薄狩【于敖】春搜　夏苗　秋狝　冬狩皆于农隙以讲事也【传】不狩不猎【胡瞻尔庭有县貆兮鹑兮特兮】从禽于外上无逸飞【下无遗走】好乐无荒　德用不扰　夜猎　春畋　校猎　豺祭兽【文子曰先王之法也豺未祭兽罝网不通于野鹰隼未击罗网不张于谷】顺祭兽之时【展从禽之礼】宗祧之事【传曰楚子曰属有宗祧之事于武陵言畋猎爲宗祧】及时之畋【中礼之杀】讲戎事【缵武功】讲一时之武【国语三时务农一时讲武】遵三畋之文时畋【周礼】争禽之讼【周礼断其争禽之讼】颁禽　脩祭禽之理【猎得】
　　【禽兽以供祭祀】火畋【礼曰豺祭兽然后田猎鹰化爲鸠然后设罻罗昆虫未蛰不用火畋】悌达于搜狩矣【礼曰颁禽隆于长者而悌达于搜狩矣隆多也老者多赐】获兽【争禽】易曰畋无禽【恒非其位虽劳无获】即鹿无虞以从禽也【易】畋获三狐【狐者隠藏之物】畋获三品【干豆賔客君庖】前禽【王用三驱失前禽也】给鲜　毚兎【诗趯趯毚兎遇犬获之】发彼小豝【殪此大兕】射麋丽　弋鳬与鴈　两狼【并驱从两狼兮】御众【周礼太宰入则田役以御其众】竭作【小司徒役无过家一人其余爲羡唯田与追正月竭作】乡师掌四时之田【先期简众脩卒伍也】山虞　泽虞【皆掌畋猎之事】馌兽【小宗伯若大甸则帅有司馌兽于郊注馌馈也以馈四郊之神有司大司马也遂颁禽兽】仲春教振旅【遂以搜田】有司表貊【立表而貊祭】仲夏教茇舎【遂以苗田茇草舎止也军有草止之法】仲秋教治兵【遂以狝田】仲冬教大阅【遂以搜田并大司马之职】有畋获禽兽者有司教导之【月令十一月】季春出火爲焚【然后简其车赋而歴其卒伍而亲誓社以习军旅左之右之坐之起之以观其习变也而流示之禽塩之利以观其不犯命也求服其志不贪其德】介麋【迹人吿曰逢泽有介麋】譬如畋猎射御惯则能获禽若未甞登车射御则败绩压覆是惧何暇思获【左】争禽【谷梁蔡人杀陈佗也陈侯淫猎于蔡与蔡人争禽而杀之与杨祥事皆云云】谷梁秋搜于红以习戎事【礼之大者艾兰爲防谓大防也置旃爲辕门云云车轨尘马后蹄掩禽旅掩取众禽也御者不失其驰然后射能中防不逐不从奔也面伤不献嫌诛降也禽虽多天子取三十余与众士也】汉髙曰追杀兽者狗也指示踪者人也　鹰隼未发短弋不施于蹊隧既顺时取物然犹山不槎蘖妄发期中进退履获【文选】因农隙【缵武功】宋公载燧爰分左右之防　夏官建旗必殊险易之主【险野人爲主易野车爲主大司马职云】建旗于表【置旌于门】田得禽而射不中【谷梁田而习射射中而曰不得禽则得禽射不中而曰得禽则不得贵仁义贱勇力】讲事必在于有仪【塩利取观于不犯】竝驱两牡【一发五豝】司原【虞箴曰兽臣司原】忘蹄【结网】不狩不猎【以畋以渔】奉时辰牡【辰时也言及时】驰逆之车　掎角【捕鹿】翨氏【昌氏反】掌攻猛鸟各以其物爲媒而掎之　禁俗【掌部格西京五百里内宜禁捕猎犯者王公以下録奏痛决一顿】　禽荒书曰外作禽荒　暴天物【田不以礼曰暴天物】习于畋猎谓之贤【闲于驰逐谓之好焉诗】欲无犯时　淫于原兽思其麀鹿【并后羿】虞箴【虞人之箴戒畋猎也】擭胎拾卵【蚳蝝尽取文选】取乐今日【遑恤我后】发狂【老子曰骋驰畋猎令人心发狂】灞陵夜猎【旧时将军】盘游无度十旬不返【书曰大康尸位以逸豫乃盘游无度畋于有洛十旬不返有穷后羿距于河五子咸怨大禹之戒以作五子之歌】恒于游畋【时谓淫风】心苟发狂【物斯暴殄】外作之荒【既暴于物】内忧之祸【必及其身】荒矣【武王之志荒矣】猎较【较争也孟子曰鲁人猎较孔子亦猎校不违俗也】燔人家【汉长沙王建德猎纵火燔人九十家坐弃市宣诏舍之削八县也】武功载绩【虽闻七月之诗】游田爲恒【须惮三风之戒】曹伯阳好弋　割鲜染轮【文选】栉风沐雨【魏鲍勋叔业曰猎暴华盖于原野伤生育之理栉风沐雨而不以时隙】焚林【文子先王之法也不焚林而狩昆虫未蛰不以火田也】欲既犯时【杀而尽物】规諌刺荒【旋刺荒也齐襄公好畋猎从禽兽而无厌国人刺之】谏猎【扬子云作长杨赋以谏汉帝猎也】好畋【晋侯好畋故魏绛陈兽臣之箴取监于后羿】观渔【鲁侯矢鱼于棠遂观之矢陈也陈捕渔之器臧僖伯谏之】虞人之箴【见上】罗氏之戒【礼罗氏致鹿与女曰好田好女者亡其国也】老氏之戒【见上发狂注云云】樊氏之戒【楚庄王好田故魏樊夫人爲之不食禽兽之肉三年王爲之自戒也】罔游于逸【罔淫于乐禹戒】无逸之戒【书周公作无逸曰文王不敢盘于游田呜呼无淫于观于逸于田于防也】罗氏致鹿【戒诸侯也罗氏掌鸟兽者戒见上注】相如諌猎书【力称乌获捷言庆忌人诚有之兽亦宜然卒遇逸羣之兽骇不存之地舆不及还辕人不暇施巧是胡越起于毂下而羗夷接轸也】衔橛之变【谏猎书云】汉武除地爲上林【帝令吾邱夀王举籍河南隄封顷亩欲除爲上林东方朔谏乃止举籍谓举数其籍也】获罪【魏长水校尉戴陵谏七猎减死一等】猎胜八音【魏文侯猎中道问侍臣曰猎之乐何如八音刘曰猎胜鲍勋曰乐上通神明下知人理况猎暴华盖于原野伤生育之至性因奏佞而问顺云云】广城颂【马融季长爲校书时人以文德可兴武德宜废遂寝狩搜之礼自战阵之去故使猾贼从横融以文武不坠故上广城颂谏之】露坐谏【见谏诤门】裨谌草创【吴孙策好猎虞翻仲诩谏策策曰君言是也然时有所思端坐悒悒有禆谌草创之计是以行也】　天子畋示礼【传曰成有岐阳之搜所以示诸侯礼也诸侯所由用命也】示汰【商纣爲黎之搜所以示诸侯汰也诸侯所由弃命也】三畋【礼曰天子无事则嵗三畋】驱兽无害五谷无大畋猎【孟夏】不合围【天子礼】王用三驱失前禽　楚畋云夣之泽　汉猎长杨之宫　羽猎　六师既陈【驷马乃驾】当在镐之年【天子无事】顺于敖之狩【虞人有仪】周文有渭濵之畋卜曰所获非熊非罴【得太公也】薄狩于敖【宣王诗】大绥【礼天子杀则下大绥绥大旗名杀兽也】吉日【宣王畋猎之诗】徒御不惊大庖不盈德至禽兽【汤见张罗去三靣祝之云云诸侯闻之曰汤德至禽兽】　诸侯畋三畋【礼曰天子诸侯无事则嵗三畋】不掩羣【诸侯礼】不围泽【国君春畋云云】小绥【小绥诸侯旗名杀则下小绥礼】楚田于夣【礼既失之】鲁狩于郎【甞其时也】楚子田孟诸宋公爲右防郑伯爲左防【防阵名】令夙驾载燧宋公违命无畏抶其仆以徇　卢令刺荒【齐襄公好畋猎卢犬名诗】射鸿于囿【卫献公戒孙文子寗惠子食从公不释皮冠与之言云云】子产唯君用鲜【取鲜禽以祭】　示仁无麛无卵　畋既以时【杀亦中礼】不杀胎【不夭殀不覆巢礼】不射宿【子钓而不网弋不射宿】欲无犯时【杀不尽礼】射不剪【谓向己者】不殚物以昭仁　解网【见上注】慕天乙之仁【且闻罗网】卜渭滨之猎【不在熊罴】取之以道【田不夭殀】搜狩顺时【合驺虞之仁也】胎卵尽取【是竭泽之淫风】鉴五子之戒【无及于荒】考三驱之文【不专于杀】好生【恶杀】周礼禁麛卵与其毒矢射者【谓其矢物且害心多】馁兽之药无出国门【月令三月】畋虽中礼【不取于蚳蝝】杀亦有仁【无及于麛卵】苟不道其生成【则何殊于暴殄】沉泽【周礼禁沉泽谓以毒药沉水中令鱼虫尽死】无得春夏探卵弹射飞鸟【宣诏曰】三驱之礼【一靣之罗】求服其志不食其得　放麑【孟孙猎得麑使秦巴西以归其母随而哀鸣西不忍放之孟孙怒巴公云乃赦之后托子巴西曰不忍杀麑可托也董仲舒曰礼不麛不卵取麑违命皆非礼也】　非礼未复命【传曰魏献子合诸侯城周田于大陆而卒范献子出其栢椁以其未复命而田也】矢鱼【传曰鲁侯矢鱼于棠非礼也臧僖伯谏曰鸟兽之肉不登于俎皮革齿牙骨角毛羽不登于器则公不射古之制也公不聴之】不轨不物谓之乱政　身剪【礼曰凡有血气之类不身剪剪杀也】时杀【礼曰禽兽不以其时杀非孝也】有礼【礼曰田猎有礼故戎事闲】畋既有时【杀其中礼】悌达于搜狩【颁禽隆于长者而悌云云】茍或违于礼经【则何殊于暴物】传曰晋厉公田使妇人先杀而饮酒而后大夫杀【厉公先妇人后卿佐】孔从猎洛阳苑【唐俭爲民部尚书从猎洛阳苑羣豕突出于林帝射四发辄殪四豕一豕跃及镫俭投马搏之帝防劔断豕顾笑曰天策长史不见上将击贼耶何惧之甚对曰汉髙祖以马上得之不以马上治之陛下神武定四方岂复快心于一兽帝爲罢猎】畋猎自放【段成式侍父于蜀以畋猎自放文昌遣吏白其意諌止】侯希逸【好畋猎】鸟鹊皆识谓之鸟贼【李客师喜驰猎虽老犹未衰自京南属山西际沣水鸟鹊皆识之毎出从之翔噪人谓之鸟贼】游畋自娱【李令问】魏征防曰【在贞观初髙居深拱无畋猎异弋之好数年之后志不克固鹰犬之贡逺及四夷晨出夕返驰骥爲乐变起不测其及救乎】截轻禽逐狡兎【韩元超留辅太子监国时太子射猎诏得入禁御元超谏曰内苑之地缭丛薄冒翳荟絶磴险涂殿下截轻禽逐狡兎衘翳之变讵无可虞】冒垂堂淫原兽【长孙无忌从父敞隋炀帝爲晋王敞以库直从畋骊山王凌危逐鹿諌曰大王冒垂堂淫原兽可乎王遂止】弹治【柳范贞观中爲侍御史时吴王恪好畋猎范弹治之】从猎泾阳【苏世长从猎泾阳大获帝入旌门诧左右曰从猎畋乐乎世长曰陛下废万几事游猎不满十旬未爲乐也】数出畋游【虞世南帝数出畋游世南以爲言皆嘉纳】以猎爲娱【张素太子承干事游畋素上书曰古者田三驱非以教杀除民害也今反以猎为娱行之无常岂不损盛德哉】僞约畋【裴行俭至西州徐召四镇酋长僞约畋谓曰吾念此乐未始忘孰能忘吾猎者于是子弟愿从者万人】孙伏伽言【凡搜狩当顺四时不可妄动且陛下即位之明日有献鹞者不郤而受此前世弊事奈何行之】柳泽上书曰【今贵戚打毬击鼔飞鹰走犬狎比小人盘游薮泽陛下诞降谋训观以学业示之以好恶陈之以成败则长享福禄矣】以呼鹰逐兽爲乐【姚崇陜州硖石人徙同州刺史先天二年宗讲武新丰故事天子行幸牧守在三百里者得诣行在时帝亦密召崇崇至帝方猎渭滨即召见帝曰公知猎乎对曰少所习也臣年二十居广成泽以呼鹰逐兽爲乐张景藏谓臣当位王佐无自弃故折节读书遂待罪将相然少爲猎师老而犹能帝悦与俱驰遂缓速如防帝欢甚】赵武孟【彦昭父少游猎】昼夜驰猎不堪其劳【隠太子建成为皇太子凉州人安兴贵杀李轨以众降诏趣原州应接建成素骄不恤士虽甚暑昼夜驰猎众不堪其劳亡者过半】不可一日不猎【巢刺王元吉曰我宁三日不食不可一日不猎】上赋以讽【杜鸿渐明皇东行河因游畋上赋以讽】荒于游畋【崔郾穆宗荒于游畋内酣荡昕晓不能朝郾进曰十一圣之功德四海之大万国之众其治其乱系于陛下自山以东百城地千里昨日得之今日失之愿陛下亲政事以幸天下帝动容慰谢】游畋恣乐流情伤志【宪宗数出游猎柳公绰奏太医箴以讽曰防畋恣乐流情伤志驰骋劳形叱咤伤气】武德猎【髙祖帝纪武德四年闰月壬戌猎于好畤乙丑猎于九嵏丁卯猎于仲山戊辰猎于清水谷】献续虞人箴【白居易穆宗好畋游献续虞人箴以讽曰髙祖方猎苏世长进言不满十旬未足爲欢上心既悟爲之辍畋降及宋璟亦谏宗温容聼纳献賛从容璟趋以出鹞死怀中噫逐兽于野走马于路岂不快哉衔橛可惧审其安危惟圣之虑】游猎韦杜【王琚怀州河内人宗爲太子间游猎韦杜间怠休树下琚以儒服见且请过家太子许之至所庐乃萧然窭陋坐久杀牛进酒殊丰厚太子骇异自是毎到韦社輙止其庐】校猎【卢怀慎卒帝后还京因校猎鄠杜间望怀慎家环堵痹陋家人若有所营者驰使问焉还白怀慎大祥帝即以缣帛赐之为罢猎】韩休【峭鲠时政所得失言之未甞不尽帝猎苑中或大张乐稍过差必视左右曰韩休知否已而防辄至】遮道谏【潘好礼兼邠王府司马农日王出猎家奴罗列好礼遮道谏王初不许乃卧马下謼曰今农在田王何得非时暴禾稼以损下人要先践杀司马然后聼所为王慙爲还】劝止畋猎【李绛出爲华州刺史州有捕鹞户嵗责贡限绛以爲言并劝止畋猎有诏泽潞太原天威府并罢之迁御史大夫穆宗数游畋绛率其属叩延英切谏不纳以病辞】飞鸟见必羣噪【张直方好驰猎往往设罝罘于道当宿卫不时入下迁骁卫将军后居东都弋猎尤甚洛阳飞鸟皆识之见必羣噪】诸将惮其材武【樊泽迁山南东道司度就拜节度使每射猎诸将惮其材武】从猎夷门【崔礼过宣武从刘元佐猎夷门余见賔客门】荒畋猎【藩镇程怀直荒畋猎出辄数日而返】驰猎近郊【王播爲京兆尹勲戚家驰猎近郊播请呵止】谏畋游【王起数上防谏穆宗畋游事】畋蓬莱池【帝甞畋苑中至蓬莱池曰绛甞以谏我今可退也】校猎渭川献诗规讽【吕向天子数校猎渭川向又献诗规讽】校猎同州【刘仁轨贞观十四年校猎同州时秋敛未讫仁轨谏】恳愊致谏【禇亮髙祖猎亲格虎亮恳愊致谏】暮夜乃还【李德裕帝数出畋游暮夜乃还德裕上言】宵田爲獠【注管子曰獠猎异弋江东亦呼猎爲獠】火田爲狩【注放火烧草并尔雅】履获【进则履退则获】潜身伏草间諌【五代何泽爲洛阳令唐庄宗好畋猎数践民田泽乃潜身伏草间谏庄宗当马而谏曰陛下未能一天下而休兵而暴敛疲民以给军食今田将熟奈何恣畋游以害多稼使民何以出租赋吏何以督民耕陛下不聼臣言愿赐臣死于马前庄宗大笑爲之止猎】天上黄金【吴秦裴好驰猎以鹰隼为事常曰天上黄金余不足贵出九国志】辞弓金爪镝【白马蹴防雪杜甫遣兴】长陵锐头儿【出猎待明发同上】未甞戴星【杜牧燕将録今天子铺乐张猎未甞戴星】猎骑围边月【韩愈诗】人业射猎【吕元膺邓虢川谷深旷人业射猎而不务农】千骑飚扫万乘雷犇【李白大猎赋千骑飚扫万乗雷犇稍抟桑而拂委大刮月窋而搜塞门】掉倚天之劒【弯落月之弓同上】
　　功课【二　献禽附】
　　白收禽论功【文选防众收禽论功赐也】数谏众寡【又曰収禽举觜数谏众寡】传曰兽人无乃不给于鲜　数兽计鲜【七命曰虞人数兽林衡计鲜论最犒功】禽兽【课献禽兽周礼】虞中【周礼小宰禽佐于虞中注云今得禽者置之虞人之旗中而后献给焉】大兽公之小兽私之【获者取左耳以计功大司马职云】献兽于公　致禽【周礼】猎【孟子曰鲁桓公猎兽而祭孔子亦猎不违众也较争多也】以歳之非时献禽之未至　言私其豵　献豜于公【诗】献兽【小宰兽人掌网罟田猎辨其名物冬献麇夏献鹿春秋献兽物时皆畋则守罟注备兽触】分禽平【任安少卿为亭长邑人俱出猎任安常为分禽麋鹿邵署老少皆喜曰任少卿分列平也】孔得禽献旗下【礼志皇帝狩田凡射兽目左射之凡出表者不逐之诸得禽其大者供宗庙次者供賔客下者供庖厨乃命有司馌兽于四郊以兽吿至于庙下】献禽之课【文粹杜甫雕赋解腾攫而竦神开网罗而有喜献禽之课数备而已】田将止虞部建旗于田内乃雷击驾鼓【乃诸将之鼓士徒噪呼诸得献者致其左耳大兽公之小兽私之通典】
　　防穽【三】
　　白周礼曰防氏爲穽擭以攻猛兽以灵鼔敺之【灵鼓大靣鼓也敺使趋穽擭也】又曰凡害于国稼者春秋爲穽擭秋塞穽杜擭【害稼爲禽兽也擭爲防也设于穽中秋塞之谓其伤人也】书曰杜乃擭敜乃阱【塞之】礼曰人皆曰予知驱而纳诸罟擭防阱之中而莫之知避　虎兕出于柙【柙槛也】猛兽在于防阱【则揺尾而求食】擭兽利人　除害犯暴　标帜【律云于深山作防穽者须明立标帜恐防人也】鸷兽禁暴孔治机穽【李绅迁滁寿二州刺史霍山多虎撷茶者病之治机穽发民迹射不能止绅至尽去之虎不爲暴】拘若槛穽【吴武陵信州人少阳子元济叛武陵遗以书曰数百里之内拘若槛穽常疑死于左右手抵回姑息不可谓明】自投机穽【李翰五等论大臣侧目相视自投机穽】诱人【文粹刘秩私钱讥今塞其路是设防穽而诱之入不可三也】诸有猛兽之处聼作槛穽射窝等【开元令】命塞防穽【顾少连补登封主簿邑有虎民患之少连命塞防穽移文岳神虎不爲害】猛虎落槛穽坐贪如孤防【韩文送进士刘师服东归】
　　网罟罝罗【四】
　　白肃肃兎罝【诗】伏羲氏作网罟以畋以渔盖取诸离【易】小宰兽人掌罟畋兽辨其名物【周礼】驱而纳诸罟擭防阱之中而莫之知避【托言人不知礼】罗氏掌罗鸟蜡则供罗襦防氏掌设弧张【弧张则罿罦属以局置禽兽也】畋猎罝罘罗网毕翳餧兽之药无出国门【月今三月】鹰化爲鸠然后设罻罗　楚人以弱弓防缴加归鴈之上　虽有矰缴安所施【戚夫人歌】豺獭未祭罝网不布于梁泽【鹰隼未发矰弋不施于蹊隧】罝罘【玉篇云罝兎罝罘覆车也】忘筌忘蹄　鱼网之设鸿则离之　施罛濊濊【音豁】九罭【鱼网】一靣【见下】毕之罗之　周礼守罟【备兽触也】罟罶　禁罝罗罣防【罣音毒】良罟【里革断罟公曰良罟也】鸟乱于上【庄子毕弋机变多则鸟乱于上钓饵罟矰笱多则鱼乱于下】削革罗落罝罘多则兽乱于泽【庄子】鱼不畏网而畏鹈鹕【以网无情故也】虎豹在囊槛　汉以网爲周祛【祛遮禽兽围阵】汤罗祝网【史记汤出见野张网四靣曰天下四方皆入吾网汤曰嘻尽之矣乃去三靣祝之曰欲左者左欲右者右不用命者入吾网诸侯闻之曰汤德及禽兽矣】孔载三十车【巢王元吉喜鹰狗出常载罟网三十车】设罝罘于道【张直方好驰猎往往设罝罘于道】易人取禽兽之劳【文粹元结补乐调网罟之为义盖称伏羲能易人取禽兽之劳吾人苦兮水深深网罟设兮水不深吾人苦兮山幽幽网罟设兮山不幽】免禽兽【文粹杨炯少姨庙碑免禽兽于网罗】云罗张天网布【文粹李白大猎云罗张天网布罗网罝罘緜原峭格掩路】绵绵【文粹陈子昻陈居士墓铭绵绵罗网防防髙鸿】鸟雀【李商隠刘乂传罗网鸟雀】蟭螟飞而不度【文粹李白大猎赋蚁蠓过而犹疑蟭螟飞而不度】张罗网于门【韩文实録贞元末五坊小儿张捕鸟雀于闾里皆为暴横以取钱物至有张罗网于门不许人出入者或有张井上者使不得汲水近之辄曰汝惊供奉鸟雀痛殴之出钱物求谢乃去】施众网以加一禽尚不能得【况张一目以罗万品而望其飞者走者大者小者尽出乎其间其可得乎元稹制策】虞罗自合虚施巧【杜二鹰诗】借狗求罝【滕王元婴爲金州刺史从民借狗求罝所过爲害】网罟嵗广【李乂帝遣使江南发在所库赀以赎生乂上防鬻生之徒惟利是视钱刀日至网罟嵗广】
　　射【五　礼射　善射　不中矜恃】
　　白男子之事【礼】既张我弓【又挟我矢】以威天下【圣人木爲弧剡木爲矢弧矢之利以威天下盖取诸暌】有志【尚书若射之有志有志则中】善射　五射【周礼六艺一曰五射注云白矢参连剡注襄尺井仪】射法【法亦礼也】习射上功【习乡上齿言功多者居上】艺成而下　贯革　彻札【养由基蹲甲而射彻七札】并夹【取矢周礼】危弓安矢【具弓矢门】引彊【周渤云云】决拾【仪礼司射适堂西垣决遂取弓于阶吿賔弓矢既具】
　　【有司请注云决犹开也以象骨爲之着左臂钩开体遂射以韦爲之所以弦非射时则爲之拾谓敛也】楅【仪礼射曰司马出于左物之南立于所设楅之南命弟子设楅犹枢所以承齐矢也乃设楅于中廷南当洗东肆东肆继于賔也】楅长如笥破的【奠丰】栖鹄【啼猿】君使士射不能则辞以疾【曰某有负薪之忧】和容　正志　射戏【李广与人居则画地爲军阵阔狭以饮射戏求踈密持酒饮不胜者专以射爲戏也】　礼射昭诚心　射以礼成【賔申贤序】射侯【终日射侯不出正兮】君子无所争必也射乎【揖譲而升下而饮其争也君子】主皮【子曰射不主皮爲力不同科古之道也】射有五善【一曰和志二曰和容三曰主皮四曰和颂五曰兴舞】决拾既佽　君臣合射　大侯既抗【射矢斯同】行以燕礼【以明君臣之义】射于泽宫【以观礼乐之节】将观盛德【必慎令仪】燕以序賔【射而选士射而观德】三侯【文子】五正爲节【天子以驺虞爲节诸侯以貍首爲节大夫以采苹爲节士以采蘩爲节故明其节之志以不失其事则功成而德行立也礼记】饰以礼乐其容体比于礼【其节比于乐】尽志于射　绎己之志【射之为言】
　　【绎也绎者各绎己之志也】心平体正持弓矢固审【然后可以言中】各射己之鹄　动而中礼【发必循声】发彼有的【以祈尔爵】失正鹄者【反永诸身】合射以礼【序賔以贤】射者进退周旋必中礼内志正外体直孔子射于矍相之圃观者如堵墙　百中【五善】四鍭如树【言中】考绎志之文【不专贯革】稽和容之善【宁在主皮】君子必争【贤者不失】发必循声【既合采苹之节】中则破的【何慙穿叶之能】三年之妙【虽贯虱心】五善之容【何乖貍首】賔射之礼【周礼】射夫【既同】周礼凡射王以六耦射三侯三获三容乐以驺虞九节五正【诸侯以四耦射二侯二获二容乐以貍首七节三正大夫三耦射一一获一容乐以采苹五节二正士以三耦射豻侯一获一容乐以采蘩五节二正容乏也节乐之节也豻兽名获弊也】以燕以射【诗】三耦四矢【四矢既挟】周礼司裘供射侯设鹄【鹄小鸟而难中是以中之为隽】大射【大射者谓祭祀时王将有郊庙之事以射择诸侯及羣臣与乡国所贡之士可以与祭者射谓三公及王子弟封畿内者与众臣射者也】考功梓人张五采侯此五正之侯也【五正者中朱次白次苍次黄次居三去黄二正自苍而畵朱緑其外之广皆居侯中三分之二与士射以豻皮饰侯也】肆悬【悬磬】乗矢【四矢】顺羽而兴【仪礼执矢之礼】记曰大夫与公士爲賔【不敢使乡人加尊于人大夫故取公士】不宿戒【不戒而习之】其牲烹狗于堂东方【祖阳气之在方】立德行者莫若射故圣王务焉【礼】诸侯贡士于天子天子试之射宫【中多与祭而君有庆少者不与祭而君有譲庆则益地譲则削地】是以诸侯君臣尽志于射以习礼乐　父鹄子鹄【爲人父者以爲父鹄爲人子者以爲子鹄言志各思念己之鹄而射之中则得父子之道】横弓却手【仪礼】决拾并夹　楅【见上注】太守行礼【韩延寿为东郡守春秋乡射陈乐揖譲】习射获罪【后汉刘琨桓公教授五百余人毎春秋乡射常备典仪以素木瓠叶而为爼豆桑弧蓬矢以射兎首县宰率亲属观之王莽以琨聚徒私行大礼僣上乃系琨及家属莽败乃免】　善射彀中　射麋丽　射则臧兮　舍防则获　弓矢既调　将军射虎以宣威【大夫射雉而取笑】六钧【顔髙之弓六钧三十斤为一钧】七札【养由基导甲而射彻七札】饮羽【李广见石以为虎射而饮其羽】不再控【矢不虚发】百歩穿杨叶【养由基】矫矢猿啼【由基】引弓鴈落【庚嬴】中九鸟【羿】弓不虚发【李广】控而兽伏【属羽而鸟下】贯虱心于三年【穿杨叶于百歩】艺出常伦【絶伦】引猿臂【控鸟号】敏手　支左　屈右【见下】如拒如附【射者手也】发彼有的　应【李广为将射见敌非十歩之内度不中不发发则应而倒用此竒将兵国数辱也】善息【史养由基射杨叶百发百中人皆曰善有一人曰可教矣由基怒曰子必能教我曰非能教子引左屈右也夫百歩中杨叶而不善息少焉气衰力倦弓拨矢钧一发不中百发尽息】人不知【晋魏舒为后将军卢毓毎与参佐射常为画筹后遇朋人不足以舒为数毓初不知其善射容范闲雅发无不中举坐莫有之敌者】赌牛【王凯有牛名八百里駮常莹其蹄角王齐与对射赌之凯矜恃其能令济先射一发破的因据胡床叱左右令探心来一割便去】　不中礼曰射有似乎君子失诸正鹄反求诸身【反求身不怨】不得爲诸侯【天子之射谓之射侯中而得为诸侯射不中则不得为诸侯】不与于祭【天子射于射宫射中则与于祭不中则不与于祭不得与于祭者有譲削于地得与于祭者有庆益于地进爵黜地是也】故发不中则反求诸己而已矣若夫不肖之人则彼将安能以中一发不中则弃前功出征【云云】循声既爽于采蘩【发矢遂垂于杨叶】君使士射不能则辞以疾曰某有负薪之忧　可教【见上门善息注】有负薪之忧【无穿杨之妙】射不主皮　矜恃恃射【传若羿恃其善射不修民事而淫于原兽】辱国　死艺【传曰潘党与养由基蹲甲而射之彻七札焉以示楚王曰君有二臣如此何忧于战王怒曰大辱国诘朝尔射死艺注云贱其不尚智谋矜射力必当于死艺也】羿善射不得其死焉　一矢复命【楚王召养由基与之两矢使射吕锜中项伏弢一矢复命传】孔贼不敢前【邱行恭善骑射王世充战印山流矢着太宗马行恭回射之发无虚镞贼不敢前】射无空发【张士贵虢州卢氏人弯弓百五十斤左右射无空发】善骑射【李客师善骑射】又【长孙诠有甥赵持满者善骑射】逐野马【持满为凉州长史甞逐野马射之矢洞于前边人畏伏】所射皆应仆【薛仁贵与梁建方契苾何力遇髙丽大将温沙多门战横山仁贵独驰入所射皆应仆又战石城有善射者杀官军十余人仁贵怒单骑突击贼弓矢俱废】五甲射【仁贵为铁勒道緫管宴内殿帝曰古善射有穿七札者卿试以五甲射焉仁贵一发洞贯帝大惊】走马射帖【孙伏伽帝数出驰射伏伽諌曰臣闻天子之居禁衞九重出也警入也跸非直尊其居处为社稷生人计也比闻陛下走马射帖娱悦羣臣殆非所以导养圣躬垂宪后代】七矢毙七人【冯盎罗窦诸洞獠叛诏盎率众二万为诸军先锋贼据险不可攻盎持弩语左右曰矢尽胜负可知矣发七矢毙七人贼乃退】供奉仗内【张孝忠天寳末以供奉仗内】古先哲王莫不递袭【源乾曜迁谏议大夫景云后公卿百官上已九日废射礼乾曜以谓圣王教天下必制礼以正人情古之择士先观射礼非取一时乐也夫射者别邪正观德行共祭祀辟寇戎古先哲王莫不递袭比年以来射礼不讲所同恡费而旧典为亏大射谓春秋不可废】分曹习射【田正军中甞分曹习射正注矢聮中】每射破的【王栖曜贼将邢超然守曹州乗城指顾栖曜曰彼可取也一矢殒之栖曜善骑射始将兵时渉冦境遇游骑环合乃规百歩立表而射每射破的虏相顾惧引去】许猎近郊【贾耽为东都留守故事居守不出城以耽善射优诏许猎近郊】手射贼【来瑱贼攻颖川手射贼皆应仆】万人敌【李晟徃事河西王忠嗣从击吐蕃悍酋乗城杀伤士甚众忠嗣怒募射者晟挟一矢殪之三军讙奋忠嗣抚其背曰万人敌也】一日射鸡兎九十五【藩镇王武俊善射甞与賔客猎一日射鸡兎九十五观者骇伏】张万福【业儒不显乃学骑射】见白鹭射中其目【石雄徐州人初雄讨刘稹水次见白鹭谓众曰使吾射中其目当成功一发如言帝闻下诏褒美】射冠军中【田頵传安仁义以善射冠军中开门鬪先吿所当中然后射之】埋其半土中驰射之至死【刘感仁杲约降感绐诺仁杲怒执感埋其半土中驰射之至死詈益甚】中左目【张廵欲射子琦莫能辨因剡蒿为矢中者喜谓廵矢尽走白子琦乃得其状使霁云射一发中左目贼还】射皆披靡【南霁云廵复遣如临淮吿急引精骑三十冒围出贼万众遮之霁云左右射皆披靡】射佛寺浮图【霁云抽矢回射佛寺浮图矢着甎曰吾破贼还必灭贺兰此矢所以志也】射贼百歩内【霁云善骑射见贼百歩内乃发无不应毙】裴旻【事见虎门】驰射爲乐【吴兢帝东封泰山道中数驰射为乐】神武超絶【突厥黜棘连遣大臣阿史德颉利发入献遂从封禅有诏四夷诸酋皆入仗佩弓矢会兎超马前帝一发毙之颉利发奉兎顿首贺曰陛下神武超絶若天上则臣不知人间无有也】赐弓矢射禽【吕向以起居舍人从帝东廵帝引颉利发及蕃夷酋长入仗内赐弓矢射禽向上言陛下引内从官陪封禅盛礼使飞镞于前同获兽之乐是狎昵太过或荆卿诡动何罗窃发逼严跸冒清尘纵醢单于污穹庐何以塞责帝顺纳】一发贯二雕【髙骈事朱叔明为司马有二雕并飞骈曰我且贵当中之一发贯二雕焉众大惊号落雕侍御】射不入铁不如不发【五代景延广父建善射甞教延广曰射不入铁不如不发由是延广以挽强见称】溢的【徐敬业射必溢的酉阳杂爼】志射【朝野佥载督君谟善射闭目而射应口而中云志所在则中有王灵智者学其法久之曲尽其妙欲射君谟杀之君谟时无弓矢执一短刀矢来輙折末后一矢以口承之遂齧其镝谓灵智曰学射三年但未教汝齧镞法耳】一发竹分【唐史帝出近苑或以竹一筒值舎外见才尺许远且百歩帝属二矢曰党羗穷寇乃嵗暴吾鄙今我约射竹中则彼当自亡不中我且索天下兵剪之终不以贼遗子孙左右注目帝一发竹分矢彻诸外左右呼万嵗】张归覇【张晊矢中归覇归覇防之反以射贼一发而毙】飞骑【贞观中拣旅力骁防善骑射者谓之飞骑衣五色袍乗六闲马上出游幸即从驾行矣刘餗传记】弓投矢【江南野史刘仁赡猿臂善射发无不中一旦世宗亲临城下坐幄中观战士攻城仁赡自上城射之矢去御坐数歩輙坠左右惊愕咸谏请少避之世宗乃曰一箭射死一天子天下宁复有天子乎遂命左右进坐于坠箭之上矢复至又远数歩而止仁赡知之因捐弓投矢谓左右曰斯乃天也非吾所能中之】筈不虚彀【霍王元轨诏从猎遇羣豕帝使射之筈不虚彀羣豕为尽帝抚其背曰尔艺过人顾今无所施方天下未定得若岂不用乎】三发连中【薛公达佐鳯翔防军帅不文甞集射设的髙数十尺令曰中者酬锦与金一众军莫能中公达执弓矢揖曰请为公讙射三发连中众大呼笑帅不喜因自免去】为母卜【安重荣晋髙祖起太原使张颍隂招重荣其母与兄皆以为不可而重荣业已许颍母兄谋共杀颍以止之重荣曰未可吾当为母卜之乃立一箭百歩而射之曰石公为天子则中一发輙中又立一箭而射之曰吾为节度使则中一发又中其母兄乃许重荣以廵边千骑叛入太原髙祖即位拜重荣成德军节度使五代史】射金瓶【崔仁冀父询天成中有蕃使假道来聘仍以弧矢大夸于吴人武肃王宴之于龙山击玚酒酣因以金瓶置射堋之上命蕃使射之蕃使一发中瓶之窦武肃王命询曰汝能赛之乎询曰询虽不能愿假王之威德请兼觜窦以胜之遂授以亲箭二一发中之窦再发中之觜蕃使慙服者久之王大悦因赐金瓶并帛器以奬之自是命诸王子皆师其射法吴越史】或挂针于木或立马鞭百歩射之【在达靼时从其羣豪射猎或挂针于木或立马鞭百歩射之輙中羣豪皆伏以为神五代庄宗纪】射生子弟【李寳臣善骑射甞觇虏射六人尽殪及还为禄山射生从入朝留为射生子弟】三矢杀三人【薛仁贵时九姓众十余万今骁骑来挑战仁贵发三矢杀三人于是虏慴皆降虑为后患悉坑之转讨碛北擒僞叶护兄弟三人军中歌曰将军三箭定天山壮士长歌入汉关九姓遂衰本传】善骑射【李光弼严毅沈果有大畧防不嬉弄善骑射】又【郭晞善骑射从子仪征伐有功】又【李怀仙守营州善骑射】又【王武俊甫十五善骑射】
　　侯【六　祭侯附】
　　白周礼梓人爲侯广与崇【崇髙也】方参分其广而鹄居焉【器以皮为之各以其侯居中三分之一也】两介与其身三下两介半之【两介谓布可以维持侯者上干下干皆谓舌或谓舌取其出而左右也侯制上广下狭盖取象于人张臂八尺长六尺也】上网与下网出舌寻绢寸焉【网所以系侯于植者上下皆出舌一寻寻一人张臂之节网谓绳绢笼网舌维持侯】张皮而栖鹄则蠢以功　仪礼大射曰天子熊侯白质诸侯麋侯赤质大夫布侯尽以虎豹士布侯尽以鹿豕【此谓兽侯燕射则张之乡射及賔射当张采侯三正而立天子侯燕射之礼各以乡射之礼而张此侯也】又曰乃张侯下网不及地武【武人迹也中人之迹一尺二寸】祭侯【周礼射人祭侯为位注服不氏以祭其为位服不氏受献之】祭侯之礼以酒脯醢【谓司马实爵而献获者于侯荐脯折爼获者执以祭】其辞曰惟若宁侯彊饮彊食语尔子孙诸侯百福【谓尔子孙后世为诸侯】仪礼司马洗爵升賔之以降献获者于侯荐脯醢折爼与荐皆三祭【三祭处处获负侯中也】北面拜受爵司马拜送爵　获者执爵使人执其荐与爼从之左介设爼豆【笾在西豆在东】是以献爼当其北获者以爲功也南靣坐执爵祭脯醢执爵兴取胏坐祭遂祭主中者【若神在中】侯以明之【书】二侯孔去殿九十歩【礼志射前一日张熊侯去殿九十歩设乏于侯西十歩北十歩】可以张射侯【文粹歧公遗爱碑辕门言言夏屋耽耽可以张射侯权德舆】賔登时毕诸将备戎装【韦苏州始建射侯诗男子本悬弧有志在四方虎符沗明命熊侯始张皇众賔登时毕诸将备戎装星飞的屡破鼔噪武更扬】　天子五正【李善选张大侯注郑司农曰王张五采之侯也谓天子五正诸侯三正大夫士三正以布尽取五方正也于大侯上也】中曰获下曰留上曰扬【礼志千牛将军以矢行奏中曰获下曰留上曰扬左曰左方右曰右方注留谓矢短不及侯扬谓矢过侯左右谓矢偏不正】获者持正【自乏南行当侯东行至侯负侯北靣立同上】皇帝射于射宫则张熊皮【去殿九十歩通典】观于射宫则张麋侯如亲射仪【同上通典】
　　中【七】
　　白周礼射鸟氏凡射事饰中舎筭执其礼事【中以盛筭舎谓设筭于中以持射而取之中则释之】射礼君于国射皮于树中于郊闾中于境虎中士鹿中【天子之中未闻】仪礼乡射记国中射则皮树【树兽名国中城内也】中则翿旌获【尚父】白羽与朱羽楺于郊【谓主皮也】又王制曰在郊闾中【闾中兽角似牛一角】各以其物获士鹿中翿旌以获
　　获【八】
　　白仪礼获者坐而获射者则言大获【获得也讲武田之类是以获中为获也】举旌以宫偃旌以商【宫为君商为臣声和律律相生】获而未释其筭获者执旌许诺声不絶以旌负侯而俟【俟弟子取矢以旌指教之】卒射释获者遂以所执余获于中西兴共而俟司射复位释获者进遂取贤获【胜党之笇】司射视筭司马又命获者倚旌于侯中爲当负侯也又命获者执旌以负侯【欲命射者见侯与旌深有志于中】孔布获者位乏东【礼志射前一日布获者位乏东东靣】负侯靣北立【礼志其日质明皇帝服武弁获者持旌自乏南行当侯东行至侯负侯靣北立】侍中一人奏称有司请具请射【司马奉弓自西阶升当西楹前南靣挥弓命获者以旌去侯西行十歩北行至乏止同上】千牛将军以矢行奏中曰获【下曰留同上】皇帝观射于射宫【获者位于乏东东靣取矢者在获者南俱东靣】将射【获者持旌南行十歩当侯东行至侯负侯北靣立】皇帝射于射宫获者持旌自乏南行当侯东行负侯北靣立【已上通典】司马奉弓自西阶升【当西楹前南面挥弓命获者去候西行十歩北行至乏止同上】获者谓看矢踈密者【通典】
　　筭【九】
　　白仪礼曰司马去侯者许诺司马降释弓反位司射犹挟一个去扑与司马交于阶前司射北靣曰不贯不释【释筭也不贯不中也】上射揖司射反位释获者坐而释获每一个释一筭上射于右下射于左有余筭则反委之【礼尚曲也】司马降释弓反位命弟子委如初大夫之矢则兼束之释获者东靣于中而坐先数右获二筭爲纯【纯全耦也】一纯以取实于左手十纯则缩【缩纵也】十爲蹙而委之有余纯则横于下一筭爲竒竒则又缩之纯下【又纵之】礼曰前筹八十【八十者各以十为耦为正全数其有众禽从实也】孔筭筹【唐孔颖达曰多筭者筭筹也乡射记曰箭筹八十有尺有握握素是也多筭谓胜者少筭谓不胜者胜饮不胜而相揖譲故曰君子之所争也出论语正义】司射引王公以下皆如御前之仪【射讫王公以下皆北面相对立通事舎人宣勅云射中者依筭赐物不中者罚通典】
　　白孔六帖卷八十五
　　钦定四库全书
　　白孔六帖卷八十六　　唐　白居易　原本
　　宋　孔　传　续撰
　　文教【一】　　　　　文行【二】
　　文辞【三】　　　　　述作【四】
　　诗【五】　　　　　　赋【六】
　　颂【七】　　　　　　论【八】
　　铭【九】　　　　　　诔【十】
　　文教【一】
  </div>
  <div class="pagination">
   <a href="白孔六帖_page41.html">
    上一页
   </a>
   <span>
    ...
   </span>
   <a href="白孔六帖_page37.html">
    37
   </a>
   <a href="白孔六帖_page38.html">
    38
   </a>
   <a href="白孔六帖_page39.html">
    39
   </a>
   <a href="白孔六帖_page40.html">
    40
   </a>
   <a href="白孔六帖_page41.html">
    41
   </a>
   <span class="current-page">
    42
   </span>
   <a href="白孔六帖_page43.html">
    43
   </a>
   <a href="白孔六帖_page44.html">
    44
   </a>
   <a href="白孔六帖_page45.html">
    45
   </a>
   <a href="白孔六帖_page46.html">
    46
   </a>
   <a href="白孔六帖_page47.html">
    47
   </a>
   <span>
    ...
   </span>
   <a href="白孔六帖_page43.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
