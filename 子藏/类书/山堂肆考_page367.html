<!DOCTYPE html>
<html>
<head>
    <meta charset="UTF-8">
    <title>山堂肆考 - 第 367 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 367 页/共 632 页</h1>
    <div class="content">　　出猎
　　稽神録浙西僧德林少时游舒州路见一夫荷锄治方丈之地左右数十里不见居人问之对曰顷时自舒之桐城至此暴得痞疾不能去因卧草中及稍醒日已昏矣四望无人惟虎豹吼叫自分必死俄有一人部从如大将至此下马良久召二卒曰善守此人明日送到桐城县下遂上马去倐忽不见惟二卒在焉某即问之答云此茅司徒也常夜出猎虎忧汝被伤故护汝更欲问即日已出矣二卒亦不复见其人即起行至桐城顷之疾愈以所见之处立祠祝之徳林至舒三十里及回则村落皆立茅将军庙今呼为茅司徒
　　侍游
　　古今诗话宋吕诲为御史出知安陆一日燕坐忽见碧衣人云不久上帝南游炎洲命子为纠正羣仙赐公清凉丹一粒吞之遂不见公捐馆有朱明复渡湘见公乘玉角清鹿左右数百人明复拜曰公已仙乎公曰吾侍上帝南游口占诗一篇落句云我今从帝为纠正更有何人植柏防数日间公谢世
　　尼渠遗囊
　　北史刘聪有子约死而复苏言见其祖元海在不周山谓约曰东北有遮须国无主待汝父为之汝父三年当来约辞归道过一国曰倚尼渠国与约皮囊一枚曰为吾遗汉皇帝约持归置皮囊于几上俄而苏取皮囊开之有一方白玉题曰倚尼渠国天王敬讯遮须夷国天王嵗在摄提当相见也又曹植亦为须国王
　　浮提交政
　　宋冦莱公有妾名蒨桃随公南迁再移光州蒨桃泣曰妾前世师事仙人为侠今将别去敢有所托愿塟杭州天竺寺莱公诺曰吾去非久也汝何之桃曰吾向不言恐泄隂理今欲去言亦无害公当为地下主者阎浮提王也公不久亦亡有王克勤者见公于曹州境上拥骑北去克勤询后骑曰公何往答曰阎浮提王交政也则公果为阎浮提王矣
　　五正
　　勾芒木正祝融火正蓐收金正冥水正后土土正
　　四灵
　　四灵四方之神也韵府朝四灵于九滨又八方之神曰八灵
　　岳神
　　唐中宗封西岳为金天王宗封东岳为天齐王中岳为中天王南岳为司天王北岳为安天王宋眞宗加号中岳中天崇圣帝东岳天齐仁圣帝西岳金天顺圣帝南岳司天昭圣帝北岳安天元圣帝大中祥符间又上五岳后之号东岳淑明后南岳景明后西岳肃明后北岳靖明后中岳正明后
　　鎭神
　　唐宗封东鎭沂山为东安公南鎭会稽山为永兴公西鎭呉山为成德公中鎭霍山为应圣公北鎭医无闾山为广宁公
　　海神
　　唐宗封东海神为广德公南海神为广利公西海神为广润公北海神为广泽公宋康定二年诏各封为王
　　渎神
　　唐宗封河为灵源公济为清源公江为广源公淮为长源公宋康定二年诏各封为王又按唐通典封岳神鎭神海神渎及天下名山俱分命卿监亲诣备礼祭告













　　山堂肆考卷一百四十九
<子部,类书类,山堂肆考>
　　钦定四库全书
　　山堂肆考卷一百五十　　明　彭大翼　撰仙人
　　仙
　　释名老而不死曰仙仙迁也迁入山也苏东坡云人之生死未有不自坎离者坎离交则生分则死离为心坎为肾龙者汞也精也血也出于肾而肝藏之坎之物也虎者鈆也气也力也岀于心而肺主之离之物也不学道者其龙常出于水故龙飞而汞轻其虎常出于火故虎走而鈆枯故真人曰龙从火里出虎向水中生人能正坐瞑目调息以乆为功则丹田湿而水上行蓊然如云蒸于泥丸火为水犯热必从之则所谓龙从火里出也龙出于火则龙不飞而汞不干旬日之外脑满而腰足轻常卷舌上防悬痈乆则汞下入口咽送至丹田乆则化为铅此所谓向水中生也
　　仙官禀命
　　太平广记木公亦云东王父又云东王公盖青阳元气万物之先也亦号玉皇君居云房之间以紫云为盖青云为城直僚仙官皆禀其命汉有小儿歌曰着青裙入天门揖金母拜木公时人不识唯张子房识之乃徃拜之酉阳襍俎东王公名倪字君明天下未有人民时秩二万六千石佩襍色绶绶长六丈六尺从女九千以丁亥日死
　　处士寄语
　　东轩笔録李观逰南岳有一人持钉铰之具问曰闻君逰南岳奉烦寄语养素先生蓝方云刘处士奉问先生十月懐胎如何出得观至南岳访方具道其语方寂然惊曰其人眉间得无有白志乎观曰然方大惊曰吾不遇此人命也此所谓刘海蟾也吾养圣胎已成患无术以出之念非斯人不足以成吾道是年方卒
　　八石九丹
　　列仙老子所出度世法乃九丹八石玉醴金液治心养性絶糓变化役使鬼神之术老子姓李名耳字伯阳其母懐之八十一嵗而生生时剖其母左腋而出出即白首故谓之老子又云老子黄色美眉广颡长耳大目疏齿方口厚唇额有参牛连理日角月庭鼻骨双柱耳有三漏足蹈三五手握十文葛雅川曰老子无世不出数易姓名初出于上三皇时号中法师出于下三皇时号金阙帝君出黄帝时又号广成子出周文王时为守藏史号支邑先生出武王时为柱下史号郭叔子出于汉初号黄石公出于汉文帝时号河上公
　　斗酒片脯
　　搜神记东汉人蓟子训到洛见公卿数十处皆持斗酒片脯之曰逺来无所有少致微意坐上数百人饮啖终日不尽去后数十处皆白云起训不乐住洛遂遁去正始中长安东覇城中有见之者与一老翁摩娑铜人曰适见铸此已近五百歳矣又蓟子训至京师诸贵人多邀之皆许某日日午当徃是日二十三处皆见子训衣服议论如一
　　乗牛度关
　　化胡经尹喜天水中周康王时为函谷关吏忽语其徒曰初冬十月天里星西行贯昴今月以来融风三至东方真气状若龙蛇而西度汉此大圣之徴也果见老君乗青牛薄板车徐甲为御来度关喜拜之老君教喜链气内修吐纳胎元之道并授三宫正一之法道徳经五千言而去临去谓喜曰后于青羊肆相寻果寻而得之
　　骑羊入蜀
　　葛由好刻木作羊卖之一旦骑羊入蜀王侯贵人追之上绥山俱得仙谚曰得绥山一桃虽不得仙亦足以豪
　　一年易气
　　汉武帝内帝叩王母求度世之术母曰子但爱精固元闭气吞液气化为血血化为精精化为液液化为骨行之不倦一年易气二年易血三年易脉四年易肉五年易髓六年易筋七年易骨八年易髪九年易形变化则成道
　　一纪解形
　　梁陶景师事陆修静弟子孙逰岳为师入茅山自号华阳隠居造三层楼栖止其上修本草遇神仙桓法闿谓曰君修本草用防虫水蛭辈为药功虽及人而害物命以此一纪后方得解形后得道既化授蓬莱仙监
　　犬吠云中
　　太平广记汉淮南王安爱道术之士有八公诣门皆须眉皓白王使阍人难之曰我上欲求延年不老中欲得博物精义下欲得勇力武艺三者既乏余不敢通八公曰薄吾老今则少矣言未竟八公皆变为童子门吏大惊走报王王跣而迎之北面叩首八童子乃复变为老人告王曰闻王好士故来相从未审王何所欲吾一人能坐致风雨画地为河撮土为岳一人能崩髙塞深收束虎豹役使鬼神一人能分形易貌蔽六军白日为暝一人能乗云歩虚出入千里呼吸无间一人能入火不灼入水不濡人射不中一人能移山驻流千变万化一人能煎泥成金炼水为石乗云驾龙逰于太虚任王所欲王乃朝夕朝拜授丹经三十六卷时雷被伍被诬告安谋反八公谓王曰可以去矣乃与王白日升天安临去时药器置中庭鸡犬防之尽得上升故鸡鸣天上犬吠云中
　　防堕地上
　　晏殊类要唐公得道拔宅鸡犬皆升唯防堕地上
　　西岳真人
　　楚庄王时有乞食翁歌曰天庭发双蕐仙源彰隂邪清晨按天马来诣太真家独宋来子疑其为仙人追逐十二年此翁授以中仙之道乞食翁乃西岳真人冯延夀也手为天马鼻为仙源
　　东华道君
　　南史云笈经唐司马承祯隠天台山有弟子焦静真女人也因精思间有人导至方丈遇二女仙谓曰子欲为真官可谒东华青童道君授三皇法静真请名氏则承祯也乃归而诣承祯
　　偷桃
　　汉武内传七月七日上于承华殿斋忽有一青鸟从西方来集殿前上问东方朔朔曰此西王母欲来也有顷王母至乗紫云之辇驾五色斑龙上殿自设精馔以柈盛桃七枚帝食之甘美母曰此桃三千年一开花三千年一结实南下有人窥防帝惊问何人王母曰是我隣家小儿东方朔性多滑稽曾三来偷桃此子昔为太上仙官但务逰戏太上谪使在人间也
　　种杏
　　吴董奉侯官人有道术为人治病不取钱病重愈者使栽杏五株轻者一株数年计得万余株乃纵山中百禽羣兽逰戯其下竟不生草常如芸治后杏子大熟乃于林中作一草仓示时人曰欲买杏者不须报奉但将谷一器置仓中即自取杏一器而去置谷少而取杏多者羣虎輙吼逐之
　　三君
　　茅蒙字初成咸阳人知周室将衰不求仕进师事鬼谷受长生之术遂入华山修炼秦始皇三十年九月庚子日白日升天孙盈固衷盈字叔申汉地节中得道于金陵句曲山受金匮九锡之命为司命真君人因改句曲为茅君山或曰初元中入句曲山为太元真君弟固为武威太守衷为上郡太守闻兄盈得仙皆弃官访从学道俱成地仙固为定箓真君衷为保生真君兄弟三人号三茅君各居峯故世号三茅峯
　　四叟
　　搜神记有巴邛人不知姓家有橘霜后诸橘尽収余二大橘如三四斗盎即令攀摘割开每橘有二老叟须眉皤然肌体红明皆相对象戯一叟曰王先生许来竟待不得橘中之乐不减商山但不得深根固蒂于橘中耳一叟曰仆饥虚矣须龙根脯食之即于袖中抽出一草根方圆径寸形状宛转如龙因削食之随削复满食讫以水噀之化为一龙四叟共乗之足下泄泄云起须臾风雨晦防不知所在
　　入壶
　　东汉费长房为汝南市掾市有老翁卖药悬一壶于肆头市罢輙入壶中人莫之见惟长房于楼上覩之异焉因徃再拜奉酒脯饼饵食之翁乃与俱入壶中唯见玉堂严丽防酒甘肴盈衍其中共饮毕而出曰我神仙之人以过见谪今事毕当去子宁能相随乎后长房从壶公求道入深山于羣虎中留使独处长房不恐又卧于空室以朽索悬万斤石于心上众蛇来囓索且断长房亦不移翁抚之曰子可教矣复令食粪粪中有三虫臭秽特甚长房意恶之翁曰子几得道恨于此不成长房辞归翁与一竹杖曰骑此任所之则自至矣既至可投葛陂中人作一符曰以主地上鬼神长房乗杖须臾归来以竹杖投葛陂顾视则龙也遂能鞭笞百鬼役使社公真诰曰壶公姓施名存齐人孔子弟子三千数内之一人也
　　坐瓮
　　王老者村居慕道有老道士造之留月余忽遍身疮痬谓王老曰得酒数斛浸之即愈王老遂为置酒满瓮道士坐瓮中三日方出须鬂皆黒顔如童子谓王老曰能饮此酒可以仙去时方打麦王老全家饮之须臾皆醉忽风动云蒸一时轻举舍屋鸡犬皆去空中犹闻打麦声
　　令威鹤柱
　　搜神记辽东城门有华表柱忽有一白鹤集柱头时有少年举弓欲射之鹤乃飞徘徊空中而言曰有鸟有鸟丁令威去家千年今始归城郭皆是人民非何不学仙冢累累遂髙飞冲天
　　萧史凤台
　　萧史者秦缪公时人善吹箫能致白鹤孔雀公女字弄玉好之因以妻焉遂教弄玉吹箫作凤鸣公为作凤台夫妇居其上居数日感凤来集一夕皆乗之仙去凤台或作凤楼
　　子先骑狗
　　子先汉中卜师也夀百余歳临去呼酒家妪曰急装当与汝俱去夜有仙人骑二茅狗呼子先子先将一与妪乃龙也骑之上华隂山人后尝于山上大呼曰子先酒母在此
　　子明钓龙
　　陵阳子明者姓窦汉丹阳人好钓得白龙子明放之后数十年得白鱼鱼腹中有书教子明服食遂上黄山采石脂服之三年白龙来迎上陵阳山百余年仙去按子明汉时甞为陵阳令无欲而民自化
　　呪水治病
　　抱朴子曰孙权时蜀有李阿者穴居不食世号八百歳翁人问事阿无所言但占其顔色欢喜则事吉惨戚则事凶笑则有大庆微笑则有忧后一日去不知所在有人见姓李名寛者到吴而蜀语能呪水治病人呼为李八百
　　穿石得丹
　　真诰先生入焦山七年老君与之木鑚使穿一石厚五寸云穿此便当得道其人昼夜鑚之积四十七年鑚尽石穿遂得仙丹升天
　　偓佺飞行
　　偓佺槐里采药人也好食松实体毛数寸能飞行逐走马以松子遗尧尧不服时受而服者皆三百歳
　　孙登长啸
　　见士隠
　　籛铿行气
　　列仙彭祖姓籛讳铿帝颛顼孙陆终第三子也至殷末世年已七百余歳而不衰时歴三代丧四十九妻五十四子少善导引行气之术遇有疾运行体中下达趾末体即和甞云上士异牀下士异被服药百褁不如独卧人集其术为彭祖经
　　方平教法
　　緫山集王逺字方平东海人明天文图防汉桓帝问以灾祥题宫门四百余字帝令人削之墨入板里老君赐之七转变景灵符位为緫真真人尝七月七日过吴人蔡经家教经尸解法如过狗窦经忽身热因解失其尸
　　结庵河上
　　汉文帝时有河上翁者结草庵河上帝读老子不解遣人问之翁曰道徳尊贵非可遥问帝幸其庵问曰普天之下莫非王臣不能自屈毋乃髙乎翁即坐跃冉冉在空去地数丈曰余上不至天中不至人下不至地何臣之有帝乃下车稽首翁授素书二十卷遂失所在帝于西山筑台望之名望仙台
　　凿室谷中
　　陈抟字图南隠武当山移居华山云台观又止少华石室每闭门卧多百余日不起宋垂拱初谓其弟子贾徳升曰汝可于莲花峰下张超谷凿石为室室成遂化形经七日支体犹温有五色云蔽塞洞口累日不散自号扶摇子周世宗召至禁中赐号白云先生宋太宗赐号希夷先生
　　呼钱
</div>
    <div class="pagination">
<a href="山堂肆考_page366.html">上一页</a><span>...</span><a href="山堂肆考_page362.html">362</a><a href="山堂肆考_page363.html">363</a><a href="山堂肆考_page364.html">364</a><a href="山堂肆考_page365.html">365</a><a href="山堂肆考_page366.html">366</a><span class="current-page">367</span><a href="山堂肆考_page368.html">368</a><a href="山堂肆考_page369.html">369</a><a href="山堂肆考_page370.html">370</a><a href="山堂肆考_page371.html">371</a><a href="山堂肆考_page372.html">372</a><span>...</span><a href="山堂肆考_page368.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
