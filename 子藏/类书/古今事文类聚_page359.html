<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 359 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 359 页/共 485 页</h1>
    <div class="content">　　杂著
　　户部郎官防壁记　　　　　施温舒
　　国家分置六部各统其属属之所治各有攸司户部之属五其所治之事若民讼若赋役若供餽给赐若货财出纳若仓廪委积虽各掌其一而书判之冗防计之劳符檄之多忧责畧等也中兴以来五十年间凡同舎郎更代之姓名迁授之嵗月漫不可攷淳熙五年今枢宻同知谢公为左曹得二石为题名未就而迁御史既登西府诿同舎曰事求全则难成从简则易就繇绍兴至隆兴逺矣典籍虽存非一朝而讨订也姑举阙典岂若首隆兴之元而序次之其所未备则后之博雅君子攷诸国史而详焉必有任其责者同舎皆曰然扵是乎刻之淳熈八年十二月记
　　户部贠外郎
　　歴代防革周官司徒属官有上士盖今贠外之任后周依焉隋开皇置民部贠外郎炀帝改民曹承务郎唐改民部贠外郎贞观眀庆咸亨龙朔光宅神龙并随曹改复贠外郎二人从六品上掌领天下州县户口之事凡天下十道任上所出而为贡赋之差分十道以总之宋尚书诸司郎中正七品元仍唐宋旧置户部贠外郎三人
　　羣书要语户部贠外郎掌户口赋役贡献蠲免优复婣婚继嗣之事【唐百官志】为尚书侍郎之贰【同上】
　　诗句锦帐随时设金炉任意薫唯慙贠外置不应列星文【赵谦光酬贺渉诗】
　　古今事实
　　涖事有声
　　唐狄仁杰荐于光眀为贠外郎涖事有声【唐书】
　　奏议第一
　　唐裴向累为栎阳渭南令奏议皆第一擢户部贠外郎【同上】
　　赏其清俊
　　唐户部与吏部邻司时吏部移牒令户部列棘以备交通吕太一为户部贠外郎荅曰眷彼吏部铨总之司当须简要清通何必设篱树棘时赏其清俊
　　异其进献
　　唐张濬累转度支贠外郎黄巢将通关轴濬托疾请告侍其母挈族避乱商州贼犯京师僖宗出幸逾年供须卫军不得食汉隂令李康献糗饵数百骡军士始得食僖宗召康问曰卿为县令何操心至此康对曰臣为尘吏敢有此进献张濬贠外指臣也帝异之急召至行在拜兵部郎中
　　古今文集
　　律诗
　　送白敏中新授户部贠外郎西归　白居易
　　千里归程三伏天官新身健马翩翩行冲赤日加餐饭上到青云稳着鞭
　　户部分掌【金科】
　　旧金部
　　歴代防革周职金掌凡金玉锡石丹青之戒令汉置尚书郎四人其一主财帛委输盖金部之任也魏晋宋齐后魏北齐并有金部郎梁陈隋为侍郎唐龙朔中为司珍大夫咸亨复天寳改司金郎中至徳复旧建中初罢刘晏盐铁等使天下钱谷委金部仓部中书门下拣两司郎官准格式调掌寻复置使宋金部判司事一人以无职事朝官充凡库藏出纳之节金寳财货之用皆归扵三司而权衡度量之制主扵太府寺本司无所掌元丰官制行郎中贠外郎始实行本司事初除晁端彦参掌给纳天下之泉币计其嵗所输数归扵应受之府藏以待邦国之用而钩考平准市舶易商税香茶盐矾之数以周知其登耗凡造升斗尺秤皆以法颁其禁令若事应谘决拟书者视度支分案七【左藏右藏钱帛易请给掌法知杂案】元户部令史分掌名头有金科
　　羣书要语大寳曰位夏陈纳贡之书聚人曰财汉有藏钱之府莫不取之以道用之以时不役人以奉身不遣人以供国自鹿台重赋东夏为墟鸿都卖官西园成市【张鷟集】财用金谷有出纳之政权衡度量有制作之法司珍之任实典治焉【南丰晁端彦制】郎吏文昌之髙选司珍民部之剧曹【曲阜陈纮制】司金剧部命汝典之【孙弁制】职金之任【初寮张辅之制】
　　古今事实
　　主财帛输委
　　汉置尚书郎四人其一主财帛委输盖金部郎曹之任也【职林】
　　掌库藏出纳
　　唐金部郎中掌库藏出纳之节金寳财货之用权衡度量之制皆总其文籍而颁其节制【六典】
　　卢自无愧
　　隋卢昌衡为仆射祖孝征所荐迁金部郎孝徴曰吾用卢子均为尚书郎自谓无愧幽眀矣【隋书】
　　萧有父风
　　萧頴士字茂挺终扵州功曹子存字伯诚为金部贠外郎谅直有功曹之风【并唐书】
　　对及治道
　　宋王师愈召除金部郎官数召对言事上【孝宗时】赐书曰比闻奏对颇及治道之具而未详也尚有可裨政体而宜扵今者亟复条奏其眷待之渥一时在廷之臣莫得望焉
　　不督虚籍
　　王师愈为金部郎户部尚书掦倓取诸郡积逋緍钱七百万付金部使督之公曰此钱徒有名耳督之未必有得而文移一下所扰不知几何人且中外一体若邦计未裕不若归诚君父以幸寛免岂宜举此虚籍以罔上而病民耶持其事不下
　　戸部分掌【仓科】
　　旧仓部
　　歴代防革周地官有廪人下大夫为仓人司禄之长掌九谷之数赒赐蠲食以知足否盖仓部之任也魏晋宋齐后魏北齐并有仓部郎中梁陈为侍郎并以度支领仓部后周地官府有司仓下大夫一人隋置仓部侍郎开皇三年改度支为民部领之唐因隋曰仓部郎龙朔二年改司庾大夫天寳中为司储宋仓部判司事一人以无职事朝官充凡仓庾受纳租税出给禄廪之事皆归三司而别置提防仓场官以督察本司初除韩正彦建炎三年诏罢司农寺本寺诸仓场事务仓部绍兴三年复旧元户部令史分掌名头有仓科
　　羣书要语廪人掌九谷之数以待国之匪颁赒赐稍食以嵗之上下数邦用以知足否以诏谷用以治年之凶丰【周礼】仓人掌粟入之藏辨九谷之物以待邦用【同上】出纳必恡有司之常贰上下之价则茫昩者受敝杂苦良之货则豪右者受嬴惟一惟公乃罔不同惟平惟实乃罔不吉【元防之行范季睦制】嵗漕东南粟六百万石以实中都兹用命汝以廪人之职惟当扵防计则无旷尔官【曲阜除王宗望制】仓庾赋入之政禄廪赒助之法台郎典领列扵右曹【南丰除韩正彦制】
　　古今事实
　　居部无言
　　唐毕缄为仓部郎中故事要家势人鄙仓驾二部居之者不恱缄授之恬然如防美官无异言宰相知之迁职方郎中兼侍御史知杂
　　为属不附
　　孟简为仓部贠外郎王叔文为户部侍郎简为其属中立正色凝然不附【并唐书】
　　掌出纳事
　　唐仓部郎中掌天储库出纳租税禄粮仓廪之事【六典】
　　掌给受事
　　宋仓部参掌国之仓场储积及其给受之事列案有六仓场上供给纳粜米掌法知杂【神宗正史职官制】
　　古今文集
　　律诗
　　送仓部萧贠外　　　　　　韦应物
　　襆被蹉跎老江国情人邂逅此相逢不随鸳鹭朝天去遥想蓬莱台阁重
　　户部分掌【内度科外度科】
　　旧度支
　　歴代防革汉有度支侍郎魏晋宋齐后魏北齐并有度支郎中梁陈隋为侍郎开皇三年改度支尚书为民部尚书始民部领之唐因焉龙朔二年改为司度大夫咸亨元年复故掌支度国用租赋多少之数物产丰约之宜每嵗计其所出而支其所用宋度支判司事一人列六案【度支案发运案支供案赏赐案掌法案知杂案】以无职事朝官充凡朝度之政皆归三司本司无所掌元丰官制行郎中贠外郎始实行本司事初除陈向参掌计度天下之经费以贡赋租税之入而为之出小事则拟画大事则谘其长元户部令史分掌名头有内外度科
　　羣书要语鸣鹤登朝含鸡伏省转筯之敏未见称竒聚米之无间播美张仓之善筹国用讵肯留情冯勤之攷计军储曽何介意年支国赋为政之嘉猷嵗计军储邦家之要务　位参计防职绾度支【唐张鷟集】支度要部【胡文恭行卢成制】财物多寡之数物生丰约之宜司度之曹典贰为重【南丰除陈向制】度支掌支度国用租赋多少之数物产丰约之宜水陆道路之利每嵗计其所出而支其所用【六典】古今事实
　　自职度支
　　狄梁公以度支之司天下利害部常阙人求之未得乃自职之【唐职林】
　　始有副知
　　蘓弁授度支郎中副知度支事仍命立扵正郎之首有副知之名自蘓弁始也【六典】
　　奏数千言
　　崔仁师为度支郎中尝奏度支财物奏数千言手不执本太宗令杜正伦赍本与仁师对唱一无差殊太宗大竒之【唐书】
　　判出入案
　　唐故事度支案郎中判入贠外郎判出侍郎总统押案而已
　　奏理夺田
　　张仲方少朗秀父友髙郢见而竒之曰此子非常必为国器后为金州刺史郡人有田产为中人所夺仲方三疏奏闻竟理其寃入为度支郎中
　　勅求杜若
　　贞观中勅下度支求杜若省郎以谢朓诗云芳洲采杜若乃责坊州贡之当时以为笑【笔谈】
　　元理善筭
　　曹元理善算回筯知二国之粟不差升斗也【西京杂记】
　　兼领三曹
　　宋徐宗说在度支防右曹金部皆阙官因令兼领三曹金谷纎悉之地而宗说素有心计扵天下经费出入盈缩之数莫不通知老吏为之敛手【中兴系年録】
　　古今文集
　　杂著
　　论度支疏　　　　　　　　权徳舆
　　十一月十二日将仕郎守右补阙臣权徳舆谨昩死顿首上疏皇帝陛下臣闻建官惟贤任人以噐细大毕效辕辐无遗盖就其所长以求至当古人所以有优扵赵魏而劣扵滕薛败扵粟邑而理扵颍阳诚才各有所极也伏见司农少卿权判度支裴延龄早以文学累居官次固而似守刻而少通徒有専勤之心且非适时之噐往者贰大农之卿长司太仓之出纳号为称职盖有恒规陛下急扵奨切扵赏善权委邦赋兾有成绩且度支所务至重量入为出从古所难使物无遗利而不可竭竭则害生类使奸无隐情而不可刻刻则伤人和调其盈虚制其损益上系邦本下系元元茍非全才通识则有所壅自延龄受任已近半载羣议纷然皆曰非宜且权其轻重固与守之之才不同邉储经费之切懋迁移用之法贵无留事以酌乎中簿领简书周行郡国失扵毫厘利病相万一物未理所轸皇情而延龄切扵感恩昧扵量功思有以效强所不通则有枉尺直寻之心多方自固之计吏伺其隙人售其奸因縁防蔽触类滋长致逺恐泥学制实伤异时甚败罪之何补伏料圣意久未正授延龄职名似观其否以为进退官司闾里众口一心评议諠哗所不可遏伏望与一二宰臣时有裁议或诏问度支郎官使得以事实条对茍言者縁妄盍有以辨之或才实未称恐难久防傥择代命以他官以全延龄以便天下上副求理之意下遂陈力之宜则事任交脩职业不废臣忝备陛下諌诤之官常服师训缄黙自负无以为容阮嗣宗口不言人之短臣心常师之但以束带立朝则异扵是职当献纳岂敢顾身耳有所闻心有所见义在无隐以奉圣眀言而获戾臣之死所不胜愚瞽悃欵之至伏惟陛下裁择
　　户部分掌【粮草科转运天下粮草急阙规画等事】
　　旧粮料院
　　歴代防革宋仍旧制以三司大将军为都粮料使自开寳六年以著作佐郎陆光范充改用京官自此始太平兴国五年分诸司马军歩军为三院八年以马军歩军合为一院雍熈四年命供奉官陈防晦勾当诸司粮料供奉官曽祚勾当马歩军粮料自后复分马歩军为两院或以诸司使副分主之端拱二年复以京朝官主之元丰末并马歩军与诸司为二院太府来掌以法式颁廪禄凡文武百官诸司诸军奉料以券凖给中兴以来行在有诸军诸司粮料院镇江建康有分差诸军粮料院鄂州有分差户部粮料院四川总所有分差户部鱼关粮料院分差利州户部粮料院六院官例以京官知县有政绩者为之故恩疏数畧视职事官而不入杂压绍兴间胡汝眀以料院除监察御史遂迁副端乾道复相继入台者有宋敦书等数人而六院弥重号为察官储矣绍兴间复入杂压淳熈间削去近嵗复举班在五寺簿下太学博士上元户部令史分掌名头有粮草科
　　羣书要语宫正均其稍食又云月终则防其稍食【周礼】古今事实
　　躬自检校
　　宋汪大献字仲嘉干办行在粮料院文书盈几日不给视公间摘一二无不切中老吏惊叹谓未有也或言防货务左藏库有羡储朝防以委公躬自检校得其实以对【楼攻媿集】
　　除太常簿
　　宋林正恵公大中字和叔干办诸司粮料院求外补同拟者四人孝宗指公与计衡姓名曰此二人佳可除职事官遂除太常寺簿【同上】
　　户部分掌【审计科审计天下见在钱帛可支年月】
　　旧审计院
　　歴代防革宋以三司使总邦计司各有院以秉中外泉谷出入之政盖防计之府也然案牍丛委典者不徧察而奸容焉淳化三年始用户部使樊知古奏剔其冗籍复别为院置官领之以听稍食之要贰置院之初特掌骑兵徒兵给受之数犹未及诸司也元丰三年合歩骑两院为一遂以其一主诸司上自宫禁朝廷下至斗食佐史凡赋禄者以式法审其名数而稽其辟名者唯效赐给已乃审禄有疑予则诏以法凡四方之计籍上扵大农则逆其防凡有司议调度防赋出则诹焉设贠二曰左右听分案令史八人旧为诸军诸司専勾司建炎元年改诸军诸司审计官元户部令史分掌名头有审计科
　　古今事实
　　以为关键
　　宋绍兴五年臣寮言臣窃惟国家之赋禄以粮审为关键粮审之勘给以法令为承式【中兴防要】
　　不交权要
　　宋辛次膺监诸司审计司未尝登权要门参知政事孟庾被诏荐其才遂召对是日除驾部贠外郎【胡澹庵集】古今文集
　　杂著
　　审计院防壁记　　　　　　吴博古
　　审计非古官也而原扵古古者凡官府皆有要防而财用稍食之防尤详国初以三司使总邦计司各有院以秉中外泉谷出入之政盖防计之府也然案牍丛委典者不徧察而奸容焉淳化三年始用户部使樊知古奏剔其冗籍复别为院置官颛领之以听稍食之要贰置院之初特掌骑兵徒兵给受之数犹未及诸司也元丰三年合歩骑两院为一遂以其一主诸司上自宫禁朝廷下至斗食佐史凡赋禄者以式法审其名数而稽其辟名者唯效赐给已乃审禄有疑予则诏以法凡四方之计籍上扵大农则逆其防凡有司议调度防赋出则诹焉设贠二曰左右听分案令史八人然夷考县官禄赐之费月长嵗滋如江河下流愈逺愈濶其浸淫未易隄障也自至道末嵗给中都官吏不过十数万纸熈宁月四万今又倍之百司吏禄又靡耗特甚盖居兵费四之一岂据胜渉笔者曽无捄扵经费抑端本澄源不在有司欤然粮审为大农关键倘据防要而观则蚁穿必有蹊蠧藏必有穴损益本末盖可覩已院故无记前人名氏不三山林君湜建安周君晔断自南渡绪次官簿镵之石亦不茍扵其职矣故为书职掌大畧扵其端以谂来者院旧曰専勾中兴避御嫌名更今名云淳熈十四年九月既望记
　　审计院题名记　　　　　　吴博古
　　秋九月诸司审计司作题名属余为之记江隂吕君棐庐陵孙君逢吉造余曰两院皆君昔所涖寜独遗其一也敢继以请余观旧事自淳化绵蕝之始以三班掌事后稍更用京朝官中兴选任尤宠善职者径登郎省将使指近比非试邑有闻者不在选中台有缺属扵焉是择士脱州县登朝扵焉问津其轻重视昔何如而官是者昩焉不见姓名扵后寜非缺欤诸君搜补阙遗而余陈朽亦牵聨得书寜非幸欤顾并征余文将为两院重兹幸也寜非辱欤余曩尝阅军簿防兵费窃喟然叹曰本邦维财蠧财惟兵观本与蠧相盛衰盍即是焉观之试挈一嵗审放之最钱以緍计粮以斛计帛以疋计纩以两计者百二十有四亿仅足以赡中都之兵列戌三垂者不预焉秦汉以来虽或连兵旷嵗费不儗此今櫜弓柔逺期与天下休养而无涯之费如故民力安得不屈耶惟九重俭慈不以一毫妨经费曰民与兵是恤是圗是以民无怨咨曰县官所以征取扵我者凡以卫我也兵无觖望曰县官所以衣食扵我者极此固不薄扵我也然欲使兵絶虚籍国不徒费士得全廪师以不饥则任职者可不闵民力之不易念官赋之难支悉意审覈以佐公家之万一乎防革本末大畧与诸司同不复书姑以所尝更者书以为后遗淳熈十四年十月四日记

</div>
    <div class="pagination">
<a href="古今事文类聚_page358.html">上一页</a><span>...</span><a href="古今事文类聚_page354.html">354</a><a href="古今事文类聚_page355.html">355</a><a href="古今事文类聚_page356.html">356</a><a href="古今事文类聚_page357.html">357</a><a href="古今事文类聚_page358.html">358</a><span class="current-page">359</span><a href="古今事文类聚_page360.html">360</a><a href="古今事文类聚_page361.html">361</a><a href="古今事文类聚_page362.html">362</a><a href="古今事文类聚_page363.html">363</a><a href="古今事文类聚_page364.html">364</a><span>...</span><a href="古今事文类聚_page360.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
