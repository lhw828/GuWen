<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 328 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 328 页/共 1019 页
  </h1>
  <div class="content">
   一爵【南史檀超传超少好文学放诞任气解褐州西曹萧惠开爲别驾超便与抗礼惠开自以地位居前稍相凌辱而超举动啸傲不以地势推之张目谓曰我与卿俱国家微贱时外戚耳何足以丨丨髙人　世説李廞是茂曽第五子清贞有远操而少羸病不肯婚宦居在临海住兄侍中幕中既有髙名王丞相欲招礼之故辟爲府掾廞得牋命笑曰茂乃复以丨丨假人江淹爲萧让劔履殊礼表行珪行玉尚无轻颁丨丨一号犹宜详品　又礼记玉藻君子之饮酒也受丨丨而色洒如也二爵而言言斯礼已三爵而油油疏受丨丨而色洒如也者言初受丨丨而颜色肃敬洒如也　宋书礼志次诣太祖配天神座前执爵跪莫如皇天之礼南面北向一拜伏太祝令各酌福酒合置丨丨中跪进皇帝再拜伏饮福酒讫博士太常引帝从东阶下还南阶】
　　一牧【诗旄丘序疏见一州下】
　　一宦【李频过长江伤贾岛诗忽从丨丨远流离无罪无人子细知】
　　一长【汲冢周书三伯丨丨曰佐三佐丨丨曰右三右丨丨曰正三正丨丨曰卿三卿丨丨曰辟　又春秋序麟鳯五灵王者之嘉瑞也疏麟鳯龙白虎五者神灵之鸟兽王者之嘉瑞也礼记礼运曰麟鳯龟龙谓之四灵不言五者彼称四灵以爲畜则饮食有由也龙是鱼鲔之长鳯是飞鸟之长麟是走兽之长是甲虫之长饮食所须帷此四物四物之内各举丨丨虎麟皆是走兽故略云四灵　又平声春秋序小事简牍而已疏蔡邕独防曰防者简也其制长二尺短者半之其次丨丨一短两编下附起年月日　宋史选举志见一是下】一臣【战国防昭王更使王龁代王陵伐赵围邯郸秦数不利王因见武安君强起之武安君顿首曰臣知行虽无功得免于罪虽不行无罪不免于诛然惟愿大王览臣愚计释赵飬民以诸侯之变抚其恐惧伐其防慢诛灭无道以令诸侯天下可定何必以赵爲先乎此所谓爲丨丨屈而胜天下也大王若不察臣愚计必欲快心于赵以致臣罪此亦所谓胜丨丨而爲天下屈者也　后汉书厐参传见一鹗下】
　　一吏【汉书张耳陈余传余年少父事耳相与爲刎颈交爲里监门吏尝以过笞余余欲起耳摄使受笞吏去耳数之曰始吾与公言何如今见小辱而欲死丨丨乎余谢罪　又鲍宣传昔尧放四罪而天下服今除丨丨而众皆惑　晋书苻坚载记王猛爲始平令明法峻刑禁勒强豪鞭杀丨丨百姓上书讼之有司劾奏槛车征下廷尉诏狱坚亲问之曰爲政之体德化爲先莅任未几而杀戮无数何其酷也猛曰臣闻宰宁国以礼治乱邦以法陛下不以臣不才任臣以剧邑谨爲明君揃除凶猾始杀一奸余尚万数若以臣不能穷残尽暴肃清轨法者敢不甘心鼎镬以谢孤负酷政之刑臣实未敢受之坚谓羣臣曰王景略固是夷吾子产之俦也于是赦之　唐书张九龄传九龄言乖政之气发爲水旱昔东海枉杀孝妇天旱乆之丨丨不明匹妇匪命则天昭其冤　韩愈曹成王碑恒平物估贱敛贵出民用有经丨丨轨民使令家听户视奸宄无所宿】一守【晋书地理志始皇初并天下惩乂战国削罢列侯分天下爲三十六郡于是兴师逾江平取百越又置闽中南海桂林象郡凡四十郡郡丨丨焉　又汉书艺文志方技者皆生生之具王官之丨丨也】一掾【刘长卿送陶十赴杭州摄掾诗莫叹江城丨丨卑沧洲未是阻心期】
　　一使【公羊传注见两赗下　史记仲尼弟子传子贡丨丨使势相破十年之中五国各有变　晋书苻坚载记苻融字博休坚之季弟也性至孝初届冀州遣使参问其母动止或日有再三坚以爲烦月听丨丨　宋书天竺迦毗黎国传愿二国信使徃来不絶此反使还愿赐丨丨具宣圣命备勅所宜　唐书王涯传以本官同中书门下平章事合度支盐铁爲丨丨兼领之　又呉武陵传丨丨之建胥徒走卒殆百辈督责腾呼数千里爲不宁诚欲邉隅完实独募浮民徙罪人发沃土何必加使而増吏也　刘安諌诛闽越书臣安窃恐将吏之以十万之师爲丨丨之任也　又公羊传注王者所以必巡守者天下虽平自不亲见犹恐远方独有不得其所故三年丨丨三公绌陟五年亲自巡守】
　　一第【唐书元结传结举进士杨浚见其文曰丨丨溷子尔有司得子是頼果擢上第　五代史梁文惠皇后传封晋国太夫人太祖置酒太夫人前举觞爲夀欢甚太祖啓曰朱五经平生读书不登丨丨有子为节度使无忝于先人矣后恻然良乆曰汝能至此可谓英特然行义未必如先人也　宋史高頔传頔于南京举学究自陈曰臣父年八十四尝佐使幕乆已罢职家贫无以存飬愿赐丨丨庻获寸禄以及老父　春秋繁露见四计下　全唐诗话王起长庆中再主文柄意欲以第一人处敏中恨其与贺拔惎爲友密令亲知述意俾与惎絶既而惎造门敏中跃出见惎悉以实告乃曰丨丨何门不致奈轻负至交相与欢醉　陆游跋傅正议至乐庵记傅公在学校二十年声震京师同舎生去爲公卿者袂相属而公始仅得丨丨　郑谷卷末偶题诗丨丨由来是出身垂名俱爲国风陈　杨万里题列朝英进斋诗不应将丨丨用破半生心】
　　一榜【宋史张齐贤传太祖幸西都还语太宗曰我幸西都惟得一张齐贤我不欲爵之以官异时可辅汝爲相也太宗擢进士欲置齐贤髙第有司偶失抡选上不恱丨丨尽与京官　元史选举志蒙古色目人作丨丨汉人南人作丨丨】
　　一级【左传王使宰孔赐齐侯胙曰天子有事于文武使孔赐伯舅胙齐侯将下拜孔曰且有后命天子使孔曰以伯舅耋老加劳赐丨丨无下拜疏曲礼升阶之法云渉级众足是级爲等也法当下拜赐之勿下是进丨丨　史记秦始皇纪百姓内粟千石爵拜丨丨　又是岁赐爵丨丨治驰道　汉书髙祖纪大夫以上赐爵各丨丨　又食货志武功爵注丨丨曰造土　晋书礼志哀帝即位欲尊崇章皇太妃桓温议宜称太夫人尚书仆射江霦议曰虞舜体仁孝之性尽事亲之礼贵爲天王富有四海而瞽叟无立锥之地丨丨之爵蒸蒸之心昊天防极宁当忍文卑贱不以徽号显之岂不以子无爵父之道理穷义屈靡所厝情者哉桓公谓宜进号太夫人非不允也如以夫人爲少可言皇太夫人皇君也君太夫人于名礼顺矣帝特下诏拜皇太妃　梁武帝祠南郊防诏孝悌力田赐爵丨丨】
　　一额【宋史选举志旧制进士入进谢恩银百两至是罢之仍赐钱三千爲期集费诸州举送发解考试监试官凡亲戚若门客毋试于其州类其名上之转运司与鎻防者同试率七人特立丨丨后复令存诸科旧额十之一以待不能改业者】
　　一班【唐书韦表微传授监察御史里行不乐曰爵禄譬滋味也人皆欲之吾年五十拭镜揃白冒游少年间取丨丨一级不见其味　宋史礼志中书门下言同天节上夀班自今枢密使副宣徽三司使殿前马歩军副都指挥使以上共作丨丨进酒一醆亲王宗室使相至观察驸马管军观察使以上皆赴紫宸殿依本班序立上夀　又请遇垂拱殿百官起居日将亲王以下十班合为四班亲王为丨丨侍卫马歩军都指挥使爲丨丨皇亲使相以下至刺史重行异位爲两班可减六班又仪卫志东第丨丨三铺五十二人东第二班三铺五十三人东第三班六铺九十一人东第四班五铺八十四人东第五班二铺二十二人下茶酒班一铺三十一人】
　　一名【宋史选举志乾道二年御试始推登极恩第丨丨宣义郎第二名与第丨丨恩例第三名承事郎第一甲赐进士及第并文林郎第二甲赐进士及第并从事郎第三第四甲进士出身第五甲同进士出身特奏名第丨丨赐进士出身第二第三名赐同进士出身李商隐韩同年新居饯韩西迎家室戏赠诗丨丨我漫居先甲千骑君翻在上头　崔涂问卜诗承家望丨丨几欲问君平　谭用之别何处士陵俊老诗谁人爲向青编上直傍巢由写丨丨　韩偓避地寒食诗丨丨所系无穷事争敢当年便息机　又尚书尧典序疏言帝者天之丨丨所以名帝帝者谛也言天荡然无心忘于物我言公平通远举事审谛故谓之帝也　杜光庭东西女学洞记长安富平县北定陵后通关乡入谷二十余里有二洞丨丨东女学丨丨西女学其东女学崖壁悬絶洞门在崖面攀跻不及夜往往闻读书之声其西女学约山有路可到洞门】
　　一品【北史周太祖纪见一命下　宋史王溥传开寳二年迁太子太师中谢日太祖顾左右曰溥十年作相三迁丨丨福履之盛近世未见其比　元史世祖纪定用御寳制凡宣命丨丨二品用玉三品至五品用金白居易寄献北都留守裴令公诗天上中台正人间丨丨髙　李德裕离平泉马上诗十年紫殿掌洪钧出】
　　【入三朝丨丨身　贾岛上杜驸马诗妻是九重天子女身为丨丨令公孙　又周礼外府掌邦布之入出以共百物而待邦之用凡有法者注布泉也泉始盖丨丨周景王铸大泉而有二品　又齐书萧惠基传当时能棊人琅邪王抗第丨丨呉郡褚思庄防稽夏赤松并第二品　又明一统志丨丨亭在鳯阳府旧府城西南】一选【宋史选举志干德四年诏诸县令在招携劝课以致蕃庶民籍租额出其元数减丨丨仍进一阶又令礼部取前后诏令经久可行者编爲条制诸科三塲内有十不进士辞理纰缪者各一人以上监试考试官从违制失论幕职州县官得代日殿丨丨　元史选举志大德元年省议台官旧无选法俱于民职选取后互相保选省台各为丨丨宜令台官幕官听自选择惟防访司官则台省共选】
　　一阙【宋史鱼周询传额置有常诏除无限凡守丨丨动逾再期】
　　一任【宋史仁宗纪庆厯八年六月诏馆阁官须亲民丨丨　又孝宗纪乾道二年戊戌诏改官入实歴知县丨丨方许关升着为定式　又选举志循入支掌应奏承务郎殿直以上许换升丨丨不得升入通判　又曹唐小游仙诗去住楼台丨丨风十三天洞暗相通皮日休雨中游包山精舎诗却将尘土衣丨丨瀑丝溅陆刈获歌今之为政异当时丨丨流离恣征索沈彬再过金陵诗江山不管兴亡事丨丨斜阳伴客】
　　【愁】
　　一考【北史崔鸿传景明以来考格三年成丨丨一考转一阶贵贱内外万有余人自非犯罪不问贤愚莫不上中才与不肖比肩同转　宋史选举志凡磨勘迁京官始増四考为六考举者四人为五人曽犯过又加丨丨　又职官志凡内外官计任官之日满一岁为丨丨三考为一任　元史选举志凡正长学録教谕或由集贤院及台宪等官举充之谕録歴两考升正长丨丨升散府上中州教授上中州教授又歴丨丨陞路教授又世祖纪尚书省臣言管民官迁转以三十月为丨丨数于变易人心茍且今请以六十月迁转　春秋繁】
　　【露见四试下】
　　一格【宋史选举志政和间尚书省定回授格谓无官可转或可转而官髙不欲转或事大而功効显著为丨丨许奏补内外白身有服亲官有止法不可转功绩次着为丨丨许奏本宗白身袒免亲官不甚髙而功绩大为丨丨许奏本宗白身有服亲官不甚髙功不甚大为丨丨而分为三一与内外有官有服亲一与有官有服本宗亲一与有官有服者之子孙凡为六等】
　　一资【唐书于休烈传见一书下　宋史选举志若非次醻劳有迁三资或止丨丨者至左右司郎中为知制诰　元史选举志至元八年诏以户口增田野辟词讼简盗贼息赋役均五事备者为上选陞一等四事备者减丨丨三事有成者为中选依常例迁转四事不备者添丨丨五事不备者降黜一等】
　　一试【宋史选举志初立四门学自八品至庻人子弟充学生岁丨丨补差学官鎻宿弥封校其艺疏名上闻而后给牒不中试者仍听读若三试不中则出之】
　　一最【金史百官志节度判官防御判官军判以下丨丨而有四善或三善为上减一资歴丨丨而有二善为中陞为榜首丨丨而有一善为下陞本等首】
　　一堦【晋书王传武帝为晋王祥与荀顗徃谒顗谓祥曰相王尊重何侯既已尽敬今便当拜也祥曰相国诚为尊贵然是魏之宰相吾等魏之三公公王相去丨丨而已班例大同安有天子三司而辄拜人者】一甲【宋史选举志见一名下　又战国防谓应侯曰君禽马服君乎曰然又卽围邯郸乎曰然曰武安君所以为秦战胜攻取者七十余城南亡鄢郢汉中禽马服之军不亡丨丨虽周吕望之功亦不过此矣　五代史周德威传天祐七年秋梁遣王景仁将魏滑汴宋等兵七万人击赵赵王王镕乞师于晋晋遣德威先屯赵州景仁所将神威龙骧拱宸等军皆梁精兵人马铠甲饰以组绣金银其光耀日晋军望之色动德威勉其众曰此汴宋佣贩儿徒饰其外耳其中不足惧也其丨丨之直数十千得之适足为吾资无徒望而爱之当勉以往取也　又宋史食货志定伏火盘数以絶私鬻自三灶至十灶为丨丨而鬻盐池什伍其民以相讥察】一位【孟子天子丨丨公丨丨侯丨丨伯丨丨子男同丨丨凡五等也君丨丨卿丨丨大夫丨丨上士丨丨中士丨丨下士丨丨凡六等　宋书厯志案岁星之运年恒过次行天七帀辄超丨丨代以求之厯凡十法并合一时此数咸同史注所记天验又符此则盈次之行自其定准非为衍度滥徙顿遇其冲也】
　　一党【诗朋酒斯飨传飨者乡人以狥疏此实党正饮酒止有丨丨之人传言乡人者以党正饮酒亦名乡饮酒故也】
　　一朋【欧阳修朋党论小人共工驩兜等四人为丨丨君子八元八恺十六人为丨丨　又凡二十二人为丨丨而舜皆用之　又周武之世举其国之臣三千人共为丨丨　戴叔伦竞渡歌疮眉血首争不定输岸丨丨心似烧】
　　一辈【诗采薇序疏上三章同遣戍役以薇为行期而言作止柔止刚止三者不同则行非丨丨故首章笺云先辈可以行言先对后之辞则二章为中辈三章为后辈矣　史记大宛传诸使外国丨丨大者数百少者百余人　宋史周陈国大长公主传李玮朴陋与主积不相能主中夜扣皇城门入诉玮皇惧自劾諌官王陶论宫门夜开乞绳治防衞御史又共论主第内臣多不谨帝为黜都监梁懐丨丨十余人后数年不复协诏出玮于外主降封沂屏居内廷乆之复召玮使爲驸马都尉如初　黄庭坚题袁秘书文藁诗塲屋声名淳绍初同时丨丨晓星疎】
　　一等【易干九二见龙在田利见大人疏德施周普者下小象文谓周而普徧居中不偏者九二居在下卦之中而于上于下其心丨丨是居中不偏也不偏则周普也　论语出降丨丨逞顔色怡怡如也疏出降丨丨逞顔色怡怡如也者以先时屏气出下阶一级则舒气故解其顔色怡怡然和悦也　诗序何彼秾矣美王姬也虽则王姬亦下嫁于诸侯车服不击其夫下王后丨丨犹执妇道以成肃雝之德也笺下王后丨丨诏车乗厌翟勒面缋总服则防翟　左传凡诸侯薨于朝防加丨丨死王事加二等于是有以衮敛　周礼典命见四命下　周语其贵国之賔至则以班加丨丨益防　史记孔子家语孔子趋而进歴阶而登不尽丨丨　宋书文帝纪元嘉二十四年大赦天下文武赐位丨丨　宋史选举志元丰元年诏因劳效得酬赏皆分五等初丨丨京朝官大小使臣皆转一官选人资歴深者改京朝官资浅者循两资次二等随其官髙下升资或减磨勘年惟军功捕盗皆得改次等京朝官自三等以下赏以差减　又数术记遗又问鸾曰昔有呉人赵逹用丨丨之法头乗尾除其有此术乎鸾答曰此乃传之失实犹公获防一足丁氏穿井而获一人也】
　　一斡【汉书食货志羲和置命士督五均六斡郡有数人皆用富贾洛阳薛子仲张长叔临菑姓伟等乗传求利交错天下因与郡县通奸多张空簿府藏不实百姓俞病莽知民苦之复下诏曰夫盐食肴之将酒百药之长嘉防之好铁田农之本名山大泽饶衍之臧五均賖贷百姓所取平卬以给澹铁布铜冶通行有无备民用也此六者非编户齐民所能家作必卬于市虽贵数倍不得不买豪民富贾即要贫弱先圣知其然也故斡之毎丨丨为设科条防禁犯者辠至死奸吏猾民并侵众庻各不安生】
　　一御【左传弁纠御戎校正属焉使训诸御知义疏此训诸御当是御车之人设令国有十乗乗有丨丨皆令此官教之　又宋书符瑞志文帝之母薄姬魏豹为魏王纳之后宫许负相之当生天子魏王豹于是背汉汉髙帝击虏而薄姬输织室髙帝见而美之内于后宫岁余乃得幸将见幸薄姬言妾昨梦青龙据妾心髙帝曰我是也吾为尔成之丨丨而生文帝】
　　一尉【汉书百官公卿表太仆属官有大廐未央家马三令各五丞丨丨　又扬雄传今大汉左东海右渠搜前番禺后陶涂东南丨丨西北一侯　后汉书赵壹传道经农过太守皇甫规门者不即通壹遂遁去门吏惧以白之规闻壹名大惊乃追书谢曰今旦外白有丨丨两计吏不道屈尊门下更啓乃知已去谨遣主簿奉书下笔气结汗流竟趾　唐书员半千传授武陟尉岁旱半千使发仓廪以给饥人刺史郑齐宗大惊因案之时薛元超爲存抚使谓齐宗曰公有百姓不能救使惠归丨丨岂不愧也　大唐新语杨峤为祭酒谓人曰吾虽三品非不荣贵意尝不逾畴昔丨丨也时议重之　李白詶谈少府诗丨丨居倐忽梅生有仙骨　张子容云阳驿陪崔使君邵道士夜宴诗丨丨东南远谁知此夜欢　刘长卿时平后春日思归诗丨丨何曽及布衣时平却忆卧柴扉　又罢摄官后将还旧居留辞李侍御诗累辱羣公荐频霑丨丨微　李益来从窦车骑行西北防三邉东南留丨丨　严维留别邹绍刘长卿诗中年从丨丨自笑此身非　元稹慙问囚诗各待陆浑求丨丨共资三径便同休　白居易王夫子诗王夫子送君为丨丨东南三千五百里】
　　一师【周礼校人见三乗下　春秋隐公二年莒人入向疏经之大例卿将者满师则师将并书所以然者卿行不合师从今乃帅领丨丨若不言师则师文不见卿尊自合书名师文又须别见故师将并举言其帅师也　左传楚执政众而莫适任患若为三师以肄焉丨丨至彼必皆出彼出则归彼归则出楚必道敝亟肄以罢之多方以误之既罢而后以三军继之必大克之公羊卫师入盛注礼天子六师方伯二师诸侯丨丨孟匡明饯王将军赴云中诗丨丨凭庙畧分阃佐元戎　又史记赵世家儒者丨丨而俗异中国同礼而异】
　　【教况于山谷之便乎　汉书夏侯胜传胜少孤好学从始昌受尚书及洪范五行传说灾异后事简卿又从欧阳氏问为学精孰所问非丨丨也善说礼服征为博士光禄大夫】
　　一甄【晋书周访传贼率杜曽引兵向江陵元帝命访击之访使将军李恒督左甄许朝督右甄访自领中军髙张旗帜曽果畏访先攻左右甄曾勇冠三军访甚恶之自于阵后射雉以安众心令其众曰丨丨败鸣三鼔两甄败鸣六鼔】
　　一队【左传狄虒弥建大车之轮而防之以甲以为橹左执之右拔防以成丨丨孟献子曰诗所谓有力如虎者也注百人为队队是行列之名百人为队相传为然成丨丨者言其当百人也　汉书李陵传天汉二年贰师将三万骑出酒泉击右贤王于天山召陵欲使为贰师将辎重陵召见武台叩头自请曰臣所将屯边者皆荆楚勇士竒材劔客也力扼虎射命中愿得自当丨丨到兰于山南以分单于兵毋令专乡贰师军上壮而许之　晋书陶侃传侃之佐史辞诣王敦曰侃以孤军丨丨力不独御量宜取全以俟后举而主者责侃重加黜削侃性谦冲功成身退今奉还所受犹恐稽迟　宋书武帝纪进至罗落桥皇甫敷率数千人逆战宁远将军檀凭之与髙祖各御丨丨凭之战败见杀其众退散齐书孔稚珪传使河塞息肩关境全命蓄甲养民以观彼我防若行则为不世之福若不从命不过如战失丨丨耳　宋史仪卫志左厢第丨丨鹖鸡白泽玉马貔旗四渎旗各一为一列　又李邴传愿诏大将于所部举智谋忠勇可以驭众统师各两三人朝廷籍记遇有事宜使当丨丨毋大将则诸人竞奋才智皆飞玠之俦矣　呉越春秋吴王曰兵法宁可以小试耶孙子曰可可以小试于后宫之女王曰诺孙子曰得大王宠姬二人以为军队长各将丨丨令三百人皆被甲兜鍪操劔盾而立告以军法随鼔进退左右回旋使知其禁戎昱出军诗中军丨丨三千骑尽是并州游侠儿】一军【诗左旋右抽中军作好疏髙克闲暇无爲逍遥河上乃左回旋其师右手抽矢以射髙克居军之中以爲丨丨之容好　左传王使虢公命曲沃伯以丨丨爲晋侯注曲沃武公遂并晋国僖王因就命为晋侯小国故丨丨疏周礼小国丨丨晋土地虽大以初并晋国故以小国之礼命之　又覆而败之曰取某师疏覆谓威力兼备若网罗所掩覆丨丨皆见禽制故以取为文战国防苏秦说楚威王曰大王不从亲秦必起两军丨丨出武关丨丨下黔中若此则鄢郢动矣　又张仪说赵王曰今秦发三将军丨丨塞午道告齐使兴师渡清河军于邯郸之东丨丨军于成臯敺韩魏而军于河外丨丨军于渑池约曰四国为一以攻赵破赵而四分其地是故不敢匿意隐情先以闻于左右　史记秦始皇纪王翦攻阏与橑杨皆并为丨丨　又大兴兵丨丨至邺丨丨至太原取狼孟　又淮阴侯传诸将皆喜人人自以为得大将至拜则韩信也丨丨皆惊　汉书黥布传或说楚将曰布善用兵民素畏之且兵法诸侯自战其地爲散地今别为三彼败吾一余皆走安能相救不听布果破其丨丨二军散走　晋书苻坚载记王师乗胜追击至于青冈坚为流矢所中单骑遁还于淮北顾谓夫人张氏曰朕若用朝臣之言岂见今日之事耶然流涕而去闻风声鹤唳皆谓晋师之至诸军悉溃惟慕容垂丨丨独全坚以千余骑赴之　唐书李景让传景让常怒牙将杖杀之军且谋变母欲息众讙召景让廷责将鞭其背吏大将再拜请不许皆泣谢乃罢丨丨遂定　宋史度宗记咸淳二年冬十一月辛丑两淮制置使李庭芝立城屯驻武锐丨丨以工役费用及图来上诏奨劳之　又瀛国公纪咸淳十年九月丙戌丞相伯顔将丨丨趣郢州元帅唆都将丨丨入淮翟招讨将丨丨狥荆南　元史兵志至元八年于各路军之为富商大贾者一百四十三户各増丨丨号余丁军　白虎通谷梁传曰天子有六军诸侯上国三军次国二军下国丨丨诸侯所以丨丨者何诸侯蕃屏之臣也任兵革之重距一方之难故得有丨丨　元好问新野先主庙诗丨丨南北几扶伤长坂安行气已王】
　　一旅【左传见一成下　晋语秦后子楚公子干来仕叔向为太傅实赋禄韩宣子问二公子之禄焉对曰大国之卿丨丨之田上大夫一卒之田夫二公子者上大夫也皆一卒可也　晋书舆服志车前五百者卿行旅从五百人为丨丨汉氏一统故去其人留其名也又顾荣传呉郡内史殷祐牋曰荣众无丨丨任非藩翰孤絶江外王命不通临危独断以身殉国官无一金之费人无终朝之劳元恶既殄髙尚成功封闭仓廪以俟大军故国安物阜以义成俗　又王浑传浑与吴接境宣布威信前后降附甚多呉将薛莹鲁淑众号十万淑向弋阳莹向新息时州兵并放休息众裁丨丨浮淮潜济出其不意莹等不虞晋军之至浑击破之　宋书武帝纪髙祖位微于朝众无丨丨奋臂草莱之中倡大义以复皇祚由是王谧等诸人时众民望莫不愧而惮焉南史梁元帝纪夏后以万国朝诸侯文王以六州匡天下方之迹基百里劔杖三尺以残楚之地抗拒六戎】
　　【丨丨之卒剪夷三叛坦然大定御辨东归解五牛于冀州秣六马于谯郡缅求前古其可得欤　玉海丨丨复夏共和存周封建之效也　独孤及鳯翔出师颂夏有丨丨之众武有十人之谋　李翺幽懐赋当髙祖之初起兮提丨丨之羸师】
　　一广【左传见一卒下】
　　一设【唐书常山王承干传使我有天下将数万骑到金城然后解发委身思摩当丨丨顾不快耶】一伏【左传衷戎师注前后及中三处受敌疏前后及中三处受敌者前谓第丨丨逆其前也后谓祝及后伏逐其后也中谓第二伏击其中也衷戎师者谓戎师在三伏之中】
　　一候【汉书扬雄传见一尉下　后汉书马成传代骠骑大将军杜茂缮治障塞自西河至渭桥河上至安邑太原至井陉中山至邺皆筑保壁起烽燧十里丨丨王巾头陀寺碑炎区九译沙塲丨丨　又洞元灵寳定观经乆学定心身无丨丨促龄秽质色谢方空自云慧觉】
　　一校【汉书卫青传防军都尉公孙敖三从大将军击匈奴常防军傅校获王注校者营垒之称故谓军之一部为丨丨或曰幡旗之名非也毎军丨丨则别为幡耳不名校也　又赵充国传注见一部下　陈书武帝纪公丨丨裁防三雄并奋左贤右角沙溃土崩　宋史宗泽传先是泽去磁以州事付兵马钤辖李侃统制赵世隆杀之至是世隆及弟世兴以兵二万来归众惧其变泽曰世隆本吾丨丨尔何能为　曹植求自试表使得西属大将军当丨丨之队若东属大司马统扁舟之任必乘危蹈险骋舟奋骊突刃触锋为士卒先】一保【唐书南蛮传西川节度使崔安潜上言臣请募义征子率十户丨丨愿发山东鋭兵六千戍诸州比五年蛮可为奴　宋史兵志三等以上十户为丨丨四等以下十户为一社以待病毙逋偿者保户马毙保户独偿之社户马毙社户半偿之岁一阅其肥瘠】
　　一屯【晋书食货志咸宁元年诏以邺奚官奴婢着新城代田兵种稻五十人为丨丨屯置司马如屯田唐书杨行密传秦彦以骑兵背城战行密卧帐中令曰贼近报我俄而防丨丨别将李宗礼入曰兵相廹战且不利请坚壁徐引归可也李涛怒曰以顺去逆何众寡为今尚何归愿以所部前死行密喜益甲出战俘杀如借彦军不出　通典开元十五年令诸屯司农寺名毎三十顷以下二十顷以上为丨丨州镇诸军者毎五十顷为丨丨】
　　一比【周礼大司马凡制军万有二千五百人为军王六军大国三军次国二军小国一军军将皆命卿二千有五百人为师师帅皆中大夫五百人为旅旅帅皆下大夫百人为卒卒长皆上士二十五人为两两司马皆中士五人为伍伍皆有长注军师旅卒两伍皆众名也伍丨丨两一闾卒一旅旅一党师一州军一乡家所出一人将帅长司马者其师吏也】
　　一闾【周礼大司马注见一比下】
　　一正【左传六正五吏三十帅疏董遇云五吏谓丨丨有五吏为三十帅之长亦以意言之耳　又诗终日射侯不出正兮笺正所以射于侯中者天子五正诸侯三正大夫二正士丨丨疏大夫士同射二正今定本大夫二正士丨丨误耳】
　　一圣【诗周南召南谱疏以六州本得二公之教因有天子之风义丨丨一贤事尤相类故系之二公以优劣为次先圣后贤故先周后召也　隋书突厥传二仪之所覆载七曜之所照临莫不委质来賔回首面内实万世之丨丨千年之一期求之古昔未始闻也　元史世祖纪辛丑以即位诏天下诏曰朕惟祖宗肇造区宇奄有四方武功迭兴文治多缺五十余年于此矣葢时有先后事有缓急天下大业非丨丨一朝所能兼备也云笈七籖假如千年丨丨五百年一贤日月之数所生而大小之人定矣　班固东都赋岂特方轨并迹纷】
　　【纶后辟理近古之所务蹈丨丨之险易云尔哉注言光武功德勤劳兼于前代百王非置丨丨帝也　王筠奉和皇太子懴悔应诏诗丨丨智比明帝德光四海】
　　一贤【诗周南召南谱疏见上　公羊传疏见一讥下汉书傅喜传百万之众不如丨丨故秦行千金以间防颇汉散万金以疏亚父　旧唐书突厥传地方千里制在丨丨其边州刺史不可不慎择其人而任之唐书裴度传一士制百万之师丨丨制千里之命　吕览得地千里不如得丨丨也　物理论黄金累千不如丨丨　李白在水军宴赠幕府诸侍御诗聚散百万人弛张在丨丨　钱起送李大夫赴广州诗丨丨间气生麟趾鳯凰羽　卢纶送长安赵元阳少府诗利物得双劔为儒当丨丨　又幕中秋夜独坐迟明因陪陈翃郎中晨谒上公聊书卽事兼呈同院诸公诗百雉拱双防万夫尊丨丨　元稹五弹乐府丨丨得进胜累百两贤得进同周召】
　　一士【战国防见一兵下　史记田敬仲世家见一兵下又淮阴侯传且郦生丨丨伏轼掉三寸之舌下齐七十余城将军将数万众岁余乃下赵五十余城为将数岁反不如一竖儒之功乎　又刘敬传及周之盛时天下和洽四夷乡风慕义懐德附离而并事天子不屯一卒不战丨丨八夷大国之民莫不賔服効其贡职汉书郦食其等传賛见一木下　后汉书郭伋传颍川盗贼羣起征拜颍川太守召见辞谒帝劳之曰贤防】
　　【太守去帝城不远河润九里兾京师并福也君虽精于追捕而山道险阸自鬪当丨丨耳深宜慎之　吕覧天下虽有有道之士国犹少千里而有丨丨比肩也累世而有一圣人继踵也士与圣人之所自来若此其难也而治必待之治奚由至　又宣孟德丨丨犹活其身而况德万人乎　白虎通皇者何谓也亦号也皇君也美也大也天之惣美大称也时质故惣之也号之为皇者煌煌人莫违烦一夫扰丨丨以劳天下不为皇也不扰匹夫匹妇故为皇　周让留赠山中隐士诗丨丨开关出丨丨呼我前　白居易丘中有丨丨诗丘中有丨丨守道岁月深　王建送薛蔓应举诗丨丨登甲科九族光彩新　陆龟蒙江湖散人歌风波不独困丨丨凡百器具皆防施　晁补之秋日同文馆诗万缕防秋费何如丨丨才　纳延黄金台诗千金何足惜丨丨固难求】
　　一儒【唐书马燧传与诸兄学辍防叹曰方天下有事丈夫当以功济四海渠老丨丨哉更学兵书战防沈勇多算】
　　一賔【齐书礼志明堂之祀有单有合故郑云四时迎气于郊祭一帝还于明堂因祭一帝则以文王配明丨丨不容两主也】
　　一客【晋书阮瞻传瞻素执无鬼论物莫能难毎自谓此理足可以辨正幽明忽有丨丨通名诣瞻寒温毕聊谈名理客甚有才辨瞻与之言良乆及鬼神之事反覆甚苦客遂屈乃作色曰鬼神古今圣贤所共传君何得独言无耶即仆便是鬼于是变为异形须臾消灭瞻黙然　司空图诗品清涧之曲碧松之阴丨丨荷樵丨丨听琴情性所至妙不自寻　谢惠连夜集诗四坐宴嘉賔丨丨自逺臻　陈傅良上已清明诗赖得二昆同丨丨蕨芽蒲笋短檠边　又寄蒋仲可诗羣书可读自随喜丨丨不来谁与愁】
　　一坐【左传宋公兼享晋楚之大夫赵孟为客注客丨丨所尊　史记武帝纪少君资好方善为巧发竒中尝从武安侯饮防中有九十余老人少君乃言与其大父游射处老人为儿时从其大父行识其处丨丨皆惊又刺客传家丈人召使前击筑丨丨称善　汉书司马相如传素与临卭令王吉善临卭多富人卓王孙僮】
　　【客八百人程郑亦数百人乃相谓曰令有贵客为具召之并召令令既至卓氏客以百数至日中请司马长卿长卿谢病不能临临卭令不敢尝食身自迎相如相如爲不得已而强往丨丨尽倾　晋书谢尚传尚字仁祖豫章太守鲲之子也八岁神悟夙成鲲尝携之送客或曰此儿丨丨之顔回也尚应声答曰防无尼父焉别顔回席賔莫不叹异　又王敦传时王恺石崇以豪侈相尚恺尝置酒敦与导俱任坐有女使吹笛小失声韵恺便欧杀之丨丨改容敦神色自若　唐书葢文达传刺史窦抗集诸生讲论于是刘焯刘轨思孔頴达并以耆儒开门受业是日悉至而文达依经辩举皆诸儒意所未叩丨丨厌叹抗竒之　宋史吕陶传蒋堂守蜀延多士入学亲程其文尝得陶论集诸生诵之曰此贾谊之文也陶时年十三丨丨皆惊由是礼诸賔筵一日同游僧舎共读寺碑酒阑堂索笔书碑十纸行断句阙以示陶曰老夫不防尽意子为我足之陶书以献不谬一字张九龄荔枝赋岂丨丨之所荣冠四时而为最　孟浩然与顔钱塘登障楼望湖作惊涛来似雪丨丨凛生】
　　【寒　白居易溪中早春诗丨丨欲忘归暮禽声啧啧又宋史礼志钦若又言帝防止三紫微太微者已列第二等唯天市丨丨在第三等　石道慧离合诗昊穹出明月丨丨感良辰　又礼记王制八十拜君命丨丨再至疏七十养于太学至于八十年渐衰弱不堪来学受养君以飨食之礼使人就家致之其受君命之时理须再拜不堪为劳丨丨于地而首再拜于地　南史梁昭明太子传孝谨天至毎入朝未五鼔便守城门开东宫虽燕居内殿丨丨一起恒向西南面台宿被召当入危坐达旦　王昌龄素上人影塔诗丨丨看如故千龄独向隅　白居易题赠定光上人诗丨丨十五年林下秋复春　皮日休消夏湾诗丨丨盘石上肃肃寒生肌】一夫【书说命丨丨不获则曰时予之辜　又君陈无求备于丨丨　诗见十亩下　又胡取禾三百防兮传丨丨之居曰防　周礼考工记左祖右社面朝后市市朝丨丨注方各百歩　左传晋侯逆秦师使韩简视师复曰师少于我鬬士倍我我怠秦奋倍犹未也公曰丨丨不可狃况国乎遂使请战　史记周本纪楚有养由基者去柳叶百歩而射之百发而百中之有丨丨立其旁曰善可教射矣　汉书食货志丨丨不耕或受之饥一女不织或受之寒生之有时而用之无度则物力必屈　后汉书冯异传汉兵起异以郡掾监五县与父城长苖萌共城守为王莽拒汉光武略地颍川攻父城不下屯兵巾车乡异间出行属县为汉兵所执时异从兄孝及同郡丁綝吕晏并从光武因共荐异得召见异曰异丨丨之用不足为强弱有老母在城中愿归据五城以効功报德光武曰善异归谓苖萌曰今诸将皆壮士崛起多暴横独有刘将军所到不虏掠观其言语举止非庸人也可以归身苖萌曰死生同命敬从子计又循吏传赞丨丨得情千室鸣弦懐我风爱永载遗贤晋书羊祜传蜀之为国非不险也髙山寻云霓深谷肆无景束马悬车然后得济皆言丨丨荷防千人莫当】
　　【及进兵之日曽无藩篱之限斩将搴旗伏尸数万乗胜席卷径至成都汉中诸城皆鸟栖而不敢出非皆无战心诚力不足相抗　宋书文帝纪国以民为本民以食为天故丨丨辍禄饥者必及仓廪既实礼节以兴　齐书垣崇祖传永明元年四月九日诏曰垣崇祖防诟险躁少无行业昔因军国多虞采其丨丨之用大运光啓频烦升擢溪壑靡厌浸以弥广　唐书王重荣传牙将刘训叩寝门珂疑有变叱之训自袒其衣曰茍有它请断臂自明珂出问计所冝答曰若夜出人将争舟丨丨鸱张祸系其手如旦日以情谂军中宜有乐从者可则济否则召诸将行成以缓敌徐图所向上防也　宋史食货志独枣阳陆运夫皆调于湖北鼎澧等处道路辽邈夫运不过八斗而资粮屝屦与夫所在邀求费常十倍中产之家雇替丨丨为钱四五十千单弱之人丨丨受役则一家离散至有毙于道路者　孔丛子若王信防用吾道吾道故为治世也虽疏食饮水吾犹为之若徒欲制服吾身委以重禄吾犹丨丨耳则魏王不少于丨丨　贾谊过秦论丨丨作难而七庙隳　宋玉招魂丨丨九首拔木九千些　王粲从军诗惧无丨丨用报我素餐诚　李白蜀道难丨丨当关万夫莫开　杜甫潼关吏诗艰难奋长防万古用丨丨　又劔门诗丨丨怒临关百万未可傍　又陪柏中丞观宴将士诗丨丨先舞劒百戏后歌樵　苏涣变律诗丨丨不得意四海行路难　白居易题座隅诗量力揆所用曽不敌丨丨窦庠于阗钟歌徒言凡质千钧重丨丨之力能振动徐凝蛮入西川后诗守隘丨丨何处在长桥万里只】
　　【堪伤　许浑太和初靖恭里感事诗乾坤三事贵华夏丨丨寃　张乔华山诗傥有芝田种岩间老丨丨　周昙陈渉诗秦法烦苛覇业隳丨丨攘臂万夫随　欧阳修解官后答韩魏公见寄诗老为南畆丨丨去犹是东宫二品臣　马祖常送袁伯长归浙东诗即欲与盘餐但可饱丨丨】
　　一佛【宝如来三昧经佛语提无离菩萨可知恒河沙一沙为丨丨土尽索满中星宿是数可知伅眞陀罗所供是佛其数不可计　王光蕴江心塔灯赋一灯丨丨无灭无生万灯万佛无量无垠　欧阳詹智达上人水精念珠歌上人念佛泛眞谛丨丨一珠以为计　皎然驾幸普济寺应制诗南方寳界几由旬八部同瞻丨丨身】
　　一神【诗神具醉止笺具皆也疏言皆醉者所祭羣庙非止丨丨故也　晋书礼志泰始二年羣臣议五帝即天地王气时异故殊其号虽名有五其实丨丨明堂南郊宜除五帝之坐五郊改五精之号皆同称昊天上帝各设一坐而已帝从之　齐书王琨传廷尉虞龢议社稷合为丨丨琨案旧纠駮时龢深被亲宠朝廷多琨强正　唐书沈伯仪传纬曰后稷为天地主文王为五帝宗若丨丨而两祭之则荐献数渎此神无二主也拾遗记禹凿龙关之山亦谓之龙门至一空岩见丨丨蛇身人面禹因与语神即示禹八卦之图列于金板之上蛇身之神卽羲皇也　黄庭遁甲縁身经从神计八百七人每日有丨丨当直】
　　一灵【韩偓赠僧诗三接旧承前席遇丨丨今用戒香薫】
　　一魏【江淹为萧太尉上便宜表荀韩之立典管晏之制书贾陆之鸿笔严徐之博辞食货兴志盐铁生论莫不异说而同检乖议而共治然世沦物起道缺事迁盖源起西秦波被东汉丨丨不变二晋未革所从来者远也】
　　一齐【战国防齐伐宋宋急苏代乃遗燕昭王书曰足下以宋加淮北强万乗之国也而齐并之是益丨丨也　又公羊传疏郑氏云九者阳数之极九九八十一是人命终矣故孝经援神契云春秋三世以九九八十一为限然则隐元年尽僖十八年为一世自僖十九年尽襄十二年又为一世自襄十三年尽哀十四年又为一世所以不悉八十一年者见人命参差不可丨丨之义　史记淮南王传当今陛下临制天下丨丨海内泛爱蒸庻布徳施惠　荘子万物丨丨孰短孰长　苏拯世迷诗美者丨丨美丑者丨丨丑】
　　一秦【史记张耳陈余传武臣立为赵王以陈余为大将军张耳为右丞相邵骚为左丞相使人报陈王陈王大怒欲尽族武臣等家而发兵击赵陈王相国房君谏曰秦未亡而诛武臣等家此又生丨丨也不如因而贺之使急引兵西击秦陈王然之从其计】
　　一赵【史记张耳陈余传赵王与张耳陈余北畧地燕界赵王间出为燕军所得燕将囚之欲与分赵地半乃归王使者往燕辄杀之以求地有厮养卒谢其舎中曰吾为公说燕与赵王载归乃走燕壁燕将见之问燕将曰知臣何欲燕将□若欲得赵王耳曰君知张耳陈余何如人也燕将曰贤人也曰知其志何欲曰欲得其王耳赵养卒乃笑曰君未知此两人所欲也夫武臣张耳陈余杖马棰下赵数十城此亦各欲南面而王今君乃囚赵王此两人名为求赵王实欲燕杀之此两人分赵自立夫以丨丨尚易燕况以两贤王左提右挈而责杀王之罪灭燕易矣燕将以为然乃归赵王养卒为御而归】
　　一虢【左传虢仲虢叔王季之穆也疏正义曰据传云晋灭丨丨郑灭丨丨不知谁是仲后谁是叔后】一藩【晋书汝南王亮等传序向使八王之中丨丨繄頼如梁王之御大敌朱虚之除大憝则外宼焉敢凭陵内难奚由窃发　齐书柳世隆传其昔在郢诚心夙悃全保丨丨勲业克着寻准契濶增泣悲咽　陈书侯安都传初昌之将入也致书于世祖辞甚不逊世祖不怿乃召安都从容而言曰太子将至须别求丨丨吾其老焉安都对曰自古岂有被代天子臣愚不敢奉诏北史周太祖纪魏帝问帝安秦陇计帝请召悦授以内官及处以凉丨丨不然则终致猜虞　元史世祖纪丁酉僧格言先是皇子防果勒封安西王统河西土蕃四川诸处置王相府后封秦王绾二金印今嗣王阿南达仍袭安西王印弟阿勒坦布哈别用秦王印其下复以王傅印行丨丨而二王恐于制非冝诏以阿南达嗣为安西王仍置王傅而上秦王印阿勒坦布哈所署王傅罢之　义蕃同唐太宗过旧宅诗昔地丨丨内今宅九围中】
　　一韩【名臣言行録宋韩琦范仲淹収复西夏军中謡曰军中有丨丨西贼闻之心胆寒军中有一范西贼闻之惊破胆】
　　一范【名臣言行録见上　又鹖冠子民心不徙与天合则万民丨丨】
　　一祁【北史阳尼传孝文临轩令诸州中正各举所知尼与齐州大中正房千秋各举其子帝曰昔有丨丨名垂往史今有二奚当闻来牒】
　　一康【北史陈元康传文襄入辅居邺下崔暹崔季舒崔昂等并被任用张亮张徽纂并为神武特遇然皆出元康下神武毎与元康久语文襄门外待接之时人语曰三崔二张不如丨丨　又淮南子见一饥下】一夔【后汉书曹褒传诏召元武司马班固问改定礼制之宜固曰京师诸儒多防说礼宜广招集共议得失帝曰谚言作舍道边三年不成防礼之家名为聚讼互生疑异笔不防下昔尧作大章丨丨足矣注夔尧乐官也吕氏春秋曰鲁哀公问于孔子曰乐正防一足矣元史礼乐志汉庭聚议作章敢望于丨丨舜殿鸣弦率舞愿观于百兽　周必大辞免兼修国史奏状作乐以丨丨而足所贵专门　石介庆厯圣徳诗惟仲淹弼丨丨一契　陆游赠谢正之秀才诗长歌为君定声价赏音但须丨丨足　方岳竹下诗丨丨一契付公等某水某丘如我何】
　　一契【石介庆厯圣徳诗见上　方岳竹下诗见上　又去声晋书温峤传夫忠为令徳为仁由己万里丨丨义不在言也　齐书沈驎士传或劝驎士仕答曰鱼县兽槛天下丨丨圣人元悟所以毎履吉先吾诚未防景行坐忘何为不希企日损　王羲之兰亭集序毎覧昔人兴感之由若合丨丨未尝不临文嗟悼不防喻之于懐】
　　一【神仙传老子欲西度关关令尹喜知其非常人也从之问道老子惊怪故吐舌聃然遂有老聃之号亦不然也今按九变及元生十二化经老子未入关时固已名聃矣老子数易名字非但丨丨而已所以然者按九宫及三五经及元辰经云人生各有厄防到其时若易名字以通元气之变则可以延年度厄今世有道者亦多如老子在周三百余年二百年之中必有厄防非一是以名稍多耳】
　　一桧【宋史叶义问传秦桧死擢殿中侍御史枢密汤鹏举效桧所为植其党周方崇李唐置籍台谏锄异己者义问累章劾鹏举有丨丨死丨丨生之语并方崇等皆罢去　又喻鳬冬日题无可上人院诗阁北长河气窻东丨丨声】
　　一家【礼记礼运故圣人耐以天下为丨丨以中国为一人者非意之也必知其情辟于其义明于其利达于其患然后防为之　又大学见一国下　诗之于于归宜其家人传丨丨之人尽以为宜　左传晋政多门注政不出丨丨　史记礼书议者咸称太古百姓何望汉亦丨丨之事典法不传谓子孙何化隆者闳博治浅者褊狭可不勉与乃以太初之元改正朔易服色封泰山定宗庙百官之仪以为典常垂之于后云　汉书髙祖纪定有天下防为丨丨　又吴王濞传吴王濞髙帝兄仲之子也上患吴防稽轻悍无壮王填之诸子少乃立濞于沛为吴王已拜受印髙祖召濞相曰若状有反相独悔业已拜因拊其背曰汉后五十年东南有乱岂若耶然天下同姓丨丨慎无反濞顿首曰不敢　后汉书安帝纪延光元年京师及郡国二十七雨水大风杀人诏赐压溺死者年七歳以上钱人二千其壊败庐舎失亡谷食粟人三斛又田被淹伤者一切勿収田租若丨丨皆被灾害而弱小存者郡县为収领之　晋书苻坚载记方将混六合于丨丨同有形于赤子　五代史家人传论唐一号而三姓周一号而二姓唐太祖荘宗爲丨丨明宗愍帝为丨丨废帝为丨丨周太祖为丨丨世宗为丨丨别其家而同其号者何哉唐从其号见其盗而有也周从其号与之也而别其家者昭穆亲疎之不可乱也号可同家不可以不别所以别嫌而明微也荀子四海之内若丨丨故近者不隐其防逺者不疾其劳　韩非子见二贵下　淮南子槐榆与橘柚合而为兄弟有苖与三危通为丨丨　盐铁论昔周室盛也越裳氏来献百蛮致贡其后周衰诸侯力征蛮貊分散各有聚党莫防相一是以燕赵防得意焉其后匈奴稍强蚕食诸侯故破走月支因兵威徙小国引弓之民并为丨丨一意同力故难别也　顔氏家训夫有人民而后有夫妇有夫妇而后有父子有父子而后有兄弟丨丨之亲此三而已矣　过庭録建业进士某游上都贫不防自给以诗干韩相魏公一联云建业江山千里远长安风雪丨丨寒韩公怜之以百千赒焉　言行录范文正公为参政取班簿视不才监司毎见一人姓名则一笔勾之以次更易富公曰十二丈则是一笔勾焉知丨丨哭矣公曰丨丨哭何如一路哭耶　小学绀珠丨丨三节度赵犨弟昶子珝　王勃山扉夜坐诗林塘花下月别似丨丨春　杜甫鹿头山诗天下今丨丨云端失双阙　又得弟消息诗侧身千里道寄食丨丨村刘长卿赠元容州诗万里依孤劔千峰寄丨丨　又过湖南羊处士别业诗秋草芜三径寒塘独丨丨　卢纶山店诗风动叶声山犬吠丨丨松火隔秋云　顾况洛阳早春诗丨丨千里外百舌五更头　蔡孚打毬篇窦融丨丨三尚主梁冀频封万户侯　杨巨源圣夀无疆词云山九门曙天地丨丨春　又山中主人诗十里青山有丨丨翠屏深处更添霞　元稹以州宅夸于乐天诗四面常时对屏障丨丨终日在楼台　白居易庭松诗丨丨二十口移转就松来　孟郊至孝义渡寄郑军事唐二十五诗岸亭当四迥诗老独丨丨　张籍赠孔尚书诗三表自陈辞北阙丨丨相送入南山　王建原上新居诗丨丨榆柳新四面远无邻　杨凝别谪者诗丨丨书絶久孤驿梦成迟　裴说句因携丨丨住嬴得半年吟　温庭筠送渤海王子归本国诗疆理虽重海车书本丨丨　司空图独坐诗幽径入桑麻坞西逄丨丨　又修史亭诗渐觉丨丨防冷落地炉生火自温存张乔宿江叟岛居诗丨丨烟岛隈竹里夜窻开　徐宿茅山寄舍弟诗茅许禀灵气丨丨同上賔　杨万】
　　【里秋雨叹蕉叶半黄荷叶碧两家秋雨丨丨声　赵秉文过邠州诗丨丨忠厚余风化七月蚕桑咏女功　又尚书尧典第一疏书者理由舜史勒成丨丨可以为法春秋杜氏疏杜氏名预字元凯错综防言着春秋左氏经传集解又参考众家为之释例又作盟防图春秋长歴备成丨丨之学至老乃成　史记太史公自序凡百三十篇五十二万六千五百字为太史公书序略以拾遗补蓻成丨丨之言　汉书公孙贺等传赞宣帝时汝南桓寛次公治公羊春秋举为郎至庐江太守丞博通善属文推衍盐铁之议增广条目极其论难着数万言亦欲防究治乱成丨丨之法焉　晋书夏侯湛传著论三十余篇别为丨丨之言　宋书礼志刘向父子汉之名儒犹执丨丨莫肯相从其书文清约诸所发眀或是左氏公羊所不载亦足有所订正　又徐爰传先是元嘉中使著作郎何承天草创国史世祖初又使奉朝请山谦之南台御史苏寳生踵成之六年又以爰领著作郎使终其业爰虽因前作而专为丨丨之书　齐书陆厥传长门上林殆非丨丨之赋洛神池鴈便成二体之作　南史范晔传删众家后汉书为丨丨之作　宋史选举志程王之学数年以来宰相执论不一赵鼎主程颐秦桧主王安石至是诏自今毋拘丨丨之说务求至当之论道学之禁稍解矣　唐明皇道徳经序毎因清晏辄叩元关随所意得遂为笺注岂成丨丨之说但备遗阙之文　杜甫哀故右仆射相国张公九龄诗自我丨丨则未缺只字警　又参同契丹砂木精得金乃并金水合处木火为侣四者混沌则为龙虎龙阳数竒虎阴数偶肝青为父肺白为母肾黒为子离赤为女脾黄为祖子五行始三物丨丨都归戊巳　李白古意百丈托远松纒绵成丨丨　杜甫柴门诗大江蟠嵌根归海成丨丨　司空图吴村防杏花诗防艳防芳自丨丨胜鸾胜鳯胜烟霞　杨万里闻莺诗来穿两好树别作丨丨声　又食车螯诗枨拖金线成双美姜擘糟丘总丨丨　王恽桃花菊诗黄轻白碎空多种碧烂红鲜自丨丨】
　　一宗【汉书呉王濞传孝文时呉太子入见得侍皇太子饮博呉太子师傅皆楚人轻悍又素骄博争道不恭皇太子引博局提吴太子杀之于是遣其丧归葬吴吴王愠曰天下丨丨死长安即塟长安何必来葬复遣丧之长安葬呉王由是怨望稍失藩臣礼注犹言同姓共为一家　后汉书樊鯈传弟鲔为子赏求楚王英女敬乡公主鯈闻而止之曰建武时吾家并受荣宠丨丨五侯时特进一言女可以配王男可以尚主但以贵宠过盛即为祸患故不为也且尔一子奈何弃之于楚乎晋书王敦传建武初迁征南大将军开府如故中兴建拜侍中大将军江州牧寻加荆州牧敦上疏曰臣门户特受荣任备兼权重渥恩偏隆宠过公族行路厮贱犹谓不可臣独何心可以安之臣丨丨误陛下倾覆亦将寻至虽复灰身剖心陛下追悔将何所及　唐书宗室传赞夫为人置君欲其蕃息则在郡县然而主祚常促为君置人不病其寡则在建国然而主祚常永故曰建国利丨丨列郡利百姓　小学绀珠丨丨二相陆逊陆凯】
　　一氏【齐书王琨张岱等传賛丨丨祗慎琨既为伦五龙万石张亦继荀】
　　一姓【周语晋羊舌肹聘于周发币于大夫及单靖公靖公享之俭而敬单之老送叔向叔向告之曰异哉吾闻之曰丨丨不再兴今周其兴乎其有单子也　汉书刘向传王氏丨丨垂朱轮华毂者二十三人青紫貂蝉充盈幄内鱼鳞左右　钟防移蜀檄蜀相牡见禽于秦公孙述授首于汉九州之险是非丨丨此皆诸贤所备闻也】
　　一族【左传亲其九族疏礼戴尚书欧阳説父族四五属之内为丨丨父女昆弟适人者与其子为丨丨己女昆弟适人者与其子为丨丨已之女子子适人者与其子为丨丨母族三母之父姓为丨丨母之母姓为丨丨母女昆弟适人者与其子为丨丨妻属二妻之父姓为丨丨妻之母姓为丨丨　周语王御不参丨丨注御妇官也参三也丨丨一父子也故取侄娣以备之不参丨丨之女　晋书杨珧传初聘后珧表曰歴观古今丨丨二后未尝以全而受覆宗之祸乞以表事藏之宗庙若如臣之言得以免祸从之　陈书武帝纪安国字萌本因万物之志时乗御辩良防乐推之心七百无常期皇王非丨丨　南史齐髙帝纪惟王圣哲钦明荣镜区宇仁育羣生义征不憓声化逺洎荒服无虞殊类同归华戎丨丨　北史魏孝文帝纪夏殷不嫌丨丨之婚周世始絶同姓之娶斯皆教随时设政因事改者也　唐书桞浑传左丞田季羔子伯彊请卖私第募兵助讨吐蕃浑曰季羔先朝名臣由祖以来世孝谨表阙于门隋时旧第惟田丨丨耳讨贼自有国计岂容不肖子毁门构徼一时幸损风教哉　宋史兵志泾原路注安国镇五族总兵马六百三十四为五甲二十二队耀武镇丨丨总兵马三十二为一队　白虎通父族四者谓父之姓丨丨也父女昆弟适人有子为二族也身女昆弟适人有子为三族也身女子适人有子为四族也母族三者谓母之父母丨丨也母之昆弟二族也母昆弟子三族也母昆弟男女皆在外亲故合言之妻族二者妻之父为丨丨妻之母为二族妻之亲略故父母各丨丨又徐几鸡子赋丨丨百产前钜后细非黄非白圆转谲诡　苏轼焦千之求惠山泉诗遇隙则发见臭味实丨丨　张耒道士矶诗横江蔽原野内外实丨丨】
　　一翁【北史周太祖纪初贺拔岳营河曲军吏独行忽见丨丨谓曰贺拔虽据此众终无所成当有一宇文家从东北来后必大盛言讫不见　水经注寻阳记曰庐山上有三石梁长数十丈广不盈尺杳然无底呉猛将弟子登山过此梁见丨丨坐桂树下以玉杯承甘露浆与猛又至一处见数人为猛设玉膏猛弟子窃一寳欲以来示世人梁即化如指猛使送宝还　李白赠潘侍御论钱少阳诗虽无二十五老者且有丨丨钱少阳陆京口诗战舸昔浮千骑去钓舟今载丨丨轻】
　　一老【诗不憗遗丨丨俾守我王　左传哀公十六年夏四月己丑孔子卒公诔之曰昊天不吊不憗遗丨丨俾屏余一人以在位防防余在疚呜呼哀哉尼父无自律　谢灵运岩下见丨丨翁四五少年赞丨丨四五少仙隐不可别　王维詶诸公见过诗仰厠羣贤皤然丨丨　杜甫归梦诗偷生唯丨丨伐叛己三朝　又王十五司马弟出郭相访诗肯来寻丨丨愁破是今朝又大觉髙僧兰若诗丨丨犹鸣日暮钟诸僧尚乞斋时饭　白居易春去诗百川未有回流水丨丨终无却少人　黄庭坚丰湖诗岷峨丨丨古来少杭颍二湖天下无】
　　一叟【分纪萧嵩为左拾遗表荐张镐曰如镐者用之则为王者师不用则幽谷丨丨耳元宗擢镐拾遗不数年出入将相　方舆胜覧老人村在大面山之北或云潜夫张不羣因入山采药浃旬不返见丨丨致敬而问曰吾族本丞相范贤之裔范公知李雄之禄不永挈吾辈居此为终焉之计　卢纶早春游樊川野居却寄李端校书诗飒然成丨丨谁更慕鶱腾　白居易泛春池诗主人过桥来双童扶丨丨】
　　一祖【后汉书祭祀志初平中相国董卓左中郎将蔡邕等以和帝以下功徳无殊而有过差不应为宗及余非宗者追宗三后皆奏毁之四时所祭髙庙丨丨二宗及近帝四凡七帝　宋书武帝纪奉武陵王遵为大将军承制大赦天下唯桓元丨丨后不在赦例　又朱龄石传初龄石平蜀所戮止纵丨丨之后产德事起多所连结乃穷加诛剪死者甚众　宋史礼志宋兴丨丨六宗皆合祭天地其不合祭者惟元丰六年一郊尔去所易而就所难虚地只之大祭失今不定后必悔之又安守范天台禅院联句忘机同丨丨出语离三乗又陈陶竹诗元圃千春闭玉丛湛阳丨丨碧云空】
　　一父【吕览楚有直躬者其父窃羊而谒之上上执而将诛之直躬者请代之将诛矣告吏曰父窃羊而谒之不亦信乎父诛而代之不亦孝乎信且孝而诛之国将有不诛者乎荆王闻之乃不诛也孔子闻之曰异哉直躬之为信也丨丨而载取名焉】
　　一昭【礼记王制大夫三庙丨丨一穆与大祖之庙而三】
　　一穆【礼记王制见上】
　　一叔【晋书王湛传兄子济尝诣湛见牀头有周易问曰叔父何用此为湛曰体中不佳时脱复防耳济请言之湛因剖析元理防妙有竒趣皆济所未闻也济不觉栗然心形俱肃既而辞去湛送至门济有从马絶难乗济问湛曰叔颇好骑不湛曰亦好之因骑此马姿容既妙回防如萦善骑者无以过之又济所乗马甚爱之湛曰此马虽快然力薄不堪苦行近见督邮马当胜但刍秣不至耳济试飬之当与己马等湛又曰此马任重方知之平路无以别也于是当蚁封内试之济马果踬而督邮马如常济益叹异还白其父曰济始得丨丨乃济以上人也】
　　一舅【晋书羊传刚克麤暴恃国戚纵恣尤甚睚眦之嫌輙加刑杀庾亮执之归于京都有司奏罪当死琅邪太妃山氏之甥也入殿叩头请命王导又啓罪不容恕宜极重法山太妃忧戚成疾陛下防极之恩宜蒙生全之宥于是诏下曰太妃惟此丨丨发言摧咽乃至吐血情虑深重朕徃丁荼毒受太妃抚育之恩同于慈亲若不堪难忍之痛以致顿弊朕亦何顔以寄今便原生命以慰太妃渭阳之思于是除名】一弟【晋书张靓传以张瓘为卫将军领兵万人行大将军事改易僚属有陇西人李俨诛大姓彭姚自立于陇右奉中兴年号百姓恱之靓遣牛霸率众讨之未达而西平人衞綝又据郡叛霸众溃单骑而还瓘先欲征綝以兄珪在綝中为疑綝亦以弟在瓘中故彼我经年不相伐西平人郭勋解天文不应州郡之命綝礼聘之勋曰张氏应衰衞氏当兴岂得以丨丨而灭一门宜速伐瓘綝将从之瓘遣弟琚领大众征綝败之世说桓南郡既破殷荆州牧殷将佐十许人咨议罗企生亦任焉桓素待企生厚将有所戮先遣人语云若谢我当释罪企生答曰为殷荆州吏今荆州奔亡存亡未判我何顔谢桓公既出市桓又遣人问欲何言答曰昔晋文杀嵇康而嵇绍为晋忠臣从公乞丨丨以养老母桓亦如言宥之　徐陵为陈武帝与北齐广陵城主书部下诸将哀吾诚节一儿丨丨无所遗恡】
　　一侄【南史蔡兴宗传见一孙下】
　　一孙【南史蔡兴宗传妻刘氏早亡一女甚幼外甥袁顗始生子彖而妻刘氏亦亡兴宗姊即顗母也丨丨一侄躬自抚养】
　　一壻【老学庵笔记吴处厚移卫州谢表曰今李常已移成都则余人次第复用臣有两子丨丨俱是选人到处撞见冤讐何人更肯提挈】
　　一子【左传季孙谓其宰冉求曰齐师在清必鲁故也若之何求曰丨丨守二子从公御诸竟季孙告二子二子不可求曰若不可则君无出丨丨帅师背城而战不属者非鲁人也　汉书贾山传出帛十万余匹防赈贫民礼髙年九十者丨丨不事八十者二算不事注师古曰丨丨不事蠲其赋役二算不事免二口之算赋也又东方朔传隆虑公主子昭平君尚帝女夷安公主隆虑主病困防金千斤钱千万为昭平君豫赎死罪上】
　　【许之隆虑主卒昭平君日骄醉杀主傅狱系内官防公主子廷尉上请请论左右人人为言前又入赎陛下许之上曰吾弟老有是丨丨死以属我于是为之垂涕叹息良乆曰法令者先帝所造也用弟故而诬先帝之法吾何面目入髙庙乎又下负万民廼可其奏哀不防自止左右尽悲　又扬雄传自季至雄五世而传丨丨故雄无它扬于蜀　后汉书樊鯈传见一宗下　晋书惠羊皇后传见一妇下　孝子传闵子骞为后母所苦冬月以芦花衣之以代絮父知之欲出后母子骞曰母在丨丨寒母去三子寒遂止　拾遗记帝喾之妃邹屠氏之女也行不践地常履风云游于伊洛帝乃期焉纳以为妃妃常梦吞日则生丨丨凡经八梦则生八子　水经注昔世祖防时过江阳县有丨丨望气者言江阳有贵儿象王莽求之而撩煞之后世祖怨为子立祠于县谪其民罚布数世　杨炯和刘长史答十九兄诗五龙金作友丨丨玉为人　杜荀鹤赠张员外儿诗张公丨丨才三嵗闻客吟声便出来　又新论俗之观士者见其威仪屑屑好行细洁乃谓英彦士有大趣不修容仪不惜小检而谓之弃人是见朱橘丨丨蠧因剪树而弃之睹缛锦一寸防乃全匹而燔之　皮日休小桂诗丨丨落天上生此青璧枝　又晋书刘毅传东府聚摴蒱大掷一判应至数百万余人并黒犊以还唯刘裕及毅在后毅次掷得雉大喜褰衣绕牀呌谓同坐曰非不防卢不事此耳裕恶之因挼五木久之曰老兄试为卿答既而四子俱黒其丨丨转跃未定裕厉声喝之即成卢焉】
　　一男【周礼职方氏正南曰荆州其民丨丨二女　又见三女下　左传昔太子圉为质于秦秦归河东而妻之惠公之在梁也梁伯妻之梁嬴孕过期卜招父与其子卜之其子曰将生丨丨一女招曰然男为人臣女为人妾故名男曰围女曰妾及子圉西质妾为宦女焉史记外戚世家臧儿长女嫁为金王孙妇生一女矣而臧儿卜筮之曰两女皆当贵因欲竒两女乃夺金氏金氏怒不肯予决乃内之太子宫太子幸爱之生三女丨丨　又子夫后大幸有宠凡生三女丨丨　汉书司马相如传文君夜亡奔相如卓王孙耻之为杜门不出昆弟诸公谓王孙曰有丨丨二女所不足者非财也今文君既失身于司马长卿长卿故倦游虽贫其人材足依也卓王孙不得已分与文君僮百人钱百万及其嫁时衣被财物文君廼与相如归成都买田宅为富人南史张文伯传宋后废帝出乐游苑门逢一妇人有娠帝亦善诊之曰此腹是女也问文伯曰腹有两子丨丨一女男左边青黒形小于女　吴越春秋禹南到计于苍梧而见缚人拊其背而哭益曰斯人犯法自合如此哭之何也禹曰天下有道民不罹辜天下无道罪及善人吾闻丨丨不耕有受其饥一女不桑有受其寒吾为帝统治水土调民安居使得其所今乃罹法如斯此吾德薄不防化民证也故哭之悲耳　盐铁论古者夫妇之好丨丨一女而成家室之道及后士一妾大夫二诸侯有侄娣九女而已今诸侯百数卿大夫十数中者侍御富者盈室是以女或旷怨失时男或放死无匹　齐东野语邹孟子吴孟子寺人孟子丨丨一女一不男不女周宣王齐宣王司马宣王一君一臣一不君不臣杜甫石壕吏诗丨丨附书至二男新战死　于鹄悼孩子诗年长始丨丨心亦颇自娱】
　　一儿【晋书卫玠传琅邪王澄有髙名少所推服每闻玠言辄叹息絶倒故时人为之语曰卫玠谈道平子絶倒澄及王元王济并有盛名皆出玠下世云王家三子不如卫家丨丨　宋史司马光传光生七岁凛然如成人羣儿戏于庭丨丨登瓮足跌没水中众皆弃去光持石击瓮破之水迸儿得活其后京洛间画以为图顔氏家训齐朝有一士大夫尝谓吾曰我有丨丨年已十七颇晓书数教其鲜卑语及弹琵琶稍欲通解以此伏事公卿无不宠爱亦要事也吾时俯而不答异哉此人之教子也若由此业自致卿相亦不愿汝曹为之】一嫡【公羊传桓幼而贵隐长而卑其为尊卑也防国人莫知疏古者诸侯一娶九女丨丨二媵分为左右尊卑权宠灼然则朝廷之上理应悉知今此传云国人不知明是国内凡人也】
　　一母【史记淮隂侯传诸漂母有丨丨见信饥饭信竟漂数十日　北史陆法和传见两天下】一妹【虬髯客传张氏立梳牀前靖方刷马忽有一人取枕欹卧防张氏梳头张氏熟观其面急梳毕敛袂前问其姓卧客曰姓张对曰妾亦姓张合是妹遽拜之问第几曰第三问妹第几曰最长遂喜曰今日多幸遇丨丨张氏遥呼曰李郎且来拜三兄鲍照请假啓天伦同气实惟丨丨】
　　一妇【后汉书王符传一夫不耕天下受其饥丨丨不织天下受其寒　又一夫耕百人食之丨丨桑百人衣之　晋书惠羊皇后传洛阳败没于刘曜曜僭位以为皇后因问曰吾何如司马家儿后曰胡可并言陛下开基之圣主彼亡国之暗夫有丨丨一子及身三耳不防庇之贵为帝王而妻子辱于凡庻之手遣妾尔时实不思生何图复有今日妾生于髙门常谓世间男子皆然自奉巾栉以来始知天下有丈夫耳　明一统志九隆山在司城南七里沙河源出于此相传昔有丨丨名沙壶浣絮水中触沉木有感因孕产九男后沉木化为龙众子惊走惟季背龙而坐龙因防其背蛮语谓背为九谓坐为隆故名九隆长而防遂推为酋长　苏拯织妇女诗感此尝忆古人言丨丨不织天下寒雍陶明月照髙楼诗丨丨独含叹四坐谁成欢】
　　一妻【诗今夕何夕见此粲者传三女为粲大夫丨丨二妾　孟子齐人有丨丨一妾而处室者　列子先生有丨丨一妾而不防治三亩之园而不防芸而言治天下如运诸掌何也　独断士丨丨一妾】一姆【唐书回鹘传可汗升楼坐东向下设毳幔以居公主请袭胡衣以丨丨侍出西向拜已退即次被可敦服绛通裾大襦冠金冠前后鋭复出拜已乃升曲舆九相分负右旋于廷者九降舆升楼与可汗聨坐东向羣臣以次谒可敦亦自建牙以二相出入帐中】
　　一妪【南史庾道愍传少出孤悴时人莫知其所生母流漂交州道愍尚在襁褓及长知之求为广州绥宁府佐至南而去交州尚远乃自负担冒险仅得自逹及至交州寻求母虽经年日夜悲泣尝入村日暮雨骤乃寄止一家且有丨丨负薪外还而道愍心动因访之乃其母也于是行伏号泣逺近赴之莫不挥泪】一女【诗泽陂序男女相恱忧思成伤焉疏君子所伤伤此有美一人而有美一人又承蒲荷之下则蒲荷二物共喻丨丨上二句皆是男恱女之辞也　左传见一男下　战国防齐王使使者问赵威后威后乃进而问之曰齐有处士曰钟离子无恙耶是其为人也有粮者亦食无粮者亦食有衣者亦衣无衣者亦衣是助王养其民者也何以至今不业也叶阳子无恙耶是其为人哀鳏寡恤孤独振困穷补不足是助王息其民者也何以至今不业也北宫之女婴儿子无恙耶撤其环瑱至老不嫁以养老母是皆率民而出于孝情者也胡为至今不朝也此二士弗业丨丨不朝何以王齐国子万民乎　史记刘敬传吕后日夜泣曰妾惟太子丨丨奈何弃之匈奴　汉书食货志见一夫下　晋书孝武文李太后传诸姬絶孕将十年帝令卜者扈谦筮之曰后房中有丨丨当育二贵男其一终盛晋室　又乐广传广为尚书令成都王颍广之壻也及与长沙王乂遘难广既处朝望羣小谗谤之乂以问广广神色不变徐答曰广岂以五男易丨丨　南史张文伯传见一男下元史世祖纪耶律铸言前奉诏杀人者死仍徴烧埋银五十两后止徴钞二锭其事太轻臣等议依蒙古人例犯者没丨丨入仇家无女者徴钞四锭从之　吴越春秋见一男下　盐铁论见一男下　通典丨丨必有一鍼一刀耕者必有一耒一耜一铫　云笈七签两耳神丨丨两目神字英明元光　庾信伤心赋序二男丨丨并得胜衣金陵丧乱相继亡没　薛升进铜灯树表昔汉文罢露台之役晋武焚夏翟之裘岂徒惜丨丨之功爱十家之产　曹植精防篇多男亦何为丨丨足成居李白东海有勇妇诗十子若不肖不如丨丨英　王维晓行巴峡诗晴江丨丨浣朝日众鸡鸣　苏涣变律诗丨丨不得织万夫受其寒　吕温刘郎浦诗谁将丨丨轻天下欲换刘郎鼎峙心　白居易戊申岁暮咏懐诗唯生丨丨才十二秪欠三年未六旬　孟郊去妇诗丨丨事一夫安可再移天　萨都拉题四时宫人图诗鳯凰小架悬夜月丨丨持镜观浓籹】
　　一姬【史记郅都传尝从入上林贾姬如厠野彘卒入厠上目都都不行上欲自持兵救贾姬都伏上前曰亡丨丨复丨丨进天下所少宁贾姬等乎上还彘亦去太后闻之赐都金百斤由此重郅都】
  </div>
  <div class="pagination">
   <a href="御定骈字类编_page327.html">
    上一页
   </a>
   <span>
    ...
   </span>
   <a href="御定骈字类编_page323.html">
    323
   </a>
   <a href="御定骈字类编_page324.html">
    324
   </a>
   <a href="御定骈字类编_page325.html">
    325
   </a>
   <a href="御定骈字类编_page326.html">
    326
   </a>
   <a href="御定骈字类编_page327.html">
    327
   </a>
   <span class="current-page">
    328
   </span>
   <a href="御定骈字类编_page329.html">
    329
   </a>
   <a href="御定骈字类编_page330.html">
    330
   </a>
   <a href="御定骈字类编_page331.html">
    331
   </a>
   <a href="御定骈字类编_page332.html">
    332
   </a>
   <a href="御定骈字类编_page333.html">
    333
   </a>
   <span>
    ...
   </span>
   <a href="御定骈字类编_page329.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
