<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 155 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 155 页/共 485 页</h1>
    <div class="content">　　不可使士大夫不知此味不可使天下之民有此色古诗
　　题张处士菜园　　　　　髙适
　　耕地桑柘间地肥菜常熟为问葵藿资何如庙堂肉
　　次刘秀野蔬食十三韵　　朱元晦
　　乳饼
　　诗朝荐蔬盘乳饼有真味不用精琼糜无劳烂羊胃
　　新笋
　　翛翛江上林白日暗风雨下有万玉虬三冬卧寒土
　　紫蕈
　　谁将紫芝田种此槎上土便学商山翁风餐谢肥羜
　　子姜
　　姜云能损心此谤谁与雪请论去秽功神明看朝彻
　　茭笋
　　寒茭翳秋塘风叶自长短刳心一饱余并得牀敷软
　　南荇
　　黄龙记昔游园客有佳遗不为洛生吟辍飡时拥鼻
　　蔊菜
　　小草有真性托根寒涧幽懦夫曽一嘬感愤不能休
　　木耳
　　疎肠久自安异味非所树耳黒垂聃登盘今亦乍
　　萝卜
　　纷敷剪翠丛津润擢玉本寂寞病文园吟余得深龈
　　芋魁
　　沃野无凶年正得蹲防力区种万叶青深煨奉朝食
　　笋脯
　　南山春笋多万里行枯腊不落盘飡中今知緑如箦
　　豆腐【世豆腐本淮南王术】
　　种豆豆苗稀力竭心已腐早知淮南术安坐获泉布
　　白蕈
　　闻説阆风苑琼田产玉芝不放云表露烹瀹讵相宜
　　园蔬十咏　　　　　　　　刘彦冲
　　茭白
　　秋风吹折碧削玉茹芳根应傍鹅池发中懐洒墨痕
　　芋
　　分得蹲防种连根占地腴晓炊黏玉糁深椀啖模糊
　　韭
　　肉食嘲三九终怜气韵清一畦春雨足翠髪剪还生
　　瓠
　　溉釡熟轮菌香清味仍美一线解琼瑶中有佳人齿
　　芥
　　叶实抱芳辛气烈销烦滞登俎效微劳乍食惊频嚏
　　菘
　　周郎爱晩菘对客防称赏今晨喜荐新小嚼冰霜响
　　波薐
　　金镞因形制临畦发永叹时危思预佩楚客莫纫兰
　　子姜
　　新芽肌理腻映日浄如空恰似匀妆指柔尖带浅红
　　萝卜
　　密壤穿根蔕风霜亦饱经如何纯白质近蔕染微青
　　苦菜
　　虽无适口味暖益功稀比菜苦不登盘言忠多逆耳
　　种莴苣　　　　　　　　杜甫
　　苣兮蔬之常随事艺其子破块数席间荷鉏功易止两旬不甲拆空惜埋泥滓野苋迷汝来宗生实于此因知邪干正掩抑至没齿中园陷萧艾老圃永为耻登于白玉盘借以如霞绮苋也无所施胡顔入筐篚
　　答刘原父寄糟姜　　　　梅圣俞
　　名园万家城千畦等封侯斸当燕去前腌芽费糟丘无筋偃王笑有味三闾羞寄入翰林席圣以不撤优又寄蓬门下作赋谁肯休唯我广文舎免为虀盐仇刘公汉家裔才学歆向俦胸懐饱经史辨论出九州曽不奉权贵但与故人投赠辛非赠甘此意当自求
　　元脩菜【并序】　　　　　　　苏子瞻
　　菜之美者有吾郷之巢故人元脩嗜之余亦嗜之元脩云使孔北海见当复云吾家菜耶因谓之元脩菜余去郷十有五年思而不可得见元脩适自蜀来见余于黄乃作是诗使归致其子种之东坡之下云
　　彼美居家菜铺田緑茸茸夏荚圆且小槐芽细而丰种之秋雨余擢秀繁霜中欲花而未萼一一如青虫是时青裙女采撷何匆匆烝之复湘之香色蔚其饛防酒下盐防缕橙芼姜葱那知鸡与豚但恐放筯空春尽苗叶老耕翻烟雨丛润随甘泽化暖作青泥融始终不我负力与粪壤同我老忘家舎楚音变儿童此物独妩媚终年系余胸君归致其子囊盛勿函封张骞移苜蓿适用如葵菘马援载薏苡罗生等蒿蓬悬知东坡下脊齿化千钟长使齐安人持此説两翁
　　雨后荇菜　　　　　　　苏子瞻
　　梦回闻雨声喜我菜甲长平明江路湿竝岸飞两桨天公真富有乳膏泻黄壤霜根一蕃滋风叶渐俯仰未任筐筥载已作杯盘想艰难生理窄一味敢专享小摘饭山僧清安寄真赏芥蓝如菌蕈脆美牙頬响白菘类羔豚冒土出蹯掌谁能视火小灶当自养
　　种决明　　　　　　　　黄鲁直
　　后皇富嘉种决明注方术耘锄一席地时至观茂密缥叶资芼羮缃花马蹄实霜丛风雨余簸簸场功毕枕囊代曲肱甘寝听芬苾老眼愿力余读书真成癖
　　种菜　　　　　　　　　刘彦冲
　　傍舎植柔蔬防鉏理荒秽桔橰勤俯仰一雨功百倍朝来緑映土新叶摇肺肺牛羊勿践畦肉食屠尔辈
　　春菜　　　　　　　　　苏子瞻
　　蔓菁宿根已生叶韭芽戴土拳如蕨烂蒸香荠白鱼肥碎防青蒿凉饼滑宿酒初消春睡起细履幽畦掇芳辣茵蔯甘菊不负渠鲙缕堆盘纤手抹北方苦寒今未已雪底波棱如鉄甲岂知吾圃富冬蔬霜叶露芽菜更茁久抛松葛犹细事苦笋江豚那忍説明年投劾径须归莫待齿摇并髪脱
　　次韵子瞻春菜　　　　　黄鲁直
　　北方春蔬嚼冰雪妍暖思采南山蕨烂蒸水饼姑置之苦菜黄鸡羮糁滑莼丝色紫菰白首蒌蒿味甜蔊头辣生葅入汤翻手成芼以姜橙夸缕抹惊雷菌子出万钉白鹅截掌鼈解甲琅玕森深未飘箨软炊香粳煨短茁万钱自是宰相事一饭且从吾党説公如端为苦笋归明日青衫诚可脱
　　椶笋　　　　　　　　　苏子瞻
　　赠君木鱼三百尾【其状如鱼剖之得如鱼子味若苦笛】中有鹅黄子鱼子夜叉剖瘿欲分甘【王磷诗椶榈叶防夜义头】箨龙蔵头敢言美愿随蔬果得自用勿使山林空老死问君何事食木鱼烹不能鸣固其理
　　答永新宗令寄石耳　　　黄鲁直
　　饥欲食首山薇渴欲饮颍川水嘉禾令尹清如水寄我南山石上耳筠笼动浮烟雨姿瀹汤磨沙光陆离竹萌饵粉相发挥芥姜作辛和味宜公庭退食饱下筯把菊避席遗芹虀鴈门天花不复忆况乃桑鹅与楮鸡小人藜羮亦易足嘉蔬遣饷荷眷私吾闻石耳之生常在苍崖之絶壁苔衣石腴风日炙扪萝拆苹采万仭侧足委骨豺虎宅佩刀买犊剑买牛作民父母今得职闵仲叔不以口腹累安邑我其敢用菜烦嘉禾愿公不复甘此鼎免使射利登嵯峨
　　蕈子　　　　　　　　　杨廷秀
　　空山一雨山溜急漂流桂子松花汁土膏松暖都渗入蒸出蕈花团戢戢戴穿落叶忽起立拨开落叶百数十蜡面黄紫光欲湿酥茎娇脆手轻拾响如鹅掌味如蜜滑似莼丝无防涩伞不如笠钉胜笠香留齿牙麝莫及菘羔楮鸡避席揖餐玉茹芝当却粒作羮不可踈一日作腊仍堪赠盈笈
　　罗仲宪送蔊菜谢以长句　杨廷秀
　　学琴自有谱相鹤自有经蔬经我繙尽不见蔊菜名金华诗里初相识玉友尊前每相忆坐令芥孙姜子牙一见风流俱避席取士取名多失真向来许靖亦误人君不见郑花不得半山句却参鲁直称门生
　　律诗
　　煮菜　　　　　　　　　苏子瞻
　　秋来霜露满东园芦菔生儿芥有孙我与何曽同一饱不知何苦食鸡豚
　　奉和孙奉议送菜絶句　　黄鲁直
　　春蔬照映庾郎贫遣骑持笼佐茹荤却得斋厨厌滋味白鹅存掌鼈留裙
　　谢杨履道送银茄　　　　黄鲁直
　　君家水茄白银色殊胜垻里紫彭亨蜀人生疎不下箸吾与北人俱眼眀
　　陈説道约日送菜把　　　黄鲁直
　　南山畴昔従诸父雨甲烟苗手自鉏三径就荒归计拙溷烦僚友送园蔬
　　田园杂兴　　　　　　　范至能
　　桑下春蔬緑满畦菘心青嫰芥台肥溪头洗择店头卖日暮裹盐沽酒归
　　又
　　海雨江风浪作堆时新鱼菜逐春回荻芽抽笋河鲀上楝子开花石首来
　　又
　　梅子金黄杏子肥麦花雪白菜花稀日长篱落无人过惟有蜻蜓蛱蝶飞
　　又
　　拨雪挑来蹋地菘味如蜜藕更肥浓朱门肉食无风味只在寻常菜把供
　　蔊菜　　　　　　　　　杨廷秀
　　虀臼文辞粲受辛子牙为祖芥为孙劝君莫谒独醒客只谒高阳社里人
　　谢阮隠居致薤　　　　　杜甫
　　隠者柴门内畦蔬绕舍秋盈筐承露薤不待致书求东北青刍色圆齐玉筯头衰年闗膈冷味暖并无忧
　　和七兄山蓣汤　　　　　黄鲁直
　　厨人清晓献琼糜正是相如酒渴时能解饥寒胜汤饼畧无风味笑蹲防打窻急雨知然鼎乱眼晴云看上匙已觉尘生双井椀浊醪従此不须持
　　山药　　　　　　　　　朱元晦
</div>
    <div class="pagination">
<a href="古今事文类聚_page154.html">上一页</a><span>...</span><a href="古今事文类聚_page150.html">150</a><a href="古今事文类聚_page151.html">151</a><a href="古今事文类聚_page152.html">152</a><a href="古今事文类聚_page153.html">153</a><a href="古今事文类聚_page154.html">154</a><span class="current-page">155</span><a href="古今事文类聚_page156.html">156</a><a href="古今事文类聚_page157.html">157</a><a href="古今事文类聚_page158.html">158</a><a href="古今事文类聚_page159.html">159</a><a href="古今事文类聚_page160.html">160</a><span>...</span><a href="古今事文类聚_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
