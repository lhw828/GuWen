<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 331 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 331 页/共 1019 页</h1>
    <div class="content">　　一掬【南史何防传防少时尝患渇利积嵗不愈后在吴中石佛寺建讲于讲所昼寝梦一道人形貌非常授丸丨丨梦中服之自此而差　李白秋浦歌遥传丨丨泪为我逹扬州　韩愈题炭谷湫祠堂诗巨灵髙其捧保此丨丨悭　白居易青冡诗茫茫邉雪里丨丨沙培塿　孟郊寒溪诗浄漱丨丨碧逺消千虑尘　又湘怨诗丨丨灵均泪千年湘水文　司空圗偶诗丨丨信陵坟上土便如碣石累千金　皮日休懐华阳润卿博士诗数行玉札存心久丨丨云浆潄齿空　陆龟防道室书事诗丨丨阳泉堪作雨数铢秋石欲成霜　韦荘酒渇爱江清诗酒渇何方疗江波丨丨清　无名氏鸡头诗紫罗小囊光紧蹙丨丨真珠藏猬腹　苏轼食甘诗坐客殷勤为收子千奴丨丨奈吾贫　杨万里游越王台诗越王台上落花春丨丨山光两防轻　陆游书意诗今年茶比常年早笑试西峰丨丨泉　陈泰秋江钓月圗歌千年白石今可煮丨丨泉香捣云母】一抱【宋书五行志元徽五年三月庚寅日晕五重又重生二直丨丨一背　施肩吾抛纒头词丨丨红罗分不足参差裂破凤皇儿】
　　一捻【开元天寳遗事明皇时有献牡丹杨妃口脂在手印花上诏栽仙春馆来嵗花有指印迹名丨丨红又词谱有丨丨红调】
　　一梦【隋遗録帝自达广陵沉湎失度每睡须揺顿四体或歌吹齐鼔方就丨丨侍皃韩俊娀尤得帝意每寝必召令振耸支莭然后成寝别赐名为来梦儿　郝经静华君墨竹赋恍丨丨于蓝田幻两身于湘浦　温庭筠东峰歌阳崖丨丨伴云根仙菌灵芝梦魂里　李咸用早秋游山寺诗至理无言了浮生丨丨劳　陆龟防重忆白菊诗更忆幽成丨丨夜来村落有防霜李中杪秋夕吟懐寄宋维先軰诗苦嗟不见登龙客此夜悠悠丨丨飞　王安石和张仲通忆钟陵诗丨丨章江已十年故人重见想皤然　苏轼秀州报本禅院郷僧文长老方丈诗万里家山丨丨中吴音渐已变儿童乂雨晴后至四望亭下鱼池上诗海棠真丨丨梅子欲尝新　杨万里寄题范至能参政石湖精舍诗古往今来真丨丨湖光月色自双清　萧国寳九日风雨诗闲就竹床成丨丨小儿偷为整頽冠　萨都拉枯荷诗红云丨丨何茫茫绿萦痩骨擎欲僵】
　　一觉【唐书孙思邈传人之四支五藏丨丨一寐吐纳往来流为荣卫章为气色发为音声人常数也阳用其形隂用其精天人所同也　列子西极之南隅有国焉其民不食不衣而多眠五旬丨丨以梦中所为者实觉之所见者妄四海之齐谓中央之国其民礼法相持其所云为不可称计丨丨一寐以为觉之所为者实梦之所见者妄　南椘新闻李泌谓肃宗曰臣絶粒无家禄位茅土皆非所欲收复京师但枕天子膝丨丨使司天奏有客星犯帝座足矣　韩愈祭栁子厚丈人之生世如梦丨丨其间利害竟亦何校　欧阳修憎苍蝇赋惟髙枕之丨丨兾烦歊之暂忘　杜牧遣懐诗十年丨丨扬州梦赢得青楼薄幸名　髙蟾偶作诗丁东玉佩三更雨平帖金闺丨丨云　唐彦谦东韦曲野思诗孤灯夜夜愁欹枕丨丨沧洲似昔时　皮日休鹿门夏日诗山人睡丨丨庭鹊立未移　华防武题桃花十二红图诗江南丨丨繁华梦满地荆榛叫百劳】一寐【唐书孙思传见上　列子见上　白居易自秦望赴五松驿马上偶睡诗诚哉达人语百龄同丨丨】
　　一卧【杜甫秋兴诗丨丨沧江惊嵗晚防回青琐防朝班李端野寺病居喜卢纶见访诗丨丨漳濵今欲老谁知才子忽相寻　白居易题王处士郊居诗丨丨江村来早晚著书盈帙鬓毛斑　来鹄病起诗春初丨丨到秋深不见红芳与緑隂　许浑题苏州虎丘寺僧院诗世间谁似西林客丨丨烟霞四十春】一睡【杨万里夜坐诗不是三更三四防如何丨丨到天明】
　　一拜【书太甲伊尹拜手稽首疏竒拜者谓君答臣丨丨也　后汉书陈忠传昔韩嫣托副车之乗受驰视之使江都误为丨丨而嫣受欧刀之诛　宋书礼志漏上四刻侍中奏外办皇帝服衮冕之服升太极殿临轩南面谒者前北面丨丨跪奏大鸿胪臣某稽首言群臣就位谨具侍中称制曰可　宋史王显传时车驾上陵显谓賔佐曰余年位偕极今天子道出虎牢不得丨丨属车之尘是遗恨也　元稹庙之神诗见一祝下　李洞吊侯圭常侍诗三堂丨丨遇四海两心知　李群玉送崔使君萧山祷雨甘泽遽降诗谢公丨丨敬亭祠五马旋归下散　李咸用别李将军诗丨丨虬便受恩宫门细栁五遥春】
　　一揖【唐书刘廼传见一幅下　元稹詶东川李相公诗启昔椘人始交必有乗车戴笠不忘相揖之誓诚以为贵富不相忘之难也况贵贱之隔不啻于车笠之相悬而相公投贶珍重又岂唯丨丨之容易哉稹独何人享是嘉恵輙复牵课拙劣酬献所赐是犹百兽与凤皇同舞于箫韶之中各极其欢心耳又何暇自审其形容之不类哉　黄庭坚桐卢舟中诗车前弯帽同声散闗外华簮丨丨休　谢翺十年诗忘却寒温语相逢丨丨休】
　　一歩【晋书庾亮传温峤闻峻不受诏便欲下卫京都三吴又欲起义兵亮并不聼而报峤书曰吾忧西陲过于歴阳足下无过雷池丨丨也　唐书突厥传序赵简子起长城偹胡燕秦亦筑长城限中外益理城壍城全国灭人归咎焉后魏筑长城议者以为人治丨丨方千里役三十万人不旬朔而获久逸故曰秦得中防新论夫还乡者心务见家不可以丨丨至也慕学者情纒曲素不可以一读能也　阮籍大人先生传以万里为丨丨以千嵗为一朝　刘孝威爱妾换马诗骢马出楼兰丨丨九盘桓　王维留别丘为诗丨丨一廻首迟迟向近闗　李白秋浦歌桃波丨丨地了了语声闻钱起防网川诗褰裳百泉里丨丨一清心　元稹詶乐天雨后见忆诗雨滑危梁性命愁池丨丨一生休白居易朱藤诗二年踏徧匡卢间未尝丨丨而相舍孟郊游枋口诗丨丨复丨丨出行千里幽　方干赠嘉兴许明府诗腰悬墨绶三年外身去青云丨丨间　曺邺风人体诗出门行丨丨形影便相失　杨万里春暖郡圃散防诗曲折遍穿花底路莫令丨丨作虚行】一膝【周礼太祝辨九七曰竒注竒读为竒偶之竒谓先屈丨丨今雅拜是也】
　　一形【淮南子有丨丨者处一位有一能者服一事　太元经戴神墨体丨丨也　陶潜为建威参军使都经钱溪诗丨丨似有制素襟不可易　苏轼真兴寺阁诗山川与城郭漠漠同丨丨】
　　一像【张君祖答庾僧渊诗三辰还须弥百亿同丨丨】
　　一影【沈与求邓州西轩诗千里空擕丨丨来白头更着乱蝉催　元好问胡夀之待月轩诗爱竹髯参发巧新能教丨丨具形神】
　　一心【书盘庚式敷民徳永肩丨丨　又泰誓予有臣三千惟丨丨　诗不见复闗泣涕涟涟传言其有丨丨乎君子故能自诲　孟子丨丨以为有鸿鹄将至史记秦始皇纪臣主丨丨而忧海内之患　后汉书傅爕传今率不习之人越大陇之阻将十举十危而贼闻大军将至必万人丨丨邉兵多勇其锋难当而新合之众上下未和万一内变虽悔无及　唐书杜椘客传贞观四年召为给事中太宗曰君居山似之矣谓非宰相不起渠然邪夫走逺者自近人不防无官患才不副而兄与我异支丨丨者尔当如兄事吾而辅我椘客顿首谢　闗尹子无丨丨五识并驰心不可一　又知夫我之丨丨无气无形则天地隂阳不能役之　荘子其动也天其静也地丨丨定而王天下其鬼不其魂不疲丨丨定而万物服　吕览凡军欲其众也心欲其一也三军丨丨则令可使无敌矣　道徳指归论天下丨丨八极共防　妙法莲华经辟支佛利智无漏最后身亦满十方界其数如竹林斯等共丨丨于亿无量刼　陶杂诗遥遥从羁役丨丨处两端　江淹望织女诗寸情百重结丨丨万处悬　王僧孺为人伤近而不见诗我有丨丨人同乡不异县　骆賔王代女道士王灵妃赠道士李荣诗丨丨一意无穷已投漆投胶非足拟顔真卿慨然有懐诗万法元无着丨丨唯趣禅　王维谒璿上人诗丨丨在法要愿以无生奨　杜甫髙都防骢马行此马临阵久无敌与人丨丨成大功　皇甫冉詶崔侍御期籍道士不至诗丨丨求妙道防嵗真师裴度詶中书相公至日圆丘摄事诗翼亮登三命谟猷本丨丨　元稹纪懐诗丨丨吞渤澥戮力拔嵩恒栁宗元咏三良诗丨丨在陈力鼎列四方　令狐椘游义兴寺寄上李逢吉相公诗松下花飞频伫立丨丨千里忆梁公　鲍溶懐尹真人诗万里叠嶂翠丨丨浮云闲　吴融敷水冇丐者云是马侍中诸孙诗丨丨忠赤山河见百战功名日月知　陆龟防风人诗丨丨如瑞麦长作两岐分　又舌别离何事离情畏明发丨丨惟恨汝南鸡　和凝宫词葵藿丨丨期捧日强捜狂斐拟宫词　又挚虞连理槐颂二干丨丨以蕃本根　又壹同左传臧昭伯率従者将盟载书曰戮力丨丨好恶同之】
　　一志【宋书谢晦传借亿兆之丨丨固昏极而明彰　荘子回曰敢问心齐仲尼曰若丨丨　荀子専心丨丨思索熟察　女孝经丈夫百行妇人丨丨男有重婚之义女无再醮之文　墉城集仙録李奚子者晋东平太守李忠祖母也忠祖父贞节丘园性多慈悯以隂德为事奚子毎每与丨丨务于救人　阮籍大人先生传秦初真人唯大之根専气丨丨万物以存　徐陵与杨仆射书丨丨通飞泉涌于疏勒　又宋史艺文志序宋旧史自太祖至宁宗为书凡四志艺文者前后部帙有亡增损互有异同今删其重复合为丨丨盖以宁宗以后史之所未録者仿前史分经史子集四类而条列之　李徳裕瑞橘赋固丨丨于殊方遂不迁于上国】一性【韩诗外传圣人养丨丨而御夫气持一命而节滋味奄治天下不遗其小存其精神以补其中谓之士　白居易睡起宴坐诗澹寂归丨丨虚闲遗万虑皎然答道素上人别诗丨丨研已逺五言功更精】一情【齐书王僧防传孝武初出为武陵太守兄子俭于中途得病僧防为废寝食同行客慰喻之僧防曰昔马援处儿侄之间丨丨不异邓攸于弟子更逾所生吾实懐其心诚未异古　闗尹子故能制丨丨者可以成徳能忘丨丨者可以契道　王融浄行颂悠悠九土各异形扰扰四俗非丨丨　杨士竒离谮赋固众人所丨丨兮谓夫人亦不异也】
　　一意【史记酷吏传禹为人亷倨为吏以来舍毋食客公卿相造请禹禹终不报谢务在絶知友賔客之请孤立行丨丨而已　汉书翟方进传皇帝问丞相君有孔子之虑孟贲之勇朕嘉与君同心丨丨庶防有成宋史何执中传丨丨谨事京三年遂代为尚书左丞加特进　管子丨丨抟心耳目不淫虽逺若近　新语故管仲相桓公诎莭事君专心丨丨身无境外之交心无欹斜之虑正其国而制天下尊其君而屈诸侯权行于海内化流于诸夏　沈约秋白纻辞双心丨丨俱徊翔吐情寄君君莫忘】
　　一念【宋史汤汉传君心敬肆之分实上天喜怒之由丨丨之敬上帝临汝祥风庆云所从出也丨丨之肆上帝震怒妖浸隂沴所从生也　金刚三昧经佛言丨丨心动五隂俱生五隂生中具五十恶无住菩萨言逺行徧计游歴十方丨丨心生具五十恶云何令彼众生无生丨丨佛言令彼众生安坐心神住金刚地静念无起心常安泰即无生丨丨　闻见近録李文靖端黙寡言堂下花槛頽圯经嵗不问鱼轩一日语之文靖不答累以为言文靖曰岂以此故动吾丨丨哉亦不之问陈鸿长恨歌传玉妃曰昔侍辇骊山七夕仰天感牛女事宻相誓心愿世世为夫妇由此丨丨又不得居此复于下界且结后缘　戴叔伦送少防上人入蜀诗十方俱是梦丨丨偶寻山　白居易负冬日诗外融百骸畅中适丨丨无　贾岛夜坐诗三更两髩防枝雪丨丨霜峰四祖心　苏轼芙蓉城诗从渠丨丨三千龄下作人间尹与邢　段懐然挽涌泉寺僧懐玉诗我师丨丨登初地佛国笙歌两度来】
　　一防【南史王莹传累迁义兴太守代谢超宗超宗去郡与莹交恶还都就懋求书属莹求一吏曰丈人丨丨如汤浇雪耳及至营答防以公吏不可超宗往懋处对诸賔谓懋曰汤定不可浇雪懋面洞赤唯大耻愧】一虑【唐书髙丽传谏议大夫禇遂良曰陛下之兵度辽而克固善万分一不得逞且再用师再用师安危不可亿兵部尚书李勣曰不然曩薛延陀盗邉陛下欲追击魏徴苦谏而止向若击之一马不生返后复畔扰至今为恨帝曰诚然但丨丨之失而尤之后谁为我计者】
　　一慑【宋史李寳传见一介下】
　　一脉【花木志牡桂叶大如苦竹叶叶中丨丨如笔迹许月卿天柱峰诗谁作孤峰紫翠巅流泉丨丨到官前　赵元渡洛口诗丨丨寒流两岸氷防桥无力强支撑　张养浩秋日梨花诗只知秋色千林老争信阳和丨丨存】
　　一想【楞严经九情丨丨下洞火轮身如风火二交过地轻生有间重生无间　观佛三昧海经丨丨成已应作二想二想成已应作三想三想成已满一室想一室想成已满于僧坊一僧坊成已满一由旬一由旬成已满一阎浮提阎浮提成已满弗婆提弗婆提成已满天下如是渐广满十方界　刘长卿送台州李使君兼寄题国清寺诗知到应真飞锡处因君丨丨已忘言】
　　一欲【吕览舆至贱也无立锥之地至贫也殇子至夭也诚无欲则是三者不足以禁防有丨丨则北至大夏南至北户西至三危东至扶木不敢乱矣犯白刃冒流矢趋水火不敢却也晨寤兴务耕疾庸□为烦辱不敢休矣】
　　一愿【司空曙同苗员外宿荐福常师房师丨丨持如意长来事逺公　白居易赠梦得诗丨丨世清平二愿身强健三愿临老头数与君相见】
　　一悟【史记屈原传兾幸君之丨丨俗之一改也其存君忧国而欲反复之一萹之中三致意焉　离骚闺中既以邃逺兮哲王又不寤补注懐王不明而曰哲王者以明望之也太史公所谓兾幸君之丨丨俗之一改也　恵逺庐山东林杂诗妙同趣自均丨丨超三益王维饭覆釡山僧诗丨丨寂为乐此日闲有余　卢纶宿澄上人院诗丨丨归身处何山路不通　刘沧宿题天坛观诗心丨丨虚无理寂寞元珠象网中　苏轼次韵聪上人见寄诗丨丨镜空老始知圆泽贤　周霆震清和华道士萧宗元诗九还欲致三花聚丨丨能消万劫非】
　　一音【齐书頋欢传景翼造正一论大略曰寳积云佛以丨丨广説法老子云圣人抱一以为天下式一之为妙空元絶于有景神化赡于无穷为万物而无为处一数而无数莫之能名强号为一　又禇伯玉等传论从横之教所贵权谋天日连环归乎适变今则丨丨万解无待户説四辨三防咸得吾师　温子升定国寺碑丨丨辍响双树潜神　江总升徳施山斋三宿诗何以修六念防诚在丨丨　储光羲同房宪部应旋诗四句了自性丨丨亦非取　白居易题道宗上人诗丨丨无差别四句有诠次　段成式大同坊云华寺聫句诗丨丨唯一性三语更三幡】
　　一声【周语伶州鸠曰夫宫音之主第以及羽圣人保乐而爱财财以偹器乐以殖财故乐器重者从细是以金尚羽石尚角瓦尚宫匏竹尚议革木丨丨注丨丨无清浊之变　齐书五行志永明七年正月甲子夜隂雷鸣西南坤宫隆隆丨丨而止　宋史乐志小雅诗谱鹿鸣四牡皇皇者华鱼丽南有嘉鱼南山有台皆用黄钟清宫二南国风诗谱闗睢葛覃卷耳鹊巢采蘩采苹皆用无射清商朱熹曰此谱相传即开元遗声也直以丨丨协一字则古诗萹萹可歌　谢观祁雷启蛰赋启丨丨于春知万类之奋迅　梁简文帝倡楼怨节诗片光片影皆丽丨丨一转煎心　杜甫早行诗孤舟似昨日闻见同丨丨　司空曙观妓诗翠娥红脸不胜情管絶余发丨丨　頋况李供奉弹箜篌歌瑚席丨丨一声鸣锡锡罗绮屏一一如撼铃　韦臯天池晚櫂诗舟浮十里芰荷香歌发丨丨山水绿　戎昱聼杜山人弹胡笳诗须防促轸变宫徴丨丨悲兮丨丨喜　杨巨源题清凉寺诗丨丨寒磬空心晓花雨知从第防天　吕牧泾渭扬清浊诗明晦看殊色潺湲聼丨丨　栁宗元渔翁诗烟销日出不见人欵乃丨丨山水绿　李翺赠药山髙僧惟俨诗有时直上孤峰顶月下披云啸丨丨　刘禹锡田顺郎歌惟有顺郎全学得丨丨飞出九重深　又武昌老人説笛歌曾将黄鹤楼上吹丨丨占尽秋江月　窦庠于阗钟歌丨丨洞彻八音尽万籁悄然星汉空　又四皓驿聼琴诗城笳三奏晓别鹤丨丨遥　郑震宿洞霄山中诗山中九重鎻月下丨丨钟　陈润宿北乐馆诗欲眠不眠夜深浅越乌丨丨空山逺　温庭筠鸡鸣埭曲红妆万户镜中春碧树丨丨天下晓　又东峰歌冉冉山鸡红尾长丨丨樵斧惊飞起　又题栁诗管丨丨何处曲流莺百啭最髙枝　皇甫松抛毬乐诗红拨丨丨飘轻毬坠越绡　司空图歌者诗玉树花飘凤失栖丨丨初压管低　曺唐小游仙诗饥即餐霞闷即行丨丨长啸万山青　李山甫松诗孤标百尺雪中见长啸丨丨风里闻　徐夤偶题诗归来延夀溪头坐终日无人问丨丨　王禹偁南郊大礼诗万里梯航归大国丨丨雷雨破圜扉　苏轼同栁子玉游鹤林招隠诗安得道人擕笛去丨丨吹裂翠崖冈　又有羙堂暴雨诗游人脚底丨丨雷满坐顽云拨不开　周必大行舟忆永和兄弟诗数防家山常在眼丨丨寒雁正闗情　杨万里春半问归雁诗头上丨丨如话别一生长是背人飞　陆游山园晚兴诗过雁丨丨寒霭外短篱数掩夕阳中　戴复古代人送别诗丨丨离岸橹心碎椘江邉　边元鼎暮钟诗丨丨烟树外千里暮山寒　吴惟善小游仙诗丨丨鐡笛风云动人在危楼第防防　李俊民海棠露诗春睡丨丨莺唤起却教老眼见啼妆　张翥闻笛诗三防水邉人檥棹丨丨云杪客凭防　张飬浩游香山诗丨丨啼鴂百花落两岸红雨春淋漓　萨都拉题扬州驿诗寒砧万户月如水塞雁丨丨霜满天　又晓发山馆诗杜宇丨丨山竹裂鹧鸪飞上野棠花　曺伯启和陈爱山诗丨丨何处鸟百様此中猿　宋无席上赠歌者诗十匹吴绫赏水新丨丨歌歇杏梁尘　周权晚眺诗丨丨孤鹤归何晚带得闲云作伴还】
　　一响【杜甫哀郑防诗沧洲哀玉陛寡鹤误丨丨】
　　一吷【荘子恵子曰夫吹管也犹有嗃也吹剑首者吷而已矣尧舜人之所誉也道尧舜于戴晋人之前譬犹丨丨也注管犹有窍比之萧笛虽无音节其吹之者犹有嗃然之声若以剑首而吹则丨丨而已言其全无声也　苏轼快哉此风赋固以陋晋人丨丨之小笑玉川两腋之卑　韩愈读皇甫湜公安园池诗晋人目二子其犹吹丨丨】
　　一泪【晋书苻生载记见一目下】
　　一嘅【刘弇诗丨丨三叹讵如许客思纷纷野烟缕　吴澄江西秋闱分韵诗临文费三思抚防时丨丨】一戏【李刚逺逰赋吾方从事于斯兮等浮生于丨丨欧阳修百子坑赛龙诗倾崖倒涧聊丨丨顷刻万物皆涵濡　米芾与薛老诗要之皆丨丨不当问拙工程俱读神仙传诗鞭灵走石才丨丨骑麟上天亦徒尔】
　　一恨【刘孝威咏佳丽诗唯言有丨丨恨不遂人心】
　　一嚼【吕岩诗丨丨永添千载夀一丸丹药一斤金】
　　一哂【白居易和雉媒诗吟君雉媒什丨丨复一叹陈师道示三子诗喜极不得语泪尽方丨丨】一噫【欧阳修氷谷夜行诗子羙气尤防万窍号丨丨苏轼十月一日将至涡口五里所遇风留宿诗鬼神欺我穷戏我聊丨丨　元好问观浙江涨诗雷风入先驱大块供丨丨】
　　一噎【唐书陈子昻传昔人有以噎得病乃欲絶食不知食絶而身陨贤人于国犹食在人人不可以丨丨而止餐国不可以谬一贤而逺正士】
　　一叱【云笈七籖徐湾者吴郡海塩人也少有道术钱塘杜氏女患邪湾为作术召魅即见丈夫着白帙葛单衣入门湾丨丨之即成白】
　　一噱【欧阳修雪诗自非我为发其端冻口何由开丨丨】
　　一齧【传元赋嘉味溢口鲜类寡俦丨丨之顷至三揺头】
　　一产【晋书石勒载记黎阳人陈武妻丨丨三男一女武擕其妻子诣襄国上书自陈勒下书以为二仪谐畅和气所致赐其乳婢一口谷一百石杂防四十匹西京杂记殷王祖甲丨丨二子曰嚚曰良以卯日生嚚以巳日生良许厘荘公丨丨二女曰妖曰茂椘大夫唐勒丨丨二子一男一女男曰贞夫女曰琼华】一喘【苏轼乞数珠一首赠南禅湜老诗我老安能为万劫付丨丨】
　　一恸【晋书王戎传戎字濬冲以母忧去职性至孝不拘礼制饮酒食肉或观奕碁而容貌毁悴杖然后起裴頠往吊之谓人曰若使丨丨能伤人濬冲不免灭性之讥也　五代史乌震传震従习讨文礼而家在赵文礼执震母妻及子十余人以招震震不頋文礼乃皆断其手鼻割而不殊縦至习军军中皆不忍正视震丨丨而止愤激自励身先士卒　宋史郭义传早游太学以操尚称年四十余客钱塘闻母丧徒跣奔丧毎丨丨辄呕血　又刘传尝知蓬莱县代还过郓州方与曼卿饮闻母暴疾亟归母死丨丨遂絶　白居易和防之晨兴报问龟儿诗黄昏丨丨后夜半十起时　罗隠重过三衢哭孙员外诗丨丨旁人莫相笑知音衰尽路行难】
　　一哭【北史獠传亡失儿女丨丨便止不复追思杜甫送逺诗亲朋尽丨丨鞍马去孤征】
　　一号【晋书阮籍传籍性至孝母终正与人围棊对者求止籍留与决睹既而饮酒二斗举声丨丨吐血数升及将食一蒸豚饮二斗酒然后临诀直言穷矣举声丨丨又吐血数升毁瘠骨立殆致灭性】一嚬【颦同韩非子韩昭侯曰明主爱丨丨一笑嚬有为嚬笑有为笑　梁简文帝龙笛曲金门玉堂临水居丨丨一笑千万余　权徳舆杂兴诗丨丨一笑千金重肯似成都夜失身】
　　一笑【史记平原君传平原君家楼临民家民家有躄者槃散行汲平原君羙人居楼上临见大笑之明日躄者至门请曰愿得笑臣者头平原君笑应曰诺躄者去平原君笑曰观此竖子欲以丨丨之故杀吾羙人不亦甚乎　汉书薛宣传日至休吏贼曺掾张扶独不肯休宣出教曰曺虽有公职事家亦望私恩意掾宜从众归对妻子设酒肴请邻里丨丨相乐　南史张融传建武四年病卒遗令建旐无旒不设祭令人捉麈尾登屋复魂曰吾生平所善自当云丨丨　北史刘昶传帝以所制文笔示之曰时契胜残事钟文业虽则不学欲罢不能脱思一见故以相示虽无足味聊复为丨丨耳宋史汤汉传舍此不务而徒以九重之深丨丨之适以为乐乐极而思之吾有朝廷而不能治也吾有黎民而无与保之也起视四境而外侮又至矣　江总为陈六宫谢表声髙丨丨价起两环　谢绛游嵩山神清洞书冒夜行二十五里马上粗苦疲厌则有师鲁语永叔子聪歌俚调防道吹洞箫往往丨丨絶倒岂知道路之短长也　晏殊中园赋诚丨丨兮相乐亦千金而为夀　荀济赠隂梁州诗得意在双眸倾城犹丨丨　长孙佐辅伤故人歌妓诗曾将丨丨君前去悮杀防多回頋人　杨师道阙题诗两鬟百万谁论价丨丨千金判是轻　王维齐州送祖三诗相逢方丨丨相送还成泣李白陌上赠羙人诗羙人丨丨褰珠箔笑指红楼是妾家　杜甫能画诗每防天丨丨复似物皆春　钱起】
　　【题安国寺用上人院诗狂夫入室无余事唯与天花丨丨同　又送邉补阙省觐诗防酒百花里人情丨丨稀李益宿冯翊夜雨赠主人诗頼君时丨丨方能解四愁　韩愈刘生诗防涛舂天禹穴幽越女丨丨三年留白居易长恨歌回眸丨丨百媚生六宫粉黛无顔色又舒员外逰香山寺大夸胜事诗酡顔丨丨夭桃绽】
　　【清吟数声寒玉哀　刘禹锡留辞李相公诗千思万虑尽如空丨丨一言真可贵　崔道融西施诗丨丨不能忘敌国五湖何处有功臣　李商隠赠郑谠处士诗相逢丨丨怜踈放他日扁舟有故人　温庭筠经李处士杜城别业诗百花情易老丨丨事难忘　李群玉赠回雪诗如能买丨丨满斗量明月　韩偓偶见诗千金莫惜旱莲生丨丨从教下蔡倾　罗隠湘中见进士乔诩诗丨丨有时堪解梦数年无处不同游　陈陶独揺手鸳鸯翡翠承宴私南山丨丨君无辞　罗虬比红儿诗戏水源头指旧踪当时丨丨也难逢　王安石詶龚深甫诗芳辰丨丨真难值暮齿相思岂久堪　苏轼縦笔诗小儿误喜朱顔在丨丨那知是酒红　又出郊寻春诗江城白酒三杯酽野老苍顔丨丨温　黄庭坚登岳阳楼望君山诗未到江南先丨丨岳阳楼小对君山又次韵实之诗虫鸡丨丨何须较花鸟相疏恐被弹载复古临江小泊诗檥舟杨栁下丨丨上茶楼　元好问论诗诗老阮不狂谁防得出门丨丨大江横　萨都拉晓起诗明朝呼儿刷骏马出门丨丨青天横　王庭筠百字令词埽地烧香团圞丨丨不道因风絮】
　　一嚏【酉阳杂俎栁公权侍郎尝见亲故説元和末止建州山寺中夜半觉门外喧閙因于窗櫺中观之见数人运斤造雷车如图画者久之丨丨气忽斗暗其人两目遂昏焉】
　　一唾【韩偓此翁诗严光丨丨垂緌紫何三遗大带红元好问玉泉墨诗万灶元珠丨丨轻客卿新以玉泉名　桑恱闻邸报有感诗牛溲世事博孤笑蝉翼人情消丨丨　何景明诗冨贵茍非道千驷祗丨丨】一喷【乔彝渥注马赋四蹄曵练翻瀚海之霜华丨丨生风下胡山之木叶】
　　一噬【晋书陈敏传石氷之乱朝廷録敏防功故加越次之礼授以上捋之任庶有韩卢丨丨之效而本性凶狡素无识逹贪荣千运逆天而动】
　　一咒【云笈七籖老子中经祝曰左社右稷元梁使者逐捕灾殃急急如律令五咽丨丨三十咽止一日一夜三百六十咽三十日邪气去六十日小病愈百日大病愈】














　　御定骈字类编卷八十
<子部,类书类,御定骈字类编>
　　钦定四库全书
　　御定骈字类编卷八十一
　　数目门四
　　一
　　一金【史记平准书注见一斤下　汉书郊祀志种五梁禾于殿中各顺色置其方面先鬻鹤□瑇瑁犀玉二十余物渍种计粟斛成丨丨　又东方朔传酆镐之间号为土膏其贾亩丨丨　南史钟嵘传梁天监初制度虽革而未能尽改前弊嵘上言曰永元肇乱坐防天爵勲非即戎官以贿就挥丨丨而取九列寄片札以招六校骑都塞市郎将填街　金史陈规传死之日家无丨丨知友为之　鲍照代贫贱苦愁行或以丨丨恨便成百年隙　杜甫白帝楼诗腊破思端绮春归待丨丨　王建水运行用尽百金不为费但得丨丨即为利皮日休三羞诗丨丨易芦卜一缣换凫茈】
　　一饼【后汉书乐羊子妻传羊子尝行路得遗金丨丨还以与妻妻曰妾闻志士不饮盗泉之水防者不受嗟来之食况拾遗求利以汚其行乎羊子大慙乃捐金于野而逺寻师学一年来归妻跪问其故羊子曰久行懐思无他异也妻乃引刀趋机而言曰此织生自蚕茧成于机杼一丝而累以至扵寸累寸不已遂成丈匹今若断斯织也则捐失成功稽废时月夫子积学当日知其所亡以就懿徳若中道而归何异断斯机乎羊子感其言复还终业】
　　一锭【圗绘寳鉴马宋英放逹能诗至钱塘逰净慈寺写古松于壁题云磨出丨丨两锭墨扫出千年万年】
　　【树月明乌鹊误飞来踏枝不着空归去】
　　一玉【左传见一环下】
　　一璧【左传见一环下　史记蔺相如传且以丨丨之故逆彊秦之驩不可扵是赵王乃斋戒五日使臣奉璧拜送书于庭何者严大国之威以修敬也　又赵王岂以丨丨之故欺秦耶】
　　一瑴【欧阳修送杨辟秀才诗其于获二生厥价玉丨丨】
　　一环【诗卢重鋂传鋂丨丨贯二也疏上言重环谓环相重故知谓子母环谓大环贯丨小丨也重鋂与重环别则与子母之环文当异故知丨丨贯二谓丨大丨贯二小环也　左传宣子有环其一在郑商宣子谒诸郑伯子产弗与子太叔谓子产曰韩子亦无防求晋国亦未可贰吾子何爱于丨丨其以取憎于大国也盍求而与之子产曰夫大国之人令于小国而皆获其求将何以给之一共一否为罪滋大大国之求无礼以斥之何餍之有吾且为鄙邑则失位矣若韩子奉命以使而求玉焉贪滛甚矣独非罪乎出一玉以起二罪吾又失位韩子成贪将马用之且吾以玉贾罪不亦锐乎又昭公三十二年十二月公疾徧赐大夫大夫不受赐子家子防琥丨丨一璧轻服受之大夫皆受其赐疏释器云肉倍好谓之璧肉好若一谓之环　新论量冇轻重则形之于衡今加丨丨于衡左则右蹶加之于右则左蹶惟莫之动则平正矣】
　　一琲【西京杂记霍光妻遗淳于衍走珠丨丨绿绫百端钱百万黄金百两为起第宅奴婢不可胜数】一珥【齐书天文志永明四年正月辛巳日南北各生丨丨又生一背】
　　一玦【王真逰武山记泰和县南境诸大山隠然如丨丨文同中秋夜试院寄子平诗松梢倚楼角丨丨偃相向】
　　一玺【汉书元后传赞位号已移扵天下而元后惓惓犹握丨丨不欲以授莽】
　　一珠【五代史刘延朗传冇瞽者张蒙自言事太白山神神魏崔浩也其言吉凶无不中暠索信之尝引防见帝闻其语声惊曰此非人臣也暠使蒙问扵神神传语曰三珠并丨丨驴马没人驱嵗月甲庚午中兴戊巳土暠不晓其义使问蒙蒙曰神言如此我能传之不能解也帝即以蒙为馆驿廵官　观佛三昧海经其光杂色如月如星众星月间有七寳珠丨丨出水丨丨出火丨丨生树其树七宝金刚为果丨丨生华　杜甫寄上汉中王诗云里不闻防鴈过掌中贪见丨丨新　白居易防之诗丨丨甚小还慙蚌八子虽多不羡鸦】一宝【水经注见一翁下　法苑珠林佛告比丘扵意云何此为乐不比丘答佛丨丨一妙犹为乐极何况七寳四妙居也　戴昺秋日独倚东楼诗近喜书房添丨丨陶留得古端溪】
　　一贝【诗锡我百朋笺古者货贝五贝为朋疏五贝者汉书食货志以为大贝牡贝么贝小贝不成贝为五也言为朋者为小贝以上四种各丨丨为一朋而不成者不为朋郑因经广觧之言冇五种之贝贝中以相与为朋非总五贝为一朋也】
　　一钱【史记髙帝纪沛中豪杰吏闻令有重客皆往贺萧何为主吏主进令诸大夫曰进不满千钱坐之堂下髙祖为亭长素易诸吏乃绐为谒曰贺钱万实不持丨丨　又魏其武安侯传行酒次至临汝侯临汝侯方与程不识耳语又不避席无所发怒乃骂临汝侯曰生平毁程不识不直丨丨今日长者为夀乃效女儿呫嗫耳语　又司马相如传卓王孙大怒曰女生不材我不忍杀不分丨丨也　又邓通传见一簪下　后汉书刘宠传徴为将作大匠山隂县有五六老叟尨眉皓发自若邪山谷间出人赍百钱以送宠宠劳之曰父老何自苦对曰山谷鄙生未尝识郡朝它守时吏发求民间至夜不絶或狗吠竟夕民不得安自明府下车以来狗不夜吹民不见吏年老遭值圣明今闻当见弃去故自扶奉送宠曰吾政何能及公言邪勤苦父老为人选丨大丨受之　晋书邓攸传攸在郡刑政清明百姓欢恱为中兴良守后称疾去职郡常有送迎钱数百万攸去郡不受丨丨　北史郑译传帝令内史李徳林立作诏书复爵沛国公位上柱国髙颎戱谓译曰笔干答曰出为方岳杖防言归不得丨丨何以润笔上大笑　潜夫论寜见朽贯千万而不忍贷人丨丨情知积粟腐仓而不忍贷人一斗　赵秉文无尽藏赋侯何啻于万户买不费于丨丨　李白襄阳歌清风朗月不用丨丨买玉山自倒非人推　杜甫空囊诗囊空恐羞涩留得丨丨看司空曙送严使君逰山诗家楚依三户辞州选丨丨徐夤公子行相如谩说凌云赋四壁何曽有丨丨苏轼题李伯时尽赵景仁琴鹤圗诗清献先生无丨丨】
　　【故应琴鹤是家传　黄庭坚赠髙九万诗行世有千首买山无丨丨　陆防儒生诗用可重九鼎穷寜值丨丨耶律楚材寄景贤诗林下因缘千古重人间富贵丨丨轻　许衡病中诗但愿吾儿防读书不妨贫苦丨丨】
　　【无】
　　一米【晋书乐志阮咸妙逹八音常心讥荀朂新律不合中和朂以为己所治鼔钟金石丝竹皆短校丨丨扵此服咸之妙　彦周诗话饶徳操佛米赞一佛丨丨为米三升自升而斗自斗而斛念之无穷太仓不足苏轼行琼儋间诗茫茫太仓中丨丨谁雌雄】
　　一糠【北史燕荣传时元嗣除幽州长史惧辱固辞上知之敕荣曰嗣杖十已上罪皆奏闻荣忿曰防子何敢弄我及遣嗣监纳仓粟飏得丨丨一粃罚之毎笞不满十然一日中或至三数】
　　一粃【北史燕荣传见上】
　　一浆【唐书李师道传师道纳三州遣子方入侍宿既还师道中悔召诸将议皆曰蔡数州战三四年乃克公今十二州何所虞大将崔承度独进曰公初不示诸将腹心而今委以兵此皆嗜利者朝廷以丨丨十饼诱之去矣】
　　一缣【南史何逺传轻财好义周人之急言不虚妄盖天性也毎戯语人云卿能得我一妄语则谢卿以丨丨众共伺之不能记也　唐书权徳舆传大厯中丨丨值钱四千今止八百税入如旧则出扵民者五倍　随手杂记江表志云江南李氏进贡中国无虚月十数年间经费将匮建隆初始申铜禁铸泉货当十又铸唐国通寳钱两文当开元钱一文又用韩熈载法变铸钱其后丨丨约卖三十索银一两二十五索余物称是】一葛【韩愈送石处士序冬一裘夏丨丨食朝夕饭一盂蔬一盘　王炎夏日郊行赋一裘丨丨日饭一盂】一褐【杜牧池州送孟迟先軰诗僧炉风雪夜相对眠丨丨　陆防夜兴诗鬓毛饱受雪霜侵丨丨萧条寄故邻　元好问望王李归程诗丨丨霜寒晚思孤眼中行李见归途】
　　一缕【唐书刘从谏传谷纳邯郸人李严女为侍人号新声当从谏潜圗窥胁新声谏谷曰始天子以从谏为节度非有战野攻城之功直以其父挈齐十二州还天子去就间未能夺其嗣耳自有凙潞未闻以丨丨一蹄为天子夀左右皆无赖章武朝数镇颠覆皆雄才杰器尚不能固天子恩况从谏擢自儿女手中茍不以法得亦宜以不法终君当脱族西去大丈夫勿顾一饭恩以骨肉腥健儿食　孔丛子夫以丨丨之任系千钧之重上县之扵无极之髙下垂之扵不测之深旁人皆哀其絶而造之者不知其危　白居易风雨晚泊诗此生飘荡何时定丨丨鸿毛天地中　牟融题竹诗数防渭川雨丨丨湘江烟　孔平仲晚出诗披豁向青天望销云丨丨　陈师道山口阻风诗九泽不满眼五丈方丨丨　刘子翚吴传朋游丝帖歌勿轻漠漠丨丨浮力遒可罣千钧石　刘宰北固山望扬州诗北固城髙万象秋烟竿丨丨认扬州　史肃杂诗春江日暖舞清涟客舍萧萧丨丨烟　谢宗可防丝诗见半痕下　又茶烟诗老鹤归迟无俗侣白云丨丨在遥岑　刘因往平定早发土门宿故闗诗土门丨丨汉时天万古行人为谁仰　牟巘独姥山诗维址呀洞戸云气丨丨烟　宋无逰三茅华阳渚洞诗数声金磬秋坛霁敲碎遥天丨丨云　吴澄画坐诗只有道人无燕坐清香丨丨起鑪心】一织【戴复古白苎歌雪为纬玉为经丨丨三涤手织成一片冰】
　　一茧【神异经东北有桑树髙八十丈其上自冇蚕作茧长三尺缲丨丨得丝一觔　王筠行路难已缲丨丨催衣缕复捣百和薰衣香　范成大雪巢诗堂燕防番炎热冰蚕丨丨绸缪】
　　一组【左传衡紞纮綖疏纮缨皆以组为之所以结冠于人首也缨用两组属之扵两旁结之于颔下垂其余也纮用丨丨从下而上属之于两旁垂其余也】
　　一丝【后汉书舆服志凡先合单纺为丨丨四丝为一扶五扶为一首一首为一文文采淳为一圭首多者丝细少者丝麤皆广尺六寸　又乐羊子妻传见一饼下　王尚防风穴赋吹滩上之丨丨兮系九鼎扵汉邦沈干浙江赋海门喧万鼔之声江面直丨丨之力苏轼赠防州慈云寺鉴老诗徧界难藏真薄相丨丨不】
　　【挂且逢塲　叶适赠胜上人诗遣腊冰千筯勾春柳丨丨　赵秉文题刘徳温画湖山丰夏诗六月凉生青蒻底钓鱼船上丨丨风　元好问松上幽人圗诗秋风谡谡松树枝仙人骨轻云丨丨　王恽春江独钓圗诗渺渺春江碧若空丨丨斜袅钓坛风　张翥露坐诗随地丨丨和露湿青虫县在月明中　顾瑛咏虎丘小吴轩诗冯虚俯城郭隐见丨丨烟】
　　一絇【隋唐嘉话张昌仪兄弟恃易之昌宗之宠所居奢溢逾扵王主末年冇人题其门曰丨丨丝能得防日络昌仪见之遽下笔书其下曰一日即足】
　　一线【闻见近录庾岭险絶闻天下予尝至岭上仰视青天如丨丨然既过岭即青松夹道以达南雄州明一统志丨丨泉在延安府中部县治西南酌之可以疗疾　周必大逰庐山录紫宵峰剑立众山之间鐡塔堪如丨丨　髙诲逰泰山记延伫四望沧溟东坼河流天倾而汶水汤汤仅环丨丨西南万山伏地殆如米撮惟徂徕尼父仅露脊可指耳　王叔承逰仙女潭记有水犀洞伛偻跣足穿入度水而入两崖中空上未合者丨丨命曰丨丨天　丁椿尊经阁赋吞涟川之丨丨合清流之防曲　杜甫至日遣兴诗何人错忆穷愁日愁日愁随丨丨长　盖郊秋懐诗见千刀下　刘禹锡歴阳书事诗柳长千丝宛田塍丨丨絣　皮口休鲁望以轮钩相示诗丨丨飘然下碧塘溪翁无语逺相望　和凝宫词才经冬至阳生后今日工夫丨丨多　苏轼望海楼晚景诗海上涛头丨丨来楼前指顾雪成堆　又百嵗防诗水师絶呌鳬鴈起乱石丨丨争磋磨　王令纸鸢诗才乘丨丨凭风去便有愚儿仰面防　王庭珪暮春诗雨余山鸟百般啼烟隔桃谿丨丨微　范成大倦绣诗槐隂忽到帘旌上迟却寻常丨丨花　又题天平夀老方文诗时人不用怜衰病天与丹房丨丨泉陆游喜雨诗万家歌舞丰年乐未费乌龙丨丨云　杨万里除夕前一日诗雪留逺岭半尖白云漏斜阳丨丨黄　文天祥吾山圗诗乌猿白鹤无根树淡月疎星丨丨天　李俊民过云防诗连山断树瞰平野丨丨黄流掌上来　赵秉文晚登太史台诗云镂残阳丨丨金西风吹雨破层隂　元好问自题写真诗东涂西抹窃时名丨丨微官误半生　刘秉忠闲书诗书成得得秋风夜丨丨防鸿独倚楼　张飬浩直省诗怒虎九闗天日逺冥鸿丨丨海云深　萨都拉鹦鹉曲觉来粉汗湿香脸丨丨柔红枕痕浅　周权接竹引泉诗引兹丨丨秋髙下穿林梢　黄溍金华山赠同逰者诗夫容峰前问行路宛宛丨丨随潺湲】
　　一绢【杜甫忆昔诗岂闻丨丨直万钱有田种谷今流血】
　　一缇【陆龟彼农诗有繻丨丨不襟不袪】
　　一练【陆龟照夜白诗雪蚪轻骏歩如飞丨丨腾光透月旗】
　　一纬【西京杂记见一经下】
　　一纶【沈恺真率园记石下有滩曰烟水渔矶秋水时至闲鸥上下丨丨垂钓而江湖之体具矣　黄镇成题秋江把钓图诗独载防舠过碧川丨丨牵动楚秋天】
　　一缗【羣碎录缗钱缗丝也以贯钱钱一百曰丨丨】
</div>
    <div class="pagination">
<a href="御定骈字类编_page330.html">上一页</a><span>...</span><a href="御定骈字类编_page326.html">326</a><a href="御定骈字类编_page327.html">327</a><a href="御定骈字类编_page328.html">328</a><a href="御定骈字类编_page329.html">329</a><a href="御定骈字类编_page330.html">330</a><span class="current-page">331</span><a href="御定骈字类编_page332.html">332</a><a href="御定骈字类编_page333.html">333</a><a href="御定骈字类编_page334.html">334</a><a href="御定骈字类编_page335.html">335</a><a href="御定骈字类编_page336.html">336</a><span>...</span><a href="御定骈字类编_page332.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
