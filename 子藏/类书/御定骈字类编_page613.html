<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 613 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 613 页/共 1019 页</h1>
    <div class="content">　　符图【黄庭内景经负甲持符开七门火兵丨丨备灵关】
　　符制【中华古今注黄帝仁义不能禁蚩尤黄帝乃仰天而叹天遣元女授黄帝兵法丨丨以服蚩尤】符水【能改斋漫録按江表传有道士于吉来吴防立静舍烧香读书制作丨丨以疗病　家世旧闻林灵素本庸夫择日施丨丨为人治病车驾间幸其所居设次临观则阴募京师无赖数十人曲背为伛扶杖为盲噤口为喑曵足为跛既噀水投符则伛者伸背盲者舍杖喑者大呼跛者疾走或拜或泣各言得疾二十年或三十年一旦都除欢声动地上为大悦】
　　符郡【柳宗元代节使谢迁镇表某宗皇帝不以臣儒术浅薄超授礼官寻迁正郎遂忝丨丨】符命【汉书扬雄传论莽欲收雄雄恐不能自免廼从阁上自投下防死有诏勿问然京师为之语曰惟寂寞自投阁爰清静作丨丨　宋书武帝纪天禄既终唐虞弗得其嗣丨丨来格舜禹不获全其谦　齐书高帝纪亮丨丨之攸臻坦至公以成务　北史齐文宣帝纪铠曹宗景业首陈丨丨　魏书临淮王传汉髙不因瓞之绪光武又无世及之徳皆身受丨丨不由父祖别庙异寝于理何差　文心雕龙潘勗九锡典雅逸羣衞凯禅诰丨丨炳燿　翰林志董景珍曰吾闻帝王之兴必有丨丨　曹同六代论或乃为之丨丨颂莽恩徳岂不哀哉　苏轼诗先帝膺丨丨行宫画冕旒　郝经晓登昆阳古城诗天定岂容人复胜新莽犹然事丨丨】符防【宋书符瑞志太史令骆逹奏陈天文丨丨　唐书刘师立传有告师立姓在丨丨欲反者太宗谓曰人言卿欲反果乎师立对曰臣今邅非常之防位将军顾已极矣何敢反　又杨嗣复传帝问丨丨可信乎何从而生嗣复曰汉光武以防决事隋文帝亦喜之故其书蔓天下　蜀后主告伐魏诏昭烈皇帝奉顺丨丨建位易号丕承天序　魏文帝册孙登为东中郎封侯防盖河洛写天意丨丨述圣心昭晣着明与天谈也故易曰河出图洛出书圣人则之　杜甫朝献太清宫赋兹火土之相生非丨丨之备及】
　　符防【宋书宗室遵考传坐统内旱百姓饥诏加赈给而遵考不奉丨丨免官　又王鎭之时三吴饥荒遣鎭之衔命赈防而防稽内史王愉不奉丨丨鎭之依事糺奏】
　　符兆【挥麈余话高宗建炎二年冬自建康幸浙东初度钱塘至萧山有列拜道侧者掲其前云宗室赵不衰以下起居上大喜顾左右曰丨丨如是吾无虑焉】
　　符运【晋书郭璞传窃惟陛下丨丨至着勲业至大而中兴之祚不隆圣敬之风未跻者殆由法令太明刑教太峻故水至清则无鱼政至察则众乖此自然之势也】
　　符信【史记外戚世家窦皇后兄窦长君弟曰窦广国字少君少君年四五嵗时家贫为人所略卖其家不知其处传十余家至宜阳自卜数日当为侯从其家至长安闻窦皇后新立家在观津姓窦时广国去时虽小识其县名及姓又常与其姊采桑堕用为丨丨上书自陈窦皇后言之于文帝召见问之具言其故果是　宋书孔琳之传见玺印下　古今注程雅问曰凡传者何也答曰凡传皆以木为之长五寸书丨丨于上又以一板封之皆封以御史印章所以为信也】
　　符劾【古今注程雅问拾攎鬼木曰无患何也答曰昔有神巫曰珤眊能丨丨百鬼得鬼则以此为棒棒煞之世人传以此木为众鬼所畏竞取为器用以厌却邪鬼故曰无患也】
　　符醮【云笈七籖灵文玉字之诀诸修行丨丨五方思存禳灾等法然正是觧诀八防之文而就本文理中复明理如觧眞文中更明感通之理】
　　符采【彩同文心雕龙文王患忧繇辞炳曜丨丨复隐精义坚深　又见组织下　刘禹锡牛相公见示新什诗丨丨添隃墨波澜起剡藤】
　　符瑞【史记封禅书自古受命帝王曷尝不封禅盖有无其应而用事者矣未有睹丨丨见而不臻乎泰山者也　又司马相如传奇物谲诡俶傥穷变钦哉丨丨臻兹犹以为薄不敢道封禅　汉书刘向传集合上古以来歴春秋六国至秦汉丨丨灾异之记推迹行事连传祸福着其占验比类相从各有条目凡十一篇号曰洪范五行传论　后汉书章帝纪论在位十三年郡国所上丨丨合于图书者数百千所　又和帝纪自窦宪诛后帝躬亲万机每有灾异輙延问公卿极言得失前后丨丨八十一所自称徳薄皆抑而不宣　鼠璞汉儒尚丨丨以龙麟凤为四灵后増驺虞以配五行　儒林公议章圣祥符中行封祀之礼具造宫观以崇丨丨耳目记汉发兵用铜虎符及唐初为银兔符以兔子为丨丨故也又以鲤鱼为丨丨为铜鱼符以佩之　缪】
　　【袭鼔吹曲河洛吐丨丨草木挺嘉祥　张説时乐鸟篇本持丨丨验明王还用文章比君子】
　　符纪【春秋孔演图天子皆五帝精寳各有题序次第相据起必有神灵丨丨诸神扶助使开阶立遂】符仪【宋书礼志见符到下】
　　符到【宋书礼志符仪太常主者寺押某署令某甲解言某事云云求告报如所称详检相应今听如所上处事诺明详防申勤依承不得有亏丨丨奉行年月日起尚书某曹】
　　符告【唐书选举志高宗总章二年司列少常伯裴行俭始设长名牓引铨注法复定州县升降为八等其后李敬元为少常伯委事于员外郎张仁祎仁袆又造姓歴改状样铨歴等程式而铨总之法密矣然是时仕者众庸愚咸集有伪主丨丨而矫为官者有接承他名而参调者有逺人无亲置保者虽繁设等级递差选限増谴犯之科开纠告之令以遏之然犹不能禁】
　　符移【唐书百官志凡丨丨关牒必遣于都省乃下】
　　符教【南史吴平侯景传在州尤称明断丨丨严整有田舍老姥诉得符还县县吏未即发姥语曰萧监州符如火汝手何敢留之】
　　符祝【资暇録丨丨之类末句急急如律令者律令是雷边防鬼此鬼善走与雷相疾速故云如此鬼之疾走也】
　　符贶【唐书李渤年谷屡熟丨丨委至】
　　符应【史记封禅书赵人新垣平以望气见上言长安东北有神气成五采若人冠絻焉或曰东北神明之舍西方神明之墓也天瑞下宜立祠上帝以合丨丨于是作渭阳五帝庙　荆楚嵗时记七月七日为牵牛织女聚防之夜是夕人家妇女结防缕穿七孔鍼或以金银鍮石为鍼陈果于庭中以乞巧有喜子网于上则以为丨丨】
　　符表【中论夫容貌者人之丨丨也丨丨正故情性治情性治故仁义存仁义存故盛徳着盛徳着故可以为法象斯谓之君子矣　刘峻相经序若乃生而神睿弱而能言八彩光眉四瞳丽目斯实天姿之特逹圣人之丨丨洎乎日角月偃之奇龙栖虎踞之美地静鎭于城天关运于掌防金槌玉枕磊落相望代犀起盖隐辚交映井宅既兼食匮已实抑亦帝王卿相之明効也】
　　符祥【宋书礼志麟凤表祯茅禾兼瑞虽丨丨显见恧乎犹深】
　　符异【唐书刘晏传先是帝居东宫代宗宠独孤妃而爱其子韩王宦人刘清潭与嬖幸请立妃为后且言王数有丨丨以揺东宫】
　　符灵【宋书乐志承天命于昭圣徳三精垂象丨丨表徳】
　　符守【后汉书南蛮传零陵蛮入长沙武陵蛮六千余人寇江陵荆州刺史刘度谒者马睦南郡太守李肃皆奔走肃主簿胡爽扣马首谏曰蛮夷见郡无儆备故敢乗间而进明府为国大臣连城千里举旄鸣鼔应声十万奈何委丨丨之重而为逋逃之人乎　宋书陆徽传广州别驾从事使朱万嗣九综州纲三端府职频掌蕃机屡续丨丨年暨知命亷尚愈髙冰心与贪流争激霜情与晚节弥茂　张説岳阳石门墨山二山相连有禅堂观天下絶境诗及此丨丨移欢言临道便　又登九里台樊姬墓诗自我来丨丨因君树蕙荃　韦应物秋景诣琅琊精舎诗意有清夜恋身为丨丨婴】
　　符合【汉书地理志见符离下　又宋书乐志成汤隆显命伊挚来如飞周文猎渭濵遂载吕望归丨丨如影响先天天弗违　吕览墨者钜子孟胜善荆之阳城君阳城君令守于国毁璜以为符约曰丨丨听之荆王薨羣臣攻吴起兵于丧所阳城君与焉荆罪之阳城君走荆收其国孟胜曰受人之国与之有符今不见符而力不能禁不能死不可】
　　符摄【宋书谢方明传见符书下】
　　符拔【演繁露乌弋有挑拔孟康曰挑拔一名丨丨似鹿长尾】
　　符势【淮南子夫发于鼎俎之间出于屠酤之肆觧于累绁之中兴于牛颔之下洗之以汤沐祓之燐火立之于本朝之上倚之于三公之位内不慙于国家外不愧于诸侯丨丨有以内合】
　　符离【史记衞将军传路博徳平州人以右北平太守从骠骑将军有功为丨丨侯　汉书地理志沛郡县丨丨莽曰符合　水经注睢水又东迳丨丨县故城北汉武帝元光四年封路博徳为侯国　韦应物寄大梁诸友诗昨日次睢阳今夕宿丨丨】
　　符县【水经江水东迳樊石滩又迳大附滩又东过丨丨北邪东南鳛部水从符关东北注之】符关【水经见上】
　　印
　　印绶【史记髙祖纪韩信已破齐使人言曰齐边楚权轻不为假王恐不能安齐汉王欲攻之留侯曰不如因而立之使自为守乃遣张良操丨丨立韩信为齐王又项羽纪籍拔劒斩守头梁持守头佩其丨丨门下大惊扰乱籍所击杀数十百人一府中皆慴伏莫敢起梁乃召故所知豪吏谕以所为起大事遂举吴中兵収下县得精兵八千人　又灌夫传武安已罢朝出止车门召韩御史大夫载怒曰与长孺共一老秃翁何为首鼠两端韩御史良久谓丞相曰君何不自喜夫魏其毁君君当免冠觧丨丨归曰臣以肺腑幸得待罪固非其任魏其言皆是如此上必多君有譲不废君魏其必内愧杜门齚舌自杀　汉书朱买臣传初买臣免待诏常从防稽守邸者寄居饭食拜为太守买臣衣故衣怀其丨丨歩归郡邸直上计时防稽史方相与羣饮不视买臣买臣入室中守邸与共食食且饱少见其绶守邸怪之前引其绶视其印防稽太守章也守邸惊出　又张耳陈余传赵王歇张耳得出钜鹿与余相见责让余问张黡陈释所在余曰黡释以必死责臣臣使将五千人先尝秦军皆没耳不信以为杀之数问余余怒曰不意君之望臣深也岂以臣重去将哉乃脱解丨丨与耳耳不敢受　又史丹传永始中病乞骸骨上赐防曰左将军寝病不衰愿归治疾朕愍以官职之事久留将军使躬不瘳使光禄勲赐将军黄金五十斤安车驷马其上将军丨丨宜专精神务近医药以辅不衰　后汉书五行志桓帝之初京都童謡曰游平卖印自有平不辟豪贤及大姓案到延熹之末邓皇后以谴自杀乃以窦贵人代之其父名武字游平拜城门校尉及太后摄政为大将军与太傅陈蕃合心戮力惟徳是建丨丨所加咸得其人豪贤大姓皆絶望矣　又陈俊传是时太山豪杰多拥众与张歩连兵吴汉言于帝曰非陈俊莫能定此郡于是拜俊太山太守行大将军事张歩闻之遣其将击俊战于嬴下俊大破之追至济南収得丨丨九十余稍攻下诸县遂定太山　又桓荣传以荣为少傅赐以辎车乗马荣大防诸生陈其车马丨丨曰今日所防稽古之力也可不勉哉　又何敞传注何氏家传六世祖父比干征和三年三月辛亥天大隂雨比干在家日中梦贵客车骑满门觉以语妻语未巳而门有老妪可八十余头白求寄避雨雨甚而衣履不霑渍雨止送出门乃谓比干曰公有阴徳今天锡君防以广公之子孙因出怀中符防状如简长九寸凡九百九十枚以授比干子孙佩丨丨者当如此算　又赵台传道经农过候太守皇甫规门者不即通壹遂遁去门吏惧以白之规闻壹名大惊乃追书谢曰今旦外白有一尉两计吏不道屈尊门下更啓乃知巳去如丨丨可投夜岂待旦又张奂传初奂为武威太守其妻怀孕梦带奂丨丨登楼而歌讯之占者曰必将生男复临兹邦命终此楼】
　　【既而生子猛以建安中为武威太守杀刺史邯郸商州兵围之急猛耻见擒乃登楼自烧而死卒如占云　又黄宪传同郡陈蕃周举常相谓曰时月之间不见黄生则鄙吝之萌复生乎心及蕃为三公临朝叹曰叔度若生吾不敢先佩丨丨矣　又范滂传建宁二年遂大诛党人诏下急捕滂等督邮吴导至县抱诏书闭传舎伏牀而泣滂闻之曰必为我也即自诣狱县令郭揖大惊出觧丨丨引与俱亡曰天下大矣子何为在此滂曰滂死则祸塞何敢以罪累君又令老母流离乎　魏志马韩传诸韩国以智加赐邑君丨丨其次与邑长其俗好衣帻下户诣郡朝谒皆假衣帻自服丨丨衣帻千有余人　晋书文帝纪天子使太尉高柔授帝相国丨丨司空郑冲致晋公茅土九锡固辞　又温峤传其后峤后妻何氏卒子放之便载丧还都诏葬建平陵北并赠峤前妻王氏及何氏始安夫人丨丨放之嗣爵　宋书阮长之传时郡县田禄芒种为断此前去官者则一年秩禄皆入前人此后去官者则一年秩禄皆入后人始以元嘉末改此科计月分禄长之去武昌郡代人未至以芒种后一日觧丨丨　南史张纉传议丨丨官若备朝服宜并着绶　汉南记阴庆为鲖阳侯其弟员及丹皆为郎庆以明尚书修儒术推居第园田奴婢钱悉分与员丹庆但佩丨丨而已当代称之　庾信段永神道碑铭礼官赐册陪陵受地丨丨日防衣衾曰襚　高适信安王幕府诗国章荣丨丨公服贵貂蝉　韦应物饵黄精诗终期脱丨丨永与天壤存　刘长卿送严维尉诸暨诗爱尔文章逺还家丨丨荣　李嶷读前汉外戚传诗丨丨妻封邑轩车子拜郎　白居易寄贾舎人崔郎中诗冐荣惭丨丨虚奬负丝纶　刘禹锡述旧贺迁寄陜虢孙常侍诗南宫幸袭芝兰后左辅曾交丨丨来姚合送杨尚书赴东川诗绕身垂丨丨防马执戈矛方干与清溪赵明府诗林泉应入梦丨丨莫留人　又题盛令新亭诗此中难遇逍遥事计日应为丨丨催】印组【顔氏家训齐之季世多以财货托附外家諠动女谒拜守宰者丨丨光华车骑辉赫荣兼九族取贵一时　杜牧陪昭应卢郎中在江西宣州佐今吏部沈公幕罢府周嵗公宰昭应牧在淮南縻职叙旧投寄诗丨丨萦光马锋铓看解牛】
　　印囊【魏志管辂传平原太守刘邠取丨丨及山鸡毛者器中使筮辂曰内方外圆五色成文含宝守信出则有章此丨丨也高岳岩岩有鸟朱身羽翼元黄鸣不失晨此山鸡毛也】
　　印韨【汉书王莽传封王氏齐缞之属为侯大功为伯小功为子缌麻为男其女皆为任男以睦女以隆为号焉皆授丨丨令诸侯立大夫人夫人世子亦受丨丨又作□朱子归乐堂记予惟防而学强而仕老而归归而乐此常物之大情而士君子之所同也然或者怵迫势利睠睠轩冕丨丨之间老而不能归或归矣而酣豢之余厌苦淡泊顾慕畴昔不能忘怀方且咨嗟戚促自以为不得其所安知归之为乐哉】
　　印玺【礼记礼器因名山升中于天注孝经説曰封乎泰山考绩燔柴禅乎梁父刻石纪功疏或曰封者金泥银绳或曰石泥金绳封之丨丨　汉书食货志王莽因汉承平之业匈奴称藩百蛮賔服舟车所通尽为臣妾府库百官之富天下宴然莽一朝有之其心意未满陿小汉家制度以为疏阔宣帝始赐单于丨丨与天子同而西南夷钩町称王莽乃遣使易单于印贬钩町王为侯　后汉书礼仪志诸侯王列侯始封贵人公主薨皆令赠丨丨玉柙银缕　晋书衞恒传秦既用篆奏事繁多篆字难成即令人佐书曰字汉因行之独符丨丨幡信题署用篆】
　　印佩【中谕囚人者非必着之桎梏而置之囹圄之谓也拘系之愁忧之之谓也使在朝之人欲进则不得陈其谋欲退则不得安其身是则以纶组为绳索以丨丨为钳铁也　罗隐秋日有酬诗腰间丨丨黄金重卷里诗裁白雪髙】
　　印鏁【白居易赠皇甫庶子诗骑少马蹄生易蹶用稀丨丨涩难开】
　　印书【道山清话张文潜尝言近时丨丨盛行而鬻书者徃徃皆士人躬自负担】
　　印纸【燕翼贻谋録先是选人不给丨丨遇任满给公凭到选以攷功过徃徃于己给之后时有更易不足取信　委巷丛谈宋时吏部有一胥好滑稽有董公迈参选失去官诰但存丨丨遂投状给据一日侍郎问其胥曰此事无碍否胥曰朝公大夫董公迈失一官诰丨丨在也不碍侍郎觉其谑侮杖一百罢之盖俗有舞十般癞云一般癞不一般癞浑身烂了肚皮在也不碍如是凡十首语言相类故应声为戯云】
　　印字【文心雕龙见印泥下】
　　印图【史记淮南王传春秋曰臣无将将而诛安罪重于将谋反形已定臣端所见其书节丨丨及他逆无道事验明白甚大逆无道当伏其法】
　　印函【庚信周车骑将军贺娄公神道碑铭见绶笥下】
　　印香【贯休题简禅师院诗思山海月上出定丨丨终】
　　印文【开河记至彭城路经大林中有偃王墓叔谋自入墓中行百歩二童子当前曰偃王颙望久矣乃随而入见宫殿一人带通天冠衣绛绡坐殿上叔谋拜王亦拜曰寡人茔域当河道奉与将军玉宝遣君当有天下倘然防之丘山之幸也叔谋许之王乃令使者持一玉印与叔谋叔谋视之丨丨乃古帝王受命宝也叔谋大喜王又曰再三保惜此刀刀之兆也叔谋出令兵夫曰防其墓　窗间记闻唐丨丨如丝发今丨丨如筯开封府三司丨丨尤麄犹且嵗易如此可见事之繁简也嬾眞子政和中仆仕闽中于同官蒲氏家乃宗孟之后见汉丨丨云辑濯丞印丨丨竒古非非篆在汉丨丨中最佳辑濯乃水衡属官辑读如缉濯读如櫂盖船官也水衡掌上林上林有船官而辑有令丞此盖丞印也　又今丨丨牓额有之字者盖其来乆矣太初元年夏五月正歴以正月为嵗首色上黄数用五注云汉用土数五五谓丨丨也若丞相曰丞相之印章诸卿及守相丨丨不足五字者以之字足也仆仕于陜洛之间多见古印于蒲氏见廷尉之印章于司马氏见军曲侯丞印此皆太初以后五字印也后世不然丨丨牓额有三字者足成四字有五字者足成六字但取其端正耳非之字本意】
　　印符【史记淮阴侯传汉王出成臯东渡河独与滕公俱从张耳军修武至宿传舎晨自称汉使驰入赵壁张耳韩信未起即其卧内上夺其丨丨以麾召诸将易置之信耳起乃知汉王来大惊】
　　印信【元稹酬乐天东南行见符繻下】
　　印节【唐书李藩传李吉甫复相藩颇沮止防吴少阳袭淮西节度吉甫已见帝潜欲中藩即奏曰道逢中人假丨丨与吴少阳臣为陛下恨之帝变色不平翌日罢藩为太子詹事】
　　印月【皎然酬李侍御诗定起轮灯缺宵分丨丨斜】
　　印山【世説支道林因人就防公买丨丨深公答曰未闻巢由买止而隐　又明一统志丨丨在仁夀县治东北宋喻汝砺故居在焉】
　　印石【水经注湘水北又歴丨丨石在衡水县南江水又有盘石或大或小临水而石悉有迹其方如印累然行列无文字如此可二里许因名为丨丨也】
　　印渚【世説王司州胡之至吴兴丨丨中看叹曰非惟使人情开涤亦觉日月清朗　神境记丨丨山上承浮溪水从渚以上至县悉石濑恶道不可行船以下水道无险行旅集焉】
　　印湘【画史丨丨见画即摹无不乱真】
　　印泥【文心雕龙自近代以来文贵形似窥情风景之上鑚貌草木之中吟咏所发志惟深逺体物为妙功在宻附故巧言切状如印之丨丨不加雕削而曲写毫芥故能瞻言而见貌印字而知时也】
　　印鱼【酉阳杂俎丨丨长一尺三寸额上四方如印有字诸大鱼应死者先以印印之】
　　印盐【唐书地理志灵州灵武郡土贡红蓝甘草花苁蓉代赭白胶青虫雕鹘白羽麝野马鹿革野猪黄吉莫鞾鞹毡库利赤柽马防丨丨黄牛臆】
　　印头【本草黄芩释名腐肠内虚妬妇经芩黄文丨丨苦督邮内实者名子芩条芩防尾芩鼠尾芩】印额【北史魏阳平王熙传孝昌元年法僧杀行台髙谅反于彭城自称尊号改元天啓大军致讨法僧奔梁其武官三千余人戍彭城者法僧皆丨丨为奴】
　　印鼻【洞天清録古之居官者必佩印以带穿之故丨丨上有穴或以铜环相绾】
　　印手【梁元帝内典碑铭集林序或谓智囊或称丨丨】
　　印颊【述异记城阳县城南有尧都墓庙前一池鱼头间有印文谓之丨丨鱼若非祀者捕而不得】印臂【唐书百官志凡反逆相坐没其家配官曹长役为官奴婢一免者一嵗三畨役再免为杂户亦曰官戸二嵗五畨役毎畨皆一月三免为良人六十以上及废疾者为官戸七十为良人毎嵗孟春上其籍自黄口以上丨丨仲冬送于都官条其生息而按比之　妆楼记开元初宫人被进御者曰印选以绸缪记丨于丨上文曰风月常新印毕渍以桂红膏则水洗色不退】
　　印【晋书陶侃传谨遣左长史殷羡奉送所假节麾幢曲盖侍中貂蝉太尉章荆江州刺史丨丨棨防仰恋天恩悲酸感结】
　　印号【蜀志关羽传羽率众攻曹仁于樊曹公遣于禁助仁秋大霖雨汉水泛滥禁所督七军皆没禁降羽羽又斩将军厐徳梁郏陆浑羣盗或遥受羽丨丨为之支党羽威振华夏曹公议徙许都以避其鋭】印章【周礼司市见玺节下　汉书艺文志六体者古文竒字篆书书缪篆虫书皆所以通知古今文字摹丨丨书幡信也　魏志曹爽传注范谓羲曰卿别营近在阙南洛阳典农治在城外呼召如意今诣许昌不过中宿许昌别库足相被假所忧当在谷食而大司农丨丨在我身羲兄弟黙不从案范桓范　傅元印铭徃昔先王配天垂则乃设丨丨作信万国】
　　印缝【孟郊凭周况先辈于朝贤乞茶诗云根才翦緑丨丨已霏红】
　　印封【周礼职金注见玺之下　史记匈奴汉遗单于书牍以尺一寸辞曰皇帝敬问匈奴大单于无恙所遗物及言语云云中行説令单于遗汉书以尺二寸牍及丨丨皆令广大长倨傲其辞曰天地所生日月所置匈奴大单于敬问汉皇帝无恙所遗物言语亦云云后汉书杜根传父安少有志节年十三入太学号竒童京师贵戚慕其名或遗之书安不发悉壁藏之及后防案贵戚安开壁出书丨丨如故竟不离其患】印署【唐书宗室臯传有所造作皆用省而利长以物遗人必自视衡量皆丨丨以杜吏谩】
　　印坛【白居易游悟眞寺诗想见听法时欢喜礼丨丨】
　　印成【水经注吕宿曰沈沙煑海谓之盐河东盐池谓之解盐今池水东西七十里南北十七里紫色澄渟浑而不流水出石盐自然丨丨朝取夕复终无减损】
　　印累【柳宗元问答乍似陨星及地明灭相射冰裂雹碎巃嵸增益大者丨丨小者珠剖涌者如坻防者如缶】
　　印转【庾信柳霞墓志铭见绶结下】
　　印缺【贯休寄懐楚和尚诗丨丨香崩火窗疎蝎吃风】
　　印发【宋书五行志吴时歴阳县有岩穿似印咸云石印封发天下太平孙皓天壐元年丨丨又阳羡山有石穴长十余丈皓初修武昌宫有迁都之意是时武昌为离宫班固云离宫与城郭同占饰城郭之谓也】
　　鼎
　　鼎俎【礼记礼运陈其牺牲备其丨丨　又郊特牲丨丨竒而笾豆偶阴阳之义也　周礼外饔掌外祭祀之割亨共其脯修刑膴陈其丨丨实之牲体鱼腊　周语陈其丨丨　史记殷本纪伊尹名阿衡阿衡欲干汤而无由乃为有莘氏媵臣负丨丨以滋味説汤致于王道　后汉书马防传予钜为常从小侯六年正月以钜当冠特拜为黄门侍郎肃宗亲御章台下殿陈丨丨自临冠之　又李善传迁日南太守从京师之官道经淯阳过李元冡未至一里乃脱朝服持锄去草及拜墓哭泣甚悲身自炊爨执丨丨以修祭祀垂泣曰君夫人善在此尽哀数日乃去　宋书礼志郊有燔柴堂无禋燎则丨丨彞簋一依庙礼班行　淮南子鸡知将旦鹤知夜半而不免于丨丨　又见符势下　林下清録宋宇种蔬三十品时雨之后按行园圃曰天茁此徒助余丨丨家复何患　王褒圣主得贤臣颂伊尹勤于丨丨太公困于鼔刀　夏侯湛抵疑且伊尹之干成汤戚之迕桓公或投已丨丨或庸身饭牛明废兴之机歌白水之流徳入殷王义感齐侯故伊尹起庖厨而登阿衡戚出车下而阶大夫　徐陵与杨仆射书骨肉不任充丨丨皮毛不足入货财盗有道焉吾无忧矣　包佶迎神诗丨丨修蠁时惟礼崇】
　　鼎器【金丹大要丨丨妙用章参同契丨丨歌圆三五寸一分口四八两寸唇长尺二厚薄均腰脐三坐垂温阴在上阳下奔首尾武中间文始七十终三旬二百六善调匀阴火白黄芽铅两七聚辅翼人　又紫阳眞人云先把乾坤为丨丨次将乌兔药来烹又上阳子日丨丨之名非但一説匪遇圣师难可拟议曰乾坤丨丨曰坎离匡廓曰元关一窍曰太乙神炉曰神室黄房曰混元丹鼎曰阳炉曰阴鼎曰玉炉曰金鼎曰偃月炉曰悬胎鼎曰二八炉曰朱砂鼎曰上下釡曰内外鼎曰黄金室曰威光鼎曰东阳造化炉名虽多而所用亦别】鼎鼐【战国防黄鹄因是以游乎江海淹乎大沼俯噣鳝鲤仰啮防蘅以奋其六翮而凌清风飘揺乎高翔自以为无患与人无争也不知夫射者方将修其碆卢治其矰缴将加已乎百仞之上被防磻引微缴折清风而抎矣故画游乎江河夕调乎丨丨　国老谈苑寇准出入宰相三十年不营私第处士魏野赠诗曰有官居丨丨无地起楼台　宗泽古揇赋用为宗庙社稷之器则足以参丨丨交神明荐至徳之馨香　高适留上李右相诗隐轸江山藻氛氲丨丨铭　韦庄诗期君调丨丨他日俟羊斟　黄滔题天王寺诗石像雷霆啓江河丨丨期】
　　鼎钟【魏志陈思王植传志欲自效于明时立功于圣世毎览史籍观古忠臣义士出一朝之命以狥国家之难身虽屠裂而功名著于丨丨名称垂于竹帛未尝不拊心而叹息也　法书要録见符玺下　歴代名画记丨丨刻则识魑魅而知神奸　杨维桢麒麟阁赋书之以旂常兮铭之以丨丨】
　　鼎玉【齐书明帝纪昔中京沦覆丨丨东迁晋元缔搆之始简文遗咏在民而松门夷替埏路榛芜虽年代殊徃抚事兴懐晋帝诸陵悉加修理并増守衞】
　　鼎【易鼎六五丨黄耳金丨利贞　阮籍与晋王荐卢播书若得佐时理物则政事之器衔命聘享则专对之才潜心图籍文学之宗敷藻载述良史之表然而学不为人行不求逹故久沈沦未阶太清诚后门之秀伟当时之利器冝蒙旌命和味丨丨　江淹敕为朝贤答刘休范书明时琴瑟丨丨之盛且被于宁世而忽觌来书以惋以慨　王廷登瀛洲赋遁山泽者皆席珍之士居丨丨者率列仙之儒】
　　鼎彞【宋书刘穆之功铭丨丨义章典防　宣和书谱篆书所自来逺矣其古文科斗之书已见于丨丨金石之其间多以形象为主而文采未备也　任昉王文宪集序前郡尹温太眞刘眞长或功铭丨丨或徳标素尚臭味风云千载无爽　栁宗元上河阳乌尚书重欲献文啓伏以尚书以硕徳伟才代着勲烈两河定乱三城建功丨丨竹帛未足云纪进临汝上控制东方隐然长城朝野倚赖　杜甫赠崔十三评事公辅诗复进出矛防昭然开丨丨】
　　鼎敦【穆天子传天子殡盛姬于毂丘之庙乃陈腥俎十二干豆九十丨丨壶尊四十器】
　　鼎簋【周礼掌客凡诸侯之礼食四十簋十豆四十铏四十有二壶四十丨丨一十有二牲三十有六皆陈】鼎盘【盐铁论欧冶能因国君以为金鑪大钟而不能自为一丨丨材无其用也】
　　鼎釡【宋史张昭传诏令详定经典释文九经文字制科条式及问六玺所出并议三礼图祭王文丨丨等昭援引经据时称其该博】
　　鼎镬【周礼亨人掌共丨丨以给水火之齐注镬所以煮肉及鱼腊之器既孰乃齐于鼎齐多少之量　宋书谢晦传将长驱电扫直入石头枭翦元凶诛夷首恶吊二公之寃魂写私门之祸痛然后分归私寇甘赴丨丨虽死之日犹生之年　梁元帝忠臣传谏诤篇序富贵宠荣人所不能忘也刑戮流放人所不能甘也而士有冒雷霆犯顔色吐一言终知自投丨丨取离刀锯而曾不避者其故何也盖伤茫茫禹迹毁于一朝赫赫宗周灭成禾黍　髙适淇上酬薛据诗永愿拯刍荛孰云干丨丨　皮日休诗一且悬丨丨祸机眞自取】鼎轴【江淹为萧领军让司空并敦劝啓臣进退惟疑再三自顾实以陋情悲忘宠极但畏防超疲伍乃参丨丨无徳而贵岂敢偷存才怯任重物所不恕】
　　鼎防【茶经左思娇女诗心为茶荈剧吹嘘对丨丨】
　　鼎耳【易鼎九三丨丨革其行塞注鼎之为义虚中以待物者也而三处下体之上以阳居阳守实无应无所纳受耳宜空以待而反全其实塞故曰丨丨革其行塞　书序高宗祭成汤有飞雉升丨丨而雊祖已训诸王作高宗肜日髙宗之训　晋语文公诛观状以伐郑及其埤郑人以名寳行成公弗许曰予我詹而师还郑人以詹与晋人晋人将亨之詹担丨丨而疾号曰自今以后知忠以事君者与詹同乃命弗杀厚为之礼而归之　唐书五行志天宝五载四月宰臣李适之常列鼎具膳羞中夜鼎跃出相鬬不觧丨丨及足皆折　岳阳风土记剪刀池在郡城东北隅或云池中有丨丨高数尺其中容人风来上有识文善泅者常见之　刘禹锡游桃源诗寳气浮丨丨神光生劎脊】
　　鼎足【易鼎九四丨折丨注处上体之下而又应初既承且施非已所堪故曰丨折丨也　史记天官书房南众星曰骑官左角季右角将大角者天王帝廷其两旁各有三星丨丨句之曰摄提摄提者直斗杓所指以建时节故曰摄提格　又淮阴侯传当今两主之命县于足下足下为汉则汉胜与楚则楚胜诚能听臣之计莫若两利而俱存之三分天下丨丨而居其势莫敢先动　又货殖传昔唐人都河东殷人都河内周人都河南夫三河在天下之中若丨丨王者所更居也建国各数百千嵗土地小狭民人众都国诸侯所聚防故其俗纎俭习事　汉书彭宣传新乡侯王莽为大司马秉政専权宣上书言三公丨丨承君一足不任则覆乱美实臣资性浅薄年齿老眊数伏疾病昏乱遗忘愿上大司空长平侯印绶乞骸骨归乡里竢寘沟壑　后汉书郑兴传居则为专命之使入则为丨丨之臣　又严光传司徒侯霸与光素旧遣使奉书光不答乃投札与之口授曰君房足下位至丨丨甚善懐仁辅义天下悦阿谀顺防要领絶　蜀志诸葛亮传今将军诚能命猛将统兵数万与豫州协规同力破操军必矣操军破必北还如此则荆吴之势彊丨丨之形成矣成败之机在于今日　吴志鲁肃传汉室不可复兴曹操不可卒除为将军计惟有丨丨江东以观天下之衅规模如此亦自无嫌　吕览鲍叔管仲召忽三人相善欲相与定齐国以公子纠为必立召忽曰吾三人者于齐国也譬之若丨之有丨去一焉则不成　水经注沅水又东歴三石涧丨丨均峙秀若削成　南燕録慕容徳如齐城以太牢祀汉城阳景王庙遂北登社首山东望丨丨因目牛山问谟以齐之山川贤否故事谟歴对详辨画地成图徳深嘉之拜尚书郎　星经周鼎三星足状云丨丨星在摄提大角西主神鼎　孙楚鴈门太守牵府君碑君与刘备少长河朔英雄同契为刎颈之交俄而委质于太祖备遂丨丨于蜀汉所交非常为时所忌毎自酌损在乎季孟之间　鲍照河清颂辅车丨丨槃石虎牙】
　　鼎趾【易鼎初六丨顚丨利出否疏初六居鼎之始以阴处下则是下虚下虚而鼎足倒矣故曰丨顚丨也】鼎中【宋史张永徳传初永徳寓睢阳有书生邻居卧疾永徳疗之获愈生一日就永德求汞五两既得即置丨丨煮之成中金自是日与永徳游　又洛阳记洛阳南宫有承风观北宫有増喜观城外有宣阳观千秋鸿地泉城扬威石楼等观城外有丨丨观】
　　鼎傍【吕览白圭谓恵王曰市丘之鼎以烹鸡多洎之则淡而不可食少洎之则焦而不熟然而视之蝺焉美无所可用惠子之言有似于此恵子闻之曰不然使三军饥而居丨丨适为之甑则莫宜之此鼎矣】鼎餁【任昉为太子求一日一入朝表臣闻内竖告安姬昌怡色鸣鸡戒旦周发冠履或以凉焕之晨昏异宜膳羞之和丨丨殊节　庾信长孙俭神道碑衮职有阙待公而补丨丨未和湏公而正】
　　鼎食【史记货殖传洒削薄枝也而郅氏丨丨　唐书朱敬则传臣闻急趋者无善迹促柱者无和声拯溺不规行疗饥不丨丨　文心雕龙徴枚乘以蒲轮申主父以丨丨　傅亮演慎论丰屋有蔀家之灾丨丨无百年之贵　嵇康设难宁聚货千亿击钟丨丨枕籍芬芳婉娈美色乎将苦身竭力剪除荆棘山居谷饮倚岩而息乎　又答难养生论若以充性为贤则未闻丨丨有百年之賔也　王维戯赠张五弟諲诗今子方豪荡思为丨丨人　皇甫曾奉和杜相公移入长兴宅诗秦官丨丨贵尧世土阶卑　李颀缓歌行业就功成见明主击钟丨丨坐华堂　杜甫寄河南韦尹丈人诗丨丨分门户词塲继国风　刘禹锡马大夫见惠著述诗味道轻丨丨退公犹笔耕】
　　鼎味【晋书裴秀度辽将军毌丘俭尝荐秀于大将军曹爽曰生而岐嶷长蹈自然元静守眞性入道奥博学强记无文不该孝友着于乡党高声闻于逺近诚宜弼佐谟明助和丨丨毗赞大府光昭盛化非徒子竒甘罗之俦兼包顔冉游夏之美爽乃辟为掾袭父爵清阳亭侯迁黄门侍郎　又孟陋传简文帝辅政命为参军称疾不起桓温躬徃造焉或谓温曰孟陋高行学为儒宗宜引在府以和丨丨温叹曰防稽王尚不能屈非敢拟议也　宋书周续之传升之宰府必丨丨斯和濯缨儒官亦王猷遐缉　齐书虞悰传世祖幸芳林园就悰求扁米粣悰献粣及杂肴数十轝太官丨丨不及也又刘休传帝颇有好尚尤嗜饮食休多艺能爰及丨丨问无不觧】
　　鼎实【易鼎九二丨有丨注以阳之质处鼎之中有实者也　诗有饛簋飱有捄棘匕传捄长貌所以载丨丨棘赤心也　晋书刘寔传懐帝即位复授大尉寔自陈年老固辞不许左丞刘坦上言曰圣诏殷勤必使寔正位上台光餁丨丨断章敦喻经渉二年而寔频上露板辞防恳诚臣以为古之飬老以不事为优不以吏之为重谓宜听寔所守　潘岳司空郑衮碑陈谟台阶翼和丨丨　庾信歩陆逞神道碑迁驾部中大夫领吏部中大夫歴藩部御伯东京丨丨先加邓隲之勲西晋官人多用山涛之啓　陈子昻羣公集毕氏林亭诗金门有遗世丨丨恣和邦】
　　鼎气【金丹大要紫阳翁曰咽精纳气是人行有药方能造化生丨丨若无眞种子犹将水火煮空铛　庾信陜州农郡五张寺经藏碑丨丨常浮炉烟咸起皮日休晓次神景宫诗丨丨为龙虎香烟混丹雘】鼎餗【傅元失题诗过谬佐台辅安能任丨丨】
　　鼎饫【司空图诗丨丨和方济台阶润欲平】
　　鼎质【曹植黄帝三鼎賛丨丨之精古之神器黄帝是铸以像太乙】
　　鼎臑【归有光冰崖草堂赋厌丨丨之盈望兮志不去乎糟糠】
　　鼎雉【后汉书刘陶传臣闻危非仁不扶乱非智不救故武丁得傅説以消丨丨之灾周宣用申甫以济夷厉之荒　申鉴有仍之困复夏之萌也丨丨之异兴殷之符也邵宫之难隆周之应也防稽之楼霸越之基也子之之乱强燕之基也】
　　鼎【王仲言慈宁殿赋以是为固巩若丨丨以是为寳保若山谿】
　　鼎鱼【元史外夷传见幕燕下　杜甫喜闻官军已临贼境诗丨丨犹假息穴蚁欲何逃】
　　鼎城【韩休奉和圣制送张説廵边诗受钺辞金殿凭轩去丨丨】
　　鼎郊【三辅黄图上林苑有丨丨观】
　　鼎州【唐书地理志京兆府云阳天授二年以云阳泾阳醴泉三原置丨丨大足三年州废】
</div>
    <div class="pagination">
<a href="御定骈字类编_page612.html">上一页</a><span>...</span><a href="御定骈字类编_page608.html">608</a><a href="御定骈字类编_page609.html">609</a><a href="御定骈字类编_page610.html">610</a><a href="御定骈字类编_page611.html">611</a><a href="御定骈字类编_page612.html">612</a><span class="current-page">613</span><a href="御定骈字类编_page614.html">614</a><a href="御定骈字类编_page615.html">615</a><a href="御定骈字类编_page616.html">616</a><a href="御定骈字类编_page617.html">617</a><a href="御定骈字类编_page618.html">618</a><span>...</span><a href="御定骈字类编_page614.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
