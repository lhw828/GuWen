<!DOCTYPE html>
<html>
<head>
    <meta charset="UTF-8">
    <title>天中记 - 第 142 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 142 页/共 201 页</h1>
    <div class="content">　　调李白召见金銮殿论当世事帝赐食亲为调马齿唐代宗崩徳宗即位食马齿不设盐酪注马齿菜名今马齿苋也一名五行草以其叶青梗赤花黄根白子黒也【监】
　　五味晋平公问于叔向曰昔者齐桓公九合诸侯一匡天下不识其君之力乎其臣之力乎师旷侍曰臣请譬之以五味管仲善断割之显朋善煎熬之賔胥无善齐和之以熟矣奉而进之而君不食谁能彊之亦君之力也【新序】
　　粝餐瓠魏文侯见箕季日晏进粝餐之食瓠之文侯语其仆曰食我以粝餐者季岂不能具五味哉教我无多敛于百姓以省饮食之养也【上】
　　啜投浆太宰子朱食侍于令尹子国子国啜而热投浆而沃之明日子朱辞官曰令尹轻行而简礼其辱人不难明日伏即尹怒曰笞之三百【淮南】
　　烹猴楚有烹猴而召其邻人以为狗也而甘之后闻其猴也据地而吐之防尽其食此味始知味者也【淮南修务】中有髪昭帝时大官上食中有发切中有土令承坐不谨敬皆论【风俗通】
　　杯二万李徳裕奢侈毎食一杯其费约钱二万杂珠玉宝贝雄黄硃砂煎汁为之过三煎即弃其滓【独异志】猴头民皆好啖猴头虽五肉臛不能及之其俗言寜自负人千石之票不愿负人猴头臛【临海水物志】不録岭表録异曰交趾之人重不録以羊鹿鸡猪内和骨同一釡煑之令极肥浓漉去肉进之葱姜调以五味贮以盆器置之盘中中有觜银银杓可受一升即揖让多自主人先举即满斟一杓内觜入鼻仰首徐倾之饮尽传杓如酒巡行之吃了然续以诸馔谓之不録防【亦呼为先恼也】交趾人或经营事务弥才缝推要但备此者防无不谐者【安南録异图凿穿心飞头鼻饮者皆遗风也】
　　象鼻炙广之属城循州雷州皆产里象牙小而红土人捕之争食其鼻云肥脆偏堪为【北户录】
　　和齐公曰和与同异乎晏子曰异和如焉水火醯醢盐梅以烹肉鱼燀【炊也】之以薪宰夫和之齐之以味济其不及以泄其过君子食之以平其心君臣亦然故诗曰亦有和既戒既平先王之济五味和五声也以乎其心成其政也以水济水谁能食之【昭二十】
　　露葵主人女为臣炊雕胡之饭烹露葵之披白縠之单杉垂珠步摇来排臣户【相如讽赋】
　　臛
　　臛臛肉【説文】臛者嵩也香气嵩髙也【释名】
　　黄领臛虞悰家富于财而善为滋味豫章王嶷盛馔享賔谓悰曰肴羞有所遗否悰曰何曽食防有黄颔臛恨无之【齐书】
　　土肉为臛九真太守陶璜立郡筑城于土穴中得一白色形似蚕蛹无头长数十丈大余围软软动莫能名割腹有肉如猪豚遂以为臛甚香璜啖一杯三军尽食【刘欣期交州记】
　　脍
　　脍牛与羊鱼之腥聂而切之为脍【少仪】脍春葱秋用芥豚春用韭秋用蓼肉腥细者为脍者大为轩【内则】
　　切散防和脍细切肉也【説文】脍防也细切肉散分其赤白异防之乃防和之也【释名】
　　鱼须脍伍子胥伐楚未还阖闾治鱼作脍过时不至免臭犹须子胥之至也三师到阖闾脍而食之不知其臰后王重作之其味如故人作鱼须脍者阖闾之时造也【吴越春秋】
　　脍成虫陈登得中烦满面赤不食华佗为脉曰府君胃中有虫数升欲成肉疽腥物所为也即将汤二升先服一升期须尽服之食须吐出三升许防赤头皆动半身犹是生鱼脍也【魏志】
　　泉鲤供膳姜诗妻事姑姑嗜鱼脍又不能独味妻与诗常力作供脍呼隣母共食其含侧忽有泉常出鲤鱼一双以供二母之膳【烈女传】
　　船上脍具桓车骑冲在荆州张为侍中使至江陵路经阳岐俄见一人持小笼生鱼迳来造船云有鱼欲寄作脍张乃维船而纳之问其姓字云是刘遗民【鳞之】张素闻其名大相欣待既知张御命问谢安王文度并佳不张甚欲语言刘子无意既进脍便去云向得此鱼观君船上当有脍具是故来耳于是便去【世説】
　　郎官鲙江南人喜作鲙名郎官鲙因张翰思鲙得名【海物异名记】
　　干脍六年吴郡献海鳘干脍四瓶瓶容一斗浸一斗可得经尺面盘并奏作干脍法帝以示群臣云昔术人介象于殿庭钧得海鱼此防化耳亦何足珎异今日之防乃是真海鱼所作求自数千里亦是一时竒味即出数盘以赐近臣【大业拾遗】
　　金虀玉鲙南人鱼鲙以细缕金橙拌之号曰金虀玉鲙隋时吴郡献松江鲙炀帝曰所谓金荠玉鲙东南佳味也【陏唐住话南部烟花録】
　　鱼鲙吴中以鱼作脍苽菓为美鱼白如玉菜黄若金称为金玉脍一时珎食【春秋佐助】吴昭徳善造鲈鲙时人朝之曰鲙若值吴缕细花铺若非遇吴费醋及葫江东呼蒜为葫东坡云吴兴庖人斫鲈鲙亦足一笑乡土以此为盛馔制时铺成花草鸾鳯或诗句词章务臻其妙造虀亦甚得法谓之金虀玉脍
　　飞刀和鼎李纲在东宫建成常徃温汤纲时以疾不从有进生鱼于建成者将召饔人作鲙时唐俭赵元楷在座各自賛能为鲙建成从之既而谓曰飞刀鲙鲤调和鼎食公实有之至于审谕弼谐固属于李纲矣【旧唐】五色鲙陆希声妻余媚娘能馔五色鲙妙不可及【本传】鲙手刀子安禄山所赐有鲫鱼并鲙手刀子【酉阳】
　　縠薄丝缕进士叚硕常识南孝亷者善斫脍縠薄丝缕轻可吹起操刀响捷若合节奏因防客衒技先起鱼架之忽暴风雨雷震一声脍悉化为胡蝶飞去南惊惧遂折刀誓不复作【上】
　　殁因食脍邢州人和璞尝谓房琯曰君殁之时必因食鱼脍既殁之后当以梓木为棺然不得殁于君之私弟不处出馆不处檀佛寺不处亲友之家其后讉于阆州寄居州人之紫极宫卧疾数日刺史忽具鲙邀房于群齐房亦欣然命驾既归暴卒州主命攅椟于宫中棺得梓木为之【明皇杂録】
　　蓬池鲙李徳裕述夣诗荷浄蓬池鲙凡学士初上贼食悉是池鱼鲙
　　鲫鱼脍脍莫先于鲫鱼鳊鲂鲷鲈次之鲚魿黄竹五种为下其他皆强为【膳夫録】
　　臛八月雨后菜生于洿下地中作臛甚美【春秘佐期】
　　脯
　　干燥相抟脯抟也干燥相抟着也修缩也干燥缩也【释名】鬼侯纣脯鬼矦以享诸矦
　　切脯约友散宜生阅夭南宫适三子者学乎太公见三子知三子之为贤遂酌酒切脯约为朋友【尚书大传】
　　袵受鲁昭公出奔齐侯使髙子执箪食四脡脯公稽首以袵受【公羊传】
　　毎朝设脯鬭子文三舎令尹无一日之积成王闻子文之朝不及夕也于是乎毎朝设脯一束一筐以羞子文至于今令尹秩之成王毎出子文之禄必逃王止而后复【国语】
　　饿人与脯赵宣子将之绛见翳桑之下有饿人宣孟与脯二胊拜受不敢食问其故曰臣有母持以遗之宣孟更赐之二束遂去【吕览】
　　献蒲为脯二世时赵髙用事乃先献蒲为脯指鹿为马以验群臣【风俗通古今注】野蒲变而为脯【西征赋】
　　胃脯浊氏以胃脯而连骑【货殖传】晋灼曰今太官常以十月作沸汤燖羊胃以末椒姜坋之暴使燥是也
　　束脯饷军左慈诣刘表请饷军有酒一斗器盛脯一束而十人共举不胜慈乃自出取之以刀削脯投地请百人奉酒及脯以赐兵士酒三杯脯一片食之如常脯味凡万余人皆周足而器中酒如故脯亦不尽坐上又有賔客千人皆得大醉【葛洪神仙传】
　　麒麟脯王逺至蔡经家与麻姑共设肴膳擘脯而行去是麒麟脯【上】
　　粮杂人脯初太祖乏食程昱掠其本县供三旬粮颇杂以人脯由是失朝望故位不至公也【世説】
　　失脯衣偿桑虞尝行宿寄逆旅同舎失脯疑虞为盗虞黙然无言便解衣偿之主人曰此数失鱼鸡鸭多是狐狸偷君何以疑人乃将脯徃山家问寻求果得之客求还衣虞投之不頋【晋书】
　　盗脯推获彭城王攸为沧州刺史有一人从函州来驴防鹿脯至沧州界脚痛行迟偶防一人为伴遂盗馿及脯去明旦告州乃令左右及府僚吏分布鹿脯不限其至日见识之推获盗者【北齐】
　　红虬脯同昌公主上赠御馔有红虬脯非虬也但贮于盘中则虬健如红丝髙一尺以筋抑之无三数分撤即复其故【杜阳编】
　　赠王绩性嗜酒杜之松嵗时赠脯
　　供滋膳元行冲狄仁杰器之尝谓仁杰曰下之事上譬富家储积以自资也脯腊膎胰以供滋膳
　　削脯伤指代宗睿真皇后沈氏河南为史思明所没遂失后所在徳宗即位令州县物色咨访髙力士女颇能言禁中事与女官李真一尝从后防年状差似后尝削脯哺帝伤左指髙以剖伤指
　　酥酪
　　醍醐陶隠居云佛书称乳成酪酪成酥酥成醍醐醍醐乃酪酥之精华
　　太之酪西王母谓帝曰仙药内有太之酪【汉武内】指酪陆机诣王武子武子有数斛羊酪指以示机曰东吴何以敌此机曰千里莼未下盐豉【郭子语林】
　　食酪而病陆玩诣王道王公食以酪陆还遂病明日与王牋云昨食酪小过通夜委顿民虽吴人防为伧鬼【世説】强食酪吴人至京为设食者有酪苏未知是何扵也强而食归吐遂至困顿谓其子曰与伧人同死亦无所恨然汝故宜慎之【笑林】
　　赐酪尚书令荀最既乆羸毁可赐乳酪太官随日给之【晋起居注语】
　　分饷让皇帝宪帝待益厚凡四方所献酒酪皆分饷之马酪安禄山其所赐有马酪【酉阳杂俎】
　　珍味穆賛兄弟俱有令誉而和粹世以滋味目之賛俗而有格为酥质美而多入为酥贠为醍醐赏为乳腐近代士大夫言家法者以穆氏为髙【旧唐】
　　银饼宣宗赐韦澳孙宏银饼餤食之甚美皆乳酪膏腴之所为【摭言】
　　琼膏乳懿宗迎佛骨入内道场荐琼膏乳诃陵国所献也【杜阳杂编】
　　湩酪囬鹘駮马国资湩酪以食
　　妇人食酪南蛮有望蛮妇人食乳酪
　　粟沃以酪五代仲云国其食栗沃以酪
　　乳作汁骆泽也乳作汁所使人肥泽也【释名】
　　炙
　　炙炙炙也炙于火上也脯炙以蜜豉汁淹之脯脯然也釜炙于釜汁中和熟之也防衔也衔炙细蜜肉和以姜椒盐豉已乃以肉衔其表而炙之也貊炙全体炙之各自以刀割出于胡貊之为也【释名】
　　上炙髪绕文公之时宰臣上炙而髪绕之文公召宰人而谯之曰女欲寡人之哽耶奚为以髪绕炙宰人首再拜请曰有死罪三援砺砥刀利犹干将也切肉肉断而发不断臣之罪一也援木而贯脔而不见髪臣之罪二也奉炽炉炭火尽赤红而炙熟而髪不烧臣之罪三也堂下得无微有疾臣者乎公曰善乃召其堂下而谯之果然乃诛之一曰晋平公觞客云云【韩非子】
　　鱼炙屈到嗜芰有疾曰祭我必以芰及祥宗老将荐芰屈建命去之曰其祭典士有豚犬之奠庶人有鱼炙之荐【国语】
　　争食吴王阖闾女娇恣尝与王争食鱼炙怨恚而死【风土记】髪寘炙中陈正字叔方为太官令与黄门侍即有隙因进御食以髪寘炙中光武见之怒将斩正正曰臣当万死者三山炭増冶吐炎燋肤烂肉而髪不销臣罪一也匣出佩刀砥砺而亏肌截骨曽不能断髪臣罪二也臣少事眼目书奏章表犹读五经具御食臣与丞及庖人六目齐视岂不如黄门两目臣罪三也制赦之【谢承后汉书】欲炙之色顾荣与同僚宴饮见执炙者状貌不凡有欲炙之色荣割炙啖之曰岂有终日执之不知其味及赵王伦败荣被执其人为督率救荣得免
　　黄雀炙王祥后母病欲黄雀炙乃有黄雀数枚飞入其幕因以供母【孝子传】
　　牛心炙王羲之年十三谒周顗顗异之时重牛心炙座客未噉顗割羲之于是始知名【晋书】
　　啖鹅炙阳桂之役诏檄乆之未就齐髙帝引江淹入中书省先赐酒食淹素能饮啖食鹅炙垂尽进酒数升讫文诰亦辨【齐书】
　　炙肉籖眼炀帝初在藩鱼俱罗弟賛以左右从累迁大都督及帝嗣位拜车骑将军賛性凶暴雪其部下令左右炙肉遇不中意以籖刺瞎其眼有温者不适者立断其舌【陏书】
　　駞峯炙将军曲良翰能为驴騣駞峯炙甚美【酉阳杂俎】牛炙杜甫字子美客来阳游岳祠大水遽至涉旬不得食县令具舟迎之令尝馈牛炙白酒送杜甫后漂寓湘潭间覊旅鹪于衡州来阳县颇为令长所厌甫投诗于宰宰遂致牛炙白酒以遗甫甫饮过多一夕而卒集中犹有赠聂来阳诗也【明皇杂録】
　　消灵炙同昌公主上赐馔则有消灵炙消灵炙者一羊之肉取之四两虽经暑毒终不臭败【杜阳编】
　　杏炙鼃炙饮食有杏炙鼃炙
　　鲎炙鲎鱼其形如十二足子如麻子可为醤色黒足似蟹在腹雌负雄而行南方作炙噉之【刘欣期交州记】
　　鲭
　　醒酒鲭鲊武帝幸芳林园就虞悰求味悰献粣及杂肴数十与大官鼎味不及也上就悰求诸饮食方悰秘不出上醉后体不怏悰乃献醒酒鲭鲊一方而已【南史三十七】五侯鲭娄护字君卿厯防五侯之门毎侯五侯各遣饷之君卿口厌滋味乃试合五侯所馈之鲭而食甚美世所谓五侯鲭盖君卿之为也【语林】或云护兼善五侯不偏食故合而为鲭【小説】五侯不相能賔客不得来徃娄护即辨传食五侯间各得其欢心竸致竒膳护乃合以为鲭世称五侯鲭以为竒味焉【西京杂记】鲭音征煎和之名
　　鲊
　　鲊鲊葅也以盐米酿之如葅熟而食之也【释名】
　　还母孟仁为盐池司马自能结纲子以捕鱼作鲊寄母还之曰汝为鱼官而以鲊寄我非避嫌也【吴志】陶侃少时作鱼梁吏常以一坩鲊饷母母封鲊付反书责侃曰汝为吏以官物见饷非唯不能益吾乃以増吾忧也【世説】至市买鲊费长房又能缩地脉坐客在家至市买鲊刻日之间人见之千里外者数处【列异传】
　　十斛鲊苏峻上成帝十斛鲊【陶侃故事】
　　坩鲊送妇谢与妇曰昨出钓获鱼作一坩鲊今奉送湖鲤肥美十二年六月吴郡献大湖鲤腴膳四十坩纯以鲤坩为之计一坩防用鲤鱼三百头肥之极冠于鳣鲭【大业拾遗】
　　野猪鲊安禄山恩宠莫北其所赐品目有野猪鲊有马酪【酉阻杂俎】
　　养池鱼昭宗至凤翔帝辍所御膳赐韩全诲等茂贞食鲊美帝曰此后池鱼茂贞曰臣养鱼以侯天子闻者皆骇【韩全诲传】
　　嗜鲊陈陶所居不与俗接唯嗜鲊一防或至十脔【江南野吏】鲟鲊润州土贡鲟鲊【地理志】
　　秋鲭仲秋月取折头鲤子去鳞破腹使膂割为渐米烂燥之以赤米饭盐酒令糁之镇不苦重逾月乃熟是谓秋鲭【慱物志】
　　八珍
　　八珎食医掌王之八珎【周礼天官】八珎者淳熬也淳母也炮豚珍也渍也熬也糁也肝膋也炮牂也先儒不数糁而分炮豚炮牂为二皆非也后世八珎则曰龙肝凤髄兔胎鲤尾鹗炙猩唇熊掌酥酪蝉以羊脂为之【吕希哲杂记】张悦诗云玉荣飞千日琼筵丽八珎【鸡集】
　　北八珎醍醐麆沆野驼蹄鹿唇驼乳糜天鹅炙紫玉浆玉浆也玉浆即马妳子【辍耕録】
　　三群之虫伊尹对汤曰天子然后可具夫三群之虫水居者腥获食者臊草食者羶【吕氏春秋】
　　肉物肉之美者猩猩之唇貛貛【鸟】之灸隽觾之翠荡【兽】之【音椀】旅象之约【旄牛也】沃凤之丸【沃西方国九古夘字】鱼之美者洞庭之鱄东海之醴水朱鼇蒮水之鱼名曰鳐其状若鲤而有翼常从西海夜飞防于东海
　　食物黄鸟食之止妬鮆鱼食之止骄鶌居食之不饥酸余食之不醉鮨鱼食之已狂人鱼食之已痴
　　珍食宋景公待善星文者设以珍食施以宝衣其食则有渠沧之鳬前以桂髄丛庭之鷃蒸以宻沫淇漳之鳢脯以青茄九江珠穟爨以兰苏华清夏洁洒以纎缟华清井之澄华也【拾遗记】
　　寒李善选注云寒今肉也寒与韩同刘熈什名曰韩羊韩兔韩鸡本出于韩国所为盐鉄论曰煎鱼切肝羊淹鸡寒崔骃传亦有鸡寒曹植文寒鸧蒸麑名都篇脍鲤臇胎鰕寒鼈灸熊蟠资暇録合之湆肉谓之寒广韵曰煑肉熟食曰
　　嘉物江皋緑箷之笋洞庭紫鬛之鱼昆山龙胎之脯圃凤足之葅千里莼万丈名脍【梁吴筠移】安定噎鸠之麦洛阳董徳之糜河东长若之葱陇西舐背之犊抱罕赤髄之羊张掖北门之豉洞庭负霜之橘仇池连蔕之椒调以济北之盐剉以新豊之鸡【饼説】犓牛之腴肥狗之和熊蟠之臑芍药之醤薄耆之灸鲜鲤之脍秋黄之苏白露之茹山梁之粲豢豹之胎楚苗之食安胡之饭【土发】芳菰精粺霜蓄露葵熊素肤肥豢浓肌山鵽斤鷃珠翠之珍寒芳苓之巢穴脍西海之飞鳞臛江东之潜替汉南之鸣鹑【七啓】晨鳬露鹄霜鵽黄雀封熊之蟠翰音之跖防髀猩唇髦残象白灵渊之莱黄之鲐丹穴之鹨豹之胎【七命】牛之股凝脂之饭
　　调和乆而不弊熟而不烂甘而不噮酸而不酷醎而不减辛而不烈澹而不薄肥而不
　　和之和之美者阳朴之姜招摇之桂越骆之菌鳣鲔之醢大夏之盐宰楬之露其色如玉长泽之卯
　　饭之美饭之美者山之禾不周之稻阳山之穄南海之秬【以上并吕氏春秋本末篇】冀野之梁防稽之菰【杂俎】大梁之黍【七命】逺味桀纣欲长乐以苦百姓珍怪逺味必南海之姜北海之盐西海之菁东海之鲸祸天下厚矣
　　武夷食味武夷山神人八月十五日防村人酒行命食或云□【软】即水苔也或云缃防即荇也或云石虭【一作蛸】防即小蟹也或云沙虹鲊即虾也或云河只脯即干鱼也味皆甘美【诸山记】
　　禁脔肉晋元帝始镇建业每得一豚以为珍膳项上一脔尤美輙以荐帝群臣未尝敢食时呼为禁脔肉【刘琨】寒具晋人饮食中有寒具乃令环饼也桓尝收书尽聚客观之客有食寒具者不濯手热书画汚之自是不设亦名寒具也【鸡跖集】
　　鸭防南齐宫中语云赵鬼食鸭防诸鬼尽着调俗间以细剉肉粽以姜桂曰防【南史】
　　热洛河唐明皇命射生官射鹿取血煎鹿肠食之谓之热洛河【广氏杂记】
</div>
    <div class="pagination">
<a href="天中记_page141.html">上一页</a><span>...</span><a href="天中记_page137.html">137</a><a href="天中记_page138.html">138</a><a href="天中记_page139.html">139</a><a href="天中记_page140.html">140</a><a href="天中记_page141.html">141</a><span class="current-page">142</span><a href="天中记_page143.html">143</a><a href="天中记_page144.html">144</a><a href="天中记_page145.html">145</a><a href="天中记_page146.html">146</a><a href="天中记_page147.html">147</a><span>...</span><a href="天中记_page143.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
