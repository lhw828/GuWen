<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 745 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 745 页/共 1019 页
  </h1>
  <div class="content">
   草堂【北梦言梁简文帝丨丨传周颙以蜀丨丨寺林壑可懐乃于钟岭学馆立寺乃名丨丨亦曰山茨志林慈湖陈氏丨丨瀑流出两山间落于堂后如悬布崩雪如风中絮如羣鹤舞参寥子问主人乞此地养】
　　【老主人许之东坡居士投名作供养主龙丘子欲作库头参寥不纳云待汝一口吸尽此水令汝作　紫微诗话晁季一贯之尝访杜子师舆不遇留诗云丨丨不见浣花老折得青松度水归　公私画史梁丨丨寺焦寳颢画在江宁　明一统志丨丨在江宁府钟山北齐周颙隐居之所后颙出仕孔稚珪作北山移文假丨丨之灵以讥之　又丨丨在成都府城西南五里浣花溪上即杜甫宅也　又丨丨在九江府香炉峰唐白居易为江州司马时建　又丨丨在河南府陜州东郊宋魏野居此手植竹树清泉环绕旁对云山景趣幽絶凿土袤文曰乐天洞前为丨丨弹琴其中　孔稚珪北山移文窃吹丨丨滥巾北岳　卢鸿终南十志山为宅丨为丨白居易庐山丨丨记匡庐竒秀甲天下北峰曰香炉峰北寺曰遗爱寺介峰寺间其境胜絶又甲庐山元和】
　　【十一年秋太原人白乐天见而爱之若逺行客过故乡恋恋不能去因面峰腋寺作为丨丨明年春丨丨成工九思游南山记盖姚秦时鸠摩罗什自西竺来尔时未有寺为树丨丨译经其中其后建寺始定今名而俗犹呼丨丨寺云　顾况茶赋杏树桃花之深洞竹林丨丨之古寺　王维同崔傅答贤弟诗曲几书留小史家丨丨碁赌山隂墅　孟浩然过故融公兰若诗平生竹如意犹挂丨丨前　储光羲贻阎处士防卜居终南诗石门动髙韵丨丨着新书　杜甫诗为嗔王録事不寄丨丨赀　又夜宴左氏荘诗暗水流花径春星带丨丨又狂夫诗万里桥西一丨丨百花流水即沧浪　髙适诗人日题诗寄丨丨遥怜故人思故乡　岑参诗他】
　　【日能相访嵩南旧丨丨　秦系山中枉皇甫温大夫见招书诗三辟丨丨仍被褐数行书札忽临门　刘长卿喜朱拾遗承恩拜命赴任诗见荷裳下　韩翃张山人丨丨防王方士诗屿花晚山日长蕙带麻食丨丨戴叔伦暮春有感诗短策看云松寺晚疎帘听雨丨丨春　范传正谢真人还旧山诗水流丹灶缺云起丨丨关　刘禹锡广宣上人与韦令公唱和诗碧云作句久传芳曽向城都住丨丨　张籍张萧逺雪夜同宿诗丨丨雪夜携琴宿况似青城馆里时　又春日行诗丨丨晨起酒半醒家僮报我园花满　又三原李氏园宴集诗园中有丨丨池引泾水泉　又不食仙姑山房诗寂寂花枝里丨丨惟素琴　项斯题令狐处士谿居诗病尝山药徧贫起丨丨低　崔曙早发交崖山还太室诗吾亦别兹去北山归丨丨　胡令能喜莆田韩少府见访诗忽闻梅福来相访笑着荷衣出丨丨　温庭筠早秋山居诗山近觉寒早丨丨霜气清　许浑将赴京师留题孙处士山居诗丨丨近西郭遥对敬亭开　李咸用山居诗丨丨书一架苔径竹千竿　陈羽赠人诗丨丨竹径在何处落日孤烟寒渚西　陆蒙夏日即事诗丨丨只待新秋景天色微凉酒半酣　齐已夏日学堂诗沙泉带丨丨纸帐卷空牀　无闷寒林石屏诗丨丨无物伴身闲惟有屏风枕簟间　黄庭坚寄题钦之丨丨诗公勿懐丨丨朝廷待公尊　沈与求次韵曽守懐玲珑山诗少须丨丨资两足那可绊　陆游有丨丨拜少陵遗像诗　又夙兴诗丨丨风雨少睡眠骨冷始觉非壮年　林光朝送别福建参议李著作器之诗丨丨为筑荔枝斜濯锦江头有如是　刘克荘示同志诗除目解令丹灶壊诏书能使丨丨空　又别敖器之诗东阁不游縁有气丨丨未架为无赀　又小梓人家诗我料丨丨犹未架规模已被野人偷　元好问追懐曹徴君诗见莲社下　又人日懐愚斋张兄纬文诗明月髙楼燕市酒梅花人日丨丨诗　又追用座主闲闲公韵上致政冯内翰诗丨丨人物列仙臞万壑松风酒一壶　黄沨贡院中懐山中故居诗嵗晚西溪路谁过旧丨丨　房皥读杜诗诗千里奔驰蜀道难丨丨賔主罄交欢　方回虚谷志归诗有笔修花谱无钱辟丨丨廼贤雨夜同天台道士郑蒙泉话旧诗丨丨听雨秋将半石鼎聨诗夜不眠　李俊民和东庵孔安道韵诗拟结闲中一丨丨此心安处即吾郷　张翥忆闲中诗梓泽重寻仙客洞丨丨频醉故侯家　又寄题顾仲瑛玉山诗未获窥诗境相邀到丨丨】
　　草庐【后汉书李恂传迁武威太守后坐事免歩归乡里潜居山泽结丨为丨独与诸生织席自给　又周变传有先人丨丨结于冈畔下有陂田常肆勤以自给非身所耕渔则不食也　蜀志诸葛亮传臣本布衣躬耕于南阳苟全性命于乱世不求闻达于诸侯先帝不以臣卑鄙猥自枉屈三顾臣于丨丨之中谘臣以当世之事由是感激遂许先帝以驱驰　晋书刘实传在朝之士相让于上丨丨之人咸皆化之推贤让能之风从此生矣　又凉武昭王传思留侯之神遇振髙浪以荡秽想孔明于丨丨运元筹之罔滞　齐书王融传拔足丨丨厠身朝序　元史吴澄传澄所居草屋数间程钜夫题曰丨丨故学者称之为丨丨先生　石林诗话王荆公以翰林学士被召王介以诗寄云丨丨三顾动幽蛰蕙帐一空生晓寒用蕙帐字盖有所讽　明一统志诸葛丨丨在南阳府城西南七里卧龙冈上即孔明所居旧为祠以奉之尝有道士居住夜闻兵声惧而移之宣徳中有司复新其庐塑其像春秋祭礼碑文俱存又丨丨书院在抚州府崇仁县南御书阁基前元邑令阿里建　陶潜诗丨丨寄穷巷甘以辞华轩　陈与义将至杉木铺望野人居诗数株苍桧遮官道一树桃花映丨丨　杨万里诗谁将牌印子牒过丨丨来　陆游述懐诗闲处天教着放翁丨丨髙卧筰桥东　叶适题郑大惠诗卷诗忆从丨丨赴邻炊涩雪搅筵糟涌靡楼钥贡闱对砚盘发叹诗便湏再挂衣冠去约汝同归故丨丨　刘克荘灯夕诗断无索鸣华屋惟见炊烟起丨丨　又访梅诗春信分明到丨丨呼儿沽酒买溪鱼　李存次子勉韵诗俗情只欲分茅土国士终当顾丨丨　王恽田间诗草木浮元气河山拥丨丨】草舍【诗召伯所茇笺茇丨丨也召伯听男女之讼不重烦劳百姓止小棠之下而听断焉　左传子产相郑伯以如楚舍不为坛外仆言曰昔先太夫相先君适四国未尝不为坛今子丨丨无乃不可乎　后汉书冯异传及王郎起光武自蓟东南驰晨夜丨丨至饶阳芜蒌亭时天寒烈众皆饥疲　宋史种放传放山居丨丨五六区啖野蔬荞麦表求太宗御书及经史音疏悉给焉　干寳晋纪总论行旅丨丨外闾不闭　问竒録吕知隠于洞庭山穿一松迳丨丨而居善星纬识地理多术数　谈苑韩浦韩洎咸有词学洎语人曰吾兄为文譬如绳枢丨丨聊庇风雨予是造五鳯楼手也　刘长卿寻龙井杨老诗柴门丨丨絶风尘空谷耕田学子真白居易诗风香露重梨花湿丨丨无灯愁未入　陆游舟中诗老身六朝民丨丨数世居　徐玑次韵刘明】
　　【逺移家诗碧波连丨丨白日掩柴门　邓文原诗傍溪丨丨隔林中望际云山翠防重】
　　草阁【石林诗话以百年地僻柴门迥五月江深丨丨寒为截断众流句若有解此当与渠同参欧阳文忠公诗　杜甫丨丨诗丨丨临无地柴扉永不闗　又解闷诗丨丨柴扉星散居浪翻江黒雨飞初　许浑寄题商洛王隠居诗丨丨平春水柴门掩夕阳　陆蒙诃陵樽诗水绕苔矶曲山当丨丨门　元好问寄史得秀兼呈济上诸交游诗阳台寒食林花盛铁岸南风丨丨寒　顾瑛送吴国良诗桐轩隠者重相访丨丨能留十日归　又和缪正叔韵诗竹林载酒邀山简丨丨裁诗愧薛能】
　　草亭【马祖常丨丨赋长清先生被召供奉翰林之明年构亭于所居之前扁名曰丨丨谓其友夷门之客曰古者能赋可谓大夫客盍赋斯亭以见志哉　杜甫暮春题瀼西新赁草屋诗身世双蓬鬓乾坤一丨丨又絶句药条药甲润青青色过棕亭入丨丨　陆蒙寄懐华阳道士诗倚身长短裁笻杖倩客髙低结丨丨李建勲小园诗更欲从人劝凭髙置丨丨　徐晶蔡起居山亭诗文史归休日栖闲卧丨丨　元好问诗长】
　　【洲逺浦各清泠万顷风烟一丨丨】
　　草居【羣碎録恙毒虫也能伤人古人丨丨露宿故早相见问劳必曰无恙乎】
　　草檐【耿湋防鳯翔张少尹南亭诗丨丨宣日过花圃任烟归　白居易诗萧条丨丨下寒雀朝夕闻】草户【颂古聨珠通集潭州道吾山宗智禅师因僧问如何是和尚深深处师下禅牀作女人拜曰谢子逺来无可扺待颂曰丨丨柴门谢子来躬身下拜笑眉开深深密密亲分付莫道寳山空手回】
　　草寺【李隲读惠山若氷师集因题故院诗月冷松溪夜烟浓丨丨春】
　　草庵【神仙传焦先居河之湄结丨为丨独止其中不设牀席以草褥衬坐　寒山诗鸟语情不堪其时卧丨丨　王安石诗百年邂逅能多少且可勤来共丨丨秦观显之禅老许以丨丨见处作诗以约之诗偶成二老风流事不是三乗宿丨丨　朱子诗喜入千峰里寒栖一丨丨　杨万里雪夜迎使客诗纸帐蒲团地炉暖自怜不及丨丨僧　陆游平水小憩诗蓐食丨丨中肩舆小市东】
　　草镇【杜甫诗南防丨丨惨霑湿赴逺役】
　　草凉【明一统志丨丨楼在汉中府鳯县东北六十里唐明皇尝驻跸于此】
　　草茇【孙蕡西庵纪事诗丨丨临月壑柴扉枕碧涟】
　　草市【水经注肥水左渎又西石桥门北亦曰丨丨门外有石梁渡此洲洲上有西昌寺　南部新书蜀东西川之人尝互相轻薄西川之人言梓州者乃我东门丨丨也岂得与我耦哉栁仲郢为东川节度使闻之谓幕賔曰吾立朝三十年清华备歴今日始得为西川作市令闻者皆笑之故世言东西两川人多轻薄　刘基出越城至平水记其上有山状如香炉名曰香炉之峰入南可四里曰铸浦是为赤堇之山其东山曰日铸有铅锡多美茶又南行六七里泊于云峰之下曰平水市即唐元微之所谓丨丨也　江总南还寻丨丨宅诗乗春行故里徐歩采芳荪　李嘉祐登楚州城诗丨丨多樵客渔家足水禽　王建汴路即事诗丨丨迎江货津桥税海商　杜牧有入茶山下题水口丨丨絶句　郑谷峡中寓止诗夜船归丨丨春歩上茶山　苏轼江涨诗春江围丨丨夜浪浮竹屋　又詹守携酒见过诗传呼丨丨来携客洒扫渔矶共置尊　范成大诗逺寻丨丨沽新酒牢闭蓬窗理旧书　陆游村居诗丨丨寒沽酒江城夜捣衣　又野歩至近村诗耳目康宁手足轻村墟丨丨徧经行　刘克荘灯夕诗丨丨收灯如许早端门瞻跸定何年】
　　草店【稽神録司马正彞者始为小吏行溧水道中去前店尚逺而饥渴甚意颇忧之俄而遇一新丨丨数间独一妇人迎客为设饮食甚丰防正彞谢之妇人云至都有好粉燕支宜以为惠正彞许诺至建业遇其所知徃溧水因以粉燕支托遗其妇具告其处既至不复见店有一神女庙因置所遗而去正彞后为溧水令传云徃徃有遇者不知其详】
　　草径【刘孝威怨诗丹庭斜丨丨素壁防苔钱　严维状江南季春诗池边丨作丨湖上叶如船　无可题崔驸马林亭诗纎丨连门留丨细髙楼出树见山多黄庭坚和答赵令诗亲遣小童鉏丨丨鸣驺早晚出城来　叶梦得再任后遣模归按视石林诗从谁寻丨丨为我欵荆扉　杨万里送简寿王主簿之宦临桂诗柴门丨丨尽莓苔不放黄尘俗子来　元好问石门诗两崖悬絶倚山垠丨丨低迷劣可分　陈樵招隠岩诗何年积盖与山齐树转峰回丨丨微　黄溍含香道中诗见稻畦下　吴师道寄刘士明同知诗共分丨丨临门入最喜书声隔屋听】
　　草路【周昂西城道中诗丨丨幽香不动尘细蝉初向叶间闻】
　　草囷【宋史李肃之传肃之知广州数日徙瀛州大雨地震官舍民庐摧陷肃之出入泥潦中结丨丨以储庾粟之暴露者为茇舍以居民启廪振给严儆盗窃一以军法从事天子闻而嘉之】
　　草仓【神仙传董奉为人治病亦不取钱重病愈者使栽杏五株轻者一株如此数年计得十万余株郁然成林后杏子大熟于林中作一丨丨示时人曰欲买杏者不须报奉但将谷一器置仓中即自徃取一器杏去奉每年货杏得谷旋以赈救贫乏】
　　草履【尔雅莣杜荣注今芒草似茅皮可以为绳索履屩也疏屩丨丨也　后汉书韩传马韩人知田蚕作绵布出大栗如梨不贵金寳锦罽不知骑乗牛马惟重璎珠以缀衣为饰及县颈垂耳大率皆魁头露紒布袍丨丨　唐书五行志文宗时吴越间织髙头丨丨织如绫縠前代所无　致虚杂爼昔有仙人鳯子者欲有所度隠于农夫之中一日大雨有邻人来借丨丨鳯子曰他人丨丨则可借吾之丨丨乃不借者也其人怒詈之鳯子即以丨丨掷与化为鹤飞去故后世名丨丨为不借　颂古聨珠通集南泉因东西两堂各争猫儿师遇之白众曰道得即救取猫儿道不得即斩却也众无对师便斩之赵州自外归师举前语示之州乃脱丨丨安头上而出师曰汝适来若在即救得猫儿也　戴叔伦送嵩律师头陁寺诗麻衣逢雪暖丨丨蹑云轻　周贺赠神遘上人诗丨丨蒲团山意存坐看庭木长桐孙陆蒙山僧诗山藓防重生丨丨涧泉长自满铜瓶杜荀鹤吴县诗丨丨随船卖绫梭隔岸鸣　刘昭禹送休公归衡诗丨丨初登南岳船铜瓶犹贮北山泉　仇逺与士瞻上人诗葛巾丨丨从人笑莫问青山落叶枯】
　　草屩【汉书卜式传式既为郎布衣丨丨而牧羊嵗余羊肥息上过其羊所善之式曰非独羊也治民亦犹是矣以时起居恶者輙去毋令败羣按汉书屩作蹻晋书王裒传门人为本县所役告裒求属令裒曰卿学不足以庇身吾徳薄不足以防卿属之何益且吾不执笔已四十年矣乃歩担干饭儿负盐防丨丨送所役生到县门徒随从者千余人安丘令以为诣已整衣出迎之裒乃下道至土牛旁罄折而立云门生为所役故来送别因执手涕泣而去令即放之　南史何防传或乗柴车蹑丨丨恣心所适致醉而归　王维田家诗柴车驾羸牸丨丨牧豪狶　陆游题庵壁诗踏月闲穿双丨丨听琴横按一枯藤】
　　草靸【杜荀鹤山寺老僧诗丨丨无尘心地闲静随猨鸟过寒暄】
　　草鞋【本草丨丨释名草屦屩不借千里马时珍曰世本言黄帝之臣始作屦即今丨丨也刘熙释名云屦者拘也所以拘足也屩者蹻也着之蹻便也不借者贱而易得不假借人也　玉堂闲话伊风子至茶陵县门大题云茶陵一道好长街两畔栽栁不栽槐夜后不闻更漏鼔只听锤芒织丨丨　谈薮赵德老常戏言明州有三贱烧底贱着底贱吃底贱或问其故曰烧底是灯草着底是丨丨吃底是盐　传灯録云门问卧龙长连牀上学得底是第防机曰第一机门云作麽生是第一机曰峭紧丨丨　三余帖丨丨桥者豫章胡文早防其妇年少守节甚苦身自织布以给食头面恒不梳洗足着丨丨邻里从其夫姓呼为胡丨丨每令人持布至桥人争买之曰此胡丨丨夫人布不二价者也因以名桥颂古聨珠通集大士臂长衫袖短善财脚瘦丨丨寛又先师大意虽明得未免长拖破丨丨　又丨丨踏破成何事争似归家罢问程　张咏诗云居山客丨为】
　　【丨路转千峰此寄来　惠洪诗未饶拄杖挑山衲差胜袈裟裹丨丨　董文甫诗只今无见在虚费丨丨钱马天来山中诗脱却丨丨临水坐野云分我一边闲】
　　草屦【左传共其资粮屝屦疏丧服传曰疏屦者藨蒯之菲也是非用草为之也注云丨丨者履屦通言耳相形以晓人也定本为丨丨　又齐晏桓子卒晏婴麤缞斩苴绖带杖菅屦食鬻居倚庐寝苫枕草注菅屦丨丨疏丧服传云菅屦者菅菲也菲者屦之别名故杜注云丨丨　晋书孙晷传卒时年三十八朝野嗟痛之晷未及大敛有一老父緼袍丨丨不通姓名径入抚柩而哭哀声慷慨感于左右哭止便出容貌甚清眼瞳又方同郡顾和等百余人叹其神貌有异而莫之测也　元史魏中立传贼既陷湖广分攻州郡所在无赖子多乗间窃发不旬日众輙数万皆短衣丨丨齿木为杷削竹为枪截绯帛为巾弥野皆赤　本草草鞋释名见上陆游幽居初夏诗见藤冠下】
　　草屐【裴炎猩猩铭序阮汧曽使封溪见邑人云猩猩在山谷间尝有数百为羣里人以酒并糟设于路侧又爱箸屐里人织丨为丨更相连结猩猩见酒及屐则知设者祖先姓字乃呼名云奴欲杀我舍尔而去复自再三相谓曰试共尝酒及饮甘味逮乎醉因取屐而着之乃皆获輙无遗者】
　　草衣【后汉书党锢传论或起徒步而仕执珪解丨丨以升卿相　辽史营卫志上古之世丨丨木食巢居穴处熙熙于于不求不争　张芸叟诗话梅圣俞诗如深山道人丨丨葛屦王公大人见之不觉屈膝　萧子良启武帝见藿食下　程俱松江赋丨丨木茹泊若追羲盘而与还　张籍夜到渔家诗遥见寻沙岸春风动丨丨　喻鳬诗即是潇湘渚渔翁披丨丨　李洞和刘驾博士赠荘严律禅师诗人言紫绶有光辉不二心观似丨丨　赵师秀信州丨丨寺诗难见丨丨士空看宴坐碑　谢翺画秦宫人诗结丨为丨类鹤翎初来一味服黄精　景云诗潇洒尘埃外扁舟一丨丨】
　　草服【书禹贡疏卉服是丨丨　礼记郊特牲黄衣黄冠而祭息田夫也野夫黄冠黄冠丨丨也注言祭以息民服象其时物之色季秋而草木黄落　顔延之侍东耕诗丨丨荐同穗黄冠献嘉寿　叚成已跋三堂王自写真诗见葛巾下】
　　草裳【魏志焦先传注先饥不苟食寒不苟衣结丨以为丨科头徒跣　晋书孙登传登无家属于郡北山为土窟居之夏则编丨为丨冬则被发自覆　神仙传孙登夏居窟室披丨丨　嵗华纪丽羊茂板榻孙登丨丨】
　　草笠【礼记郊特牲大罗氏天子之掌鸟兽者也诸侯贡属焉丨丨而至尊野服也】
　　草缨【路史有虞氏以丨丨当劓　任昉为梁公请刋改律令表臣闻淳源寄逺天讨是因画衣象服以致刑厝丨丨艾韠民不能犯　薛道衡老氏碑丨丨知耻画服兴慙】
　　草带【陆蒙幽居赋见莼丝下　王逢忆旧游诗碧云垂丨丨红旭散花房　又项斯山行诗山当日午回峰影丨丨泥痕过鹿羣】
　　草茵【王勃彭州九陇县龙懐寺碑紫兰香径烟侵柏叶之罏緑丨文丨影入芙蓉之座　李贺苏小小歌丨如丨车如盖　杜牧残春独来南亭因寄张祜诗暖云如粉丨如丨独歩长堤不见人　李商隠诗新蒲似笔思投日细丨如丨忆吐时　黄滔新野道中诗野堂如雪丨如丨光武城边一水濵　杨维桢蹋踘歌绮襦珠络锦绣裆丨丨漫地緑色凉】
　　草褐【北史徐则传丨丨蒲衣餐松饵术】
　　草氊【黄庭坚次韵胡彦明同年羁旅京师诗徐歩当车饥当肉鉏头为枕丨为丨】
　　草苫【贾岛题韦云叟草堂诗白茅丨丨重重密爱此秋天夜雨凉】
　　草褥【神仙传见草庵下】
　　草蓐【左传军行右辕左追辱注在车之右者挟辕为战备在左者追求丨丨为宿备　魏志胡昭传注见牛下】
　　草席【明一统志苏州府土产丨丨虎丘出　欧阳詹永安寺照上人房诗丨丨蒲团不扫尘松闲石上似无人】
　　草盖【真腊风土记国戚大臣等屋制度广袤与常人家迥别周围皆用丨丨独家庙及正寝二处许用瓦】草座【戴叔伦送张南史诗丨丨留山月荷衣逺洛尘】
　　草屏【后汉书赵壹传时诸计吏多盛设车马帷幕而壹独柴车丨丨露宿其傍】
　　草盛【陶潜归田园居诗种豆南山下丨丨豆苗稀】
　　草索【左传宰夫胹熊蹯不熟杀之寘诸畚使妇人载以过朝注畚以丨丨为之筥属　后汉书马援传援妻孥惶惧不敢以丧还旧茔裁买城西数亩地槀葬而已严与援妻子丨丨相连诣阙请罪帝乃出松书以示之方知所坐上书诉寃然后得葬】
　　草纸【本草丨丨作撚纴痈疽最拔脓】
　　草盾【髙启鹤媒歌丨丨俄开中潜弩弋师讙笑媒矜舞】
　　草船【岳阳风土记民之有疾病者多就水际设神盘以祀神为酒肉以犒櫂鼔者或为丨丨泛之谓之送瘟　元好问送穷诗主人不倦星奴倦辛苦年年缚丨丨】
　　草筏【十六国春秋慕容垂至渑池言于坚请奉诏辑宁朔裔坚许之自凉马台结丨丨而渡】草噐【左传寘诸畚释文畚音本丨丨也　公羊传有人荷畚自闰而出者注荷负也畚丨丨若今市所量谷者是也齐人谓之钟】
　　草具【战国防冯暖贫乏不能自存使人属孟尝君愿寄食门下孟尝君曰客何能曰客无能也孟尝君笑而受之曰诺左右以君贱之也食以丨丨　史记范睢传王稽与范睢入咸阳已报使因言曰魏有张禄先生天下辩士也臣故载来秦王弗信使舍食丨丨待命嵗余　又陈平世家平多以金纵反间于楚军项王使至汉王为太牢具进见楚使即佯惊曰吾以为亚父使乃项王使复持去更以恶丨丨进　洪希文诗盘登恶丨丨味等薇与芝　方回诗懒携丨丨问湖船　又汉书贾谊传谊以为汉兴二十余年宜当改正朔易服色制度定官名兴礼乐乃丨丨其仪注色上黄数用五为官名悉更奏之文帝谦让未遑也】
　　草食【孟子犹刍豢之恱我口朱注丨丨曰刍牛羊是也谷食曰豢犬豕是也　后汉书王望传迁青州刺史甚有威名是时州郡灾旱百姓穷荒望行部道见饥者裸行丨丨五百余人愍然哀之因以便宜出所在布粟给其廪粮为作褐衣　唐书西域传党项国人重复仇未得所欲者蓬首垢顔跣足丨丨杀己乃复　荘子丨丨之兽不疾易薮水生之虫不疾易渊　吕览夫三羣之虫水居者腥肉攫者臊丨丨者羶　无用闲谈丨丨者多力而愚肉食者勇敢而悍水食者耐寒而浮土食者无心而惠气食者神明而寿谷食者智慧而夭】草菜【束晳贫家赋煮黄当之丨丨作汪洋之羮饘】
　　草蔬【后汉书茅容传时与等辈避雨树下众皆夷踞相对容独危坐愈恭林宗行见之而竒其异遂与共言因请寓宿旦日容杀鸡为馔林宗谓为己设既而以供其母自以丨丨与客同饭】
　　草麴【南方草木状丨丨南海多矣酒不用麴蘖但杵米粉杂以众草叶冶葛汁涤溲之大如卵置蓬蒿中防蔽之经月而成用此合糯为酒故剧饮之既醒犹头热涔涔以其有毒草故也】
　　草蜜【本草刺蜜生交河沙中草头有刺上有毛毛上生蜜一名丨丨】
　　草汁【本草鳢肠糕名墨头草时珍曰此丨柔茎断之有墨丨出故名】
　　草豉【本草丨丨集解藏器曰生巴西诸国草似韭状防出花中彼人食之】
　　草料【颂古聨珠通集南泉巡堂次牵一头牛入堂首座以手拊牛背一下师便休去赵州以草二束放在首座前颂曰等将丨丨好供看何故皮毛要一般惹起羣中相似者翻令头角不完全】
　　草工【礼记曲礼天子之六工曰土工金工石工木工兽工丨丨典制六材】
　　草人【周礼丨丨下士四人史二人徒十有二人　又丨丨掌土化之灋以物地相其宜而为之种　又元史史彦斌传至正十四年河溢金乡鱼台坟墓多壊彦斌母卒虑有后患乃为厚棺刻铭曰邳州沙河店史彦斌母柩仍以四铁环钉其上然后葬明年墓果为水所漂彦斌缚丨为丨置水中乃乗舟随草所之经十余日行三百余里丨丨止桑林中视之母柩在焉载归复葬之　宋无旱乡田父诗残税驱将儿子去豆畦却倩丨丨看】
　　草贼【唐书僖宗纪干符三年三月平卢军节度使宋威为指挥诸道招讨丨丨使检校左散骑常侍曽元裕副之】
　　草物【汉书五行志凡丨丨之类谓之妖】
　　草鄙【战国策郑同北见赵王赵王曰子南方之博士也何以教之郑同曰臣南方丨丨之人也何足问虽然王致之于前安敢不对乎　蜀志却正传究古今之真伪计时务之得失虽时献一策偶进一言释彼官责慰此素餐固未能输竭忠欵尽沥胸肝排方入直惠彼黎元俾吾徒丨丨并有闻焉也】
　　草妖【汉书五行志视之不明是谓不悊厥咎舒厥罚恒奥厥极疾时则有丨丨　后汉书五行志中平元年东郡陈留济阳长垣济隂寃句离狐县界有草生其茎靡累肿大如手指状似鸠雀龙蛇鸟兽之形五色各如其状毛羽头目足翅皆具近丨丨也　宋史五行志绍兴十六年正月辛未泸州天雨豆丨丨也】草乌【物类相感志丨丨切碎同米作饭喂雀儿尽皆醉倒】
　　草犀【本草丨丨释名时珍曰其解毒之功如犀角故曰丨丨集解藏器曰丨丨生衢婺洪饶间苖髙二三尺独生根如细辛生水中者名水犀　荀谱食桂等笋或中桂之刻毒发惟丨丨根能疗之】草牛【元史刘整传谍知张贵出城求援乃分部战舰缚丨如丨状傍汉水绵亘参错众莫测所用九月贵果夜出乗轮船顺流下走军士观知之傍岸爇丨丨如昼整与阿术麾战舰转战五十里擒贵于柜门闗余众尽杀之】
　　草马【尔雅牝曰騇注丨丨名　魏志杜畿传畿为河东太守课民畜牸牛丨丨下逮鸡豚犬豕皆有章程晋书凉武昭王暠传常与吕光太史令郭黁及其同母弟宋繇同宿黁起谓繇曰君当位极人臣李君有国】
　　【士之分家有騧丨丨生白额驹此其时也】
　　草驴【陆游诗赤脚婢沽村酿去平头奴驭丨丨归】
　　草虫【诗喓喓丨丨趯趯阜螽序大夫妻能以礼自防也传丨丨常羊也　文心雕龙喈喈逐黄鸟之声喓喓学丨丨之韵　北征録塞外长乐镇丨间有丨大者如蜻蜓拂人面嘬　迃斋诗话僧居宁毘陵人妙工画丨丨见水墨丨丨有长四五寸者题云居宁醉笔须大失真然笔力遒劲可爱梅圣俞诗云丨丨有纎意醉笔得正熟　画禅觉心字虚静住叶县东禅及州之天宁香山三大刹兵乱还蜀邵泽民刘中逺两侍郎复喜之请往毘卢凡十八年初作丨丨南僧称为心丨丨刘峻广絶交论客曰夫丨丨鸣则阜螽跃雕虎啸而清风起故氛氲相感雾涌云蒸嘤鸣相召星流电激　张衡定情赋见草木下　鲍照采桑乐府乳燕逐丨丨巢蜂拾花萼　王维诗雨中山果落灯下丨丨鸣　韦应物过扶风精舍简巨川兄弟诗零落逢故老寂寥悲丨丨　鲍溶秋懐诗丨丨夜侵我唧唧牀下语　尚顔懐智栖上人诗林鸟隔云飞一饷丨丨和雨叫多时　罗隐夜泊毘陵无锡县有寄诗丨丨幽咽树初团独系孤舟夜已防　王禹偁秋居幽兴诗僧到烹秋菌儿啼索丨丨　陈与义早行诗寂寞小桥和梦过稻田深处丨丨鸣　杨万里戏题常州丨丨枕屏诗黄蜂作歌紫蝶舞蜻蜓蚱蜢如风雨　元好问东平李汉卿丨丨巻诗丨丨莫道空形似正欲尔曹鸣不平　赵思文捕蝗感丨丨诗丨丨悲咽不能言乱逐螟蝗瘗古原】
　　草鱼【眞腊风土记鱼鳖惟黒鲤鱼最多其他如鲤鲫丨丨最多】
　　草萤【萧和萤火赋聊披书以娱性恱丨丨之夜翔乍依栏而回亮或傍牖而舒光　梁简文帝楚妃叹丨丨飞夜户丝虫绕秋壁】
　　草圣【魏志刘邵传注汉兴而有草书不知作者姓名至章帝时齐相杜度号善作篇后有崔瑗崔实亦皆称工杜氏然字甚安而书体微痩崔氏甚得笔势而结字小疏农张伯英者因而转精其巧凡家之衣帛必书而后练之临池学书池水尽黒下笔必为楷则号怱怱不暇草寸纸不见遗至今世人尤寳之韦仲将谓之丨丨　书谱钟繇隶竒张芝丨丨　图画见闻志僧繇曽作醉僧图长沙僧懐素有诗云丨丨欲成狂便发真堪画入醉僧图　山谷题跋幼安弟喜作草携笔东西家动輙龙蛇满壁丨丨之声欲满江西来求法于老夫老夫之书本无法也但观世间万縁如蚊蚋聚散未尝一事横于胸中故不择笔墨遇纸则书纸尽则已亦不计较工拙与人之品藻讥弹譬如木人舞中节拍人叹其工舞罢则又萧然矣幼安然吾言乎　益公题跋与可草书李贺铜仙人辞汉歌予一见识其妙处有诗云斯人定何人游戏得自在诗鸣丨丨余兼入竹三昧李瀚蒙求元凯传癖伯英丨丨　庾肩吾书品拟神化之所为非人世之所学惟张有道钟元常王右军其人张工夫第一称为丨丨　杜甫饮中八仙歌张旭三杯丨丨传脱防露顶王公前　姚合和王郎中题李中丞防诗君到亦应闲不得主人丨丨复诗仙　梅尧臣韩钦圣问西洛牡丹之感诗淮山邃秀付丨丨不产髦英产佳卉　苏轼送顔复兼寄王巩诗清诗丨丨俱入妙别后寄我书连纸　又授经台诗舞劔有神通丨丨海山无事化琴工　杨万里跋马公弼省干出示山谷丨丨浣花醉图诗诗仙不合兼丨丨鬼妒天嗔教薄命刘克荘愚溪诗丨丨木奴安在哉荒榛无处认池台郑元祐诗稽古尚能窥丨丨送穷端欲致钱神　桞贯诗张颠丨丨入三昧小楷妙合褚与虞】
　　草书【后汉书北海敬王睦传睦又善史书当世以为楷则及寝病帝驿马令作丨丨尺牍十首　又皇甫规妻传妻善属文能丨丨时为规答书记众人怪其工魏志武帝纪注张华博物志曰汉世安平崔瑗瑗子寔农张芝芝弟昶并善丨丨而太祖亚之　又刘廙传转五官将文学文帝器之命廙通丨丨　晋书索靖传靖与尚书令卫瓘俱以善丨丨知名　又卫恒传农张伯英者下笔必为楷则号悤悤不暇丨丨　唐书李白传文宗时诏以白歌诗裴旻劒舞张旭丨丨为三絶　元史赵孟頫传篆籀分隶真行丨丨无不冠絶古今　庾肩吾书品草势起于汉时解散隶法用以赴急本因草创之义故曰丨丨建初中京兆杜撡始以善草知名今之丨丨是也　书断按丨丨者后汉徴士张伯英所造也梁武帝丨丨状曰蔡邕云昔秦之时诸侯争长羽檄相传望烽走驿以篆隶难不能救急遂作赴急之书今之丨丨也　尚书故实篆籀八分隶书丨丨章草飞白行书通谓之八体而右军皆在神品　翰墨志丨丨之法昔人用以趣急速而务简易删难省烦损复为单诚非苍史之迹但习书之余以精神之运识思超妙使防画不失真为尚故梁武谓赴急书不失苍公鸟迹之意岂皂吏所能为也　又昔人论丨丨谓张伯英以一笔书之行断则再连续蟠屈挐攫飞动自然筋骨心手相应所以牵情运用畧无留碍故誉者曰应指宣事如矢发机霆不暇激电不及飞皆造极而言创始之意也后世或云忙不及草者岂草之本防哉正须动翰若驰落纸云烟方佳耳　笔阵图丨丨须缓前急后山谷题跋西园丨丨如散圣说禅人不易识　赵壹非丨丨论但贵删难省烦损复为单务取易为易知非常仪也故其赞曰临事从宜而今之学丨丨者不思其简易之防云适廹遽故不及草草本易而速今反难而迟失指多矣　杜甫观公孙大娘弟子舞劔器行序徃者吴人张旭善丨丨帖数常于邺县见公孙大娘舞西河劔器自此丨丨长进豪荡感激即公孙可知矣　李白诗少年上人号懐素丨丨天下称独歩　杜甫醉歌行总角丨丨又神速世上儿子徒纷纷　又寄张山人彪诗丨丨何太苦诗兴不无神　又李潮八分歌吴郡张颠夸丨丨草书非古空雄壮　王珪诗碧窗前学丨丨　苏轼次韵舒教授寄李公择诗丨丨妙絶吾所兄真书小低犹抗行　又王颐赴建州钱监求诗及丨丨诗留诗河上慰离别丨丨未暇縁悤悤　又和何长官六言诗学道未闻潘盎丨丨犹似杨风　又题王逸少帖诗为君丨丨续其终待我他日不悤悤　陈师道石无咎画苑诗卒行无好歩事忙不丨丨　陆游诗见芭蕉下】
　　草体【法书要録河东卫凯善草及古文畧尽其妙丨丨微痩而笔迹精熟】
　　草赋【陆游晚秋诗一生眼境常如此丨丨谁凭问大钧又丨丨万言那直水属文三纸尚无驴　辛弃疾词谁解胸中吞云梦试呼来丨丨看司马　陆凝之观潮词常记丨丨梁园凌云笔势倒三秋色】草篆【蔡邕隶势文何丨丨之足算而斯文之未宣】
　　草字【唐书艺文志裴行俭丨丨杂体注巻亡　括异志马少保亮少时夜读书忽大手入窗公以雄黄书一丨丨于其手窗外大呼骇之公不听既渐哀求极切公乃涤之鬼谢而去】
　　草法【汉书叙传渊哉若人实好斯文初拟相如献赋黄门辍而覃思丨丨篹　山谷题跋史岑出师颂数字丨丨悉自小篆中来　沈辽赠清道诗诸公丨丨无可称中叶始有张颠名】
　　草制【书断叔夜善书妙于丨丨观其体势得之自然】
　　草本【后汉书樊宏传宏所上便宜及言得失輙手自书写毁削丨丨　又王世懋花疏迎春花虽丨丨最先防缀春色亦不可废余一盆景结屈老干天然得之嘉定唐少谷人以为寳】
　　草録【玉海嘉祐三年欧阳修乞将国朝以来学士院所撰制诰文书各以门类依其年次号为学士院丨丨仍差学士两院掌之　李白诗为我丨真丨天人慙妙工】
　　草隶【唐书卢藏用传藏用善蓍九宫术工丨丨大小篆八分善琴奕思精逺士贵其多能　书断王献之字子敬尤善丨丨幼学于父次习于张芝尔后改变制度别剙其法率尔师心冥合天矩　孔元舒在穷记刘孝绰善丨丨自以书似父乃变为别体　王起书同文赋或简牒而异制或丨丨而殊质】
　　草翰【赵蕃萤光照字赋临墨池而珠还合浦映丨丨而燎防寒丛】
　　草札【何逊答江革聮句不成诗日余乏文干逢君善丨丨工拙既不同神气何由拔】
　　草册【杨万里新凉感兴诗中元节后新来懒丨丨才抄第二诗】
　　草诏【翰林志学士于禁中丨丨虽宸翰所挥亦资检校谓之视草　竹坡诗话汪内相将赴临川曽吉父以诗迎之有白玉堂中曽丨丨水晶宫里近题诗之句韩子苍改云白玉堂深曽丨丨水晶宫冷近题诗吉父闻之以子苍为一字师　刘禹锡次华州登北楼诗壁中今日题诗处天上同时丨丨人　白居易诗夜深丨丨罢霜月凄凛凛　李商隠诗君王晓坐金銮殿只待相如丨丨来　黄庭坚荆江亭即事诗文章韩杜无遗恨丨丨陆防倾诸公　元好问座主闲闲公讳日诗赠官不暇如平日丨丨空传似奉天　虞集诗最忆御前催丨丨承恩回首防星周】
　　草麻【李中献中书张舍人诗帘开春酒醒月上丨丨成】
　　草奏【后汉书马融传初融惩于邓氏不敢复违忤势家遂为梁冀丨丨李固又作大将军西第颂以此为正直所羞　唐书张嘉贞传张循宪使河东事有未决问吏曰若颇知有佳客乎吏以嘉贞对循宪召见咨以事嘉贞条晰理分莫不洗然试命丨丨皆意所未及五代史赵在礼传在礼自贝州还攻魏是时兴唐尹王正言年老病昏闻在礼至呼吏丨丨吏已奔散正言犹不知方据案大怒左右曰贼已市中杀人吏民皆走公妻子为虏矣正言惶恐歩出府门见在礼望而下拜宋史孝宗纪先是金人犯边髙宗下诏亲征史浩入为帝言太子不宜将兵乃为丨丨因中宫以进请卫从以共子职　法言或曰载使子草律曰吾不知恭丨丨曰吾不如陈汤　文心雕龙阮瑀据案而制书祢衡当食而丨丨　杜甫奉汉中王诗从容丨丨罢宿昔奉清樽】
　　草表【宋史王应麟传迁著作佐郎度宗即位摄礼部郎中官丨百官丨旧制请听政四表已上一夕入临宰臣谕防増撰三表应麟操笔立就丞相总防还辞位表三道使者立以俟应麟从容授之丞相惊服】草制【晋书江逌传哀帝以天文失度欲于太极前殿亲执防肃冀以免咎使太常集博士丨其丨　唐书薛元超传转中书舍人文馆学士省中有磐石祖道衡为侍郎时常据以丨丨元超每见辄然流涕　五代史崔棁传棁为学士尝丨丨为宰相桑维翰所改棁以唐故事学士丨丨有所改者当罢职乃引经据争之宋史朱胜非传建炎改元试中书舍人兼权直学士院时方草创胜非凭败鼔丨丨辞气严重如平时　能】
　　【改斋漫録杨文公亿有重名尝因丨丨为执政者多所涂窜杨甚不平因取稿本上涂抹处以浓墨傅之就加为难底様题其榜曰世业杨家难底人或问其意曰此语是它别人脚迹当时传以为鞋尔后舍人丨丨被防抹者则相谑曰又遭难底　翰林壁记崔贻范于鳯翔围城中据李茂贞起复作相偓当丨丨抗疏论其不可夜半以授翰林院学士使中人马从皓语偓曰学士无以性命相戏偓不答扃户而寝明日无麻制宣读茂贞曰陛下命相学士不肯丨丨与反何异昭宗曰卿荐贻范朕不拒偓不丨丨朕亦不拒其如道理分明何】草状【国史补李实为司农卿督责官税萧祐居丧输不及期实怒召至租车亦至故得不罪防有赐与当为谢状尝秉笔者有故实急乃曰召衣齐衰者祐至立为丨丨实大喜】
　　草律【汉书艺文志汉兴萧何丨丨　后汉书陈宠传圣汉初兴改从简易萧何丨丨季秋论囚俱避立春之月　法言见草奏下】
　　草章【晋书王羲之传羲之书初不胜庾翼郄愔及其暮年方妙尝以丨丨答庾亮而翼深叹伏　唐书艺文志蔡邕圣丨丨一巻】
　　草檄【南史蔡景歴传武帝将讨王僧辩召令丨丨景歴援笔立成　李商隠献河东公启未丨丨以愈风不执鞭而获富　戴叔伦送崔融诗陈琳能丨丨含笑出长平　郑谷诗酒醒丨丨闻残漏花落移厨送晚春李中海上酬左偃诗丨丨无余刃难将阮瑀齐　赵抃诗不辞频寄南州信丨丨无功楯鼻干　苏轼与梁】
　　【左藏防饮傅国博家诗将军破贼自丨丨论诗说劔俱第一　晁补之送曹子方福建转运判官诗谈经丨丨鬓华生初拥闽山传节行　刘克荘忆毛易甫薛子舒诗百吏染毫供丨丨万花围席看题诗　马祖常北行诗丨丨期诛泚歌诗拟吊蕡　张宪赠张省史从军南征诗幕下何人专丨丨共夸谋议得张昭　陈基送侄让还吴诗军中丨丨吾何有马上操觚汝所能】
　　草藁【史记屈原传懐王使屈原造为宪令屈平属丨丨未定上官大夫见而欲夺之屈平不与　汉书董仲舒传先是辽东髙庙长陵髙园殿灾仲舒居家推说其意丨丨未上主父偃候仲舒私见嫉之窃其书而奏焉上召视诸儒仲舒弟子吕歩舒不知其师书以为大愚于是下仲舒吏当死诏赦之】
　　草贡【周礼掌葛掌以时徴絺绤之材于山农凡葛征征丨丨之财于泽农以当邦赋之政令】草耕【后汉书崔骃传或丨丨而仅饱或木茹而长饥】
　　草稼【吕览冬与夏不能两刑丨与丨不能两成】
　　草昧【易屯天造丨丨宜建侯而不宁传屯体不宁故利建侯也屯者天地造始之时也造物之始始于冥昧故曰丨丨也　晋书乐歌娓娓文皇迈徳流仁爰造丨丨应干顺民　隋书髙祖纪诏曰登庸纳揆之时丨丨经纶之日　旧唐书长孙无忌传赞景业于丨丨翼淳化于隆平　任昉府僚重请牋世哲继轨先徳在民经纶丨丨叹深微管加以朱方之役荆河是依班师振旅大造王室虽累茧救宋重胝存楚居今观古曽何足云　杨炯遂州长江县先圣孔子庙堂碑五十二战权舆骤帝之都二十七征丨丨驰王之业　左思蜀都赋坰野丨丨林麓黝儵　郝经泰山赋如丨丨之崛起据偏方而骄跋　杜甫重经昭陵诗丨丨英雄起讴歌厯数归　陆游夜梦与数客观画诗乃知世间有絶艺天造丨丨参经纶　陈傅良读范文正公神道碑诗维时君臣定事与丨丨殊】
　　草寝【何承天安边论栉风沐雨不以为劳露宿丨丨维其常性】
　　草宿【宋书孙法宗传孙法宗吴兴人也父遇乱被害尸骸不收母兄并饿死法宗年小流迸至年十六方得还单身勤苦霜行丨丨营办棺椁造立冢墓葬送母兄俭而有礼　廖大亨佛现鸟赋荔披有魅丨丨无媌而乃有羽可仪其音载好】
　　草创【论语为命裨谌丨丨之　汉书外戚表髙帝拨乱诛暴庶事丨丨日不暇给　后汉书舆服志汉兴文学既缺时亦丨丨承秦之制后稍改定参稽六经近于雅正　又范升传韩歆上疏欲为费氏易左氏春秋立博士升奏曰今陛下丨丨天下纪纲未定虽设学官无有弟子奏立费左非政急务　吴志虞翻传孙策好驰骋游猎翻谏策曰君言是也然时有所思端坐悒悒有裨谌丨丨之计是以行耳　杜甫诗艰难同丨丨得失计毫厘　陆蒙诗都縁新卜筑事事皆丨丨】
  </div>
  <div class="pagination">
   <a href="御定骈字类编_page744.html">
    上一页
   </a>
   <span>
    ...
   </span>
   <a href="御定骈字类编_page740.html">
    740
   </a>
   <a href="御定骈字类编_page741.html">
    741
   </a>
   <a href="御定骈字类编_page742.html">
    742
   </a>
   <a href="御定骈字类编_page743.html">
    743
   </a>
   <a href="御定骈字类编_page744.html">
    744
   </a>
   <span class="current-page">
    745
   </span>
   <a href="御定骈字类编_page746.html">
    746
   </a>
   <a href="御定骈字类编_page747.html">
    747
   </a>
   <a href="御定骈字类编_page748.html">
    748
   </a>
   <a href="御定骈字类编_page749.html">
    749
   </a>
   <a href="御定骈字类编_page750.html">
    750
   </a>
   <span>
    ...
   </span>
   <a href="御定骈字类编_page746.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
