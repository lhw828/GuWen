<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 104 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 104 页/共 736 页
  </h1>
  <div class="content">
   明帝太宁二年王敦平以王导为始兴郡公邑三千户赐绢九千匹丹阳尹温峤建宁县公尚书卞壶建兴县公中书监庾亮永兴县公北中郎将刘遐泉陵县公奋武将军苏峻邵陵县公邑各一千八百户绢各五千四百匹尚书令郄鉴高平县侯护军将军应詹观阳县侯邑各千六百户绢各千八百匹建威将军赵裔湘南县侯右将军卞敦益阳县侯邑各千六百户绢各三千二百匹其馀封赏各有差。
成帝咸和四年苏峻平三月壬子以征西大将军陶侃为太尉封长沙郡公车骑将军郄鉴为司空封南昌县公平南将军温峤票骑将军开府仪同三司封始安郡公其馀封拜各有差右光禄大夫陆晔不以凶威变节加卫将军给千兵百骑。又以勋进爵为公封次子嘏新康子。
孝武太元十年论淮淝之功追封谢安庐陵郡公封谢石南康公谢玄康乐公谢琰望蔡公桓伊永修公自馀封拜各有差。
安帝义熙十年十月桓玄败车驾反正论兴复之功封车骑将军刘裕为豫章郡公抚军将军刘毅南平郡公右将军何忌安成郡公自馀封赏各有差。
十一年论平蜀功封刘义隆彭城公朱龄石丰城公後魏道武登国二年正月班赐功臣长孙嵩等七十三人各有差。
三年六月北征康莫奚大破之获其四部杂畜十馀万渡弱落水班赏将士各有差。
六年十月北征蠕蠕追之及於大碛南林山下大破之班赐从臣有差。
十年十月大破慕容宝众於参合陂班赏大臣将校各有差。
孝文大和六年二月癸丑赐王公以下清勤著称者帛有差。
宣武景明初傅永为汝阳镇将时裴叔业将以寿春归国密通於永永具表闻及将迎纳诏永为杨大眼奚康生等诸军俱入寿春同日而永在後故康生大眼二人并赏列土永唯加清河男。
前废帝普泰元年八月庚子诏陇西王尔朱光天下文武讨宿勤明达者泛三级。
後废帝中兴元年十月齐献武王大破尔朱兆於广阿虏其卒五千馀人诏将士泛五级留守者一级。
二年齐献武王扌友邺擒刺史刘诞诏诸将士泛四级封侯增邑九十七人各有差。
後周武帝建德五年十二月以平齐诸有功者封授各有差。
六年二月论定齐诸军勋置酒於齐太极殿会军士以班赐有差王勇本名胡仁为卫大将军殷州刺史邙山之战勇率敢死之士三百人并执短兵大呼直进出入冲击杀伤者甚多敌人无敢当者是役也。大军不利唯勇及王文达耿令贵三人力战皆有殊功帝，於是赏帛二千匹令自分之军还皆拜上州刺史以雍州岐州北雍州拟授勇等然州颇有优劣。又令探筹取之勇遂得雍州文达得岐州令贵得北雍州仍赐勇名为勇令贵名豪达名杰以彰其功。
隋文帝时达为车骑将军高智惠李之乱达率众一万击方滁二州赐缣千段迁仪同。又破汪文进於宣州加开府赐奴婢五十口采绢四千。
炀帝时突厥围雁门鸿胪少卿苏忧於镇城东南为弩楼东箱兽圈一夕而就帝见善之以功进位通议大夫。
●卷一百二十八
○帝王部　明赏第二
唐高祖义师平京师义宁二年正月论功行赏其登京城第一勋授光禄大夫开国郡公物一千段虽第一勋而身死者亦准此其官迥授子弟宅奴婢仍并量给第二勋人各授三转物二百段第三勋人从朝散加。
武德二年四月甲寅出库物一百五十万段以分赐太原元从人。
太宗武德九年八月甲子即位九月己酉诏曰：褒贤昭德昔王令典旌善念功有国彝训吏部尚书上党县公长孙无忌中书令临淄侯房玄龄右武侯大将军尉迟敬德兵部尚书建平男杜如晦左卫大将军椒子侯君集等或夙预谟谋绸缪帷幄竭心恳到备申忠益或早从任使契阔戎麾诚著艰难绩宣内外义贯终始志贞金石誓以河山实允朝议无忌可齐国公君集可潞国公食邑各三千户。又真食邑各有差遣侍中陈叔达於殿下唱名示之谓朕叙公等勋量定封邑不能尽当宜各自言帝从父淮安王神通进曰：义旗初起臣率兵先至今房玄龄杜如晦等刀笔之人功名第一臣窃不伏帝曰：义旗初起人皆有心叔父虽得率兵未尝身履行阵山东未定受委专征建德南侵合军咸没於後刘黑闼翻动叔父望风而败今计勋行赏玄龄等有筹谋帷幄画定社稷之功所以汉之萧何虽无汗马指纵推毂故得功居第一也。叔父於国至亲诚无所爱但以不可缘私滥与勋臣同赏耳初丘师利等诉者极多或怀袂指天以手画地见淮安不得理由是皆息自相谓曰：陛下以至公行赏不私其亲吾属何妄诉（又云：秦府副护军尉迟敬德从平隐太子巢刺王功行赏敬德及长孙无忌为第一各赐绢一万匹齐府国司州币器物封其全邸物与敬德赐吴国公实封一千二百户）。
马三宝为太子监门率领平道军将帝嗣位有沙门法雅谋为妖逆三宝知而奏之法雅竟坐诛，於是拜大将军赐帛五百匹进爵为公。
窦靖为夏州都督属突厥携贰诸将出征多诣其所靖素知虏中虚实具言方略诸将因之每致克捷帝称善赐物五百段。
高宗总章元年十二月破高丽以僧信诚为银青光禄大夫赏先降也。特进东代都督玄郡公泉南生为右卫大将军进卞国公赏其乡导有功也。左骁卫大将军检校右羽林军兼检校司文正卿成阝国公契何力为镇军行左卫大将军徙封凉国公司空英国公加授兼太子太师仍加实封通旧一千一百户其嫡孙敬业授朝散大夫右武卫将军薛仁贵为威卫大将军封平阳郡公右监门将军五原郡公李谨行为右武卫大将军赏平高丽之功也。
睿宗景龙四年即位六月辛丑以平韦氏功论所赏封薛宗柬为立节郡王锺绍京银青光禄大夫行中书侍郎赐爵颍川郡公刘幽求为中书舍人仍参知机务赐爵山县男自馀封各有差。
玄宗开元元年七月诛窦怀贞等赏定策功臣下制曰：大臣立事夷险不易良相升朝安危所系兵部尚书同中书门下三品郭元振伟材生代宏量镇时经纶文章今之王佐出入将相古之人杰夙侍帷畴咨庙堂思志尧舜以期管乐朕往在储闱洎登宝位每观其人闻义感激愿判忠邪立诚慷慨密陈会益尔其至矣。朕实嘉之顷者枭獍兴谋干戈作[C260]太上皇命朕除讨元振。又驰奉宸极始则赉予为弼终则宁朕问安可谓格于皇天贯于白日元恶既翦物共为新昌言是图朕岂会旧宜开井邑永誓河山元振可封为代国公食实封四百户赐物一千段以前中书侍郎王琚为户部尚书封赵国公食实封三百户殿中监张皎为工部尚书封楚国公食实封五百户太仆少卿王守一为太常卿封晋国公食实封五百户殿中少监李令问为殿中监封宋国公食实封五百户庚午琚皎令问皆以崇宠固辞乃以琚复为中书侍郎加实封二百户通旧五百户皎为殿中监充内外闲厩使加实封二百户通旧七百户令问复为殿中少监兼知尚书加实封二百户通旧五百户进将军王毛仲为霍国公赐实封一百户通旧三百户赐吏部侍郎兼雍州长史齐国公崔日用实封二百户通旧四百户。又制曰：侍中兼太子左庶子梁国公魏知古中书侍郎同中书门下三品陆象先顷属艰虞歼殄凶鬼咸能仓卒之际志不顾身︳谟之初邪莫干正有罪斯服抑惟王典无言不酬以劝臣节俾加茅土式宠盐梅知古赐食实封二百户物二百段象先封兖国公食实封二百户赐物五百段。又赐姜皎王守一王琚李令问王毛仲甲第各一区并加上柱国。
八月己亥以中书令张说郯王傅兼国子祭酒褚无量辅导有功制曰：无量执经传礼敷畅微言俾予游夫子之门知先王之道者侍讲之功也。说。又定策监抚谋始危言防萌屯难虑终竭节以身许国其诚动天夫爵有德封有功春彼茂勤宜赏典以桓荣之稽古况萧何之指纵是用钦。若朝经差其井赋说可封燕国公食实封三百户无量可右散骑常侍兼国子祭酒封舒国公食实封三百户。
开元二年四月戊午进封郭开为太原郡开国公食邑二千户封郭知运为介休县开国公食邑一千户以赏功也。制曰：赏有功报有德者政之会也。若功不赏德不报则何谓哉！右骁卫将军兼北庭都氵海军经略使金山道副大总管招慰营田等使太原县开国子郭会右骁卫中郎将检校伊州刺史兼伊吾军使郭知运等早负名节见称义勇顷者抑中金满偏师御敌萧条穷漠之外奔迫孤城之下︹寇益侵援兵不至既守而战背秋涉冬枥马长嘶戍人远望谋以十胜成其九拒遂能摧日逐之遗种斩天骄之爱息岂耿恭班超独高前史将廉颇李牧与朕同时眷言茂会是所嘉叹信可畴其井邑昭示遐迩俾劳臣劝而懦夫立焉庚申。又以会为左骁卫大将军知运为右骁卫将军仍赐衣一袭以崇其宠。
九年夏四月庚寅胡贼康待宾据长泉县作逆秋七月己酉擒待宾至京师腰斩之己丑朔方道行军大总管兵部尚书清凉县开国男王会进封清源县开国公食邑一千户兼与一子官赐物五百匹天兴军节度大使右羽林军将军检校并州长史摄御史大夫燕国公张说与一子官赐物一百匹天兴军蕃汉讨击使特进史献与一子官赐物二百五十匹赏平胡之会也。十月癸未以摄左羽林军陇右防御使薛讷为右羽林军大将军上柱国封河东郡开国公赐物三百段银五百两钱三万贯赏功也。以陇右防御副使麾将军左羽林军将军介休县公郭知运进阶冠军进封太原郡公仍兼临洮军使赐物三百匹钱三十万银四百两左武卫将军清凉县侯白道恭进封清凉县公赐物二百匹钱二十万银二百两以右威卫将军杜宾客为灵州刺史充丰安军使封建平县开国男赐物二百段银二百两钱二十万右监门卫将军临洮军使安思顺为洮州刺史充莫门使赐物二百段银三百两钱五十万右威卫郎将杨楚客为右领军卫中郎赐物二百段钱十万银二百两并赏破吐蕃之功也。
十七年三月瓜州刺史墨离军使张守沙州刺史贾思顺领伊沙等州兵入吐蕃大同军大破吐蕃驱剪不可胜纪帝降书谓守曰：吐蕃小寇干我边鄙频经丧衄竟不悛惩卿等早怀勇烈久司戎旅各效忠诚暗申计略远闻决胜嘉慰良深守及思顺并宜赐紫其立功人叙录具状奏闻必须据实勿使逾滥今内出绯紫袍卿等领取量功分赏其被伤人仍给医药使得安全阵亡人具名录奏当加优赠。
二十三年十二月命十道采访使举良刺史县令以陕州刺史崔希逸潞州刺史宋鼎濮州刺史赵冬曦越州刺史元彦冲泽州刺史李植洛州刺史徐峤之易州刺史卢晖莫州刺史郑倩之陇州刺史武崇节庐州刺史竺承构州刺史许齐物江州刺史李尚辞河南府陆浑县令李常河南府长水县令乙速孤令从陕州河北县令李抗怀州修武县令唐昭明京兆府高陵县令裴回京兆府会县令戴休定京兆府奉先县令李知止京兆府泾阳县令韦伯祥太原府祁县令李志远太原府清源县令高播蒲州永雒县令裴フ解县令李戒之齐州临邑县令上官贡泾州定安县令王履州邯郸县令毕彦孙赵州平棘县令霍栖梧梓州射洪县令王休言苏州昆山县令李叔括州括苍县令祝绍荆州当阳县令赵广微荆州松滋县令李修荆州枝江县令董琅襄州安养县令李泳等闻上降书宣慰刺史各赐帛八十匹县令五十匹敕之曰：卿等各能用心副朕所委今兹岁会风政有归是用激扬以励清操。
天宝三年制唐元功臣缔构之初竭其忠款录功念旧情所不忘普恩之外更加一阶其身没者各赠一官。
十三年三月陇右节度使哥舒翰破吐蕃洪济大莫门等城井牧九曲其将咸来策勋翰采摭具奏乃以陇右十将特进兼右金吾卫员外大将军兼大拔州都督燕王郡王大拔归仁加骠骑大将军馀如故河源军使左武卫员外大将军王思礼陇右兵马使右武卫员外大将军彭元曜并如故加特进陇右同节度副使右羽林军员外大将军张擢陇右都虞侯左武卫员外大将军兼安乡郡太守管崇嗣陇右同节度副使右武卫员外大将军兼汉门军使临洮郡太守成如ギ陇右同经略副使右金吾卫员外大将军兼宁塞郡太守康承献陇右讨击副使右领军卫员外大将军鲁右领军卫员外大将军兼高兰府都督浑惟明并加麾军将军如故积石军使臧奉忠为左金吾卫员外大将军镇西军使郭光朝为右金吾卫员外大将军河西经略副使苏法鼎为威卫员外大将军陇右讨击副使郭英彭体盈并为左羽林军员外将军并充本道驱使以安西节度使卫尉少卿员外置同正员兼安西副大都护摄御史中丞封清有功进加六阶自朝议大夫授银青光禄大夫仍迁鸿胪卿员外置同正员摄御史大夫馀如故并与一子五品更与一子官亡父亡母妻并加追赠及赐庄宅各一所。
肃宗至德二年十二月大赦天下诏乘舆幸蜀天步多艰人心。且摇臣节斯见太子太师幽国公韦见素开府仪同三司内侍监齐国公高力士开府仪同三司右龙武大将军颍川郡公陈会礼开府仪同三司左龙武大将军田长文开府仪同三司右龙武大将军张崇俊右龙武大将军杜休详等勇不顾死危能致命或竭诚羽翼仰北辰而环拱或叶契心膂聚东井以全归酬其锡社之封永以誓河之义见素加开府仪同三司实封三百户力士加实封三百户会礼进封蔡国公实封三百户长文进封雁门郡公崇俊进封南阳郡公休详进封冯翊郡公各实封二百户朕恭承天罚誓兵朔野幸兴一旅之众遂成九有之师言念经纶岂忘缔构银青光禄大夫尚书右仆射裴冕识宇冲深体局贞固输忠佐命肇启兴王加开府仪同三司封冀国公食实封三百户光禄大夫殿中监同正员判行军李辅国志除君恶忠诚济危加开府仪同三司殿中监依前判行军事封成国公实封五百户银青光禄大夫宗正卿兼工部侍郎李遵义切维城会参定国加特进封郑国公实封二百户开府仪同三司兼鸿胪卿同正员中军都知兵马副大使管崇嗣能训戎律以佐兵权进封钜鹿郡公实封二百户中军都虞侯特进鸿胪卿同正员李鼎加开府仪同三司进封保定公加麾将军右武卫大将军右羽林军宿卫内供奉王兢加特进太原县侯仍各封实封一百户自寇戎奸宄王师未振瞻言京国尚聚犬羊广平王ㄈ学好古令德孝恭志存邦家誓雪雠耻爰鞫其旅元戎启行可封为楚王食实封二千户银青光禄大夫尚书左仆射兼武部尚书同中书门下平章事兼灵武大都督府长史单于安北副都会持节充朔方节度使六城水运朔方管内采访处置使《郭子》仪才光三杰功格十臣克焯皇威载昌大业加司徒兼尚书左仆射进封代国公食实封二千户平章事已後并如故开府仪同三司兼鸿胪卿同正朔方左厢兵马使同节度副使姑臧县伯仆固怀恩进封丰国公食实封二百户开府仪同三司兼右金吾卫大将军同正仍充四镇伊西北庭行军兵马使李嗣业履险会躯破敌拯难兼卫尉卿同正封虢国公食实封二百户银青光禄大夫守司徒兼户部尚书同中书门下平章事兼御史大夫鸿胪卿太原尹北京留守河东节度副大使蓟国公李光弼全德挺生英才间出干城御侮坐甲安边可司空兼兵部尚书门下平章事进封郑国公食实封八百户开府仪同三司御史大夫兼工部尚书持节充招讨西京并定武威武兴平等军兼关内节度河西陇右伊西四镇行营兵马使王思礼养锐先鸣蓄奇後殿可开府仪同三司行工部尚书兼御史大夫封霍国公食实封五百户光禄大夫太常卿司正兼御史大夫淮南西道节度采访使颍川太守来可开府仪同三司兼御史大夫封颍国公馀如故特进太仆卿南阳太守兼御史大夫权知襄阳郡事金乡县公鲁蕴是韬略副兹临制可开府仪同三司兼御史大夫封祁国公仍各食实封二百户兼京兆尹持节充京畿采访计会招召宣慰处置使崔光远毁家成国致命前茅可特进行礼部尚书封邺国公食实封三百户开府仪同三司李光进慎固封守克献殊会封范阳郡公食实封二百户贤非后不享后非贤罔社稷之固必在良臣左相苗晋卿忠不忘君才惟济代弼成大业保王家可特进行侍中封韩国公食实封五百户宪部尚书同中书门下平章事李麟蕴德成务含贞轨物发辉帝业润色皇猷可金紫光禄大夫刑部尚书同中书门下平章事封褒国公银青光禄大夫中书侍郎同中书门下平章事崔圆允庶绩康济多难克清天下大庇生人可特进行中书令封赵国公食实封五百户朝散大夫守中书侍郎同中书门下平章事河南节度采访使赐紫金鱼袋张镐谋猷惟允纲纪立程兹戎律懿是谋府封南阳县公馀并如故银青光禄大夫太子少师房尝以经术辅导朕躬加金紫光禄大夫清河郡公银青光禄大夫少保嗣虢王巨顷以宗枝居守京邑加光禄大夫御史大夫越国公亘兼总元戎克宁全蜀可金紫光禄大夫户部尚书银青光禄大夫守文部尚书郇国公韦陟持衡流品式叙百工可金紫光禄大夫吏部尚书银青光禄大夫礼部尚书李岘馈运周给开物成务可光禄大夫行御史大夫兼京兆尹封凉国公大中大夫文部侍郎赐紫金鱼袋苏震供亿徒临事益办可银青光禄大夫行吏部侍郎。
代宗大历二年二月以前同华节度使左厢兵马使试殿中监姚怀为开府仪同三司试太常卿封感义郡王依旧内飞龙射生供奉前同华节度随身试太常卿李延俊为特进封承化郡王赏戮华州叛将周智光功也。
德宗建中二年十二月庚寅加河中节度马燧检校尚书左仆射加泽潞节度李抱真检校兵部尚书赏破田悦之功也。先是悦遣将康领兵围邢州粮饷路绝刺史李洪坚壁自守贼不能舀贼将杨朝光。又率众二万围临其守将张亻丕亦坚拒之贼竟不能攻取乃树柴为营以御官军燧与抱真及神策将李晟合势救之大败贼於双罡斩杨朝光传首京师擒其大将卢子昌燧等乘胜进军。又破悦於临故燧等加官。又加洪兼御史大夫亻丕检校太子宾客兼御史中丞。
三年五月丁酉加河东节度使检校左仆射马燧同中书门下平章事泽潞节度使李抱真检校尚书左仆射河阳三城节度使李检校兵部尚书神策行营招讨使李晟检校右散骑常侍实封一百户赏破田悦功也。
兴元元年春正月癸酉德宗在奉天行在宫受朝贺毕大赦改建中五年为兴元元年制应赴奉天并进收京城将士并赐名奉天定难功臣身过犯勋减罪三等子孙犯减罪一等诸道将士在行营并超三资改官仍各赐勋五转在本镇者依资与改官各赐勋三转内外文武官三品已上赐爵一级四品已上各加一阶仍并赐勋两转。
五月李晟等收复京师六月乙酉检校左仆射平章事充神勋军节度等京畿商华等州副元帅合川郡王李晟加司徒兼中书令仍赐实封一千户所司择日册拜加华州潼关节度使骆元光检校右仆射赐实封五百户加神策军行营京畿商州节度使尚可孤右仆射赐实封五百户以检校太子詹事兼御史中丞田希鉴为检校工部尚书兼泾州刺史御史大夫四镇北庭行军泾原军节度使七月辛卯赦书收京城将士超八资改转已甄叙者更与超三资扈从及收京将士及尝参官祖父母在先无官封量授致仕官及邑号已亡者与追赠扈从将士三品已上赐爵两级四品已下各加两级赠勋三转诸州刺史普恩外赐爵一级诸道镇军及行营将士三品已上赐爵一级四品己下加一阶。
九月乙亥加成德幽州卢龙等军节度使检校司空平章事王武俊检校司徒平章事赐实封五昭义军节度使检校左仆射平章事李抱真加检校司空平章事加实封五百户以破朱滔等功褒之也。贞元二年四月甲申诏曰：李希烈弃义背恩穷奸极暴谓神器可以力取谓生灵可以诈欺志在凶残躬行僭窃罪无与比法所难容朕以君德不致人於祸究其端本过实在予忍使蒸黎重相攻战屡施诏命务欲怀柔抑群帅奋发之诚驻诸军讨逐之势不惮屈己期於息人希烈曾无悛心益逞骄志虐毒滋甚吞噬无厌恶贯既盈自底夷灭开府仪同三司兼御史中丞陈仙奇忠勇有谋沉毅能断摅合境受之愤导三军思顺之心唱义一呼群情乡附廓清氛歼戮渠魁驿书上闻函首入献方隅既戍役其休悬赏之科是宜必信可检校工部尚书兼蔡州刺史御史大夫淮西节度使仍赐实封五百户将士等委仙奇即以诸色官钱优与宴设其中首建谋议同斩希烈人等宜并条录闻奏节级褒赏。
五月诏淮西接界州县本军镇守及诸道赴行营将士等宜共赐物二十万端匹以充赏设仍委本道条录闻奏并与甄叙其行营将彳建各放归本道明加宣谕令悉朕怀。
十年十二月以灵州怀远将士所破吐蕃收获羊马衣物宜分赏有功将士自今已後并宜从此。
十二年宣武军节度李万荣疾病置其子为兵马使杀大将为乱都虞候邓惟恭等执送京以东都留守董晋为节度诏汴州将士等志坚金石节励冰霜叶奉邦家咸怀愤激不受荧惑同疾奸凶就纟专军中传献阙下勋庸特茂遐迩所知宜奖忠劳各加优赏并与进改仍委董晋一月内具名闻奏仍共赐钱三十万贯委董晋逐便即取盐铁转运使钱物各给宣武军节度都虞候兼御史大夫邓惟恭都押衙兼御史大夫杜皓大将王应凤曹元亻品杨燕奇刘惟清成文朝陈沛张庭芬薛文翰赵藏用李庭光宇文澹李国信等并竭忠效诚绩用昭著惟恭可检校左散骑常侍依前兼御史大夫赐实封一百二十户子一七品正员官并赐物四百疋杜皓英并可右散骑常侍依前兼御史大夫应凤已下各加官赐物押衙贾庭芬及同节度副使十将等二百六十三人并优与改官。
宪宗元和二年十月润州将张子良李奉先田少卿裴行立等生擒逆贼李制曰：天地之德佐助者忠良鬼神之灵毙踣者盈贯故有无状之[C260]颠越以败常则有不夺之诚感慨以明节易所谓功业见乎！变书所谓不善降百殃积恶必至於灭身见机宁俟於终日应。若影响昭然著明李受恩三朝受任千里勺水拳石以至高深润草涂原岂酬亭毒而弃我厚德稔其奸心滔天以肆其逆谋擢未穷其鬼行乃者式举戎旆申严国刑将鼓雷霆之威以诛枭獍之罪镇海军左厢兵马使兼御史中丞张子良等外弘治虑内激精忠擐甲执兵取人之柄沥肝尝胆怀劲草之风回戈以掩其羽毛竟夕遂擒其魁首天府无一金之费已静江流王师无一战之劳己除人害莫大之节卓然无伦非常之功斯谓不朽高位重赏予何爱焉殊加宠荣显示旌劝其张子良等超异酬赏并从别敕处分其立功将士等并淮平西川节度例优赏甄叙其左厢官彳建等素闻效顺亦宜г赏亦并从别敕处分十一月丁亥以子良为特进检校兵部尚书兼左金吾卫将军御史大夫赐上柱国进封南阳郡王食实封一百五十户改名奉国兵马使兼御史中丞田少卿为特进检校右散骑常侍左羽林军御史大夫仍封代国公食实封一百五十户兵马使兼侍御史李奉先为特进检校右散骑常侍。又羽林将军御史中丞仍封国公食实封一百五十户四年以左羽林将军田少卿为左金吾卫将军右羽林将军李奉先为右金吾卫将军称赏擒李之功也。又以左羽林将军张承金为右神武大将军知军事称赏擒杨惠琳之功也。
五年四月以昭义军都知兵马使潞州左司马兼御史中丞乌重裔为怀州刺史兼御史大夫充河阳三城怀州节度等使以节度使卢从史潜通镇州王承宗重裔镇抚军情无变行赏典也。以前昭义将王翊元起复左龙武军将军知军事王献为右神武军将军知军事以功次重裔也。（乌重裔故为潞州诸将会卢从史奉诏讨贼常怀异志潜与王承宗通连吐突承璀以神策军行营与从史对垒将图之重裔通其谋竟缚从史帐下於时重裔职总牙门是日戒严其军莫敢动者事闻朝廷推重晔自都将兼潞州左司马拜怀州刺史兼御史大夫河阳三城节度）。
十八年八月东都防御使吕元膺奏淄青节度使留邸伏甲作乱初李师道置邸於河南府兵谍杂以往来更不敢辨因吴元济北犯郊畿多警防御兵尽戍伊关师道潜以数千百人兵内邸谋焚宫阙而肆杀掠既烹牛飨众矣。明日将出会有卒杨进李再兴者谒元膺告急数日尽获之赐杨进李再兴各锦采三百匹宅一区授以郎将及典军仍送西川收管。
十一年正月诏讨镇州王承宗乙亥幽州奏破下武强县庚寅授幽州将朱泗等五人刺史叙武强功也。二月以内库缯绢四万匹赏幽魏战士。
十二年十月乙卯淮西平甲申制收蔡州擒吴元济节度使及诸大将并从别敕处分诸立功将士委韩弘裴度与行军节度使及诸节度使计会速条疏等第闻奏即有甄其赏物已令节级优厚支遣十二月丙辰朔壬戌制加彰义军节度申光蔡激观察使充淮西宣慰处置等使朝议大夫门下侍郎平章事兼蔡州刺史飞骑尉裴度金紫光禄大夫依前门下侍郎平章事弘文馆大学士仍赐上柱国封晋国公食邑三千户以马总为检校工部尚书蔡州刺史蔡申光节度等使。又制加以唐邓随等州观察使通议大夫检校左散骑常侍邓州刺史李可银青光禄大夫检校尚书左仆射襄州刺史充山南东道节度襄邓八州观察等使赐上柱国封凉国公食邑二千户并赐实封五百户与一子正员五品官韩弘加兼侍中李光颜乌重裔并检校司空光颜封武威郡公重裔国公以亘武军都虞候韩公武检校左常侍充坊丹延节度等使魏博行营兵马使田布为右金吾将军并叙平寇之功也。
十一月甲午以随唐兵马使李为神武将军知军事仍赐庄宅各一所米粟二百石录平蔡功也。
十五年宁节度使李光颜来朝制曰：寰以清而兵不可失干戈再戢而功不可忘爰升经武之材用辅同文之理具瞻此允注意尤深盖以奖旧劳而申赏典也。李光颜禀忠厚仁信之资服礼乐诗书之训沉勇有决刚严不残挺长剑之锋棱蓄殷雷之气象以忘身殉节为任以约已率众为心属先帝抚运勤人垦除害能展七擒之略以成四克之功方夏甫宁凯还未几驱仍岁陷坚之士为盛秋乘障之师果逐奔戎载完危壁西绝夷落威名赫然念兹勋庸当极寄任是以徵自保塞接于明庭亟闻弘远之规复挹冲深之度固可以内参钧轴外麾旗宪被万邦叶予一德可不勉欤可检校司空同中书门下平章事依前宁节度等使帝以光颜功冠诸将及徐泗李克平淮夷故皆召赴阙宴赐优洽已而皆带宰相出镇所以报勋臣也。帝。又御麟德殿宴光颜及各赐锦采五百匹银瓶盘等五事衣一袭马一疋宾佐将校颁赐有差。
穆宗以元和十五年即位二月御丹凤楼大赦诏兴元奉天功臣及蔡郓立功将士普恩之外更赐勋爵亡殁者与追赠。
长庆二年二月诏雪镇州王承宗以左神策行营乐寿镇兵马使傅良弼为沂州刺史以瀛州博野镇遏使李寰为沂州刺史皆酬劳也。良弼寰所镇介居燕赵而二叛舀之以利胁之以威屡趣其降各以一旅之众坚壁不战贼竟不能取故赏之也。
八月诛李介汴州平，於是以义成宣武两军节度检校右仆射韩充为检校司空兼汴州刺史充节度汴宋亳等州观察处置等使忠武军节度检校司空平章事李光颜进位检校司空兼侍中武宁军节度使检校工部尚书王智兴进位检校左仆射以兖海沂密节度使检校工部尚书曹华为检校右仆射兼滑州刺史充义成军节度郑滑颍等州观察处置等使以宋州刺史高承简为检校左常侍兼兖州刺史充兖海沂密等州节度观察处置等使以汴州防城兵马使李质为右金吾卫将军以亳州刺史田[A13C]为宋州刺史并策勋也。又内出绫绢三十万疋付度支充诸军赏物。
敬宗长庆四年即位四月丙申有染坊供人张韶结染工无赖之徒百馀辈犯右银台门入宫帝在清思殿击球闻警将出幸右神策军左右皆曰：盗入宫未知众寡右军遥远道路可虞不如幸左军之速至也。遂幸左神策军初帝尝宠右军中尉梁守谦每游幸宴乐两军或相夸耀多加守谦之胜而左军军士时以为言京师颇传其事及帝违难至左军中尉马存亮匍匐出迎捧帝足呜咽涕泣自负帝入军中帝极慰悦既安堵存亮。又令大将军康艺全率骑卒入宫讨贼与右军兵马使尚国忠引兵合击贼众歼焉赐康艺全尚国忠等锦采银器有差并共赐左右殿前军官彳建钱一千贯文五月己未以艺全加检校工部尚书兼御史大夫旌讨贼之功也。庚申赐存亮实封二百户。
文宗太和二年十一月壬辰诏曰：王者诛暴乱赏勋劳既正纪纲式颁爵位朕以菲德理乖胜残使[C260]生海盗刑用戎钺属者庭凑用沧州为辅军以谋专土同捷持棣州为屏遂成阻命实赖英帅共恢壮图爰议畴庸式奖宣力武宁军节度使徐泗豪等州观察处置等使充沧州行营招抚使光禄大夫守司徒中书门下平章事上柱国太原郡开国公食邑二百户王智兴可特进封代国公食邑三千户馀如故平卢军节度使淄青登莱棣等州观察处置等使兼押新罗渤海两番等使银青光禄大夫检校尚书仆射御史大夫上柱国会稽县开国公食邑一千户康志睦可检校尚书左仆射馀如故正议大夫检校工部尚书使持节郓州诸军事兼郓州刺史御史大夫赐紫金鱼袋崔弘礼可检校尚书右仆射馀如故其棣州城下武宁军节度使诸道立功将士已甄录外委智兴条疏闻奏棣州应见在百姓宜复一年其将士有决战攻垒奋不顾身中刃被疮遂成废疾者并赐衣粮终身勿绝其武宁军及平卢军浙西宣歙天平等五处兵马在棣州城下者并宜放归本道於戏并命申威分︹剪寇界天河之南北委藩守以廓清立绩者既以劳施图功者方期尽敌勉胜策无至老师共臻辑宁副我勤属。
是年讨沧州叛将李同捷十月敕魏博新平原将士须有赏给宜赐绫绢五万匹绵二万。
三年五月沧州李同捷平诏齐德将张庆等十三人郑滑将李著等五人并进官级赐幽州绫绢共二十万疋德州十五万疋充赏军士。
九年十一月丙子赐凤翔军将李叔和庄宅各一区银三千两绫绢七十疋以斩郑注功也。
懿宗咸通十一年二月敕征讨徐州将士等委吏部度支颁奖有差。
昭宗文德元年即位秦宗权被执蔡申光等州平诏赐蔡州行营兵士钱三十五万贯令度支逐支给後唐庄宗初为晋王天十四年二月契丹攻幽州命诸将进讨八月辛丑献捷于邺九月班师帝以横海军节度使李存审检校太傅邢节度使阎宝检校太尉并平章事方镇如故将士赏给有差。
同光元年四月即位制曰：应六军及行营马部蕃汉诸道将校兵士等皆以身先冒刃志切勤王或竭节於忠劳或连年而征戍须加恩奖倍抚苦辛其将校并赐功臣名仍未有官者即超一资与检校官已有官者亦超资加官己官者与加爵邑如曾封爵者即给一子六品正员官其长行兵士并赐功臣名应将士等并勒逐处各定等第优赏。
十月制曰：懋德赏功百王明训疏封列爵有国通规应扈从征讨将校及诸官员职掌军将节级士及河北诸处屯驻守戍兵士等皆情坚破敌业茂平雠副予勘定之谋显尔忠勤之节并据等第续议奖酬。
二年二月南郊礼毕制曰：赏不失劳百王令典人惟求旧有国通规当宜广示优恩务酬嘉绩应自来立功将校兵士等皆久经戎阵备睹辛勤并宜各转官资仍加赏给。
三月诏随驾收复汴州并扈从到洛及南郊立仗都将已下至节级长行军将等朕自削平诸夏凶被介胄以征行历星霜而扈从凡经百战尽立殊功永念丹心真同赤子。若无旌赏岂表恩荣其都将官员司空已下者宜并赐协谋定乱辅国功臣自仆射尚书常侍至大夫中丞宜并赐忠勇拱卫功臣其初带宪衔宜并赐忠烈功臣已有功臣名者不在此限其节级长行军将宜赐扈跸功臣。
明宗以同光四年四月即位改元天成制曰：邺都赴难之际定策功臣宜特加恩以彰丰报其扈及六军诸卫诸道行营将校等委中书门下次第甄奖。
是月齐州防御使安审通加检校太傅食邑四百户邺都马步军都指挥使李正纲加检校司空史赐竭忠建策兴复功臣赏卢台之功也。（时卢台戍军乱害副招讨宁国军节度使乌震正纲寻与通斩杀乱兵）。
七月宋州节度使王晏球与护驾亲军都指挥使张处钊攻定州帝令中使押御马二匹赐晏球处钊。
三年六月招讨王晏球献曲阳之捷令殿直陈知隐押银腰带鞍辔赐北面立功将校（时帝在汴王晏球讨定州王都故也。）甲子安州上言屯驻左神捷右怀顺兵士作叛主帅高行袭杀出城命使赐行鞍马御衣宝带及都将已下有差时行预觉其事遂潜移铠甲於别室叛卒果先奔其库行有备乃能御之。
是月代州刺史检校司空张朗超授检校太保初契丹主赴援太原代州张朗忻州丁审琪守城蕃军由城下过都不诱迫时端明殿学士吕琦在忻州及供奉殿直四五人州兵仅千人琦谒审琪曰：敌势经城不问可见其心回日必无全理与使君率在城军民入五台避敌於镇州界策之上也。审琪从之翌日诘旦琦等遣人会审琪拒关不纳军士欲攻牙城琦曰：家国如斯自相屠害非人情遂率州兵趋真定审琪即日降契丹唯朗屡煞敌族帐故超授奖之。
四年二月辛亥下制曰：朕尝披国史备阅军功裴度之破淮西无遗庙石雄之攻山北益展皇仰遗烈於祖宗委全才於将相而自中山逆命外域朋奸夺戎旅以鹰扬屠贼城而鱼烂夕闻告捷明赏殊勋竭忠建策兴复功臣北面行营招讨归德军节度宋亳单颍等州观察处置亳州太清宫等使权知定州军州事特进检校太傅同中书门下平章事使持节宋州诸军事宋州刺史上柱国琅琊郡开国侯食邑一千户王晏球长剑倚天洪河带地居万夫之长擅三杰之名黄石兵书运子房之筹略清淮公族兴仲爽之源流自统雄师往收逆垒摧曲阳之坚阵厌水以惊波爰筑室以反耕攻围雉堞果析骸而易子倾覆鸟巢招降之士庶数千扑灭之凶狂非一王都授首秃饣委生擒火焚而恶蔓皆除雷扫而妖氛并息谅兹丕绩宜降优恩眷汶阳实惟巨镇据犬牙之内地当马颊之要津是命畴以勋庸福其黎庶进公国之品秩崇藩后之等威俾凤池仍加蝉冕帷幄共推於重席井田兼别于真封於戏解甲休兵实归於上将安民和众议伏於贤臣永保令猷无替朕命可依前检校太傅兼侍中使持节郓州诸军事守郓州刺史充天平军节度齐棣等州观察处置使仍进封开国公加食邑一千五百户食实封一百户行营副招讨横海军节度观察等使守沧州刺史李从敏可光禄大夫检校太保使持节定州诸军事守定州刺史充义武军节度观察北平军等使进封开国伯加食邑一千二百户北面行营兵马都监郑州防御使张处钊可光禄大夫检校司徒使持节沧州诸军事守沧州刺史充横海军节度观察等使仍封清河县开国子食邑五百户。又制朕闻魏绛和戎始克谐於金石祭遵征虏终并息於烟尘此乃先务怀柔後申禁暴明国家之耀德表藩翰之图功既立丕勋宜加懋赏兴邦守正翊赞功臣卢龙军节度管内观察处置押奚契丹两藩经略卢龙军等大使特进检校太尉同中书门下平章事幽州大都督府长史上柱国天水县开国侯食邑一千户赵德钧崆峒禀气渤融精传相略於黄公受兵符於玄女而自羁縻戎马控制卢龙洞晓蕃情饱谙边事获其五利尝姑息於鲜卑运以《六韬》果生擒於惕隐可谓坐筹帷幄能执干戈终殄寇於中山永摧凶於外域烽烟南望赖扫荡於寻时貔虎北征遂凯旋於此日加以民军胥悦畏爱并行蓟门之人物如初燕谷之粢盛毕备得不筹其庶绩褒以徽章就加进律之文式叶陟明之典是命宠颁凤荣列貂冠正爵位於三公加井田於千户贵申殊渥仍赐真封於戏事君之节已彰燕山纪颂教子之方大著践土临戎有国有家惟忠惟孝享兹具汞永保令猷可依前捡校太尉兼侍中幽州大都督府长史充卢龙军节度观察等使进封开国公加食邑五百户食实封一百户乙卯以前州团练使张进为郑州防御使泰州刺史安叔千为涿州刺史前棣州刺史潘环为易州刺史淄州刺史张从本为隰州刺史简州刺史李思让为磁州刺史赏中山之功也。时定州帅王处直养子王都劫杀处直婴城以叛。
四月以龙武都虞候北面行营诸道左厢马军都指挥使符彦卿为耀州团练使神武都虞候北面行营右厢马军都指挥使守端州刺史高行周为颍川团练使赏中山之功也。
长兴三年七月丁酉州节度使沙彦奏桑迁谋应太原迁报应州尹晖谋逐杀沙彦晖复部送迁至伏罪遣太子宾客聂延祚宣赐彦尹晖戎服金带钱币及犒赏在城军士。
末帝清泰元年五月辛亥以随驾严卫指挥使领费州刺史尹晖为齐州防御使捧圣都指挥使绣州刺史康进海为曹州刺史先是尹晖进海与杨权始构军入城奉帝故也。
晋高祖天福三年九月己巳复魏府节度使范延光官爵庚午遣客省使李守贞押器币赐魏府校。
六年八月壬寅制朕顷当开创爰在并汾或倾归顺之心首谋推戴或拥骁雄之旅力效扶持洎妖邺城伐罪每令致讨皆立奇功渐臻开泰之期愈念艰危之节宜颁殊渥允答茂勋应河东起义之初佐命效顺及收复邺都汜水立功臣僚将校等并与加恩。
少帝开运二年正月甲辰以青州平诏行营将校自副兵马使已上各赐功臣名号是月宴青州立功将校於永福殿赐李守贞符彦卿玉带衣一袭衣著银器鞍辔马散马都监王景崇护圣厢主王裔杨实都指挥使靳霸等各等第赐金银带衣服段疋银器等周太祖以汉乾二年自河中征赵绾至华州赵晖报蜀军尽退郭从义进攻有日即统众言旋正月五日夜贼水砦内劲将王三铁者领千人突出河西攻白文珂砦时文珂出迎帝唯刘词叶仁鲁等在砦贼三道齐入杀声动地会贼发大洞内外力战败之死者仅七百人翊日帝至刘词马前请罪帝曰：吾尝悬料正疑此事彼技殚矣。赖兄果敢不为虏嗤以鞍马衣服币帛劳之八日帝至西砦犒设以缣帛银器分遗战伤将士。
广顺元年正月即位制曰：马步诸军将士等戮力推诚输忠效义先则平持内难後乃推戴朕躬言念勋劳所宜旌赏其员僚将士等各与等第超加恩命仍赐功臣名号己有功臣名号者别与改赐。
四月乙未以前景州刺史姚武为申州刺史前乾州刺史张昭为博州刺史前辽州刺史刘洪为卫州刺史前莱州刺史符彦熊为耀州团练使前淄州刺史药元福为陈州刺史皆以平徐方预军功也。
二年二月丁亥朔以晋州巡检使前密州防御使王万敢为复州防御使晋州节度副使领忠州刺史马延翰自检校刑部尚书加检校右仆射馀如故皆奖拒并寇城守之功也。戊子龙捷右第五军都指挥使检校司徒领连州刺史史彦超加太保进爵伯加食邑三百户虎捷第五军指挥使检校司空领秀州刺史何徽加司徒封太原县男食邑三百户亦以固守晋州之功也。
世宗显德元年三月亲征河东庚子制以侍卫马步都虞候李重进兼忠武军节度使宣徽南院使向训兼义成军节度使殿前都指挥使张永德兼武信军节度使以义成军节度使白重赞为保大军节度使以郑州防御使史彦超为镇国军节度使赏高平之功也。又以建雄军节度使药元福为同州节度使以宣徽北院使杨廷璋为建雄军节度使以同州节度使张铎为彰义军节度使以内客省使吴延祚为宣徽北院使以龙捷左厢都指挥使李干为辽州防御使以龙捷右厢都指挥使康延治为莱州防御使以虎捷左厢都指挥使田琼为密州防御使以虎捷右厢都指挥使张顺为登州防御使以龙捷第三都指挥使孙延进为郑州防御使以前耀州团练使符彦能为泽州防御使。又以散员都指挥使李继勋为殿前都虞候以殿前都虞候韩令坤为龙捷右厢都指挥使以铁骑第一军都指挥使赵为龙捷右厢都指挥使以散员都指挥使慕容延钊为虎捷左厢都指挥使以控鹤第一军都指挥使赵捷为宣祖庙讳虎捷右厢都指挥使五人并遥授团练使其馀转改有差。
四月讨太原回诏潞州昨经围闭将校官吏职员同力守御兼以大驾驻跸迎奉无阙应在城将校官吏职员宜令本州具名以闻各加恩泽。
五月乙酉以忻代招收指挥使秦为归州刺史初符彦卿之入贼境也。孟县伪监押杨贵杀巡检使赵筠以戍兵数百来降彦卿因请建孟县为州上可之遂以归州为名命杨贵为刺史至是以秦代之本太原东山之贼帅也。广顺初与其党赵行能等内附朝廷置忻代一路招收都指挥使遥授忻州刺史赵行能副之自是贼之东境常为等所苦刘崇患之竟不能制代州郑处谦之归命也。蕃寇在郊我军未至遣弟州帅兵三百以戍之帝嘉其诚节故有郡印之授。
六月车驾征河东回乙亥制以天雄军节度使检校太师守太保兼中书令大名尹卫王符彦卿为守太傅仍封魏王以天平军节度使检校太师兼侍中郭从义为中书令以河阳三城节度使检校太尉同中书门下平章事刘为兼侍中行京兆尹充永兴军节度管内观察处置等使以昭义军节度使检校太尉同中书门下平章事李筠为兼侍中以河中护国军节度使检校太尉同中书门下平章事行河中尹王彦超为兼侍中充忠武军节度使许蔡等州观察处置等使以忠武军节度使兼侍卫马步军都虞候检校太保李重进为同中书门下平章事充归德军节度宋亳等州观察处置等使兼侍卫亲军马步军都指挥使以武信军节度使兼殿前都指挥使检校太保驸马都尉张永德为检校太傅充义成军节度使滑卫等州观察处置等使兼殿前都指挥使以定国节度使检校太傅药元福为检校太尉充保义军节度陕虢等州观察处置等使以保大军节度使检校太傅白重赞为检校太尉充河阳三城节度孟怀等州观察处置等使以保义军节度使检校太保韩通为检校太傅充彰信军节度曹单等州观察处置等使时帝以即位之初覃庆於诸侯亦赏从征河东之劳也。
二年十一月秦凤等州诏应马步军营将士等各与恩泽其有殁於王事者自副兵马使以上并与赠官仍赐赙赠物。
三年正月己亥上於金祥殿赐陈州节度使向训袭衣金带银器缯帛鞍马馀各有差赏西征之功也。
六月甲子以凤翔节度使王景为雄武军节度使兼西面缘边都部署以宣徽南院使镇安军节度使向训为检校太尉依前宣徽南院使充淮南节度使以彰信军节度使韩通为检校太尉忠武军节度使以赏秦凤之功也。
四年五月辛亥赐应淮南征行军士金银钱帛有差赏其劳也。
五年五月辛亥以征淮南回降德音云：卷彼戎士咸遵武经或从我征行久服勤於甲胄或守兹城邑能安定於封圻宜举彝章首膺懋赏应侍卫殿前及诸道马步军将士等各赐等第优给馀从宣命处分。
是月帝以征淮南回赐宰臣枢密侍卫宣徽使及翰林学士中书舍人内诸司使已下器币鞍马各有差赏扈从之劳也。
●卷一百二十九
○帝王部　封建
汉氏之兴以同姓寡少复鉴嬴秦孤立之败繇是立二等之爵以封功臣盖异姓王肇於此矣。东京以降施姑息之政遵权宜之制良有之也。其於褒崇勋望申之异数咸无闻焉元魏之世多被殊号垂及唐室著之班秩胙土典册宠名斯纪同光之後臣竞爽或称藩请命抚封传世恭顺倾乡外御宣力则必加之异数尊其爵礼稽。若前训咸可述焉至。若贞观之诏追用古道事虽中寝亦并叙云：乃百执所封五等之制盖为常典此不备书。
汉高祖初为汉王二年十二月立韩太尉信为韩王初信从汉王入汉中说汉王东乡争天下汉王还定三秦乃许王信先拜为太尉将兵略韩地项羽杀韩王成闻汉遣信略韩地乃令故籍氵拖吴时令郑昌为韩王（项籍在吴时昌为吴县令）距汉信略地定韩十馀城汉王至河南信急击韩王昌昌降汉乃令立信为韩王常将韩兵。
三年十月韩信定赵遣使报汉因请立张耳王赵以抚其国汉王许之。
四年二月立韩信为齐王初信已破齐使人言曰：齐边楚权轻不为假王恐不能安齐汉王怒欲良曰：不如因而立之使自为守乃遣张良操印立之七月立黥布为淮南王初项籍立布为九江王齐王田荣叛项王徵兵布称病不往项王由此怨布布愈恐汉使隋何使九江项王使龙。且攻破布军布间行与隋何俱归汉故立为王（布与汉击楚垓下项籍死布遂符都六九江庐江衡山豫章皆属焉）。
五年正月下令曰：楚地已定义帝亡後欲存┰楚众以定其主齐王信习楚风俗更立为楚王王淮北都下邳魏相国建成侯彭越勤劳魏民卑下士卒尝以少击众数破楚军其以魏故地王之号曰：梁王都定陶二月诏曰：衡山王吴芮与子二人兄子一人从百粤之兵以佐诸侯诛暴秦有大功诸侯立以为王项王侵夺之地谓之番君其以长沙豫章象郡桂林南海立番君芮为长沙王。又诏曰：故粤王亡诸世奉粤祀秦侵夺其地使其社稷不得血食诸侯伐秦亡诸身帅闽中兵以佐灭秦项羽废而弗立今以为闽粤王王闽中地勿使失职。
七月燕王臧荼反帝自将征之九月虏荼诏诸侯王视有功者立以为燕王荆王臣信等十人皆长安侯卢绾功最多请立以为燕王。
十一年五月诏曰：粤人之俗好相攻击前时秦徙中县之民南方三郡（中县之民中国县民也。略取强梁地以为桂林象郡南海郡。故曰：三郡）使与百粤杂处（欲介其间使不攻击）会天下诛南海尉它居南方长治之（它亦佗南海尉之名姓赵长治谓为之长帅而治理之也。）甚有文理人以故不耗减（耗损也。）粤人相攻击之俗益止俱赖其力今立它为南粤王使陆贾即授玺绶（就也。就其所居而立之）。
十二年二月诏曰：南武侯织亦粤之世也。立以为南海王（高祖五年以象郡桂林南海长沙立吴芮为长沙王象郡桂林南海属尉佗佗未降遥虚夺以封芮後佗降汉十一年更立佗为南越王自佗王三郡芮唯得长沙桂林零陵耳今复封织为南海王复遥夺佗一郡织未得王之）。
  </div>
  <div class="pagination">
   <a href="册府元龟_page103.html">
    上一页
   </a>
   <span>
    ...
   </span>
   <a href="册府元龟_page99.html">
    99
   </a>
   <a href="册府元龟_page100.html">
    100
   </a>
   <a href="册府元龟_page101.html">
    101
   </a>
   <a href="册府元龟_page102.html">
    102
   </a>
   <a href="册府元龟_page103.html">
    103
   </a>
   <span class="current-page">
    104
   </span>
   <a href="册府元龟_page105.html">
    105
   </a>
   <a href="册府元龟_page106.html">
    106
   </a>
   <a href="册府元龟_page107.html">
    107
   </a>
   <a href="册府元龟_page108.html">
    108
   </a>
   <a href="册府元龟_page109.html">
    109
   </a>
   <span>
    ...
   </span>
   <a href="册府元龟_page105.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
