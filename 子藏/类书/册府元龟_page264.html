<!DOCTYPE html>
<html>
<head>
    <meta charset="UTF-8">
    <title>册府元龟 - 第 264 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 264 页/共 736 页</h1>
    <div class="content">    李夷简为门下侍郎平章事元和十三年七月出为检校尚书左仆射平章事充淮南节度等使。
    裴度元和十三年为门下侍郎平章事十四年四月制曰：忠利於国者效积而事章器用於物者志远而任重况入调鼎鼐出镇藩垣荷中外之宠荣膺文武之重寄将允佥望命兹辅臣门下侍郎同中书门下平章事晋国公裴度量惟弘深道在兼济大璞蕴连城之价长材负构厦之姿言必公忠义本诚罄自居钧轴叶赞机谋匪躬以务其将明忧国不忘於造次当夷凶淮蔡仗节於师旅之间及殄寇青齐运筹於帷幄之内勤劳靡替弘益居多绩用是嘉冲逾恳东夏雄屏惟晋阳控大卤之山川司北门之管钥横制獯虏远清疆陲是以辍献纳於沃心抚方隅於注意倚属攸切勋庸可宣舟楫尝赖其弼予钺愿观其莅众励山甫之恪德成方叔之壮猷式副具瞻勉扬休问务既兼於左揆秩仍践於中台尔其戒哉！以服嘉命可检校尚书左仆射兼门下平章事太原尹北都留守充河东节度等使文宗大和四年九月。又自司徒平章军国重事加侍中出为山南东道节度使。
    崔群元和十四年十二月自中书侍郎平章事出为湖南都团练观察使。
    韩弘元和十四年八月自宣武军节度使入为司徒兼中书令十五年六月出为河中尹充河中晋绛慈隰等州节度使。
    文昌穆宗即位初为中书侍郎平章事长庆元年二月出为检校刑部尚书同平章事成都尹剑南西川节度等使。
    杜元颖长庆元年为户部侍郎平章事三年十月带平章事除成都尹剑南西川节度使穆宗御安福门临饯元[A13C]之镇。
    牛僧孺为中书侍郎平章事宝历元年正月出为检校礼部尚书平章事充武昌军节度使僧孺居相位三年尝以宠过为惧自前年十月抗疏乞罢帝以先朝旧相园寝未终不许及穆宗庙毕。又如前拜章帝以郊礼在近职当辅导不许至是。又固陈乞帝乃嘉其退让特建武昌军额而命之太和四年复为兵部尚书平章事六年十一月制为检校左仆射扬州大都督府长史淮南节度使。
    李程敬宗即位初为吏部侍郎平章事加中书侍郎宝历二年九月出为检校兵部尚书同中书门下平章事兼太原尹北都留守充河东节度观察使。
    窦易直敬宗即位初为户部侍郎平章事累加左仆射太和四年十月出为检校左仆射同平章事充山南东道节度等使。
    路随太和二年为中书侍郎平章事加门下侍郎九年四月以检校尚书左仆射同平章事充镇海军节度等使。
    李宗闵太和三年为吏部侍郎平章事加中书侍郎七年六月出为检校礼部尚书平章事兴元尹山南西道节度使。
    李德裕太和七年为兵部尚书平章事八年十月以检校兵部尚书同平章事兼兴元尹山南西道节度管内观察处置等使武宗即位初授门下侍郎同平章事累加太尉会昌元年宣宗即位出为检校太尉同平章事江陵尹充荆南节度使。
    李固言太和九年为门下侍郎平章事九月以检校兵部尚书兼兴元尹充山南西道节度等使开成元年四月复入为门下侍郎平章事判户部二年十月出为剑南西川节度依前守门下侍郎平章事李石太和九年为中书侍郎平章事开成三年正月制曰：翼亮之臣寄任攸重九功未叙则宜立於庙堂百度既贞则兼制於方岳中外迭处式宠才贤中书侍郎同中书门下平章事。
    李石元精降祥河岳锺秀文含大雅学茂全经智通理乱之源达识究古今之变望郁人杰居为国桢顷者嘉其多能俾调鼎实动必随道知无不为每竭虑於谋猷思致予於尧舜尝司转漕仍扌财役盘错之难刃不滞增台辉之光彩扬凤沼之波澜坠典咸修远方毕服夙夜匪懈光我枢垣近者情在进贤愿辞衮职诚不易夺朕所难违乃眷荆门东南巨镇山川重险舟车要冲比罢节符是遵权便台臣往莅宜复前规俾登大将之坛仍持上相之印尹正望府兼视雄藩增荣峻阶无忝朕命可中书侍郎同中书门下平章事兼江陵尹充荆南节度管内观察等使。
    陈夷行武宗即位初为中书侍郎平章事累加右仆射会昌三年八月出为检校司空兼河中尹充河中节度使。
    李绅会昌元年为中书侍郎平章事累加左仆射兼门下侍郎四年七月出为检校司空同平章事扬州大都督府长史充淮南节度副大使知节度事。
    李回会昌五年为兵部侍郎平章事累加门下侍郎六年出为成都尹剑南西川节度使。
    郑肃会昌五年为兵部尚书平章事累迁门下侍郎宣宗即位初为河中尹节度使。
    白敏中宣宗即位初为兵部侍郎平章事累加司空门下侍郎大中五年四月检校司徒同平章事出镇宁招讨南山平夏时新复河湟故遣重臣抚之。
    卢商宣宗即位初为兵部侍郎平章事加工部尚书大中元年八月出为武昌军节度使。
    夏侯孜大中十二年五月为兵部侍郎平章事累加右仆射门下侍郎咸通五年以检校司空平章事成都尹剑南西川节度副大使知节度事。
    周墀大中二年为兵部侍郎平章事加中书侍郎三年三月出为检校刑部尚书剑南东川节度使。
    崔龟从大中二年为户部侍郎平章事加中书侍郎兼吏部尚书五年十一月出为检校左仆射充宣武军节度使。
    令狐大中五年为兵部侍郎平章事累加右仆射咸通元年二月以检校司空平章事河中尹充河中节度使。
    魏大中五年为户部侍郎平章事累加门下侍郎兼户部尚书十年以检校户部尚书平章事出为成都尹剑南西川节度副大使知节度事。
    裴休大中六年为兵部侍郎平章事加中书侍郎兼礼部尚书十年为检校户部尚书宣武军节度使。
    崔慎繇大中十年为中书侍郎平章事十二年二月出为检校礼部尚书充剑南东川节度副大使知节度事。
    杜审权咸通元年为兵部侍郎平章事累加右仆射兼门下侍郎寻出为检校司空镇海军节度使。
    毕П咸通二年为兵部尚书平章事加工部尚书四年十一月以疾辞位除检校吏部尚书河中尹充晋绛慈隰节度使。
    杨收咸通四年三月为兵部侍郎平章事累加门下侍郎兼户部尚书八年三月以检校兵部尚书充浙江西道观察使。
    曹确咸通四年十一月以兵部侍郎平章事加门下侍郎兼户部尚书十一年以病求免除检校司空平章事充镇海军节度等使。
    徐商咸通六年二月为兵部侍郎平章事累加门下侍郎兼刑部尚书十年正月以检校兵部尚书出为江陵尹荆南节度等使。
    路岩咸通七年为兵部侍郎平章事累加左仆射兼门下侍郎十二年四月以检校司徒为成都尹充剑南西川节度使。
    于琮咸通八年三月为兵部侍郎平章事累加右仆射兼门下侍郎十三年二月以检校司空充山南东道节度等使。
    刘瞻咸通十年为户部侍郎平章事加中书门下兼刑部尚书十一年九月以检校刑部尚书同平章事兼江陵尹充荆南节度等使。
    王铎咸通十一年为礼部尚书平章事加吏部尚书乾符元年正月以检校左仆射同平章事充宣武军节度使二年复为右仆射平章事五年以铎守司徒平章事兼江陵尹荆南节度使充诸道兵马都统。
    刘邺咸通十三年为户部侍郎平章事累加吏部尚书兼门下侍郎僖宗即位初以检校左仆射同平章事兼扬州大都督府长史充淮南节度副大使知节度事。
    赵隐咸通十三年为户部侍郎平章事加中书侍郎兼刑部尚书乾符三年三月以检校吏部尚书出为浙江西道都团练观察等使。
    李蔚乾符三年为太常卿平章事加门下侍郎兼吏部尚书五年九月以检校右仆射出为东都留守。
    郑从谠乾符五年为吏部尚书平章事加门下侍郎广明元年二月以检校司空平章事兼太原尹北都留守充河东节度使。
    韦昭度中和三年为吏部尚书平章事加司空门下侍郎昭宗即位以昭度检校司徒平章事兼成都尹剑南西川节度副大使知节度事。
    刘崇望龙纪元年为兵部侍郎平章事加吏部尚书平章事大顺二年汴州朱全忠与徐帅时溥争衡全忠谋兼徐泗表请重臣镇徐乃以崇望为武宁军节度使。
    崔胤乾宁元年为兵部侍郎平章事加中书侍郎乾宁二年三月以检校尚书左仆射同平章事河中尹充河中节度等使再入朝三年七月复以左仆射兼广州刺史充清海军节度领南东道观察处置等使徐彦。若大顺元年为户部侍郎平章事加中书侍郎二年七月以检校右仆射同平章事兼凤翔尹陇州节度使（时李茂贞求兼领山南昭宗将加兵问罪故以彦。若代之终不赴镇）光化三年九月自守太保兼门下侍郎除检校太尉同平章事充清海军节度岭南东道管内观察等使。
    王溥景福二年为户部侍郎平章事加中书侍郎乾宁元年十月为湖南节度使二年六月复平章事三年五月自门下侍郎兼户部尚书出为检校尚书左仆射同平章事充镇东军节度等使八月复入相。
    裴枢光化三年为中书侍郎平章事加吏部尚书天复三年十月以检校右仆射同平章事充清海军节度等使是月复入相。
    独孤损天复三年为兵部侍郎平章事累加门下侍郎兼户部尚书天二年三月检校尚书左仆射同平章事兼安南都护充静海军节度等使。
    梁韩建开平元年为司徒平章事累加侍中太保四年三月除陈许节度使仍令中书不议除替。
    後唐赵凤明宗时为门下侍郎兼吏部尚书平章事长兴三年出为检校太傅同中书门下平章事充安国军节度等使。
    安重诲明宗时为太尉中书令充枢密使长兴中以检校太师兼中书令充河中节度使。
    晋王建立初仕後唐明宗使为右仆射中书侍郎平章事天成四年出为青州节度使。
    桑维翰高祖时为中书侍郎平章事天福四年七月出为检校司空兼侍中相州节度使。
    周冯道初仕後唐天成中为中书侍郎平章事累加门下侍郎左仆射末帝即位出为同州节度使未几入为司空晋高祖入雒为首相累加司徒兼侍中少帝即位加太尉复出为同州节度使。
    ●卷三百二十三
    ○宰辅部　总兵机略总兵
    天文以下台主兵周官以司马诘禁是知秉国钧熙帝载不独以论道为任职靖时难康天步亦将以分阃而树勋故鹰扬大烈始於佐命敦诗说礼是谓义府宜乎！天子任帷幄之臣如左右之手仗顺扶义以肃乎！戎政伐谋制胜以申其庙算焉至於洁斋坛以厚其礼假节铖以尊其权建行台严师律盖所以异其名数而委以专征者矣。其有夙负智勇誓清疆埸顾肉食之贻诮以郊垒而为耻抗词自请专秉武节斯乃同国体休戚而万邦为宪者欤。
    周周公相成王管蔡武庚等率淮夷而叛周公乃奉成王命兴师东伐作大诰遂诛管叔杀武庚放蔡叔召公虎为宣王卿士王命虎平淮夷尹吉甫作江汉之诗美之曰：王命召虎来旬来宣文武受命召公为翰（旬营也。宣遍也。言勤劳以经营四方遍疆理众国也。）。
    汉韩信为左丞相击魏虏魏王豹定河东使人请汉王曰：愿益兵三万人臣请以北举燕赵东击齐南绝楚之粮道西与大王会於荥阳汉王与兵三万遣张耳与俱进击赵代破赵用广武君策发使燕燕从风而靡。又拜相国发赵兵未发者击齐曹参为左丞相属相国韩信东击齐。
    郦商以右丞相将兵击黥布攻其前垣（攻其壁垒之前）陷两阵得以破布。
    卢绾为太尉项籍死绾别将与刘贾共击临江王共尉（共敷子共音龚）还从击燕王臧荼皆破之。
    樊哙封舞阳侯卢绾反哙以相国击绾破其丞相抵蓟南（抵至也。一云：抵其丞相之名）定燕县十八乡邑五十一。
    周勃为太尉击陈屠马邑将卒斩将军乘马降（姓乘马名降）乃转击韩信陈赵利军於楼烦破之。
    灌婴为丞相匈奴大入北地文帝令婴将骑八万五千击匈奴匈奴去济北王反诏罢婴兵。
    周亚夫为太尉东击吴楚平之。
    刘屈武帝时为左丞相戾太子杀江充发兵宣言帝在甘泉病困疑有变奸臣欲作乱帝，於是来幸城西建章宫诏发三辅近县兵部中二千石以下兼将後汉邓禹为前将军赤眉西入关光武以禹深沉有大度授以西讨之略遣入关光武即位使者拜禹为大司徒遂渡汾阴河入夏阳更始中郎将左辅都尉公乘歙引其众十万拒禹於衙禹破走之而赤眉遂入长安是时三辅连覆败赤眉所过残贼百姓不知所归闻禹乘胜独克而师行有纪皆望风相携负以迎军降者日以千数，於是名震关西。
    吴汉为大司马建武二年率诸将兵击檀乡贼於邺东漳水上大破之复率诸将击邺西山贼黎伯卿等及河内修武悉破诸屯聚帝遣汉进兵南阳击宛涅阳郦穰新野诸城皆下之引兵南与秦丰战黄邮水上破之与冯异击昌城五楼贼张文等。又攻铜马五幡於新安皆破之明年春率耿盖延击青犊於轵西降之。又率杜茂陈俊等围苏茂於广乐留俊等守广乐自将兵助盖延围刘永於睢阳永既死二城皆降。又率陈俊王梁击破五校贼破之北击清河长直及平原五里贼皆平之冬汉率耿王常等击富平获索二贼於平原明年春大破其众遂击勃海皆平之。又从征董宪围朐城明年春拔朐斩宪东方悉定会隗嚣叛复遣汉西屯长安十一年春率岑彭等伐公孙述十二年春汉与述战於广都成都之间八战八克遂军於其郭中述自将出城大战述兵败走高午奔陈刺述杀之旦日城降斩述首传送雒阳十五年复率马成马武北击匈奴十八年蜀郡守将史歆反於成都移檄郡县遣汉率刘尚臧宫讨之汉围成都城破诛歆等而还。
    王梁为大司空与大司马吴汉等俱击檀乡贼有诏军事一属大司马。
    张温灵帝时中平元年繇司空为车骑将军地节三年春遣使者持节就长安拜温为太尉三公在外始之於温。
    魏高柔为司徒时太傅司马懿奏免曹爽皇太后诏召柔假节行大将军事据爽营太傅谓柔曰：君为周勃矣。爽诛进封万岁乡侯。
    蜀诸葛亮为丞相录尚书事後主立南中诸郡并皆叛乱景耀三年春亮率众南征五年率诸军北驻汉中六年春扬声繇斜谷道取使赵云   邓芝为疑军据箕谷魏大将军曹真举众拒之亮身率诸军攻祁山戎阵整齐赏罚肃而号令明南安天水安定叛魏应亮关中响震冬亮复出散关围陈仓九年出师以木牛运十二年亮悉大众繇斜谷出以流马运据武功五丈原与魏将司马宣王对於渭南。
    吴诸葛恪废帝即位为太傅辅政初大帝黄龙元年迁都建业二年筑东兴是遏湖水後征淮南败以内船繇是废不复修恪以建兴元年十月会众於东兴更作大是左右结山侠筑两城各留千人使全端留略守之引军而还魏大将胡遵诸葛诞等率众七万欲攻围两坞图坏是遏恪兴军四万晨夜赴救遵等遂败加恪荆扬州牧督中外诸军事。
    孙峻为丞相时魏将丘俭文钦以众叛与魏人战于乐嘉峻帅骠骑将军吕据左将军留赞袭寿春会钦败降军还。
    晋安平王孚初仕魏为太尉及蜀将姜维寇陇右雍州刺史王经战败遣孚西镇关中统诸军事征西将军陈泰与安西将军邓艾进击维退孚还京师。
    贾充为司空武帝伐吴之役诏充为使持节假黄钺大都督总统六师给羽葆鼓吹缇幢兵万人骑二千置左右长史司马从事中郎增参军骑司马各十人帐下司马二十人大车官骑各三十人充受节钺将中军为诸军节度屯襄阳。
    王衍为司徒王弥寇青徐兖豫四州。又入许昌诸郡守将皆奔走遂寇雒阳衍帅众御之弥退走。
    王导明帝末进位太保司徒如故及成帝初即位石勒侵阜陵诏加导大司马假黄钺出讨之军次江宁帝亲饯于郊俄而贼退咸康元年四月石季龙掠骑至历阳导请出讨之。又加大司马假黄钺中外诸军事置左右长史司马给布万疋俄而贼退四年为太傅都督中外诸军事。
    陶侃为侍中太尉都督交广宁七州诸军事。又诏侃都督江州移镇武昌。
    郗鉴为车骑大将军散骑常侍领徐州刺史苏峻反进鉴为司空鉴去贼密迩奉诏流涕设坛场刑白马大誓三军鉴登坛慷慨三军争为用命及陶侃为盟主进鉴都督扬州八郡军事时贼帅刘徵聚众数千浮海抄东南诸县鉴遂城京口加都督扬州之晋陵吴郡诸军事率众讨平之进位太尉。
    庾亮为中书令与司徒王导辅政苏峻作逆乘胜至京都诏亮假节都督征讨诸军事。
    桓温为侍中大司马都督中外诸军事假黄钺率舟军进合肥太和四年上疏悉众北伐。又以温领平北将军徐兖二州刺史率弟南中郎冲西中郎袁真步骑五万北伐百官皆於南州祖道。
    谢安武帝时为卫将军辅政苻坚初破以总统功进拜太保安方欲混一文轨上疏求自北征乃进都督扬江荆司豫徐兖青冀幽并宁益雍梁十五州军事加黄钺其本官悉如故置从事中郎二人宋沈庆之孝武时为司空讨缘江蛮。
    南齐陈显达为太尉侍中建武三年虏攻徐司诏显达出屯往来新亭白下以为声势。
    陈侯为司空王琳立梁永嘉王萧庄于郢州诏与领军将军徐庆率舟师为前军以讨王琳败琳于梁山败齐兵于博望生擒齐将刘伯琳尽收其资储舟舰俘馘以万计琳奉其主萧庄奔於齐。
    後魏长孙嵩为司徒晋末宋武帝伐姚泓明元假嵩节督山东诸军事传诣平原缘河北岸列军次于畔城。又敕简精兵为战备。若裕西过者便率精锐南出彭沛如不时过但引军随之彼至崤陕间必与姚泓相持一死一伤众力疲弊比及秋月徐乃乘之则裕可不战而擒，於是叔孙建等逾河趣雒遂入关嵩与建等自成皋南济晋诸屯戍皆望尘奔溃晋克长安嵩乃班师。
    奚斤为左丞相明元车驾西巡诏斤为先驱讨越勤部於鹿那山大破之蠕蠕犯塞令斤等追之太武为皇太子临朝听政以斤为左辅宋少帝立其大臣不附国内离阻遣斤收宋武前侵河南地假斤节都督前锋诸军事司空公太武即位仍为司空太武征赫连昌遣斤率义兵将军封礼等督四万五千人袭蒲坂昌守将赫连乙升弃蒲西走斤追败之昌败亡保上わ。
    长孙翰为司徒太武征赫连昌翰与廷尉卿长孙道生宗正娥青为前驱遂平其国。
    和其奴为司空侍中皇兴元年长安镇将东平王道符反乃诏其奴领征西大将军率殿中精兵万骑以讨之未至而道符败军还。
    王肃为尚书辅政时南齐裴叔业以寿春内附拜肃使持节都督江西诸军事车骑将军与骠骑大将军彭城王勰率步骑十万以赴之。
    穆绍为尚书令司空公尔朱荣之讨葛荣诏上党王天穆为前锋次於怀县司徒公杨椿为右军绍为後继未发会擒葛荣乃止。
    杨津为司空尔朱荣死以津为都督并泗等九州诸军事骠骑大将军北道大行台委津以讨胡经略北齐斛律金文宣时为太师以茹茹为突厥所破种落分散虑其犯塞惊扰民乃诏金率骑二万屯白道以备之。
    斛律光为太保河清二年四月光率步骑二万筑勋掌城仍筑长城置十三戍三年正月周遣将达奚成兴等来寇诏光率步骑三万御之兴闻而退走三月迁司徒四月率骑北讨突厥获马千馀匹是冬周。又遣尉迟迥等寇雒阳光率骑五万驰往赴击战于邙山迥等大败迁太尉三年迁太傅周遣将围雒阳武平元年诏率步骑三万大破之加右丞相二年率众筑平陇等镇戍周柱国韦孝宽等来逼平陇光与战大破之军还诏复令率步骑五万出平阳道攻姚襄白亭城戍皆克之周。又遣将围宜阳光率步骑赴之大破於城下取周建安等四戍捕虏千馀人而还韶为左丞相武平二年二月周师来寇遣韶与右丞相斛律光太尉兰陵王长恭同往捍御获周仪同薛敬礼大斩获首虏仍城华谷置戍而还是月。又遣将寇边斛律光师先出讨韶亦请行大破之七月韶疾甚先军还。
    隋高开皇初为尚书左仆射兼纳言时突厥屡为寇患诏镇遏氵公边九年晋王大举伐陈以为元帅长史三军谘禀皆取断于。
    虞庆则为尚书右仆射兼右武卫大将军开皇七年岭南人李贤据州反高祖议欲讨诸将二三请行皆不许高祖顾谓庆则曰：位居宰相爵乃上公国家有贼遂无行意何也。庆则拜谢恐惧帝乃遣为桂州道行军总管。
    杨素为尚书右仆射与高专管朝政及炀帝初汉王谅反以素为荆州道行军总管率众数万讨谅。
    唐裴寂为尚书右仆射宋金刚之寇并州也。姜宝谊李仲文相次陷没寂自请行因授晋州道行军总管得以便宜从事。
    李靖为兵部尚书检校中书令贞观三年突厥诸部离叛朝廷将图进取以靖为代州道行军总管率骁骑三千自马邑出其不意直趋恶阳岭以逼之四年靖进击定襄破之。
    张亮贞观中为刑部尚书参预朝政及兴高丽之役亮频谏不纳因自请行太宗乃以亮为沧海道行军大总管。
    李贞观十七年为特进同中书门下三品十八年为辽东道行军总管高宗总章元年以开府仪同三司知政事为辽东行军总管。
    刘仁轨仪凤中为尚书左仆射诏往洮河军镇守以御吐蕃。
    韦待价为文昌右相永昌元年五月为安息道行军大总管以击吐蕃。
    狄仁杰检校纳言兼右肃政台御史大夫圣历初突厥侵掠赵定等州命仁杰为河北道元帅许以便宜从事突厥从五回道而去仁杰总兵十万追之不及娄师德万岁登封元年为御史大夫知政事吐蕃入寇令师德与夏官尚书王孝杰讨之後为纳言圣历二年。又为大总管专总边任前後三十馀年。
</div>
    <div class="pagination">
<a href="册府元龟_page263.html">上一页</a><span>...</span><a href="册府元龟_page259.html">259</a><a href="册府元龟_page260.html">260</a><a href="册府元龟_page261.html">261</a><a href="册府元龟_page262.html">262</a><a href="册府元龟_page263.html">263</a><span class="current-page">264</span><a href="册府元龟_page265.html">265</a><a href="册府元龟_page266.html">266</a><a href="册府元龟_page267.html">267</a><a href="册府元龟_page268.html">268</a><a href="册府元龟_page269.html">269</a><span>...</span><a href="册府元龟_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
