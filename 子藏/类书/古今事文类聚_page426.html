<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 426 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 426 页/共 485 页</h1>
    <div class="content">　　晋袁宏为东阳守谢安赠一柄扇宏曰敢奉扬仁风以慰黎庶
　　郡宜置兵
　　魏司马芝伯逹请州郡宜置兵外备四夷内威不轨
　　不去武备
　　晋自平吴后罢军役山涛以不去州郡武备后盗贼起以无备遂大乱
　　賔客进仕
　　汉宋博好乐士夫为郡守賔客甞满门欲进仕者荐举之
　　掾吏师友
　　汉严翊谓掾吏为师友
　　府庭生梓
　　梁陆倕寻阳太守章曰不能使府庭生梓横阁诵经俯防朱辎仰瞻僧晃【晏类要】
　　戴防片
　　梁彦先拜赵州刺史言于上曰臣前待罪湘州百姓呼为戴防片自分废黜无复衣冠之望不谓天恩复垂收采请为湘州改弦易调有以变其风俗上荅隆恩从之复垂湘州刺史豪猾者闻彦先自请而来莫不嗤笑彦先下车发擿奸隠有若神明于是狡猾凶徒莫不潜窜合境大骇
　　召还领相
　　宋太宗朝遗事张忠定章圣即位公守青州上想见之防遣中使抚廵山东因令问公安否既而召还遂领相印
　　入辞许召
　　向敏中知广州入辞太宗许以三嵗召归
　　北门鎻钥
　　冦莱公镇大名府北使道由之谓公曰相公重望何以不在中书公曰皇上以朝廷无事北门鎻钥非凖不可
　　故乡昼锦
　　王祐知大名府太祖谓曰此卿之故乡所谓昼锦者也【职畧】
　　州人遮留
　　曽公子固在齐防朝廷变法遣使四出公推行有方民用不扰既罢州人絶桥闭门遮留夜乗间乃去
　　蜀人相庆
　　上以张定公前治蜀长于安集复以公知益州蜀人闻之皆鼓舞相庆如赤子久失父母而知复来鞠我也【张忠定神道碑】
　　民争我公
　　杜正献公衍知干州未满嵗安抚使察其治行以公权凤翔府二邦之民争于界上一曰此我公也汝夺之一曰今我公也汝何有焉
　　民皆信服
　　张忠定公问李畋曰百姓果信我否对曰侍郎威信及民民皆信服公曰前一任则未也此一任应稍稍尔只此一个信五年方得成【朱语录】
　　民物去思
　　范成大歴典名藩所至礼贤下士仁民爱物去思遗爱所在歌舞之
　　亲旧屏息
　　包拯知庐州即乡郡守亲旧多乗势扰官府有从舅犯法希仁挞之自是亲旧屏息
　　关节不到
　　包希仁知开封为人刚严不可干以私京师为之语曰关节不到有阎罗包老【涑水记闻】
　　更漏分明
　　张忠定公寝室中张灯炷香通夕宴坐郡楼更鼓畨漏水歴歴分明倘一刻差误必诘之守籖者指名伏辜皆谓公曰神明
　　即市药物
　　向敏中知广州兼掌市舶前后郡守多渉外议敏中始至荆南即市所须药物以往在任无所须
　　戒市南药
　　余襄公帅二广请立法戒官吏不得市南药及公北归不载南海一物
　　恨取白集
　　蔡君谟甞书小吴牋云李及知杭州取白集一部乃为终身恨此君殊清节可为世戒【笔谈】
　　一鹤自随
　　赵清献公任成都携一一鹤以行其再任也屏去鹤止一苍头执事张公裕送以诗云马谙旧路行来滑放长江不共来【言行录】
　　一砚不持
　　包拯为端州守州歳贡砚前守所取輙数十倍以遗权贵公命制者才足贡数嵗满一砚不持归
　　照天蜡烛
　　田元均治成都有声蜀人谓之照天蜡烛【东斋记事】
　　水精灯笼
　　张中庸治洋州民号为水精灯笼
　　不阿乡曲
　　苕溪渔隠曰包拯合淝人守夲郡不屈法阿乡曲有诗曰直栢终为栋衡刚不作钩
　　不事游宴
　　李及知杭州性靖介恶钱塘风俗侈靡不事游宴居官未甞市噐物
　　得好知府
　　张忠定知益州斩一猾吏吏称无罪公封判令至市曺读示之既闻断辞告市人曰尔軰得好知府矣葢李顺甞有死罪系狱此吏故纵之也【语录】
　　比汉循吏
　　韩忠献公守安阳人将闘讼輙自止曰吾非畏汝慙见侍中耳郡几至无事抃再守钱塘天下剧郡从容为之其政夲于恺悌然不严而肃民不敢犯议者谓二公治民虽西汉所称循吏不能过也【吕氏家塾记】
　　延奬学者
　　张咏守益州时学校頽替公察郡人张及李畋张逵者皆有学行遂延奬如礼敦勉就举后三人悉登科歴美官于是两州学者知劝文风日振
　　救活饥民
　　富弼知青州防河朔大水民流京东择所部丰稔者三州劝民出粟得十五万斛益以官廪随所在贮之明年麦大熟流民各以逺近受粮活七万人仁宗遣使劳公拜礼部侍郎公曰救灾守臣职矣又一云公知青州活饥民四十余万每曰过于作中书二十四考矣【言行录】
　　民惊为神
　　张文定公权知开封府府事至繁为尹者皆置版记事公独不用黙记数百人以次决遣了无遗忘吏民大惊以为神不复敢欺【墓志】
　　治称神明
　　刘敞治长安大姓范伟积产数巨万冒武功家不徭役者五十年持府县短长数犯法至徒流輙以赎去人皆知伟罔冒不敢言公因事发之穷治伟伏罪长安中懽呼称神明【行状】
　　出诗爱民
　　王十朋守泉初到任防七邑宰劝酒歴告以爱民之意出诗示之云九重天子爱民深令尹宜懐恻隠心今日黄堂一杯酒使君端为庶民斟
　　寛简便民
　　欧阳公为数郡以寛简不扰为意所至便民既去民思如扬青南京皆大郡公至三五日事已减五六一两月后官府闲如僧舍或问公为政寛简而事不废弛者何也公曰以纵为寛以畧为简则废弛吾所谓寛者不为苛急耳所谓简者不为繁碎耳
　　饥民寛禁
　　张咏知杭州时嵗饥民冐禁贩塩捕获者数百人公悉寛其禁【言行录】
　　饥民不流
　　吴中大饥范文正纵民竞渡太守日出宴于湖上自春至夏居民空巷出游又召诸佛寺土木之役又新仓敖吏舍日役千夫监司劾杭州不恤荒政嬉游无节公乃自条叙所以宴游兴造皆欲以发有余之财以恵贫者是嵗两浙惟杭民不流徙【同上】
　　发廪劝分
　　赵抃知越州吴越大饥公尽所以救荒之术发廪劝分而以家赀先之民乐从焉生者得养病者得药死者得葬下令修城使民食其力故越人虽饥而不怨【言行录】
　　以米易塩
　　淳化四年命张咏知成都公至府问城中所屯兵尚三万人而无半月之食公知塩价素髙而廪有余积乃下其估聼民以米易塩未逾月得米数万斛军中喜而呼曰前所给米皆不可食今一一精好此翁善干国事者
　　益民无馁
　　张忠定公前后治益时米防直钱三十六乃按诸邑田税如其价嵗折米六万斛至春借城中细民计口给劵俾输元估价籴之奏为永制逮今七十余年虽时有灾馑米甚贵而益民无馁色者公之赐也
　　南康无饥
　　知南康军适值荒旱先生拯救有方民无饥色天子嘉其能就任除直秘阁提举淛东【晦庵行状】
　　増价商凑
　　赵清献公抃熈寜中知越州两浙旱蝗米价跃贵饿死者十五六诸州皆禁増米价公独榜衢路任増价粜之于是米商辐辏诣越米价更贱民无饿死者
　　减价米平
　　文潞公在成都米价腾贵因就诸城门置院凡十八处减价粜卖仍不限其数张榜通衢翌日米价遂减前此或抑市价适足以増其气焰而终不至平日之价【东斋记亊】
　　减常平粜
　　苏轼知杭州大旱饥盗并作公请于朝免夲路上供米三之一故米不至翔贵明年方春即减价粜常平民遂免大旱之苦
　　发常平粟
　　范纯仁知庆州饿殍满路官无谷以赈恤公欲发常平封桩粟赈之州郡皆欲候奏请公曰凡人七日不食即死何可待报诸公但勿预吾宁独坐罪
　　推广义役
　　范成大知处州郡松阳民争役公晓之曰吾闻东阳县有率钱助役者尔与之邻独无愧乎则推广其制谕乡人视贫富输金买田择忠义之家掌其事储嵗入助当役者命曰义役仍许自第名次有司勿预数月间人皆乐从一县二十五都悉以办告二十年诸邑争效之
　　先张后王
　　咸平中王晦叔知益州先是张咏守蜀季春粜粟米以济贫民后王改之贫无所济晦叔奏复之民为之謡曰蜀守之良先张后王
　　邵父陈母
　　祥符九年邵晔知广州凿内河通州不为害陈世卿代之奏免广南口塩广人歌曰邵父陈母免我二苦
　　呼为余佛
　　余崇龟守九江自夏渉秋不雨公到郡举家蔬食为民祷祈既而雨霔遂有秋田里之间既安乐易之政嵗又顺成莫不举手加额呼为余佛
　　比郑子产
</div>
    <div class="pagination">
<a href="古今事文类聚_page425.html">上一页</a><span>...</span><a href="古今事文类聚_page421.html">421</a><a href="古今事文类聚_page422.html">422</a><a href="古今事文类聚_page423.html">423</a><a href="古今事文类聚_page424.html">424</a><a href="古今事文类聚_page425.html">425</a><span class="current-page">426</span><a href="古今事文类聚_page427.html">427</a><a href="古今事文类聚_page428.html">428</a><a href="古今事文类聚_page429.html">429</a><a href="古今事文类聚_page430.html">430</a><a href="古今事文类聚_page431.html">431</a><span>...</span><a href="古今事文类聚_page427.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
