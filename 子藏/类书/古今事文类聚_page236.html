<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 236 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 236 页/共 485 页</h1>
    <div class="content">　　仁宗赏花钓鱼宴锡诗执政诸公洎禁从馆阁皆属和而徘徊二字无他义诸公进和篇皆押徘徊再坐敎坊杂戯为数人寻访税第至一宅观之至前堂之后问所以曰徘徊也又至后堂东西序亦问之皆曰徘徊也一人笑曰可则可矣徘徊太多【韩魏公语录】
　　酒【禁酿附】
　　羣书要语麯【一作酢】酒母也防生衣也二熟麯也蘖牙米也醴酒一宿熟也醪汁滓酒也酎三重之酒也醨薄酒也醑防酒也【说文】酒有泛齐浮蚁在上泛泛然【释名】若作酒醴尔惟麴糵【说命】十月获稻为此春酒【七月】酒正掌酒之政令以式法授酒材辨五齐之名物一曰泛齐二曰醴齐三曰盎齐四曰醍齐五曰沉齐又辨三酒之物一曰事酒二曰昔酒三曰清酒【周礼】汉武帝立酒泉郡有井水色白有酒气故名【本记】清酒百壶【韩奕】酒旣和防【賔筵】君子有酒多且防【鱼丽】有酒如池如渑【左传】餐未及下咽酒未及濡唇【秦记】酒者天之美禄帝王所以頥养天下享祀祈福扶衰养老百福之防非酒不行【汉食货志】夫盐食肴之将酒百药之长【王彛诏】销忧者莫若酒【东方朔传】酒为欢伯除忧乗乐【集真易】
　　诗句浮蚁对春开【庾信】浊醪有妙理【杜】鹅儿黄似酒【杜】山杯竹叶春【杜】坐开桑落酒【杜】斋酿寒更醇【曽】不放香醪如蜜甜【杜】一杯春酒甘若饴【韩】
　　古今事实
　　仪狄造酒
　　昔仪狄作酒而美进之于禹禹饮而甘之遂疏仪狄乃絶防酒【战国防】
　　鲁酒薄
　　楚宣王朝诸侯鲁恭公后至而酒薄宣王怒乃发兵与齐攻鲁一日与赵俱献酒于楚王王主酒吏以鲁薄酒易赵厚酒楚王以赵酒薄遂围邯郸【淮南子】
　　葡萄酒
　　汉大宛国造葡萄酒【货殖传】唐宪宗遣使赐李绛葡萄酒【本传】
　　九醖酒
　　汉制以正月旦造酒八月成名曰九醖一名醇酎【西京杂记】
　　汉赐上尊
　　汉赐丞相上尊注糯米一斗为上尊稷为中粟为下
　　酉日不饮
　　杜康善造酒以酉日死故酉日不饮酒防客【论略】
　　从事督邮
　　桓温有主簿善别酒好者谓青州从事恶者为平原督邮盖青州有齐部平原有鬲县从事谓到脐下督邮言鬲上
　　清圣浊贤
　　鲜于辅曰醉客谓酒清者为圣人浊者为贤人【详见酣饮门】
　　齐酿
　　刘字季和都督荆州下教曰酒室中云斋中酒防事酒猥酒优劣三品投醪当与三军同其厚薄自今不得分别
　　兵厨善酿
　　阮籍闻歩兵厨营人善酿有贮酒三百斛乃求为歩兵校尉
　　白堕善酿
　　晋河东人刘白堕善酿酒饮者醉不能醒永熈中青州刺史毛鸿賔赍酒之藩逢盗刼酒饮之皆醉被擒因名擒奸酒【洛阳伽蓝记】
　　赐桑落酒
　　晋宣帝时羌人来献桑落酒故九日赐百寮饮盖桑落河出马乳酒羌人兼葡萄来献【世说】
　　酿千日酒
　　刘石善饮或饮以千日酒归醉不醒以为醉死葬之与酒者徃谕其家共发冡示之至日忽醒而起无恙注中山有千日酒饮之昏醉輙千日
　　十年不败
　　焬帝造玉薤酒十年不败【龙城录】
　　待诏乐酒
　　王绩待诏门下省故事官给酒三斗或问待诏何乐答曰美醖三升差可恋耳侍中陈叔达闻之日给一斗时号斗酒学士
　　着酒经
　　焦革善酿革死王绩追述其法以为经又采仪狄杜康以来善造酒者为谱
　　麴生风味
　　叶法善居真观尝有朝士诣之解淹留满座思酒忽有一美措傲睨直入称麴秀才年二十余肥白可观笑揖诸公末席抗声哗论良久暂起法喜曰此子突入词辩如此岂非魅为惑俟其复至宻以小劒击之应手坠于阶下化为瓶榼一座惊慑遽视乃一瓶醲醖咸笑饮之其味甚佳曰麴生风味不可忘也【唐开元记】
　　椎酒牀
　　彭任闻富彦国当使不测之敌愤愤推酒牀拳皮裂【老苏送石昌言北使引】
　　捜私酿【以下系禁酿】
　　赵广汉为京兆突入博陆侯霍禹第门索私酿酤椎破垆罂斧破门关
　　表置酒禁
　　曹操以年饥兵兴表制酒禁孔融书争之融因得罪徐邈私饮至于沉醉操怒罚之
　　蜀旱禁酿
　　蜀简雍拜昭徳将军性简傲跌宕在先主座席犹箕踞倾倚时天旱禁酿酒者有刑吏于人家索得酿具论者欲罚雍与先主游观见男女行道谓先主曰彼人欲行滛何以不缚先主曰何以知之对曰彼有其具与欲酿者同先主大笑而原欲酿者滑稽皆此类
　　古今文集
　　杂著
　　陆谞传　　　　　　　　唐子西
　　陆谞麯城人少与壶子商君相友善约先贵无相忘已而壶子任太常商君任主爵都尉通显矣而谞方青州为从事壶商等上防曰臣等亡状防陛下器使待罪九卿自非得天下贤圣与之同升则非但无以副陛下倾渴而臣等亦自不满臣友麯城陆谞者举世莫能测其为人以为刚又无虐以为柔又有立文雅醖借号为醇儒至论全身保家活国安天下则又似谋臣防士徃时袁盎相吴王骄日久数防害二千石盎用其兄子种计与谞享善卒赖其力得脱虎口以归此全身之道也吕太后时羣臣动见覆族吕谗陈平曰平为相非治事专从谞戏妇女太后闻之私独喜而平得以全其宗此保家之效也河南献王修徳为仁义天子不恱王惧日夜与谞语不厌相事防废而民间作画一之歌此安天下之效也臣闻王者尊有徳进有功今谞旣贤圣而上自朝廷郊庙燕享下至田里冠昏聚防谞未尝不在其间功效不为人后而位青州从事薄空置臣亡益上从其言遣壶子持节召谞至见上欢甚是日拜谞光禄勲顷之封醴泉侯食千戸谞叹曰生我者天地成我者壶商也二人既荐谞以身下之然上每念谞輙并召二人谞卒谥懿侯子醇嗣至曽孙醨不肖以罪废国除谞旣没二人亦斥踈不复召用云
　　太史公曰汉兴陆贾以辨说游公卿间名声籍甚为太中大夫以寿终而谞复以徳业位九卿赐爵列侯传国数世陆氏之先岂有天禄哉
　　洞庭春色赋【并引】　　　　苏子瞻
　　安定郡王以黄柑酿酒名之曰洞庭春色其犹子徳麟得之以饷予戏作赋曰
　　吾闻橘中之乐不减商山岂霜余之不食而四老人者游戏于其间悟此世之泡幻藏千里于一斑举枣叶之有余纳芥子其何间宜贤王之达观寄逸想于人寰嫋嫋兮春风泛天宇兮清闲吹洞庭之白浪涨北渚之苍湾携佳人而徃游动雾鬂与风鬟命黄头之千奴卷震泽而与俱还揉以二米之禾籍以三脊之管忽云蒸而氷解旋珠零而涕澘翠勺银甖紫络青编随属车之鸱夷欵木门之铜环分帝觞之余沥幸公子之破悭我洗盏而起尝散腰足之痹顽尽三江于一吸吞鱼龙之神奸醉梦纷纭始如髦蛮鼔包山之桂楫扣林屋之琼关卧松风之瑟缩揭春溜之淙潺追范蠡于茫吊夫差之惸鳏属此觞于西子洗亡国之愁顔惊罗袜之尘飞失舞袖之弓弯觉而赋之以授公子曰乌乎噫嘻吾言夸矣公子其为我删之
　　中山松醪赋　　　　　　苏子瞻
　　始予宵济于衡漳军徒渉而夜号燧松明以记浅散星宿于亭臯郁风中之香雾若诉予以不遭岂千歳之妙质而死斤斧于鸿毛效区区之寸明曽何异于束蒿烂文章之紏纒惊节解而流膏嘻构厦其已逺尚药石之可曹收薄用于桑榆制中山之松醪救尔灰烬之中免尔萤爝之劳取通明于盘错出肪泽于煎熬与黍麦而皆熟沸春声之嘈嘈味甘余之小苦叹幽姿之独髙知甘酸之易壊笑凉州之葡萄似玉池之生肥非内府之烝羔酌以瘿藤之纹樽荐以石蟹之霜螯曽日饮之防何觉天刑之可逃投庄杖而起行罢儿童之抑搔望西山之咫尺欲褰裳以游遨跨超峯之奔鹿接挂壁之飞猱遂从此而入海翻天之云涛使夫阮之伦与八仙之羣豪或骑麟而翳鳯争榼挈而瓢操颠倒白纶巾淋漓宫锦袍追东坡而不可及归哺啜其醨糟潄松风于齿牙犹足以赋逺游而续离骚也
　　古诗
　　生酒歌　　　　　　　　杨廷秀
　　生酒清于雪煑酒赤如血煑酒不如生酒烈煑酒只带烟火气生酒不离泉石味石根泉眼新汲将麯米酿出春风香坐上猪红间熊白瓮头鸭绿变鹅黄先生一醉万事已那知身在尘埃
　　律诗
　　竹叶酒【宜城九酿酒号竹叶酒】　　　杨廷秀
　　楚人汲汉水酿酒古宜城春风吹酒熟犹似汉江清耆旧前人在丘坟应已平唯余竹叶麯留此千古情
　　茅柴酒　　　　　　　　韩子苍
　　三年逐客卧江臯自与田工酿小糟饮惯茅柴谙苦硬不知如蜜有香醪
　　新酿桂酒　　　　　　　苏子瞻
　　捣香筛辣入缾盆盎盎春溪带雨浑收拾小山蔵社瓮招呼明月到芳樽酒材已遣门生致菜把仍叨地主恩烂煑葵羮斟桂醑风流可惜在蛮村
　　真一酒　　　　　　　　苏子瞻
　　米麦水三一而已此真一酒法也
　　拨雪披云得乳蜜蜂又欲醉先生稻垂麦仰隂阳足器防泉新表里清晓日着顔红有晕春风入髓散无声人间真一东坡老与作青州从事名
　　诗话
　　郫筒酒
　　郫县人刳竹倾春酿于筒闭以藕丝苞以蕉叶信宿馨达于竹外然后断之以献号为郫筒酒故杜诗云酒忆郫筒不用酤
　　桑落酒
　　河中桑落坊有井每至桑落时取其寒暄得所以井水酿酒甚佳故号桑落酒庾信诗蒲城桑落酒【后史补】
　　洞庭春色
　　定安郡王以黄柑酿酒色香味三絶故东坡诗云去年洞庭春香雾常噀手今年洞庭春玉色疑非酒瓶间香浮坐盏光照槛牖要当立名字未可问升斗应呼钓诗钩亦号扫愁帚湏君滟滟杯浇我谈天口
　　杂著【系禁酿】
　　辨禁私酿书
　　曹操欲制酒禁孔融与操书云天垂酒星之曜地列酒泉之郡尧不千钟无以建太平孔非百榼无以堪上圣樊哙解戹鸿门非钟酒无以奋其怒赵之厮养东迎其主非巵酒无以激其气髙祖非醉斩白蛇无以畅其灵景帝非醉幸唐姬无以开中兴袁盎非醇醪无以脱其命定国不酣饮一斛无以决其法故郦生以髙阳酒徒着功于汉屈原不餔糟歠醨取困于楚由是酒何负于政哉
　　酒器
　　羣书要语凡觞一升曰爵二升曰觚三升曰觯四升曰角五升曰散一石曰壶五斗曰【礼器注】梓人为饮器爵二升献以爵而酬以觚【冬官】饮玉爵者弗挥【曲礼】洗爵奠斚【行苇】朋酒斯飨注两樽曰朋【七月】瓶之罄矣维罍之耻注瓶小而罍大【蓼莪】滑稽酒器也转注吐酒终日不已今之阳燧樽【崔浩音义】
　　诗句山杯捧竹根【庾信】酡顔倾凿落【韩聮句盖饮器也】谁能载酒开金盏【杜】指防银瓶索酒尝【杜】琉璃钟琥珀浓小漕酒滴眞珠红【李贺】鸬鷀杓鹦鹉杯百年三万六千日一日须倾三百杯【李白】愁里酒杯浮大白【杨大年】佳人斗南北酒美玉东西【山谷】酒酣金盏照东西【曽】
　　古今事实
　　歴代之尊
　　泰山有虞之尊也山罍夏后氏之尊也着商尊也牺象周尊也【明堂位】牺尊象尊着尊壶尊泰尊山尊皆有罍【司尊彛】牺象二尊全刻牛象之形凿其背以为尊【三礼图】
　　三代之爵
　　夏后氏以琖商以斚周以爵【明堂位】
　　金罍
　　卷耳后妃之志也知臣下之勤劳诗云我姑酌彼金罍注人君以黄金饰尊大一石金饰目盖列为云雷之象谓之罍者取象云雷博施如人君下及诸臣
　　兕觥【见罚酒门】
　　大斗
　　周成王行苇诗酌以大斗
　　白兽樽
　　正旦元防设白兽尊于阙庭盖上设白兽若有能献直言者则发此尊饮酒按白兽尊乃杜举遗式也示无忌惮也【晋礼志】
　　三爵命名
　　晋刘表有酒爵三大曰伯雅【七升】次曰仲雅【六升】小曰季雅【五升】
　　羽觞
　　王羲之兰亭诗羽觞随波
　　举白【又见罚酒太白注】
</div>
    <div class="pagination">
<a href="古今事文类聚_page235.html">上一页</a><span>...</span><a href="古今事文类聚_page231.html">231</a><a href="古今事文类聚_page232.html">232</a><a href="古今事文类聚_page233.html">233</a><a href="古今事文类聚_page234.html">234</a><a href="古今事文类聚_page235.html">235</a><span class="current-page">236</span><a href="古今事文类聚_page237.html">237</a><a href="古今事文类聚_page238.html">238</a><a href="古今事文类聚_page239.html">239</a><a href="古今事文类聚_page240.html">240</a><a href="古今事文类聚_page241.html">241</a><span>...</span><a href="古今事文类聚_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
