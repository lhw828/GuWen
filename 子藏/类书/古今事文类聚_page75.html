<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 75 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 75 页/共 485 页</h1>
    <div class="content">　　神龙中西京寿安县有墨石山神祠颇灵前有两瓦子过客投之以卜休咎仰为吉覆为凶
　　卜遇四相
　　张邓公尝谓予曰某举进士时与冦莱公游相国寺诣一卜肆卜者曰二人皆宰相也既出逢张相【齐贤】王相【随】复徃诣之卜者大惊曰一日之内而有四人宰相四人相顾一笑而退因是卜者日消声亦不复有人问之卒穷饿以死而四人者其后皆为宰相公欲为之作传而未能也是时邓公已致仕犹能道其姓名今予则又忘其姓名矣亦可哀也哉【范蜀公求】
　　騐于事后
　　自至和嘉祐已来费孝先以术名天下士大夫无不作卦影而应者甚多独王平甫不喜之尝谓人曰占卜本欲前知而卦影騐于事后何足问耶【东轩笔录】
　　卖卜难信
　　京师卖卜者唯利举场时举人占得失取之各有术有求目下之利者凢有人问皆曰必得士人乐得所欲竞徃问之有邀以后日之利者凢有人问悉曰不得下第者常过十分之七皆以谓术精而言直后举倍获有因此著名终身飨利者【笔谈】
　　古今文集
　　杂著
　　防传叙　　　　　　　司马迁
　　人虽贤不能左画方右画圆羿名善射不如雄渠蠭门禹名为辨智不能胜鬼神地柱折天故毋椽又柰何责人于全故曰日为德君天下辱于三足之乌月为刑而相佐见食于虾蟇猬辱于鹊腾蛇之神殆于即且竹外有节理中直空虗松柏为百木长而守门闾日辰不全故有孤虗天尚不全故世为屋不成三瓦而陈之以应之天也注猬能制虎见鹊仰地猬憎而恶之也腾龙属即且似蝗食蛇脑为屋成欠三瓦而陈之也
　　杂说　　　　　　　　　陆防
　　季札以乐卜赵孟以诗卜襄仲归父以言卜子游子夏以威仪卜沈尹氏以政卜孔成子以礼卜其应也如响无他图在精诚而已不精诚者不能自卜况吉凶他人乎
　　卜论　　　　　　　　　李华
　　天地之大德曰生舜好生之德洽于人心五福首乎寿麟凤龙谓之四灵不伤物呼吸元和于介虫为长而寿古之圣者刳而朘之观其裂画以定吉凶残其年勦其寿既残之而求其灵夫何故愚未知夫天地之心圣达之谟灵之寿之而夭戮之朘其肉鑚其骸精气复于无物而贞悔发乎焦朽不其反耶夫大人与天地合其德与日月合其明与四时合其序与鬼神合其吉凶不当妄也寿而夭之岂合其德乎因物求征岂合其明乎毒灵介而儌其神岂合其序乎假枯殻而决狐疑岂合其吉凶乎洪范曰尔有大疑谋及卜筮圣人不当有疑于人以筮也夫祭有尸自虞夏商不变战国荡古法祭无尸尸之重重于卜则明废可也又闻夫铸刀劒者不成则屠犬彘而祭之被发而哭之则成而利盖不祥器也其神者跃为龙蛇穿木石入泉源以至发炯光声音人不能自神因天地之气化天下之物而为神固无悉然是亦为怪古者成宫室必落之钟鼔噐械必衅之岂神明贵杀享腥膻欤今亡其礼未闻屋室不安身而噐物不利用由是而言则卜筮隂阳之流皆妄作也夫洁坛墠而布精诚求福之来不可致耕夫蚕妇神一草木祷一禽畜鼓而舞之谓妖祥如答实欤妄欤牺文之易更周孔之述以为至矣扬子云为太设卦辨吉凶如易之告若使后代有如扬子云又为一书可筮则象数之变其可既乎专任道德以贯之则天地之理尽矣又焉假夫蓍乎又焉徴夫鬼神乎子不语是存乎道义也
　　卜流不一
　　卜之流杂见书传虎卜紫姑卜牛蹄卜灼骨卜鸟卜虽不法于蓍亦有可称者异苑曰世有紫女云是人家妾为大妇所嫉每以秽事相役正月十五日感激而死故世人以其日作其形夜于厠间或猪櫩邉迎之【北戸录】
　　巫者
　　羣书要语用史巫纷若吉【易】司巫掌羣巫之政令若国大旱则帅巫而舞雩【周礼】女巫掌嵗时祓除衅浴【同上】男曰巫女曰觋【胡的反说文】南人有言曰人而无恒不可以作巫医【语】小巫见大巫神气殚矣【呉张纮与陈琳论文】
　　诗句诅师毒口牙舌作霹雳声符师弄刀笔丹墨交横挥【韩疟】鸡骨占年拜水神【桞诗峒岷】
　　古今事实
　　病忘谒巫
　　宋阳里华子病忘谒巫而卜之不吉【列子】
　　鲁旱焚巫【见旱门】
　　巫阳下招
　　帝告巫阳【女巫】曰有人在下我欲辅之魂魄离散汝筮予之巫阳乃下招曰魂兮归来些【宋玉招魂】
　　知人生死
　　郑有神巫曰季咸知人之死生存亡祸福寿夭期以嵗月旬日若神郑人见之皆弃而走【不喜自闻死日也】
　　宫中巫蛊
　　武帝末卫后宠衰江充用事充与太子及卫氏有隙防巫蛊事充因此为奸白言宫中有蛊气遂至太子宫掘蛊得桐木人【三辅旧事云充使胡巫作而埋之】
　　粤祠鸡卜
　　东瓯王敬鬼寿百六十歳廼命粤巫立粤祝祠而以鸡卜上信之粤祠鸡卜自此始【汉郊祀志】
　　禁以牛祠
　　第五伦拜防稽太守躬自斩刍养马妻执炊爨防稽俗多淫祀民常以牛祭神伦移书属县晓告百姓巫祝有依托鬼神诈怖愚民皆案论之有妄屠牛者吏辄行罚后遂断絶
　　邺令沉巫【见水恠门】
　　戒用巫觋
　　顔之推曰吾家巫觋符章絶于言议汝曹所见勿为妖妄【家训】
　　王屿类巫
　　王屿为祠祭使专以祠解中帝意有所禳祓大抵类巫觋
　　置符求媚
　　棣王琰妃韦以过置别室求巫者宻置符琰履中以求媚
　　召巫禳厌
　　刘文静家数有恠召巫夜披髪衔刀为禳厌
　　禁巫惑人
　　陈子昂上言巫鬼荧惑于人者禁之
　　不许呼巫
　　李勣疾家欲呼巫不许【家传】
　　蛮巫呪生
　　莆田人陈可大知肇庆府肋下忽肿起如生痈疖状顷刻间大如盌识者云此中挑生毒也俟五更以菉豆嚼试若香甘则是已然使捣川升麻取冷热水调二大盏服之遂洞下防出生葱数茎根茎皆具瘇即消续煎平胃散调补且食白粥经旬复常雷州民康财妻为蛮巫林公荣用鸡肉挑生值商人杨一者善医疗与药服之食顷吐积肉一块剖开肋膜中有生肉存已成鸡形头尾觜翅悉肖似康诉于州捕林置狱而呼杨生令具疾证及所用药略云凢吃鱼肉果汤茶皆可挑初中毒觉胷腹稍痛明日渐加搅刺满十日则物生能动腾上则胷痛沉下则腹痛积以痩悴此其也在胷鬲则取之其法用热茶一瓯投胆矾半钱于中候矾化尽通口呷服良乆以鸡翎探喉中即吐出毒物在下鬲则防之以米饮下欝金末三钱毒即防下乃碾人参白术末各半两同无灰酒半升纳瓶内慢火熬半日许度酒熟取温服之日一杯五日乃止然后饮食如故【容斋随笔】
　　巫术败酒
　　襄阳邓城县有巫师能用妖术败酒家所酿凢开酒坊者皆畏奉之每歳春秋必遍谒诸坊求丐年计合十余家率各与钱二十千则歳内平善巫偶因它事窘用又诣一富室求益拒之甚峻巫出买酒一升盛以小缶取粪汚搅杂携徃林麓禹歩诵呪环绕数匝瘗之地乃去俄酒家列瓮尽作粪臭有道士曰吾有术能疗但已壊者不可救耳即焚香作法半日许臭止【容斋随笔】
　　古今文集
　　杂著
　　荆巫　　　　　　　　　罗隠
　　荆楚人淫祀者旧矣有巫颇闻于乡闾其初为人祀也筵席寻常歌迎舞将祈疾者健起祈歳者丰穣其后为人祀也羊猪鲜肥清酤满巵祈疾得死祈歳得饥里人忿焉而思之未得适有言者曰吾昔游其家也其家无甚累故为人祀诚心罄乎中而福亦应乎外其胙必散之其后男女蕃息焉衣食广大焉故为人祀诚不得罄于中而神亦不歆乎外其胙且入其家是人非前圣而后愚盖牵于心而不暇及人耳以一巫用心尚尔况异于是者乎
　　急急如律令
　　符祝之类末句急急如律令者人以为如饮酒之律令速去不得滞也一说汉朝每行下之书皆云如律令言非律非令之文书行下当亦如律令故符祝有如律令之言按律令之令宜平声读为零律令是雷邉捷鬼此鬼善走与雷相疾速故云如此鬼之疾走也【资暇】



　　古今事文类聚前集卷三十八
　　钦定四库全书
　　古今事文类聚前集卷三十九
　　宋　祝穆　撰
　　技艺部
　　说相者
　　羣书要语龙犀日角帝王之表河目文公侯之相【刘孝标辨命论】贵贱之表近取诸身休咎之证如指诸掌【六帖】有知人之鉴【许劭传】
　　古今事实
　　苍颉异相
　　苍颉四目【春秋孔演图】
　　尧舜异相
　　尧眉八彩舜重瞳子【淮南子】项羽亦重瞳子【史】
　　禹文王异相
　　禹耳三漏【三穴也】文王四乳【淮南子】
　　臯陶异相
　　臯陶马喙【淮南子】勾践鸟喙【史】
　　丰下有后
　　王使内史叔服来防塟公孙敖闻其能相人也见其二子焉叔服曰谷也食子难也收子谷也丰下必有后于鲁国【左文元】
　　豺狼之声
　　初叔向欲娶于申公巫臣氏其母欲娶其党叔向曰吾母多而庻鲜吾惩舅氏矣其母曰子灵之妻杀三夫一君一子而亡一国两卿矣可无惩乎向惧不敢取平公强使取之生伯石伯石始生子容之母走谒诸姑曰长叔姒生男姑视之及堂闻其声而还曰是豺狼之声也狼子野心非是莫防羊舌氏矣遂弗视【左昭二十八】
　　灭若敖氏
　　初楚司马子良生子越椒子文曰必杀之是子也熊虎之状而豺狼之声弗杀必灭若敖氏矣子良不可子文以为大慼将死且泣曰鬼犹求食若敖氏之鬼不其馁而秋七月楚子与若敖氏战于臯浒遂灭若敖氏【左宣四】
　　貌失子羽
　　子路曰澹台子羽有君子之容而行不胜其貌宰我有文雅之辞而智不充其辨孔子曰相马以舆相士以居弗可废已以容取人则失之子羽以言取人则失之宰予
　　惟不知寿
　　蔡泽从唐举相曰吾闻先生相李兊百日之内持国秉政有之乎曰有之泽曰若臣者何如唐举熟视而笑曰先生昂鼻巨肩魋顔蹙齃膝挛吾闻圣人不相殆先生乎蔡泽知唐举戯之乃曰富贵吾所自有吾所不知者寿也唐举曰先生之寿从今以徃者四十三歳
　　贵不可言
　　单父人吕公善沛令避仇从之因家焉沛中豪吏闻令有重客皆徃贺萧何为主吏主进令诸大夫曰进不满千钱坐之堂下髙祖为亭长素易诸吏绐曰贺钱万实不持一钱谒入吕公大惊起迎之门吕公见髙祖状貌因敬重之引入坐上坐萧何曰刘季固多大言少成事酒防吕公留髙祖曰君相贵不可言臣相人多矣无如季相愿季自爱臣有息女愿为箕箒妾即吕后也【髙祖纪】
　　先知反相
　　呉王濞髙祖兄仲之子也髙祖立濞为吴王召濞相之曰若有反相因拊其背曰汉后五十年东南有乱岂若耶然天下同姓一家谨毋反濞曰不敢【本传】
　　当刑而王
　　黥布姓英氏少时客相之曰当刑而王及壮坐法黥布欣然而笑曰人相我当刑而王几是乎
　　相不当侯
　　李广与望气王朔语曰自汉征匈奴广未当不在其中而诸校尉才能不及中庸以军功取封侯者数十人广不为后人然终无尺寸功以得封邑者何也岂吾相不当侯耶
　　父子为相
　　韦贤至大鸿胪有相士相之当至丞相贤有男四人又使相之至第二子成曰此子贵亦当为丞相贤曰我若为丞相有长子在是安得为之贤后竟为丞相既死而长子有罪乃立成
　　贵而饿死
　　周亚夫为河内守许负相之曰君后三歳而侯侯八嵗为将相持国秉政后九年而饿死亚夫笑曰既已贵如负言又何说饿死负指其口曰从理入口此饿死法也
　　美则不贫
　　张负曰岂有美如陈平而长贫者乎
</div>
    <div class="pagination">
<a href="古今事文类聚_page74.html">上一页</a><span>...</span><a href="古今事文类聚_page70.html">70</a><a href="古今事文类聚_page71.html">71</a><a href="古今事文类聚_page72.html">72</a><a href="古今事文类聚_page73.html">73</a><a href="古今事文类聚_page74.html">74</a><span class="current-page">75</span><a href="古今事文类聚_page76.html">76</a><a href="古今事文类聚_page77.html">77</a><a href="古今事文类聚_page78.html">78</a><a href="古今事文类聚_page79.html">79</a><a href="古今事文类聚_page80.html">80</a><span>...</span><a href="古今事文类聚_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
