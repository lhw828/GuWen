<!DOCTYPE html>
<html>
<head>
    <meta charset="UTF-8">
    <title>册府元龟 - 第 411 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 411 页/共 736 页</h1>
    <div class="content">    陈陆琼为给事黄门侍郎领大著作撰国史父公仕梁为黄门侍郎掌著作奉梁武敕撰嘉瑞记琼述其旨而续焉自永定讫於至德勒成一家之言。
    姚察为秘书监知撰梁史事入隋为秘书丞别敕成梁陈二代史其中序论及纪传有所阙者临亡之时仍以体例诫约子思廉疏访撰续思廉流涕奉行思廉在陈为衡阳王府法曹参军会稽主簿入隋补汉王府行参军掌记室寻除河间郡司法炀帝大业初中书侍郎虞世基奏思廉踵梁陈二代史自尔以来稍就补续。
    後魏崔光为侍中中书监领著作撰魏史徒有卷目初未考正阙略尤多每云：此史会非我世所成但须记录时事以待後人临薨言鸿於孝明（鸿光弟敬友之子）延昌五年正月诏鸿以本官修缉国史鸿。又撰。《十六国春秋》勒成百卷。
    後周刘为内中大夫撰梁典三十卷始就未及刊定而卒临终谓子休徵曰：能成我志其此书乎！休徵治定缮写勒成一家行於世。
    隋许善心为给事中父亨撰著梁史未就而殁善心述成父志修缉家书。
    唐令狐德高祖武德中为秘书丞与侍中陈叔达太史令庾俭同受诏修周史德玄孙亘代宗朝杨绾为礼部侍郎修国史引亘入史馆修玄宗宝录一百卷代宗实录四十卷。
    李延寿为东宫典膳丞父太师少有著述之志尝以宋齐梁陈齐周隋南北分隔南书谓北为索虏北书指南为岛夷书本国周悉别国未能备往往失实将拟吴越春秋编年以备南北所撰未毕而卒延寿以太宗贞观中依司马迁体以次连缀之始末修撰凡十六载为北史南史二书合一百八十卷。
    刘子元则天长安中为左史兼修国史子贶为起居郎修国史弟谏右补阙集贤殿学士修国史。
    归崇敬字正礼玄宗天宝末为起居郎兼史馆修撰子登德宗贞元中为兵部员外郎史馆修撰。
    柳芳为右司郎中集贤学士精於谱学永泰中按宗正谱牒自武德已来宗枝昭穆相承撰皇室谱二十卷号曰：永泰新谱自後无人修续芳孙开成初为翰林学士因召对言及图谱事文宗曰：卿祖尝为皇家图谱朕昨观之甚为详悉卿检永泰後试修续之依芳旧式续武德後事成十卷以附前谱。
    沈既济德宗贞元中为史馆修撰建中实录十卷文宗太和初子传师继修宪宗实录未竟出镇湖南特诏成於理所时论
    ○国史部　自序自司马谈父子续先业齐世传为之。《史记》以成一家之言及其断章自叙发明其族系稽古立论杨其官守诠择文理之要区别祖述之旨亦云：备矣。班范而降遵用旧式至於世胄之源派次之模楷似续之凭厚氵公袭之殊轨悉可徵焉然其讲世德叙家范亦不能无虚美者矣。
    汉司马迁字子长撰。《史记》其自序曰：昔在颛顼命南正重以司天北正黎以司地唐虞之际绍重黎之後使复典之至於夏商故重黎氏世序天地其在周程伯休甫其後也。（封为程国伯休甫字也。）当周宣王时失其守而为司马氏司马氏世典周史惠襄之间司马氏去周晋（周惠王襄王有子颓叔带之难故司马氏奔晋）晋中军随会奔秦而司马氏入少梁自司马氏去周晋分散或在卫或在赵或在秦其在卫者相中山（名喜）在赵者以传剑论显（传谓手抟论而知名。《史记》吴起赞曰：非言仁廉勇不能传剑论兵书也。）蒯聩其後也。在秦者名错与张仪争论，於是惠王使错将伐蜀遂拔因而守之（守郡守也。）错孙靳（一作蕲）事武安君白起而少梁更名曰：夏阳靳与武安君亢赵长平军还与之俱赐死杜邮葬於华池（地名在县）靳孙昌。又为秦王铁官当始皇之时蒯聩玄孙为武信君将（张耳传云：武臣自号武信君）而徇朝歌诸侯之相王王邛於殷汉之伐楚归汉以其地为河内郡昌生无泽无泽为汉市长无泽生喜喜为五大夫卒皆葬高门（长安北门也。）喜生谈谈为太史公（汉仪注太史公武帝置位在丞相上天下计书先上太史公副上丞相一云：百官表无太史公司马谈以太史丞为太史令）太史公学天官於唐都受易於杨何（淄川人）习道论於黄子（儒林传云：黄生好黄老之术）太史公仕於建元元封之间既掌天官不治民有子曰：迁迁生龙门（在冯翊夏阳县禹所凿龙门也。）耕牧河山之阳年十岁则诵古文二十而南游江淮上会稽探禹穴（禹巡会稽上有孔穴云：禹入此穴）九疑浮於沅湘北涉汶泗讲业齐鲁之都观孔子之遗风乡射邹峄鄱薛彭城（峄县名有山鄱邹薛三县属鲁）过梁楚以归，於是迁仕为郎中奉使西征巴蜀以南略邛笮昆明还报命是岁天子始建汉家之封而太史公留滞周南（今之雒阳）不得与从事故发愤。且卒而子迁使反见父於河雒之间太史公执迁手而泣曰：余先周室之太史也。自上世尝显功名於虞夏典天官事後世中衰绝於予乎！汝复为太史则续吾祖矣。今天子接千岁之统封泰山而余不得从行是命也。夫命也。夫余死汝必为太史为太史无总吾所欲论著矣。且夫孝始於事亲中於事君终於立扬名於後世以显父母此孝之大者夫天下称诵周公言其能论歌文武之德宣周召之风达太王王季之思虑爰及公刘以尊后稷也。幽厉之後王道缺礼乐衰孔子修旧起废论诗书作春秋则学者至今则之自获麟以来四百有馀岁（案年表鲁哀公十四年获麟至汉元封元年三百七十一年）而诸侯相兼。《史记》放绝今汉兴海内一统明主贤君忠臣死义之士余为太史而弗论载废天下之史文余甚惧焉汝其念哉！迁俯首流涕曰：小子不敏请悉论先人所次旧闻弗敢阙卒三岁而迁为太史令纟由。《史记》石室金匮之书五年而当太初元年十一月甲子朔旦冬至天历始改建於明堂诸神受纪（言告於百神与天下更始著纪，於是）太史公曰：先人有言自周公卒五百岁而有孔子孔子卒後至於今五百岁有能绍明世正。《易传》继春秋本诗书礼乐之际意在斯乎！意在斯乎！小子何敢让焉上大夫壶遂曰：昔孔子何为而作春秋哉！太史公曰：余闻董生曰：周道衰废孔子为鲁司寇诸侯害之大夫壅之孔子知言之不用道之不行也。是非二百四十二年之中以为天下仪表贬天子退诸侯讨大夫以达王事而已矣。子曰：我欲载之空言不如见之於行事之深切著明也。夫春秋上明三王之道下辩人事之纪别嫌疑明是非定犹豫善善恶恶贤贤贱不肖存亡国继绝世补敝起废王道之大者也。易著天地阴阳四时五行故长於变礼经纪人伦故长於行书记先王之事故长於政诗记山川谷禽兽草木牝牡雌雄故长於风乐乐所以立故长於和春秋辩是非故长於治人是故礼以节人乐以发和书以道事诗以达意易以道化春秋以道义拨乱世反之正莫近於春秋春秋文成数万其指数千万物之散聚皆在春秋春秋之中弑君三十六亡国五十二诸侯奔走不得保其社稷者不可胜数察其所以皆失其本已故。《易》曰：失之毫（一云差毫）差以千里（一云缪以千里る按今易无此语易纬有之）。故曰：臣弑君子弑父非一旦一夕之故也。其渐久矣。故有国者不可以不知春秋前有谗而弗见後有贼而不知为人臣者不可以不知春秋守经事而不知其宜遭变事而不知其权为人君父而不通於春秋之义者必蒙首恶之名为人臣子而不通於春秋之义者必陷篡弑之诛死罪之名其实皆以为善为之不知其义被之空言而不敢辞夫不通礼义之旨至於君不君臣不臣父不父子不子夫君不君则犯臣不臣则诛父不父则无道子不子则不孝此四行者天下之大过也。以天下之大过子之则受而弗敢辞故春秋者礼义之大宗也。夫礼禁未然之前法施已然之後法之所为用者易见而礼之所为禁者难知壶遂曰：孔子之时上无明君下不得任用故作春秋垂空文以断礼义当一王之法今夫子上遇明天子下得守职万事既具咸各序其宜夫子所论欲以何明太史公曰：唯唯否否（唯唯谦应也。否否不通者也。）不然余闻之先人曰：伏羲至纯厚作易八卦尧舜之盛尚书载之礼乐作焉汤武之隆诗人歌之春秋采善贬恶推三代之德褒周室非独刺讥而已也。汉兴已来至明天子获符瑞封禅改正朔易服色受命於穆清（受天命清和之气）泽流罔极海外殊俗重译款塞（款叩也。皆叩塞门来服从也。又款宽也。籍除守塞者自保不为冠害）请来献赵盾不知讨贼而不敢辞其罪也。见者不可胜道臣下百官力诵圣德犹不能宣尽其意。且士贤能而不用有国者之耻主上明圣而德不布闻有司之过也。且余尝掌其官废明圣盛德不载灭功臣世家贤大夫之业不述堕先人所言罪莫大焉余所谓述故事整齐其世传非所谓作也。而君比之於春秋谬矣，於是论次其文七年（天汉三年）而太史公遭李陵之祸幽於缧绁乃喟然而叹曰：是余之罪也。夫是余之罪也。夫身毁不用矣。退而深惟曰：夫诗书隐约者欲遂其志之思也。昔西伯拘里（在汤阴）演。《周易》孔子陈蔡作春秋屈原放逐著离骚左邱失明厥有国语孙子膑脚而论兵法不韦迁蜀世传吕览韩非囚秦说难孤愤诗三百篇大抵贤圣发愤之所为作也。此人皆意有所郁结不得通其道也。故述往事思来者，於是卒述陶唐以来至於麟止（武帝获麟迁以为述事之端上纪黄帝下至麟止犹春秋止於获麟者也。）自黄帝始著十二本纪既科条之矣。并时异世年差不明作十表礼乐损益律历改易兵权山川鬼神天人之际承敝通变作八书二十八宿环北辰三十辐共一毂（承黄帝以下三十世家。《老子》言车三十辐运行无穷以象王者如此）运行无穷辅拂股肱之臣配焉忠信行道以奉主上作三十世家扶义ㄈ傥不令已失时立功名於天下作七十列传凡百三十篇五十二万六千五百字为太史公书序略以拾遗补艺（六艺也。）成一家之言厥协六经异传齐整百家杂语藏之名山副在京师俟後世圣人君子（迁没之後文景纪武纪礼书乐书律书汉兴已来将相年表日者列传三王世家龟策列传靳蒯列传元成之间楮先生补缺作武帝纪三王列传言辞鄙陋世家龟策日者非迁本意也。）。
    後汉班固字孟坚撰。《汉书》其自序曰：班氏之先与楚同姓令尹子文後也。子文初生弃於楚瞢中而虎乳之（瞢瞢泽也。楚。若敖娶於郎生斗伯比。若敖卒从其母畜於邙氵於邙子之女生子文焉邙夫人使弃诸瞢中虎乳之邙子田见之惧而归夫人以告遂使收之）楚人谓乳为谓虎为於菟故名於菟字子文楚人谓虎班其子以为号（子文之子斗班亦为楚令尹）秦之灭楚迁晋代之间因氏焉（遂以班为姓）始皇之末班壹避[A123]於楼烦（雁门之县）致马牛羊数千群值汉初定与民无禁当孝惠高后时以财雄边（国家不设衣服车旗之禁故班氏多财而为边地之雄豪）出入弋猎旌旗鼓吹年百馀岁以寿终故北方多以壹为字者（马邑人聂壹之类也。）壹生孺孺为任陕州郡歌之孺生长官至上谷守长生回以茂才为长子令（上党之县）回生况举孝廉为郎积功劳至上河农都尉（上河地名农都尉典农事）大司农奏课连最入为左曹校尉成帝之初女为捷亻予致仕就第赀累千金徙昌陵昌陵後罢大臣名家皆占数於长安（占度也。自隐度家之口数而著名籍也。）况生三子伯ヵ犀伯少受诗於师丹为侍中光禄大夫ヵ博学有俊才左将军史丹举贤良方正以对策为议郎迁谏大夫右曹中郎将犀少为黄门郎中常侍方直自守迁广平王相犀生彪彪字叔皮幼与从兄嗣共游学家有赐书内足於财好古之士自远方至父党杨子以下莫不造门嗣虽修儒学然贵老严之术（。《老子》庄周也。明帝讳庄。《汉书》作严）叔皮唯圣人之道然後尽心焉年二十遭王莽败世祖即位於冀州时隗嚣据陇拥众招辑英俊而公孙述称帝於蜀汉天下扰大者连州郡小者据县邑叔皮著王命论以救时难乃避[A123]於河西河西大将军窦融嘉其美德访问焉（每事皆与典）举茂才为徐令以病去官後数应三公之召仕不为禄所如不合（如往也。不苟得禄故所往之处不合其意）学不为人博而不俗言不为华述而不作有子曰：固弱冠而孤永平中为郎典校秘书专笃志於博学以著述为业以为唐虞三代诗书所及世有典籍故虽尧舜之盛必有典谟之篇然後扬名於後世冠德於百王（德为百王之上）。故曰：巍巍乎！其有成功焕乎！其有文章（此篇。《论语》载孔子美尧之言也。）汉绍尧运以建帝业至於六世史臣乃追述功德私作本纪（谓武帝时司马迁作。《史记》）编於百王之末厕於秦项之列太初以後阙而不录故探前记缀辑所闻以述。《汉书》起於高祖终於孝平王莽之诛十有二世二百三十年综其行事旁贯五经上下洽通（固所撰诸表序及志经典之义号为良史）为春秋考纪表志传凡百篇宋范华为宣城太守删众家。《後汉书》为一家之作後与孔熙先等谋逆事发系於狱中与诸甥侄书以自序曰：吾狂[C260]覆灭岂复可言汝等皆当以罪人弃之然平生行已在怀犹应可寻至於能否意中所解汝等，或不悉知吾少懒学问晚成人年三十许正始有向耳自尔以来转为心化推老将至者亦当未已也。往往有微解言乃不能自尽为性不寻注书心气恶小苦思便愤闷口机。又不调利以此谈功至於通解处皆自得之於胸怀耳文章转进但才少思难每於操笔其所成篇殆无全称者尝耻作文士文患其事尽於形情急於藻义牵其旨韵移其意虽时有能者大校多不免此累正可类工巧图缋竟无得也。尝谓情志所托当以意为主以文传意以意为主则其旨必见以文传意则其辞不流然後抽其芬芳振其金石耳此中性情旨趣千条百品屈曲有成理自谓颇识其数常为人言多不能赏意或异故也。性别宫商识清浊斯自然也。观古今文人多不全了此处纵有会此者不必从根本中来言之皆有实证非为空谈年少中谢庄最有其分手笔差易文不拘韵故也。吾思乃无定方特能济难轻重所禀之分犹当未尽但多公家之言少於事外远致以为恨亦由无意於文名故也。本未关史书正尝学其不可解耳既造後汉转得统绪详观古今著述及详论殆少可意者班氏最有高名既任情无例不可甲乙辨後赞於理近无所得唯志可推耳博赡不可及之整理未必愧也。吾杂传论皆有精意深旨既存裁味故约其辞句至於循吏以下及六夷诸序论笔势纵放实天下之奇作其中合者往往不减过秦篇尝共比方班氏所作非但不愧之而已欲遍作诸志前汉所有者悉令备虽事不必多。且使见文得尽。又欲因事就卷内发论以正一代得失意复未果赞自是吾文之杰思殆无一字空设奇变不穷同含异体乃自不知所以称之此书行故应有赏音者纪传例为举其大略耳诸细意甚多自古体大而思精未。若此也。恐世人不能尽之多贵古贱今所以称情狂言耳吾於音乐听功不及自挥但所精非雅声为可恨然至於一绝处亦复何异耶其中体趣言之不尽弦外之意虚响之音不知所从而来虽少许处而旨能无极亦尝以授人士庶中未有一毫似者。此永不传矣。吾书虽小小有意笔势不快馀竟不成就每愧此名。
    梁沈约字休文撰。《宋书》约称史臣其自序曰：昔少金天氏有胤子曰：昧为玄冥师生允格台骀能业其官帝颛顼嘉之封诸汾川其後四国沈姒蓐黄沈子国今汝平舆沈亭是也。春秋之时列於盟会晋使蔡伐沈灭之其後因国为氏自兹以降谱谍罔存秦末有沈逞徵丞相不就汉初逞曾孙保封竹邑侯保子遵迁居九江之寿春官至太傅九代孙戎字威卿说降剧贼尹良汉光武封海昏县侯因避地徙居会稽乌程县之馀不乡遂世家焉顺帝永建九年分会稽为吴郡後为郡人吴孙皓宝鼎初分吴郡为吴兴复为郡县人虽邦邑屡改而筑室不迁史臣七世祖延始居县东乡之博陆里馀乌村王父从官京县人虽邦邑屡改而筑室不迁史臣七世祖延始居县东乡之博陆里馀乌村王父从官京师义熙十一年高祖赐馆於建康都亭里之运卷戎子丰阝零陵守第二子浒安平相少子景河间相演之庆之昙怀文其後也。浒子鸾鸾子直直子仪少笃学有雄才以儒素自业州郡礼请二府交辟公车徵并不屈以寿终孙矫字仲恒以节气立名仕为偏将军封列侯孙皓时有将帅之称吴平後不仕卒子陵元帝之为镇东命为参军子延颍川太守子贺南中郎参军子警字世明笃有行业谢安命为参军甚相敬重警内足於财为东南豪士无进仕意谢病归安固留不止警子穆夫字彦和少好学王恭命为前军主簿隆安三年孙恩於会稽作乱三吴皆响应穆夫时在会稽恩以为馀姚令恩败警及穆夫遇害穆夫子渊子云子田子林子渊子字敬深少有志节随高祖克京城封繁峙侯为太尉参军云子元嘉中为太尉参军田子字敬先从高祖克京城进平京邑封营道侯官至咸阳始平二郡太守林子字敬士少有大度博览众书留心文义从高祖克京城进平都邑领建熙令封资中侯高祖践祚以佐命功封汉寿伯子璞字道真好学不倦善属文所著文章皆遇乱零落今所馀诗笔杂文凡二十首有子曰：约史臣年十三而孤少颇好学虽弃日无功而伏膺不改尝以晋氏一代竟无全书年二十许便有撰述之意太始初征西将军蔡兴宗为启明帝有敕赐许自此迄今年馀二十所撰之书凡一百二十卷条流虽举而采缀未周永明初遇盗失第五襄建元四年末被敕撰国史永明三年。又忝兼著作郎撰次起居注自此王役无暇复撰五年春。又被敕撰。《宋书》六年二月毕功表上之。表曰：臣闻大禹刊木事炳虞书西伯戡黎功焕商典伏惟皇基积峻帝烈弘深树德往朝立勋前代。若不观风唐世无以见帝妫之美自非睹乱秦之馀何用知汉祖之业是以掌言未记爰动天情曲诏史官追述大典臣实庸妄文史多阙以兹下才对扬盛旨是用夕忄载怀忘其寝食者也。臣约顿首顿首死罪死罪窃惟宋氏南面承历统天虽世穷八主年减百载而兵车亟动国道屡屯垂文简牍事数繁广。若夫英主启基名臣建绩拯世夷难之功配天光宅之运亦足以勒名锺鼎昭被方策及虐后暴朝前王罕二国[C260]家祸旷古未书。又可以式规万叶作鉴於後宋故著作郎何承天始撰。《宋书》草立纪传止於武帝功臣篇牍未广其所撰志唯天文律历自此以外悉委奉朝请山谦之谦之孝建初。又被诏撰述寻值病亡仍使南台侍御史苏宝生续造诸传元嘉名臣皆具所撰宝生被诛大明中。又命著作郎徐爰因何苏所述勒为一史起自义旗之初讫於大明之末至於臧质鲁爽王僧达诸文皆孝武所造自永光以来至於禅让十馀年中阙而不续一代典文始末未举但事属当时多非实录。又立传之方取舍乖衷进由时旨退傍世情垂之方来难以取信臣今谨更创立制成新史始自义熙肇号终於明三年桓元谯纵卢循马鲁之徒身为晋贼非关後代吴隐谢混郗僧施义止前朝不宜滥入宋典刘毅何无忌魏咏之檀凭之孟昶诸葛长民志在兴复情非造宋今并刊除归之晋籍臣远愧南董近谢迁固以闾阎小才述一代盛典属辞比事望古惭良鞠躬汗亡厝本纪传缮写已毕合表志七十卷今谨奏呈所撰诸志须成续上谨条目录诣省拜表奉书以闻。
    北齐魏收撰。《後魏书》自序曰：汉初魏无知封高良侯子均均子恢恢子彦彦子歆成帝世钜鹿守乃家焉收祖父悦济阴守子子建益州刺史风化大行远近清静俄拜常侍卫尉卿元颢入洛子建携家居洛南颢平乃就拜骠骑二子收祚收字伯起十五已属文值四方多难时习武事以文才除太学博士永兴初迁中书郎出帝狩嵩山之南既寒苦朝野怨嗟帝与从官皆胡服宫人及妃主杂其间奇伎异饰多非礼度收欲言则畏惧欲默不能已乃上南狩赋以讽武定中以常侍兼著作转秘书监齐天保三年受诏撰魏史。又诏常侍房延博士刁柔裴昂之尚书郎高孝等共缉成纪传。
    隋许善心为给事中父亨撰著梁史未就而殁善心述成父志修缉家书其序传末述制作之意曰：谨按太素将萌洪荒初判乾仪资始辰象所以正时坤载厚生品物於焉播气参三才而育德眷二统而降灵有人民焉树之君长有贵贱矣。为之宗极保上天之卷命应下土之乐推莫不执大方振长策感召风云驱驰英俊干戈揖让取之也。殊功鼎玉龟符成之也。一致革命创制行素之道稍章纪事记言笔墨之官渐著炎农以往存其名而漏其迹黄轩以来晦其文而显其用登邱纳麓具训诰及典谟贯昴入房传夏正与殷祀洎辨方正位论时训功南北左右兼四方之别杌乘车擅一家之称国恶虽讳君举必书故贼子乱臣天下大惧元龟明镜昭然可察及三郊迎袭五胜相氵公俱称百谷之王并以四海自任重光累德何世无哉！逮有梁之君临天下江右建国莫斯为盛受命在於一君继统传乎！四王克昌四十八载馀祚五十六年武皇帝出自诸生爰升宝历拯百王之弊救万民之危反浇季之末流登上皇之独道朝多君子野无遗贤礼乐必备宪章咸举弘深慈於不杀济大忍於无形荡荡巍巍可为称首属阴戎入颍羯胡侵雒沸腾惨黩三季所未闻扫地滔天一元之巨厄廊庙有序剪成狐兔之场帛有仪碎夫犬羊之手福善积而身祸仁义在而国亡岂天道欤岂人事欤尝别论之在序论之卷先君昔在前代早怀述作凡撰。《齐书》为五十卷梁书纪传随事勒成及阙而未就者目录注为一百八卷梁室交丧坟籍销尽家壁皆残不韦无所盗帷囊同毁陈农何以求秦儒既拒先王之道将坠汉臣徒请口授之文亦绝所撰之书一时亡散有陈初建诏为史官补阙拾遗心识口诵依旧目录更加修撰。且成百卷已有六秩五十八卷上秘阁讫善心早婴荼蓼弗荷薪构太建之末频抗表闻至德之初蒙授使任方愿油素采访门庭记录俯励弱才仰成先志而单宗少强近虚室类原颜退屏无所交游栖迟不求进益假班嗣之书徒闻其语给王隐之笔未见其人加以庸巢凉能孤陋末学忝职郎署兼撰陈史致此书延时未即成绩祯明二年以台郎入聘值本邑沦覆他乡播迁行人失时将命不复望都亭而长恸迁别馆而悬壶家史旧书在彼焚荡今止有六十卷在。又并缺落失次自入京以来随见补葺略成七十卷四帝纪八卷后妃一卷三太子录一卷为一秩十卷宗室王侯列传一秩十卷具臣列传二秩二十卷外戚传一卷孝德传一卷诚臣传一卷文苑传二卷儒林传二卷逸民传一卷数术传一卷藩臣传一卷合一秩十卷止足传一卷列女传一卷权幸传一卷羯贼传二卷逆臣传二卷叛臣传二卷叙传论述一卷合一秩十卷凡称史臣者皆先君所言下称名按者并善心补阙别为叙论一篇於叙传之末。
    唐李延寿撰北史其序。《传》曰：李氏之先出自帝颛顼高阳氏当唐尧之时高阳氏有才子曰：庭坚为尧大理以官命族为理氏历夏殷之季其後理徵字德灵为翼隶中吴伯以直道不容得罪於纣其妻契和氏携子利贞逃隐伊侯之墟食李子而得全遂改理为李氏周时裔孙曰：乾娶於益寿氏女婴敷生子耳字伯阳为柱下史子孙散居诸国或在卫或在赵或在秦在魏者为段干大夫段干木其後也。别孙悝为魏文侯兴富国之术焉在赵者曰：昙以功封柏人武安君牧其後也。在秦者名兴族为将军生子伯佑建功北狄封南郑公伯生子德德子信为秦时将信孙元旷仕汉为侍中元旷弟仲翔位太尉讨叛羌於素昌临阵殒命葬狄道後因家焉。《史记》李将军传所云：其先自槐里徙居成纪实始此也。仲翔曾孙广广子当户椒敢当户子陵战没敢子禹位至侍中禹生承公承公生蜀郡太守先先生长宗长宗生博士况况生孝廉本本字上明生巴郡太守名次公次公生临淮太守轨轨字逸文生积弩将军隆隆字业一名狄道绪生雍雍仕魏历尚书郎济北东莞二郡太守雍生柔柔字德远仕晋为北地太守雍生字季子历天水太守卫将军子昶字仲坚昶生字元盛称凉王谥曰：武昭则皇室七庙之始也。第二子歆字士业嗣为凉公为沮渠蒙逊所灭世子重耳奔於江左遂仕於宋後归魏为弘农太守延寿曾祖晓字仁略太尉虎子也。（臣钦。若等按。《唐书》重耳生熙熙生天赐天赐生虎也。）北齐天保中历广武东二郡太守晓生超字仲举仲举生太师字君威唐初以窦建德礼部侍郎谴徒西会州忽忽不乐乃为羁思赋以见其事侍中观公杨恭仁时镇凉州见赋异之召至河西深相礼重日与游处太师少有著述之志常以宋齐梁陈魏齐周隋南北分隔南书谓北为索虏北书指南为岛夷。又各以其本国周悉书别国并不能备亦往往失实尝欲改正将拟吴越春秋编年以备南北至是无事侍中杨恭仁镇凉州家富有书籍得恣意披览宋齐梁魏四代有书自馀竟无所得居二年恭仁入为吏部尚书太师复还会州武德九年会赦至京师尚书仆射封德彝中书令房玄龄并与太师亲通劝留不去曰：时属惟新人思自效方事屏退恐失行藏之道太师曰：昔唐尧在上下有箕山之节虽以不才请慕其义，於是趣装东归家本多书因编缉前所修书贞观二年五月终於郑州荥阳县野舍时年五十九既所撰未毕以为没齿之恨焉所制文笔诗赋播迁及遭火多致失落存者十卷子庆孙正礼利王延寿安世延敬播俱在中书侍郎颜师古给事中孔[A13C]达下删削既家有旧本思欲追终先志其齐梁陈五代旧事所未见因编缉之暇昼夜抄录之至五年以内忧去职服阕徙官蜀中以所得者编次之然尚多阙未得及终十五年任东宫典膳丞日右庶子彭阳公令狐德。又启延寿修。《晋书》因兹复得勘究宋齐魏三代之事所未得者十七年尚书右仆射褚遂良奉敕修隋书十志复准敕召延寿撰录因此遍得披寻时五代史既未出延寿不敢使入抄录家业贫罄。又不办雇人书写至於魏齐周陈宋齐梁隋正史并手自写本纪依司马迁体以次连缀之。又从此八代正史外更勘杂史与正史所无有一千馀卷皆以编入其烦冗者即削去之始末修撰凡十六载始宋终隋凡八代为北史南史二书合百八十卷其南史先写讫以呈监国史国子祭酒令狐德始末蒙读了毕失者亦为改正之许令闻奏次以北史谘知亦为详正因遍谘宰相乃表上之。
    ●卷五百六十二
    ○国史部　疏缪不实非才疏缪
    广记备言国史之职也。章往考来春秋之义也。夫司记言动纟由绎编简为一代之典流千秋之训固宜书法不隐叙事可观研思覃精间不容，岂有脱落时事采述异端体芜舛而不伦文混漫而难辨否臧非允论次乖方物议既喧讼牒斯集固知述作之际宜图任於良士焉。
    晋王沈初仕魏为侍中与荀ダ阮籍共撰魏书多为时讳未。若陈寿之实录也。
    郭颁撰魏晋世语蹇乏全无宫商最为鄙劣以时有异事故颇行於世干宝孙盛等多采其言以为。《晋书》王隐为著作郎後黜归於家撰。《晋书》成诣阙上之隐虽好著述而文辞鄙拙芜舛不伦其书次第可观者皆其父所撰文体混漫义不可解者隐之作也。
    後魏邓渊为尚书吏部郎道武诏渊撰国记渊造十馀卷唯次年月起居行事而已未有体例。
    李彪为秘书丞奏著作事自文成帝已来至於太和崔浩高允著作国书编年序录为春秋之体遗落时事三无一存。
    崔鸿为散骑常侍齐州刺史撰。《十六国春秋》鸿经综既广多有违谬至如太祖天兴二年姚兴改号鸿始而鸿以为改在元年太宗永兴二年慕容超擒於广固鸿。又以为事在元年太常二年姚泓败於长安而鸿亦以为灭在元年如此之失多不考正。
    山伟为秘书监迁侍中中书令皆领著作国史自邓渊崔琛崔浩高允李彪崔光以还诸人相继撰录纂集及伟等讠舀说上党王天穆及尔朱世隆以为国书正应代人修缉不宜委之馀人是以綦伟等更主大籍守旧而已初无述著故自崔鸿死後迄终伟身二十许载时事荡然万不记一後人执笔无凭致史之遗阙伟之由也。
    北齐魏收为中书令兼著作郎诏撰魏史既成时论言收著史不平前後投诉百有馀人文宣重收才不欲加罪然犹以群口沸腾敕魏史。且勿施行令群官博议听有家事者入署不实者陈牒，於是众口讠宣然号为秽史。
    杨休之为中书监魏收之卒也。文宣命休之裁正其所撰魏书休之收叙其家事稍美。且寡才学浅延岁时竟不措手唯削去嫡庶一百馀人。
    宋孝王为北平王文学求入文林馆不遂因非毁朝士撰。《别录》二十卷会周平齐改为关东风俗传更广见闻勒成三十卷以上之事多妄缪篇第冗杂无著述体。
    隋王邵为著作郎累迁秘书少监在著作将二十年专典国史撰隋书八十卷多录口敕。又采迂怪不经之语委巷之言以类相从为其题目辞义繁杂无足称者遂使隋代文武名臣烈将善恶之迹湮没无闻初撰齐志为编年体二十卷复为。《齐书》纪传一百卷及平贼记三卷或文词鄙野，或不轨不物骇人视听大为有识所嗤鄙。
    唐吴兢为左庶子史馆修书撰。《唐书》九十八卷唐春秋三十卷未就开元十七年玄宗令中使就取得五十馀卷其记事疏略不堪行用（又云：兢居史职凡三十年叙事简要人用称之末年伤於太简出为荆州司马累迁尝王传尝以五代史繁杂及别撰梁齐周史各十卷陈史五卷隋史二十卷。又伤疏略兢虽老耄犹希史职而行步伛偻李林甫以其年老不用卒後其子进兢所撰。《唐书》八十馀卷事多纰缪终不逮於壮年）。
    令狐亘为左庶子史馆修撰在史馆修玄宗实录百卷撰代宗实录四十卷虽勤苦然多遗漏不称良史至元和二年其子丕为太仆寺丞进亘所撰代宗实录四十卷诏付史馆赠亘工部尚书叙事用舍咸不当而。又多於漏略名臣如房不立传直疏如颜真卿略而不载。
    ○国史部　不实
    《传》曰：书法不隐。又曰：不刊之书盖圣人垂世立法惩恶劝善者也。若乃因嫌而沮善渎货以隐恶或畏威而曲加文饰或徇时而蔑纪勋伐恣笔端而溢美擅胸臆以厚诬宜当秽史之名岂曰：传信之实垂於後也。不其恧欤。
    後汉灵帝时长水校尉刘琛等撰。《东观汉记》云：中常侍孙程北新城人卫康叔之胄孙林父之後自程已下十九人与程同功者皆叙其所承本系盖当时史官惧程等威权故曲为文饰。
    晋陈寿武帝时为著作郎撰。《三国志》初寿父为蜀将马谡参军谡为诸葛亮所诛寿父亦坐被髡亮子瞻。又轻寿故寿为亮立传亮将略非长无应敌之才言瞻惟工书名过其实议者以此少之（一说寿尝为瞻吏为瞻所辱故云：宦官黄皓窃弄权柄而瞻将护无能矫正也。）。又魏志云：曹公与袁绍相持於官渡时公兵不满万伤者十二三裴松之以为魏武初起兵已有众五千自後百战百胜败者二十三而已矣。但一破黄巾受降卒三十馀万所吞并不可悉纪虽征战损伤未应如此之少也。夫结营相守异於摧锋决战本纪云：绍众十馀万屯营东西数十里魏太祖虽机变无方略不出世安有数千之兵不得逾时相抗者哉！以理而言窃谓不然绍为屯数十里公能分营与相当此兵不得甚少一也。绍。若有十倍之众理应当悉力围守使出入断绝而公使徐晃等击其运车公。又自出击淳于琼等扬旌往还曾无抵阂明绍力不能制是不得甚少二也。诸书云：公坑绍众八万或云：七万夫八万人奔散非八千人所能纟专而绍之大众皆拱手就戮何缘力能制之是不得甚少三也。将记述者欲以见奇非实录也。案锺繇传云：公与绍相持繇为司隶送马二千馀匹以给军本纪及世语并云：公时有骑六百馀匹繇马为安在哉！
    王沉武帝时为侍中典著作与荀ダ阮籍共撰魏书多为时讳未。若陈寿之实录也。
    梁沈约初仕南齐及武帝为太子家令撰。《宋书》多载孝武明帝诸鄙渎事帝遣左右谓约曰：孝武事迹不容顿称我昔经事宋明帝卿可思讳恶之义，於是多所省除。
    吴均天监中为奉朝请表求撰齐春秋之书成奏之高祖以其书不实使中书舍人刘之遴诘问数条竟支离无对敕付省焚之坐免职。
    萧韶太清初为舍人城舀奉诏西奔及至江陵人士多往寻觅令韶说城内事韶不能人人为说乃疏一卷客问者便示之湘东王闻而取看谓曰：昔王韶之为隆安纪十卷说晋末之乱离今之萧韶亦可为太清纪十卷矣。韶乃更为太清记其诸议论多谢昊为之韶既承旨撰著多非实录。
    北齐魏收天保中为中书令兼著作郎诏撰魏史引史官并非史才修史诸人祖宗姻戚多被书录饰以美言收颇性急不甚能平夙有怨者多没其善每言何物小子敢共魏收作占举言之则使上天按之当使入地初收在神武时为太常少卿修国史得杨休之助因谢休之曰：无以谢德当为卿作佳传休之父固魏世为北平太守以贪虐为中尉李平所弹获罪载在魏起居注收书云：固为北平甚有惠政坐公事免官。又云：李平深相敬重尔朱荣於魏为贼收以高祖出自尔朱。且纳荣子金故减其恶而增其善论云：若修德义之风则韩彭伊霍夫何足数史既成时论言收著史不平文宣诏收於尚书省与诸家子孙共议论讨前後投诉百有馀人云：遗其家世职位或云：其家不见记录或云：妄有非毁收皆随状之范阳卢裴父同附出族祖元传下顿丘李庶家传称其本是梁国家人裴庶讥议云：史书不直收性急不胜其愤启诬其罪欲加屠害帝大怒亲自诘责裴裴曰：臣父仕魏位至仪同功业显著名闻天下与收无亲遂不立传博陵崔绰位止本郡功曹更无事迹是收外亲乃为传首收曰：绰虽无位名义可嘉所以合传帝曰：卿何由知其好人收曰：高允曾为绰赞称有道德帝曰：司空才士为人作赞正应称扬亦如卿为人作文章道其好者，岂能皆实收无以对战忄栗而已但帝先重收才不欲加罪时太原王松年亦谤史及裴庶并获罪各被鞭配甲坊或因以致死卢思道亦抵罪然犹以群口沸腾敕魏史。且勿施行令群臣博议听有家事者入署不实者陈牒，於是众口喧然号为秽史投牒者相次无以抗之时左仆射杨右仆射高德正二人势倾朝野与收皆亲收遂为其家并作传二人不欲言史不实抑塞诉辞终文宣世更不重论。又以尚书陆操尝谓曰：魏收魏书可谓博物宏才有大功於魏室其後群臣多言魏史不实武成复敕更审收。又回换遂为卢仝立传崔绰反更附出杨传本云：有魏以来一门而已至是改此八字。又先云：弘农华阴人乃改自云：弘农以配王惠龙自云：太原人此其失也。收为左仆射武平三年卒既缘史笔多憾於人齐亡之岁收冢被发弃其骨於外。
    刁柔天保中为国子博士时魏收撰魏史启柔等与同其事柔性颇专固自是所闻收尝所嫌惮在史馆未久逢勒成之际志存偏党魏书中与其内外通亲者并虚美过实深为时论所讥。
    唐许敬宗显庆中为太子少师仍东西台三品依旧修国史先是国子祭酒令狐德依纪传之体撰成国史八十卷其後敬宗续修增为一百卷敬宗自掌知国。《史记》事不直论者尤之初虞世基与敬宗父善心同为宇文化及所害封德彝时为国史舍人备见其事因谓人曰：世基被戮世南匍匐而请代善心之死敬宗舞蹈以求生敬宗闻而衔之及为德彝立传盛加其罪恶左监门大将军钱九陇皇家之隶也。敬宗与之结婚乃为九陇曲叙门阀妄加其功绩敬宗为子娶尉迟宝琳孙女为妻多得赂遗及作宝琳父敬德传悉为隐诸过咎太宗作威凤赋以赐长孙无忌敬宗改云：赐敬德白州人庞孝泰蛮酋七品率兵从征高丽贼知其懦袭破之敬宗。又纳其宝货称孝泰频破贼徒斩获数万汉将骁彳建者唯苏定方与庞孝泰耳曹继叔刘伯英皆出其下虚美隐恶如此初高祖太宗两朝实录其敬播所修者颇多详直敬宗。又辄以已爱憎曲事删改论者尤之。
    韩愈宪宗元和中为比部郎中史馆修撰顺宗实录五卷至太和五年敕宰臣监修国史路隋等重加刊正隋等奏曰：臣自奉宣旨寻取史本欲加笔削近伏见卫尉卿周君巢谏议大夫王彦威给事中李固言及史官苏景裔等各上草疏具陈刊改非宜。又闻班行以此议论颇众臣伏以史策之作劝诫所存事有当书理宜归实匹夫美恶尚不可诬人君得失无容虚载圣恩以前实录记贞元末数事稍非摭实盖出传闻审知差舛便使刊正顷因日屡形圣言通计前後至於数四臣及宗闵僧孺亦以永贞已来岁月至近禁中行事在外固难详知陛下所言皆是接於耳目既闻乖谬因述古今引前史直不疑盗嫂之言及第五伦挝妇公之说固多此比难尽信书所冀睿鉴详於听言深宫慎於行事持此比类上开聪明特蒙降察稍恕前谬由是近垂宣命令有改修臣等伏以贞观已来累朝实录有经重撰不敢固辞但欲粗删深误亦固尽存诸说宗闵僧孺相与量缘此书成於韩愈今史官李汉蒋系皆愈之子婿。若遣参撰或致私嫌以臣既职监修盍令详正及经奏请事遂施行今者寮庶竞言不知本起表章交奏似有他疑臣虽至昧容非自请既进群议辄冒上闻纵臣果获修成必惧终为时累。且韩所书亦出非已元和之後已是相循纵其密亲岂害公理使归本职实谓正名其实录状伏望条示旧记最错者宜付史官委之修定则冀圣祖垂休永无惭於传信下臣非据获减戾於侵官彰清朝立政之方表公器不私之义流议自弭时论攸宜诏曰：其录中所书德宗顺宗朝禁中事寻访根抵盖其谬传谅非信史宜令史官详正刊去其他不要更修馀依奏开元二年二月文宗御紫宸殿。又谓宰臣郑覃李固言李石曰：顺宗实录似未详实史官韩愈不是当时屈人否石曰：韩愈贞元末间为四门博士帝曰：司马迁与任安书全是怨望所以汉武本纪事多不实覃曰：汉武中年後大发戎马拓土开边生人耗竭粮饣襄不给本纪所述亦非过言石曰：史笔不直率多无後郑覃所陈志在讥谏欲陛下究竟盛德故言汉武不屈帝曰：靡不有初鲜克有终此诚可为戒。
    李绰会昌中为平章事监修国史武宗遣绅与修撰郑亚重修宪宗实录绅亚取行状谥议将相之间过为增饣希至宣宗中大中二年十一月敕宪宗实录宜施行旧本其新本委州府长史察访如录得者并送史馆不得辄留。
    周贾纬初仕汉为谏议大夫史馆修撰判馆事乾中受诏与王仲窦俨修晋高祖少帝汉高祖三朝实录纬以笔削为己任然而褒贬任情记注不实晋宰相桑维翰执政日薄纬之为人不甚见礼纬深衔之及叙维翰传称维翰身没之後有白金八千挺他物称是翰林学士徐台符纬邑人也。与纬相善谓纬曰：窃闻吾友书桑魏公白金之数不亦多乎！但以十目所睹不可厚诬纬不得已改为白金数十挺。
    ○国史部　非才
    夫史氏之职掌四方之志善恶不隐言动必书固宜妙选良材图任明职广示惩劝之义备详略之体成大典於一代垂信辞於千祀。若乃司载笔之官昧叙事之方徒淹岁时空索编简或纟由绎之靡就或颁次之无文昧进旷官盖可惩也。
    後魏李谐为长史兼中书侍郎崔光引为著作郎谐在史职无所历意。
    孙惠蔚为黄门郎代崔光为著作首尾五载无所撰著自披其传注数行而已。
    刘仁之为著作郎兼中书令既非其才在史未尝执笔。
    李琰之为著作郎黄门郎皆修国史每自夸文章从姨兄常景笑而不许前後再居史职无所编缉。
    谷纂为著作郎监国史不能有所缉缀。
    宋钦初仕沮渠蒙逊为中书郎入国拜著作郎钦在河西撰蒙逊记无足可称。
    游雅为秘书监委以国史之任不勤著述竟无所成北齐魏收为中书令兼著作郎诏撰魏史引史官恐其凌逼惟取学流先相依附者其房延辛元植睦仲让虽夙涉朝位并非史才刁柔裴昂之以儒业见知全不堪缉高季以左道求进。
    唐李融为寿安丞开元中侍中弘文馆学士裴光庭引融并拾遗张琪著作郎司马利宾等直弘文馆撰续春秋经传上表请以经为御撰而光庭等相依左氏之体为之作传玄宗。又手制褒赏之光庭笔削於李融书竟不就。
    柳比为吏部侍郎昭宗诏修宣宗懿宗僖宗实录始丞相监修国史杜让能以三朝实录未修乃奏比及右补阙裴庭裕左拾遗孙泰驾部员外郎李胤太常博士郑光庭等十五人分修之逾年竟不能编录一字。
    ●卷五百六十三
    ○掌礼部　总序
    夫礼本太一而生缘人情以制故作者之谓圣述者之谓明繇是官有御事有职礼有序焉唐虞命伯夷为秩宗典天地人之三礼商因夏礼损益之可知周监二代其文彬郁春官大宗伯小宗伯之职掌建邦之天神人鬼地祗之礼以佐王建保邦国其属凡六十秦置奉常掌宗庙礼仪有丞博士掌通古今秩比六百石员多至数十人汉兴命叔孙通为奉常制礼仪景帝中六年更名奉常为太常属官有太乐太祝太宰太史太卜太医六令丞。又均官都水两长丞。又诸庙寝园食官令长丞有雍太宰太祝令丞五各一尉。又博士及诸陵县皆属焉宣帝黄龙元年稍增太常博士员十二人东汉因前制太常卿一人中二千石掌礼仪祭祀每祭祀先奏其礼仪及行事常赞天子其属有赞飨一人秩六百石每选试博士奏其能否大射养老大丧皆奏其礼仪每月前晦察行陵庙丞一人比千石掌凡行礼及祭祀小事总署曹事举庙中非法其署曹掾史随事为员诸卿皆然也。博士祭酒一人六百石太祝令一人六百石凡国有祭祀掌读祝及迎送神庙祭太祝令主席酒员吏其下。又有斗食佐学事学事有秩祝人宰屠者等员太宰太子高庙等令亦然丞一人掌祝小神事太宰令一人六百石掌宰官鼎俎馔具之物凡国祭祀小宰陈馔具明堂丞一人灵台丞一人并二百石太子乐令一人六百石掌乐凡国祭祀掌请奏乐及大飨用乐掌其陈序员吏丞一人律卑者之子不得舞宗庙之酎除吏二千石到六百石及关内侯到五大夫子取子高五尺以上年十二到十六颜色和身体修治者以为舞人也。丞一人高庙令一人六百石掌按行扫除无丞世祖庙令一人六百石如高庙先帝每陵令各一人六百石掌守陵园案行除扫丞及校长各一人校长主兵戎盗贼事丞皆选孝廉郎年少薄伐者迁补府长史都官令候司马先帝陵每陵食官令各一人六百石掌望晦时节祭祀每陵食监一人秩六百石监丞一人三百石中黄门八人从官二人案食监即是食官令也。太常有祠祀令一人後转属少府有太卜令六百石後省并太史章帝。又置祀令丞延平元年省魏太常特置博士属官有太祀令丞掌宗祀五帝之事。又改太子乐令复曰：太乐令丞武帝平荆州得杜夔能识旧乐章以为协律都尉。又尚书初置祠部曹晋承魏制有博士协律校尉员。又统太学诸博士祭酒及太史太庙太乐鼓吹陵等令。又有祠部尚书尝与右仆射通职不常置。又诸曹有祠部郎宋太常府有博士亦谓之太学博士齐因之梁陈亦兼统国学博士其丞视尚书郎太常凡统太学太医乘黄及诸陵等令丞。又有祠部尚书领祠部仪曹二曹齐梁陈皆然齐太常府置丞一人五官功曹主簿领官博士国子祭酒博士助教。又统太庙明堂太祝太史廪牺太乐诸陵乘黄客馆等令丞其下各有职吏。又有祠部尚书右仆射通职不俱置梁太常统廪牺鼓吹太祝太乐清商鼓吹等署令丞太常位视金紫光禄大夫班第十四三品勋位丞班第五视尚书郎主簿一人其迁为五官功曹。又位不登十八班者别为七班主簿第四博士兼统国学博士陈并因之後魏太常卿第三品少卿正四品丞正六品博士从七品太祝令从正九品祝史从九品下。又置太乐博士六品下鼓吹令阙。又有太医博士助教太卜博士从七品下廪牺令从五品下。又有仪曹尚书北齐太常掌陵庙群祀礼乐仪制衣冠之属其属官有博士协律郎八书博士等员统诸陵太庙太乐衣冠鼓吹太祝太医廪牺太宰等署令丞而太庙兼领郊祠崇元二局丞太乐兼领清商部丞鼓吹兼领黄户局丞太史兼领灵台太卜二局丞。又祠部尚书统主客虞曹屯田起部五曹後周依。《周礼》建官太常卿为宗伯少卿为小宗伯属官有守庙典祀大司乐等中大夫小守庙小典祀小司乐太卜太祝等下大夫。又有小卜小祝等上士。又有司郊治礼乐师乐胥司巫等中士及下士春官。又有礼部後改为司宗。又春官之属有典命後改为大司理俄改大司理复为礼部大夫隋太常等。又有博士四人协律郎二人奉礼郎十六人统郊社太庙诸陵太祝衣冠太乐清商鼓吹太医太卜廪牺等署各置令丞。又置礼部尚书统礼祠主膳四曹唐制太常寺卿一人正三品掌邦国礼乐郊庙社稷之事以八署分而治焉一曰郊社二曰：太庙三曰诸陵四曰太乐五曰鼓吹六曰太医七曰太卜八曰廪牺总其属而行其政令少卿为之贰属官有博士四人掌辨五礼之仪式本先王之法制通变随时而损益焉太祝六人掌出纳神主於太庙之九室而奉享荐之仪奉礼郎二人掌设君臣之版位以奉朝会祭祀之礼协律郎二人掌和六律六吕以辨四时之气八风五音之节太庙斋郎京都各一百三十人门仆京都各三十二人自少卿及诸令以下有丞主簿录事府史典事掌故等员以属焉太常自龙朔三年改为奉常正卿。又改礼部尚书为司礼太常伯咸亨中各复旧光宅元年奉常改为司礼寺礼部为春官神龙元年司礼复为太常寺春官复为礼部礼部总判祠礼膳部及主客事奉礼郎本为治礼避高宗讳改为太常。又有礼直五人乾元初省。又贞元七年。又置礼仪直两员九年以太常寺礼院置修撰检讨官各一员礼生员三十五人长庆二年。又置守阙人大中四年诏曰：太常少卿宜与太卿通判文案五代因之无所改作夫人纪肇修礼用为急历代而下厥职茂焉。若乃稽古宪官因时变革本聪明之至德非臣下之所专其有讲贯艺文发明制度折衷得失裁正是非必资洽闻克济乃事至於四方异俗五音制赐咸以类别亦用典掌则有苟合旨意紊乱法度罔揆荒缪恣成矫诬有司之过可不慎欤凡掌礼部有九门。
    ○掌礼部　制礼第一
    夫礼者所以法天地之经建上下之纪教训正俗防邪窒欲序人伦而制邦治者也。故三五异代而不相氵公袭盖有损益之殊范因革之异宜青素之尚不同骊翰之变非一是以先王治定制礼因人情而为之防者也。夏商之代莫得而详周姬之祖述参於经艺汉氏而下仪法昭著故其弛张之名数创制之轨范祀享朝宴之节文物声名之度随时降杀与运消长执简所记咸足徵焉至或申命鸿硕加之论讨参酌前训讲求方册形於撰集焕乎！编缀亦类其说而次叙之云：
    周成王六年周公旦述文武之绩制周官及仪礼以为後王法（臣钦。若等曰：周官即。《周礼》也。周公观夏商之礼而增损之事为之制曲为之防故称礼经三百威仪三千皆周公所制也。）。
    汉高祖五年即皇帝位於定陶博士叔孙通就其仪号（就成也。）高帝悉去秦仪法为简易群臣饮酒争功醉或妄呼（呼音大故切）拔剑击柱帝患之通知帝益厌之说帝曰：夫儒者难与进取可与守成臣愿徵鲁诸生与臣弟子共起朝仪高帝曰：得无难乎！通曰：五帝异乐三王不同礼礼者因时世人情为之节文者也。故夏殷。《周礼》所因损益可知者谓不相复也。（复重也。因也。音扶目切）臣愿颇采古礼与秦仪杂就之帝曰：可试为之令易知度吾所能行为之，於是通使徵鲁诸生三十馀人（通为使者而徵诸生）鲁有两生不肯行曰：公所事者。且小主皆面谀亲贵今天下初定死者未葬伤者未起。又欲起礼乐礼乐所由起百年积德而後可兴也。（言行德教百年然後可定礼乐也。）吾不忍为公所为不合古吾不行公往矣。母污我通笑曰：若真鄙儒不知时变（。若女也。鄙言不通）遂与所徵三十人西西入阙及上左右为学者（左右谓近臣也。为学谓素有学术）与其子弟百馀人为绵蕞野外（谓以茅树地为纂位尊卑之次也。春秋。《传》曰：置茅）习之月馀通曰：帝可试观帝使行。《礼》曰：吾能为此乃令群臣习肄（肄亦习也。音弋二切）会长乐宫成诸侯百官群臣朝十月（会於七年十月而长乐宫新成也。汉时尚以十月为正月故行朝岁之礼史家追书十月）先平明（未平明之前）谒者治礼引以次入殿门廷中陈车骑戍卒卫官设兵张旗志（志与帜同音式饵切）。《传》曰：趋（传声教入者皆令趋谓疾行为敬也。）殿下郎中侠陛陛数百人（侠与挟同挟其两旁每陛皆数百人也。）功臣列侯诸将军军吏以次陈西方东乡文官丞相以下陈东方西乡（乡皆读曰：飨）大行设九宾胪句传（上传语告下为胪下告上为句也。），於是皇帝辇出房百官执戟传警（传声而唱警）引诸侯王以下至吏六百石以次奉贺自诸侯王以下莫不震恐肃敬至礼毕尽伏置法酒（法酒者犹言礼酌谓不饮之至醉）诸侍坐殿上皆伏抑首（抑屈也。谓依礼法不敢平坐而视）以尊卑次起上寿觞九行谒者言罢酒御史执法举不如仪者辄引去竟朝置酒无敢ん讠华失礼者，於是高帝曰：吾乃今日知为皇帝之贵也。拜通为奉常。
    文帝即位初大中大夫贾谊以为汉兴二十馀年天下和洽宜当改正朔服色制度定官名兴礼乐乃草具其仪法（草谓创造之）帝谦让未皇也。（皇暇也。自以为不当改制）十六年帝使博士诸生刺六经中作王制。
    武帝即位初招良赵绾王臧等以文学为公卿议立明堂制礼服以兴太平（服谓衣服之色也。）会窦太后好黄老言不说儒术（说读曰悦）其事乃废至建元元年始议立明堂。
    元封二年秋作明堂於泰山下初天子封泰山泰山东北趾右时有明堂处处险不敞（言其险隘不显敞）帝敬治明堂奉高帝未晓其制度济南人公王带上黄帝时明堂图（公王姓也。带名也。《吕氏春秋》齐有公王舟此盖其旧族也。）明堂中有一殿四面无壁以茅盖通水水圜宫垣（圜绕也。）为衤复道上有楼从西南入名曰：昆仑天子从之入以拜祀上帝焉，於是帝令奉高作明堂汶上如带图。
    平帝元始三年诏光禄大夫刘歆等杂定婚礼四辅公卿大夫博士郎吏家属皆以礼娶亲迎立轺并马（轺音谣立乘小车也。并马骊驾也。谓新定此制也。并者步鼎切）。
    後汉光武建武二十六年南单于乌桓来降边境无事百姓新去兵革岁仍有年家给人足司空张纯以圣王之建辟雍所以崇尊礼义既富而教者也。乃按七经谶明堂图河间古辟雍记孝武太山明堂制度及平帝时议欲具奏之未及上会博士桓荣上言宜立辟雍明堂章下三公太常而纯议同荣乃许之。
    中元元年十一月初起明堂灵台辟雍及北郊兆域（大戴礼云：明堂者凡九室一室有四户八牖三十六户七十二牖以茅盖上上员下方赤缀户也。白缀牖也。礼图。又曰：建武三十一年作明堂上员下方十二堂法日辰九室法九州室八思八九七十二法一时之数室有十二户法阴阳之数胡伯始云：古清庙盖以茅今盖以瓦下藉茅存古制也。汉官仪曰：明堂四面起土作堑堑中无水明堂去平城门二里许天子出从平城门先立明堂乃至郊祀。又曰：辟雍从北门入三月九月者皆於中行乡射礼辟雍以水周其外以节观诸侯曰：泮宫东西南有水北无下天子也。汉宫ト疏曰：灵台高三丈十二门天子曰：灵台诸侯曰：观台汉官仪北郊台在城西北角去城一里所谓方坛四陛但有坛祠舍而已其鼓吹乐及舞人御帐皆从南郊之具也。祗位南面西上高皇后配西南皆有坛上地里群神从食坛下南郊焚犊北郊埋犊）。
    明帝永平元年正月率公卿以下朝於原陵如元会仪是时帝即位逾年群臣朝正感先帝不复闻见此礼乃帅公卿百僚就园陵而创焉。
    章帝元和二年下诏曰：。《河图》称赤九会昌十世以光十一以兴尚书璇玑钤曰：述尧理世平制礼乐放唐之。《文子》末小子於数终曷以缵兴崇弘祖宗仁济元元帝命验曰：顺尧考德题期立象。且三五步骤优劣殊轨况於顽陋无以克堪虽欲从之末由也。已每见图书中心恧焉博士曹褒知帝旨欲有兴作乃上疏曰：昔者圣人受命而王莫不制礼作乐以著功德功成作乐化定制礼所以救世俗致祯祥焉万姓获福於皇天者也。今皇天降祉嘉瑞并臻制作之符甚於言语宜定文制著成汉礼丕显祖宗盛德之美章下太常太常巢堪以为一世大典非褒所定不可许帝知群僚拘挛难与图始朝廷礼宪宜时刊立。
    和帝永元五年春正月登灵台望云物。
    魏文帝黄初元年诏曰：孔子称行夏之时乘殷之辂服周之冕乐则韶舞此圣人集群代之美事为後王制度也。《传》曰：夏数为得天朕承唐虞之美至於正朔当依虞夏故事。若殊徽号异器械制礼乐易服色用牲币自当随土德之数每四时之季月服五十八日腊以丑牲用白其节毛自当赤但节幡黄耳其馀郊祀天地朝会四时之服宜如汉制宗庙所服一如。《周礼》尚书令桓阶等奏据三正周复之义国家承汉氏人正之後当受之以地正牺牲宜用白今从汉十三个月正则牺牲不得独改今新建皇统宜稽古典先代以从天命而正朔牺牲一皆不改非所以明革命之义也。诏曰：服色如改所奏其馀宜如虞承唐但腊月用丑耳。
    二年正月乙亥朝日於东门之外诏曰：汉氏不拜日於东郊而旦夕尝於殿下东西拜日烦{艹}似家人之事非事天郊神之道也。（按礼天子以春分朝日於东秋分夕月於西今正月非其时也。至明帝太和元年二月丁亥朔朝日於东郊八月己丑夕月於西郊此古礼也。）。
    明帝太和元年正月丁未郊祀武帝以配天宗祀文帝於明堂以配上帝是时二汉郊礼之制具存魏即损益可知也。
    青龙五年山荏县龙见诏三公曰：昔在庖牺继天而王始据木德为群代首自兹以降服物氏号开元著统者既膺受命历数之期握皇灵迁兴之运承天改物序其纪纲虽炎黄少昊颛顸高辛唐虞夏后世系相袭同气共祖犹昭显所受之运著明天人去就之符无不革易制度更定礼乐诞群后班瑞信使之焕炳可述於後也。至於正朔之事当明不变改以彰异代曷疑其不然哉！文皇帝践祚之初庶事草创遂袭汉正不革其统朕在东宫及臻在位每览书籍之林总公卿之议夫言三统相变者有明文云：虞夏相因者无其言也。历志曰：天统之正在子物萌而赤地统之正在丑物化而白人统之正在寅物成而黑但含生气以微成著故太极运三辰五星於上元气转三纲五行於下登降周旋终则。又始言天地与人所以相通也。仲尼以大圣之才祖述尧舜宪章文武制作春秋论穷人事以贯百王之则故於二微之月每月称王以明三正迭相为首夫祖述尧舜以论三正则其明义岂使近在殷周而已乎！朕以眇身继承洪绪既不能绍上帝之遗风杨先帝之休德。又使王教之弛者不张帝典之阙者未补之德不著亦恶乎！已乎！今推三纲之次魏得地纲当以建丑之月为正考之群艺厥义彰矣。改青龙五年春三月为景初元年孟夏四月服色尚黄牺牲用白戎事乘黑首之白马建太赤之旗期会建太白之旗春夏秋冬孟仲季月虽与岁不同至於郊祀迎气礻勺尝巡狩田分至启闭班宣时令中气晚早敬授民事诸。若此者皆以正岁斗建为节历数之序乃上与先圣合符同契重规叠矩者也。今遵其义庶可以显祖考大造之基崇有魏维新之命於戏王公群臣百辟卿士靖康厥职帅意无怠以永天休司徒布露咸使闻知称朕意焉（按服色尚黄据土行也。牺牲旗一用殷礼行殷之时故也。《周礼》巾车职建大赤以朝大白以即戎此则周以正色之旗朝会以先代之旗即戎始用殷礼变周之制故建白以朝大赤即戎也。）明帝。又诏曰：以建寅之月为正者其牲用玄以建丑之月为正者其牲用白以建子之月为正者其牲用も此为牲色各从其正不随所犯之阴阳也。祭天不嫌於用玄则祭地不得独疑於用白也。天地用牲得无不宜异耶更议，於是议者各有引据无可从。又诏曰：诸议所依据各参错。若阳祀用も阴祀用黝复云：祭天用玄祭地用黄如此用牲之义未为通也。天地至尊用牲当以所尚之色不得专以阴阳为别也。今祭皇帝天皇后地天地郊明堂宗庙皆宜用其别祭五郊各随方色祭日月星辰之类用も社稷山川之属用玄此则尊卑方色阴阳众畅矣。初明帝即位便有改正朔之意朝议多异同持疑不决久乃下诏曰：黄初以来诸儒共论正朔，或以改之为宜，或以不改为是意取驳异於今未决朕在东宫时闻之意尝以夫子作春秋通三统为後王法正朔各从色不同因袭自五帝三王以下或父子相继同体异德或纳为大麓受终文祖或寻干戈从天行诛虽遭遇异时步骤不同然未有不改正朔易服色表明文物以章受命之符也。由此而言之何必以改正为是耶，於是公卿以下博议侍中高堂隆议曰：按自古有文章以来帝王之兴受禅之与干戈皆改正朔所以明天道定民心也。《易》曰：乾元亨利贞有孚改命吉汤武革命从乎！天应乎！人其义曰：水火更用事犹王者必改正朔易服色也。易通卦验曰：王者必改正朔易服色以应天地三气三色。《书》曰：若稽古帝舜曰：重华建皇授政改朔初高阳氏以十一月为正荐玉以赤缯高辛氏以十三月为正荐玉以白缯尚书。《传》曰：舜定钟石论人声乃及鸟兽咸变於前故更四时改尧正。《诗》曰：一之日发二之日栗烈三之日于耜。《传》曰：一之日周正月二之日殷正月三之日夏正月诗推度灾曰：如有继周而王者虽百世可知以前验後文质相因法度相改三而复者正色也。二而复者文武也。以前验後谓轩辕高辛夏后氏汉皆以十三月为正少昊有唐有殷皆以十二月为正高阳有虞有周皆以十一月为正後虽百皆以前代而复也。礼大。《传》曰：圣人南面而治天下必正度量考文章改正朔易服色殊徽号乐稽曜嘉曰：禹将受位天意大变迅风雷雨以明将去虞而夏也。是以舜禹虽太平受禅犹制礼乐改正朔以应天从民夏以十三月为正法物之始其色尚黑殷以十二月为正法物之牙其色尚白周以十一月为正法物之萌其色尚赤能察其类能正其本则岳渎致云雨四时和五稼成麟皇翔集春秋十七年夏六月甲子朔日有蚀之。《传》曰：当夏四月是谓孟夏春秋元命苞曰：王者受命昭然明於天地理故必移居处更称号改正朔易服色以明天命圣人之宝文质再而改穷则相承周则复始正朔改则天命显凡典籍所记不尽於此略举大较亦足以明也。太尉司马悫尚书仆射卫臻尚书薛梯中书刘放中书侍郎刁博士秦静赵怡中候中诏季岐以为宜改侍中缪袭散骑常侍王肃尚书郎魏衡太子舍人黄史嗣以为不宜改至是始定。
    晋文帝为晋王命司空荀ダ因魏代前事撰为新礼参考古今更其节文羊祜任恺庾峻应贞并共刊定成立六十五篇奏之（太康初尚书仆射朱整奏付尚书礼挚虞讨论之虞表所宜增损日臣典校故太尉ダ所撰五礼臣以为史笔命以垂统帝王之美事也。隆礼以率教邦国之大务也。是以臣前表礼事稽留未逮请施行）。
    武帝泰始二年正月诏曰：有司前奏郊祀权用魏礼朕不虑改作之难令便为永制众议纷纭遂不时定不得以时供飨神祗配以祖考日夕难企贬食忘安其便郊祀时群臣。又议五帝即天地五气时异因殊其号虽名有五其实一神明堂南郊宜除五帝之坐五郊改五精之号皆同称昊天上帝各设一坐而已地郊。又除先后配祀帝悉从之是年二月丁丑郊祀宣皇帝以配太宗文皇帝於明堂以配上帝十一月有司议奏古者丘郊不异宜并圆丘方丘於南北郊更修立坛兆其二至之祀合於二郊。又从之一如宣帝所用王肃议也。是月庚寅冬至帝亲祠圆丘於南郊自是後圆丘方泽不别立。
    六年十二月帝临辟雍行乡饮酒之礼诏曰：礼仪之废久矣。乃今後讲肄旧典赐太常绢百疋丞博士及学生牛酒。
    十年将聘拜三夫人九嫔有司奏礼皇后聘以无妾媵礼贽之制诏曰：拜授可依魏氏故事，於是临轩使使持节兼太常拜夫人兼御史中丞拜九嫔太康五年修作明堂辟雍。
    怀帝即位遵旧制临太极殿使尚书郎读时令。
    元帝太兴元年三月辛夕卩亲郊祀飨配之礼初尚书令刁协国子祭酒杜夷议宜须旋都雒邑乃修之司徒荀组据汉献帝居许即便立郊自宜於此修奉骠骑王导仆射荀崧太常华常中书侍郎唐亮皆同组议事遂施行其制度皆太常贺循依晋之旧也。
    四月合朔中书侍郎孔愉奏曰：春秋日有蚀之天子伐鼓於社攻诸阴也。诸侯伐鼓於朝臣自攻也。按尚书符。若曰：有变更便伐鼓於诸门有违旧典诏曰：即陈有正义辄敕外改之。
    孝武帝太元十三年正月後辛祀明堂车服之仪率遵汉制出以法驾服以衮冕。
    宋文帝元嘉十五年四月皇太子纳妃六礼文与纳后不异百官上礼其月壬戌於太极殿西台叙宴二宫队王副司徒征北镇南三府佐扬兖江三州网彭城江夏南谯始兴武陵曹七国侍郎以上诸二千石在都邑者并豫会。
    二十一年十月命刺史郡守修东郊耕藉之仪孝武即位初军府造次不晓朝章徐爰素谙其事既至莫不嘉悦以兼太常丞撰立仪注大明五年五月起明堂於国学南丙巳之地六年置凌室修藏冰之礼。
    前废帝即位以郊旧地为吉祥移还本处先是北郊晋成帝世始立本在覆舟山南来太祖以其地为乐游苑移於山西北後以其地为北湖移於湖塘西北其地卑下泥湿。又移於白石村东其地。又以为湖乃移於锺山北京道西与南郊相对後罢白东湖北郊还旧处。
    南齐太宗建元元年七月祭五帝之神於明堂有功德之君配明堂制有五室从尚书仆射王俭议也。梁高祖天监九年有事灵坛以为雨既类阴而求之正阳其谬已甚东方既非盛阳而为生养之始则雩坛应在东方祈晴亦宜此地，於是遂移於东郊（初大雩国南除地为单至是改焉）。
    十二年太常丞虞嚼引。《周礼》明堂九尺之筵以为高下修广之致堂崇一筵故阶高九尺汉家制度犹遵此礼故张衡云：度堂以筵者也。郑元以庙寝三制既同但应以九尺为度制可，於是毁宋太极殿以其材构明堂十二间基准太庙以中央六间安六座悉南向东来第一青帝第二赤帝第三黄帝第四白帝第五黑帝配帝聪配享五帝在阼阶东上西向大殿後为小殿五间以为五佐室焉初高祖以明堂在国之阳其祀之法犹依齐制欲有改作乃下制旨而与群臣切磋其义制曰：明堂唯大戴礼九室八牖三十六户以茅盖屋上圆下方郑元据援神契亦云：上圆下方。又云：八{艹}四达明堂之义本是祭五帝神九室之数未见其理。若五堂而言虽当五帝之数向南则皆汁光纪向北则背赤怒东向西向。又亦如此於事殊未可安。且明堂之祭五帝则是总义在郊之祭五帝则是别义知祀所配复应有室。若专配一室则是义非配五。若皆配五则便成五位以理而言明堂本无有室宋异以为月令天子居明堂左个右个听朔之礼既在明堂今。若无室则於义成阙制曰：若如郑元之义听朔必在明堂此则人神混淆庄敬之道有废春秋云：介居二大国之间此言明堂左右个者谓所记五帝明堂之南。又有小堂亦号明堂分为三处听朔既三处则有左右之义在营域之内明堂之外则有个名。故曰：明堂左右个也。以此而言听朔之处自在五帝堂之外人神有别羌无相干其义是非莫定初尚未改至是嚼议乃定。
    十六年四月诏曰：人神无常飨飨於克诚所以西邻礻龠祭实受其福宗庙祭祀犹有牲牢无益至诚有累宜造自今四时尝外可量代之八座议以大脯代一元大武八座。又奏既停宰杀无复省牲之事请立省馔仪其众官陪列并同省牲帝从之。
    普通六年尚书仆射徐勉上修五礼。表曰：臣闻立天之道曰：阴与阳立人之道曰：仁与义故称道之以德齐之以礼夫礼所以安上治人引风训俗经国家利後嗣者也。唐虞三代盛必由之在乎！有周宪章尤备因殷革夏损益可知虽复经礼三百曲礼三千经文三百威仪三千其大归有五即宗伯所掌典礼吉为上凶为之次宾次之军次之嘉为下也。故祠祭不以礼则不齐不庄丧纪不以礼则背死忘生者众宾客不以礼则朝觐失其仪军旅不以礼则致乱於师律冠婚不以礼则男女失其时为国修身於斯攸急洎周室大坏王道既衰官守斯文日失其序礼乐征伐出自诸侯小雅尽废旧章缺矣。是以韩宣鲁始知周公之德叔侯在晋用辨郊劳之仪战国纵横政教愈泯暴秦灭学扫地无馀汉氏郁兴日不暇给犹命叔孙於外野方知帝王之为贵末叶纷纶递有兴毁，或以武功锐志好黄老之言礼义之式於焉中止及东京曹褒南宫制述集其散略百有馀篇虽写以尺简而终阙於奏其兵革相寻异端互起章句既沦俎豆斯辍方领矩步之容事灭於旌鼓兰台石室之文用尽於帷盖至乎！晋初爰定斯礼荀ダ制之於前挚虞删之於末既而中原丧乱罕有所遗江左草创因循而已革之风是则未暇伏惟陛下睿明启运先天改物拨乱惟武经时以文作乐在乎！功成制礼弘於业定光启二学皇枝等於贵游客兹五馆草莱升以好爵，爰自受命迄於告成盛德形容备矣。天下能事毕矣。敦敦穆穆无得而称焉至。若玄符灵贶之祥浮溟栈山之赆固亦日书左史副在有司焉可得而略也。是以命彼群才搜甘泉之法延兹硕学阐西台之仪淄上淹中之儒连踪继轨负笈怀铅之彦匪旦伊夕谓以化穆三雍人从五典秩宗之教勃焉以兴伏寻所定五礼起齐。
    永明三年太子步兵校尉伏曼容表求制一代礼乐於时参议置旧学士十人止修五礼谘禀卫将军丹阳尹王俭学士亦分住郡中制作历年犹未克就及文宪薨殂遗文散逸後。又以事付国子祭酒何胤经涉九载犹复未毕建武四年胤还东山齐明帝敕尚书令徐孝嗣旧事本末随在南第东昏永元中孝嗣於此遇祸。又多零落当时鸠敛所馀权付尚书左丞蔡仲熊骁骑将军何佟之共掌其事修礼局住在国子学中门外东昏之代频有军火其所散失。又逾大半天监元年佟之启审省置之宜敕使外详时尚书参详以天地初革庶务权舆宜俟隆平徐议删撰欲。且省礼局并还尚书仪曹诏旨云：礼坏乐缺故国异家殊实宜以时修定以为承准但顷之修撰以情取人不以学进其掌知者以贵总一不以稽古所以历年不就有名无实此既经国所先外可议其人定便即撰次，於是尚书仆射沈约等参议诸五礼各置旧学士一人人各自举学士二人相助抄撰其中有疑者依前汉石渠後汉白虎随源以闻请旨断决乃以旧学士右军记室参军明山宾掌吉礼中军田曹行参军兼太常丞贺阳掌宾礼征虏记室参军陆琏掌军礼右军事司马聚掌嘉礼尚书左丞何佟之总参其事佟之後以镇北谘议参军伏亘严植掌凶礼亘寻迁官以五经博士缪昭掌凶礼复以礼仪繁广记载残缺宜须博论共尽其致更使镇军将军丹阳尹沈约太常卿张充及臣三人同参厥务臣。又奉别敕总知其事末。又使中书侍郎周舍庾於陵二人复豫参知。若有疑义所掌学士当职先立议通谘五礼旧学士及参知各言同异条牒启闻决之制旨疑事既多岁时。又积制旨裁断其数不少莫不网罗经诰玉振金声义贯幽微理入神爽前儒所不择後学所未闻凡诸奏决皆载篇首具列圣旨为不刊之则洪规盛范冠绝百王茂实英声方垂千载宁孝宣之能拟岂孝章之足云：五礼之职事有繁简及其列纂不得同时嘉礼仪注以天监六年五月七日上尚书合十有二秩一百十六卷五百四十六条宾礼仪注以天监六年五月二十日上尚书合十有七秩一百三十三卷五百三十五条军礼仪注以天监九年十月二十九日上尚书合十有八秩一百八十九卷二百四十条吉礼仪注以天监十一年十一月十日上尚书合二十有六秩二百二十四卷一千五百条凶礼仪注以天监十一年十一月十七日上尚书合四十有七秩五百一十四卷五千六百九十三条大凡一百二十秩一千一百七十六卷八千一十九条。又例副秘ト及五经典书各一通缮写校定以普通五年二月始获完毕窃以撰正履礼历代罕就皇明在运厥功克成周代三千举其成数今之八千随事附益质文相变故其数兼倍犹如八卦之爻因而重之错综成六十四也。昔文武二王所以纪纲周室君临天下公旦修之致太平龙凤之瑞自斯厥後甫备兹目孔子曰：其有继周者虽百世可知岂所谓齐功比美者欤臣以庸识谬司其任淹留历稔允当斯责兼勒成之初未遑表上实由才轻务广思力不周永言惭总寤寐自今春繇驾将亲六师搜寻军礼阅其修章靡不该备所谓郁郁文哉！焕乎！洋洋信可以悬诸日月颁之天下者矣。愚心喜忭弥思陈述兼前後联官一时皆逝臣虽幸存老已将及虑皇世大典遂阙腾奏不任下情辄具载撰修始末并职掌人所成秩条目之数谨拜表以闻诏曰：经礼大备政典载旨今诏有司按以行事也。又诏曰：勉表如此因革允宪章大备功成业定，於是乎！在可以脊被八表施诸百代俾万世之下知在斯文主者其按以遵行勿有失坠陈宣帝太建五年六月治明堂。
    十年八月乙巳立方明坛於娄湖。
    後魏道武天兴元年定都平城即皇帝位诏仪曹郎董谧撰朝觐飨宴郊庙社稷之仪。
    二年命礼官招采古事制三驾一曰卤簿驾军戎大祠则设之二曰法驾巡狩小祠则设之三曰小驾游宴离宫则设之。
    六年诏有司制冠服随品秩各有差（事未暇多失古礼）。
    孝文帝太和四年八月乙夕卩诏诸州置冰室十二年正月辛巳朔初建五牛旌旗。
    十五年四月己夕卩经始明堂。
</div>
    <div class="pagination">
<a href="册府元龟_page410.html">上一页</a><span>...</span><a href="册府元龟_page406.html">406</a><a href="册府元龟_page407.html">407</a><a href="册府元龟_page408.html">408</a><a href="册府元龟_page409.html">409</a><a href="册府元龟_page410.html">410</a><span class="current-page">411</span><a href="册府元龟_page412.html">412</a><a href="册府元龟_page413.html">413</a><a href="册府元龟_page414.html">414</a><a href="册府元龟_page415.html">415</a><a href="册府元龟_page416.html">416</a><span>...</span><a href="册府元龟_page412.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
