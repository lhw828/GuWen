<!DOCTYPE html>
<html>
<head>
    <meta charset="UTF-8">
    <title>白孔六帖 - 第 14 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 14 页/共 50 页</h1>
    <div class="content">　　凉徳【薄徳也】徳星聚【陈太丘诣荀淑元方将车季方骖乗羣防坐于车中荀淑使慈明应门行酒文若小坐于膝余六龙丁食太史奏徳星聚五百里内有贤人聚】徳量【魏文帝察黄权有徳量欲试惊之使左右催权交错于道官属莫不魂慑而权顔色举止自若】仇览【家人莫见喜怒声色而雅】裴遐【在东平将军周馥坐与人围棊馥司马行酒遐未即饮司马曵遐堕地遐徐起还坐色无变棊如故性和有如此者】避火【王徽之献之俱有雅量一日火发其舍徽之走不遑取履献之怡然命左右扶出以此分优劣也】霹雳【夏侯倚柱作书霹雳破柱书如故诸葛诞亦然】临贼【蜀费祎文言时魏军至假祎往御之来敏诣祎祎别来围棊时羽檄交至人马擐甲严驾讫祎与敏竟日对戏色无倦敏曰试君耳必能办贼也果有功】又【苻坚入冦朝野震恐谢入见安安夷然不惧曰已别有防又令张重请安遂与出游山墅与棊赌墅安常劣于是日惧便敌手不胜日暮归部署其所镇物如此也】咸有一徳惟有慙徳　徳以施惠　徳輶如毛　既饱以徳　以徳绥我　反徳为乱　崇徳报功　惟徳动天　明徳务崇　明徳惟馨　弃徳不祥　为政以徳　以徳和人　徳成而上　度徳以处　徳惟善政　欲报之徳在乎徳行　汪汪万顷波【黄叔度】大略【赵充】坦腹【王羲之】败
　　面【见寛恕门】超将中军【原轸将中军先以下军超将中军故曰上徳也】徳之不修是吾忧也【语】有邻【子曰徳不孤必有邻】徳延【延久也书惟宁王徳延君奭】秉徳不康【康安也非我有周秉徳不康宁多方】作徳心逸日休【周书】恃徳者昌【史】黎民敏徳【虞书言民敏疾敬徳】徳俭有度　徳广所及　望而畏之貌足畏也色足惮也　徳礼不易　英华外发　尊
　　其瞻视　威而不猛恭而安　容止可观　动则思礼行则思义　监其徳也　徳之恭也　徳之聚也　徳施普也　徳之舆也　上徳不徳　秩秩徳音　恭俭惟徳　率徳改行　果行育徳　其徳不囘　徳音是茂　礼以防徳　懿文徳　既阻我徳　皆有嘉徳隂徳韩厥存赵孤【太史公曰韩厥感晋灵公绍存孤以成程婴杵臼之义韩氏隂徳于赵其大者与魏终为诸侯十世宜乎】邴吉病【汉邴吉病上使加绋而封夏侯胜曰未死臣闻有隂徳必享其乐以及子孙今吉未获报非死病果愈】于公闾【于公闾壊父老治之公曰必髙大其门令容驷马髙盖我治狱多隂徳子孙当有兴者至定国果为丞相】升卿【虞诩祖曰吾治狱多活人后世虽不及于公何知不至九卿乎故字诩曰升卿】书生【后汉王忳字少林诣京师于空舍中见一书生病困慜而视之生曰吾腰下有金十斤相赠乞藏骸骨未及问姓而絶忳鬻一斤营余悉置棺下无知者后忳为大度亭长至亭有马入亭中风飘绣被堕忳前忳后乗马马牵忳入他舍主人认马忳具云云主人曰所埋者我儿也姓金名产此隂徳报君也】埋牛肉【晋周于郷人有盗牛者于冢间访得宻埋其肉不使知之】叔敖斩蛇【史孙叔敖见两头蛇恐人更见乃斩埋之叔敖母曰夫有隂徳必有阳报汝必当贵后为楚令尹】活千人有封【和喜邓太后训汝叔陔言尝闻活千人子孙必封兄训为谒者治石臼河岁活数千人天道可信家必蒙福初太傅禹叹曰吾将百万众未尝妄杀一人后亦有兴者】全济【顺烈皇后父商曰我先人全济河西活者不可胜数积徳必报当往此女也】静隂合徳不告而退遂亡【见孝禄飬门】衰三年【史程婴立孤儿讫还自杀赵武服衰三年春秋祀之世世不絶】行成于内　天惟报施【神亦福谦】积善之家必有余庆　为而不恃【圣人施徳不望报老子】　徳服人徳则不竞【传曰徳则不竞寻盟何为】引车【史蔺相如位在廉颇上欲辱之相如知毎引车避之后颇肉负荆谢罪】徳攻【晋文公能以徳攻人】饮徳【吴程普以年长侮周瑜瑜折节下之不为校普自敬伏乃告人曰与周瑜交若饮醇醪不觉自醉也】饱徳【既饱以徳诗】君子之徳风　人皆改操饰行【许邵子将为功曺太尉徐璆敬之府中莫不改操饰行同郡袁绍去濮阳令归车徒甚盛入界谢宾客曰吾舆服岂可使子将见之遂以单车归也】孙生至孝【黄巾不犯孙先生舍以孙至孝】陈寔所短【陈实仲弓乡里化其徳人有过曰宁为刑罚所加不为陈寔所短】王烈诱人【先贤行状曰王烈识道达义其诱人皆因性气诲之后有盗牛者发曰罪责甘心乞不使王烈知也烈闻之遗布一端以激其心后老父遗剑于路有一人守之乃是盗牛者】心服【戴良才高见黄叔度未尝不正容及归惘然有失母曰汝复从牛毉儿来耶对曰良不见叔度不自谓不及既观其人固难得而测矣陈蕃周举相谓曰时月不见叔度则褊吝心生蕃为三公叹曰叔度在吾不敢先佩印绶】避盗【赏盗与盗开路并见盗门】牛犯禾【皇甫谧高士传曰管宁幼安邻有牛犯宁禾牵牛着凉处饮食过于牛主牛主大慙若犯严刑是以左右无鬪讼】河海之润【河海之润千里盛称及四海左传】行成于身唯有徳者【能以寛服人】徳化【逢萌修道人皆化之以徳后汉】无毒草【譬如灵蓍在林林无毒草威凤在野野集仁禽是以子将为吏人皆改操后汉许子将】　世徳前训【国语叔詹曰昔用前训文侯之功武公之业可谓前训】世济其美【不陨其名髙阳才子】家声克绍前烈【书】父作之【子述之】无违命【传曰自幕至瞽防无违命舜之先也】世名清廉【汉王吉至孙崇世名清廉】陈氏公卿【陈寔为太丘长子纪为司农孙羣为司马世有重名语曰公慙卿卿慙长也】伏不竞【后汉伏湛九世祖伏生经学清浄无竞故东周号伏不竞】杨氏名徳【杨震伯起八世祖僖封赤泉侯高祖敞丞相父宝隐居自农至七世名徳震及孙彪四世为大尉世有名徳】羊祜九世【并清徳闻祖续父述】汜毓【字雉春奕世敦睦逮毓九世人号其家儿无常父衣无常主】孔为国基于徳礼【魏徴云】徳礼国之大纲【又曰徳礼形则逺者来格国之大纲不可斯须废也】以徳并凶势不相入【陈子昻】娄公盛徳【娄师徳狄仁杰未辅政娄师徳荐之后曰朕用卿师徳荐也诚知人矣出其奏仁杰慙已而叹曰娄公盛徳我为所容乃知吾不逮逺矣本传】质厚少縁饰【元徳秀】虞世南五絶【虞世南帝每称其五絶一曰徳行】风度凝逺【宋璟风度凝逺人莫涯其量】天下推为旧徳【张镐起布衣二朞至宰相在位虽浅而天下之人椎为旧徳】徐岱不谈人短　外严重中寛厚【令狐楚外严重不可犯而中寛厚】博厚恢大之徳【阳城出为道州刺史太学诸生何蕃等二百人顿首阙下请留城栁宗元闻之遗蕃等书曰公有博厚恢大之徳并容善伪来者不拒有狂惑小生依托门下飞文陈愚论者以为阳公过于纳污】风度沉整【房琯风度沉整】世推长者【卢知猷器量浑厚世推为长者】足乎已无待于外之谓徳【韩文原道】徳有吉有凶【同上】人不能窥其际【阳城居位八年人不能窥其际】拜御史卧家无喜色【孙伏伽始伏伽拜御史时先被内防而制未出归卧家无喜色顷之御史造门子弟惊白伏伽徐起见之时人称其有量以比顾雍】李石【中人自边还走马入金光门道路妄言兵且至京师讙走尘起百官或袜而骑台省吏稍稍遁去郑覃将出石曰事未可知宜坐须其定宰相走则乱矣若变出不虞逃将安适人之所瞻不可忽也益治薄书沛然如平时】置怨结懽【李吉甫李泌窦参器其才厚遇之陆贽疑有党出为明州长史贽之贬忠州宰相欲害之起吉甫为忠州刺史使甘心焉既至置怨与结懽人益重其量】器量方峻【杨于陵器量方峻进止有常度】器局峻整【裴垍器局峻整持法度】又【窦威有器局】莫可得窥【萧頴士送弟旭东归序冲融坦荡莫可得而窥也】深沉有度量【娄师徳深沉有度量人有忤己輙逊以自免不见容色尝与李昭徳偕行师徳素丰硕不能遽步昭徳迟之恚曰为田舍子所留师徳笑曰吾不田舍复在何人】蓄雄刚之峻徳【韩愈上于頔书】性和易于人无所不容【薛存诚】隂徳在人【陆元方临终取奏藁焚之曰吾隂徳在人后当有兴者本传】白中令【应举屡不第诣胡芦先生问命生不许之意无科级之分试日排安上门人马驾肩閙拥公顾见一妇人携女奴挈二合在闹中女奴力勌置门闑门将辟失妇人与女奴所在合留在闑公以防裾卫合恐为他人所搆日晏杳然歘南望向之妇人啜泣而来出声啼号公诘之妇人反袂拭面而言夫犯刑宪罪案已圎在今辰明辰某家道丰厚然所蓄一宝有能救防者惟欲宝带且曰今辰五鼔亲遣女使赍合当閙中失所在今夫不免极刑矣公备认物主不缪于元安置处给还妇人再拜泣谢而去趂试不及遂罢一举翌日访胡芦先生见公惊异且曰公去岁相过耶曰然公来年及第位极人臣必近种隂徳公匿之而不言芝田録】张杜有后岂用灋虽深而治者或能去天下之恶除生人之害所以然也【賛皇公隂徳论】全救数十族【裴遵庆调大理丞边将萧克济督役苛暴役者有丑言有司以大逆论遵庆曰财不足聚人力不足加众焉能反由是全救数十族本传】裴度【质状眇小既屡出名场防有相者在洛大为搢绅所神公特造之相者云公形神稍异不入相若不至贵即当饿死他日出游香山寺忽一素衣妇人致缇防于栏楯上祈祝良久而去度见缇防在旧处知其遗忘也遂收取以待妇人再至日暮竟不至度挈归逆旅诘旦复携往寺门始辟昨日素衣疾趍而至摭声晼叹若有非横讯之曰阿父无罪被系告人假得玉带二犀带一直千余缗以赂津要不幸去失于此今老父不测之祸无所逃度怃然诘其物色因授之妇人拜泣请留一度笑而遣之寻诣相者云审声色顿异惊曰必有隂徳前途万里后必位极人臣出摭言】
　　规诲【四】
　　白赠人以言【史孔子去周老子送之曰仁者赠人以言夫聪明深察近于死者议人也博辨宏达危身也】规我【子宁以他规我】卒事不规【传曰王使椒举立向戍子产之后以规过卒事不规曰礼吾所未见者有六焉又何以规之】良规【戢卿良规】大夫规诲【传】补察【其过】匡其不及　苦言良箴　诤友孔陈吕后禄产祸败事【刘仁轨上疏辞疾因陈吕后禄产祸败事以规后后遣武承嗣赍玺书慰勉】诏太子诸王谢规讽意【裴光庭撰瑶山往则维城前轨二篇献之手制褒美诏皇太子诸王于光顺门见光廷谢所以规讽意也】蒋钦绪【出为华州刺史萧至忠自晋州被召过钦绪钦绪本姻家戒曰以君才不患不见用患非分而求耳至忠竟及祸】刘延祐【李勣戒之曰子春秋少而有美名宜少自抑无为出人上延祐钦纳】
　　贤【五　慕贤　知贤附】
　　白直方大　义以方外　通天下之志　以贤【制爵周礼】出其言善【则千里应之】髦士攸宜　昭眀有融髙朗令终　南山有台【乐得贤也】南有嘉鱼【乐与贤者共之】棫朴【文王能官人也】慎其独【君子】絜矩之道　有方之士　不尚贤使人不争【老子】耻名之浮于行　难进易退【三揖而进一辞而退】贱货贵徳【贤者不陨获于贫贱不充诎于富贵去谗逺色贱货贵徳所以劝贤】清明在躬　气志如神　从善如流　贤哉回也　求善不厌　贤者【子孙宜有后也】行贤而能去贤【安往而不爱】贤人集【荀陈之防见徳门注】吉人为善【惟日不足】择善而从　为善不改【其度】孳孳【鸡鸣而起孳孳为善者舜之徒也】朝有进善之旌　为善最乐【后汉明帝问东平王处家何等最乐对曰为善最乐】诈善【张湛居室修整虽遇妻子如严君人谓湛诈善湛曰人皆诈恶我独诈善何伤乎】动不累髙【晋谢鲲通简有识人服其逺扬而悟于荣辱自处若秽而动不累髙】守节【传曰前志有之贤守节】选贤与能任贤勿贰　取贤敛才　举贤援能　进贤受上赏亲贤【下无能也】贤贤易色　国之纪人之望【贤者】信贤而任之君之明也【议贤而下之臣之忠也吕氏春秋】一沐三握髪一饭三吐哺【周公下接白屋之士后世称圣贤】伤贤者殃及三代蔽贤者身当其害达贤者福流子孙嫉贤者名迹不全【黄石公三畧】人之清者为贤　贤不肖之杖【鬻子】惟后非贤不乂【书】得地千里【不如得一贤士吕氏春秋】黄金累千【不如一贤】建官惟贤【书】素履贱货【责得所以观贤】魏文得誉于诸侯【魏文侯师卜子夏敬段干木田子方得誉于诸侯】叔坚图形于屈庙【后汉马叔坚郷里图其形于屈原庙】陈蕃觧榻【陈蕃敬徐孺特致一榻来则觧之去则悬之】　慕贤执鞭所欣慕【太史公曰晏子在余虽执鞭所欣慕】倾慕【汉临卭令不敢尝食身请司马相如相如往一座尽倾慕之】慕蔺【司马相如本名犬子慕蔺相如为人遂名相如】李杜齐名【见义感门注】喜御【荀粲常就李膺门因为其御既还喜曰今乃得御李君矣其见仰慕也如此】折角巾【郭林宗行遇雨巾一角垫士人故折其巾角以效之】蒲葵扇【谢安风流时多爱慕故人罢中宿县还有蒲葵扇五万安取中者题之京师慕效竞市价数倍】掩鼻咏【谢安能咏为洛下书生有鼻疾故音浊名流学咏者掩鼻效之】衣练【王为太保时帑藏诸库中唯练千端鬻之不得国用不给乃制练布单衣士人翕然效之练遂涌贵】何敢望囘【赐也语】希顔慕蔺　孟母三徙【以择善】见善如不及　见善若惊【闻义能徙】里仁为美【择不处仁焉得知】衣润而行雾【室香而袭衣】景慕　景行龙门【李膺元礼以声名自髙士有得接遇者名为登龙门】见贤思齐　执辔【魏公】
　　【子执辔迎侯嬴】轼庐【魏文侯轼段干木之庐止戈于秦】以己方人　知贤【与选部知人藻鉴门杂】吾之师表【黄宪字叔度世贫贱荀叔遇宪于逆旅时年十四竦然异之谓子吾之师表也既前见袁阆所未及劳问叔曰子国有顔子识之乎阆曰见吾黄叔度耶】倒屣【王粲字仲宣诣蔡邕邕倒屣迎粲粲年少容貌小短座尽惊邕曰王孙有异才吾不如也吾家书籍文章当尽与之】张孝廉【刘琰为丹阳尹张凭字长宗诣琰延之上坐言弥日当留宿至旦遣之凭遂还船须史琰传教覔张孝廉船便召同载】托子【薛宣为不其丞琅邪太守赵贡见宣恱其能还至府舍令妻相见戒曰贡君至丞相我子亦中丞相】先噉牛心【王羲之字逸少年十三谒周顗顗异之时重牛心炙坐客未噉顗先割噉羲之由是知名】又托子【魏三辅决録曰张既徳容世寒素皃童时功曹游殷察之邀既过家设賔馔其妻笑之殷曰方伯器也与论王覇之畧遂以子楚托之后既荐楚为汉兴太守】求县【石苞字仲容既知名诣吏部郎许允求为小县允曰卿我辈人当相引在朝何小县乎苞曰不意允知己也如此】武库五兵【周弼见裴頠叹曰若武库五兵纵横一时之杰】晏子赎越石父在缧绁中【见知人门】谢尚就袁宏【见风流门】孔斗南一人【狄仁杰司马李孝亷每曰狄公之贤北斗以南一人而已】内无声妓娱玩【崔从位方镇内无声妓娱玩士大夫贤之】以一贤敌七国众【李邕下狱许昌男子孔璋上书天子曰昔吴楚反汉得剧孟则不忧夫以一贤而敌七国之众】博选贤杰【张素时太子事游畋素上书曰宜博选贤杰朝夕侍左右】官人惟贤政所以治也【陈子昻奏官人惟贤政所以治也然君子小人各尚其类若陛下好贤而不任任而不能信信而不能终终而不能赏虽有贤人终不肯至又不肯劝反是则天下之贤集矣议者乃云贤不可知人不易识臣以为固易知固易识】得贤须任【又曰陛下知得贤湏任今未能者盖以尝信任者不效如裴炎刘袆之周思茂骞味道固蒙用矣皆孤恩前死以是陛下疑于信贤臣固不然昔人有以噎得病乃欲絶食不知食絶而身殒贤人于国犹食在人人不可以一噎而止飡国不可以谬一贤而逺正士】侥幸开则贤者隐【韦嗣立建言侥幸开则贤者隐贤者隐则人不安人不安国将危矣】木枕布衾质钱【阳城拜右谏议大夫常以木枕布衾质钱人重其贤争信之】夷澹多容可【康敬休夷澹多容可不饮酒食肉不迩声色】俊贤【黄金台贮俊贤多杜甫】治君之用能置贤智于近【而置愚不肖于逺使君子小人各适其分而身享安荣五代史】杨绾以徳服人而人自化可谓贤矣【其议论浑大虽古王佐无以加本賛】防亡之国在贤哲之所扶匡【栁宗元赋】贤者常不遇【韩休书贤者常不遇不贤者比肩贤者常无以自存不贤者志满气得贤者虽得卑位则旋而无不贤者或志主有专不知造物者意如何无乃所好恶与人异心哉不知无乃都不省记忘其死生夀夭耶未可知也】慕司马迁【浑瑊】慕李徳裕【萧遘】
　　行【六】
　　白行发乎迩见乎逺【易】言行君子之枢机【易】行过乎恭师氏敎国三行【一孝行以亲父母二友行尊贤良三顺行事师长孝友而睦姻亲】行
　　前定则不疚　危言危行　行成于内　行笃敬　行成而先　言过其行【君子耻之】内行【翟方进内修行】善行【修身践言谓之善行】积行累功　行有枝叶　素行【景行汚行】达行【孟子曰栁下惠不羞污君不辞小官进不隐贤必以其道遗逸而不怨阨穷而不悯与乡人处由由然不忍去也曰尔为尔虽袒裼裸程于我侧安能浼我哉】徐景山通介有恒【语具节操门】魏虞钦【著书称徐邈曰志髙行洁】言顾行【行顾言】士有百行　士二其行　儒行　修大行者不拘小节孔无检幅【温彦博裔孙庭筠薄于行无检幅】夷恵不能全行【髙冯上五事以为今外官卑品皆未得禄故饥寒之切夷惠不能全行】不饰细行【于琮宣宗诏选士人尚公主者颢语琮曰子有羙才不饰细行为众毁所抑能为之乎】行方介【崔琯行方介有器蕴】已长形彼短巳清彰彼浊【朱偓性通简不骄饰尝曰士茍有行不必以已长形彼短巳清彰彼浊】脩洁独行【毕隆择睿宗嘉隆择脩洁独行有古人风】舆疾上道【潘炎刘晏任权炎乃其壻晏得罪坐贬澧州司马时舆疾上道不自言于邵髙其介】于邵【孝悌有行晚涂益脩洁】进人以行【则枝叶安有难别乎刘蕡】卓然髙行【隐逸卫大经卓然髙行口无二言】洁身乱世以全吾志【权臯顔真卿表为行军司马拜起居舍人固辞尝曰洁身乱世以全吾志欲持是受名邪李季卿为江淮黜陟使列其髙行以著作郎召不就】自力读书不谒州郡【甄济耕宜城野自力读书不谒州郡岁饥节用以给亲里大穣则振其余于乡党贫缺者朋友有缓急輙出家赀周赡以义闻】天下髙其行【不名谓之元鲁山】逺近慕其行【阳城谦恭简素遇人长防如一逺近慕其行来学者接迹于道】行悖义言异行【未尝见其行有悖乎义言有异乎行者则徐之弃也柳宗元序】
　　性情【七】
　　白利贞者性情也【易】惩忿窒欲　致命遂志　吉凶以情迁　爱恶相攻【而吉凶生】情伪相感【而利害生】习以成性【惟民生厚】因物有迁【不忌不克】天命之谓性【率性之谓道】人心不同其如面焉【传】卞急好洁【邾庄公】成性　人各有性【张竦答陈遵曰人各有性长短自裁子欲为我亦不能吾将效子亦败矣】厚貌深情【礼】人各有心　翼奉【字少君】曰知臣之术在六情十二律　五性不相害【五行所属之性】六情更废兴【东方性仁西方性义南方性礼北方性智】观情以律视性以歴【明王所宜独自难与人共露之别不神独行则自然】韦【西门豹情急佩韦自戒后汉范丹以性狷急亦佩韦自戒董安于性缓佩而自戒】穷理尽性【以致于命】达于情【圣人达于情遂于命】性不可逸【老子曰性不可逸命不可变时不可止】性与天道【不可得而闻也】受性于父母【后汉髙获与世祖有旧祖曰欲善当改刚性获曰臣受性于父母不可改遂辞之】吟咏情性以风其上【诗序】反情以和其志【礼】情深而文明【礼】性犹湍水【孟子】性相近习相逺【语】孔鄙逺浮华【萧瑀性鲠急鄙逺浮华】恬澹【韩思复】謇特【王义方性謇特髙自标树】简洁【萧俛性简洁以声利为污疾邪太甚】方重不茍言笑【韦安石】天性质厚【韦斌】干局明彊【戴胄性坚正干局明彊】性疎而果【曰卿性疎而果恐以此】孝友【萧复】不苛察【王珪性不苛察临官务举纲维去其不可者至仆妾亦不见喜愠】明锐【元稹性明鋭遇事輙举】倾邪【张又新】忌前险谲多端【李逢吉】和厚【尹知章性和厚人不见有喜愠未尝有产业】谨厚【宗室道】简重【张镐】奢豪【河间王孝恭性奢豪然寛恕退逊无矜伐色】严重少言【郑珣瑜】恭畏【徐康王元礼】谨洁【汝阳王璡】谨柔【李煴性谨柔材无过人者】敏狯【马三寳性】通率【窦威】雅澹未始忤物【杜黄裳】澹于接物【武元衡雅性庄重虽澹于接物而开府极一时选】浮险【杜兼】知天【尽其心者知其性知其性则知天矣】存存【成性存存】形色【天性】叔鱼之生也【其母视之知其必以贿死杨食我之生也叔向之母闻其号也知必灭其宗越椒之生也子文以为大戚知若敖氏之鬼不食也人之性果善乎韩文原性】后稷之生也【其母无灾其始匍匐也则岐岐然嶷嶷然文王之在母也母不忧既生也傅不勤既学也师不烦人之性果恶乎】杂佛老而言【今之言性者杂佛老而言也杂佛老而言奚言而不异】性也者与生俱生者也情也者接于物而生也【同上】性之品有三而所以为性者五情之品有三而所以为情者七【同上】性之品有上中下三【上焉者善而已矣中焉者可而上下也下焉者恶而已矣其所以为性者五曰仁曰义曰礼曰智曰信上焉者之于五也主于一而行于四中焉者之于五也一不少有焉则少反焉其于四也混下焉者之于五也反于一而悖于四】情之品有上中下三【其所以为情者七曰喜曰怒曰哀曰惧曰爱曰恶曰欲上焉者之于七也动而处其中中焉者之于七也有所甚有所亡然而求合其中者也下焉者之于七也亡与甚直情而行者也】上者可学而下者可制【性之上下者其终不可移乎曰上之性就学而愈明下之性畏威而寡罪故上者可学而下者可制也】下之情【莫不愿达于上上之情莫不求知于下陆贽】
　　命【八】
　　白乐天知命【故不忧易】穷理尽性【以至于命】以听天命【得之自是不得自是以听天命】不知命【庄子曰圣人达于性遂于命】命不可变【见上】不知所以然而然　得之在命【文子曰所受天之命所遭于时有其才不遇于世命也求之有道得之有命故君子能以为善不能必受其福不忍为恶未能必免其祸故逢时进得之以义何幸之有不逢时必让何不幸之有】道之将行命也【道之将废命也】公伯寮其如命何　列子【有力命论】各正性命　命可长也短长之命不知命也　天命【之谓性】孔窦威【仲尼栖迟不偶余见劝学】髙窦賛曰【古来贤豪不遭兴运埋光铲采与草木俱腐者可胜咤哉】人禀天地而生而谓之命【萧瑀尝以刘孝标辩命论诡悖不经乃著论非之以谓人禀天地而生而谓之命至吉凶祸福则系诸人今一于命非先王所以教人者】脩短天也【冯宿疾革将断重刑家人请宥之宿曰命脩短天也挠法以求祐吾不敢】命屯【子今委脩短岂得恨命屯杜甫诗】非人力所支【长孙皇后疾太子欲请大赦曰死生有命非人力所支若脩福可延吾不为恶使善无效我尚何求帝闻嗟羙】命薄不能胜【扈载王朴问李谷载不为舍人何也谷曰非不知其才然载命薄恐不能胜朴曰公为宰相以进贤退不肖何言命耶已而召拜知制诰及为学士歳中卒】位三公年逾八十非命乎【李勣疾诸子固以药进輙曰我山东田夫耳位三公年逾八十非命乎生死系天宁就医求活耶】死生有命【李道李宻署记室宻败为王世充所执众惧不能寐独道曰死生有命忧能了乎释缚为著作】賛皇公荀恱哀王商论【以仲尼之徳足以塞叔孙之毁以仲尼之仕足以免陈蔡之困以仲尼之智足以避匡人之辱以仲尼之道足以容鲁哀之世而逼廹多惧殆于危亡由是思之无非命也】命之否也龙虎不能免于患【及命之泰也蛭螾皆得保其生】名士以才为命【妇人以色为命同上折羣疑相论】百年赋命定岂料沉与浮【杜甫送韦评事】命与时俱背【才将圣不偶命与时俱背李白赠从弟】弗耕而望收【李白命解或曰贵与富在我而已以智求则得之不求则不得也何命之为或曰不然求之有不得而不求有得之者皆命也人事何为二子出或问曰二者之言其孰是也对曰是皆防人于不善之言也以智而求之者盗耕人之田者也皆以为命者弗耕而望收者也吾无取焉尔】命之穷通自我为【足下曰命之穷通自我为之吾恐未合于道足下徴前世而言之则知矣若曰以道徳为己任穷通之来不接意则可也韩文与卫中行书】不遇兴词郁厖眉之都尉【数竒见惜坐猿臂之将军柳睢阳碑】命之穷势之极【栁文书命之穷势之极其卒呼愤自毙不复望于上矣】命乃天也【今天子兴教化定邪正海内皆欣欣怡愉而仆与四五子者独沦防如此岂非命与命乃天也非云云者所制余又何恨同上书】主相造命【李泌帝曰且建中乱卿亦知桑道茂语乎乃命当然对曰夫命者已然之言主相造命不当言命言命则不复赏罚矣】自古圣贤多薄命【英雄恶少皆封侯杜】



　　白孔六帖卷二十七
　　钦定四库全书
　　白孔六帖卷二十八　　唐　白居易　原本
　　宋　孔　　续撰
　　节操【一】　　　　　髙洁【二】
　　修整【三】　　　　　纵逸【四】
　　风流【五】　　　　　刚【六】
　　豪彊【七】　　　　　柔【八】
　　急【九】　　　　　俭【十】
　　勤【十一】　　　　　怠惰【十二】
　　节操【一】
　　白风凄凄鸡鸣喈喈【鸡犹守时喻君子不改其度】达节【子臧曰圣达节谓不守小节】守节【次守节谓善人守其节若子臧季札之属】失节【子臧曰不失节虽不能圣敢失守乎季札曰虽不才愿附子臧以无失节】不以利累形【荘子曰能尊生者不以养身虽贫贱不以利累形也】屠羊说辞赏【屠羊説楚昭王出奔王反赏之説曰大王反国説反屠羊何赏之有】申包胥逃赏【楚昭王反国赏中包胥包胥曰吾为君也君既定矣又何求遂逃赏】苦节【易曰介于石苦节不可贞也】天地节而四时成【节以制度不伤财不害民】虞吉有他不燕【虞专也专则吉来他则不安言介节也】我心匪石【不可转也】我心匪席【不可卷也】砥砺亷隅虽分国如锱铢【不臣不仕其规为如此】通分有恒【魏卢钦著书称徐邈曰志髙行絜髙而不狷絜而不介圣人以清为难而徐公所易或问曰武帝时人以为通自凉州还京师以为介何也答曰徃者崔毛用事贵清素士人皆变易车服而徐公不改故人以为通比来奢僣转相放效徐公雅尚自若故前日之通乃今日之介是世人无常而徐公有常也徐邈字景山】不可屈之色【晋庾衮有异行頴出太守以功曹命之不俟驾而徃请受天下之役适遭遇之逡廵形益恭而有不可屈之色乃厚礼而遣之】懔然节槩【杨燀书曰西河魏文侯之居有段干木田子方之遗风其人懔然有节防知去就之分也】布衣之恋【后汉孔僖曾祖子建与崔篆交善篆事王莽劝子建仕对曰吾有布衣之恋子有衮冕之志其道乖矣】非耕不食【后汉周爕有先人草庐结于冈畔下有陂田常肆勤以自给非身所耕不食也】于陵仲子齐之巨擘【公孙丑曰陈仲子岂不诚亷士哉孟子曰于齐仲子为巨擘亦焉能亷以兄之禄为不义之禄而不食以兄之室为不义之室而不居避兄离母居于陵身织屦妻辟纑以易衣食以母则不食以妻则食岂能充其类也】魏王襃【字伟元计口而食尝刈麦人助之襃弃之】不累主人【晋刘寔清身行无瑕玷窭贫每憇止薪水自给不累主人】口不言货财手不执珠玉【崔洪口不言货财手不执珠玉汝南王以琉璃钟行酒与洪洪不执】过姊饭留钱【后汉范丹字史云姊病姊饭之以姊夫不徳乃留钱二百】动不累髙【晋谢鲲通简有恒有识者服其逺畅而恬于荣辱自处若秽而动不累髙】不失汉节【苏武】不肯乗车【袁闳夏甫父贺为彭城相闳徃省谒变姓名徒行既至数日吏不敢通阿母出见惊白夫人乃宻呼入去贺遣车送之闳称疾不肯乗车】歩担告归【赵孝长平王莽时父为田禾将军以父任为郎告归尝白衣歩担欲止邮亭亭长以孝将至洒扫待之孝不告其名长不肯纳因问曰闻田禾将军子当过何时到乎曰寻即到矣】不食馈食【闵仲叔世称节士乡党见其含菽饮水或遗之受而不食也】不受报恩金【雷义字仲公济人死罪以金二斤谢之义不受人伺义不在黙投承尘上义葺屋得之其人已死无所还乃以金送县】口腹不累【闵仲叔客居安邑老病家贫不能得肉日买猪肝一片屠或不肯安邑令闻勑使常给仲叔知而叹曰闵仲叔岂以口腹累安邑哉遂去客沛寿终】不取于人【常林字伯槐单贫自非手力不取于人】不取死鹿【晋郭文猛兽杀大鹿于文庵侧文以语人人取卖分钱与文文曰我若湏钱当自卖之所以相告正以不取闻者皆嗟叹之】不取鱼贵价【任嘏家贫卖鱼防官发鱼价贵数倍嘏取直如常】赎生口【任嘏尝与人共买生口每价八匹绢生口家来赎直六十匹共买者欲随时价取嘏自取本】不过从兄饭【帝问第五伦伯鱼曰闻卿为吏不过从兄饭有之乎伦曰臣少遭饥乱寔不妄过人饭】不留姊家【沐并徳常过姊姊为杀鸡炊黍而竞不肯留】郭翻坠刀【于水人为取得便与其人】不受遗【翟阳字道渊始安守于寳与阳通家遗阳一舩勑史曰翟公亷譲致书讫委舩而还阳既无反致乃以货之买绢物寄还寳寳本以为惠而反烦之益叹媿焉】如水清【如玉防】如霜眀【如雪净】计口而食【见上注】孔生平重节义【皇甫无逸父诞隋并州緫管府司马汉王谅反逼之不从见杀无逸在长安闻变即号恸人问故对曰吾父生平重节义必无茍免者顷使至果然】挺节无秽声【裴矩虞世基用事官以贿迁惟矩挺节无秽声世颇称之】临难不易节【长孙无忌帝曰朕尝评公等可否以相规谓髙士亷心术警悟临难不易节所乏者骨鲠耳】孤操自将【李渤孤操自将不茍合于世人咸谓之沽激屡以言斥而悻直不少衰守节者尚之】防素刃【姚思亷授秦王府文学王讨徐圎朗尝谓隋事慨然叹曰姚思亷防素刃以明大节古所难者时思亷在洛阳遣使遗物三百段致书曰景想节义故有是赠】操履无玷【郝处俊武后虽忌之以其操履无玷不能害】完节自髙【白居易賛曰当宗闵时权势震赫终不附离为进取计完节自髙】不为声利所迁【韦况虽世贵而志冲逺不为声利所迁当时重其风操】不阿贵近【权万纪帝以为不阿贵近繇是奨礼】不以墅奉宰相【萧复广徳中嵗大饥家百口不自振议鬻昭应墅宰相王缙欲得之使弟纮説曰以君才宜在左右胡不以墅奉宰相取右职复曰鬻先人墅以济孀单吾何用美官使门内馁且寒乎】士大夫壮其节【董晋右丞元琇为韩滉排笮得罪滉势振朝廷晋见宰相诵元琇非罪士大夫壮其节】有风节【武儒衡论议劲正有风节】赐鞭【张建封还镇帝又使左右以所持鞭赐之曰卿节谊嵗寒弗渝故用此为况建封又赋诗以自警励】挺挺有大臣节【郑肃太子母爱弛废斥有端肃因入见言天下大本不可轻动朝廷谓肃临义不可夺挺挺有大臣节】守节清苦【孔戣韩愈上疏其为人守节清苦论议正平】不为龌龊小谨【杜牧刚直有竒节不为龌龊小谨】著名节【奚陟少自砥厉著名节】务为寛平惇大【源乾曜为相十年与张嘉贞张说李元纮杜暹同秉政居中未尝廷议可否晚节唯唯聮署务为寛平惇大故鲜咎悔】晚节苛惨【韩滉晚节益苛惨故论者疑其饰情希进既得志则彊肆盖自其性云】终始完洁【卫次公其节尚终始完洁】臣节之光【李源长庆初年八十矣御史中丞李徳裕表荐源曰贾谊称守围扞敌之臣诚死封疆天寳时士罕伏节逆羯始兴委符组弃城郭者不为耻而憕约义同列守位自如抵刃就终臣节之光】天下思其风烈【裴度及没天下莫不思其风烈】终不屈贼【郎余令祖楚之持节谕山东为窦建徳所获胁以白刃终不屈贼】无愧先烈【袁承序髙宗之为晋王也太宗崇选僚属问梁陈名臣子弟谁可者岑文本曰昔陈亡百司奔散有袁宪者朝服立后主傍白刃不避也王世充篡隋羣臣表劝进而宪子给事中承家称疾不肯署今其少子承序风操清亮无愧先烈帝乃召拜晋王友】任义节【段文昌任义节不为龌龊小行】帝竒其节【蒋俨太宗将伐髙丽遂请行为莫离支所囚以兵胁之不屈内窟室中髙丽平乃得归帝竒其节授朝散大夫】临事不可夺【王及善清正自将临事不可夺有大臣节】先轸免胄以立诚锄麑触槐以取防【富辰怼谏而赴翟仲由结缨而为壮其节则全于大机则无以尚也卢藏用纪信碑】以清操显【萧复常衣垢弊居一室学自力非名士夙儒不与防以清操显华每叹曰此儿当兴吾宗】孤特一槩【萧俛以声利为污疾邪太甚孤特一槩故轻去位无所借】英烈言言如严霜烈日【段秀实賛虽千百嵗其英烈言言如严霜烈日可畏而抑哉】弱操媿筠杉【韩文雨中聨句】承家节操尚不冺【杜甫终明府水楼】名节不可一槩论【郭代公倜傥不羁之士也少不以名节自检当萧墙内难保防睿宗虽履危机竟全臣节则名节不可一防论穷愁志】懐志防操【贠半千上书行年二十懐志防操未蒙一官】多君秉古节岳立冠人曹【李白诗】峻节冠云霄【同上】
　　髙防【二】
　　白鉴明则尘垢不汚　神清者则嗜欲不误　闵损【字子骞不仕大夫不食汚君】羞与乡人处【孟子曰伯夷非其君不事非其民不使羞与乡人处如以朝衣朝冠而坐于涂炭也】崔洪【口不言货财】王夷甫【口不言钱】李膺髙克【无所交接唯以荀叔陈寔为师友】嵇康【叔夜性逺趣率然逺】范史云之清【后汉范丹史云清节闻闾里中得盗刍藁僮吏怨曰汝之清髙岂范史云軰而云不盗我菜乎丹自叹云云】不曰白乎湼而不缁【语】独清【屈原】孔像图固辞【朱敬则张易之等集名儒撰三教珠英又绘武三思李峤苏味道李逈秀王绍宗等十八人像以为圗欲引敬则固辞不与世洁其为人】左右圗史【杨绾性沉靖独处一室左右圗史凝尘蒲席澹如也】性髙鲠【不耐浮沉于时去居南阳倚帝山请道士籍吴筠】其轻去近髙【泌之为人其轻去近髙賛】网罗在天【大业中举孝悌亷洁授秘书省正字不乐在朝求为六合丞以嗜酒不任事时天下亦乱因劾遂解去叹曰网罗在天吾且安之乃还郷里王绩传】终始完洁【卫次公善琴方未显时京兆尹李齐运请授之法次公拒絶因终身不复鼓其节尚终始完防】
　　修整【三】
　　白修身践言【言不过辞动不过则】心正而后身修【身修而后家齐】君子澡身而浴徳　三省吾身【曾子】不冠不入【马援事嫂】遇妻子如严君【张湛居家修整】晋王劭有风操【家人近习未尝见堕簮之容】居室言善【千里应之】名教自乐【晋王澄平子任放乐广曰名教中自有乐事何必乃耳】摄以威仪危坐【茅容季伟与等軰避雨树下众皆夷踞相对容独危坐愈恭郭林宗见而竒之】静以保身【悟身之是患】黙而思道【知道之无为】尽饰【之道】修容【曾子与子贡入其廐而修容焉】孔赵光逢规矱自持　晚涂修洁【于邵】雅修饬【王绍宗雅修饬当时公卿莫不慕恱其风张易之兄弟亦颇结纳易之诛坐废】为人醖籍【裴休为人醖籍进止雍闲宣宗尝曰休真儒者】早修整【卢奂早修整为吏有清白称】检身厉行【贾耽检身厉行自其所长每归第对賔客无少倦】私居束带正色【柳仲郢每私居内斋束带正色服用简素】
　　纵逸【四】
　　白史丹【傥荡无检而心谨宻】阮籍不拘礼教【字嗣宗外坦荡而内淳至率意独徃车辙所穷輙恸哭而返】访戴【王子猷居山隂夜雪霁独酌咏左太冲招隐诗思戴安道时在剡即乗舟访之至戴门不前而反曰乗兴而来兴尽而返何必见戴】肆心【传曰昔周穆王欲肆其心周行天下】纵欲【礼欲不可縦】入长吏被中【光逸字孟祖为博昌小吏县令使逸送客寒复遇冻湿还令不在解衣入令被中卧令欲诛之逸曰若不蹔温必恐冻死】入车中【王徽之字子猷为桓冲骑兵参军冲问卿所主何曹子猷搔首曰似马曹又问马死多少曰未知生焉知死尝从冲行值因下马逃入冲车曰公岂得独擅一车乎】马曹【见上注】不知是三公【王戎为司徒闲乗小马从便门出防见者不知是三公故吏多至大官道路相遇辄避也】街中走马【张敞为京兆尹无威仪罢朝走马章台街使御吏驱自以鞭面拊马也】偪官长饮【桓温与谢奕善辟奕为安西司马推布衣好常偪温饮温走入避之奕携酒就防事引温一兵师共饮曰失一老兵亦何所共在温不责之】探鹊鷇【王澄字平子为荆州刺史送者倾朝见树上鹊巢便脱衣上树探鹊鷇反神气傲然旁若无人】醉卧【毕卓为吏部邻家酿酒熟卓醉夜入其家窃饮醉便卧罋间守酒者得而枸之明旦看乃毕吏部也】又【阮籍邻家少妇有羙色当垆沽酒籍尝诣妇饮酒醉便卧其侧既不自嫌其夫察之亦不疑之也】哭丘家女【丘家女有才色未嫁而死阮籍不识其父兄径徃哭之尽哀而反】字其父【胡母辅之彦国子谦之子光才学不及父而傲纵过之酣醉常呼父字辅之亦不介意辅之酣饮谦之曰彦国年老不得为尔将令我防背东壁辅之欢笑入呼而共饮也】八达【光逸孟祖太辟至属胡母辅之与谢鲲阮放毕卓羊曼桓彛阮孚散髪祼闭户数日酣饮逸将排户守者不聼逸便脱衣露头于狗窦中呼辅之辅之曰我孟祖也遽呼入饮人谓之八达】孔少绳检【唐俭爽迈少绳检】不治细行【唐宪仕隋为东宫左勲衞太子废罢归不治细行】落魄【韩琬落魄少崖检】乐山水自放【贠半千年老不衰乐山水自放】赠带【其放诞少检故赠以带张文瓘传】马周【乡人以无细谨薄之】放迹江淮间【韩思彦至官阅月自免去放迹江淮间乆之】不遵灋度【王琚既失志稍自放不能遵灋度】跌荡少检【魏元忠为太学生跌荡少检】通脱【张濬性通脱无检】不屑世事【赵冬曦性放达不屑世事】豪放【李邕资豪放不能治细行】不为亲近所容【李白自知不为亲近所容益鷔放不自修】求外职【桞浑召拜监察御史台僚以仪矩相绳而浑放旷不乐检局乃求外职】防纵自如【李纾不为龌龊崖检官虽贵而防縦自如】放意文酒【白居易所蕴不能施乃放意文酒】真放【皮日休七爱诗序每谓负逸气者必有真放以李翰林为真放焉】饮酒尽百钱嘲谐思逾鲜【有时醉花月髙唱清且绵韩愈送灵师诗】朋友见妻子【杜甫每朋友至引见妻子章侍御退而使其妇送夜飞蝉以助妆饰出云仙散録放懐集】杜书记平善【牛竒章帅维杨杜牧在幕中夜多微服逸逰公闻之以街子数軰潜随逐牧之以防不虞后牧之以拾遗召临别公以縦逸为戒牧之始犹讳之公命取一箧皆是街子軰报贴云杜书记平善乃大感服芝田録】无检幅【温廷筠薄于行无检幅】多作侧辞艳曲与贵胄蒱饮狎昵【同上丐钱杨子院夜醉为逻卒檕折其齿】不婴以家事【王绩性简放不喜拜揖兄通知绩诞縦不婴以家事乡族庆吊冠昏不与也】不修饬【雷蒲不修饬每宴使客抵寳噐潭中曰此水府也蛟龙所凭吾能没焉乃祼入水俄取噐出】
　　风流【五】
　　白庾亮登楼【晋庾亮都督江荆镇武昌佐吏殷浩之徒乗秋月登楼不觉亮至将起避之亮曰诸君少住老子于此不浅便据胡床竞坐谭论】谢尚泛江与袁宏谭【袁宏临海令朂之子少孤以租运自业谢尚镇牛渚乗月与左右微服泛江防宏在舩中讽咏声既清防词又藻抜令问之袁临海耶尚遂就之升舟与谭】王乐【晋乐广与王衍俱宅心事外见重于时天下言风流者王乐为首】庾亮噉薤【亮过陶侃坐噉薤留白云可种侃曰非为风流兼有为政之术】终日清谭【王衍字夷甫出补元城令终日清谭县务亦理】孔当时称其风流【李迥秀少聦悟多通賔客喜饮酒虽多不乱当时称其风流】以风流自命【杜如晦少英爽喜书以风流自命】醖籍【权徳舆虽动止无外饰其醖籍风流自然可慕】季真清谭【贺知章字季真性旷夷善谈説与族姑子陆象先善象先尝谓人曰季真清谈风流吾一日不见则鄙吝生矣】敏辩【陆余庆才不逮子昂等而风流敏辩过之】按辔絶道去【李林甫传兵部侍郎卢绚按辔絶道去帝爱其醖籍称羙之明日林甫召绚子曰尊府素望上欲任以交广若惮行且当请老绚惧从之因出为华州刺吏俄受太子贠外詹事绚繇是废】暮出端门缓辔赋诗【崔湜尝暮出端门缓辔赋诗张説见之叹曰文与位固可致其年不可及也】体弱有醖籍【张九龄体弱有醖籍故事公卿皆搢笏于带而后乗马九龄独常使人持之因设笏囊自九龄始帝后每用人必曰风度能若九龄乎】
　　刚【六】
　　白立地之道曰柔与刚【易】沉潜刚克【髙明柔克】刚亦不吐【诗人有言刚则吐之惟仲山甫刚亦不吐】处父以刚【传阳处父过甯甯嬴从之及温而还其妻问之嬴曰以刚天为刚徳犹不干时况在人乎夫子其不没乎惧罹其难是以去之后晋杀阳处父】子曰吾未见刚者【或对曰申枨子曰枨也欲焉得刚】欲刚必柔【鬻子曰欲刚必以柔守之彊必以弱保之积于柔必刚积于弱必彊】汉王嘉刚毅【天子敬之】髙获不改性【后汉髙获与世祖冇旧曰欲子为吏宜改常性获曰臣受性父母不可改也遂辞去之】傅咸刚劲谅直【不能容人之短】好刚不好学【其蔽也狂狂躁率也】子路行行如也【行行刚貎】血气方刚　刚彊不得死　季布【能摧刚为柔】虞诩【刚而不虐】刚肠太刚【则折】摧刚百錬　刚近仁【子曰刚毅木讷近仁】孔少所降屈【温造盛气少所降屈】不可干非其义【李大亮内刚烈不可干非其负义对天子争是非无回挠】才无屈【唐彦谦】性刚急【温造性刚急人或忤己虽贵势亦以气出其上道遇左补阙李虞恚不避捕从者笞辱】刚峭【李中敏性刚峭】刚正过姚崇【宋璟刚正又过姚崇元宗素所尊惮常屈意听纳】刚果不挠【吕諲为治不急细务决大事刚果不挠】赐中上考【李朝隐迁长安令宦官闾兴贵有所干请曳去之睿宗嘉叹赐中上考绢百匹以旌刚烈】官吏重足【刘蕡以刚猛立威官吏重足】人无敢戏慢【韦温性刚峻人望见无敢戏慢者】刚正气节【自】任【穆甯】刚于御史【韦处厚姿状如甚懦者居家亦循易至廷争嶷然不可回夺刚于御史百僚谒事畏惕未尝敢及以私】棱棱有风望【崔从为人严伟立朝棱棱有风望不喜交权利忠厚而让士大夫贤之本传】刚者天徳【二李賛刚者天徳故孔子称刚近仁骨强四支故君有忠臣谓之骨鲠若栖筠二子其刚者欤栖筠抗权邪不及相得相不愿拜非刚畴克胜之】性刚彊【赵鳯好直言而性刚彊素与任圜善自圜为相颇荐进之】治刚严【李绅为河南尹河南多恶少或危防散衣击大毬或尸官道车马不敢前绅冶刚严皆望风遁去】不屈牛仙客【严提之拒宰相不肯见李林甫崔隠甫违诏不屈牛仙客信刚者乎二人坐是皆不得相彼亦各伸其志也】阳宅身以执刚兮卒易帅而防辜【柳宗元佩韦赋】以刚正故官龃龉【王求礼】言行刚正【狄兼谟元和末解褐襄阳推官试校书郎言行刚正使府知名旧史】刚正有祖风【同上】刚决犯上【仆固懐恩为人雄重寡言应对舒缓然刚决犯上】纯刚纯彊【兮必防必亡柳文赋】刚略类韩愈【李汉少事韩愈为人刚略类韩愈愈爱重】刚锐果决【李巨刚锐果决略通书史】张镒【卢杞忌镒刚直欲去之时朱泚以卢龙卒戍鳯翔帝择人代之杞曰鳯翔将校班秩素髙非宰相信臣不可镇抚臣宜行帝乃顾镒曰文武兼资望重内外无易卿者其为朕抚卢龙士乃为鳯翔节度使】
　　豪彊【七】
　　白血气方刚【戒之在闘】小人用壮　不在于善【而皆在于凶徳】刚彊者死之徒　灌夫陂池田园宗族賔客【为权利横颖川賛曰灌夫无术不逊也】窦宪恃宫掖声势【遂以贱直请夺沁水公主田园】梁兾跋扈【汉书兾字伯卓质帝目之跋扈将军认孙奋母为守藏婢盗珠十斛】南方之彊【犯而不校】北方之彊【刚毅】负毦带铃【吴甘宁兴霸少招合轻薄少年为之渠帅羣聚相随操持弓弩负毦带铃民闻声即知是宁】彊梁者不得其死【老子】彊者【胁弱】恶声至必反之【北宫黝善养勇者也孟子】威重于太守【成免官居持吏长短出从数十骑其使之威重于太守】豪夺吾民　旣不能彊　外彊　恭显任势孔文章倚豪横【饮噉惟所便文章倚豪横韩愈东都遇春】少年负壮气【奋列自有时李白】气岸遥凌豪士前【夜郎】沉断【皇甫湜庐陵县壁记弹豪紏防以沉断】威震豪彊【王正雅以万年令威震豪彊】无逾检之患【刘蕡制豪猾之彊无逾检之患】刚愎【班宏刚愎以窦参欺已议事稍不合】负气彊愎【李昭徳丘愔上防昭徳乗緫权纲而才小任重负气彊愎聋盲下民刍狗同列】
　　柔【八　怯懦附】
　　白立地之道曰柔与刚【易】柔克【见刚门】柔亦不茹【人亦有言柔则茹之惟仲山甫柔亦不茹诗】随防柔而不犯【传】柔弱胜刚彊【老】柔弱者生之徒【老】能下人【不犯物】欲刚必以柔【见上注】光武柔直【光武幸南阳宴父老父老相谓曰文叔少时谨信与人不欵曲惟柔直耳乃能至是耶帝笑曰今亦以柔道治天下也】莫过于水【老子曰天下柔弱莫过于水而能攻坚莫之能先】辔之柔矣【逸诗篇名义取柔辔可御刚马】绕指之柔　舌柔　口柔之人　柔而立怯懦管仲三战三北【鲍子不以我为怯知其母在故】魏勃股栗【灌婴责勃】
　　【劫齐王反魏曰失火之家岂服先言因退立股栗婴熟视曰人谓勃勇妄庸人耳】韩信胯下【淮隂市少年辱信曰不能死出我胯下信良乆乃俛出胯下一市皆笑以为怯弱】緜力【淮南王书曰越人緜力注云柔弱也】宫之竒懦而不能彊諌【左传】懦夫【孟子曰闻伯夷之风懦夫有立志也】无拳无勇　莱驹失戈【晋防公获秦囚使莱驹以戈斩之囚呼莱驹失戈】蒯聩坠车【卫太子蒯聩与郑人战望见郑师众太子惧乃投车下子良授太子绥而乗之曰妇人也言其懦也】脆弱【赵广汉云羗脆弱易败国语】不占失轼【事具下无勇门】孔以柔媚自进【庾凖以柔媚自进得幸于王缙骤至中书舍人时流嗤薄之】以佞柔得为大夫【刘暹元载昵厚之载得罪出郑州徙河南以佞柔故为大夫也三迁工部尚书】人猫【李义府时又以柔而害物号曰人猫】可制【关播卢杞雅知播韦柔可制因从容言播材任宰相其懦厚可镇浮动乃拜同门下平章事】徐偃柔以屏义兮倐邦离而身虏【柳宗元佩韦赋】面柔令【李林甫面柔令初若可亲既崖穽深阻卒不可得也】便柔逊愿【崔损建中后宰相无乆任者损以便柔逊愿中帝意乃留八年】柔者仁之贼【刑法志文宗好治躬自谨畏然阉宦肆孽不能制至诛杀大臣夷灭其族滥及者不可胜数心知其寃为之饮恨流涕而莫能救止盖仁者制乱而弱者纵之然则刚彊非不仁而柔弱者仁之贼也】柔情易迁【宦者传残气不刚柔情易迁】庸輭莫能自达【穆宗皇后萧氏初后去家入长安惟记有弟帝为访之太后真弟庸輭莫能自达】怯懦罕更事【杨师道帝亦曰师道资性纯淑自应无过而寔怯懦罕更事】懦缓【髙仙芝美姿质善骑射父犹以其懦缓忧之】懦愞【董晋为宣武节度使邓惟恭乃结大将相里重晏等谋乱晋觉之杀其党械送惟恭京师帝録其絷李廼劳贷死流汀州帝恐晋懦愞诏拜汝州刺史】性谨柔【宗室煴性谨柔材无过人者】
　　急【九】
　　白邾庄公卞急【左传邾荘公在台临庭阍以瓶水沃庭公怒阍曰夷射姑旋焉执之不得滋怒自投于床废于垆炭烂遂卒荘公卞急故及此】佩韦【范丹事见上注】蝇集笔端【魏王思为司农性急尝书蝇集笔端驱去复来再三思自起抜劒逐蝇不得取笔掷地踏壊之】食鸡子【晋王述懐祖性急常食鸡子以筯刺之不得便大怒掷地鸡子圎转不止便下床以屐齿踏之又不得瞠甚掇内口中齧破而吐之】公孙之亟也【晋使张骼辅跞致楚师求御于郑郑人使宛射犬御二子幄坐射犬于外既食而后食之及战射犬近不告而驰之败擒挟囚不待而出既战二子问曰胡再不谋对曰嚢者之言公孙之亟也言性急不肯受屈】量谢包荒【徳非含垢】忿不思难　心　魏君俭啬急【无徳以将之】后汉明帝急【尝以事怒乐崧以杖撞之崧走入床下帝急呼崧曰天子穆穆诸侯皇皇未闻人君起撞明帝慙而止】孔心怨望【刘禹锡迁太子賔客禹锡恃才而废心不能无怨望】吴通【知制诰与陆贽等同视草陆贽富词艺特承徳宗重顾经歴艰难通弟兄又以东宫侍上由是争宠颇相嫌恨贽性急屡于上前短通旧史】恃才忿【薛逢出为巴州刺史沈询杨收王铎由学士相继为相皆逢同年而逢文艺最优收作相逢有诗收防之铎作相逢又有诗以恃才忿人士鄙之旧史】忿骂【张九龄为相性颇躁急动輙忿骂孔平仲续世説】被躁望诛【刘文静賛曰文静先被躁望诛】辞防防躁【萧瑀性鲠急贞观初元龄如晦新得君事已稍分瑀不能无少望乗罅切诋辞防防躁太宗怒废于家】不容人短【瑀论议明辩然不能容人短】中狭【瑀素贵但中狭】资躁【陈子昻唐史】浮躁露【裴行俭曰如王勃等虽有才而浮躁衒露岂享爵禄者哉】资暴急【长乐郡王防良资暴急髙祖数晓饬不悛】佻躁【韦渠牟为人佻躁志向浮浅】张鷟【性躁辩傥荡无检罕为正人所遇】彊躁【张嘉贞彊躁论者恨其不裕】气陵辈行【贾餗急气陵軰行】躁狷【柳冕为婺州十三年自以乆防斥又性躁狷不能无恨乃上表乞代】蜂螫指捣取其液【皇甫湜尝为蜂螫指购小儿敛蜂捣取其液】子录诗误囓臂血流【一日命其子录诗一字误诟跃呼杖杖未至囓其臂血流】作樱桃赋【萧頴士李林甫怒其不下已调广陵参军頴士急中不能堪作樱桃赋曰擢无庸之琐质蒙本枝以自庇虽先寝而或荐非和羹之正味以讥林甫云君子恨其褊】不能取容于时【崔元翰性刚褊不能取容于时】遇事发作【先主性狷急遇事发作輙不忍寻后悔之笠凙丛书】酷尚弈棊【李纳性辩急酷尚奕棊每下子安详极于寛缓徃徃躁怒家人軰则密以奕具陈于前纳覩便忻然改容以取其子布筭都忘其恚南部新书】李训浮躁寡谋【本賛】段文昌之介狭李固言之狷急【叚相文昌性介賔客有眉睫之失必致倾又少师李固言性狷急为士大夫之所诮语录】不能包容于寻常人【元賔行峻防清其中狭隘不能包容于寻常人韩文与李师锡书】愚深狷【杜牧送人诗】諡贞【吕諲传萧瑀端直近贞性多猜近褊言则失贞称贞则遗褊故曰贞褊】
　　俭【十　衣食俭附】
　　白礼与其奢也寕俭　以约失之者鲜矣　去奢去泰【老子】克俭克勤【书曰克俭于邦克勤于家】俭则固【奢则不逊俭则固与其不逊也寕固】物或损之而益　徳俭【而有度】俭徳【之恭】昭其俭也　俭固能广　务啬劝分【啬俭也】示之以俭【曾子曰国奢则示之以俭国俭则示之以礼】慎乃俭徳　躬俭节用【服澣濯之衣】贬食省用　节器用【逾矩】节俭【省啬昭节俭尚朴弃末反本也】亷耻之心　躬自菲薄【俭而不陋】以知足为富　居其实【大丈夫居其实不居华】戒生之厚素业【清风】贵而能贫　节乃用足【俭为徳恭】圣人不积【君子戒盈】人道恶盈【鬼神害盈易】能节礼乐【不忘恭敬】务利而避害【慎始而思终】以道制欲【见得思义】革奢俗以从俭【约浇风以反淳】无欺暗室【不惧神明】尚素黜华【去奢从俭】从俭防身【惟贤犹病】砥砺清节【承风】宜嘉清徳【难夺素风】徳因俭立【名以清闻】妾不衣帛马不食粟【季文子卒宰庀家器为葬备无衣帛之妾无食粟之马无藏金玉无重器备君子曰相三君矣而无私积可不谓忠乎】賔以特牲【晋饥晋侯命祈以币更賔以特牲器用不作车服从俭注云皆务俭也行之期年国乃有节】卑宫室【晋文公为盟主宫室卑庳以崇大诸侯之馆】又【子曰禹卑宫室而尽力乎沟洫】室不崇坛【阖庐】妻子不入官舎【后汉王良仲子在位恭俭妻子不入官舎】当示礼之代【自合执中】守临人之司【岂宜偪下】难为继也耻盈示礼【曽子国无道君子耻盈礼焉国奢则示之以俭国俭则示之以礼】损之又损忌蟋蟀之谓何　虽则从俭去奢【有以小为贵者】而乃失中难下【无乃此是过与】偞卑【偞卑堕类反迫下之义也礼】矫俗【律人】奢虽讽于蜉蝣【俭亦刺于蟋蟀】既异建中【则难为下】去奢作戒【示俭垂文】语以执中未为得也【比其僣上不犹愈乎】是从以约之文【未亏宁俭之义】虽激俗是称【而相时斯昧】既非示俭之日【自招失礼之尤】况当示礼之日【自贻逼下之讥】奢侈败风【唯时所恶】清俭激俗【虽矫何伤】罢露台【汉文帝欲作露台计费百金帝曰百金十家之产何以台为】蟋蟀【刺晋僖公也俭不中礼故作是诗以闵之】葛屦【刺也魏地陿隘其君俭啬急而无徳以将之】尧舜俭【汉书云尧舜堂髙三尺土阶三等茅茨不剪采椽不斵饭土簋歠土铏粝梁之食藜藿之羮夏日葛衣冬日鹿裘其送死桐棺三寸此俭而难遵也】用过乎俭　君子俭徳避难【不可荣以禄也】二簋用享【质薄之器】纳约自牖　薪刍【第五伦伯鱼为防防身自薪刍养马妻执防】恭俭以求役仁马饩不过稂莠【子服子】薄祭【郑子张有疾命宗人黜宫薄祭】祀先人【晏子平仲祀先人豚肩不掩豆澣衣濯冠以朝君子以为隘矣】下不僭上【上不偪下】王良妻【布裙曵柴】　衣食俭子曰禹恶衣服而致美乎黻冕　菲饮食而致孝乎鬼神　食不二味【阖庐食不二味居不重席】不取费【衣服财用择不取费】儒有居处不淫饮食不辱【辱贪欲也】恶衣恶食【士志于道而耻恶衣恶食者未足与议也】脱粟【晏子相齐食脱粟饭】一狐裘三十年【晏子】耻纎靡而不服　饘于是粥于是以糊予口　服澣濯之衣【食防粝之食】文子曰【圣人食足以充虚接气衣足以盖形御寒古之为道者量腹而食制形而衣】三杯【朱博俭食不重味案上不遇三杯】布被【公孙曰人臣病不节俭常卧布被汲防曰饰非以吊名也】燕用茶果【桓温性俭每燕不过茶果而已】拾饭【殷仲堪为荆州水旱遭年饥仲堪食常有余肴饭落席拾取以噉也】賔至无供办【谢安欲诣陆纳纳辞无供办兄子俶不敢问密厚具馔安至纳设茶果而已俶备珍羞客散纳怒曰不能光益叔父乃秽我素业杖四十】生无长物【王忱见王恭六尺簟谓有余求之恭即送后忱知恭无簟惊问之恭曰我生无长物】食瓦器【宜秉字巨公为司常有布被食瓦器帝幸其府舎叹曰楚国二龚不如云阳宣巨公也】化人【毛玠字孝先居显位常布衣蔬食以俭率人由是天下莫不以廉节自励虽贵宠舆服不敢过度太祖叹之】又【许劭子将为郡公曹人皆改操饰行袁绍豪侠罢獛阳令车徒甚盛入境曰岂可使子将见耶遂乗车归家】孔俭素【纪王谨女东光县主适太子司议郎裴仲将时妃主皆恃贵以奢豫相矜主独素俭】汉阳公主【名畅永贞元与诸公主皆进封戚近争为奢诩事主独以俭常用鐡簪自画壁记田租所入文宗尤恶世流侈因主入问曰姑所服何年法也今之弊何代而然对曰妾自贞元时辞宫所服皆当时赐未尝敢变元和后数用兵悉岀禁藏纎丽物赏战士由是散于人间内外相矜习以成风若陛下示所好于下谁敢不变帝恱诏宫人视主衣制广狭徧谕诸主臣勅京兆尹禁切浮靡】劝崇节俭【岑文本上疏劝崇节俭】圣贤以简素为贵皇王以菲薄为徳【姚珽节愍太子稍失道珽谏曰圣贤以简素为贵皇王以菲薄为徳惟殿下留心恭俭损省玩好以训天下】衣服羸俭【窦懐贞衣服羸俭不为舆马豪侈事】居处卑室无防褥帏帟【岑文本始贵自以兴孤生居处卑室无防褥帏帟】居陋狭甚【李大亮位通显居陋狭甚】素约【李懐逺乆贵益素约不治居室】性节俭【韩滉虽宰相子性节俭衣裘茵祍一年一易甚暑不执扇居处陋薄取庇风雨】假宅而居【栁浑性节俭不治产业宫室丞相假宅而居旧史】第室童获犹儒先生家【赵璟性倩约位台宰而第室童获犹儒先生家】夫俭则人用足而不淫【栁宗元晋问】其人至今俭啬【三河古帝王之更都焉而平阳尧之所理也有茅茨木椽土型之度故其人至于今俭啬】性约素【服御取给则止太宗后长孙氏】性俭素【家不树产窦威】俭不中礼【王珪不作家庙四时祭于寝为有司所劾帝为立庙媿之不罪也世以珪俭不中礼少之】得大臣体【郝处俊性俭素土木形骸自叅综朝政每与上言议必引经籍以应对多有匡益甚得大臣之体】马周防【尧之茅茨土阶禹之恶衣菲食臣知不可复行于今汉文帝惜百金之费而罢露台集上书嚢以为殿帷所幸夫人衣不曵地景帝亦以锦绣纂组妨害女工特诏除之所以百姓安乐至孝武帝虽穷奢极侈承文景遗徳故人心不揺向使髙祖之后即武帝天下必不能全此时代差近事迹可见】入朝不事驺仗【裴玢入朝不事驺仗妻乗竹舆二侍婢黄碧缣服为山南莭度】营泰建陵杀礼从俭【赵憬寳应中方营泰建陵用度广又吐蕃盗邉天下荐饥憬褐衣上防请杀礼从俭士林叹美】尧舜之化慈俭【赵宗儒进太子太傅文宗召访政理对曰尧舜之化慈俭而已愿陛下守之帝纳其言】薄居处衣食【袁滋】李愬行已俭约【李愬行已俭约其昆弟頼家勲贵饰舆马矜室庐唯愬所处乃父时故院无所增广】处身俭勤【敬晦为浙西观察使有诏弛酒茗官用告乏处身俭勤赀力遂充】自持家管钥【徐岱吝啬自持家管钥世所讥云】以清俭称【李建虽通显未尝治垣屋以清俭称】人服其俭【张孝忠河北蝗民饿死如积孝忠与其下同粗淡日膳豆防而已人服其俭推为贤将】供帐不施锦绣【裴耀卿帝曰朕有事岱宗魏州刺史崔沔遣使供帐不施锦绣示我以俭此可以观政也】世谓近名【潘好礼居室服用麄茍至终身世谓近名】李徳裕【昔汉文帝身衣弋绨元帝罢轻纎服故仁徳慈俭至今称之】俭约自将【李譲夷位虽显剧以俭约自将为世咨羙】玩服不为鲜明【卢钧玩服不为鲜明位将相没而无赢财】简俭寡欲【李虞仲简俭寡欲时望归重】撙节用度【柳公绰为河东莭度遭嵗恶撙莭用度辍宴饮衣食与士卒钧】治身觳薄【薛苹封河东郡公治身觳薄所衣緑袍更至绯衣乃易】清俭自将【韦伦为行军司马时中人卫卒多侵暴尤难治伦以清俭自将西人頼济中宦嫉之以防贬】为大官居不易第服不改初【辛秘】不知其刺史【贾敦頥数歴州刺史资廉洁入朝常尽室行车一乗弊甚羸马绳羁道上不知其刺史也】服用无赢副【阳城】与奴仆日一食【冯元淑与奴仆日一食马日一秣所至不挈妻子斥俸余以给贫穷或讥其近名答曰吾性也不为苦】歴职以清俭【韦抗歴职以清俭不治产】朴简自处【郭曜诸弟或饰池舘盛车服曜独以朴简自处】磁樽漆器【钱武肃王衾被衣服悉用防布自非公用惟磁樽漆器而已恭穆夫人尝以王寝帐隳裂乃上青练帐将易之王曰作法于俭犹恐为奢但虑后代皆施绵绣尔卒不用呉越备史】用器止乌漆【邓景山清约子弟馔不过草具用器止乌漆待上賔惟豚鱼而已取仓粟红腐者食之兼给麾下】杨绾【始辅政御史中丞崔寛本寛侈城南别墅池观堂皇为当时第一即日遣人毁之京兆尹黎干出入从驺御百数省损才留十余骑中书令郭子仪在邠州行营方大防除书至音乐散五之四它闻风靡然自化者不可胜纪世以比杨绾山涛谢安云】崔植【穆宗问司马迁言汉文帝惜十家产而罢露台身衣弋绨履革舄集上书囊为殿帷信乎何太俭耶植曰良史非虗言汉承秦侈纵之余海内凋窭文帝从代来知稼穑艰难是以躬履俭约为天下守财景帝遵而不改故家给户足】饮食俭狭【刘晏所居脩行里粗朴庳陋饮食俭狭室无媵婢】歴三镇居处服玩如儒先生【韩充虽将家性俭节歴三镇居处服玩如儒先生】约己省费【杨行密始乗孙儒乱府库殚空能约己省费不三年而军富雄】官九卿无产赀【张道源虽官九卿无产赀比亡余粟二斛】俭而不陋【崔纵贞元元年天子郊见为大礼使嵗旱用屈纵樽裁文物俭而不陋】作陋室铭以见志【崔沔俭约自持禄廪随散宗族不治居宅常作陋室铭以见志】啬事省用【牛仙客始在河西啬事省用崔希逸代之即以闻】以俭治天下【韩全义其子献女乐八人帝不纳曰我方以俭治天下恶用是为】节用度【王防休】国本在节用【赵璟精治道常以国本在节用】极陈生人疲弊【归崇敬代宗幸陜召问得失崇敬极陈生人疲弊当以俭化天下则国富而兵可用】居处取避风【裴玢蔬食弊衣居处取避风雨】出军乗骡【封常清性勤俭出军乗骡私廐裁二马】自刻苦为俭约【五代冯道为人能自刻苦为俭约当晋与梁夹河而军道居军中为一茅庵不设床席卧一束蒭而已】未尝问生事【杨绾俭约未尝问生事禄廪分姻族造之者清谈终晷而不及荣利】楮无长赀【苏颋性廉俭奉廪悉推诸弟亲族禇无长赀】性纎啬【王锷性纎啬有所程作虽碎无所遗官曺帘壊吏将易之锷取壊者付船坊以鍼箬每燕飨輙录其余卖之以收利故锷家钱偏天下】烧衣易惊弃食易骇【来鹄俭不至说剪腐帛而火焚者人闻之必递相惊曰家之何处烧衣耶委余食而在地者人见之必递相骇曰家之何处弃食耶烧衣易惊弃食易骇以其衣可贵而食可厚不忍焚之弃之也然而不知家有无用之人服其衣与其焚也何逺以是弃之未尝有惊骇者】俭者能逺人所以寡过【防子嵩化书】李袭誉【居家俭厚于宗亲禄廪随多少散之以余资冩书尝谓子孙曰吾性不喜财遂至窭乏】元徳秀【天寳十三载卒家惟枕履簟瓢而已族弟结哭之恸曰未尝完布帛而衣具五味而食吾哀之以戒荒淫贪佞绮纨粱肉之徒耳】饔人减防鸡之膳【圉人省五马之秣陶不献服圬不塓馆自身已徃振廪同食王维张公徳政碑序】斥遣浮华【皇帝俭勤盥濯陶瓦斥遣浮华好此绨纻勑戒四方侈则有咎韩愈圣徳诗】濯衣澣冠【崔孝公集序天下富穰车服遇制公菲饮食卑宫室濯衣澣冠俾人瞻我而化李华】能节虽虚必盈【陆宣公奏议不节则虽盈必竭能节则虽虚必盈太宗敦行俭约谨节徭赋弛不急之用省无事之官黜损乗舆斥出宫女太宗常有气疾百官以大内卑湿请营一阁以居上惮烦劳竟不之许是以至诚上感淳化下敷贞观八年以后米斗至四五钱皆以啬用爱人竞获豊福是所谓能节虽虚必盈之效也】敦尚节俭【陆下罢息诛求敦尚节俭同上奏议】虽少雄迈及贵居处俭约【郭元振】一嵗之计用【俭者一嵗之计一嵗之用宋子嵩化书】
　　勤【十一】
　　白劳而不伐【易】成天下之亹亹【亹亹犹勉也勤学意】克勤于邦业广惟勤　勤劳王家【周公】哀我瘅人【瘅劳也诗】尽悴　人生在勤【勤则不匮】能勤有继　文王犹勤【况寡徳乎】服其劳【有事弟子服其劳】以劳定国【则祀之】勤施无私曰类　勤君之执　夙兴夜寐　夙夜匪懈【以事一人】朝夕临政处不避汚【汚劳事也】郤成子曰【非徳莫如勤非勤何以求人】养天下之形【荘子曰尧服无胈胫无毛以养天下之形也】无怠【无荒】劳而不怨　服勤　执烦辱之事【烦辱劳役】召信臣【为南阳太守躬耕农出入阡陌止舎乡亭希有安居时】自斩刍【第五伦见上门】休日坐曹理事【薛宣为冯翊日至休吏贼曹掾张扶独不肯休坐曹理事宣出教曰主吏勿令休所繇来逺矣】虽休勿休不懈于位　夙夜在公　昼而讲贯【夜而计防】勤王王事靡盐终日矻矻孔耐劳苦【封常清性勤俭耐劳苦】居暇日
　　常被甲枕戈而卧【五代刘词居暇日常被甲枕戈而卧谓人曰我以此取富贵岂可一日輙忘之且人情易移若一惰其筋力有事何以报国】君人者必时视人之所勤【人勤于力则工筑罕人勤于财则贡赋少人勤于食则百工废今财食与人力皆勤矣愿陛下废百事之劳广三时之务则播植不愆矣刘蕡制防】迹之勤者情必生焉【柳宗元书】勤约自将【杜暹能以公清勤约自将亹亹为之】立己以勤俭为灋【柳玭家训】
　　怠惰【十二】
　　白汝不恭命遐弃厥司【书】不敢怠荒　自暇【自逸】怠忽荒政　燕燕【居息】满百【陈遵为椽曹輙废史白曰陈掾今日以某事谪遵曰满百乃相闻故事满自谪当斥故也】曹参不事【日日饮醇酒】养名【齐俗吏人养名舒缓朱博为郡怒曰齐人欲以为俗耶】溺职【沉滞不举】守官废命不敬失官慢也【传】一日失职【则死及之】逋事【义纵为上党令无逋事也】孔八塼乃至【李程为翰林学士学士入署常视日影为程性懒日过八塼乃至】晚节慵转剧【小年习性懒晚节慵转剧杜甫送李校书】对书常懒读【韦苏州始除尚书即累日曽一栉对书常懒读】骄怠易生【陆贽奏议昔卫献出奔乆而复国大夫迎于境者执其手而与之言迎于门颔之而已言其骄怠之易生也齐桓将圗霸功管仲戒之以无忘在莒惧其情志之易变也】在莒【同上愿陛下以在莒为书绅之规以衰衞为覆车之鍳】过懒从衣结【杜甫春日江村】天向交防万事慵【登四安楼】幽栖身懒动【客至欲如何絶句】朝事多阙【韩熈载知制诰性懒朝事多阙延已奏其怠惰罢职江南录】怠者不能修【而忌者畏人修吾尝试之矣韩文毁原】刘词居暇日【常被甲枕戈而卧谓人曰我以此取富贵岂可一日輙忘之且人情易习若一堕其筋力有事何以报国五代史】












　　白孔六帖卷二十八
<子部,类书类,白孔六帖>
　　钦定四库全书
　　白孔六帖卷二十九　　唐　白居易　原本
　　宋　孔　传　续撰
　　谦让【一】　　　　　耻尚【二】
　　贞【三】　　　　　　恭敬【四】
　　谨【五】　　　　　　慎【六】
　　傲慢【七】　　　　　勇【八】
　　壮【九】
　　谦让【一　谦损　以贵下士附】
　　白谦尊而光【易】君子有终　益谦【天道亏盈而益谦】流谦【地道变盈而流谦】福谦【鬼神害盈而福谦】谦谦君子【卑以自牧牧养也】鸣谦【防谦】谦徳【之柄】用九天徳【不可为首】谁敢不让【书】推贤让能【书】阳礼敎让则民不争【周礼】让徳于天【天子有善让徳于天诸侯有善归诸天子士庶人有善本诸父祖】让善【善则称人过则称己则民让善】大让如慢【小让如伪】不争【道涂不争险易之利冬夏不争隂阳之和】让而受恶【觞酒豆肉让而受恶人犹犯齿】让而坐下【衽席之上让而坐下人犹犯贵】让而就贱【朝廷之臣让而就贱人犹犯君】能以国让仁孰大焉【宋公疾太子兹父固请曰目夷长且仁目夷曰云云】范宣子让【其下皆让】防其马【孟之反后入为殿抽矢策其马曰非敢后也马不进也】三以天下让【太伯】能以礼让【为国乎何有】谦受益　弃徳不让　韦成【谦逊下士遇知识步行必下从者轝载送之】王伯【有平吴功无矜满之色】不以名位格物【陆玩通雅不以名位格物诱纳后进谦若布衣由是搢绅莫不防其徳宇也】一家让而一国兴让　不以能骄人【尹翁归】让徳之主上能【下竞】能以礼让【不为祸先】虽质而已矣【然陋如之何】问高难对【调下易悲】向鹏衢而自愧【瞻鶂路以惊魂】太伯三让【晋侯三辞】夷齐让国【虞芮让畔】不让【当仁不让于师】崇让论【刘寔子真以世多进趍着崇让论】　谦损损益盈虚与时偕行　酌捐　损上益下【人说无疆】满招损【谦受益】自卑而尊人难进【易退】曲则全洼则盈敝则新【老子】尹翁归【谦退不以能骄人】虑以下人不自满假【书】裒多益寡　以贵下士结韤【王生处士也于庭中三公九卿尽防立王生顾谓张释之曰吾韈解庭尉为我结韈释之跪而结之或谓王生傲也】执辔【魏公子无忌自执辔虚左迎侯嬴嬴曰臣有友人在屠请共过之即朱亥也賔从怪公子久立朱亥之家公子貌愈谨尔】以贵下贱大得民也【易】降尊就卑　贵而能降　降心相从孔周公下白屋【吐哺不及飡选】　时称长者【窦徳元兄徳明高祖兵叩长安而宗室孝基神符道宗及窦诞赵慈景等竝系狱隋将卫文升隂世师欲杀之徳明諌曰罪不在此杀之无伤于彼只取怨焉不如纵之乃止长安平谒高祖终不自言时称长者】谦谨自守【杨武无他才特谦谨自守】昔时一尉【阳峤常语人曰吾备位方伯而心亦昔时一尉耳】降礼赏接【封伦杨素负才艺多所凌借惟于伦降礼赏接】辅政谦不肯事【齐映与崔造刘滋竝辅政滋端重寡言映谦不肯事否可一颛于造防造疾映乃当国】若不在势位者【路岩居循循谦饬若不在势位者】遇人长幼如一【阳城谦恭简素遇人长防如一】圣人敎人谦【孔颖达帝问孔子称以能问于不能以多问于寡有若无实若虚何谓也对曰此圣人敎人谦而已虽能仍就不能之人以咨所未能已虽多仍就寡少之人更资其多内有道外若无中虽实容若虚非特匹夫君徳亦然本传】谦谨下人【郑余庆迁御史中丞务谦谨下人引御史坐与论议】撤集贤幔舍【徐坚宗为集贤院以坚副张说知院事帝大酺集贤幔舍在百司上说令掲大牓以侈其宠坚见遽命撤之曰君子乌取多尚人】无为出人上【刘延祐李勣戒之曰子春秋少而有美名宜少自抑无为出人上延祐钦纳】自叙着行纪【浑瑊尝自叙着行纪一篇其辞一不矜大天性忠谨功高而志益下毎有赐予下拜跪受常若在帝前】帝美其诚【薛放穆宗为太子拜侍读及即位参賛机命帝谓曰小子新立惧不克荷先生宜相以辅不逮放叩头曰臣庸浅不足尘大任自有贤能处之帝美其诚宠待尤至】不以贵倨人【曹华虽出戎伍爱重士大夫不以贵倨人】谦柔敦厚为三朝所推【苗晋卿徳宗时官至郎中陆贽欲进粲官帝不许曰晋卿往摄政有不臣之言贽奏陛下以晋卿奸邪粲等当坐则当公议其罪若知见诬亦宜擢粲等以示天下且晋卿起文儒致位台辅谦柔敦厚为三朝所推安肯为灭族计虽甚狂险犹不为之况老臣乎帝然之】不敢以贵权自处【赵隠性仁悌不敢以贵权自处】谦卑自将【吴奏才敏锐而谦卑自将】终身让路不枉百步【朱仁轨常诲子弟曰终身让路不枉百步终身让畔不失一段本传】每迁官让形于色【雀亮】让成美徳　毋多【房龄进司空固辞帝遣使谓曰让诚美徳也然国家相眷赖久毋多让】推避以文墨事【栁宗元答韦珩书封示退之书云欲推避以文墨事且以励足下若退之之才过仆数人尚不宜推避于仆非其实可知故相假借为之词耳】幕中谦谦【李藩张建封在徐州辟为从事居幕中谦谦未尝论细防】克己自下【虽不肖人至未尝敢以貌慢之况时所尚者邪韩文】谦谨好礼【五代周臣郑仁诲谦谨好礼不自矜伐为士大夫所称】谦谨未尝与物忤【霍王元轨】兄弟让国【尉迟胜本王于阗贞元初曜上言国中以嫡承嗣今胜让国请立其子锐帝欲遣锐袭王胜固辞以曜久行国事人安之锐生京华不习其俗不可遣当是时兄弟让国人莫不贤之】谦靖免祸【杨涉哀帝时为中书门下平章事受命与家人泣与其子凝式曰世道方极吾婴纲罗不能去将重不幸祸且累汝然以谦靖终免于祸】
　　耻尚【二】
　　白其心愧耻若挞于市【伊尹耻其君不及尧舜】有耻且格【格止也】恭近于礼逺耻辱也　衣敝緼袍【与衣狐貉者立而不耻者其由也与】不耻【恶衣恶食】不耻缧绁【管子曰不耻缧绁耻天下之不治】非人【孟子曰无羞恶之心非人也】知耻【彭薛知耻】耻之【左丘明耻之丘亦耻之】耻躬之不逮　坐于涂炭【孟子曰伯夷与乡人处如朝衣朝冠坐于涂炭之上行之望望焉若将凂焉凂污也】知耻【近乎勇】地有余而民不足君子耻之孔识元紫芝【元徳秀字紫芝苏源明常语人曰吾不幸生衰俗所不耻者识元紫芝也】徒步而耻濡足【徒步而耻濡足宁能自信其言哉皇甫湜答李生书】三王用明而耻察【三皇用真而耻圣五帝用圣而耻明三王用明而耻察李商隠元结文集序】有耻者得赐甚于戮【长孙顺徳以受赇为有司劾发帝因赐帛数十愧切之大理少卿胡演曰顺徳以赂破法不可赦奈何又赐之帝曰使有耻者得赐甚于戮如不能乃禽兽也杀之何益】无怍于心无愧于色【栁宗元启】不从枉羞为非【同上四维论管子以礼义亷耻为四维彼所谓耻者曰不从枉也人之命耻者曰羞为非也】吏唱名乃入【李戡年三十明六经举进士就礼部试吏唱名乃入戡耻之明日径返江东】
　　贞【三】
　　白贞胜【吉凶者贞胜者也】贞者事之干也利贞【者性情也】天地之道【贞观者也】日月之道【贞明者也】公叔文子卒【公曰卫国有难夫子以其死卫寡人不亦贞乎】送往事居偶俱无猜贞也【传】贞而不谅　贞夫【天下之动贞夫一者也】一人元良万邦以贞　共贞【我二人共贞】徳贞【恒其徳贞】师贞文人吉【易】贞正也卜贞【周礼】卜来歳之贞孔峭正【虞世南炀帝虽爱其才然疾峭正弗甚用也】劲正不顾患【李渤时政移近幸纪律荡然渤劲正不顾患】鲠正【萧放以鲠正为权近所忌】韩琬【景云初上言自兹以来趋势者进守道者退谐附者无黜剥之忧正直者有后时之叹】持正无违附【武元衡李吉甫李绛数争事帝前不叶元衡独持正无所违附帝称其长者】庄词正色【武儒衡上谒宰相郑余庆未尝有所易以庄词正色见重于余庆】侃侃不干虚誉【薛廷老在公卿间侃侃不干虚誉推为正人】秉正自将【吕元膺时方镇多姑息独元膺秉正自将监军及中人往来者无不严惮入拜吏部侍郎正色立朝】当官则正言不可得而诎【崔沔】正必去邪邪必害正【李徳裕尝建言朝廷惟邪正二途正必去邪邪必害正然其辞皆若可聴愿审所取舍】鲠正谗挤【刘瞻贬驩州天下谓瞻鲠正特为谗挤举以为寃】辨邪正【李徳裕既入谢即进戒帝辨邪正夫正人既呼小人为邪小人亦谓正人为邪何以辨之请借物为喻松柏之为木孤生劲特无所因倚萝茑则不然弱不能立必附他木故正人一心事君无待于助邪人必更为党以相蔽欺】操行坚正【韩愈操行坚正鲠言无所忌】处正特立【崔咸为御史处正特立风采动一时】李翺【陛下既以武功定海内若遂革敝事复高祖太宗旧制用忠正而不疑屏邪佞而不迩此政之根本】任骨鲠正直【同上陛下资上圣如不惑近习容恱之辞任骨鲠正直与之脩复故事以兴大化可不劳而成也】正人用则佞人忧【李邕贬遵化尉妻温复为邕请戍邉曰妾闻正人用则佞人忧邕之祸端故自此始】不为权近所持【裴璘以道自任悉心事上疾党附不为权近所持】不诡随【萧至忠为中书令时楚客懐奸植党而韦巨源杨再思李峤务自安无所弼正至忠介其间独不诡随时望翕然归重】不事新贵【韩臯王叔文用事臯嫉之谓人曰吾不能事新贵从弟以告叔文叔文怒出为鄂州蕲沔观察使】孤立一意【陆贽初刘从一姜公辅等才下不逮贽逺甚徒以单言暂谋偶有合由下位建台宰而贽孤立一意为左右权幸沮短又言事无所囘讳隂失帝意久之不得宰相】毅然寡合【穆寜性不能事权右毅然寡合】始终不失其正【杨于陵节操坚明始终不失其正】谢絶【薛萃父顺为奉天尉与杨国忠有旧及用事将引之辄谢絶】中立自将【王质虽与李徳裕厚善而中立自将不为党】不屈附权贵【裴寛徙河南尹不屈附权贵】不恤近幸【李石起为相以身徇国不恤近幸】十年无书贿入权家【沈传师更二镇十年无书贿入权家】坚正有守【武元衡帝素知元衡坚正有守故睠礼信任异它相】以不附离见疾【孟简王叔文在户部简以不附离见疾】窦羣【王叔文党盛雅不喜羣羣亦悻悻不肯附】贪冒茍进邪薄之夫沮其志【阳城出为道州刺史栁宗元闻之遗何蕃等书曰阳公在朝四方闻风贪冒茍进邪薄之夫沮其志】何蕃【初朱泚反诸生将从乱蕃正色叱不聼故六舘士无受污者阳城传】是子坚正【韦温李徳裕擢部贠外郎或言雅为牛僧孺厚徳裕曰是子坚正可以私废乎】献书谒皇帝【杜甫别蔡十四献书谒皇帝志己清风尘流涕洒丹极万乗为酸辛天地则创痍朝廷多正臣】姚宋为相邪不如正【太平用事正不如邪栁泽停斜封官疏】居与正为邻【游与邪分歧居与正为邻白居易座右铭】天子素重其正【李勉召为大理少卿然天子素重其正擢太常少卿欲遂柄用】论议持正【虞世南貌懦谨外若不胜衣而中抗烈论议持正】左右前后皆正人也【欲其身之不正乌可得邪韩文】正声谐韶濩【韩愈诗】不喜由官幸进【李稍厚善吐突承璀承璀归数称荐之召拜门下侍郎同中书门下平章事不喜由官幸进及出相乐作泣下谓诸将曰吾老安外镇宰相岂吾任乎至京师不肯视事引疾固辞改户部尚书】不迩谗邪【韩愈释言公正则不迩谗邪】贞之为言正也【栁宗元非国语】凡所陈谕感动物情【裴度同中书门下平章事度劲正而言辨尤长于政体凡所陈谕感动物情】鸣玉拖金尽正臣【杜甫入朝】
　　恭敬【四】
　　白天道敬亲【人道好谦】敬逺耻【恭寡过】能自中出【肃乎容貌】礼由外作【慎尔威仪】相下以卑　起敬思恭　徳由慎立【名以恭闻】毋不敬【礼】事思敬【貌思恭】居处恭【执事敬】如祭之敬【若思之荘】出门如见大賔【使民如承大祭】恭近于礼【逺耻辱也】卑让【礼之宗也】敬可弃乎恭敬【徳之聚也】能敬【必有徳】恭则不侮虑以下人【谦也】允恭【克让】为人上者【奈何不敬】恭人【诗云战战兢兢温温恭人】兢兢业业　业业戒慎【栗栗危惧】敬之敬之【命不易哉】君子正其衣冠【尊其瞻视俨然人望而畏之】干干夕惕若厉【易】接下思恭　貌曰恭【洪范】自卑【君子自卑而尊人】致敬【礼君子致敬所以免过】致恭【易君子致恭以存其位】各敬尔仪　敬尔威仪　敬礼之舆也【传】勤礼【莫如致敬】夙夜惟寅【寅敬也】谦受益　伛偻【恭貌】怵惕【敬貌】克己复礼　检身【恭己】其行己也恭【子产】让为礼宗【敬乃徳聚】恭而无礼【子曰恭而无礼则劳慎而无礼则葸葸畏惧也】鞠躬【入公门鞠躬如也】踧踖【恭貌】礼至于敬【行先乎恭】理躬【礼曰致礼以理躬则荘敬荘敬则威严】子曰敬而不中礼谓之野【恭而不中礼谓之野】文以君子之容【敬慎者仁之地也】色庄者乎　三命伛偻【传正考父三命益恭故鼎铭云一命而偻再命而伛三命而俯循墙而走亦莫敢予侮】假寐【晋赵盾将朝尚早坐而假寐鉏麑曰不忘恭敬民之主也】循墙而走【见上注】执辔【迎侯嬴见上注】轼庐【魏文侯轼庐于段干木止戈于秦】握发【周公下白屋之士一饭三吐哺一沐三握发】昔三代明王之政【必敬其妻子也】遇妻子若严君【张湛】万石君恭敬【过宫闱门必下车趍见路马必式上赐食于家必稽首俯伏而食如于上前】终日危坐【陶侃为荆州恭而近礼终日敛膝危坐】役仁【恭俭以求役仁】卑以自牧　敬以直内　敬慎不败　天道亏盈而益谦【鬼神害盈而福谦】孔足恭未尝忤物【杨再思畏谨足恭未尝忤物】恭勤朴忠【娄师徳揔邉要为将相者二十年恭勤朴忠心无适莫】唯唯恭愿【牛仙客为相谨身无它与时沉浮唯唯恭愿】端重有礼灋【杨涉为人端重有礼法】性恭谨未尝敢语人【李元恺】心为君君尚恭故欲小【孙思邈】心之恭者礼必敬焉【栁宗元】恭谨不与人交【高郢】恭黙为本【栁玭家训立己以恭黙为本】酒至必立饮【苗晋卿充河北采访使尝入计谒归壶闗望县门辄步吏諌止晋卿以公门当下况父母邦乎郡太守迎犒吏所属令行酒酒至必立饮白釂侍老有献降西阶拜而饮时美其恭】
　　谨【五】
　　白庸行之谨【庸常也易】谨于事　先王克谨天戒【书】谨厚【丞相车千秋谨厚】全身【张安世以谨厚全身】老谨【石庆为丞相上以老谨无能不责】邓通【以谨媚上】履霜坚氷【盖言谨也易】谨而信【泛爱众而亲仁】子曰谨而信【有愧先臣无累后人】孔性周谨【杨师道性周谨未尝语禁省事尝曰吾读孔光传想其余风或庶几云】必正衣冠【唐临见妻子必正衣冠】谨厚【崔元宗外若谨厚而中刻薄】与子弟属吏书不草字【席豫性谨畏与子弟属吏书不草字或曰此细事耳何留虑答曰细不谨况大事耶】韦斌【毎朝防不敢离立笑言尝大雪在廷者皆振裾更立斌不徙足雪甚几至靴亦不失恭】循谨无所駮异【董晋同平章事方窦参得君裁可大事不闗咨晋晋循谨无所駮异】天性忠谨【浑瑊天性忠谨功高而志益下歳时贡奉必躬关视每有赐予下拜跽受若在帝前世方之金日防本传】崔沔纯谨无二言　起居皆有礼灋【栁公绰性质严重起居皆有礼灋】宣麻大寒不去位【钱徽拜尚书左丞防宣墨麻羣臣在廷方大寒稍稍引避徽素恭谨不去位久而仆】老而弥谨【裴遵庆老而弥谨毎荐贤有来谢者以为耻諌而见从即内益畏】不甚斥是非得失【苗晋卿再秉政出入七年小心谨畏不甚斥是非得失故能安保宠名】内谨重【李华外坦荡内谨重】坐必敛衽【杜审权在方镇视事有常处要非日入未始就内寝坐必敛衽常若对大賔或画日少息则顾直将解帘即旁无人自起彻钩手拥帘徐下乃退】束带终日不休偃【崔元综坐政事堂束带终日不休偃】
　　慎【六　慎宻　慎终鉴诚附】
　　白敬慎不败【易】不自满假【书】涉于春冰　兢兢【业业】夕惕若厉　怵惕惟厉　怨岂在明【不见是圗】不矜细行【终累大徳】克自抑畏　慎而无礼则葸【葸畏惧意】君子无易由言【耳属于垣】执虚如执盈【入虚如有人】戒慎乎【其所不覩恐惧乎其所不闻】慎独【莫见乎隠莫显乎防故君子慎其独】清不必慎【晋李绪至秦州刺史司马景王曰为官长清慎勤上曰不得已何去曰慎为大清者不必慎慎者不必清】石庆数马【石庆为太仆卿出上问车中几马庆以防数马毕举手曰六马慎如此也庆于兄弟中最为简】君子思患而预防之可不慎乎【言行君子之枢机也】系于苞桑【其亡其亡易】犇车之上无仲尼【覆车之下无伯夷淮南子】慎防【董仲舒云尽小者大慎防者着】宿卫忠慎【魏许绪字仲康为武卫中郎曺仁自荆州来朝谒太祖未出于殿外召入便坐语绪辞天子将出还入殿人问之绪曰彼虽贵外藩也入室语何私乎相闻善之】谢絶知友【史赵禹为人亷倨为吏已来舍无食客公卿相造请禹禹终不报务在谢絶知友賔客之请孤立行一意而已】惟精惟防【不可不察】死生在天【善败由己】行不三思【还同舍鲁之役】智乖百虑【颇涉谓秦之讥】位其可不慎乎【一失其位不得列于诸侯况其下乎】慎言语【节饮食】执轻如不克【克胜也礼】慎于行　慎宻君子慎宻而不出也　君不宻则失臣【臣不宻则失身几事不宻则害成】慎以避祸　不言温树【孔光守法度修故事上有所问据经对时有所上言辄削藁典枢宻归家燕语不及朝省事或问温室树何木光对以他事】不畏慎【后汉陈宠为尚书性周宻常称人臣苦不畏慎在枢宻拒絶亲友】壊本【任放为黄门侍郎每纳忠言辄手壊其本】有智防【魏荀攸谋宻自从太祖征伐有智防谋帷幄时人子弟莫知所言】焚草【羊祜叔子典枢要嘉谋谠议皆焚其草】决政已辄病【张安世职枢宻以谨慎周宻自着毎定大政决己辄病莫敢出闻有诏令乃惊使吏之丞相府问焉朝廷大臣莫知其预议】毁草【樊宏靡节所上便宜及言得失辄手自书冩毁削草本公朝访逮不敢对众】小吏为宻【杨阜义山为将作大匠欲上疏省宫人不见幸者召御府吏问后宫人数吏守旧令曰禁宻不得宣露阜怒杖吏一百数之曰国家不与九卿宻乃与小吏为宻乎帝闻敬惮之】　慎终知终【易曰知终终之可与存义也】乃终有庆　伊训曰其后嗣王罔克有终相亦罔终　无初有终　慎始【敬终】靡不有初【鲜克有终】终之实难　半涂而废【君子遵道而行半涂而废吾不能已矣】君子之道【思其始也思其终也】慎终如始　慎终追逺【民徳归厚矣】　鉴戒终日干干夕惕若厉【易】视履考祥　君子安不忘危【存不忘亡治不忘乱】人无水鉴【当于民鉴】鉴于后羿【殷鉴不逺在夏后之世鉴于后羿而用徳度】宜鉴于殷【鉴明则尘垢不止】亡国之社【每国立亡国之社以为鉴戒】虽休勿休【日慎一日】诸臣不佞【晋入楚军三日舘谷范文子立于戎马前曰君防弱诸臣不佞何以及此君其戒之】申之炯戒　小惩【大戒】孔谢賔客不通【温彦博性周慎既掌机务谢賔客不通】过自畏慎【皇甫无逸过自畏慎每上表疏议数十犹惧未审使者上道追省再三乃得遣】人莫见其际【萧嵩慎宻人莫见其际】勤揔众职【吕諲哥舒翰表度支判官性静慎勤揔众职诸僚或出游諲独頽然据案钩视簿最翰益亲之本传】羸服【宗室暠为汝州刺史昆弟繇东都之辄羸服往州人无知者其清慎举如此】笃慎【徐岱性笃慎至宫殿中吾未尝近】小心慎黙【裴垍中外机筦垍多所参与以小心慎黙称帝意】毁藁【郭纵性周畏不立赫赫名有谏于上退必毁藁家人子弟无知者】莫知所言【裴遵庆諌而见从即内益畏虽亲近但记其削藁疏数而莫知所言】以道自将【陆余庆初武后时酷吏用事中宗朝幸臣贵主斜封大行蹈利啬祸之人虽亟贵骤用而戮不反踵余庆以道自将虽仕不赫赫讫无悔尤】刘蕡防【春秋晋狐射姑杀阳处父书防公杀之者以其上漏言也防公不能固隂重之戒处父所以及戕贼之祸故春秋非之夫上漏其情则下不敢尽意上泄其事则下不敢尽言故传有造膝诡辞之文易有失身害成之戒今公卿大臣非不能为陛下言之虑陛下不能用也忽而不用必泄其言】内颇周宻【何瓉为人明敏通于吏事外若疎简而内颇周宻五代史】笏端亲书慎宻【崔澄侍左右与诸王不让席坐性滑稽帝恐漏禁中语以慎宻字亲书笏端】积慎如触虿【韩文雨中聮句】以畏为本【孙思邈曰养性必先知自慎也慎以畏为本】重慎未尝语禁中事【元万顷为性尝重慎未尝语禁中事人及其醉问之亦熟视不答】小心畏慎【苗晋卿寛厚亷谨为政举大纲不问小过所到有恵化及秉钧衡小心畏慎未尝忤人意】立己以畏怯为务【栁玭家训】竟无一言漏泄【房龄以谴归第时长孙皇后疾将大渐与上辞决曰龄事陛下最久小心谨慎皆所预闻竟无一言漏泄非有大故愿勿弃之禇遂良又抗疏理之乃召房龄复位】悼士无良而苦于祸【刘子悼士无良而苦于祸作思慎赋以刺时苏味道李峤见而叹曰隆机豪士之流乎周身之道尽矣新史】未尝有过【张俭弟延师亷谨周慎典羽材屯兵三十余年未尝有过朝廷以此称之旧史】推为长者【马懐素为昭文舘学士笃学手未尝废卷谦恭慎畏推为长者】勑书一匣【陆元方为宰相有书一匣尝自缄封家人莫有见者及卒视之乃前后勑书其慎宻如此】着枢机论【徐彦伯累除给事时王公卿士多以言语不慎宻为酷吏周兴来俊臣等所陷彦伯乃着枢机论以诫于代旧史】精敏小心未尝有过【文粹陆贽翰苑集】宇文士及【太宗延入閤语或至夜分出遇休休往往驰召士及益自谨其妻尝问向遽召何所事士及卒不对】
　　慠慢【七　骄　狂附】
　　白天命祐敬【人道恶盈】礼不长慠【神亦害盈】傲狠威仪【而骄近乱】傲不可长【礼记】无怠无荒　自暇自逸　或敢侮予　何以卑我【传】彼皆偃蹇【骄傲之貌】使骄且吝【其余不足观也】　骄君子防而不骄　不仁者【不可与长处乐】自广【自满】直而不倨【倨傲也】敬亲【者不敢慢于人】立无跛【跛不敬也跛音秘】坐无箕【箕踞不敬也】所自【邪也】安肆日偷【偷苟且也肆恣也】忘偻伛之恭【肆偃蹇之傲】满招损【谦受益】志自满无傲从康　荒怠弗敬　乃逸乃防【畔防也】位不期骄不敬【则何以承守其官位】燕防威仪【何礼之拘】倨见长者　夷俟【夷倨】
　　【也俟待也】敬乃行先【傲为祸始】斯须不敬【致礼以理躬则荘敬荘敬则威严故外貌斯须不荘不敬则慢易之心入矣】失恭与义【信义苟而行之】使骄且吝　执币【越椒来聘执币傲叔仲惠伯曰必灭傲其先君神不福也】献俘【原叔献俘于王不敬刘康公曰不及十年原叔必有大咎天夺之魄矣】取祸【苦成叔傲甯子曰取祸之道】怠位【滕成公来防甚哀多涕子服恵伯曰怠于其位而哀已甚兆于死所矣】受玉惰【天王赐晋恵公命受玉惰召公曰晋侯其无后乎先自弃也】弃命【郤锜来乞师将事不敬孟献子曰弃君命也不亡何为】受脤【成肃公将伐秦受脤于社不敬刘子曰民有礼义威仪之则能者养之以福不能者败以取祸今成子惰其不反乎】富而不骄者鲜矣【骄而不亡者未之有也】戍也骄其亡乎【公叔戍】汲黯性倨少礼【长揖卫青】申脚局下【晋王武子与晋帝棊申脚局下问孙皓曰何以剥人面皮皓曰见无礼于君者则剥也】唐突诸侯【魏宣子景然常步入宫见植使问何官宣曰丞相军谋掾也植曰应得唐突列侯否宣曰王人虽防列在诸侯之上植复曰为人父吏见其子应礼否宣曰臣子之例一也】箕踞【郭解出入人皆避有一人独箕踞视之解问其名客欲杀之解曰居邑之不见敬是吾徳不修】陵长吏【甯成为小吏必陵长吏郅都为济南守成为都尉直陵都出其上也】倨见长者【郦食其谓沛公曰方欲圗天下不宜倨见长者】　狂楚狂接舆歌而过孔子　清狂不惠【晋宣时山阳太守昌邑王贺清狂不惠】狂简斐然成章【孔子在陈曰归与归与吾党之小子狂简斐然成章不知所以裁之】狂生【郦食其家贫落薄无衣食业为县监门吏皆谓狂生】佯狂为巫【蒯通屡说韩信贰于沛公三分天下信不用其言乃徉狂为巫】古之狂也肆【肆直意敢言也】今之狂也荡【无所据也】一国之人皆若狂　狂狷【狂者进取】后汉仲长统【倜傥不务小节语黙无常人谓之狂生】太公云大智似狂不颠不狂其名不章【陈平】饮人狂药　驰骋田猎令人心发狂【老子】文子【姓辛氏状貌似不足而博学多闻】狂夫孔诞傲【崔从为东都留守故事留司官入宫城门列晨衙见留守吏诞傲久废至是复行】生于富者骄生于贵者傲【栁泽书】负气鞅鞅【韩思彦中书令李敬劾奏思彦见天子不蹈舞负气鞅鞅】位卑者倨见【王毛仲不甚恭位卑者或倨见迕意即侮谇以气凌之直出其上】遇官属尤嫚【虢庄王鳯】接下脱略【杨凭性简傲接下脱略人多怨之】恃才狎侮【王缙时元载专朝天子拱手缙布意附离无敢忤又恃才多所狎侮虽载亦疾其凌靳也】倨下傲上【罗立言倨下傲上出具弓矢呵道宴賔客引倡优如大府】傲纵多所凌借【郑仁表擢起居郎尝以门阀文章自高曰天瑞有五色云人瑞有郑仁表傲纵多所陵借人畏薄之】倨不冠带【崔彦昭与王凝外昆弟也常见凝凝倨不冠带嫚言曰不若从明经举彦昭为感】厉色慢辞【刘栖楚诣宰相厉色慢辞韦处厚恶之】作慢语斥讪大臣【高霞位既高言多不逊又诒侮僚属作慢语斥讪大臣】视軰行傲然【顔师古性简峭视軰行傲然罕所推接既负其才早见驱防意望甚高】视选者不以礼【郎余庆迁御史中丞吏部侍郎杨思倨贵视选者不以礼余庆劾免其官】恌轻忤物【崔信明蹇亢以门望自负尝矜其文谓过李百药议者不许杨州录事防军郑世翼者亦傲倨数恌轻忤物遇信明江中谓曰文公有枫落吴江冷愿见其余信明欣然多出众篇世翼鉴未终曰所见不逮所闻投诸水引舟去】造化小儿相苦【杜审言恃才高以傲世见疾初审言痛甚宋之问武平一等省侯何如答曰甚为造化小儿相苦尚何言然吾在久压公等今且死固大慰但恨不见替人云】褊躁傲诞【杜甫严武以世旧待甫甚善亲诣其家甫见之或时不中而性褊躁傲诞尝醉登武床瞪视曰严挺之乃有此儿武亦暴猛外若不为忤中衔之】褊傲【薛逢王铎为宰相逢又以诗訾铎铎怒中外亦鄙逢褊傲故不见齿】轩傲【李林甫初三宰相就位二人磬折趍而林甫在中轩骜无少让喜津津出眉宇间观者窃言一雕挟两兎】视僚党謷然【韦陟自以门品可坐阶三公居常简贵视僚党謷然】辱京兆尹于禁中【郗纯迁中书舍人时鱼朝恩以牙将李琮署两街功徳使琮恃势桀横众辱京兆尹崔昭于禁中纯曰此国耻也即诣载请速处其罪载不纳】恃奥主气豪倨【潘孟阳】奏仁杰不逊【狄仁杰初宰相张光辅讨越王军中恃功多暴索仁杰拒之光辅怒曰州将轻元帅邪仁杰曰乱河南者一越王公董士三十万以平乱纵使暴横使无辜之人咸坠涂炭是一越王死百越王牛也且王师之至民归顺以万计自缒而下四面成蹊奈何纵邀赏之人杀降以为功寃痛彻天如得上方斩马剑加王颈虽死不恨光辅还奏仁杰不逊左授复加刺史】倚才陵籍【王勃闻虢州多药草求补参军倚才陵借为僚吏共嫉本传】傲虽凶徳【必有恃而敢行愈之族亲鲜少无板聫之势又不善交人无相先相死之友于朝无宿资蓄货以钓声势弱于才而腐于力不能奔走乗机抵巘以要权利夫何恃而傲韩文释言】狂惑防心之人【蹈河而入火妄言而詈骂者则有之矣】傲相国又傲翰林【今二公合处而防言若及愈必曰韩愈亦人尔彼傲相国又傲翰林其将何求必不然同上】人之所趋仆之所傲【与已合者则从之游不合者虽造吾庐未尝与之坐此岂徒足致谤而已不戮于人则幸也韩愈书】莫肯低华簪【朅来于公卿莫肯低华簪同上诗】慢倨不为礼【严武房琯以故宰相为廵内刺史慢倨不为礼】矜己傲物【张昌龄正观末翠防宫城成献颂阙下召见试息兵诏少选成文帝大恱曰昔祢衡潘岳矜己傲物不得死卿才不减二子宜鉴于前副朕所求】意防轩傲【酷吏姚绍之意岸轩傲朝野注目】倨野【栁宗元与裴埙书性又倨野不能摧折以故名益恶势益险有啄有耳者相邮传作丑语尔】目视飞鸿【房鲁上节度使书目视飞鸿气如横蜺】文章倚豪横【韩愈东都遇春】不撤扇【贾餗太和九年上已诏百官防曲江故事尹自门步入揖御史餗自矜大不撤扇盖骑而入御史杨俭苏特固争餗曰黄面儿敢尔俭曰公为御史能嘿嘿耶大夫温造以闻坐夺俸】倨见权贵【韦方质迁地官尚书尝属疾武承嗣兄弟往方质据床自若或曰倨见权贵且速祸答曰吉凶命也丈夫岂能折节近戚以苟免耶】襄阳儿【杜易简殿中侍御史尝道遇吏部侍郎李敬元不避敬元恨召为考功员外郎屈之而侍郎裴行俭与敬元不平故易简上书言敬元罪敬元曰襄阳儿轻薄乃尔】以大自负【李琪少以文章知名亦以大自负既贵乃刻牙版为金字曰前乡贡进士李琪常置之坐为人少持重故为时所沮】奏请鞫之【晋承永嘉之后嚣风未除廷臣中犹以谢鲲轻佻王澄旷诞竞相祖习以为高达卞壶厉色于朝曰帝祚流移社稷倾荡职兹浮伪奏请鞫之杨防原晋乱说】间气布衣【皮日休傲诞自号间气布衣北梦琐言】卿自难记【许敬宗性轻见人多忘之或谓其不聪乃曰卿自难记若遇曺刘沈谢暗中摸着亦可识也国史纂要】圣贤不过五人【殷安尝谓人曰自古圣贤不过五人伏羲以八卦穷天地之旨一也乃屈一指神农殖百谷济万民二也乃屈二指周公制礼作乐百代常行三也乃屈三指孔子前知无穷却知无极防乎其萃出乎其类四也乃屈四指自是之后无屈得安指者良久曰并安五也不逊如此出朝野佥载】悔读南华第二篇【进士温岐即庭筠也大中好文以金步摇未能对岐以玉跳脱应之宣皇赏焉令以甲科处之为令狐绹所沮除方城尉绹曽问其事于岐曰出南华真经非僻书也冀相公燮理之暇时宜览古绹怒甚后岐有诗云悔读南华第二篇出南部新书】南方君子【京兆尹黎干尝白事于王缙缙曰尹南方君子也安知朝礼其慢而侮人率如此南部新书】中人处之不能无傲【若子者生有黼缋粱肉之美不知耕农之勤劳物役之艰难趋其庭有魏绛之金石焉侯其门有亚夫之棨焉中人处之不能无傲栁文送严生】傲防【一生傲防苦不谐李白】宦寺气盛暴陵【李石气雄逺当轴秉权亡所挠方是时宦寺气盛暴陵朝廷每对延英而仇士良往往斥训以折大臣石徐谓曰乱京师者训注也然其进孰为之先士良等恧缩不得对气益夺缙绅赖以为彊】屈宋作衙官【杜审言为隰城县尉苏味道为天官侍郎审言集判出谓人曰苏味道必死人惊问故答曰彼见吾判即当羞死又常语人曰吾文章当得屈宋作衙官吾笔当得王羲之北面其矜诞类此】出山揖穆伯长啸轻衣簪【李白诗】轻薄团头【梁祖尝言于昭皇赵崇是轻薄团头于鄂州座上佯不识骆駞呼山驴王遂阻三事新书】谤齐丘之文【江南野史宋齐丘凡建碑碣皆齐丘之文命韩熙载八分书之常曰其文秽而且臭时见谤诽】风敎偷薄进士尤甚【皇甫湜答二生书近风敎偷薄进士尤甚廼至有一谦三十年之说争为虚张以相高自谩诗未有刘长卿一句已呼阮籍为老兵矣笔语未有骆賔王一字已骂宋玉为罪人书字未识偏傍高谈稷契读书未知句度下视服郑此时之大病所当嫉者】土俗轻扬【李济翁尝谓扬州者以其土俗轻扬故名其州】狂疎人【栁宗元与杨诲之书积八九年日思摧其形锄其气虽甚折挫然己得号为疎狂人】陆羽【更隠苕溪自称桑苎翁阖门著书或独行野中诵诗击木裴囘不得意或恸哭而归故时谓今接舆也】病狂【陈京帝器京谓有宰相才欲用之防病狂忽自刺弗殊又言中书舍人崔邠御史中丞李泌讪己帝使诘辨无状】狂态【苏世长从猎泾阳大获帝诧曰今日畋乐乎世长曰陛下察万机事游畋不满十旬未为乐也帝色变既而笑曰狂态发邪曰为臣计则狂为陛下计忠矣】艾气【韩熙载性好谑浪有投防太荒恶者使妓炷艾熏之俟来即归之出乃嗅之曰子之巻轴何多艾气也闻者大笑】负宠而骄【萧颖士安禄山宠恣颖士隂语栁并曰胡人负宠而骄乱不久矣东京其先限乎】盛气骄愎【杨国忠性疏恱防给硁硁处决枢务自任不疑盛气骄愎百僚莫敢相可否】夸言骄色【裴耀卿特进盖嘉运破突骑施还诏为河西陇右节度使因令经畧吐蕃嘉运以新立功日酣遨未赴屯耀卿言于帝曰嘉运精进勇烈诚有余然臣见其夸言骄色切忧之恐不足与立事】气骄蹇【张九龄安禄山初以范阳偏校入奏气骄蹇九龄谓裴光廷曰乱幽州者必此胡雏也】骄侈不循法度【陇西恭王博乂高宗时擢累礼部尚书恃进骄侈不循法度帝赐市书绢二百匹以愧切之然不自克也】
　　勇【八　无勇附】
　　白节因危见【名以勇闻】达徳【智仁勇三天下之达徳】勇者不惧　用人之勇【去其怒】仁者必有勇【勇者不必有仁】率义之谓勇　见义不为无勇也　威而不猛　虽猛何为　勇而无礼则乱致身事上【见危致命】好勇而不好学【其蔽也乱】礼所贵于勇敢
　　者【贵其能行礼义也故勇敢彊有力者天下无事用之于礼义天下有事用之于战胜用于战胜则无敌用之于礼义则顺理外无敌内顺理此之谓盛徳故盛王之贵勇敢彊有力如此也若不用于礼义战胜而用于争闘则谓乱人刑罚行于国所诛者则乱人也】勇而不中礼【谓之逆】君子尚勇乎【君子有勇而无义为乱小人有勇而无义为盗】君子恶勇而无礼者　子贡恶不逊以为勇者【逊顺也】勇爵【传齐荘公朝指州绰郭最曰是寡人之雄也州绰曰君以为雄谁敢不雄然臣不敏平隂之役先二子鸣荘公为勇爵注设爵位以命勇士也】期死【期必也不顾义理期于必死也】狼瞫曰供用谓之勇【死国用也】勇不作乱　勇则害上不登于明堂死而不义非勇也　勇夫【仡仡勇夫射御不违我尚不欲】锐气凌云【精诚贯日】锐敏【精勇】是无勇也　忘家【忘身】百夫之防【万人之敌】勇者【若怯】训勇力之士时使【晋侯使荀賔为右】如虎如貔桓桓赳赳　客气【非真勇也】素厉【空猛无勇】陵弱【违彊弱非勇也】毛
　　遂之气【终出三千】宜僚之才【可当五百】内乱不与【外患不避】我武惟扬仡仡勇气【洸洸武威】勇于敢【则杀一何壮也】临辜而屡断【勇也】白刃
　　可蹈　佽飞之官以斩蛟【楚佽飞以宝剑渡河有两蛟夹船乃斩之楚王闻其勇乃置佽飞之官】刺两虎【子曰卞庄子之勇可谓成人矣谓刺两虎】贾余勇【齐高固入晋师桀石以投人以徇众曰欲勇者贾余勇】带布【主人悬布堇父登之及堞而絶之苏而复上者三主人辞焉其断布以徇于军三日】祸【子产曰小人之性衅于勇于祸以足其性而求其名焉非国家之利也】子曰由也好勇过我　贾余【见上注】夺志【匹夫不可夺志】动心【孟子曰我四十不动心弟子曰若是则夫子过孟贲逺矣】眦张血迸【朱亥】发上冲冠【蔺相如】攫戾执猛【纳坚摧刚】斩龙【澹台灭明字子羽齐璧渡江乃防剑斩龙】啗彘饮巵【樊哙之诮项羽】持璧睨柱【相如之惧秦王】子路曰搴旗执馘由也能之【夫子曰勇哉】由之勇贤于丘　无拳无勇【诗】州绰乃栾氏之勇【郭最为齐侯之雄】相如进缶以搦秦【渑池之防】毛遂捧盘而盟楚【遂按剑歴阶捧铜盘跪令楚王插血而盟】好勇【太叔多材而好勇】袒裼暴虎【诗】行行【子路行行如也子曰由也不得其死焉行行勇也】义勇冠三军【李陵李广】斩蛟【晋邓遐渑水有蛟为人害遐防剑入水蛟绕其足截蛟数断而出也】防虎箭【桓石虎趫防絶伦猎围中见猛兽被数箭诸将知其勇戏令防箭石虎急徃防箭兽跳虎亦跳高于兽兽伏又防得一箭而归】刺虎【上召李广男禹使刺虎悬下圈中未絶诏令出之禹从落中以剑斫地累欲刺虎上壮之遂止焉】好勇疾贫乱也　拳勇【见壮门注】是子之勇也　有勇【且知方也】以贤【勇智】　无勇是无勇也【何以堪之】素厉　容气【见上】非夫【非丈夫也】不武临事而惧战阵无勇【非孝也】无拳无勇【拳力也】末之卜也【末防也言其无勇而卜国】不占失轼【崔杼作乱陈不占将往食则失哺车则失轼比至闻战声于门外惊怖而死】蒯聩投车【卫太子蒯聩与郑人战于防望见郑师惧而自投车下子良援而乗之曰妇人也】赵罗之痁作【传防之役赵罗无勇縻之吏诘之御曰痁作而伏縻束之也】浅为丈夫【传】畏威若怯【勇者若怯也】违彊陵弱【非勇也】威惕【气衰】夺气【褫魄】有命出征【不思后劲】无刚尝寇【终愧先奔】懦夫【懦弱也】宫之竒【为人也懦】勇于不敢则活【老子】勇可习【魏九州春秋曰刘表攻西州州长杜子绪守拒时栢季长在城中闻兵势恐入室牵被覆头攻半日稍出面明日侧立而聴三日出问消息四五日负楯亲闘谓子绪曰勇可习者也】孔票果【杀志大业末从父客太原以票果诸恶少年畏之】发愤大呼鼻耳流血【王君廓帝谓侍臣曰昔蔺相如叱秦王目眦皆裂君廓往击建徳李勣遏之至发愤大呼鼻耳流血其勇何特古人哉】李道【李宻据洛口署记室宻败为王世充所执众惧不能寐独道曰死生有命忧能了乎寝甚安及见世充辞色不挠释缚为著作佐郎】勇不为怯者死【陈子昻八科】勇者徇死【怯者所不从同上】性沉勇寡言【薛讷性沉勇寡言其用兵临大敌壮本传】任气【崔光逺】其勇无前【刘仁轨賛曰仁轨等以兵开定四夷其勇无前至奉上则瞿瞿若不及】为人蹻勇【史洪肇为人蹻勇走若奔马五代史】力兼数人【李罕之为人蹻勇力兼数人同上】大节不挠者勇【卢藏用纪信碑府君乃咨谋僚吏稽古训典以谓大节不挠者勇也】握钩伸铁抚梁易柱【皮日休鹿门隠书桀纣之君握钩伸铁抚梁易柱手格熊罴走及虎兕力甚也圣人隠而不言惧尚力而虐物贪勇以防生】虽白面书生【有雄胆大畧崔颢荐樊衡】临难不决非勇【尉迟敬徳】投石贾勇思愤【栁宗元送独孤书记投石而贾勇思所以奋力】遇不可必达其志【段秀实賛曰大尉为人姁姁常低首拱手行步言气卑弱未尝以色待物人视之懦者也遇不可必达其志非偶然者非孔子所谓仁者必有勇乎】
　　壮【九　壮士　不尚力附】
　　白孔武有力　有力如虎　筋骨秀出【见下注】蔽才【管子曰乡有拳勇股肱之力筋骨秀出于众者则以告有司有而不告谓之蔽才有罪也】勇力时使【传晋悼公使荀賔为右司士属焉使士训勇力之士时使之也】壮有所用【礼】仡仡勇夫【仡仡壮貌】方刚【及其壮也血气方刚戒之在闘】百夫【之特之防】犷猤【壮貌】胜人有力【自胜者彊】用于战胜【见上】万夫之敌【一何壮也】不务仁人【惟力是恃】荦投盖于稷门【奡行舟于陆地】　壮士角力【壮士角力校量其力也】论力【校论其力】臝股肱【言出其臂胫以示壮也】小人用壮　投盖【见上注】桀石【齐高固入晋军桀石以投人】建大车【狄虒弥建大车轮而防之以甲以为橹左执之右防防以成一队孟献子曰有力如虎】抉悬门【叔梁纥抉悬门使开以出门】手搏熊彘【广陵属王胥】挟辀【公孙阏与颍考叔争车考叔挟辀以走】六钧【顔高之弓六钧钧三十斤】七札【养由基蹲甲射之彻七札】负舟【荘子曰藏舟于壑自以为固夜半有力者负之以趋昧者不知也】防山【项羽歌曰力防山兮气盖世】扛鼎【乌获扛鼎举千钧】防距【甘延夀投石抜距絶于等伦】防木【楚词曰一夫九首防木九千言多力曰防尽九千】荡舟【奡能陆地行舟】项羽【力能扛鼎才气过人】曵牛【魏许禇仲康御冦粮乏以牛与贼易食贼来取牛牛辄奔还禇乃以手逆曵牛尾行百余步贼不敢取牛而走】力巨舒钩索铁【并纣能也】　不尚力子不语怪力乱神【四者无益于敎化】骥不称其力【而称其徳】恃力者亡　无所用之　虽壮奚为羿善射奡荡舟【俱不得其死】自胜者彊　柔弱胜刚彊梁
　　者【不得其死老子】防山而终见自亡【荡舟而不得其死】孔持牛折角【辛谠方谠之少耕于野有牛闘众畏奔践谠直前两持其角牛不能动久而引触竟折其角里人骇异】有力絶人【宋之问父令文有力絶人都下有牛善触人莫敢婴令文直往防取角折其颈杀之】封常清【天宝末入朝而安禄山反帝引见问何防以讨贼常清见帝忧因大言曰天下太平久人不知战然事有逆顺势有奇变臣请驰至东都悉府库募骁勇排马棰渡河计日取逆贼首以献阙下天子壮之】王思礼【高丽人哥舒翰以功授右卫将军从讨九曲后期当斩临刑翰释之思礼徐曰死固分也何复贷为诸将北之】舒钩【梁崇义力能舒钩】抉闗【李国臣力能抉闗】手举百斤【五代杨行宻为人长大有力能手举百斤】开两弧而脉不偾徙巨石而如流【有荡舟如防者有抉鼎如飞者有绹键如昩者开两弧而脉不偾徙巨石而如流异哉果以力骇世而闻于上也刘禹锡原力】夸敌人而戏角抵【捽期门而振礿服同上】膂力絶人【王雄诞少彊果膂力絶人】举七尺碑【张芬曽随韦南康军曲艺过人力举七尺碑定双轮水硙酉阳杂爼】罗颖【膂力过人常嗜掷弄石毬可三钧余野史】壮士血相见【杜甫赠严仆射】燕赵饶壮士【盖风俗之然李白送赵四】曵裾戎幕之下専弄文墨【为壮夫捧腹甚未可也栁宗元送独孤书记】力搏虎【长孙诠】力排南山三壮士【李白梁甫吟力排南山三壮士齐相杀之费二桃】背船【绵竹王俳优有巨力腰背一船船中载十二人背船舞河传一曲无困乏百家鲙】力者不在于角觝而在于侵陵【皮日休鹿门隠书】

</div>
    <div class="pagination">
<a href="白孔六帖_page13.html">上一页</a><span>...</span><a href="白孔六帖_page9.html">9</a><a href="白孔六帖_page10.html">10</a><a href="白孔六帖_page11.html">11</a><a href="白孔六帖_page12.html">12</a><a href="白孔六帖_page13.html">13</a><span class="current-page">14</span><a href="白孔六帖_page15.html">15</a><a href="白孔六帖_page16.html">16</a><a href="白孔六帖_page17.html">17</a><a href="白孔六帖_page18.html">18</a><a href="白孔六帖_page19.html">19</a><span>...</span><a href="白孔六帖_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
