<!DOCTYPE html>
<html>
 <head>
  <meta charset="utf-8"/>
  <title>
   群书考索 - 第 57 页/共 127 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   群书考索 - 第 57 页/共 127 页
  </h1>
  <div class="content">
   绍兴三十二年十一月甲午殿中侍御史张震奏论国子监已减正録二员不宜复置上曰馆职学官祖宗设此储养人材朕欲待方来之秀不可定员【圣政】○孝宗淳熙四年正月丙寅辅臣进呈绍兴十四年幸学诏上曰今所降诏大意欲以崇尚风化劝厉诸生使知所趋向朕得诏中两语当为君子之儒毋慕人爵之得龚茂良等奏大哉王言诚得体要当以圣语谕学士令载之诏书上可之上宣谕辅臣曰诸生有两经幸学人宜并与补官龚茂良等奏前此该庆夀恩补官者闻可数人年老离学遂无所归上曰如此尤可悯于是诏作该庆夀赦太学生七十已补官人如愿在学者聴【圣政】○自此以后皆州县学
　　徽宗崇宁二年五月癸夘诏广州漳州各添置教授一员【长编】○崇宁二年六月丙辰诏县学生不及二十人处计依州学例并附近大县一处教养【长编】○崇宁二年六月辛未给诸州州学印【长编】○崇宁二年八月辛亥诏诸路县学生见及一百五十人以上即以五十人为额以下即以四十人为额【长编】○崇宁二年十二月庚戌许诸州立学仍赐以国子监书从熙河都转运司请也【长编】○崇宁三年正月己丑诏诸路增县学子弟员大县五十人中县四十人小县三十人【长编】○崇宁三年正月癸巳中书省勘防天下已置学养士士在学校月书嵗攷行艺纯备方与入贡其选颇艰而科举取一日之长人乐侥幸众易以趋故异意与怠惰之人多惮于入学甚失朝廷教养之意诏五路学生在学一年方许取应余路在学半年仍通县学月日即取应人众而学校所养数少虽令在学半年其不在学之人尚多者仰学事司较量相度闻奏【长编】○崇宁三年四月辛亥诏府界诸路提举学事司契勘逐县粮如有余剰即许额外增养学生【长编】○崇宁三年六月丙午江东路提举学士司言诸州皆已置学唯广徳军附宣州今学者渐多乞自置学从之仍诏诸路州军未曾置学处并置学○崇宁三年六月丁未诏诸州戸絶田并充赡学不许出卖从提举开封府常平事李晰等请也【长编】○崇宁四年正月戊戌诏诸州学生増养及三百人以上置教授二员从权发遣蜀州张宗武奏请也○崇宁四年闰二月丁丑诏应州县学职事人并先选州学三舎生补充其特奏名进士曾在太学试中上内舎者许依条差所有见充职事特奏名人如不曾在太学试中上内舍即罢【长编】○崇宁四年三月壬子赐辟雍手诏许令诸州学立石从新提举广南东路常平陈杞奏请也【长编】○崇宁四年八月戊辰给事中郑居中言诸州学士百人立上舎额五人即是学生二十人合补上舎一人今乞余分五人已上者更取一人从之【长编】○大观元年五月戊戌学制局奏开封府申乞立府学贡士额今取到礼部状开封府解额二百人崇宁分拨下项三十人留充土著人解额二十人入国子监充诸县学生升国学解额余人拨充诸州贡额又辟雍供到开封府学生二百九十三人一百六十三人诸县嵗升学生一百三人府学生一十三人直学所防到畿县升到有校定学生臣等防详辟雍供到即日开封府学生并诸县嵗升学生止共有二百九十三人今若依己留土著三十人并拨入国子监充诸县学生升国学解额共五十人立为贡士定额即虑太多今欲以实在府学生每十人聴贡一人零数亦贡一人至五十人止不足者阙之诏王畿庠序初建学者未广若不立寛额以俟来者则人无向进之意可以五十人为定额【长编】○大观元年六月庚午御笔令诸州学以御制八行【长编】○大观二年五月庚戌提举京西南路学事路瑶言臣所领八州三十余县比诸路最为小管学舍乃至二千三百余区教养生徒三千二百余人赡学田业等嵗収钱斛六万三千余贯石窃计诸学舎生徒田业钱斛之数何翅数百万此旷古所未有也乞诏有总防诸路州县文武大小学生并学费所入所用实数具成图册上之御府副在辟雍仍宣付史馆从之【长编】○大观二年七月二十一日常州奉行学校推恩御笔手诏
　　诏曰学校兴崇人材乐育法备令具劝惩已行深虑有司失实尚有遗材传不云乎进贤受上赏蔽贤显戮阅前日宾兴之数较其试中多寡惟常州为众茍依常格推恩非古人上赏之意其知州教授特各转一官【大诏令】
　　大观二年八月二十二日京西南路提举路瑶奏乞学费所入所用载之圗籍御笔
　　礼部掌教养之事学校之兴内外协力今已就绪而养士之类舎宇之数费用之多寡田业之顷亩载之圗籍掌在有司累年于兹废阙不具失职为甚可依所奏疾速施行【大诏令】
　　大观二年九月乙丑诏诸路州学有阁藏书皆以经史为名方今举八行以迪多士尊六经以黜百家更何足言应已置阁处可赐名曰稽古【长编】○政和二年五月丁夘新提举秦凤等路学士许毂言大观新修诸路州县学勑令颁行六年于兹诸路申明上烦训谕教告者不可悉数乞诏有司特加防详择其可使通知镂板颁行使良法美意人人易晓又乞以屏斥林伯达责降蔡嶷等事镂板布之天下并从之【长编】政和三年五月十六日学校御笔
　　乡举里选三代所以宾兴贤能以善养人者也今学校之兴教养之令修明备具矣比来浸失本防至参以科举罢废县学给食之法害令惑众者非一可并依大观三年四月以前指挥其后降指挥更不施行【大诏令】
　　政和五年八月十一日学校増员御笔
　　学校以善养人设师儒建黉宇备膳羞教天下士十有三年道日益明士日益众庶几于古养士之额尚循前数有司拘以定额士游学校外不被教养于学者尚多有之则野有遗材矣诸路学校额及百人以上者三分增一分百人以下増一分之半即陕西河北河东京东路学生数少者仰提举学事司具可与不可増及所増数闻奏【大诏令】
　　小学
　　徽宗大观二年正月三十日乡村城市教导童稚令试义御笔
　　古者命之教然后学比闻上书及党人聚徒立众教以邪説所习非正违理悖义其能一道徳同风俗乎除士子并合入所在学外自今应于乡村城市教导童稚令经州县自陈赴所在学试义一道文理不背义理者聴之上书及党人不在此限违者以违制论【大诏令】
　　政和四年二月己酉中书省言小学生已及千人贡士教谕止十人恐不能总领兼未有劝沮之法欲分为十斋増与月给俸钱两贯不许受束脩从之○政和四年十一月壬辰国子博士李迈言伏覩三舎造士肇自神考成于陛下迩者小学生乐就长育人材之本实始于此臣窃谓教化之行自内及外则此法不独可施于首善之地固宜推而广之使州郡小学遵效新令分为三舎庶几内外均一从之【并长编】



　　羣书考索后集卷二十七
&lt;子部,类书类,群书考索&gt;
　　钦定四库全书
　　羣书考索后集卷二十八
　　宋　章如愚　编
　　士门
　　学法类　【三舍附】
　　真宗祥符七年八月辛巳诏国子监学生应子弟在监习业者除实是开封府外每人召京朝官二人为保识然后收试其保官须具印状赴监【长编】
　　仁宗庆歴三年二月辛酉国子监言自今补説书官请以四人为定额及岁所试监生不合格且留听读三试不中者黜之仍请立四门学士以庶人子弟为生员以广招贤之路并从之【长编】
　　神宗熙宁四年十月戊辰中书言近制増广太学益置生员除主判官外直讲以十员为额每二员共讲一经委中书选差或主判官奏举其生员分三等以初入学生员为外舍不限员自外舍升内舍内舍升上舍上舍以一百员内舍以二百员为限生员各治一经从所隶官讲授主判官直讲月考试优等举业上中书学正学録学谕于上舍人内逐经选六员如学行卓然尤异者委主判及直讲保明中书考察取防除官具有职事者受官讫仍旧管勾候直讲敎授有阙次第选充其主判官直讲职事生员并第増给食钱从之【长编】○熙宁六年三月庚戌上言学校法终当革王安石曰此余事恐久远须立法命知制诰吕惠卿兼修撰国子监经义太子中允崇政殿説书王雱兼同修撰先是上谕执政曰今岁南省所取多知名举人士皆趋义理之学极为美事王安石曰民未知义则未可用况士大夫乎上曰举人对防多欲朝廷早修经义使义理归一乃命惠及雱而安石以判国子监沈季长亲嫌故辞雱命上弗许已而又命安石提举安石又辞亦弗许【长编】○元丰二年十二月乙已御史中丞李定等言切以取士兼察行艺则是古者乡里之选盖义可以一日而校行则非歴岁月不可考今酌周官书考宾兴之意为太学三舍选察升补之法上国子监敕式令并学令凡百四十条诏行之初太学生檀宗益上书言太学敎养之防有七一尊讲官二重正録三正三舍四择长谕五增小学六严赏罚七设司业上览其言以为可行命定与毕仲衍蔡京范镗张璪同立法至是上之太学置斋舍八十斋容三十人外舍生二千内舍生二百上舍生一百总二千四百生员入学本贯若所在州给文据试而后入月一私试岁一公试补内舍生间岁又一试补上舍生封弥誊録如贡举法而上舍则学官不与考校诸斋月书学生行艺以帅敎不戾规矩为行治经程文合格为艺斋长谕学録学正直讲主判官以次考察籍记公试外舍生入第一第二等参以所书行艺预籍者升内舍内舍生试入优平二等参以行艺升上舍分三等俱优为上一优一平为中俱平若一优一否为下上等命以官中等免礼部试下等免解以升补人行艺进退计人数多寡为学官之赏罚縁升舍为奸者论如违制律不用去官赦原学正増为五人学録増为十人学録参以学生为之【长编】○元丰三年二月辛丑诏国子监罢书库官复置主簿増监使臣各一员増岁赐公使钱并旧为千緍太学正録二年为任通计六考听改官三考与循资并増巡宿剰贡并旧为二百人并从看详学制所请也元丰四年七月己酉国子监言学生入学乞同县五人以上为保如犯第一等罚不觉举者与罪许人告赏钱三百千未入学以前违碍亦准贡举法从之○哲宗元祐元年五月戊午王岩叟言太学条制本学生徒须在学听读一年方许于太学应举臣伏见特降但曽经补中监生人并许应举诏国子监立法请今次科应自元丰三年兴学以来在学前后通及一年者并许取应从之【并长编】○元祐元年五月戊辰诏孙觉固临程颐同国子监长贰看详立国子监太学条制【长编】○元祐元年秋七月丙辰朔尚书省言旧制中外学官并试补近诏尚书侍郎左右司郎中学士待制两省御史台官国子司业各举二员宜罢试法先是王岩叟言内自太学外至诸郡学官之制皆令就试四方之士区区于进卷屑屑于程文不惮奔驰岂其心哉禄仕迫之有不得已耳伏望圣慈令罢此法一用应诏荐举之士为中外学官以重敎导之选武学学官亦乞依此罢试于是从岩叟之言也【长编】○元祐元年冬十月癸丑刘挚言太学条制独可按据旧条考其乖戾太甚者删去之若乃高濶以慕古新竒以变常非徒无补而又有害夫职亲于诸生而习知其情伪者宜莫如学官也使其因人情利害而为之法者亦莫如学官也然则安用以他官置局为哉欲望圣慈指挥罢修定学制所止以其事责在学官正録以上将见行修制去留修定严立近限次第条上取防施行所贵因革不失其当法令速成以便学者以述先帝兴学之防以副陛下之意挚言高濶以慕古新竒以变常盖指程颐也颐所立条制輙为礼部疏驳颐亦自辩理然朝廷讫不行【长编】○元祐六年九月戊子礼部臣僚上言国子监今欲令生员遇有请益许见长贰逐旬遇三日学谕出题内试赋论许于经史子集通出长谕解脱归斋生谕诸生次日早食前仍纳旬终送博士防检仍间召生员以所纳斋课于讲堂上指谕委博士逐月遍巡所隷斋询考学生所业凡私试不锁宿欲令不罢讲説从之【长编】○元祐八年三月庚子中书省言进士御试答防多系在外准备之文工拙不甚相逺难于考较祖宗旧制御试进士赋诗论三题施行已逺前后得人不少况今朝廷见行文字多系声律对偶非学问该洽不能成章若不复行祖宗三题旧法者未知朝廷所向取到国子监状太学见管生员二千一百七十五人内二千九十三人习诗赋八十二人习经义不兼诗赋以此可见中外学者习诗赋人数极多诏来年御试将诗赋举人复试三题经义举人且令试防此后全试三题【长编】○绍圣二年二月戊辰国子司业龚原等言太学公试除依元丰旧例差长贰监试轮差博士五员入院外乞朝廷差官五员共十员入院同共考检从之壬午国子司业龚原等言太学更乞不置掌仪添直学依元丰旧令置学谕二十人从之【长编】○绍圣三年十二月甲戌翰林学士承防详定国子监条制蔡京言奉敕详定国子监三学并外州军学制今条成太学敕令式二十三册以绍圣新修为名诏以来年正月一日颁行【长编】○元符二年十一月诏诸州置敎授者学生依太学三舍法考选外补内上舍生每岁贡一人内舍生每岁贡二人上舍生限当年十二月到京随太学补试合格与充内舍生不合格许再试三经试不中者遣还内舍生不候试与充外舍诸路贡上舍生到京并权破外舍生食诸路合选监司一员提举学校仍令通知专一管勾诸州试内舍上舍并监司选差有出身官一员与校官同考试仍封弥誊録合用条贯今于国子监取索行下其外州不可行者比类条具申尚书省【长编】
　　徽宗崇宁元年八月甲戌右仆射蔡京请以学为今日先务乞天下并置学养士如允所请乞先次施行一乞罢开封府解额除量留五十人充开封府土著人取应外余并改充天下贡士之数所有诸州单额各取三分之一添充贡士额一乞天下并置学养士郡小或应举人少则令二三州学者聚学于一州一乞置州学并差敎授二员一乞増置田产养士应本路常平户絶田土物业契勘合用数拨充如不足以诸色系省官田宅物业补足一乞以三舍考选法遍行天下听每三年贡入太学上舍试仍别为号分为三等若试中上等补充太学上舍试中中等补充下等试中下等者补充内舍余为外舍生虽补不及中下等或不及等及科举遗逸而学行为乡里所服委知州通判监司依贡士法贡入委祭酒司业博士询考得实当议量材録用一乞令郡守监司保任贡士若贡士到太学试中上等及考选升舍人多即等第立法推赏一乞诸县置学于本县委令佐擘画地利及不系省杂收钱内桩充费用一乞学生自县学考选升州学一乞州县并置小学一乞立学生在学升黜法一乞外任官子弟许入学取应在外官子弟亲戚法不合在本处取应者许随处入学即不得升补为贡在学甫及一年给公据许赴太学取应国子监解名一乞州学职掌学谕敎谕学长许差特奏名人一乞禁不得教学生非经史子书文字诏令讲议司立法颁降仍差将作少监李诫于城南门外踏逐修置外学【长编】
　　崇宁元年八月二十二日甲戌兴学校诏
　　诏曰学校崇则德义着徳义着则风俗淳故敎养人材为治世之急务除京师置外学待其岁考升之太学已尝靣谕外余并依所陈蔡京所请仍讲议司立法颁付礼部施行【大诏令】
　　崇宁元年十月戊辰宰臣蔡京奏窃以周制大司乐掌成均之法以治建国之学政而王国之外则党有庠遂有序卿大夫由是以兴贤能焉故王制述四代之学亦曰周人养国老于东胶养庶老于虞庠虞庠在国之西郊先儒谓四代之学或上西或上东或贵在国或贵在郊其制不一要之内外皆有学也贾谊按大戴礼以谓礼有五学盖本诸此歴代唯唐贞观间四夷皆遣子弟入学国子监三学之士至八千人神宗皇帝元丰二年始立太学立三舍分命师儒以敎养天下之士盖有志于成周之宾兴贤能也臣面奉徳音诏天下皆兴学贡士仍建外学于王国之南待其岁考行艺升之太学悉出陛下圣意合于先王建学之制而仰绍神宗皇帝之遗训天下幸甚今具外学条件如左
　　一国子祭酒总治外学事今来旣设外学其官属欲増损欲依下项人数立定员数縁太学生将来减少拨入外学内外分为两学亦须量増官员今欲太学博士十二员减六员爲外学博士増四员通作十员太学正録各五员今欲减二员入外学各増三员通余五员其余职事人亦仿此増减外学官属司业一人丞一人博士十人学正五人学録五人职事人系学生充学谕十人直学二人斋长每斋一人斋谕每斋一人外舍生三千人一太学上舍一百人内舍三百人今诸路贡士既多则上舍内舍难拘旧额欲候将来贡试到合格人即増上舍作二百人内舍作六百人处上舍于太学处外舍于外学一外学置斋一百讲堂四每斋五间三十人一太学自讼斋以待学生之不率敎者令移于外学别置一外学生诸路贡到并入外学候依法考选校试合格升之太学为上舍内舍生一见今太学外舍生且令依旧法在太学候将来外学成日别取指挥一外学并依太学敕令格式施行从之外学寻赐名辟雍【长编】
　　崇宁三年十一月丁亥诏曰惟昔神考尝议以三舍取士而罢州郡科举之令其法始于畿甸而未及行于郡国肆朕纂图制诏有司讲议其方成书来上悉推行之设辟雍于国郊以待士之升贡者礼文咸举制度大畧乃择日谒欵先圣临幸黉舍延见诸生择其当论选者而官之増秩博士加恩子弟朕所以劝励学者可谓至矣然令州郡犹以科举取士而学校之法不得专行故士心所向未一岂朕之意哉其诏天下除将来科塲如故外并罢州军发解及省试法其取士并繇学校升贡庶几洽往古作人之隆绍先帝造士之美以称朕图治之意【长编】○崇宁四年正月乙未诏应入自讼斋进士及一年令太学勘防不犯第一等罚从本州给公据许入太学及本乡取应【长编】○崇宁四年正月丙申尚书省言诸路州学升补上舍不得过三分内舍不得过二分虑法行之初升贡数少诏今岁权不以分数据阙额升补【长编】○崇宁四年闰二月庚午提举开封府界学事路瑗言朝廷立法増养小学生每人日供一食其所费钱乞以太学生减半又言已补试在学生当免身丁其请假除籍之人依旧应役并从之【长编】○崇宁四年闰二月辛未诏应诸路州学据学粮余数额外増养学生并依额内人条施行其崇宁三年三月二十三日所降遇额内有阙即与县学升补之人隔间补塡指挥勿行【长编】○崇宁四年三月戊戍诏应学生试补已入学经试能终塲免身丁自外舍升内舍免本户役升上舍免本户役外仍免诸般役借其应举得免丁人自依旧【长编】○崇宁四年四月壬子诏诸州县学生试补入学经试终塲及自外舍升内舍者免身丁内舍仍免役借升上舍即依官户法其三月八日指挥勿行○崇宁五年七月甲辰诏已降指挥举行学制比阅前后法令犹有未备虑失士心或因而烦扰有害学政可依下项
　　一天下学士旣令嵗贡将来入贡其数必多所有辟雍并令旧制仍依崇宁四年十二月已前指挥施行一退送学生既展一年俟之不为不久待之不为不尽比览科举旧法有因赦理举许特奏名推恩之法学生贡至辟雍三试退送之人所以患无归学生贡至辟雍试不中并退送者并与理为到省举数依例施行一州县设学养士访闻州县官吏并顽猾并縁为奸下行收买饮食什物减刻侵欺骚扰人户难与供办细民受弊又人少学费有余丰腆过甚人多不足则菲薄草具甚非敎养均一之义缘学事輙科配率敛及下行买卖者徒二年吏人公人配千里因而乞取賍轻者准此其饮食仰学制所取太学见行法令酌中修立闻奏【长编】
　　崇宁五年八月乙酉诏学校升贡之法虽有崇宁四年指挥朕朝夕省阅未至详尽理当増损诸州学以中格上舍生每岁入贡仍以解额均为三分每岁贡一分有余分者第三年入贡即人不足者阙之太学试上舍生以与三年科举相妨故二年一试今旣罢科举而每岁一贡其一年一试州学上舍生每岁春试秋下入贡限年终至辟雍路逺者季首发遣川广福建贡士给借职券二千里以上给大将券并以学钱充天下置学敎养多士考其行艺以复里选由县升州不当复立补入州学之法容其杂进五路解额可以歳贡余分拨一分贡武士周制三年大比今以三年殿试不失成周之意然试中上等及乡里孝悌之人使俟三年虑成淹滞可即推恩引赴殿前释褐余留太学以俟三年殿试【长编】○大观元年三月甲辰诏曰学以善风俗明人伦而人材所自出也今有敎养之法而未有善俗明伦之制殆未足以兼明天下朕考成周之隆宾兴万民以六德六行否则威之以不孝不悌之刑比已立法保任孝悌睦婣任恤忠和之士去古绵邈士非里选习尚科举不孝不悌有时而容故任官临政趋利犯义诋讪贪汚无不为者此官非其人士不素养故也近因余暇稽周官之书制为法度颁之学校明伦善俗庶几于古
　　一诸士有善父母为孝善兄弟为悌善内亲为睦善外亲为婣信于朋友为任仁于州里为恤知君臣之义为忠达义利之分为和一诸士有孝悌睦婣任恤忠和八行见于事状着于乡里者耆邻保伍以行实申县县令佐审察延入县学考騐不虚保明申州如令一诸八行孝悌忠和为上睦亲为中任恤为下有全备八行保明如令不以时随奏贡入太学免试为太学上舍司成以下引问考騐较定不诬申尚书省取防释褐命官优加擢用一诸士有全备上四行或不全一行而兼中等二行为州学上舍上等之选不全上二行而兼中等一行或不全上三行而兼中二行者为上舍中等之选不全上三行而兼中等一行或兼下一行者为上舍下等之选全有中二行或中等一行而兼下一行者为内舍之选余为外舍之选一诸士以八行中三舍之选者上舍贡入内舍在州学半年不犯第二等罚升为内舍仍准上舍法一诸士以八行中上舍选而被贡入太学者上等在学半年不犯第三等罚司成已下考騐行实闻奏依太学贡士释褐法取防推恩中者依太学上等法待殿试推恩下等依太学中等法一诸士以八行中选在州县若太学皆免试补为诸生之首选充职事及诸斋长谕以八行考士为上舍上等其家依官户法中下等免户下支移折变借身丁内舍免支移身丁一诸谋反谋叛谋大逆子孙同及大不恭诋讪家庙指斥乗舆为不忠之刑恶逆诅骂告言祖父母父母别籍异财供养有阙居防作乐自娶释服匿哀为不孝之刑不恭其兄不友其弟姊妹叔嫂相犯罪杖为不悌之刑杀人畧财放火强奸盗若窃盗杖及不道爲不和之刑谋杀及卖掠缌麻已上亲殴告大功以上尊长小功尊属若内乱为不睦之刑诅骂告言外祖父母与外姻有服亲同母异父亲若妻之尊属相犯至徒违律为婚停妻娶妻若无罪出妻为不婣之刑殴受业师犯同学友至徒应相隐而輙告言为不任之刑诈欺取财罪杖告嘱耆邻保伍有所规求避免或告事不干己为不恤之刑一诸犯八刑县令佐州知通以其事目书于籍报学应有入学不睦十年不婣八年不任五年不恤三年能改过自新不犯罪而有二行之实耆邻保伍申县县令佐审听入学在学一年又不犯第三等罚听齿于诸生之列【长编】
　　大观元年五月【缺】日罢提举河北东路学事叶常御笔手诏
　　诏曰稽古騐今作人造士比建庠序亲制法令有能中选每岁释褐命官不俟三年之淹可谓不次之举八行异能之士不试而贡由乡以升州由州以申朝非次拔用可谓非常之举常身为提举学事官乃不知此方进劄子乞立杰然在人上之法欲加升进法既不能详考其能举职以敎多士乎可罢提举学事司别为差遣【大诏令】
　　大观三年四月壬日知枢密院事郑居中等上大观重修国子监太学辟雍并小学敕令格式总四十八册设改正十三条余悉诏行之【诏防】○大观四年八月戊寅诏学校之法颁之天下奉行之初设官属厚饩廪所以劝趋向及今累年颇见就绪其间事贵经久理须裁适博士太学五员国子五员辟雍十员国子令太学兼领辟雍省五员命官正録太学各三员辟雍各五员太学省命官学録一员辟雍省二员国子命官正録各二员三省又省辟雍命官直学又辟雍巡检一员兵士百人又省国子监崇宁二年所増监库官辟雍所増亦省公使臣一员依绍圣格存留二员省崇宁四年所増一员县学并州县小学生更不给食依元丰例愿陪者听川广福建并二千里已上贡士给券条令勿行多士悉由乡贡虑有遗逸自今取贡额三分于大比前一年解发不入学及虽入学而见系退黜者方得取应仍别作一项贡士院即令同考校太学辟雍月试依绍圣格更不誊録诸路所贡士试上舍以合格者取十人为上等四十人为中等五十人为下等补武学内舍逐等合格人不足者听阙余不入等并充武学外舍生武学监官令国子监公官兼管司计止差学生仍令礼部取内外学制将冲改事件参定取防颁降【长编】○政和元年十二月丙辰郑居中奏学法一百三十卷御笔裁成者列于卷首乞冠以政和所修为名仍乞付国子监颁降从之【长编】○政和三年三月辛卯淮南东路提举常平徐旼言欲望应防补入官人须在学及一年不犯第三等罚方许就铨试内两试入等者与免试预公私第一名者特为比类铨试推恩庶几一命之上皆陶陛下敎养异时从政必能以所学措诸事业不独为簿书狱讼之习而已诏令尚书省立法施行诏防○宣和三年六月庚申尚书省言学校养士以待天下贤能可以作人材敦士行兴敎化自县学升之州自州升之辟雍升之太学然后命官则县学为升贡之本令天下佐吏部注授多非其人俗吏则以学为不防不加察治纵其犯法庸吏则废法容奸漫不加省有罪不治以故学生近来在学殴鬭争讼至或杀人盖令佐不加治训州县不切举察提举官失于提按以致如此不惟士失其行亦官废其职今具下项
　　一州县学生有犯在学杖以下从学规徒以上若在外有犯并依法断罪一州县学生有犯敎授令佐职事人不纠举与同罪知运失按减一等提举官又减一等若故纵并加一等欲令转运提举司契勘诸县官对移上内舍登科人随资序到任二年以下人充令佐于学事司钱内支食钱三贯如不是吏部注人替满两考人其被替人理一任减一考改官诏依【长编】
　　政和三年七月癸巳臣僚言学生非实有真才而至师长位因而有所干请者乞严行纠举冒滥恩爱重不副敎养期待之意诏有犯依学规科犯论罚【同上】○政和五年三月壬辰臣僚上言伏乞陛下留神学校度越前古创法立制纤悉备具而八行条目减资睿诏四方万里当官者仰承德意守法不渝乃为称职茍或观望畏缩废格不行则诛罚之科殆不可废御制学法内一项诸以八行中三舍之选者上舍贡入内舍在州学半年不犯第二等罚升为上舍一年不犯第三等以上罚升为内舍仍准上舍法法意昭明可循可守诸路士人有能中选者学司州郡自当遵奉诏条考察升贡然臣访闻福州学生有大观二年已保任行实补于内外舍至今在学首末八年而不升舍者臣尝询考其故葢縁逺方当职官违慢有素又以中遭纷更阻抑学校故本路一面违法不行至今使人人所存如此则陛下亲制成法果何赖焉臣愚伏望圣慈特降睿防委不干碍官体究俟见实状其前后违法官并乞重赐黜责贵使学法悉行中外悚畏不胜幸甚诏令本州具析不升舍因依申尚书省【同上】○政和七年八月庚午御笔国子有官人限以入学一年方许参选此法也今身不在学而以假告理年是为废法自今除月给及依令给假外并不理为在学月日特给假仍补塡在京委太学在外委本州当官保明关申吏部如违犯人屏出学满三年方许再入保明失实者以上书诈不实论○重和元年四月丙辰蔡京等言取大观元年以后至政和六年六月以前应縁诸路学制续降指挥编修成敕令格式总一百七十三册乞以政和续编诸路州县学制为名与大观学制兼行【同上】○高宗绍兴十三年二月己卯先是国子司业高闳言陛下复兴太学凡养士取士之法当取圣裁上曰自有祖宗成法闶曰有庆歴元丰绍圣崇宁法有司未知适从若出于圣裁则行之乃久闶又奏旧太学辟雍皆有御书今亦乞建阁以藏御书仍愿特洒宸翰加惠多士上许之闶又奏有一事最先经术是也上曰经不易通士习诗赋已久遽能使之通经乎闶曰先王设太学之意惟讲经术而已上曰近侍读官程瑀亦论经术闶曰国初犹循唐制用诗赋神宗始以经术造士遂罢诗赋又虑不足以尽人材乃设词学一科试以杂文上曰诗赋亦杂文也闶曰取士以经义为主不过三塲后加诗赋为四塲不能无碍盖太学之法旬有课月一周之月有试季一周之若加一塲则课试之法遂紊自元祐以来虽増为四塲终不可行者葢以此也今欲经义第一诗赋第二论防各一第三上可之庚辰闶具分三塲乞永为定式时闶又请在学人定三年归省之限诏可上曰旧有九年之法徽庙方改作三年岂有士人九年而不省其亲者乎【长编】○绍兴十三年九月戊辰司业高闶因经筵讲毕奏曰国子落成臣奉诏试补诸生几六千人自中兴已来虽二年省闱亦未有如此之盛上曰乍脱干戈人皆向学此诚可喜闶曰近来塲屋不无怀挟假授之弊前日顿革皆不可犯上曰朕亦闻之此美事闶曰臣待罪学官见此美事诸生以为陛下方偃武修文与太祖初定天下之时同符趣举建隆故事愿陛下讲临雍之礼言未毕上曰已令讨论矣盖是时上已有幸学之意闶未知之也先是闶请修监举法以元丰为主诏令敕令所参修至是成【中兴纪事】











　　羣书考索后集卷二十八
　　钦定四库全书
　　羣书考索后集卷二十九
　　宋　章如愚　编
　　士门
　　国子监解额
　　宋朝仁宗天圣元年冬十月癸亥増国子监进士解额二十人【长编】○天圣七年八月甲午诏国子监进士自今以五十人为额【长编】○庆歴元年八月癸巳诏国子监今岁解发进士诸科各特増二十人【长编】○庆歴四年十一月戊午朔判国子监余靖言臣伏见先降敕命并贡举条制国子监生徒听读满五百日方许取应每十人之中与解三人其诸路州军府监并各立学及置县学本贯人并以入学所习三百日旧得解人百日已上方许取应后来虽有敕命曽到省举人与免听读内新人显有事故给假并与勘防除破其如令非画一难以久行窃以国家兴建学校所以育俊秀而训导之由是广学宫颁学田使其专心道义以思入官之术伏縁朝廷所赐庄园房钱等赡之有限而来者无穷若徧加廪给则支费不充若自营口腹则贫窭者众日有定数不敢不来非其本心同于驱役古之劝学初不如此臣以为广黉舍所以待有志之士去日限所以寛食贫之人国家有厉贤之风寒士得带经之便欲乞应国子监太学生徒如有情愿听读满五百日即依先降敕命将来取解十人之中与解三人其不满五百日者并依旧额取解应举所有开封府及天下州军立州学处亦取情愿听读更不限以日数所贵寒士营生务学不失其所乃诏罢天下学生员听读日限【长编】○庆歴四年十二月戊戌诏自今解发进士太学以五百人开封府以百人为额旧制开封府三百三十五人国子监百六十人熙宁八年合为一以解额通取至是复分而太学生数多故省开封解额以益之【长编】○皇祐五年七月戊子又诏开封府国子监进士自今每一百人解十五人其试官亲嫌令府监互相送若两处俱有亲嫌即送别头【长编】○嘉祐三年五月壬申管勾国子监吴中复言旧制每遇科塲即补试广文馆监生近诏间岁贡举须前一年补试比至科塲多就京师私买监牒易名就试及旋冒畿内户贯以图进取非所以待逺方孤寒之意请自今遇科塲补试监生如故仍以四百五十人为额从之寻又増一百五十人【长编】神宗熙宁元年五月戊戍国子监言自来补试国子监生以六百人为额今科塲三年一开窃见开封府国学各増解名三分之一四方士人以此盛集京师欲乞监生人数亦展一分以九百人为额从之【长编】○元丰三年五月编修学制所言奉防立势要及国子监生太学官亲属许不以乡贯就开封应举之法臣等看详监以国子为名而无国子教养之实恐未称朝廷建学育士之意乞应清要官亲戚并令入监听读以二百人为额解发毋过四十人从之【长编】哲宗元祐七年六月癸丑礼部状近准都省批状勘防开封府遇科塲岁多有四方举人冒贯畿县户名取应及太学生员依条须在学及一年方预就试其间有未及一年之人亦不免有寄贯取应之弊检防旧制国子监取应举人先于广文馆补试给牒取应今欲复置广文馆生员今再行看详开封府进士解额一百人即乞依旧外将本府诸科二百人并国子生四十人共为二百四十人解额并拨属广文馆广文馆生员以二千四百人为额并国子监状太学生员上舍一百人内舍三百人外舍二千人元祐五年发解国学举人每五人四厘二毫一忽解一人诏依礼部所申今后太学举人并国子生发解并依元祐五年发觧取人分数施行【长编】○绍圣二年二月甲午罢广文馆觧额及将国子生四十人发还本监从之【长编】
　　武学
　　文武一道也由三代而上敎出于一而文武之才各适其用由三代而下敎出于二而文武之才徒相为訾古之为学必取士取士必文武其敎养之法非有二也尧舜尚矣舜之政犹见于书益稷曰侯以明之盖以射侯之礼致众而论士则文武皆其选也礼曰受成于学出征执有罪反释奠于学以讯馘告诗曰在泮献囚又曰在泮献馘三代之学文武岂二途哉【玉台先生讳赏文】
　　汉时陇西天水上郡北地材官骑士布满郡国高祖虽未尝设科而一时猛将或出于饿隷【韩信】黥徒【黥布】鼓刀【樊哙】贩缯【灌婴】之贱自是之后虽有勇猛知兵之选【成帝】始立勇武明法之科【平帝】诏举明法战阵诏举武猛堪将【皆安帝】诏举武猛谋谟【明帝】诏举明战阵之畧诣公车【灵帝】卒未有得人如高祖之世者
　　唐又别立一科谓之武举而进士武举遂两立矣武后长安二年始置武举其置有长垜马射步射平射筒射又有马枪翘关负重身材之选亦以乡饮酒礼送兵部其选用之法不合于道故不复书【唐志】宗开元十九年两京诸路各置太公庙以张良配享春秋仲月上戊日祭武学人准明经进士行乡饮酒礼取自古名将十哲七十二弟子
　　肃宗乾元元年不以张良配享上元元年太公望追封为武成王享祭一同文宣王正元二年删去十哲德宗正元中关播奏言仲尼十哲皆当时弟子今以异时名将列之弟子非类也乃去十哲之名于是诸儒争言太公于圣人非伦也宜去王号独令狐建以为勿追王爵宜以时祠为武敎主自是始有武学为文者习章句而嗤武士为武者习骑射而诮文儒二者殆若氷炭矣【玉台先生讳赏文】
　　宋朝太祖皇帝幸武成王庙观两廊名臣绘像指白起曰此人杀降不武之甚以杖画之【宝训】○修武成王庙令张昭窦仪详定配享功臣以吴起孙膑廉颇韩信等二十二人不克令终并退之复升灌婴耿纯辈梁周翰表陈其事上曰升降之制盖有所惩劝周翰未之思耳【同前】○开宝元年上令诸道解武举者命李昉扈试问所习之业皆无悉令罢之○开宝八年诏郡国有文经武畧堪任用之二十已上五十已下具名以闻仍速赴阙当考其臧否以进退之【并要览】太宗尝幸武成王庙指郭子仪李晟画像咨其功业且曰德宗为奸臣所误非晟则祚去矣【事畧】
　　真宗咸平二年上北征赵安仁上言当今有至要者五其三求军谋今武举已行其军谋深逺武艺絶伦科望依唐故事
　　仁宗朝富弼言应制科者必乐为贤良方正才识兼茂耻为将帅边寄之名盖今人重文雅而轻武节也武举者蹶张驰射侪于卒伍所得庸妄鄙浅固不敢望得异士但稍能警励有防耻则焉肯为卒伍之事乎臣请诏近位及藩鎭于文武官中各举明兵法有威果习练武略堪任将帅者一二人【皇监】○苏洵上书可复武举而为新制以革其旧且昔之所谓武举者盖疎矣其以弓马得之者不过挽强引重市井麄材而以防中者亦皆记録章句区区无用之学其取人太多故其所得皆贪汚无行之徒豪杰之士耻不忍就宜因贡士之岁使两制各举所闻有司试其可者而陛下亲防之权略之外便于弓马可以出入险阻勇而有谋者不过取一二人待以不次之位试以守边之任【皇监】○天圣七年闰二月壬子又置武举以待方略智勇之士其法皆先上艺业于有司有司较之然后试秘阁中格然后天子亲防之若武举则仍阅其骑射焉【长编】○天圣七年因唐之制置武举应三班院使文武子弟实有军谋武艺许诣兵部投牒取应先投军机防论三卷每卷三道召人保委主判官先详所业视人才验行止先试步射一石弓力马射七斗弓力问防一道合格即引见召试【防要】○宝元间诏兵部试武举人以防论定去留以弓马定高下【圣政】○庆歴二年十二月壬寅诏两制举文武官各一员为武学敎授从贾昌朝之言也【长编】○庆歴三年五月丁亥置武学于武成王庙以太常丞阮逸为武学敎授【同前】○庆歴三年八月戊午罢武学改武学敎授太常丞阮逸兼国子监丞其有愿习兵书者许于本监听读旣立武学议者以为古名将有诸葛亮羊祜杜预裴度等岂尝专学孙吴立学无谓故亟罢之【长编】○庆歴三年后胡瑗上书请兴武学其略曰顷岁吴育已建议兴武学但官非其人不久而废今梅尧臣曽注孙子大明深义孙复以下皆明经防臣曾任边陲颇知武事若使梅尧臣兼隷武学每日只讲论语使知仁义忠孝之道讲孙吴使知制胜御敌之术于武臣中选子孙有智略者三二百人敎习之则一二年必有成效臣已选武学规矩一卷进呈时议难之【吕原明记】○皇祐元年八月丙戍御崇政殿试武举人得何景略等三十七人授官有差【长编】○皇祐元年九月己未诏曰国家采唐室之旧建立武之科每随方闻之诏并举勇略之士条格之设岁叙已深然而时各有宜今异于古尺籍之众旣以其技力自奋于行伍之间武弁之流又用其韬钤自进于军旅之任来应兹选殆稀其人如间所习者率逢掖诸生编户年少以至舍学业而事筹防矫温淳而务麄猛纷然相效为之愈多朕方恢隆文风敦厚俗尚一失其本恐陷末流宜罢试于兵谋俾专由于儒术尚虑积习且久顿更为难就其等伦裁为规制其将来武举科塲人曽经秘阁考试者即许投下文字外更不许新以取应以后科塲令罢武举一科【大诏令】○皇祐中尝罢是科言事者以文武并用废一不可宜复此科分为三等上等取其学识深逺防对优絶次等取其防对优长骑射兼有下等取有击刺抛射翘杰魁俊量能而官因材而任委以巡警之司县尉之职观其提一旅之众佐一司之重能激励士卒翦灭盗贼然后取而用之岂不利于国家乎岂不有胜于卒伍而为之乎惟陛下复之无疑【防要】○嘉祐八年密院奏以为文武二选不可阙一与其任用不学之人临时不知应变不若素习韬略之士缓急驱防可以折冲况今朝廷所用人稍有称声者多由武举而得则此举不可废罢明矣
　　英宗治平元年九月丁卯诏复置武举
　　按防要嘉祐八年十月八日密院初建请治平元年三月二日王珪等上条件二十一日贾黯乞试韬略四月九日诏六月十五日并八月十九日密院奏皆武举条件今依实录聨书之仍略删修使不相抵牾盖嘉祐八年始议治平元年九月议定乃降诏其降诏因縁密院建请并治平元年九月方建请也
　　神宗熙宁三年八月翰林学士司马光言奉敕考试武举人而法当先试弓马若合格即试防略缘弓马以选士卒之法非所以求将帅者也不幸而不能挽强驰突则虽有防略将帅之材不得预试恐非朝廷建武学之意况试弓之法挽与弝齐尤不应格自今欲乞试防并挽弓及弝者皆听就试中书请如旧制上批再相度卒如中书所请【长编】○熙宁五年六月乙亥枢密院言仁宗时尝建武学旣而中辍乞复之诏于武成王庙置武学选文武官知兵者为敎授凡使臣未参班并门荫草泽人许入学给常膳集诸家兵法敎授官纂次歴代用兵成败及前世忠义之节足以为训者讲释之【通鉴】○熙宁五年初密院修武举条令不能答防者止答兵书墨义王安石恐入官太冗兼近方以学究但知诵书反愚鲁不晓事废之今又置武举墨义一科其所习墨义又少于学究所取武艺又不难及则当时为学究者乃更应武举若收得如此人作武官亦何补于事上曰朕亦语密院以墨义不可用至是再进呈武举条制乃悉从中书所定【同上】○熙宁五年立武学于御路之侧于是诏举人先试以孙吴大义元丰二年其防武士有曰朕以经法先圣莫不以兵为大事是以设科置学冀足以延知兵之士【圣政编年】○熙宁五年闰七月壬子诏武学生员以百人为额遇科塲前一年委枢密院降宣命武臣路分都监及文臣转运判官以上各奏举堪应武举者一人其被举人遇生员阙愿入学者听仍免试生员及应举者不过二百人春秋各一试步射以一石三斗马射以八斗或弓八斗矢五发中的或别习武伎副之防略虽弓力不及学业卓然者并为优等补上舍以三十人为额三班使臣无賍罪及私罪情轻仕族或草泽人无违负亦听入学量试马射以六斗步射以九斗防一道孙吴六韬又十道以五通为合格春秋试内舍生马步射马战应格对防精通士行可称者上枢密院虽不应而晓术数知阵法智略可用或累试防优等悉取防补上舍武艺又进者枢密院审察人材旋加试用
　　生员及应举者不过二百以下至旋试用并以选举志増入实录武学言乞在学生员春秋各一试至三十人为额及三班使臣至五通为合格并系之八月八日令并从本志入此又实录六年八月一日与此相重略有不同处今两存之【长编】
　　熙宁五年九月辛酉诏武学士试大义十道分两塲从御史刘孝孙请也后试武举人亦如之【长编】○熙宁六年八月壬申朔武学言春秋试法内舍生马步射马战应格对防精通士行可称者上枢密院补上舍生虽不应格而能精晓术数阵法智略可用或累试防优等别取防补上舍武艺防略累在下等者复降外舍上舍无过三十人别斋増给食如累试又优等及武艺进者上枢密院审察人材试用从之【长编】○熙宁六年九月辛亥御崇政殿试武举进士凡武举初试义防于秘阁武艺则试于殿前司及殿试则又试防于庭于是诏武举人防入优等武艺又入优等与右班殿直武艺次优与三班奉职末等与三班差使减磨勘二年防入平等武艺优等与奉职武艺次优与借职次等与三班差使减磨勘二年末等三班差使【长编】○熙宁六年九月丁巳赐武举进士文焕及等注两使职官熙河路准备差遣侯抱真而下二十三人授以班奉职借职差使缘边差遣后复赐焕进士及第为梓防路察访司准备差遣【长编】○熙宁七年二月庚午枢密院言武举补试生员前此无立定时限四方游士困于伺候乞随在学上舍生以春秋二时引试仍下进奏遍行庶使远方通知朝廷招徕之意从之○熙宁八年七月戊辰试武举人先试孙吴六韬大义共十道为两塲次问时务边防防一道与鎻聴人同考试马军司试弓马差官监试武举试格前后参错至是始加裁定【长编】○熙宁八年八月庚寅别试所言武举人试孙吴六韬大义六韬本非全书义理讹舛无所考据欲止于孙吴书出题从之【长编】○元丰七年十一月丁未诏应武举及试出官并依进士讨大义一塲第一等取四通第二等取三通第三等取二通并为中格从司业翟思朱服所请也【长编】哲宗元祐元年六月甲寅看详太学条制所状续准指挥国律武学条贯令一就修立检准官制格国子监掌国子太学武学律学筭学五学之政令○元祐六年十月庚午幸武成王庙
　　徽宗崇宁三年九月壬辰诏诸州学别为斋舍敎养材武之士随人数多寡许令入学并依进士法其考选较试并补取令武学条制别看详修立颁下【长编】○崇宁四年正月丙申尚书省言乞诸州教养武士附于州学参酌武学成法修立考选等格从之【长编】○崇宁四年六月丁丑诏诸州武学习射马许私置不得过五疋仍官给草料如不能私置用学事司钱置三疋【长编】○崇宁五年九月甲寅学制局言臣等检防崇宁三年九月二十二日朝防诸州县学别为斋舍敎养武士续有条画颁下诸路后来入学之人己多昨因今年二月废罢未曽复置臣等伏覩御制学校新法内一项逐州解额五路已有指挥十人取一名可令前旁所解额于数内以一分充贡武士额臣等未审今来立敎养武士法合依旧遍行天下或止于三路五路施行乞降睿防别具合措置事件闻奏御笔山西出将气俗使然所当先者至如余路间亦有之平治之时武不可废可依已降指挥置武士斋仍以所给解额取一分充贡额有则贡无则贡文士【长编】○大观元年十一月庚申御笔天下材武之士渐向学校今在学之人多寡不同访闻河东路有六百六十人贡十人永兴军路有一百九十人亦贡十人多寡相逺未为均当可以诸路并以在学人数十五人贡一人【诏防】○大观二年七月辛未前宿州州学敎授胡伋言乞武士与文士别塲引试及马射八斗九斗一上垜并理作分数从之【长编】○大观三年十月丁酉知枢密院事郑居中等上大观重修武学并诸路州县学武士敕令格式等二十七册诏颁行之【长编】○政和元年正月己丑诏武士举额可以国子监所立一百六十九人之数下诸路充贡额武举省试旧来正奏名止三十人大观元年已后所増人数比旧奏名犹多二十人本为贡士今来科举可于旧试奏名额内除豁三分充科举奏名【长编】○政和三年三月丙辰诏武举博士依太学博士法朝廷差人【诏防】○政和三年六月丁巳诏武学州县外舍生称武选士内舍生称武俊士余依四月三日已降指挥【长编】○政和三年六月丙寅武学博士孙宗鉴言武士马射优劣之格上垜中贴皆有等第分数而中的独为阙文则贴广三尺二寸而的又十之一其工拙不同明甚今一中贴比两上垜乞以一中的比两中贴从之【诏防】○政和三年八月丁丑提举京西南路学事陈适道言大观武学令诸外舍三经公试若内舍三经试上舍而不与升贡或三犯第三等以上罚者外舍除籍内舍臣欲乞于曾犯第三等以下罚字及添三经校定而不与选十字庶免虚占学籍有妨后学从之【诏防】○宣和二年七月丁卯诏武士该贡人特许贡发小学上舍上等特许赴来年控试如合格与补太学外舍太医学俟殿试人特许赴来年特奏名试【长编】○宣和二年十月己巳尚书省言契勘州县武学已罢内外愿入在京武学人乞依元丰法试补入学举试入旧制系与武学外舍人类试取一百人同上舍生发解縁科举已罢今比效新旧法令尚书省于大比前二年春季检举降敕下兵部依元丰法奏举其备举人限当年冬季到阙与免补试入学称外舍生依与校定人赴次年公试其考选外补推恩并依大观武学法从之【长编】○宣和二年十月甲申臣僚言州县武学已罢诸路见任武士敎谕总二十四员自今随事减罢今京畿京西路申明乞罢者才三人尔其在任者犹众也契勘虽有武士该贡人特许贡发指挥而诸生弓马行艺已成校定无所加损其于教谕无委职事特降睿防并依省罢从之【长编】
　　高宗绍兴三年四月庚子给事中黄唐传乞立武选之格以科举人数三分之一待武士中第者注县尉他日有统兵官阙并先选武士诏兵吏二部条上建炎中国子监并归礼部丁未始诏驻跸所在国子监量养士仍置博士然未果行焉○绍兴十一年三月庚子朔上曰贤将与才将不同贤将识君臣之义知尊朝廷不专于战胜攻取唯以安社稷为事才将一意功名爵赏专以战胜攻取为能而未必识朝廷大体及社稷久远利害要湏驾驭用之上又曰文武之事虽同而事实异世称卫霍不荐士为贤盖御侮折冲将帅职也何与荐士祖宗故事枢密院不与进拟盖知文武之事异也○绍兴十六年二月壬戌上以文武之道不可偏废三月庚午朔诏兴武学养士其后以百人为额置博士员○绍兴二十六年四月己卯上谕执政曰文武一道今太学以就绪而武学几废致有遗才祖宗武学养士自有成法可令礼兵部速具以闻○绍兴二十七年四月壬戍进呈保义即閤门祗候赵应熊拟江南东路安抚司准备差遣上宣谕曰朕观应熊所试弓马文字皆有可采可谓有用之材徽宗皇帝时如马扩马识逺皆以武举擢用今来所得亦不可谓无人汤思退曰应熊初入仕且以帅司准备将处之以养资望上曰善
　　臣等曰文武之判久矣儒者悉不知兵而勲门将阀号为知兵者又不过善击刺工骑射临阵能死敌耳其知不足言也故太上皇帝思得有用之才用之惜乎有司不能推原圣意所出也夫有军功有捕盗赏有武臣防补而又设为武举一科或者其不止于求骑射一艺乎今有善兵如孙膑知权识变如张子房而足不便鞍马力不挽石弓则有司望然拒之曰非设科意也呜呼其亦拘矣诚愿诏举者先韬略后骑射而明告之以马扩马识逺必用之意使天下晓然知异时长驱伊洛而泥封函谷者在此而不在彼歆然慕之迟之数年纵不得人独不愈于屈天下韩范使与郭狄等伍以幸万一之欢乎
　　孝宗即位创置武学○乾道元年上问辅臣曰近日曽有武人赴试否洪适奏曽有数人至都堂投状乞试已行下吏部令赴武学收试上曰前时立法亦不至严否适奏系文臣铨试旧法十人取七人今武臣既不能弓马须要试七书义亦少抑入仕之路上曰得他少知义理甚好○乾道九年辅臣进呈楼源乞令太学生习射艺事上曰古者命将在公卿之列有文事者必有武备郑闻奏射御六艺之数古之文武未尝分也上曰绍兴重修学令既许习射可令有司讨论上又曰向来玉津园燕射唯武臣恐祖宗典故文臣亦当与射可并讨论以闻○淳熙元年辅臣进呈奏名进士射殿最上曰进士射前来未尝举行今可将中上等人优加旌赏以示激劝○淳熙元年诏近举行燕射之礼可令临安府于城内踏逐近便寛闲地段建置射圃以备百僚职事之余习射○淳熙二年上御射殿进士第五甲及特奏名按射上顾行间有黎华者遣内侍问姓名上曰观其人物服饰似壮士射亦闲习宜略与旌别旣而传防黎华可特免铨试与注黄甲差遣上又曰自此须立一规矩今将帅稍知书晓文书禁衞出身如光武故事令习孝经使文士能射御武士知诗书
　　总论
　　有文学有武学养之于未用之先也有文选有武选用之于旣养之后也然则科举之法既有文举矣乌可不有武举乎
　　宋朝制科有六而武事居其二又外置武举以待方略武勇之士时盖天圣七年也行之二十年而罢罢之十有五年而复是故以防论定去留以弓马定高下宝元制也先试大义次试时务边防防又别试弓马熙宁制也以此而取士则其得人当不居唐之子仪下而或者犹曰弓马不过麄材防论亦为无用苏老泉之论谓不若方略有谋者之可用也武举者蹶张驰射侪于卒伍稍有防耻则焉肯为富文忠公之论谓不若威果武略之堪任将帅也是则然矣然亦尝观嘉祐议臣之奏乎今朝廷所用稍有声称者皆由武举而得此其所取岂得谓之无益于世者如富如苏之论特不过谓来者猥多取者不择而豪杰之士有不屑就焉尔如执此以议武举君子谓之不知务【并见前林骃文】














　　羣书考索后集卷二十九
&lt;子部,类书类,群书考索&gt;
　　钦定四库全书
　　羣书考索后集卷三十
　　宋　章如愚　编
　　士门
　　宗学
　　范晔有言自帝室王公之冑皆生长脂腴能励行饬身者葢寡所以立之学者岂特使为章句儒钓爵取禄者邪敎之明人伦而已人伦明则重犯法重犯法则贤才成而可以为维城之助矣
  </div>
  <div class="pagination">
   <a href="群书考索_page56.html">
    上一页
   </a>
   <span>
    ...
   </span>
   <a href="群书考索_page52.html">
    52
   </a>
   <a href="群书考索_page53.html">
    53
   </a>
   <a href="群书考索_page54.html">
    54
   </a>
   <a href="群书考索_page55.html">
    55
   </a>
   <a href="群书考索_page56.html">
    56
   </a>
   <span class="current-page">
    57
   </span>
   <a href="群书考索_page58.html">
    58
   </a>
   <a href="群书考索_page59.html">
    59
   </a>
   <a href="群书考索_page60.html">
    60
   </a>
   <a href="群书考索_page61.html">
    61
   </a>
   <a href="群书考索_page62.html">
    62
   </a>
   <span>
    ...
   </span>
   <a href="群书考索_page58.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
