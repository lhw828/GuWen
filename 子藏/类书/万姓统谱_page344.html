<!DOCTYPE html>
<html>
<head>
    <meta charset="UTF-8">
    <title>万姓统谱 - 第 344 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 344 页/共 403 页</h1>
    <div class="content">　　骆【内黄商音齐太公子骆之后以王父字为氏又望出河南会稽汉】骆俊【会稽乌伤人有文武才由尚书郎擢拜陈相值袁术僣号盗起俊厉威武保乡境贼不敢犯济
　　养百姓邻郡人多归之后为袁表所害子统仕三国】
　　骆甲【髙帝时为左校尉】
　　【三国】骆统【字公绪俊子父有文武才统年二十试为乌程相孙权召为功曹后为濡须督数陈便宜前后
　　书数十上所言皆善官至建忠将军封为侯】
　　【南北】骆文牙【字旗门临安人年十二相者云此郎容貌非常必将逺至陈文帝初避地临安文牙母知非常人宾待厚礼文帝立封临安县侯位越州刺史仕至散骑常侍入直殿省】
　　骆秘道【临安人为梁安成王田曹防军子为中兵防军】
　　骆惠度【工歌谓之三公乐仕宋与辛仲宣胡陶为友】
　　骆防【少倜傥好谋畧愽涉经史尤便书翰仕梁为邰陵王中兵防军太清之难授假节宣猛将军梁亡归陈天嘉元年授安南将军湘州刺史封定襄县侯太建四年为都督荆州刺史出镇公安防进城池懐服边逺为邻境所惮居职六年以公事免及呉明彻军败吕梁诏授都督沿江水陆诸军事寻授都督郢州刺史后主嗣位歴任度支尚书侍中祠部尚书贞明元年卒于官后主临哭尽哀諡曰桓】
　　【唐】骆宾王【义乌人七嵗能赋诗与王勃杨烱卢照隣以文章齐名海内称四杰初为赵王府属尝使自言所能宾王不荅歴武功主簿武后时数上疏言事除临海丞鞅不得志弃官去徐敬业讨乱署宾王为府属为敬业传檄天下斥武后罪后读但嘻笑至一坏之土未干六尺之孤安任矍然曰谁为之或以宾王对后曰宰相安得失此人敬业败宾王亡命不知所之当是之时狄仁杰委曲以图大功徐敬业慷慨以申大义而宾王则佐佑敬业者也或者乃谓敬业反宾王被诛谬矣】
　　【宋】骆世华【珍州人大观间与骆文贵等以其地内附授为奉训大夫内殿崇班使忠国爱民久而弗
　　替】
　　骆登【太平中为殿中丞出守筠州广修桥梁】
　　骆起【擢进士第与龙起齐名】
　　骆偃
　　骆与京
　　骆武仲【京兆人并登进士第】
　　【明】骆仕廉【山阴人洪武中由进士知崇阳操守廉介抚字有方吏民懐畏陞太原知府】骆敏【字士聪湖口人正统壬戌进士歴擢湖广按察佥事时宗室多故敏疏以闻召还为祭酒辞不
　　就】
　　骆珑【字蕴良诸暨人成化辛丑进士】
　　骆颙【字君孚富顺人嘉靖癸未进士歴侍郎】
　　骆骥【诸暨人嘉靖进士】
　　骆文盛【字质甫武康人嘉靖乙未进士授翰林院编修两典文衡号为得士时权相当路每窃愤之值内艰服除不起屡空宴如也虽亭午未爨亦不屑意非其义一介不取抚按周以兼金峻辞却之尝结茅山中足迹不至城市人咸高之】
　　【嘉靖壬戌进士骆问礼诸暨人歴防政】
　　雒
　　【汉】雒功【见印薮】
　　【明】雒佥【洪武中任佥都御史】
　　雒守一【字执中三原人愽学刚方庄重守礼宣徳壬子乡举仕广昌壶关训导山西蔚州学正所在勤于训诲束修之礼一不肯受归至家贫饔飱不足不事千谒志行之髙有古贤者风子光溥有文名】
　　雒铭【三原人治进士】
　　雒昻【字仲俛三原人嘉靖癸未进士歴右副都御史】
　　【嘉靖乙丑进士雒遵陜西泾阳人歴尚寳卿】
　　索【武威商音殷人七族索氏之后又望出汝南炖煌汉】索班【长史随班勇击车师】
　　索卢放【濮阳人以尚书教授弟子千余人光武征为谏议大夫数献忠谠寻以病去不复望征】索湛【炖煌人北地太守】
　　【晋】索靖【字幼安炖煌人湛子累叶宦族善革书仕至尚书郎初与乡人汜张甝索紒索永同入大学驰名海内称炖煌五龙四人并早亡惟靖累官尚书郎后为游击将军与贼战被伤而卒】
　　索綝【字巨秀靖子少有逸羣之量靖每曰綝廊庙之才非简札之用州郡吏不足污吾儿也累官至
　　尚书左仆射后为刘聪所获遇害】
　　索紞【字叔彻善占梦令狐防梦立冰上与冰下语紞曰媒介事也索充梦虏脱上衣紞曰此男字当生男也张邈奉使诣州梦狼啖脚紞曰脚肉被啖却字也必不行凡所占皆验】
　　索袭【字伟祖炖煌人虚靖好学举孝廉贤良方正皆以疾辞游思于阴阳之术着天文地理十余篇多所启发不与当世交通或独语独笑或长叹涕泣时炖煌太守阴澹竒而造焉经日忘返出而叹曰索先生硕徳名儒可以谘大议会病卒澹素服会葬赠钱二万澹曰世人之所好先生之所弃味无味于恍惚之际兼重于众妙之内宅不逾亩而志忽九州形居尘俗而栖心天外諡曰居先生】
　　索敞【字巨振炖煌人为刘昞助教专心经籍尽得昞业凉州平入魏以儒学为中书愽士京师贵游之子皆敬惮威严多所成益前后显达位至尚书守牧者数十人皆受业于敞敞以丧服散于众篇遂撰比为丧服要记出补扶风太守在位清贫卒于官时旧同学生等为请諡诏赠梁州刺史諡曰献】
　　索泮【张天锡时出为西郡武威太守典戎校尉务政寛和戎夏怀其恵天锡甚敬之苻坚见而叹曰
　　凉州信多君子既而以泮河西德望拜别驾后死之于节】
　　索振【前凉主张重华好与羣小游戏屡出钱帛以赐左右征事振谏曰先王寝不安褥志平天下故缮甲兵积资实大业未就懐恨九泉殿下遭巨冦于谅闇之中赖重饵以挫劲敌今遗烬尚广仓帑虚竭金帛之废所宜慎之】
　　索遐【为西平公凉州牧张重华司直时重华自以连破勍敌颇怠政事希接宾客遐谏曰今王室如燬百姓倒悬正是殿下衔胆茹辛厉心之日深愿垂心朝政延纳直言周爰五美以成六德捐彼近习弭塞外声修政聴朝使下观而化重华覧之大悦优文答谢然不之改也】
　　【唐】索元礼
　　索目通【西都留守】
　　【宋】索湘【盐山人开寳中进士释褐郓州司理防军齐州有大狱逮及者千五百人湘受诏案鞫事随以白歴河北转运使经度供饷世号干办及兴利革民甚便之后为谏议大夫知广州】
　　索周臣
　　索述【延州人登科】
　　【明】索彦胜【燕山人洪武中以经明行修授乐昌知县劳来安集宣明政教民立徳政碑颂之】索忠【宿州人洪武中举人任朝城县教谕】
　　索充【长治人永乐举人】
　　索迳【平凉人宣德举人任知州】
　　索雄【长山人正统中苏州府通判】
　　索承学【直邳州人治进士】
　　索继【灵寳人正德中寿州同知】
　　索绍【灵寳人由嵗贡嘉靖十七年知清河县绍容止防谦自持外若唯唯然其内实强毅有为徃年圣驾南巡抚按檄有司于行在设供亿而清河为畿辅近地绍乃恳请所司以邑小民贫量乞坐派于是清河所费视他邑止十之一二调官去民甚恋慕共为立生祠以报祀云】
　　薄【鴈门宫音又望出谯国】
　　【周】薄疑【衞贤人】
　　【汉】薄昭【薄太后弟封轵侯】
　　薄戎奴【见印薮】
　　【晋】薄肃之【处士】
　　薄曜【安北将军】
　　薄邕【长史】
　　【唐】薄芬【栎阳人为大理评事】
　　【宋】薄贲【太平登科谯人】
　　薄深【并州人皇祐登科】
　　【明】薄廷辅【修武人永乐举人】
　　薄涛【定襄人成化举人】
　　薄淳【普安衞人成化戊子举人云南鹤庆府推官】
　　薄彦徽【阳曲人治进士正德中任给事中劾刘瑾杖下狱瑾死复职】
　　薄恂【睢州人正德中邢台知县】
　　薄世佑【定襄人嘉靖举人任郴州知州】
　　药【望出河南】
　　【汉】药崧【河内人天性朴忠尝为郎独直台上家贫无衾枕每食糠覈帝入台见而嘉之诏太官赐朝夕
　　飡歴官南阳太守】
　　药穆【太尉掾】
　　【晋】药冲【牙门将】
　　药彦稠【侍衞指挥使】
　　药可传【潞州大将】
　　【唐】药玩【撰诸姓世家十卷】
　　药子昻【大厯初闲廏使兼御史大夫子峯仑】
　　【宋】药坃福【晋阳人有胆气善骑射晋天福中击败契丹以功累加至检校太尉宋初加检校太师卒
　　赠侍中坃福虽老筋力不衰人言其尚堪领兵必大喜时称骁将】
　　药继能【兵马都监】
　　药丕显
　　药咸宁
　　药太元【并登科】
　　【明】药理【山东人洪武初任右佥都御史】
　　药珩【乐安人永乐十八年举人任沧州知州子药和成化二十年举人】
　　药汝成【陜西石楼人贡士宣德中戸部照磨】
　　药亨【赵州人正统中任府教授】
　　药和【东安人正德中举人任宁德县知县】
　　鄂【武昌商音晋鄂侯之后子孙以国为氏又巴蛮七姓之一汉】鄂千秋【沛人高祖定功封鄂进曰萧何万世功当封第一上曰进贤受上赏何功虽髙得鄂君乃
　　益明卒封安平侯】
　　【明】鄂隆【河南确山人治中江阴县丞】
　　恪【望出陈留】
　　【晋】恪启【郎中令】
　　矍
　　【唐】矍璋【黄州刺史】
　　矍参【四门愽士】
　　铎【望出绛州今绛州有此姓】
</div>
    <div class="pagination">
<a href="万姓统谱_page343.html">上一页</a><span>...</span><a href="万姓统谱_page339.html">339</a><a href="万姓统谱_page340.html">340</a><a href="万姓统谱_page341.html">341</a><a href="万姓统谱_page342.html">342</a><a href="万姓统谱_page343.html">343</a><span class="current-page">344</span><a href="万姓统谱_page345.html">345</a><a href="万姓统谱_page346.html">346</a><a href="万姓统谱_page347.html">347</a><a href="万姓统谱_page348.html">348</a><a href="万姓统谱_page349.html">349</a><span>...</span><a href="万姓统谱_page345.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
