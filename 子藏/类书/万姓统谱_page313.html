<!DOCTYPE html>
<html>
<head>
    <meta charset="UTF-8">
    <title>万姓统谱 - 第 313 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 313 页/共 403 页</h1>
    <div class="content">　　郑立中【字从之长汀人有节操谋略政和五年进士调崇安尉时方腊余党寇闽立中部民修分水寨坚壁以守贼恃众冲突立中出贼不意击败走之闽人頼之以安诸司列奏改承奉郎知海门县未赴金人南侵擢行军总管奉使募福建民兵得数千人转而前收复光蔡等州因守蔡金人再犯遂被害特赠朝散郎官其子穆绍熙中褒表节义再官其孙岫县令陈显伯建道学六君子祠于邑庠独以立中及杨方配食】
　　郑柟【龙溪人初从郑建雄赴大理河与西夏接战以功授汀州黄土寨廵检捕获王猪奴辟告子寨廵检宣和七年金人侵边柟赴枢宻院自陈乞发河北军前任使再建雄麾下充本军将领累立战功转修武郎靖康初金逼都城柟为四门都廵检力战以死绍兴初刘光世为请于朝补其子论承信郎】
　　郑济【字舆梁露之后未冠游太学文艺颖防第元丰间进士调潮州司理就移端溪令秩满知山阳县入为太常博士礼文一新大观初擢兵部员外郎逾年权吏部有选人应改官吏舞文沮格不行济奏请特与改秩以莅事详明书考上等中丞石豫蔡京客也欲荐之台职济力辞居郎官不迁者四年政和初除卫尉少卿三年出知海州境接陈宿盗贼满薮济推行保伍之法道无拾遗召赴阙除提防荆湖南路刑狱陛辞徽宗曰湖湘多盗贼卿以何道处之济以元丰保伍为对上曰神考此法正为盗贼设也卿其勉之济至湖湘力推行之盗贼屏息受代赴阙上慰劳甚厚除知泉州寻得祠请致仕】
　　郑【阙　字汉章金华人自号北山登进士甲科累官四川宣抚使以不进金忤秦桧落职徙封州
　　卒桧死朝廷尽复其官諡忠愍所着有北山集周易窥余诸书】
　　郑毂【字致逺建安人父镇毂初就学能知圣人之道在中庸其父竒之既冠入太学所为文不尚时好执父丧有吁天止火之异第进士调御史台主簿以秘书郎守临江遂丏祠归】
　　郑樵【莆田人博学强记捜奇访古遇藏书家必借留读尽乃去过目不凡经史礼乐天文地理虫鱼草木方书之学皆有论辩绍兴中以荐召对授枢宻院编修所著书凡五十八部有通志畧行世尝居夹漈山学者称夹漈先生】
　　郑厚【字景常樵弟工文词自成一家尤长于易绍兴中以词赋中南省第一官至昭信军节度推官
　　学者称为乡湘先生】
　　郑振【字亨叔仙游人建炎中盗掦勍起县令檄振集民兵御之绍兴癸亥曾少龙等众至数万监司檄振行盗素闻其名不战自屈丙寅詹铁义入振井里振帅众拒之杀数十人遂遇害】
　　郑锷【字则中鄞人由福建徙鄞躬孝友之行贯通经史以词赋名于时后学多宗焉登绍兴进士第仕至屯田郎寜宗在英邸兼小学教授尝进劝戒元龟后特加赠官其子沆】
　　郑仲熊【字行可髙安人举进士为右正言累官防知政事时秦桧専国诬搆赵令衿谤讪欲加重典上犹豫未决桧引仲熊上前助已桧对上言郑仲熊与令袊同里备知其恶陛下试叩之上顾仲熊正笏却立徐对曰臣虽与之同乡里素不识其人桧失色衿遂得免死桧下殿忿色相诮乃讽言者劾仲熊与令衿为宻友故为之掩覆章上仲熊待罪于外上差中使宣留桧恚益甚复俾台谏交攻之仲熊既被宣留之防翌日复赴朝至待漏院桧侵以不逊语至自拟桓温仲熊遂力祈退避以原职奉祠孝宗即位复端明殿学士致仕】
　　郑强【字南美长乐人绍兴二年知州事始至郡视庙学荒圮已甚慨然有更筑意防有诏葺学宫即日度地建于州东计佣虑材不扰而集且市膏腴田以増饩廪择师儒以严课程谆复教训于是升堂者数倍畴昔越三年登进士第者四人后立祠稽古阁下祀之】
　　郑伯熊【字景望永嘉人德行夙成经学尤防绍兴十五年登第歴黄岩尉婺州司户隆兴初召试正字除太常博士出为福建提举魏王判宣州南面坐受属吏进谒幕府进劄子亦坐而可否之及伯熊除府司马遂以劄子开説谦德末光嫌疑之际或骇观听除吏部郎兼太子侍读宗正少卿以直龙图阁知寜国府諡文肃伯熊自为馆职不自陈年劳以求磨勘绍兴末伊洛之学稍息学者复于伯熊得之有六经口义拾遗有戆语若干卷记闻若干卷前軰楷模及时人美恶凡涉理道者毕载由是永嘉之学宗郑氏】
　　郑自诚【字性之戊辰廷试第一为著作佐郎出守袁州政先抚字饰以儒雅一月两诣学讲説民
　　有囏阨多方赒防将满召赴行在民惜其去攀恋塞途拜右司郎中】
　　郑耕老【字谷叔少负才学登绍兴间进士第主怀安县簿母丧调温州法曹改明州教授四明自金人南侵之后学陋教弛耕老营学区为讲説科举之外者侍从多以通经术荐召见奏言太祖尝问赵普曰天下何物最大曰道理最大知道理为大则必不以私意而失公中孝宗悦亲擢国子监主簿满秩径归南陂素厌声律浮靡读诗易庸范语孟味其深微皆有训释营利澹如无意宦进卒年八十五】
　　郑昭先【字景绍闽县人初主浦城簿叹曰侥幸一第问学未悉遂游朱文公之门迁知归安邑民
　　爱之累官知枢宻院事兼防知政事进右丞相】
　　郑绮【浦江人通春秋事亲极孝父照系狱当死绮上书请代事遂白母张病挛抱持若婴儿三十年不解防临没防血誓言子孙毋分财异防乾道间赐号冲素处士子孙世守其教】
　　郑德珪【绮四世孙德珪与弟德璋孝友天至昼则聨几夜则同衾德璋与物多迕仇家陷以死罪当防逮扬州徳珪哀弟之见诬乃阳谓曰彼欲害吾何预尔事我徃则奸状白即治行徳璋追至诸暨道中兄弟相持顿足哭争欲就死德珪绐以无往夜半间道逸去德璋复追至广陵徳珪已毙于狱徳璋恸絶数四负骨归葬庐墓每一悲号乌鸟皆翔集不食】
　　郑宷【不知何郡人歴殿中侍御史奏劾王瓉龚江先胡清献镌秩罢祠皆从之迁侍御史疏言比年以来旧章寝废名器之轻莫此为甚夫事变无穷而名器有限使名器常重于上则人心不敢轻视于下非才而防功者不得邀幸于其间则负慷慨之气怀功名之愿者陛下始可得而鼔舞之矣迁左谏大夫淳祐七年拜端明殿学士同佥书枢宻院】
　　郑汝谐【字舜举青田人累官知信州孝宗褒之曰郑汝谐威而能惠召为考功郎累陞徽猷阁待
　　制自号东谷居士着易传论语意源及东谷集】
　　郑格【字廸民福清人少颖悟博闻强记时号书厨淳熙中进士歴建宁司理有清操改知攸县囊无
　　余财二子坚堡皆博学清介世其家】
　　郑邦彦【字国材乐清人学综经籍政和初入京学月书连五占魁选声名籍甚解褐授沧州教官再授台州教官不赴席防政益帅湖南辟为内幕赵相鼎当国益荐之甚力遂与州教官
　　士讲肄朞年士子皆有矜式】
　　郑伯英【字景英刚毅果决论事骏发隆兴廷对四人调秀州判官俄归印绶归养三十年其学优
　　于经济见义必为乡里利病倡率兴除不遂其志不止也】
　　郑伯海【字彦先绍兴辛未登第授海门尉歴浦城丞知南昌县除知英德府避朝有辞不就除澄海制置司参议寻摄制置使卒于官伯海持身廉慎家居立义塾延师训生徒五百余人其里曰学堂前所居踞文肃公百余步时人称为东西二郑云】
　　郑侨【字惠叔少有大志初上礼部为举首与兄万同升乾道五年廷试有司奏侨策第二孝宗览而异之擢第一除著作郎兼国史实録院属官吏部司封介然静重自守不一至执政之门以左氏春秋侍讲东宫为陈大义而君子小人之际歴官防知政事侨不市恩不干誉不立党不私好恶欲以清净和平辅天子黙之治歴知枢宻院事恳以疾辞宁宗屡次慰留之寻以观文殿大学士致仕卒侨孝友端重简淡无欲平生所为皆有常度故令名大节为世所重受知三朝见称忠赏】
　　郑公显【字隐之龙溪人乾道中第进士调建州司户秩满造朝献时事十论除潮州教授改知同安县召监进奏院迁宗正簿应诏进三説谓指陈大政而毋摭细故直书事实而毋尚繁文此其二在大臣其词简其事核然后得以亲览而审择之此其一在陛下除太府寺丞兼敇令所删定官进权刑部郎官兼直学士院公显问学渊源庙堂表制多出其手】
　　郑昭叔【字显仲宁德人朱文公守漳州朝廷欲行经界之法乃取昭叔知仙游日经界次第申诸司乞上之朝省下之属部使按差官吏有所取法且曰昭叔致仕家居老寿康宁九十六岁而终亦其诚心爱民之报也】
　　郑师孟【字齐卿宁德人家贫力学六经注疏手自抄録受业于朱文公之门勉斋黄干嘉其志遂
　　妻以女尝着洪范讲义以发明文公皇极辨之蕴号存斋】
　　郑居津【字知要河南人髙宗南渡仕浙东路提举居津性鲠直在官遇时政有不便者輙抗疏论之不避艰险卒黄干尝祭之以文曰职司提举惠及困民封章两上可谓贤臣】
　　郑兴裔【字光钖开封人乾道间为福建路兵马钤辖过阙入见询以守令臧否兴裔条析以对帝
　　曰卿识时务习吏事行且用卿防复置武臣提刑就命为之　　　　检验法废兴裔剏为格目分畀属县吏不得行其奸因着为令】
　　郑鉴【阙　　　江人乾道间阙龚茂良曰郑鉴议论甚切遂召试馆职对策论大臣权幸除检书郎迁著作郎权郎官屡引对言时政时相恶之遂屡丏外出知台州陛辞劄凡七上上为之改容及辞东宫太子语之曰前后讲论无如侍讲切直后卒】
　　郑湜【字溥之闽县人光宗即位为秘书郎因转对首乞尽事亲之道以全帝王之大孝庆元初权直学士院时赵汝愚罢相去知福州湜草制坐无贬辞免后伪学党卒諡文肃】
　　郑清之【字德源覃之孙少从楼昉学嘉泰中进士理宗潜邸教授凡四登相位端平间召用正人多清之之力累迁太傅保定军节度使封齐国公致仕卒追封魏郡王諡忠定所着有安晚集六十卷】
　　郑应龙【字少慈长沙人庆元中登第后试律中首选调潭州理掾丽狴犴者以理开谕皆得其情虽徧防他州者亦辞谢而去有兵士盗帅金下狱株连数人皆坐流应龙力争帅意未解应龙曰若使罪及无辜有去官而已帅叹曰其人若不胜衣乃能执法如此】
　　郑南升【字文振潮阳人晦翁门人也笃志力学尤潜心于语孟有质疑晦翁皆答之详语録中所问百余条多为晦翁所取晦翁称之曰看文字须以郑文振为法又云渠今退去心中却无疑也一时同门者皆尊礼之】
　　郑勳【字景周嘉泰二年进士知博罗县将改秩熊乔部下囘戍卒焚掠惠城直抵其邑邑人惊遁或劝勲避其锋勲曰吾去如百姓何正衣冠坐防事以待之冦至谕以祸福不听贼首廹以白刃勳不为动骂贼不絶口遂死之赠朝奉郎官其一子】
　　郑可学【字子上露之后少孤贫由乡荐两浙漕试再贡礼部皆不利道武夷见朱文公从学自以禀性卞急于惩忿工夫尤力久之最称得文公精要文公守临漳賔礼可学以教其子弟晚年删定大学一编曰此书欲付得人惟子上足以当之前后十奉大对嘉定四年始授忠州文学所着有春秋博议】
　　郑起濳【字子升吴县人少孤笃志力学举进士累官中书起居舍人转直学士权兵部尚书】郑颖【字茂叔寿昌人嘉定间登第为理官执法平允时相开边荐防谋官知政事颖抗论政府非赏
　　功之地命遂寝出守嘉兴归辟一室号志斋】
　　郑性之【名自诚闽清人嘉定四年进士第一尝以虚心纳善劝于上终知枢宻院事兼防知政事
　　观文殿学士有端平奏议及与陈均同脩宋编年备要】
　　郑汝冈【字山甫括苍人以父防为金华令歴守衢婺二州一以简静为治入朝为吏部侍郎绍定六年劔冦猖獗声撼永嘉邑籴告竭汝冈移书庙堂通浙东港禁及置惠民仓民感其徳相率绘像祀之】
　　郑彦【字季英寿昌人治春秋通史传淳祐中第进士乙科擢崇阳尉再任青田丞秩满除眞州司户其居官以诚爱为本所至劝农勉学因民之所利以予之力不烦而功倍狱有淹者亟鞫出之民乐其化有不克婚葬者輙助给之召授宣议郎授国子监丞卒】
　　郑良臣【福州人淳祐初任潮旧有白丁钱催科者据籍取办虽有迁徙物故不为除豁公私交病焉良臣易籍更编民頼以安増置田税于学及韩山书院以为养士费盖有功于士民者】
　　郑公玉【字润甫古田人绍定间举进士官终朝请郎潭州通判善评品人材尤好奬防后进诗文
　　亦工莅官临民蔼然有仁政】
　　郑可复【字彦修两荐乡试嘉定间登进士调东阙县尉县人乔行简方处要路族党恃势抗法可复屹然守正不少屈行简深器之授婺州教授官至朝奉郎可复性俭朴他无所嗜好惟喜古书尝脩尔雅及刋戴氏礼禄俸余赀悉以市书手自编録晚年积至数千卷】
　　郑至果【字子刚晋江人嘉定十六年进士授福清尉丁内艰有芝产于坟调永福丞连帅闻能治剧檄摄闽与永福二邑皆治修学宫造舆梁民生祠之改知梅州州屡易官百凡废坠至果阅实修举百废具兴擒凶盗即枭之首境頼以安】
　　郑轮【字景行德化人嘉泰壬戌进士尉保昌获强盗不肯论赏曰人命可易官乎为龙南令邑上乡隣山峒民旧不输租一日数十人长鎗絜钱而至吏惊怪诘之曰闻有好长官愿为王民秩终民遮留之辟知循州卒】
　　郑思忱【字景千嘉定中登第为新兴令除遗利钱三百万知崇安县复均惠仓以私罗面钱市籴实之后知南恩州辟浙东帅府参议官雷变上封言士溺苞苴习久难化民坐困且盗宜去贪防人节用蓄力除监登闻检院】
　　郑若冲【字季真鄞人少失怙恃育于伯父章未总角已奇之稍长力学耻为举子语与同里汪大猷陈居仁楼钥同笔砚相厚善后三人即贵显未尝一造其门自置书塾聚书数千卷延师训子虽卧病不废书平居谨饰虽盛暑衣不露体冠履虽敝无垢口絶戏言坐不倾侧接后进如敌已与人交恐伤其意至于明是非辨义理虽片辞不少贷学者严惮焉】
　　郑鼎新【字中实先世自建之浦城迁于僊游以太学生登嘉定十六年进士知晋江县建问政堂辑论语系于政者二十四章书于壁以便省览又建县学文宣王庙辟一堂扁以尊道时真徳秀守泉颇敬重之邑民相与立生祠于紫泽宫寻通判处州累直朝奉郎鼎新少受业于黄干之门答问甚详当考究礼书成编名曰礼学举要又撰礼学从宜一集】
　　郑申之【字惟任福州人乾道中进士官至国子助教朱文公避学禁来邑时尝从文公学教授于
　　乡从游者众立文行忠信四斋以处之文公扁其所居楼曰聚逺】
　　郑寅【字子敬枢相侨之子也寅以父任补官歴知吉州召对言济邸寃状指斥权臣端平初召为左司郎中兼权枢院副都承防又请为济邸立庙且言三边无备宿患未除宜正纲纪抑侥幸裁滥赏汰冗兵以张国势竟以执法守正出知漳州卒寅静重博洽藏书数万卷】
　　郑琚【字伯闰寿昌人性明敏轻财好施淳祐间登进士乙科授登仕郎景定中为金华尉莅事详审
　　以能称咸淳十年迁安吉州司理防军推情治狱民无寃滥以疾辞】
　　郑璹【字伯寿颖之子以父任补官通春秋领漕荐除大理评事时权相嫉边守王惟中勳名下理寺诬致于死璹遵父命不屈法遂以忤归景定间朝议髙其节起为大理寺正出守古括萧然儒素除刑部郎中迁军器少监仿范文正公义田置仁寿庄以赒宗族】
　　郑朴翁【字宗仁平阳人弱冠入太学咸淳十年赐上舍释褐歴福州教授寻除国子正宋亡诸陵被发与友人林景熙谋间行拾之事见景熙志中既而归隐芗山瀑下山隂王英孙特延賔馆教授子弟二十余年后以病遂返竟卒于家】
　　郑虎臣【德祐初为防稽县尉时三学生及台諌侍从皆上疏乞诛贾似道诏责授似道髙州团练副使循州安置遣虎臣监押之贬所虎臣以其父尝为似道所破欣然请行似道时寓建宁开元寺侍妾尚数十人虎臣悉屏去似道行秋日中令舆夫唱杭州歌谑之每名叱似道窘辱备至似道知不免遂自服毒虎臣曰好敎汝恁自为之捶数下而絶】
　　郑献翁【字帝臣伯玉之裔也少从乡先生黄绩学尝与朋侪私自较艺一日作三十余论第咸淳初进士终漳州推官至元改物故官例起叙用而献翁以老病免为人豁达表里洞然伟容貌眉目疎秀须长至腹见者拭目】
　　郑伯渊【号秋浦罗源人淳祐中为乡先生邑青衿半出其门性好义乡有急虽暮夜必往不顾利害咸淳六年邑大旱伯渊时年已七十余躬履险阻至福源潭为民祈祷翌日大雨如注明年又旱亦如之邑有三溪岁久中溪壅塞水无所泄邑人以为患伯渊捐金发粟协众力濬之溪流复旧居民感其德】
　　郑曾子【字子可晋江人弱冠有文声咸淳甲戌试两浙寓太学景炎丙子随跸三山铨中以廸功郎为潮州司法未行泉州降元元左丞蒲寿庚荐授武畧将军梅州路治中不就曾子孝友嗜义持论能公是非大夫士遇疑事多请质焉自号唯斋】
　　郑仪孙【建安人号翠屛从丘富国学易咸淳癸酉应贤举又明年少帝北行仪孙退而著书易图说羣解大学中庸章句史学蒙求笺注性理字训郡守吴某率僚属迎于学师事之】
　　郑君老【字邦寿长溪人登咸淳四年陈文龙榜进士乞归养亲连丁内外艰未起而宋祚已告终矣元初知君老者交荐于朝征书旁午竟不起丧乱之后独立防防而学益笃守益固乡后进多宗师之卒学者私諡之曰靖节先生所着有五经解疑梅壑集】
　　郑所南【一名思肖连江人以太学上舍应博学宏词科刚介有志操防元兵南下所南尝叩阙上书元人争目之遂变今名曰所示不忘赵氏也曰南示不复北面他姓也隐居吴下坐必南向岁时伏腊辄望南野哭再拜乃返誓不与朝客交往或于朋友坐上见有语音异者即引去人知其狷洁亦弗为怪后以寿终】
　　郑奕夫【字景允鄞人丞相清之曾孙也幼颖悟絶人动止中矩度潜心性理讲学绩文克守清白尝为慈谿丽水常山三县教谕调徽州紫阳书院山长陞浮梁州教授所着有论语本义中庸大学章防衍桂堂集若干卷称为习斋先生】
　　【元】郑滁孙【字景融处州人宋景定间进士知乐清县至元末以荐召见累官集贤学士致仕归所着
　　有大易法象通賛周易记玩等书】
　　郑文嗣【字绍卿浦江人十世同居凡二百四十余年一钱尺帛不敢私至大间表其门文嗣殁从弟太和继主家事益严而有恩家庭中凛然如公府岁时太和坐堂上羣从子皆衣冠鴈行立左序下以次拜跪捧觞上寿毕肃容拱手自右趋出足武相衔无敢防差见者嗟慕谓有三代遗风状闻复其家部使者余阙为书东浙第一家】
　　郑陶孙【字景陶滁孙弟宋进士监西岳祠伯祖征至阙授翰林国史院编修官防纂修国史至宋徳祐末年事陶孙曰臣尝仕宋宋是年亡义不忍书世祖嘉之陞应奉翰林文字出为江西儒学提举所着有文集】
　　郑玉【歙县人博究六经尤防春秋教授于乡至正间征不起日以著述为事本朝兵至守将欲致之玉曰吾既不得慷慨杀身以励风俗犹当从容就死以全节明日衣冠自缢而死】
　　郑介夫【开化人号铁柱性刚直敢言着韵海至大间上太平策一纲二十目颇行其言仕终金谿
　　县丞】
　　郑安【字子宁歙人宋亡之二年李世达叛富珠哩驻兵将屠焚城邑民无所逃安曰宋亡矣使民命尽灭于干戈可乎乃杖策伏军门言曰将军将吊民止乱忍殃民倡乱耶生民何罪陷此兵刃也许之使安宰歙邑以服众心安邑事一以抚救百姓乡人感德立祠祀之】
　　郑松【字特立乐安人以邵子经世书止于周显德乃自庚申宋兴至甲午金亡为续其二百七十五年书法视昔尤谨松入元隐居布水谷二十年于凡古今因革圣贤心迹有所疑悉就吴文正细商之不以革行自居】
　　郑潜【怀安人至正中为海北廉访司副使晚居乡邑买田建义学以教育后进又于县西南立白苗
　　阳岐二渡买田以给操舟者之食人利之至今有石刻曰郑公渡】
　　【明】郑亨【合肥人洪武中歴任武职以功封武安侯出镇山西边冦遁迹】
　　郑遇春【濠人与兄遇霖来附甲午从取滁铁佛冈三河大柳树诸寨为先锋克和阳渡江防采石太平授总管攻芜湖遇霖死遇春领其兵从征取溧水破方山营定金陵解围牛塘取宣州陞左翼元帅从克扬州婺州再击败友谅兵下黄梅南昌大战禁江口殱友谅平武昌下淮安取安丰颍六安陞六安衞指挥佥事留守征中原下邙洛陞朔州衞指挥副使进都督佥事洪武三年封荥阳侯食禄九百石与世劵】
　　郑闳【嘉定人精易学洪武初举授礼部郎中以病告归而郡邑之学易者多出其门永乐间尝典湖
　　广福建文衡所着有味易余吟集】
　　郑濂【浦江人大和之孙与弟湜俱以义闻洪武初召见慰谕甚至问以治家长久之道濂等以谨守家法对深见嘉奬除湜福建参议其家僮施庆者亲丧哀泣不辍亦三年不御酒肉君子谓濡染所致】
　　郑沂【浦江人洪武末以人才起至京师召见以其家孝义闻天下即授礼部尚书寻以老致仕】郑眞【慈谿人博极羣书在乡里恂恂然不以才艺矜人尝取诸家格言着为集传集说集论洪武初
　　试浙闱居首选授广信府教授荥阳外史】
　　郑士利【字好义宁海人上言空印事上大怒诏丞相究问谁教若为士利笑曰顾吾书可用与否
　　何如耳自分受祸人谁为我谋词卒不屈】
　　郑本忠【鄞县人自号安分生以明经举为秦府教授本忠问学纯正言行敦卓有安分集藏于家
　　子复言雍言俱登进士第雍言官至太常少卿】
　　郑济【浦江人洪武中以东宫官属久阙人命廷臣举孝亷节义之士廷臣以浦江郑氏对上曰郑氏知之素矣其里人王氏规仿郑氏家法皆可选用乃征两家子弟诣阙以郑济为左春坊左庻子王懃为右春坊右庻子余皆给道里费遣归】
　　郑赐【字彦嘉瓯宁人洪武乙丑进士任北平布政司防议谨厚有为其善政民称之不置永乐中进工部尚书諡文安为人深沉敦厚恢廓有容学士解缙尝于上前称其足为君子】
</div>
    <div class="pagination">
<a href="万姓统谱_page312.html">上一页</a><span>...</span><a href="万姓统谱_page308.html">308</a><a href="万姓统谱_page309.html">309</a><a href="万姓统谱_page310.html">310</a><a href="万姓统谱_page311.html">311</a><a href="万姓统谱_page312.html">312</a><span class="current-page">313</span><a href="万姓统谱_page314.html">314</a><a href="万姓统谱_page315.html">315</a><a href="万姓统谱_page316.html">316</a><a href="万姓统谱_page317.html">317</a><a href="万姓统谱_page318.html">318</a><span>...</span><a href="万姓统谱_page314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
