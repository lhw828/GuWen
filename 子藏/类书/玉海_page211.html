<!DOCTYPE html>
<html>
<head>
    <meta charset="UTF-8">
    <title>玉海 - 第 211 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 211 页/共 284 页</h1>
    <div class="content">　　汉承光宫
　　种暠传顺帝擢暠监太子于承光宫百官志永安丞一人永安北宫东北别小宫名有园观【洛阳宫殿名曰永安宫周回六百九十八丈故基在洛阳故城中】苑中丞主苑中离宫　李尤永安宫铭合欢黄堂中和是遵台集道俾司星辰　晋纪太元二十一年四月新作永安宫
　　汉宫阁簿　宫阙疏　鼓簧宫
　　唐志汉宫阁簿三卷洛阳宫殿簿二卷　文选注引汉宫阁名长安有鸳鸾殿又引汉宫殿疏曰长安有鴈鹜陂又引晋宫阙名西都赋注引汉宫阙疏景福殿赋注引洛阳宫殿簿上林赋注引汉宫殿簿　汉书顔师古注引汉宫阁疏　黄图鼓簧宫汉宫阁疏云周匝一百三十步在建章宫西北　光武纪注洛阳宫殿名有却非殿汉宫阁疏曰灵台高三丈十二门
　　蜀汉新宫
　　蜀都赋金城石郭兼帀中区既丽且崇实号成都辟二九之通门画方轨之广涂营新宫于爽垲拟承明而起庐注新宫宫名汉有承明庐此拟而起之
　　魏洛阳宫　太极殿　建始殿　承明庐
　　纪文帝黄初元年十二月初营洛阳宫戊午幸洛阳注臣松之曰时帝居北宫以建始殿朝羣臣门曰承明陈思王植诗曰谒帝承明庐至明帝始于汉南宫崇德殿处起太极昭阳诸殿【魏畧魏有邺宫　洛阳宫殿簿有魏太极九龙芙蓉九华承光诸殿】明帝青龙三年三月大治洛阳宫起昭阳太极殿筑
　　总章观【高十余丈建翔凤于上　初学记厯代殿名或防或革惟魏之太极自晋以降正殿皆名之】张辽传黄初二年辽朝洛阳宫文帝引防建始殿亲
　　问破呉意状　魏都赋经始之制牢笼百王画雍豫之居写八都之宇高门有闶筑室百堵思重爻摹大壮造文昌之广殿极栋宇之宏规长庭砥平钟虡夹陈岩岩北阙南端攸遵西辟延秋东啓长春左则中朝有赩听政作寝前则宣明显阳顺德崇礼重闱洞出锵锵济济禁台省中连闼对廊蔼蔼列侍金蜩齐光后则椒鹤文石永巷阃术楸梓木兰次舎甲乙西南其戸成之匪日丹青炳焕特有温室
　　魏许昌宫
　　纪文帝黄初三年正月庚午行幸许昌宫四年九月甲辰行幸许昌宫五年七月幸许昌宫明帝太和六年四月壬寅行幸许昌宫九月治许昌宫起景福承光殿十二月行还许昌宫青龙三年十一月丁酉行幸许昌宫卞兰许昌宫赋入南端以北眺望景福之嵯峨望舒
　　凉室羲和温房　杨脩许昌宫赋置天台于辰角列执法于西南　元和志许昌宫在许昌故城中【汉建安元年都许】
　　呉太初宫
　　呉志孙权赤乌十年三月改作太初宫注权以建业宫【南宫】腐朽徙武昌宫材瓦缮治　孙皓寳鼎二年六月起显明宫注吴有太初宫方三百丈权所起也昭明宫方五百丈皓所作也避晋讳故曰显明在太初之东　志又有苍龙门白虎门　黄龙元年九月权迁都建业因故府不改馆召陆逊辅太子登掌武昌留事　建康建都自呉及陈三百二十一年
　　晋咸和新宫
　　成帝纪【兼王导传】咸和四年二月蘓峻平宫阙灰烬以建平园为宫温峤议迁都豫章三呉之豪请都防稽二论纷纭未有所适王导曰金陵旧为帝里又孙仲谋刘德俱言王者之宅古之帝王未必以丰俭移都茍卫文大帛之冠则无往不可且北冦防游伺我之隙一旦示弱窜于蛮越求之望实俱非良计以咸和五年九月造新宫【王彬为大匠】缮苑城【修六门】七年十二月庚戌帝迁于新宫八年正月辛亥朔诏曰既获临御大飨羣后九宾充庭百官象物
　　晋崇化宫　训宫　崇德宫　崇训宫
　　纪武帝泰始元年十二月丁卯尊王太后宫曰崇化二年正月辛丑尊羊皇后宫曰训　穆帝升平元年正月褚太后居崇德宫【褚皇后传穆帝防冲后临朝帝既冠反崇德宫】　孝武太元十九年八月己巳尊李太后宫曰崇训
　　晋太元新宫　太极殿
　　孝武纪太元三年春二月乙巳作新宫七月辛巳帝入新宫【新宫内外殿宇大小三千五百间】十七年八月新作东宫二十一年正月造清暑殿【宋孝武帝有华林清暑殿赋】　谢安传孝武时宫室毁坏安欲缮之尚书令王彪之等以外冦为谏安竟独决之宫室用成皆仰模象合体辰极而役无劳怨王献之传太元中新起太极殿【时建太极殿有梅木流至以为梁因画花】
　　【于梁以表瑞】谢安欲使献之题榜以为万代寳而难言之以魏韦仲将书凌云殿榜讽之献之曰仲将魏之大臣宁有此事　徐爰晋纪孝武宁康二年尚书令王彪之等改作新宫太元三年二月内外军六千人始营筑至七月而成太极殿高八丈长二十七丈尚书谢万监视赐爵关内侯大匠毛安之关内侯　梁书天监十二年改造太极殿王规献新殿赋【陈徐陵有铭】









　　玉海卷一百五十六
<子部,类书类,玉海>
　　钦定四库全书
　　玉海卷一百五十七
　　宋　王应麟　撰
　　宫室
　　宫【三】
　　唐太极宫【西内】　承天门
　　纪髙祖武徳元年五月甲子即皇帝位于太极殿【本隋之大兴殿今以帝即位改焉】太宗贞观三年四月甲午始御太极殿【旧纪甲子始于太极殿听政】　地理志上都皇城长千九百一十五歩广千二百歩宫城在皇城之北长千四百四十歩广九百六十歩周四千八百六十歩其崇三丈有半龙朔【髙宗】后皇帝常居大明宫乃谓之西内神龙【中宗】元年曰太极宫　礼志大祭祀致斋太极殿蕃国主来朝皇帝亲征皇帝皇太子加元服皇帝纳后皇太子纳妃皇帝元正冬至受羣臣朝贺临轩册皇太子皆设御幄于太极殿皇帝借田还明日班劳酒于太极殿　六典宫城在皇城之北南面三门中曰承天东曰长乐西曰永安【承天门隋开皇二年作初曰广阳门仁夀元年改曰昭阳武徳元年改顺天神龙元年改承天】若元正冬至大陈设宴防赦过宥罪除旧布新受万国之朝贡四夷之賔客则御承天门以听政【盖古之外朝也】其北曰太极门其内曰太极殿朔望则坐而视朝焉【盖古之中朝也隋曰太兴门太典殿炀帝改防福门贞观八年改太极门武徳元年改太极殿有东西上二閤门东西廊左右延明二门】次北曰朱明门左曰防化门右曰肃章门肃章之西曰晖政门防化之东曰武徳西门其内有武徳殿延恩殿又北曰两仪门其内曰两仪殿常日听朝而视事焉【盖古之内朝也隋曰中华殿贞观五年改为两仪殿承天门之东曰长乐门北入恭礼门又北入防化门则宫内也承天门之西曰广运门永安门北入安仁门又北入肃章门则宫内也】两仪殿之东曰万春殿西曰千秋殿两仪之左曰献春门右曰宜秋门宜秋之右曰百福门其内曰百福殿百福之西曰承庆门内曰承庆殿献春之左曰立政门其内曰立政殿立政之东曰大吉门其内曰大吉殿两仪之北曰甘露门其内曰甘露殿左曰神龙门其内曰神龙殿右曰安仁门其内曰安仁殿又有兴仁宣猷崇道惠训昭徳安礼正礼宣光通福光昭嘉猷华光晖仪时安绥福等门薫风就日翔鳯咸池临照望仙鹤羽乗龙等殿凌烟翔鳯等阁　旧史正门曰承天正殿曰太极太极之后殿曰两仪内则殿亭馆三十六所凝晖凌烟阁在焉　防要武徳元年五月二十一日改隋大兴殿为太极殿昭阳门为顺天门神龙元年二月改为承天门景云元年十月二十一日以京大内为太极宫　长安志当正殿曰承天门内即朝堂东有肺石西有登闻鼓门下省在左延明门东南中书省在右延明门西南【省内有舎人院】洪文馆在门下省东史舘在门下省　雍録由承天门南至朱雀门北是为宫城之内
　　唐大明宫【东内】　蓬莱宫　含元宫　永安宫
　　地理志上都大明宫在禁苑东北南接京城之北面西接宫城之东北隅长千八百歩广千八十歩曰东内本永安宫贞观八年十月置【又鳯翔麟游西三十里有永安宫贞观八年置　会要长安二年六月于雍州永安县置宫名曰永安】九年正月改曰大明宫以备太上皇清暑百官献赀以助役高宗厌西内湫湿龙朔二年始大兴葺【六月】改曰蓬莱宫【纪龙朔二年四月辛巳作蓬莱宫三年二月丙戌减百官一月俸赋雍同等十五州民钱以作蓬莱宫防要三年四月移仗就蓬莱宫新作含元殿始御紫宸殿听政百官奉贺】咸亨元年改曰含元宫【三月四日丁丑改旧纪咸亨元年三月丁丑改蓬莱宫为含元殿】长安元年【十一月戊寅】改为大明宫【又宗开元二年六月甲子以太上皇避暑徙御大明宫肃宗至徳二载十二月丁未上皇自开逺门入大明宫御含元殿慰抚百姓德宗贞元三年初作元英门观于大明宫北垣】　六典大明宫在禁苑之东南西接宫城之东北隅南面五门正南曰丹鳯门东曰望仙门次曰延政门西曰建福门次曰兴安门【南当皇城之啓夏门旧京城入苑之北门开皇三年开余四门与宫同置　李华含元殿赋云望仙辟于巽维建福敞于坤隅】丹鳯门内正殿曰含元殿【殿即龙首山之东趾也阶上高于平地四十余尺南去丹鳯门四百余歩东西广五百歩元正冬至于此听朝也】夹殿两阁左曰翔鸾阁右曰栖鳯阁【与殿飞廊相接夹殿东有通干门西有观象门阁下即朝堂肺石登闻鼓如承天之制含元殿赋云告善之旌登闻之鼓】其北曰宣政门门外东廊曰齐徳门西廊曰兴礼门内曰宣政殿【宣政左右有中书门下二省文史二馆　含元殿赋云左黄门而右紫微命伊臯而为长】殿前东廊曰日华门门东门下省省东南北街南直含耀门出昭训门宣政殿前西廊曰月华门门西中书省省西南北街南直昭庆门出光范门宣政之左曰东上阁右曰西上阁次西曰延英门其内之左曰延英殿右曰含象殿宣政北曰紫宸门其内曰紫宸殿【即内朝正殿也】殿之南靣紫宸门左曰崇明门右曰光顺门殿之东曰左银台门西曰右银台门次北曰九仙门殿之北面曰元武门左曰银汉门右曰青霄门其内又有麟徳凝霜承欢长安仙居拾翠碧羽金鸾蓬莱含凉珠境三清含冰水香紫兰等殿武明义大角等观郁仪结隣承云修文等阁也　礼乐志唐初钟磬凡三十六簴蓬莱宫成増用七十二簴【贾曾为万年主簿防役蓬莱宫　杜甫献三赋蓬莱宫】　五行志含元路寝大朝防之所御也【余见殿门】郑后宣宗即位奉养大明宫　契苾何力龙朔
　　初司稼少卿梁修仁新作大明宫初植白杨更植以桐长安志大明宫高宗命司农少卿梁孝仁制造北据
　　髙原南望爽垲　孙樵有大明宫赋　李华含元殿赋建北宫之尊严上取法于天帝图正殿之道居规崇山而定制因以鸿称含元建名易乾坤之说曰含广大又曰元亨利贞括万象以为尊特巍巍乎上京象着明帝坐维三皇唐设位俯察仰参翼室正中游宫次南北起含元其容耽耽总而言之如山之夀则曰蓬莱如日之升则曰大明颂曰帝作含元含元言言崒若日观呀为天门
　　唐洛阳宫
　　地理志东都隋置【太业元年移都】武徳四年废贞观六年号洛阳宫【太宗之幸者六高宗之幸者十四】显庆二年【十二月丁夘】曰东都光宅元年【九月甲寅】曰神都【宫名太初】神龙元年复曰东都天寳元年曰东京上元二年罢京肃宗元年【一本云寳应】复为东都皇城长千八百一十七歩广千三百七十八歩周四千九百三十歩其崇三丈七尺曲折以象南宫垣名曰太微城宫城在皇城北长千六百二十歩广八百有五歩周四千九百二十有一歩其崇四丈八尺以象北辰藩卫名曰紫微城武后号太初宫都城前直伊阙后据邙山左瀍右涧洛水贯其中以象河汉东西五千六百一十歩南北五千四百七十歩西连苑北自东城而东二千五百四十歩周一万五千五十歩其崇丈有八尺武后号曰金城　纪太宗贞观四年六月乙夘发卒治洛阳宫十一年二月甲子三月癸丑【一本又云丙午宴从官】十一月丙午皆如洛阳宫十五年正月辛巳十月壬辰十八年十月甲寅皆如洛阳宫十九年二月庚戌如洛阳宫以伐高丽【初太宗为秦王建徳世充平置酒大防洛阳宫论郭孝恪之功又召张俭见洛阳宫论辽西山川险易见各传】高宗显庆二年闰正月壬寅七月丁亥十二月乙夘并如洛阳宫丁夘以洛阳宫为东都四年闰十月戊寅五年四月癸巳十二月己夘麟徳二年二月壬午咸亨二年正月乙巳十二月丙戌仪鳯元年三月甲辰调露元年正月戊子永隆元年二月乙丑八月丁未永淳元年四月丙寅道元年四月己未十一月丁未并如东都　传张元素贞观四年发卒治洛阳宫乾元殿且东幸元素上书谏曰陛下初平东都之始层楼广殿皆令撤毁岂有初则恶其侈靡今乃袭其雕丽帝顾房龄曰洛阳朝贡天下中朕营之意欲便四方百姓今元素言如此后虽露坐庸何苦耶诏罢役【皇甫徳参亦谏】　窦璡为将作大匠修洛阳宫凿池起山务极浮侈费不胜筭太宗怒诏毁之免其官　姜确为少匠防作九成洛阳宫以干力称　谢偃太宗幸东都谷洛壊洛阳宫诏求直言偃上书陈得失【十一年七月】　防要武徳四年十二月七日使行台仆射屈突通焚乾元殿应天门紫微观以其太奢【薛收传秦王入洛观隋宫室收进曰峻宇雕墙殷以亡土阶茅茨尧以昌阿房兴秦祸速露防罢汉祚永王重其言】贞观三年太宗将修洛阳宫戴胄谏云云上嘉之四年六月二十四日又修洛阳宫张元素谏云云即停之　旧纪贞观十一年三月丙申改洛州为洛阳宫【六典贞观六年改洛阳宫十二年车驾始幸洛阳】　六典皇宫在皇城之北【东西四里南北二里周回十三里】南靣三门中曰应天左曰兴教右曰光政【应天门端门若西京承天门】其内曰乾元门【若太极门东西廊有左右延福门】兴教之内曰防昌章善光政之内曰广运明福乾元之左曰万春右曰千秋其内曰乾元殿【即明堂也证圣元年所造上圆下方八窻四闼高三百尺】殿之左曰春晖门右曰秋景门北曰烛龙门明福之东曰武成门其内曰武成殿明福之西曰集贤门其内曰集贤殿武成之北曰长夀殿集贤之北曰仙居殿东曰亿歳殿又东曰周明殿西北出曰洛城西门其内曰徳昌殿北曰仪鸾殿南出曰延庆门又南曰韶晖门西南曰洛城南门其内曰洛城殿又北曰饮羽殿【洛城南门之西有丽景夹城自此潜通于上阳焉】　防要显庆元年敇田仁汪因旧余趾修乾元殿麟徳二年三月十二日殿成天寳二年正月二十八日筑神都罗城号曰金城永泰元年十二月修东都宫殿【旧纪云修洛阳宫】　韦机高宗尝言两都我东西宅然因隋宫室日仆不葺乃诏机兼将作少府二官督营缮【李林甫谓二都帝东西宫】　褚无量内府旧书无量建请缮录补第以广秘籍开元七年五月【六典开元五年】天子诏于东都乾元殿东箱部彚整比无量为之使【无量整比四部书成上令百姓官人入乾元殿东廊观书无不惊叹】　官志开元十二年东都明福门外亦置丽正书院　洛阳宫记【胡交修】禹因山川分画九州大河之南厥土为豫考极相方实处天下之中风雨所防隂阳所和而冲气钟焉其川河洛图书之渊珍符是兴其镇嵩髙孕秀生贤神灵是宅其浸瀍涧伊水之利环流灌溉壤沃物丰其地广衍平夷洞达万方辐凑朝觐贡赋道理均焉奠位宅中兹实帝王之居也高祖太宗肇造区夏据秦百二之势袭汉累世之基定都长安以隆上京惟是洛宅虽不获奉万乗之驾建诸夏之本而文皇帝顾瞻歴览眷此旧邦肇新东都作对咸秦乃以贞观六年名洛阳宫凡体国之制仰模太紫拟象河汉者虽因隋之旧逮夫一新号名昭掲于两观之上则觚棱金爵璧门鳯阙焜燿改观益隆唐家兴王之气矣太宗以神武英伟之姿一加眄睐荣名所被在物咸饰使巍巍兹宫复取重于当世岂不韪哉开元之隆銮舆时廵诏命儒臣宋璟马惟白等博彚羣书于乾元殿又即明福门外置集贤书院置学士员校雠其间而藏书之富殆与长安大明宫集贤书院等不其盛欤臣幸预翰墨纪事迹本末载于文字臣之职也窃惟周家兴于岐邠武王宅都于镐至成王乃命周召相基定卜于兹新邑宣王中兴大防诸侯纂承文武师徒狩猎诗人咏歌则洛阳于周为四方朝贡之地也尚矣太宗乃克大仿古以不废周王迓衡之迹用宏兹贲光于土中克绍上帝匹休成周呜呼盛哉若夫城隅广陿之度宫庭考室之制皆不足书书是宫有合先王之制者以诏后世云
　　唐长春宫
　　纪高祖起义兵九月甲子次长春宫【在同州朝邑县本周武帝作时保定五年宇文防筑隋开皇中修之十六年十月己丑幸长春宫】太宗贞观十二年二月甲戌如长春宫【先是武徳二年正月癸夘太宗镇长春宫十月讨武周乙夘高祖至长春送之旧纪武徳元年镇长春宫高祖又幸长春宫亲送太宗讨武周】免朝邑今岁租赋降
　　囚罪宗开元八年十月辛巳如长春宫徳宗贞元元年四月壬午浑瑊及李懐光战于长春宫败之　列传窦轨大业中高祖起兵轨募众千余人迎谒长春宫帝大恱使略地渭南　于志宁大业末高祖入关率羣从迎谒长春宫　长孙无忌高祖兵度河进谒长春宫顔师古高祖入关谒长春宫　吕元膺辟长春宫判官魏謩为长春宫廵官　会要开元八年六月同州刺
　　史姜师度兼营田长春宫使二十年三月皇甫惟明充后皆以他官充使至大厯九年宋晦以同州刺史充开元九年十二月十七日敕同蒲绛河东西沙苑田并収入长春宫二十九年十一月十七日敕新丰朝邑屯田令长春宫使检校【朝邑屯田姜师度于开元八年十月十七日开置】寳厯二年九月敕同州长春宫庄宅置内庄宅使掌之　文苑梁洽长春宫赋视河外之离宫信寰中之特羙飞重楼之防秀缭长垣而层趾长者仁夀之符春者发生之所大业十三年高祖起义自河东引兵而西济河至朝邑舎于长春宫休甲养士仍资永丰仓粟迄后此宫不废揆之商周其殆西亳偃师之类欤
　　唐长乐宫
　　旧纪义宁元年髙祖入关十月辛巳至长乐宫有众二十万【十一月丙辰克长安还舎长乐宫约法十二条甲子入长安】武徳五年三月丁未秦王破刘黑闼四月庚戌还京师高祖迎劳于长乐宫　韦云起高祖入关上谒长乐宫授司农卿隋志京兆大兴县有长乐宫【唐万年县】
　　唐义宫　大安宫【献获大安宫】
　　纪高祖武徳五年七月甲申作义宫太宗贞观三年四月乙亥太上皇徙居大安宫【舒王髙祖在大安宫太宗晨夕使尚宫问起居】甲午始御太极殿四年十月甲辰猎于鱼龙川献获于大安宫五年正月癸酉猎于昆明池丙子献获于大安宫【一本又云贞观六年十月乙夘帝偕中宫于兹侍燕服膳互陈上亲捧舆至于殿门　十月侍上皇宴于大安宫帝与皇后更献饮膳及服御之物】　地理志京兆长安县有大安宫本义宫　会要武徳五年七月五日【纪作甲申】营义宫初秦王居宫中承干殿高祖以秦王有克定天下之功建义宫以居之至九年七月髙祖以义宫有山林胜景雅好之贞观三年四月【乙亥】乃徙居之【旧纪四月辛巳徙居】改为大安宫【一云九年七月改名】二十三日太宗正位于太极殿【纪云甲午始御太极殿】六年监察御史马周上防曰伏见大安宫居在城之西其墙宇门阙之制方之紫微尚为卑小东宫皇太子居之而在内大安至尊居之反在外愿雉堞门观务从高显以称万方之望则大孝昭矣【又本传】
　　唐兴徳宫
　　地理志同州冯翊南三十二里有兴徳宫髙祖将趋长安所次　元和志在冯翊县南三十二里义旗将趋京师军次于忠武园因置亭子名兴徳宫属家令寺
　　唐通义宫
　　髙祖纪武徳六年四月己未以故第为通义宫祭元皇帝元正皇后于旧寝【旧纪武徳元年三月戊辰立四庙于长安通义里第　防要兴庆寺通义坊本髙祖旧宅武徳元年为宫贞观元年为尼寺】　防要武徳六年四月十四日幸龙潜旧宅改为通义宫置酒髙防【旧纪日赐从官帛有差】诏曰爰择良辰言遵邑里【髙祖旧居奉义监】礼同过沛事等归谯故老咸臻族姻斯防肃防荐享感庆兼集
　　唐龙跃宫　庆善宫　武功宫
　　纪髙祖武徳六年十二月庚戌【防要九月旧纪乙巳】以奉义监为龙跃宫【即髙祖旧居】七年十月丁夘如庆善宫十二月丁夘八年十月壬午如龙跃宫太宗贞观六年九月己酉幸庆善宫【上欢甚赋诗】十六年十一月丙辰猎于武功甲子幸庆善宫　地理志京兆府髙陵县西四十里有龙跃宫本髙祖旧宅髙祖置为宫【后徳宗以宫为修真观贞元中吴通微作修真宫铭】武功县南十八里临渭水有庆善宫武徳元年髙祖以旧第置宫【后废为慈徳寺】　防要武徳元年十月十八日以武功旧宅为武功宫【四年闰十月己未次武功旧第】六年十二月九日【一本云庚戌】改为庆善宫贞观六年九月二十九日太宗幸庆善宫宴从臣于渭濵上赋诗云指麾八荒定懐柔万国夷单于陪武帐日逐卫文防端扆朝四岳无为任百司共乐还谯宴欢此大风诗赏赐闾里有同汉之宛沛焉起居郎吕才播于乐府被之管弦名曰功成庆善乐【初太宗尝过旧宅赋诗曰新丰停翠辇谯邑驻鸣笳一朝辞此去四海遂为家后重幸武功诗云积善欣余庆畅武恱成功白水廵前迹丹陵幸旧宫列筵欢故老高宴聚新丰瑞气萦丹阙祥烟散碧空】其年谏议大夫苏世长侍宴于披香殿酒酣奏曰臣昔在武功幸常陪侍见陛下宅宇才蔽风雨当此之时亦以为足今初有天下而于隋宫之内又加雕餙欲拨乱其可得乎　旧史太宗生于武功之别馆时有二龙戏于馆门之外贞观十六年十一月丁夘宴武功士女于庆善宫南门酒酣上与父老等泣涕论旧事老人等逓起为舞争上万嵗夀【通鉴十六年十一月壬戌校猎岐阳田幸宫宴赐故老】窦后传初太宗生而有二龙之符后于诸子中爱视尤笃及即位过庆善宫览观哽欷享后于正寝【太宗以隋开皇十八年十二月戊午生】　尉迟敬徳侍宴庆善宫　庆善宫记【莫冲】唐髙祖神尧皇帝膺上天之正命仗旗建号是承隋作民主天下既定作都长安属邑武功之南故第存焉乃即位之元年诏以为武功宫六年十二月庚戌锡名庆善明年十月亲临幸焉惟武功宅关中之奥直太华而临泾水广川名阜左右回环天府神臯瓌伟絶特盖神设鬼造以遗我神尧也践祚之后九重防宇仰模帝居其髙明显敞瑰丽靓深虽千百神功之旧而帝心拳拳未尝一日不在武功也宅基业之宏大念开创之本初思有以显餙而章异之以贻子孙万世之矧惟密迩畿甸去邑不百里而近讵可以朝夕弗临为戒爰诏有司闳其地而斥大焉云云推原帝意夫岂为宫室之奉游观之娱而已哉昭上帝之贶施耸率土之观瞻不忘其初期于乆逺使子孙知创业之艰难持守盈成之弗易也处心积虑其深逺哉太宗嗣服斯宫实笃生之地灵贶肇甄厥惟二龙仰宪光烈以昭掲休命圣心尤垂意焉玉车再戾合乐张燕赋诗十篇有懐柔万国指挥八方之语吕才等谓帝以武定天下而守之以文制礼兴乐袚餙隆平尤为帝王之极功至于声诗纪述加惠开迹之所庀允协雅颂之正因取而被之管弦名其乐曰功成庆善乐成而斯宫之羙益彰太宗之雅志其休矣乎关中汉旧都也上囿禁苑之内离宫别馆三十六所室宇之制盛矣然长杨五柞止为投宿更衣之所厪身于不急之务至于慨念畴昔睠懐枌榆肇作新丰置立社邑外有劳民动众之过而故址湮没不彰后世无攷焉今庆善之作槩以西京宫室之制虽未足竞丽而争雄若乃营缮之本防为昭休命而示子孙者则西京之主盖未知出此也
　　唐仁智宫
　　髙祖纪武徳七年五月丙戌【防要十七日】作仁智宫【旧纪防要造于宜州宜君县】六月辛丑如仁智宫　地理志坊州宜君县有仁智宫武德七年置　韦挺武德七年帝避暑仁智宫
　　唐太和宫　翠微宫【颂】　翠微殿
　　地理志京兆府长安县南五十里太和谷有太和宫【元和志太和宫在县南五十五里终南山太和谷】武徳八年置【四月二十一日甲申造于终南山】贞观十年废二十一年复置曰翠微宫【四月乙丑改】笼山为苑元和中以为翠微寺有子午关天寳二年尹韩朝宗引渭水入金光门置潭于西市以贮林木大厯元年尹黎干自南山开漕渠抵景风延喜门入苑以漕炭薪干纪髙祖武徳八年四月甲申如鄠猎于甘谷作太和宫【太和谷在终南山后】六月甲子如太和宫太宗贞观二十一年四月乙丑作翠微宫五月戊子幸翠防宫二十三年四月乙亥幸翠微宫　防要武徳八年四月二十一日造太和宫于终南山贞观十年废二十一年四月九日公卿上言请修废太和宫厥地清凉可以清暑诏从之【乙丑】遣将作太匠阎立徳于壊顺阳王第取材瓦以建之包山为苑自栽木至设幄九日毕工因改为翠微宫正门北开曰云霞门视朝殿名翠防殿寝殿名含风殿并为皇太子建别宫去台连延里余正门西开名金华门内殿名喜安殿　列崔仁师以帝幸翠微宫上清暑赋以讽上称善赐帛　张昌龄贞观末翠微宫成献颂阙下召见试息兵诏少选成文帝大悦　徐贤妃【防要云徐充容】贞观末【防要云二十二年】言翠微玉华宫虽因山借水无筑构之苦而工力和僦不谓无烦有道之君以逸逸人无道之君以乐乐身　马周帝幸翠微宫求胜地为起第旧纪贞观二十一年四月乙丑营太和宫于终南之上改为翠微宫【宫在丽山絶顶太宗避暑于此后为寺】　通鉴二十一年五月戊子幸翠微宫庚辰上御翠微殿问侍臣曰朕才不逮古人而成功过之止由五事耳　太宗有秋日翠防宫诗
　　唐九成宫　万年宫
　　地理志鳯翔府麟游县西五里有九成宫【宫成増筑二十七】本隋仁夀宫【开皇十三年二月丙子营十五年成三月丁亥幸】义宁元年废贞观五年复置更名永徽二年曰万年宫【九月癸巳改通鉴戊戌】干封二年【二月辛丑】复曰九成宫周垣千八百歩并置禁苑及府【一作武】库宫寺等　纪太宗贞观六年三月戊辰五月癸未八年三月庚辰十三年四月戊寅十八年四月辛亥皆如九成宫【贞观六年四月己亥太宗避暑于宫以杖刺地有泉涌出饮之可以愈疾秘书监检校侍中魏征作醴泉铭碑在鳯翔】髙宗永徽五年三月戊午麟徳元年二月癸夘如万年宫总章元年二月戊寅二年四月己酉咸亨元年四月庚午如九成宫　防要永徽二年九月八日【通鉴戊戌】改九成宫为万年宫干封二年二月十日【辛丑】复为九成宫三年四月将作大匠阎立徳造新殿成移仗御之谓侍臣曰朕性不宜热所司频奏请造此殿既作之后深惧人劳今暑热朕在屋下尚有流汗匠人暴露事亦可悯所以不令精妙意者祗避炎暑耳长孙无忌曰圣心每以恤民为念天徳如此臣等不胜幸甚五年三月幸万年宫上谓太尉无忌曰此宫非直凉冷且去京不逺朕离此十年屋宇无多损壊昨者不易一椽一瓦便己可安乃亲制万年宫铭并序七百余字羣臣请刻石于永光门诏从之【集古录万年宫碑以永徽五年立】　列窦后太宗幸九成宫梦后若平生明日诏有司发仓赈贫以为后报　魏徴帝幸九成宫吏改馆宫御以舎李靖王珪徴曰靖珪皆腹心大臣　马周上疏曰明诏以二月幸九成宫太上皇春秋髙宜朝夕视膳今所幸宫去京三百里而逺非能旦发暮至也上皇留热处而陛下走凉处温清之道臣所未安　姚思廉太宗幸九成宫思廉以为离宫游幸是秦皇汉武事非尧舜禹汤所为帝谕曰朕岂为游赏者乎　姜确贞观中为少匠防作九成宫　薛仁贵永徽五年高宗幸万年宫水暴至仁贵大呼以警宫内　百官志武徳初改隋仁夀宫监曰九成宫监【一本云总监】　礼乐志高宗幸九成宫复奏破阵乐叹曰不见此乐垂三十年　旧纪咸亨四年七月庚午九成宫太子新宫成上召五品以上宴太子宫极欢而罢　徳宗纪即位三年正月戊午罢九成宫贡立兽炭　王勃九成宫颂扄牖六合奔走八神梯霄架极考遗基于汶上稽故典于淹中阳灵开避暑之宫景福制追凉之殿铜龙对霤鐡鳯连甍浮丹丽紫栖霞冠月礼讃三宫诗歌百堵
　　唐西宫
　　会要贞观二年八月上日视膳西宫公卿奏以宫中卑湿请立一阁上恐所费过露台不许　纪开元四年正月戊寅朔朝太上皇于西宫【受朝正殿毕亲朝上皇】　肃宗元年建子月戊戌冬至朝圣皇于西宫
　　唐东宫
　　见储宫
　　唐未央宫
　　实録太宗贞观七年十二月丙辰校猎少陵原戊午还宫从上皇置酒故汉未央宫三品以上咸侍上皇命突厥颉利可汗起舞又命南蛮酋长冯智戴咏诗既而笑曰胡越一家古未有也太宗奉觞上夀曰今四夷入臣皆陛下教诲非臣智力所及昔汉高祖亦从太上皇置酒此宫妄自矜大臣所不取也　太宗尝幸未央宫草中见一人带刀遽引还顾谓太子纵遣之　中宗景龙二年十二月甲寅幸汉故未央宫旧基引从臣赐宴防要寳厯二年五月神防军于苑内古长安城中修汉未央宫获白玉牀长六尺　栁公权从幸未央宫帝驻辇曰朕有一喜边戍赐衣乆不时今中春而衣已给当贺我以诗　按两京记隋文帝増修未央池会要寳厯二年修未央宫长安志武宗会昌元年因游畋至未央宫见其遗址诏葺之总三百四十九间作正殿曰通光【黄图未央有通光殿盖采旧名】东曰韶芳亭西曰凝思亭立端门其内门揭未央宫名命学士裴素撰记【素重修汉未央宫记曰细草迎辇神颷引衣】　赵彦昭李乂有和幸长安故城未央宫诗　吕大防图以未央宫为通光殿
　　唐飞山宫　明徳宫
　　纪太宗贞观十一年正月庚子作飞山宫六月丁巳幸明徳宫【在洛阳】七月壬寅废明徳宫之圃院赐遭水家髙宗显庆二年五月丙申幸明徳宫【避暑】　防要贞观十一年正月十四日新作飞山宫七月二十日废明徳宫及飞山宫之圃院以分给遭水之家　魏征帝作飞山宫征上疏谏于是废明徳圃院赐遭水者
　　唐昭仁宫
　　魏徴太宗幸洛【政要云贞观十二年】次昭仁宫【政要谏录云显仁宫】多所谴责徴谏曰隋惟责不献食或供奉不精而至于亡今正当兢惧戒约何令人悔为不奢
　　唐襄城宫　清暑宫
　　太宗纪贞观十四年八月庚午作襄城宫十五年三月戊辰【防要七日】如襄城宫　防要贞观十七年八月五日营襄城宫　阎立徳【又防要】太宗幸洛阳诏立徳按爽垲建离宫清暑乃度地汝州西山控汝水睨广成泽号襄城宫役凡百九十万杂费称是宫成烦燠不可居十五年三月九日【旧纪庚午】帝废之以赐百姓　地理志临汝有清暑宫在鸣臯山南贞观中置
　　唐玉华宫　玉华殿
　　太宗纪贞观二十一年七月丙申【旧纪七月庚子通鉴同会要十二日】作玉华宫【阎立徳造】二十二年二月乙亥幸玉华宫【又二十一年八月壬戌诏玉华宫制度务从菲薄更令卑陋二十二年三月丁亥诏曰即润疏隍凭岩建宇土无文缋木不雕镂矫铺首以荆扉变绮窻于瓮牖】　地理志玉华宫在坊州宜君县北四里鳯凰谷贞观二十年置永徽二年废为玉华寺【旧纪九月癸巳废为寺防要九月三日元和志云寺内有肃成殿】　防要正门曰南风门殿曰玉华皇太子所居南风门东正门曰嘉礼门殿名晖和殿正殿瓦覆余皆葺之以茅意在清洁务从俭约二十二年四月二十四日太宗以频造离宫终费人力谓侍从曰唐尧茅茨不剪以为盛徳不知尧时无瓦瓦盖桀纣为之今朕构采椽于椒风之日立茅茨于有瓦之时将为节俭自当不谢古者昔宫室之广大役人工以此再思不能无愧其月徐充容上疏谏二十三年【一作二十二年四月】御制玉华宫铭诏令皇太子以下皆和贞观二十一年正月玉华宫李木连理隔涧合枝　房龄帝幸玉华宫诏龄居守　阎立徳为将作大监营翠防玉华二宫擢工部尚书　艺文志艺术有阎立徳画玉华宫图　杜甫玉华宫诗有遗构絶壁之语
　　唐兰昌宫　连昌宫
　　地理志河南福昌县西十七里有兰昌宫有隋故福昌宫显庆三年复置夀安县西二十九里有连昌宫显庆三年置【元稹有词】
　　唐八关宫　合璧宫
　　髙宗纪显庆五年五月辛丑作八关宫　会要显庆五年四月八日【旧纪戊寅】于东都苑内造八关凉宫【旧纪云八关宫】五月二十日改为合璧宫【旧纪壬戌幸改】　实録龙朔元年四月丁夘干封元年三月甲申咸亨三年四月庚午幸合璧宫【旧纪龙朔元年三月壬戌麟徳元年二月丁酉咸亨三年四月戊寅上元二年四月己亥并幸合璧宫】张文瓘干封中造蓬莱上阳合璧等宫帑廥浸虚
　　文瓘谏
　　唐绣岭宫　桃源宫　﨑岫宫　兰宫
　　地理志陜州峡石县有绣岭宫显庆三年置灵寳县有桃源宫武徳元年置河南永宁县西五里有﨑岫宫西二十三里有兰宫皆显庆三年置　明皇杂録上幸东都至绣岭宫
　　唐三内
　　地理志龙朔后皇帝常居大明宫谓之西内【正宫】神龙元年曰太极宫【隋大兴宫也】大明宫【亦正宫】在禁苑东北西接宫城之东北隅曰东内本永安宫贞观八年置九年曰大明宫以备太上清暑高宗以风痹厌西内湫隘大兴葺曰蓬莱宫咸亨元年曰含元宫长安元年复曰大明宫兴庆宫【离宫】在皇城东南距京城之东开元初置十四年増广之谓之南内　雍録诸帝多居大明或遇大礼大事复在太极如高宗宗五日一御太极亦有初即位不于大明而于太极者知太极尊于大明也兴庆虽夹城可潜达大明当为离宫而已
　　唐太清宫　太防宫　洞霄宫　紫极宫　升仙宫
　　纪髙宗干封元年二月乙未如亳州祠老子追号太上元皇帝睿宗景云二年四月甲辰作元皇帝庙宗开元二十九年正月丁酉立元皇帝庙　天寳元年神仙道家之説兴正月甲寅陈王府参军田同秀言元皇帝降于丹鳯门【大明宫正门】通衢乃建庙二月辛夘享元皇帝于新庙甲午享于太庙二年正月乙夘作升仙宫丙辰加号元皇帝为太圣祖三月壬子享于元宫追号大圣祖父周上御大夫敬曰先天太皇臯陶曰徳明皇帝凉武昭王曰兴圣皇帝改西京元宫曰太清宫东京曰太防宫仍于天下诸郡为紫极宫秋改谯郡紫极宫为紫防宫【九月辛酉谯郡紫防宫改为太清宫】天寳八年闰六月丙寅谒太清宫加上元皇帝号曰圣祖大道元皇帝九载十月太白山人王元翼言元皇帝降于寳僊洞十载正月壬辰朝献太清宫癸巳朝享太庙甲午有事于南郊十三载二月壬申朝献于太清宫加上元皇帝号曰太圣祖髙上大道金阙混元天皇大帝【肃宗至徳二载通化郡言混元皇帝降武宗会昌五年九月改修太防宫十一月毕六年十月遣使荐献】礼乐志天寳元年因田同秀言建元庙二月辛夘
　　亲享元皇帝庙甲午亲享太庙丙申有事于南郊其后遂以为故事终唐之世莫之能改也初太清宫成太常卿韦縚制景云九真紫极小长夀承天顺天乐六曲地理志亳州真源县有老子祠天寳二年曰太清宫
　　又有洞霄宫先天太后祠也　旧纪天寳二年改天下诸郡元庙为紫极宫九月辛酉谯郡紫防宫改曰太清宫　长安志田同秀上言元皇帝降见丹鳯门之通衢以天下太平圣夀无疆之言传于宗仍告赐灵符尹喜之故宅上遣使就桃林县函谷关令尹台西得之于是置庙于太宁坊东都于积善坊取太白山白石为真像衮冕之服当扆南向宗肃宗真容侍立于左右皆朱衣朝服宫垣之内连接松竹以像僊居殿十二间四柱前后各两阶东西各侧阶一其宫正门曰琼华东门曰九灵西门曰三清御斋院在宫之东公卿斋院在宫之西　宰相表兴元元年十二月己夘同平章事李勉加太清宫使卢翰加太防宫使　李庾西都赋荐祖建宫元之庭霞帔云冠飘飘太清天子将有事也岁豆时笾夏簋殷铏传金炉之御烟开甲帐之琳琅此王者之示孝也　杜甫朝献太清宫赋【天寳十三载上】歴良辰而戒吉乗舆备乎冕裘甲子王以昧爽春寒薄而清浮虚阊阖逗蚩尤张猛马出腾虬梢荧惑堕旄头风伯扶道雷公挟辀通天台之防阙警溟涨之十洲浩刼礧砢万仙飕飗歘臻于长乐之舎巍入乎昆仑之丘太一奉引庖牺在右尧歩舜趋禹驰汤骤断紫云而疎墙抚流沙而承霤仡神光而閜罗诡异以戢普地轴倾而融曳洞宫俨以嶷岌九天之云下垂四海之水皆立　冯宿撰太清宫钟铭
　　朝献太清宫　肃宗元年建子月己酉代宗广徳二年二月癸酉徳宗建中元年正月己巳贞元六年十一月戊辰九年十一月癸未宪宗元和二年正月己丑穆宗长庆元年正月己亥敬宗寳厯元年正月己酉文宗太和三年十一月壬辰武宗防昌元年正月己夘五年正月己酉宣宗大中元年正月壬子
　　唐神台宫　琼岳宫　金城宫
　　地理志华州郑县东北三里有神台宫本隋普徳宫咸亨三年更名华隂西十八里有琼岳宫故隋华隂宫显庆三年更名华隂东十三里有隋金城宫武徳三年废显庆三年复置鳯翔府厔有隋宜夀宫【元和志隋宜夀宫在盩厔县东南三十二里】
　　唐上阳宫　宿羽高山宫
　　地理志上阳宫在东都禁苑之东东接皇城之西南隅【东京记在皇城西南东苑】上元中置【会要上元二年】髙宗之季常居以听政虢州湖城有故隋上阳宫贞观初置咸亨元年废【隋志河南桃林有上阳宫】　韦机髙宗常言两京我东西宅然因隋宫室日仆不全将更作奈财用何机言臣任司农十年省常费三十万缗以治宫室可不劳而成帝大悦诏兼将作少府二官督营缮初造宿羽高山等宫徙洛中桥于长夏门废利渉桥人便之天子乃登洛北絶岸延眺良乆叹其羙诏即其地营宫所谓上阳者【武后于上阳宫令术家撰方域等篇　东京记韦机造上阳宫掘地得铜器似盆而浅中有隠起防鲤之状鱼间有四篆字曰长宜子孙时人以为李氏再兴之符】　六典上阳宫在皇城之西南【南临洛水西拒谷水东靣即皇城右掖门之南上元中营造】东靣二门南曰提象门北曰星躔门提象门内曰观风门南曰浴日楼北曰七寳阁其内曰观风殿其西则有西上阳宫【两京记云上阳宫西有西上阳宫】北曰化成院西南曰甘露殿殿东防曜亭又西曰麟趾殿东曰神和亭西曰洞元堂观风之西曰本枝院又西曰丽春殿殿东曰含莲亭西曰芙蓉亭又西曰宜男亭北曰芬芳亭其内曰芬芳殿宫之南靣曰僊洛门又西曰通仙门其内曰甘汤院次北东上曰玉京门门内北曰金阙门南曰太初门玉京之西曰客省院防殿翰林院又西曰上阳宫宫西曰含露门玉京西北出曰僊桃门又西曰夀昌门门北出曰武门门内之东曰飞龙廏　防要仪鳯四年车驾入洛乃移御之上阳宫神龙元年二月朝则天皇帝于上阳宫敕十日一朝侍御史卢懐慎谏　通鉴长安三年十一月丙申宴突厥使于宿羽台太子预焉　旧纪开元二十年四月乙亥宴百官于上阳东洲　李庾东都赋上阳别宫丹粉多状鸳瓦麟翠虹梁叠壮出地标图临池冩障霄倚霞连屹屹言言翼太和而耸观侧賔曜而防轩若蓬莱之真侣瀛洲之列仙鸾驾鹤车徃来中天　贾登上阳宫赋沓云宇而承天擎露盖而洗日　谢观上阳宫望幸赋宫阙崇崇萦带洛河之上
　　唐紫桂宫　芳桂宫
　　髙宗纪调露元年五月戊戌作紫桂宫【于渑池之西】永隆元年四月乙丑如紫桂宫　地理志河南府渑池县西五里有紫桂宫仪鳯二年置【防要作四年五月十九日】调露二年曰避暑宫永淳元年【四月十五日】改曰芳桂宫道元年废【陜州陜县有陜城宫】　旧纪永淳元年四月戊寅次紫桂宫二年五月庚寅幸芳桂宫至合璧宫　韦机传永淳中帝幸东都至芳桂宫召机检校园苑
</div>
    <div class="pagination">
<a href="玉海_page210.html">上一页</a><span>...</span><a href="玉海_page206.html">206</a><a href="玉海_page207.html">207</a><a href="玉海_page208.html">208</a><a href="玉海_page209.html">209</a><a href="玉海_page210.html">210</a><span class="current-page">211</span><a href="玉海_page212.html">212</a><a href="玉海_page213.html">213</a><a href="玉海_page214.html">214</a><a href="玉海_page215.html">215</a><a href="玉海_page216.html">216</a><span>...</span><a href="玉海_page212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
