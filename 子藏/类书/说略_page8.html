<!DOCTYPE html>
<html>
 <head>
  <meta charset="utf-8"/>
  <title>
   说略 - 第 8 页/共 15 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说略 - 第 8 页/共 15 页
  </h1>
  <div class="content">
   古人多以韵语纪物今彚书之如火浣之布入火不灭布则火色垢则布色出火而振之皎然疑乎雪【周书説火浣布】日南有野女羣行不见夫其状皛且白徧体无衣襦【唐博物记】三防大实实不但三【虽名三防其实四五枚】食之多汁味酸且甘藏之尤好与众果参【陈祁畅异物志】苹之依水犹卉植地靡见其布漠尔鳞被物有常性孰知所自【郭子苹赞】鳆似蛤【句】有鳞无殻一面附石【叶音错】细孔杂杂或七或八【郭璞尔雅赞】曰州留者其实水牛苍毛豕身角若担矛卫防其犊与虎为讐【郁林异物志】象之为兽形体特诡身倍数牛目不逾豕鼻为口役望头若尾驯良承教听言则跪素牙玉洁载籍所美服重致逺行如丘徙【万震象赞】乌鲗八足集足在口缩喙在腹形类鞋囊其名乌鲗噏波潠墨迷射水慝【万震海物异名记】海蛤魁陆瓦珑鑛殻外眉内渠形挚浑朴【万震南州志赞】海曲蛎房或名蚝山眉渠磊砢牡牝异斑肉曰砺黄醰味海蛮【南州志】合浦之人习水善浮俛视层岩如猿仰株入如沉鼈出如轻鳬蹲泥剖蚌潜窃明珠【万震南州异物志】江瑶柱厥甲美如瑶玉肉柱肤寸名江瑶柱【万震海物异名】兽曰犀处自林麓食惟棘刺体兼五肉或有神异表露以甪含精吐烈望如华烛置之荒野禽兽莫触【万震犀赞】神丘有火穴光景照千里昆仑有弱水鸿毛不能起【中记】一跳八尺两跳丈六从春至夏裸袒相逐【风俗记海蛙】陵龙之体黄身四足形短尾长有鳞无角南越海人嘉羞见逐【临海水土志本赞】复引一索飞絙阁其名曰笮人悬半空度彼絶壑【李膺笮桥赞】髙山嵳峩岩石磊落倾侧萦廻下临峭壑行者扳縁牵援带索【袁崧山川记】楢溪赤木盘虵七曲盘羊乌栊气与天通看都防泚住柱呼尹庲降贾子老担七里【郦道元水经注】鰕实四足而有鱼名头尾类鳀岐岐而行长生山涧出入沉浮云是嬾妇怨怼自投【异物志鰕鱼赞】海鱼无鳞形类琵琶一名乐鱼其名亦嘉闻竒出听曾识瓠巴【沈怀逺赞】含光之鱼临海郡育南人脔炙虽美而毒煎煿已干耀夜如烛【沈怀逺含光鱼】蚺为大虵既洪且长采色駮荦其文锦章食灰吞鹿腴成养创賔飨嘉食是豆是觞【南裔志蚺蛇赞】鲛之为鱼其子既育惊必归母还入其腹小则如之大则不复【杨孚交州异物志】鼓翮十运一翼防翻厥名如鹊鳞在尾端【郭璞鳛鳛鱼赞】形如覆铫包玉含珠有而不积泄以尾闾闇与道防可谓竒鱼【郭璞文魮赞】寜去累世宅不去防鱼额【古喭】
　　古呼米面为屈刘孝威谢官赐交州米面四百屈食为头晋元帝谢赐功徳净馔一头又谢赉功徳食一头又刘孝威谢赐果食一头鱼为防梁科律生鱼若干防茗为薄为夹温州贡茗二百尺薄又梁科律薄茗千夹笔为双为床为枝汉蔡质官仪曰尚书令仆丞郎月赐赤管大笔一双搜神记益州西神祠祈祷者持一双笔南朝呼笔四管为一床梁简文帝答书云乍置笔床又云写书笔一枝一万字墨为螺为丸为枚陆云书送墨二螺梁科律御墨一量十二丸蔡质汉官仪曰尚书令仆丞郎月赐隃糜大墨一枚小墨一枚纸为番王羲之有纸二百番又纸为堕陈后主施光宅寺中藤纸一堕锦为两王佐云币锦二两衣为裁陆陲谢安城王楚越衣二裁沈约有谢葛衫一裁启袈裟为縁简文帝云惠袈裟一縁裙为腰隋晋王施智者大师郁泥緑布裙一腰又赐紫綖靴一量乌皮履一量奴为头简文帝书言安城王饷奴子一头麝为子蜡为防宋史有云麝香如十子蜡如干防齐建武四年事防榔为口胡桃为子陆陲谢安城王赐防榔一千口胡桃一千子案炉为面佛像为躯陈少主施瓦官禅师阚寳楼案一面虎面香炉一面真金像一躯烛为挺少主沈后送大师烛十挺相人之法古矣而物无不可相史云黄鲁直陈君夫相犬留长孺相彘荥阳褚氏相牛吕览又记古有善相马者寒风氏相口齿麻胡相颊女厉相目卫忌相许鄙相尻代羯相胸脇管青相臆肳陈悲相股脚秦牙相前君赞相后于兽相马人可知矣昭徳读书志列伯乐相马经浮丘伯相鹤经甯戚相牛经郑氏通志又加以周穆王相鹤经诸葛频徐成相马经髙堂隆相牛经淮南八公相鹄经相鸭经相鸡经相鹅经不惟是也凡物皆然故自西都艺文之目已着相人相寳劒刀相六畜班孟坚谓形人及六畜骨法之度数器物之形容以求其声气贵贱吉凶要其术如是而已世代相传当有存者陈氏书曰相贝经未详何书纬略云师旷有禽经浮丘伯相鹤经虽六畜亦有牛经马经狗经下至虫鱼有龟经鱼经唯朱仲所传贝经怪竒岂即相贝经欤或述其名类而谓相也纬略又举东方朔相笏经袁天纲郭仙笏经陈混常相笏经今古相手板经笏亦验人祸福也宋有庾道敏者善相手板齐綦母珍之在州时有一手板相者云富贵又吴曾漫録引陆长源辨疑志载唐天寳中有李旺称善相笏验以事卒皆无验以为不可槩论遂记开寳末聂长史相水丘峦三笏一王侯笏生人不当秉一宰相笏一卿监笏亦为节度使而非真后一归钱武肃祠堂一归沈相一归钱昭晏以卫尉卿守滑州真庙朝老道士为沈良择笏云此借绯笏兼是防吉州通判沈时除吉州通判借绯又云候罢任别为拣朝官笏期明年六月沈果以是时卒由前一事则贵贱在笏由后一事则吉凶在人漫録云舘中有陈混常相笏经其説推本管辂李淳风之言又韦氏相板印法魏程申伯相印法盖相笏之类又有相字法相花押法孔平仲谈苑有相船法多不传也野客丛书又云崇文书目载有驼经鹰经
　　谚云逺水不救近火此出韩非子以干求请托为钻出班固答賔戏商鞅挟三术以钻孝公以见陵于人为欺负出汉书韩延夀传待下吏恩施厚而约誓明或欺负之者延夀痛自克责曰不中用出史记始皇纪吾前收天下书不中用者尽去之骂人曰老狗此出汉武故事上尝语栗姬怒弗肯譍又骂上老狗曰小家子出汉书霍光传使乐成小家子得幸大将军至九卿封侯曰子细本北史源思礼传为政当举大纲何必太子细也骂人为防奴本南史王琨防婢所生曰附近古作傅近仲长统昌言宦竖傅近房卧之内交错妇人之间容短矮者俗谓之遳文选有遳脆之语唐书王伾传形容遳陋盖里巷常谈其所从来逺矣
　　賔退録云常语有自来不得曰脱空周史少主崩命冯道迎相公将立之公至相州周祖已为三军推戴郭忠恕责道曰令公一旦反作脱空汉子顺适曰快活北史和士开语武成一日快活敌千年开元传信録有快活三郎桑维翰谓友宰相外虽好其中甚不快活自大曰尊重小史宰相自唐以来谓之礼絶百僚见者无少长皆拜相少垂手扶之送客未尝下阶客坐稍久则吏从旁唱相公尊重御女曰房屋南史武帝手勑责贺琛曰朕絶房屋三十余年人不平易曰客气左传定公十年阳虎曰尽客气也人欠雅致曰村气唐世语林薛万彻尚丹阳公主太宗尝谓人曰薛驸马村气以酒御寒曰暖寒开天遗事王元寳每至冬月大雪之际令仆夫自本坊巷口扫雪为径路躬亲至坊巷口迎揖賔客就本家具酒炙宴乐谓之暖寒不应得财而得曰横财独异志卢怀慎为疾卒及复生曰防司有三十罏日夜为张説铸横财称人徳业益曰长进世説王长史与支公语支曰君言义了不长进人解事曰晓事文选杨修与曹子建书曰修家子云老不晓事与人议事曰计较三国志孙坚传夜驰见袁绍画地计较称人变常曰改常北梦琐言军容使严遵美仁阉也尝一日发狂手足舞蹈旁有一猫一犬忽谓犬曰军容改常也笑之不情曰干笑宋史范晔传晔谋逆就刑于市妻来别骂曰身固不足塞罪柰何枉杀子孙晔干笑人能干运曰经纪唐书滕王元婴与蒋王皆好聚敛太宗尝赐诸王帛勑曰滕王蒋兄自能经纪不须赐物言事不必实曰风闻汉书尉陀传陀曰风闻老夫父母墓已坏削二十个小食曰防心唐郑傪为江淮留后家备夫人晨馔夫人顾其弟曰治妆未毕我未及餐尔且可防心人性急曰不耐烦见宋书庾登之弟仲文传不洁为鏖糟霍去病传鏖臯兰下注以世俗谓尽死杀人为鏖糟义虽不同自有所出也谓有疾曰不快陈夀作华陀传亦有此言辩白事之是否曰分疏汉书袁盎传以不亲为解师古曰解者若今分疏矣迁居人治酒过主人饮曰暖房王建宫词太仪前日暖房来女笄曰上头花蕋夫人宫词曰年初十五最风流新赐云鬟使上头人不通达为方头陆鲁望诗曰头方不防王门事饮食曰一顿世説罗友曰欲乞一顿食前汉书注顿丘一顿而成治生计曰生活梁武帝谓临川王宏曰阿六汝生活大可
　　今世之称谓间有形于古记者女兄曰姐记曰女字或作姐古字假借也子也切今世多称女兄为姐尊之也称人长曰老兄世説东府樗蒲大掷刘毅掷得雉刘裕援五木斥之曰老兄试为卿答即成卢焉又曰吾兄左传宋向戌来聘见孟献子尤其室对曰我在晋吾兄为之毁之重劳且不敢称弟曰舎弟魏文帝与钟繇书曰是以令舎弟子建因荀仲茂时从容喻鄙防称人弟曰令弟古以自称弟谢灵运酬惠连诗来路值令弟开顔披心胸称人曰郎君文选应璩与满炳书曰好嘉郎君女兄夫曰姊夫元氏小焦与昆侄书吾时在凤翔每借书于齐仓曹家徒歩执卷就陆姊夫师授妹夫曰妹壻赵岐娶马某女宗姜为妻妻兄子融岐不以妹壻之故屈志于融女壻曰令壻唐咸安公主下嫁可汗上书恭甚且言肯为兄弟令壻半子也妇人谓夫妹曰小姑焦仲卿妻诗云却与小姑别泪落连珠子同行人称曰火伴木兰词云出门见火伴火伴始惊忙称先身人曰先辈王子敬问谢公林公何如庾公谢曰先辈初无论世説中亦多有此语奴婢所生子曰家生儿汉书陈胜传免骊山徒人奴产子师古曰奴产子犹今云家生儿也鄙人之不肖曰奴才水经注李特至剑阁叹曰刘禅有如此地而面缚于人岂不奴才也又唐郭子仪曰子仪诸子皆奴才也男女缔姻者两家相谓曰亲家唐书萧嵩自道曰天子亲家翁以亲字为去声见辍耕録幼女曰丫头刘賔客寄赠小樊诗花面丫头十三四春来绰约向人时称人曰某甲三国志许攸呼太祖小字曰某甲卿不得我不得冀州也呼后軰曰后生子鲍明逺少年时至衰老行篇云寄与后生子作乐当及春以字役公门曰书手报应记唐宋衎江淮人应明经举元和初至河隂县因疾病废业为盐铁书手
　　刘向校书子歆为七略一曰集略二曰六艺略三曰诸子略四曰诗赋略五曰兵书略六曰术数略七曰方技略凡三万三千九十卷王莽之末俱被焚烧东汉石室兰台东观及仁夀阁集新书校书郎班固傅毅典掌依七略为书部董卓之乱王允收而西者仅七十余乘道逺复弃其半魏采掇遗书藏在秘书中外三阁秘书监荀朂因郑黙中经更着新簿分为四部曰甲乙丙丁合二万九千九百四十五卷西晋李充以朂旧部校之在者但有三千一十四卷宋元嘉中秘书监谢灵运造四部目凡六万四千五百八十二卷元徽中秘书丞王俭造目録一万五千七百四卷俭又别撰七志一曰经典二曰诸子三曰文翰四曰军书五曰隂阳六曰术艺七曰图谱齐永明中秘书丞王亮监谢朏又造四部书目凡一万八千一十卷梁初秘书监任昉躬加部集文徳殿所藏二万三千一百六卷时有任昉殷均四部目録又文徳殿目録又术数之书更为一部使奉朝请祖暅撰其名普通中阮孝绪更为七録一曰经典二曰纪传三曰子兵四曰文集五曰技术六曰佛七曰道元帝克平侯景收文徳殿书归江陵凡七万余卷周师焚之宋武入闗所收姚苻图籍才四千卷后周书目八千增至万卷周平齐仅至五千卷隋初秘书内外阁凡三万余卷帝观文殿所贮亦分四部一云嘉则殿书至三十七万卷唐灭伪郑尽收图书古迹命司农少卿宋遵贵载以船行经砥柱多被漂没所存者十不一二其目録亦有残缺唐书考见存者大凡八万九千六百六十六卷开元中两都聚书最盛为卷八万有竒而唐人所自为者几三万卷亦仅五万有余而已一云四部目録五万一千八百五十二卷一云七万卷宋初有书万余卷其后削平诸国又诏求散亡三舘之书稍复增益太宗于左升龙门北建崇文院徙三舘书实之又别为书库曰秘阁又禁中龙图阁后苑太清楼及玉宸殿四门殿亦各有书万余卷仁宗新作崇文院命学士张观等编四库书为崇文总目四十六类三万六百六十九卷史舘一万五千余卷至徽宗时总开国以来所撰集之目为部六千七百有五为卷七万三千八百七十有七靖康之难荡然靡遗南渡以后复加集録舘阁书目五十二类四万四千四百八十六卷至寜宗时续目又一万四千九百四十三卷其后至宋亡史又续载之凡十一万九千九百七十二卷
　　士大夫家所藏在前世如蔡邕有书万卷尝载数车与王粲粲亡后粲子被诛邕所与书悉入族子叶张华载书三十车杜兼至万卷沈约藏书至十二万卷唐吴兢西斋书目一万三千四百余卷韦述续七志有二万卷邺侯李繁挿架三万卷南唐冯贽序云仙散録言家藏书二万卷宋南都戚氏歴阳沈氏庐山李氏九江陈氏番阳陈氏王文康李文正宋宣献晁以道刘壮舆皆号藏书之富邯郸李淑五十七类二万三千一百八十余卷田镐三万卷昭徳晁氏二万四千五百卷南都至四万三千余卷而类书浩博若太平御览等书不与焉次如曾南丰及李氏山房亦皆一二万卷其后无不阨于兵火者又如濮安懿王之子宗绰蓄书七万卷其子仲糜进目録三卷他如石林叶氏多至十万卷齐斋倪氏月河莫氏竹斋沈氏程氏贺氏皆号藏书之富各不下数万余卷亦皆散失无余宋末惟直斋陈氏书最多至五万一千八百余卷且仿读书志作解题极其精详后亦散失于兵火至于蜀中三李秀岩东牕凤山三族号为史家所藏僻书尤多后亦无余周公谨家三世积书凡有四万二千余卷及三代以来金石刻一千五百余种后皆厄于火又闻浦阳郑氏义门藏书极多家有藏书楼若干间其额是建文所书擘窠大字御书楼三字藏书有八万余卷古名贤墨迹画刻亦不下五六百种皆付煨烬书之难积而易散也如此

　　説畧卷十四
&lt;子部,类书类,说略&gt;
　　钦定四库全书
　　説畧卷十五　　　　　　明　顾起元　撰字学
　　夏英公集古篆韵所引书目汗简説文石经字略夏书籕韵云台碑豫让文古孝经古周易古尚书演説文杂古文林罕集古老子山海经古史记古汉书孙彊集马日碑集牧子文古世本义云章古庄子碧落文华岳文古案经张揖集亢仓子古尔雅古论语古毛诗开元文李彤集古春秋古礼记徐邈集三方碑茅君传古乐章古周礼石椁文济南集马田碑银床颂烟萝颂荆山文庾俨集古月令南岳碑隂符经王庶子碑祝尚书韵比干墓铭卫宏字説贝丘长碑凌坛台文季札墓铭滕公墓铭周才字録朱育集字樊先生碑义云切韵羣书古文杨大夫集天台经幢蔡邕石经王维画记颜黄门説庾俨字书证俗古文王先生诔弥勒传碑陈逸人碑杨氏阡铭郁林序文周书大传淮南子上升记王惟恭黄庭经赵琬章古字略王存义切韵张庭珪剑铭裴光逺集缀郭昭卿字指李商隠略古崔裕略古丘光庭序文凤栖记
　　杨用修闻见字书目石鼓文【郑樵注王应麟注苏轼注】史篇【説文引】九经韵补羣经音辨【贾昌朝】小尔雅【孔鲋】广雅【张揖】要雅【梁刘杳】贾升卿埤苍【升卿汉永元中人】纠谬正俗【顔师古】通俗文【服防】説文五义【吴淑】説文糸传【徐锴】吕忱字林陆该字林葛洪字苑曹产字苑御览字府庾元威字府钟鼎欵识【薛尚功】集古録【欧阳修】博古图考古图【吕大临】金石録【赵明诚】故迹遗文徐浩古迹记北齐李字辨李焘五音谱七音韵镜宋吴恭字林音义张揖误字周成难字宋庠国语音智骞楚辞音徐邈庄子集音甘辉魏包庄子释音陶景黄庭经音孙炎尔雅音释应诸经音义萧该汉书音义李舟切韵董南一切韵指南晋王延文字音何承天纂文阮孝绪文字集略李登声类李季节音谱陆法言集韵隋潘徽韵纂孙愐唐韵曹宪桂苑珠丛张叅五经文字唐元度九经字様夏竦古文四声韵赵克继广古文四声韵郭忠恕佩觿集郑樵字始连环郑樵象类书温公切韵指掌图孟防书林韵会黄公绍韵会举要吴棫韵补顔元孙干禄字书娄机广干禄字书周琦六书正譌王隆小学篇説文字原刘士明动静字音唐博物记李肩吾字通洪适释吕静韵集周思言音韵文字辨疑夏侯该韵略杜台卿韵略杨休之韵略张揖古今字诂阮孝绪古今文诂班马字类丘陵文字指要郭知集韵拾遗郑氏篆髓戴侗六书故毛冕礼部韵略刘渊平本韵韵总李涪刋误陈思寳刻丛珠书苑菁华王柏正始之音字諟格声纬
　　英公用修所疏未备者神禹碑李斯峄山碑泰山碑秦望山碑诅楚文石鼓音僧昙域补説文字解説文音隠説文韵补古今字书杨承庆字统顾野王玉篇释慧力像文玉篇赵利正玉篇解疑司马光类篇侯洪伯字类叙评谢康乐要字苑冯干括字苑葛洪要用字苑殷仲堪常用字训贾鲂字属篇邹里要用杂字王义文字要记周成解文字薛立字宗文字谱江释文王愔文字志王氏文字要説难字要览字知源郭训字防篇桂苑珠丛畧要隋王劭俗语难字李少通杂字要僧正度杂字书文字整疑正名顔延之纂要文字释疑李少通今字辨疑顾恺之启疑文字指归唐武后字海稽正辨讹僧智光龙龛手鉴僧寳志文字释训明皇开元文字音义唐欧阳融经典分毫正字音书考源周研声韵吕静韵集张谅四声韵林段韵集羣玉典韵王该文章音韵李槩修续音韵决疑纂韵抄刘善经四声指归沈约四声夏侯咏四声韵略赵氏韵篇李槩音谱释净洪韵英陆慈切韵萧钧音韵武元之韵铨明皇韵英颜真卿韵海鉴源僧猷智辨体补修加字切韵李邕唐韵要略雍熙广韵丁度集韵礼部疑韵陈彭年重修广韵吴五音广韵景祐韵王延杂文字音阳休之辨嫌音异字同音张推证俗音颜愍楚证俗音略叙同音声韵图柳曜五音切韵枢切韵指元论僧鉴言切韵指元疏刘守锡归字图僧守温三十六字母图僧行庆定清浊韵钤切韵内外转钤内外转归字郭逸音诀刘镕经典集音泉志古印式刘伯庄史记汉书音义徐文逺左传音李植三礼音义公孙罗文选音义陆徳明经典释文曹宪文选音义许淹文选音刘原父先秦古器记张有复古编张有五声韵补六书统六书精蕴四书五经明音古今韵汉分韵李阳冰谦卦碑李阳冰新泉铭赵古则声音文字通正转音略字学源流六书指南六书本义王俅啸堂集古録髙似孙五书总韵林罕字源偏傍小説葛删正续千字文娄机汉字源刘球碑本韵佐书韵编洪适释石经遗字碑王楚钟鼎篆韵无衔钟鼎韵杜本华夏同音吾衍学古编吾衍续古篆韵吾衍疑字吾衍説文续释杨銁钟鼎篆韵宣和谱杨克一集古印格王厚之复斋印谱顔叔夏古印谱姜防集古印谱赵孟頫印史王应电同文备考黄諌从古正文杨慎转注古音略古音余古音附书学正韵李宗言释字六书当分六体班固云象形象事象意象声假借转注是也六书以十为分象形居其一象事居其二象意居其三象声居其四假借借此四者也转注注此四者也四象以为经假借转注以为纬四象有限假借转注无穷也郑渔仲六书考论假借极有发明至説转注云一字数义展转注释而后可通后人不得其説遂以反此作彼为转注许慎云转注考老是也毛晃云老字下从七音化考字下从丂音巧各自成文非反考为老也王柏正始之音亦以考老之训为非萧楚谓一字转其声而读是谓转注程端礼谓假借借声转注转声皆合周礼注展转注释之説可正考老之谬矣又易疏云贲有七音义各不同触类而长之衰有四音齐有五音从有七音差有八音敦有九音辟有十一音皆转注之极也汉世纬书既出故言卯金刀者刘也按刘氏本范氏后自秦而反其处者为刘氏则刘当为留説文留从丣戸开为戼戼为春门戸阖为丣丣为秋门留自从丣丣酉同故知留不从戼刘姓则不从刀也许慎以刘为镏其转而为刘者以田侧为刀也然姓书周之大夫有食采于刘者此畿南北地也因地以为氏则与汉姓异出但不知古文刘者其书与汉如何故凡汉姓自当为镏或以为留南朝有留异或以为出留侯非也特汉姓不出其本者如此耳
　　战国防赵威后问齐使岁无恙耶王亦无恙耶楚辞九辨曰还及君之无恙説苑魏文侯语仓庚曰击无恙乎又曰子之君无恙乎汉书元帝诏贡禹曰今生恙何至不已乃上疏乞骸骨聘礼亦曰公问君賔对公再拜郑注云拜其无恙者顾恺之与殷仲堪牋行人安稳布帆无恙隋日本遣使称日出处皇帝致书日没处皇帝无恙神异经曰北方大荒中有兽咋人则疾名曰防防恙也尝入人室屋黄帝杀之人无忧疾谓之无恙尔雅曰恙忧也应劭风俗通曰上古之时草居露宿恙噬人虫也善食人心大患苦之凡相问曰无恙恙或以为兽或以为虫或谓无忧广干禄字书兼取忧及虫事物纪原兼取忧及兽广韵防字下云防兽如狮子食虎豹及人恙字下云忧也病也噬虫善食人心是防恙二义神异经合而一之则误矣
　　説文略经略土地也左传天子经略诸侯正封注聚土为封曰略经谓廵行略谓边界即取土为封之略孟子所谓域民不以封疆之界是也后世不知略之为聚土陆词黄公绍谓廵行为略失之逺矣廵行可以解经字而不可以解略字经畧之云犹云防边也犹云出塞也二字相联为义若以略为廵行则谓边云防御谓塞为征行可乎略也邉也塞也皆实字也边塞字易明人皆知之略字义少隠故解者不以为实字而虚之转解转谬矣再考左传中凡言略者皆谓聚土为封也如云侵败王略又曰与之武公之略又曰吾将略地焉又曰略塞垣其义皆同尚书云嵎夷既略谓立邉防以界嵎夷正天子经略之事也孔頴达不识略字本义以为俗称忽略简略之略乃注云用功少曰略何其俗而且陋谬而可笑哉孟子曰此其大略也略字本喻言谓得其边而未尽其中也亦犹庄子所谓道无封为是而有畛也郭象注云道无封故万物得恣其分域妙得庄防孟子之言略犹庄之言封与畛也惜乎赵岐之注孟不能如郭象之注庄也乃曰大略大要也汉武纪杀略谓入界杀人龚遂传劫略谓入界劫人今遂以略为杀为劫史云智略辐凑盖谓其智足以周知天下之略今遂以略为才智之称假借譬喻逺失初意矣
　　赵子昻诗嘈囋琵琶媚逺天二字草书人多不解按陆机文赋务嘈囋而妖冶注埤苍曰嘈声貌与囋及囐同才曷切今本误作啈洞箫赋务嘈嘈而妖冶长笛赋啾咋嘈啐啐慈没切一云才曷切浮艳声也沈约始为四声韵以平上去入分清浊髙下自谓灵均以来未始有覩而梁髙祖雅不好之问周舍曰何谓四声舍对曰天子圣哲是也帝竟不能遵用陆厥与约驳论甚苦后至隋仪同刘臻等过陆法言论及声韵以今声调既自有别诸家取舍亦复不同吴楚则时伤轻浅燕赵则多伤重浊秦陇则去声为入梁益则平声似去又支脂鱼虞共为一韵先仙尤侯俱论是切欲广文路自可清浊皆通若赏知音即须轻重有异因取吕静韵集夏侯该韵略杨休之韵略周思言音韵李季节音谱杜台卿韵略等叅伍之当时遂有法言撰本长孙讷言笺注而同撰者为刘臻顔之推魏渊卢思道李若萧该辛徳源薛道衡后又有郭知绪正朱笺三百字关亮薛峋王仁煦祝尚丘孙愐严寳文裴务齐陈道固各增加字至宋成广韵二万六千一百九十四字沙门神珙又有四声五音九弄反纽图其序略云聿兴文序反切为初一字有讹余音皆失又云欲反字先须纽弄为初一弄不调则宫商靡次昔有梁朝沈约创立纽字之图皆以平声碎寻难见唐又有阳公南阳释处忠撰元和韵谱与文约义俱词理稍繁寻求难显乃列五圆图为五声图每图皆从五音字行皆左转中有注説之又列二方图为九弄图图中取一字为头横列为图首目题傍正之文以别之谱曰平声者哀而安上声者厉而举去声者清而逺入声者直而促傍纽者皆是双声正在一纽之中傍出四声之外傍正之自此而分清浊也东方喉声何我刚鄂謌可康各西方舌声丁的定泥寜亭听歴南方齿声诗识之食止示胜职北方唇声邦尨剥雹北墨朋邈中央牙声更硬牙格行幸亨客自神珙之切行而韵字益明矣元周氏之讥约乃以中土冶音而胜之又欲以三声而夺四声尤可笑者然其所举平声如靴在戈韵车邪遮嗟却在麻韵靴不押车车却协麻元暄鸳言褰焉俱不协先烦翻不协寒山却与魂痕同押其音何以相着灰不协挥杯不协裨梅不恊糜雷不协羸必呼梅为埋雷为来方与咍协如此呼吸非鴂舌而何伯清之所自持未必是而其所攻未必非也切韵之学本出于西域汉人训字止曰读如某字未用反切然古语已有二声合为一字者如不可为叵何不为盍如是为尔而已为耳之乎为诸之类似西域二合之音盖切字之原也如輭字文从而犬亦切音也殆与声俱生莫知从来今切韵之法先类其字各归其母唇音舌音各八牙音喉音各四齿音十半齿半舌音二凡三十六分为五音天下之声总于是矣每声复有四等谓清次清浊平也如颠天田年邦厐茫之类是也皆得之自然非人为之如帮字横调之为五音帮当刚臧央是也【帮宫之清当商之清刚角之清臧徴之清央羽之清】纵调之为四等帮滂傍茫是也【帮宫之清滂宫之次清傍宫之浊茫宫之不清不浊】就本音本等调之为四声帮牓傍博是也【帮宫之清平牓宫清之上傍宫清之去博宫清之入】四等之声多有声无字者如封峯逢止有三字邕勇止有两字竦欲止有一字五音亦然滂汤康苍止有四字四声则有无声亦有无字者如萧字肴字全韵皆无入声此皆声之类也所谓切韵者上字为切下字为韵切须归本母韵须归本等切归本母谓之音和如徳红为东之类徳与东同一母也自有重中重轻中轻本等声尽泛别等谓之类隔虽隔等须似其类谓唇与唇类齿与齿类如武延为绵符兵为平之类是也韵归本等如冬与东字母皆属端字中第一等中第一等声故都宗切宗字第一等韵也以其归精字故精徴音第一等声东字乃端字中第三等声故徳红切红字第三等韵也以其归匣字故匣羽音第三等声又有牙用借声类例颇多大都自沈约为四声音韵为密然梵学则有华竺之异南渡之后又杂以吴音故音韵厐驳师法多门至于所分五音法亦不同如乐家所用则随律命之本无定音常以浊者为宫稍清为商最清为角清浊不常为徴羽切韵家则定以唇齿牙舌喉为宫商角徴羽其间又有半徴半商者如来日二字是也皆不论清浊五行家则以韵类清浊叅配今五姓是也梵学则喉牙齿舌唇之外又有折摄二声折声自脐轮起至唇上发如字之类是也摄字鼻音如歆字鼻中之是也字母则有四十二曰阿多波者那啰拖婆茶沙啭哆也琵咤【二合】迦娑麽伽他社锁乎拖【前一拖轻呼此一拖重呼】奢佉义【二合】娑多【二合】壤曷攞多【二合】婆【上声】车娑麽【二合】縒伽【上声】咤拏娑颇【二合】娑迦【二合】也娑【二合】室者【二合】佗陀为法不同各有理致先王所不言然不害有此理歴世浸久学者日深自当造微耳
　　经籍中多有古字通用及假借而用读者每不之察如易丰卦虽旬无咎礼记内则旬而见注皆释均不知旬即古均字遯卦肥遯无不利肥古作与蜚字同韵书训别也则肥当从离卦离丽也又云明两作离礼昏经曰纳徴束帛离丽古通用巽卦丧其资斧资当读为齐应劭云齐利也淮南子云磨齐斧以伐朝菌汉书王莽传引易句资作齐资齐古通用艮卦艮其限列其夤厉熏心熏读为阍盖艮为阍也熏阍古通用归藏易一□□读为坤即古坤字书尧典方命圮族圮读为弊即古弊字禹贡西倾因桓是来又和夷底绩水经注和夷底绩即西倾因桓之桓汉书桓东少年塲注桓盈即和表和表又转为华表桓谭新论隋志作华谭桓和华三字古通用又岷嶓既蓻又岷山导江史记引此皆作汶三国志蜀后主测登观汶水之流五代史王建贬卫尉少卿李纲为汶川尉徐无党注汶读作岷汶岷古通用五子之歌甘酒嗜音又仪狄作酒禹饮而甘之二甘字当读为酣古字省文微子沈酗于酒酗当读为防音煦汉书赵充国传醉防羌人顔师古曰醉怒曰防即酗字冏命伯冏说文冏作□唐杜佑奏省官疏云伯景为太仆冏□与景字同音亦相借耳诗小序氓丧其妃耦妃当读为配妃配古通用国风猗嗟名兮玉篇引名作防眉目之间也西京赋眳藐流盻一顾倾城注眳眉睫之间皆言美人眉目流盻使人防迷所谓一顾倾城也名防防三字古通用小旻发言盈庭发读为防发防古通用硕人鳣鲔发发发读为泼发古泼字省文小雅采菽平平左右论语便便言皆训辨给也尧典平章百姓史记作便章百姓平便古字通用公刘芮鞫之即韩诗外传作班孟坚云中谷丙水出西北东入泾注芮雍州川也师古云读与鞫同古字通用蓼萧为龙为光长荷天之龙二龙字注皆释宠也然不知即古宠字省文隰有苌楚旑旎其华王逸云今诗作猗傩二字皆平声楚辞纷旑旎乎都房相如赋旑旎以招摇雄赋旟旐郅偈之旑旎王褒赋形旑旎以顺吹旑旎即古猗傩字殷颂武王载读为斾斾古通用礼记月令审端径术读为遂术遂古通用又天子乃鲜羔开冰鲜读为献鲜献古通用玉藻立容辨卑毋讇辨读为贬辨贬古通用又盛气顚实休顚读为塡顚塡古通用一命缊韨幽衡幽读为黝黝黑色幽黝古通用少仪变和之美美读为仪美仪古通用乐记名之曰建櫜建读为展建展古通用祭义燔燎羶芗羶芗读为馨香羶芗馨香古通用祭统百官进彻之进读为馂进馂古通用投壶若是者浮浮当读为罚浮罚古通用又筹室中五扶堂上七扶公羊传曰肤寸而合何休曰侧手为肤按指为寸扶读为肤扶肤古通用又王言如纶其出如綍綍读为绋綍绋古通用周礼小司徒施其职而平其政政读为征政征古通用贾师展其成而奠其贾奠读为定奠定古通用司尊彛凡酒修酌修读为涤修涤古通用太宗伯摄为戴果果读为祼音灌果祼古省文司几筵每敦一几郑曰敦覆也敦读为焘敦焘古通用郁人遂貍之貍读为埋貍埋古通用大胥春入学舎采合舞舎读为释舍释古通用典瑞缫借五采五就以朝日缫读为藻缫藻古通用巾车革路龙勒条缨条读为绦条绦古通用又蒲蔽棼蔽藻蔽藩蔽尔雅舆前谓之艰后谓之茀竹前谓之御后谓之蔽通作茀蔽茀古通用薙氏秋绳而芟之绳读为孕绳孕古通用考工记梓人为侯上两个与其身个读为榦个榦古通用辀人辀欲颀典颀典读为恳殄颀恳典殄古通用函人犀甲七属属读为注属注古通用又眡其钻空空读为孔空孔古通用防氏以栏为灰栏读为练栏练古通用矢人以其笴厚笴读为槀笴槀古通用匠人为沟洫凡行奠水奠读为停奠停古通用弓人为弓老牛之角紾而昔昔读为错昔错古省文又畏也者必挠畏读为隈畏隈古省文又中有变焉故校校读为绞校绞古通用仪礼注布八十缕为一宗宗读为升宗即古升字春秋宣公九年晋郄缺救郑成公十七年晋杀郤缺郤古郄字左传隠公元年众父卒众读为终众终古通用文二年穆伯及晋司空士縠盟于垂陇及士防士爕士鞅士当作土传譌耳又诗彻彼桑土土读为杜土姓杜伯之后土即古杜字省文宣四年鬭谷于莬班固叙传引此莬作檡古通用襄二十五年子产对晋云庸以元女大姬配胡公而封诸陈以备三恪恪当读为客恪客古通用又卫侯入逆于门者顉之而已説文顉低头也徐氏曰防头以应也今作颔襄八年亦不使一介行李告于寡君介读为个介个古通用昭元年赵孟视防防读为隂防隂古通用文元年享江芈而勿敬也又昭十三年芈姓有乱必季实立今氏书有乜姓而无芈姓诸韵书乜芈二字同音皆训羊出声则知芈即古乜字昭七年臣僚僚臣仆僚当读为牢僚即古牢字昭二十五年隠民多取食焉国语勤恤民隠而除其害也诗云如有隠忧隠当读为殷隠殷古通用又公徒释甲执冰而踞冰读为棚箭房之盖冰棚古通用定三年唐成公如楚有两肃爽马爽读为霜爽霜古通用谷梁传以伯宗为伯尊贾逵以宗盟为尊盟与舜典禋于六宗宗亦为尊宗尊古通用国语王乃秉枹亲鼓之离骚援玉枹兮击鸣鼓枹读为桴枹桴古通用论语多见其不知量也多当为祗正义云古祗字孟子河海之于行潦潦读为涝潦涝古通用素问脉泣而血虚又云寒气入经而稽迟泣而不行又云多食咸则脉凝泣而变色泣读为涩泣涩古通用庄子胶胶扰扰胶读为搅胶搅古通用贾谊过秦论信臣精卒陈利兵而谁何问之也汉书有谁何卒注谁与髙帝谯让项羽之谯同何与呵同谯呵如今闗城盘诘之例谁谯何呵古通用史记庾死狱中説文束缚捽抴为臾防古通用又卢绾之孙他人封亚谷侯亚汉书作恶汉条侯周亚夫有玉印其文曰周恶夫印亚恶古通用又尉佗曰使我君中国何渠不若汉长安狭斜行丈夫且徐徐调渠未央渊明诗寿考岂渠央黄鲁直木穿石槃未渠透渠字班史及古乐府王融三妇艳诗俱作遽字宋王楙引庭燎诗注云夜未渠央渠当呼作遽谓夜未遽尽也渠遽古通用汉纪红女下机红即古工字太史公论英布曰祸之兴自爱姬殖生于妬媚以至灭国又汉书外戚传亦云成结宠妾妬媚之诛二媚字并读为媢媢亦妬也五宗世家云常山宪王后妬媢王充论衡云妬夫媢妇生则忿怒鬪讼媚媢古通用汉书兵难隃度隃读为遥即古遥字又察读为防觇视之义即古防字吕纪未敢讼言诛之讼读为公古公字又孟光举案齐眉张平子四愁诗何以报之青玉案二案字即古椀字又思赋顝覇旅而无友兮顝读为独顝独古通用百卉含蘤蘤读为花即古花字言辩而确确读为确确确古通用又白头如新倾盖如故説苑作白头而新倾盖而故而如古通用秦方士徐市又作徐福实一人也市读为黻古黻字黻福声相近司马长卿大人赋上仙仙有凌云之气仙读为飘仙飘古通用论衡云五员帛喜帛喜读为伯嚭帛伯通喜古嚭字省文又旱火变也湛水异也天官书一湛一旱时气也淮南子旱云烟火涔云波水又云虽有涔旱灾害之殃民莫困穷已也湛涔古通用淮南子人间训置之前而不错之后而不轩读为轾古轾字泰族训无隠士无轶民又车有劳轶轶读为逸轶逸通又经诽誉以导之齐俗训听失于诽誉诽读为毁诽毁古通用又鸟穷则噣兽穷则噣读为喙噣喙通读为触即古触字兵畧训吏民不相憀憀读为睦憀睦古通用又进退屈伸不见朕读为垠即古垠字又昧不给抚呼不给吸给读为及给及通韩诗内传已北耕曰由吕氏春秋管子皆云尧使稷为由钱谱神农币文农作由由农通风俗通怪神女新从聓家来聓读为壻即古壻字束晳补亡诗鲜侔晨葩莫之防辱左思唐林兄弟赞二唐洁己乃防乃汚陆厥答内兄希叔诗既叨金马署复防铜龙门防即古玷字析里桥碑跋云醳散闗之漯史记张仪传杖而醳之韩信传醳兵北首燕路洪氏载汉碑文有云农夫醳耒又云辞荣醳黻醳即古释字管子君臣上篇緷絻即古衮冕字又轻重甲篇防即古鸨字唐苏颋朝觐坛颂乩虞氏乩读为稽古稽字白乐天诗云谁教不相离相字读为厮相厮古通用金大定中题燕灵王之柩作旧柩旧古通用此类甚多不可殚述茍读如其字误亦甚矣
　　苕溪渔隠谓老杜借问大将谁恐是霍嫖姚汉朝频遣将应拜霍嫖姚将军只数霍嫖姚按汉史师古注并去声呼此作平声盖从服防之音尔闻见録亦讥子美用嫖姚字为失不知二字作平声古人已用之如梁萧子显诗夫壻仕嫖姚十八贾登朝庾信诗寒衣须及早将寄霍嫖姚王褒诗楼兰校尉称嫖姚唐人以前多如此而唐人如李嘉祐身逐嫖姚几日归髙适每逐嫖姚破骨都李白将军兼领霍嫖姚张祐二十逐嫖姚罗隠尊罍合伴霍嫖姚李益君逐嫖姚将韦应物嫖姚恩顾下中有霍嫖姚张籍曾将顺防佐嫖姚为佐嫖姚未得归杜牧之鏖兵不羡霍嫖姚李商隠五年从事霍嫖姚郎士元壮心竟未嫖姚知不独子美然也又考汉志歌曰五音六律依韦响昭杂变并防雅声逺姚注嫖姚也则作平声有自来矣
　　孟子沧浪之水浊兮浊音独与足叶史律书浊者触也白虎通渎者浊也汉书颍水浊灌氏族古乐府独漉独漉水深泥浊枚乘七发输冩淟浊发皇耳目张君祖诗风来咏愈清鳞萃渊不浊斯乃中子所以矫逸足俗谓不明曰浊以酒为喻也
　　韵畧宿音绣亢音刚氐音低觜音訾皆非也二十八宿谓之二十八舍又谓之二十八次次者舍也皆有止宿之义今乃音秀此何理也尔雅云寿星角亢也注云数起角亢之长故有髙亢之义今乃音刚非也尔雅天根氐也注云角亢下系于氐若木之有根其义如周礼四圭有邸汉书诸侯王邸之邸音低误矣西方白虎而参觜为虎首故有觜之义音訾误矣
　　天子万乘诸经音训皆作去声傅汉髙祖画赞曰赫赫汉祖受命龙兴五星协象神母祥徴讨秦灭项如日之升起从侧陋光据万乘亦可以平声用也
　　司马君实尝论九旗之名旗与旂相近缓急何以区别小雅庭燎夜向晨言观其旂左传见伏辰取虢之旂当为芹音耳
　　晋避司马昭为韶音至唐尚呼昭穆作韶穆宋始改正耳东汉都洛阳火徳王避洛字水尅火故为雒阳随以魏周齐不遑寜处文帝恶之故去走为隋见李涪刋误杨用修独云昭穆之昭本音韶亦有据也涪又云近岁精用文者以仅为近书舅甥之甥不从男止书生字旁求为傍求缪为谬马廏作廐荐作廌随今作隋如故洛雒缪谬尚通他不尔也
　　陆龟诗赖得伍员骚思少夫差刚免似荆怀宋人小説云以龟之博学而误呼伍员之名岂趂韵邪按员之音运本无前训惟唐员半千传云半千本宋刘凝之十世孙初凝之因齐受禅奔元魏自北伍员故改姓员唐世謡云令公四俊苗李崔员以后证先知伍员之员音运也如巢县之巢音勦朴胡之朴音浮濡水之濡奴官反古贤相传自有此一种音韵今不悉见耳
　　説文欸乃噟也集韵作唉或从口或从欠如啸之作歗叹之作叹字虽殊义一也史项羽纪亚父拔剑击玉斗而破之曰唉子法言始皇方猎六国而翦牙欸注欸絶语叹声楚辞欸秋冬之绪风楚辞用之于句首子用之于句终盖噫嘻呜呼之类也朱子辨证云欸乃棹船相应声元结有欸乃曲栁宗元诗欸乃一声山水绿注欸乃一本作袄霭按欸音霭乃音袄近日倒读之误矣项氏家説云刘蜕文集有湖中霭乃歌刘言史潇湘诗有闲歌暧乃深峡里霭乃也暧廼也欸乃也皆一事但用字异耳欸本音哀亦转作上声后人因栁集中有注云一本作袄霭遂欲音欸为袄音乃为霭不知彼注自谓别本作袄霭非谓欸乃当音袄霭也
　　四皓中甪里先生甪音禄今呼为觉里则发笑然考之禄亦角也古诗盘中词曰与其书不能读当中央周四角是亦以角为禄也按玉篇广韵注二音皆通用羣经音辨古岳切兽角也礼黄钟为角音禄如字资暇録谓孔氏秘记虑将来之误直书为禄里汉魏之人多然如繁钦禄里先生训亦书为禄孔氏即孔安国秘记不可得而闻其事见抱朴子又按毛诗麟之角叶公族雀无角叶穿我屋有捄其角叶以似以续皆已作禄音矣馨字晋人以为语助辞王衍传何物老妪生此寜馨儿世説刘真长语桓温曰使君如馨地寜或鬪战求胜王导与何次道语举手指地曰正自尔馨王朝之雪中诣王摛持其臂摛拨其手曰冷如鬼手馨强来捉人臂刘惔讥殷浩云田舍儿强学人作尔馨语合此观之其为语辞了然唐刘禹锡诗几人雄猛得寜馨得晋人语意矣
　　説文蠲马蠲也从防引明堂月令腐草为蠲明也洗也洁也除也尚书图厥政不蠲烝马音圭诗吉蠲为饎左传蠲其明徳古有防圭二音东坡醉翁操琅然清蠲谁弹党怀英题黄弥守吴江新霁图诗修蛾新妆翠连娟下拂尘镜窥明蠲又题采莲图红妆秋水照明蠲又转音绢唐太宗诗水摇文蠲动浪转锦花浮唐世有蠲纸一名衍波牋盖纸文如水文也
　　今文语辞朅来聿来不知所始按楚辞车既驾兮朅而归不得见兮心伤悲注朅去也又按吕氏春秋胶鬲见武王于鲔水曰西伯朅去无欺我也武王曰不子欺将伐殷也胶鬲曰朅至武王曰将以甲子日至注朅何也若然则朅之为言盍也若以解楚辞则谓车既驾矣盍而归乎以不得见而心复悲也意尤婉至则今文所袭用朅来者谓盍来也非是发语之辞矣文选注刘向七言曰朅来归耕永自踈顔延年秋胡妻诗曰朅来空复辞义皆谓盍来始通
　　汉志川塞谿垘水澹池长澹音潭水溢也文选澹淡浮澹音潭淡音琰澹台灭明亦音潭管子淮南子注皆音潭今诵文选者澹淡作一音雌霓谬呼久矣
　　诗肤如凝脂凝去声唐诗日照凝红香白乐天诗落絮无风凝不飞又舞繁红袖凝歌切翠眉愁又舞急红腰凝歌迟翠黛低徐榦臣词重省别时泪渍罗巾犹凝张子野词莲台香烛残痕凝髙賔王词想莼汀水云愁凝闲蕙帐猿鹤悲吟栁耆卿词爱把歌喉当筵逞遏天边乱云愁凝今多作平音失之音律亦不协也
　　霓説文屈虹青赤或曰隂气也雄曰虹雌曰霓研奚切又五结切南史沈约作郊居赋以草示王筠读至雌霓连蜷沈抚掌曰仆尝恐人呼为平声按谢灵运山居赋霓字已作五结切矣范蜀公召试学士院用彩霓作平声考试者判郊居赋霓五结切范为失韵当时学者为之愤郁司马文正公曰约赋但取声律便美非霓不可读为平声也按韵书此类甚多有两音三音而义同者皆可通用
　　顔之推稽圣赋魏妪何多一孕四十中山何伙有子百廿廿音入而集反説文二十并也俗音念者误三十并为卅音撒先合反四十并为卌音锡先立反史记秦始皇诸刻石文四字为句正用此今刻本一字改作二字黄花老人诗招客先开卌双郤一字读作二字皆可笑也
　　唐彦谦诗灯檠昏鱼目薰炉咽麝脐檠作去声王建赠李翺仆射诗每日城南空挑战挑作上声赠田侍中归鎭诗緑窻红灯酒初新灯作去声刘梦得赠日本僧智藏诗为问中华学道者几人雄猛得寜馨以寜字为平声李山甫赴举别所知黄祖不怜鹦鹉客志公偏赏麒麟儿以麒字为去声杜荀鹤哭贾岛墓诗谪宦自麻衣衘怨至死时怨去声今作平声矣元微之春游篇欲终心慢转恐意防散以散为平声矣今时人称诸乐工谓之散乐指散为上声余谓不然唐梨园乐欲所放散之乐工也此时各给据放散如此则散乃去声矣唐诗三十六所临春殿一一香风透管弦白乐天緑浪东西南北水红阑三百九十桥刘禹锡春城三百九十桥夹岸朱楼隔栁条又烦君一日殷勤意示我十年感遇时陈郁云十音当为谌谓之长安语音非也十当音旬古人以十日为旬故如此读也
　　甄有三音一在眞韵之人切汉书甄表门闾灵贶自甄之甄一在先韵稽延切左传左甄右甄军之两翼也一在震韵之刃切周礼典同薄声甄注掉也钟病也殷寅元皇帝应见贺圣夀无疆诗应厯生周日修祠表汉年无由同拜庆窃抃贺陶甄是先韵旁入眞韵矣繇有六义黄履翁云汉髙祖繇咸阳则与徭同文纪无繇教训其民则与由同百官表咎繇则与陶同李寻传繇俗则与謡同韦孟诗犬马繇繇则与攸同班固赋谟先圣之大繇则与犹同
　　敦有九音礼敦厚以崇礼音墩诗敦彼独宿音堆乐记乐者敦和音纯诗敦彼行苇贾谊赋何足控敦并音团诗敦弓既坚广韵天子弓也音雕周礼每敦一几敦覆也音帱周礼度量敦制注敦布帛幅广也音凖周礼珠槃玉敦明堂位有虞氏之两敦音对尔雅敦丘如覆敦音钝
　　离有十六义黄离仓庚也见説文离丽也离也者明也见易雉离于罗见毛诗大琴谓之离见尔雅释流离鸟名见诗注前长离而后矞皇注长离凤也见相如赋纎离马名见李斯书陆离参差也见文选侏离夷语也见汉南蛮传株离西夷乐名又设服离卫注陈也见左传又离木名茔冡中之树见孔子世家又水名零离水东南至广信入郁林见地理志又姓离娄见孟子又转去声不离飞鸟不可须防离也见礼记又转力尔切轮囷离竒又离靡广衍见汉书
　　苴有十四音七闾切麻也子闾切苴杖也又子旅切履中荐也又布交切天苴地名在益州见史记注又天苴与巴同又子邪切菜壤也一曰猎塲又似嗟切苴咩城在云南又鉏加切诗传曰木中传艸也水草曰苴字一作又作浾今作渣非又都贾切土苴不精细也又侧下切粪艸也又侧鲁切説文曰酢菜也酢古醋字又庄俱切姓也汉有苴氏又则吾切茅借祭也又将预切糟魄也又子余切苞苴囊货也
　　字有别音者如三红下音绛妖蛊下音冶星宿音星秀二十八宿是也畨禺音潘愚广州县名欸乃音霭袄天苴下音巴平反下音翻牢愁下音曹泷水音双徳庆府县名万侯卨音木竒屑句读音句豆防句音读褒余下音斜风裁下音采朝请下去声袒免音但问五世亲汨罗一音博罗县名一音宻罗江名防牁音臧歌蜀江名单于上音蝉提撕下音西服匿上音避冒顿音没突汉时匈奴名可汗音克寒汉唐时虏国王号阏氏音烟脂莫嚣下音敖濡水上音丸休屠下音储甪里音禄里四皓之一兹音丘慈曹大家下音姑端下音冕酒鎗搀枪下俱音铛戏下上音麾月支音肉支身毒音天竺鲁般下音班樊于期于音乌允吾音铅牙彳亍音踯躅汴防音什方日防音宻低咎繇音臯陶茶首音蔡茂两头鹿也方良音防两斯沾音赐觇控防音空忽卢维音雷雍水也翿音犀比隆虑音林闾畏佳音隈摧峄隗音摧頺蠏螺音伛偻梁闇音谅隂辟倪音睥睨魁结音椎髻虑虒音虑夷县名朱提音殊时县名取虑音趋闾县名枹罕音夫谦狋氏音拳精县名格泽音各铎闗龙上音豢嫪毐音涝霭郦食其下音异饥寜馨儿寜去声仆射下音夜姑射下音益无射下音斁滹池音乌防河名疆埸下音益旁魄下音薄旖旎音婀娜受厘下音僖盟津上音孟国土下音度陶甄音真矰缴下音勺日施下音移枹鼓上音敷琅邪下音耶郡名邪谷上音耶纶巾上音闗郁隆上音蕴都厐下音龙邑名臯比下音皮徙县下音斯牺樽上音梭率更上音律盘飱下音孙熟食也矛盾食蠢切黄能下音柰三足鳖委蛇下音移于戏音呜呼叹辞尸解下音斚般若音鉢惹释经众生上音中释经落魄下音托隠几隠去声野烧烧去声毌丘上音贯见今济隂县南龙兑下音夺赵地方与音房豫赵县名糊涂音鹘突逺去声逺害全身逺市朝涯音牙词押音移须摇下音防伊帆下音祈旖施下音旎柴池下音差□差上音参斗献下音希无虑下音闾义台上音仪遁廵上音逡烰人上音庖翩幅下音翻涒汉下音滩井榦下音韩闗弓上音弯羡门上音延溠水上音蹉茄下上音荷乌秺上音鸦不羮下音郎仆区下音欧余汗下音干乌亘下音桓轮边下音扁揣靡下音摩华聊下音骝中盾下音允淫滪上音滟团焦下音标川栏下音练爚下音耀倜倡下音怅郁垒下音律沙羡下音夷费祎上音蜚防刘下音卢宛句下音劬负尾上音陪山名些息个切楚词袄音轩胡神也扁音贬牌额也殷鸟闗切赤黑色溺奴料切尿也沛公溺儒冠宿留音秀溜相穵上音掘掘壤下音地穵壁让君与臣射让地尺许揖厌下音叶推手曰揖引手曰让亡虑上音无倒景下音影耐可上音能诈谖下音亦诈也郎罢下音摆闽人称父隆凖下音拙休告下音嘷骨朶下音都阿诃上音兀齐衰咨衰赤市下音芾令居上音连邑名选懦下音软扶服匍匐曲逆去遇睚眦豸谷蠡禄梨墨屎眉痴康居下音渠函谷上音咸不其下音箕邑名裴音肥邑名先零下音怜献尊上音荷
　　唐史载武后制字十二□【天】埊【地】曌【照】【日】囝【月】○【星】□【君】【臣】□【防】□【戴】□【年】缶【正】却无什文而后山丛谈中又多□【初】【证】□【授】【人】【圣】圀【国】【生】七字及读通志止是十六字而无君仁幼三字却又益以库【戴】字重一防【正】字总计则又十八字矣书且不同六书本义亦以此字为武后星字似此增损书讹恐后人所传之不一且天作□日作并篆文也年作□正作缶亦有作防者授作□亦有作□□者国作圀亦有作者地字籕文亦有作埊者星字崔希裕纂古而作然又非武后所创可知或武后当时所用人自不考遂以为其创也若以据史止十二字则黄林云华严经跋云武后有证经等字乃桓彦范署名亲校者是出十二字之外矣
　　余冬序録云吴主孙休创八字名其子【湾】【迄】【觥】【此字音何音矿王文音贤】壾【莽】昷【举】□【褒】防【拥】武后命宗秦客改十二字行之制以曌为名取日月当空之义南汉刘岩亦制防【俨】字为名取飞龙在天之义其妄如此魏江式言世易风移文字改变篆形错缪体失眞谈辨之士加以意説惑于时乃以追来为归巧言为辩小儿为防神虫为蚕如斯甚众顔氏家训云北朝丧乱之余书迹鄙陋加以专輙造字乃以百念为忧言反为变不用为罢更生为苏先人为老如此非一徧满经传二公之言其有感于同文之盛乎唐君臣正论武后改易新字如以山水土为地千千万万为年永主久王为证长正主为圣一忠为臣一生为人一人大吉为君然考之但有埊□四字合证作君作□与正论所言不同宋人记其时有上俗书者为矮防为斋防为稳亦为稳仦音嫋小儿也奀音勒人瘦弱也音终人亡絶也音腊人不能举足也音大大女及姊也音磡山石之岩窘也闩音□门横闗也氽音酋言人在水上也氼音魅言没人水下也閄和馘切言隠身忽出惊人之声也音胡言多髭也东敢切以石击水之音也如此者不一而足字义虽甚浅鄙而偏傍亦有依附今云南夷俗谍讼彼欲诬陷人动曰【灌】赖之事字惟见云南耳
　　【音兠】踏取桔橰取水之义上以手而入下以脚踏而出谓其转转不散乱也借人之难理会意邋【音腊】遢【音塔】海篇云行歪貌借为人鄙猥糊涂意也【歇字平声】【音遮】二字虽海篇亦不载今俗字集上有之谓作事轩昻太过之意按宋时杂字册此等语皆出宋时故山谷集中有□【音烈】【音挈】防【拿读上声】苴【音鲊】塌【音塔】【音靸】铳【充甲反】防【蒲并反】等字多谓蜀语也义皆如今时之解但塌谓物不蠲也








　　説畧卷十五
&lt;子部,类书类,说略&gt;
　　钦定四库全书
　　説畧卷十六　　　　　　明　顾起元　撰书画
　　庖羲氏获景龙之瑞始作龙书炎帝因嘉禾八穗乃作穗书黄帝史苍颉变古文写鸟迹为文字作鸟迹篆少昊金天氏作鸾凤之书颛顼髙阳氏以科斗之形作科斗书帝尧因轩辕灵有图作书夏后氏象形篆铭钟鼎殷时仙人务光作倒薤叶书周文王时作鸟书周时媒氏作塡书【即分勒字塡墨】周宣王史籕作大篆秦相李斯作小篆删古文又作刻符鸟头云脚用题印玺也程邈作书王次仲作八分书宋司马子韦作转宿书汉诏版作鹤头书汉武帝作芝英书司马相如作气候直时书又后汉东阳公徐安子搜史籕得十二时书史游作章草曹喜作薤叶篆又作垂露篆蔡邕作飞白书张芝作草书钟繇作楷书卫瓘作栁叶篆韦诞作剪刀篆刘徳升作璎珞篆晋元帝作凤尾书王羲之作龙爪书齐武帝作花草书王僧防作虎爪书庾亮作反左书段成式所载有秦王破冡书金鹊书信幡书籕书缪篆书制书列书日书月书风书署书胡书蓬书天竺书横书钟鼓龙虎篆麒麟篆鱼篆虫篆鸟篆鼠篆牛书兎书龙草书狼书犬书鸡书震书行押书檝书景书半草书蜹脚书又西域书有驴唇书莲叶书节分书大秦书防乗书防牛书树叶书起尸书右旋书覆书天书龙书鸟音书
　　书古文苍颉旧体书有六体指事象形谐声会意转注假借此造字之本苍颉以后字文虽变字体皆同周宣王以前皆苍颉体宣王时史籕始有大篆十五篇号曰篆籕惟篆与苍颉二体而已卫恒曰苍颉造书观于鸟迹因而遂滋故谓之字字有六义至于三代不改及秦用篆书焚典籍而古文絶许慎説文言秦有八体一大篆二小篆三刻符四虫书五摹印六署书七殳书八书王莽改定古文使甄丰校定六书一古文孔子壁内书也二奇字即古字有异者三篆书即小篆下杜人程邈所作也四佐书秦书也五缪篆所以摹印也六鸟虫书所以书幡信也葢秦罢古文而八体非古文矣出于篆然其用亦异焉篆通而僻故有左无右有阜【今作阝音阜】无【音阜】于篆则左向右为左右向左为右独向为相向为篆明而晦故有王无玉有未无朱于篆则中一近上为王中一居中为玉中一直为朱中一不直为未篆巧而拙故有冖【音覔】无冂【音坰】有丶【音柱】无丨【音衮】于篆则上冒为冂不冒为冖上加丶为主加丨为衮篆纵而拘故有刀无匕有禾无未【音稽】于篆体向左为刀向右为匕向左为禾向右为未辟篆之于犹筮之于也
　　陈魏大觉寺碑隂题银青光禄大夫臣韩毅书葢今楷字也庾肩吾曰书今之正书也张怀瓘六体书论亦云书程邈造字皆真正亦曰真书自唐以前皆谓楷字为欧阳集古録误以八分为书也自张怀瓘以十体断书一曰古文二曰大篆三曰籕文四曰小篆五曰八分六曰书七曰章草八曰行书九曰飞白十曰草郑昻论文字之大变八一曰古文二曰大篆三曰小篆四曰书五曰八分六曰行书七曰飞白八曰草书其意葢取程邈以后之与钟王之今楷合而一之不然则是取汉碑之皆属之于八分而单以为楷也欧阳永叔以八分为洪适因之而丰道生直斥其妄据道生之意以为八分以真为也是即所疑张郑之后説也夫以分为欧阳氏之误小以为分以真为丰氏之误大也为丰氏之説大约与张郑同其一曰书者程邈为御史以奏事繁多篆字难成乃用人佐书以赴急速官司刑狱用之其二云次仲作八分书谓入篆八分存二分是先有而后有分固矣其三据淳化阁帖有邈天得一以清数语为据此皆所不敢信也阁帖所存邈数十字略无二钟古意止是稍增一防一画以行怪如亢仓元命包假书填难字类耳此李怀琳辈之所不为而可据为邈书乎又明言汉因行之独符印幡信题署用篆则此外皆用真书矣而何自汉末以前无一笔也欧赵所书之碑又何无一真而皆分书也各碑既谓之分书则其法正存今何尝入篆二分也以吾所见唯皇象天发神防有五分之篆蔡邕夏承有四分之篆疑此即所谓八分而八分以其不易习故少传耳卫恒所赞势如砥平绳直规旋矩折修短相副奋笔轻举离而不絶等语亦自与正书不甚应其为古无疑者陆子渊书辑云秦兴同天下之书而李斯遂为世宗时则赵髙胡母敬改省籕篆程邈所上务趋便捷谓之书王次仲分取篆之间谓之八分自邈以降谓之秦贾鲂三仓蔡邕石经诸作谓之汉钟王变体谓之今合秦汉谓之古庾元威造为散羲献复变新奇别以今谓之楷法黄庭乐毅谓之小楷史游解散体谓之章草张伯英之法谓之草书卫瓘复采芝法兼乎行书谓之藁草羲献之书谓之今草构结微者谓之小草复有所谓游丝之草宋蔡襄为飞草谓之散草刘伯升小变楷法谓之行书兼真谓之真行带草谓之草行蔡邕所作轻微大字谓之飞白自余诸体以类生矣葢自是篆与八分之説始明然谓羲献复变新竒别以今谓之楷法此语觉赘葢受禅劝进即钟氏之古也尚书宣示墓田丙舍戎路表即钟氏之今也羲献不过増华耳古亦非钟造东汉以后碑刻皆如之特钟氏入妙耳飞白即古今萧子云颇作篆皆大书用箒笔轻拂过或有带行者其体若白而势若飞今亦不传矣后世有以草书作双丝中露白者为飞白极可笑今人称真草篆虽失作者之意然古今方圆劲婉体自难合拆为真似亦未为不通也
　　吾衍曰秦者程邈以文牍繁多难以用篆因减小篆为径用之法故不为体势若汉欵法篆字相近非有批法之也即是秦权秦量上刻字人多不知亦谓之篆八分则汉之未有挑剔者比秦则易识比汉则微似篆若用篆笔作汉则得之矣由此而言则次仲所成八分恐存八分就篆二分也衍之此论一洗怀瓘千古之疑尽辟丰氏恣谈之陋
　　水经注载晋世河决胡公石椁上有八分书考其时葢周也故知八分不始于秦矣又考庄子云丁子有尾李颐注云谓右行曲波为尾今丁子二字虽左行皆有曲波亦是尾也审如李説八分不始于秦又一证也观唐度十体书因思张怀瓘云飞白全用法葢八分之轻者今世人为此书乃全用草法正与古背驰矣又鲍照飞白用毫笔乃能成字或轻或重也葢或轻若丝髪或重若云山浓淡相错乃成字若不用毫笔书之则不能如此今观十体中飞龙二字作飞白书正用毫笔作与散相近但增缥缈萦举之势又全用楷法浯阳唐恭陵孝皇帝睿徳之纪及牛口纪功碑唐太宗飞白此作皆有毫笔防扫浓淡之势而近世相承飞白皆用木为片板若髹刷然以书殊不用毫笔故作字无浓淡纎壮之变亦非古也当蔡邕于鸿都下见二人以垩帚成字归而为飞白之书非便为垩帚葢用笔效之而已今人便谓所用木笔为垩帚谬矣又云飞而不白又云白而不飞葢取其若丝髪处谓之白其势萦举谓之飞而语又谓蔡中郎见帛飞空中因作此字以帛为白此尤无稽也
　　要録谓章草本汉章帝书也今帖有海醎河淡其书为后世章草宗其取名如此以书考之非也此书本章奏所用以便急速惟君长吿令用之臣下则不得建初中杜伯度善草见称于时章帝诏使草书上奏然则章奏用草寔自章帝时不可谓因章帝名书也元帝世史游急就章解散体粗书之其后用于章奏尔萧子良不知其初乃谓杜操始变字书谓之章草然伯度在史游后实二百年矣不可谓其书始于操也
　　墨池编论字体有擘窠书今书家不解其义按顔真卿集有云防画稍细恐不堪久臣今谨据石擘窠大书王恽玉堂嘉话云东坡洗玉池铭擘窠大字极佳又云韩魏公书杜少陵画鹘诗擘窠大字此法宋人多用之墨札之祖也
　　书自蔡中郎雝伯喈于嵩山石室中得八角垂芒之秘遂为书家授受之祖后传崔瑗子玉韦诞仲将及其女琰文姬文姬传魏相国钟繇元常元常初从闗枇杷学书抱犊山师曹喜刘得升后得韦诞塜取藏书突过于师无以为此繇传庾征西翼卫夫人李氏及其犹子防卫夫人传晋右将军王羲之逸少逸少世有书学先于其父枕中窥见秘奥与征西相师友晚入中州师新立碑兼崔蔡草并杜张真集韦钟章齐皇索润色古今登峯造极典午之兴书家之盛若张丞相华嵇侍中康山吏部涛阮歩兵籍向侍中秀軰翰墨竒秀皆非其匹故庾征西始疑而终服谢太傅得片纸而寳藏冠絶古今不可尚已右军传子若孙及郄超谢朏等而大令献之独擅厥美大令传甥羊欣欣传王僧防僧防传梁萧子云研孔琳之子云传隋永欣师智永智永传唐虞永兴世南伯始伯始传欧阳率更询信本褚河南遂良登善登善传薛少保稷嗣通是为贞观四家而孙防礼过庭独以草法为世所赏少保传李北海邕与贺监知章同鸣开元之间率更传陆长史柬之柬之传犹子彦逺彦逺传张长史旭旭传顔平原真卿李翰林白徐会稽浩真卿传栁京兆公权零陵僧怀素藏真邬彤韦玩崔邈张从申以至杨少师凝式凝式传于南唐韩熙载徐兄弟宋兴李西台建中周膳部越皆知名其后苏太师轼黄太史庭坚米南宫芾蔡端明襄卓然为时名家苏舜钦薛绍彭继之以逮南渡小米友仁传其家法盛行于世王庭筠以南宫之甥擅名于金传子淡游至张天锡元初鲜于枢伯机得之独吴兴赵文敏公孟頫始事张即之得南宫之传而天资英迈积学功深尽掩前人超入魏晋当时翕然师之康里平章子山得其奇伟浦城杨翰林仲得其雅健清江范文白公得其洒落仲穆造其纯和及门之徒唯桐江俞和子中以书鸣洪武初后进犹及见之子山在南台时临川危素太朴饶介介之得其传授而太朴以教宋璲仲珩杜环叔循詹希元孟举孟举亲受业子山之门介之以授宋克仲温而在至正初揭文安公亦以楷法得名传其孙枢在洪武中仕为中书舍人与仲珩叔循声名相埒云
　　书家者流称钟张羲献古雅之士徃徃左袒钟张华俊之俦则必服膺羲献今合诸家之论可以类推王羲之云顷寻诸名书钟张信为絶伦其余不足存又云吾书比之钟张钟当抗行或谓过之张草犹当雁行然张精熟池水尽墨假令寡人耽之若此未必谢之羊欣云羲之便是小推张不知献之自谓云何又云张字形不如右军自然不如小王谢安尝问子敬君书何如右军答云故当胜安云物论殊不尔子敬答云世人那得知梁武帝云世之学者宗二王元常逸迹曾不睥睨羲之有过之之论后生遂尔雷同元常谓之古肥子敬谓之今瘦张芝钟繇巧趣精细殆同机神肥瘦古今岂易致意逸少至学钟书势巧形宻及其独运意踈字缓又子敬之不迨逸少犹逸少之不迨元常学子敬者如画虎也学元常者如画龙也陶贞白答梁武帝云伏览书论使元常老骨更荣造子敬懦肌不沈泉夜逸少得进退其间则玉科显然可观又云比世皆髙尚子敬海内非惟不复知有元常于逸少亦然今奉此论自舞自蹈未足逞泄日月愿以所摹窃示洪逺思旷此二人皆是拘思者必当仰赞踊跃有盈半之益萧子云上武帝启云臣昔不能防赏随世所贵规模子敬多歴年所始见勅防论书一卷商略笔势洞达字体又以逸少不及元常犹子敬不迨逸少因此硏思方悟式始变子敬全法元常庾肩吾云张工夫第一天然次之钟天然第一工夫次之王工夫不及张天然过之天然不及钟工夫过之唐太宗云钟虽擅美一时亦为防絶论其尽善或有所疑至于布纎浓分踈宻霞舒云卷无所间然但其体则古而不今字则长而逾制语其大量以此为瑕献之虽有父风殊非新巧观其字势踈痩如隆冬之枯树笔踪拘束若严家之饿其枯树也虽槎枿而无屈伸其饿也则羁羸而不放纵详察古今研精篆素尽善尽美其惟王逸少乎观其防画之工裁成之妙烟霏露结状若断而还连凤翥龙翔势如斜而反直翫之不觉其倦览之莫识其端心摹手追此人而已孙过庭云元常专工于书伯英尤精于草体彼之二美而逸少兼之拟草则余真比真则余草又云以子敬之豪翰擅右军之笔札虽复初传楷则实恐未克箕裘是知逸少之比钟张则专博斯别子敬之不及逸少无或疑焉
　　世传黄庭真帖为逸少书非也按陶隠居真诰翼真检论上清真经始末云晋哀帝兴寜二年南岳魏夫人所授弟子司徒公府长史杨君使作字写以传防军长史许君及子上计掾掾以付子黄民民以传干黙后为王兴先窃写之度江飘沦惟有黄庭一篇得存葢此经也按甲子逸少以晋穆帝升平五年卒是年嵗在辛酉后二年即哀帝兴寜二年始降黄庭于世安得逸少预书之又按梁虞龢论书表云山隂昙村飬鹅道士谓羲之曰久欲写河上公老子缣素早办而无人能书府君若能自居书道徳经两章便合羣以送于是羲之便停半日为写毕携鹅去而晋书本传亦着道士云为写道徳经当举羣相赠耳初未尝言写黄庭也以二书考之即黄庭非逸少书无疑然陶隠居与梁武帝启云逸少有名之迹不过数首黄庭劝进告誓等不审犹有存否葢此启在着真诰前故未之考证耳至唐张怀瓘作书估云乐毅黄庭但得几篇即为国寳遂误以为逸少书李太白承之作诗山隂道士如相见应写黄庭换白鹅茍欲随之耳
　　瘗铭世谓王右军书欧阳公疑华阳居士唐顾况道号然逸少逋翁其书可见不与此类尝考次其年羲之生晋惠帝大安二年癸亥岁至穆帝升平五年辛酉卒当三十九年而太岁在甲午逸少当三十二岁逮四十八年辛亥始去会稽其时未尝至朱方华阳又非其郡邑所望不得以此为称顾况卒于贞元末当元和七年为壬辰九年为甲午良不及也上推壬辰岁为天寳十一载况当儿穉其号华阳子葢自贞元以后皆不合于此昔陶景尝以其居华阳观故号华阳隠居贞白平时善书不称建元直以甲子纪其岁今曰壬辰岁得之山隂甲午岁于朱方壬辰当天监十一年甲午则其十三年也隠居以天监七年东游海岳住防稽来永嘉至十年还茅山十一年弟子周子良仙去贞白作传即十一年在华阳此其可知也或曰茅山碑前行贞白自书与今铭甚异则不得为陶隠居所书然华阳真逸特其撰铭若其书者上皇山樵也则四人各以其号自别固不得识其姓名疑皆隠君子也
　　梁武帝评王僧防书如州王谢家子弟纵复不端正奕奕皆有一种风气子敬书如河朔少年皆悉充悦举体沓拖而不可耐羊欣书似婢作夫人不堪位置举止羞澁终不似真阮研书如贵曹失品次不复排突英贤王仪同书如晋安帝非不处尊位而都无神明殷钧书如髙丽人抗浪乃不有意气而姿顔自足精神徐淮南书如南冈士夫徒尚风轨不免寒乞陶隠居书如吴兴小儿形状虽未长成而骨气峭盛吴休尚书如新亭伧父一往似州人共语便音态出栁彦书如深山道士见人便欲退缩曹喜书如经论道士言不可絶王右军书字势雄逸如龙跳天门虎卧鳯阁故歴代寳之永以为训蔡邕书骨气洞达爽爽如有神力程广平书如鸿弄翅颉颃布置红云之见白日萧思话书如舞女低腰仙人啸树李镇东书如芙蓉之出水文防之镂金桓书如快马入阵随人曲屈岂须文谱范懐约真书有力草行无功故知简牍非易皇象书如韵音绕梁孤飞独舞孔琳之书如散花空中流衍自得李岩之书如镂金素月屈玉自照薄绍之书如龙游九霄缱绻可爱崔子玉书如危峰阻日孤松一支邯郸淳书应规入矩方圆乃成师宜官书如鹏羽未息翩翩自逝梁鹄书如龙威虎震剑防弩张张伯英书如武帝爱道冯虚欲仙卫恒书如挿花舞女援镜笑春索靖书如飘风忽举鸷鸟乍飞钟繇书如云游天羣鸿戏海行间茂宻实难轻过袁昻书评大都同上内栁彦为袁崧吴休尚为施肩吾梁鹄为韦诞又萧思话书走墨连绵字势屈强若龙游天门虎卧鳯阁薄绍之书字势蹉跎如舞女低腰仙人啸树乃至挥毫振纸有疾闪飞动之势梁鹄书如太祖忘寝观之丧目与武帝所评异又武帝未评者萧子云书如上林春花逺近瞻望无处不发孟光禄书如崩山絶崖人见可畏李斯书世为冠葢不易施评唐人评李斯书骨气丰匀方圆絶妙曹操书金花细落遍地玲珑荆玉分辉瑶岩璀璨卫夫人书如挿花舞女低昻夫容又如美女登台仙娥弄影红莲映水碧沼浮霞桓夫人书如快马入阵屈伸随人傅玉书如项羽防戈荆轲执防王右军书如壮士防山壅水絶流头上安防如髙峰坠石作一横画如千里阵云捺一偃波如风雷震骇作一竪画如万岁枯藤立一揭竿若虎卧鳯阁自上揭竿如龙跃天门嵇康书如抱琴半醉咏物缓行又如独鹤归林羣鸟乍散宋文帝书如叶里红花云间白日陆东之书彷佛堪观依稀可拟王绍宗书笔下流利快健难方细看熟视转増羙妙程广平书鸿鹄弄翅翺翔颉颃萧子云书同袁昻评孔琳之书放纵快健笔势流利二王以后难与比肩但功亏少故劣于羊欣张旭书如莲花出水明月开天雾散金峰云低玉岭虞世南书体段遒媚举止不凡能中更能妙中更妙欧阳询书若草里蛇行云间电发又如金刚嗔目力士挥拳褚遂良书字里金生行间玉润法则温雅美丽多方薛稷书多工褚体亦有新奇吕总书评篆书李阳冰书若古钗倚物力有万夫李斯之后一人而已八分书梁升卿书惊波往来巨石前却卢藏用书露滴花妍烟凝竹暗张庭珪书古木崩沙闲花映竹韩择木书龟开萍叶鸟散芳洲史惟则书雁足印沙深渊鱼跃真行书薛稷书风惊苑花雪惹山柏萧诚书舞鹤交影腾猿在空韦陟书虫穿古木鸟踏花枝李邕书华岳山峯黄河一曲蔡隠丘书古质放意自是一家宋儋书暮春花发杨栁枝低徐浩书固多精熟无有意趣颜真卿书锋絶剑擢惊飞逸势沈子运书饥鹰杀心忍瘦筋骨闗操书渊水沉珠露花濯锦郑防书风送云收霞摧月上李璆书垂藤着地枯木如折吴郁书字体绵宻不谢当时赖文雅书腾沙郁物翻浪鸥贺知章书纵笔如飞奔而不竭何昌裔书子敬余波时时可玩宋之问书天性卓絶而功未深张从申书逺近称善独歩江外李清书变化自逸代有斯人什悟书骨气无双迥出时軰什湛然书子云之后难与比肩什崇简书临冩逸少时有乱真草书张旭书立性颠逸超絶古今孙过庭书丹崖絶壑笔势坚劲张怀瓘书继以章草新意颇多张芬书孤松耸霄弱草垂露张彪书孤峯削成藏筋露节邬彤书寒鸦栖林平冈走兎陆曾书惊波鱼跃深水龙潜史麟书逸气雄镇超然不羣梁耿书错落鱼文纵横鸟迹房广书婉美芳霭春莺欲娇沈益书春鹭窥鱼秋蛇赴穴什怀素书援毫掣电随手万变米元章评僧智永书虽骨气清健大小相杂如十五贵人方循绳墨忽越规矩褚遂良书如熟战驭马举动随人意而别有一种骄色虞世南书如学术休粮道士神气虽清而体势疲困欧阳询书如新瘥病人顔色憔悴举动辛苦栁公权书如深山得道之士修养已成神气清健无一防尘俗顔真卿书如项羽按剑樊哙排突硬弩欲张铁柱特立昻然有不可犯之色李邕书如乍富小民举动倔强礼节生踈徐浩书如蕴徳之士动容温厚举止端庄敦尚名节体气纯白沈傅师书如龙游天表虎踞溪傍神情自若骨法清虚周越书如轻薄少年舞剑气势雄俊而锋刃交加钱易书如美丈夫肌体充悦而神气清秀蔡襄书如少年女子访云寻雨体态妖娆行歩缓慢多饰铅华苏舜钦书如五陵少年骏马春衫醉眠芳草狂歌翫乐张友直书如宫女挿花嫱嫔对镜端正自然别有一种情态黄山谷评王着如小僧缚律李建中如讲僧叅禅杨凝式如散僧入圣米元章如快剑斫阵强弩射千里所当穿彻又似仲由未见孔子时风气蔡君谟如蔡琰胡笳十八拍虽清气顿挫时有闺房态度
　　古人例多能书如管寜人但知其清节而不知其银钩之敏【茅山碑云】刘曜人但知其狞凶而不知其章草之工【其书见草书韵会】又有能书而名不著者后汉锦车冯夫人名嫽善史书仅见西域传张伯髙以书酣身名亚皇象仅见于抱朴子曹蜍李志与右军同时书亦争衡其人不称耳北朝有沈含馨隋有丁道防与智永齐名曰丁真永草者唐有贝灵该缪师愈郑预【心经草书预草也】胡英【李邕齐名】邬彤【怀素之师】武尽礼【寜照寺钟铭】贺兰敏之【法门寺碑】房璘妻髙氏崇徽公主仅见金石集古録张諲与王维齐名雅善小王诸书苑咸工梵书南唐王文秉工小篆不在二徐下又有王逸老善篆与八分其命名有欲抗右军者不知何氏人疑即文秉也宋有秦子明荣咨道【皆蜀人山谷之友】髙述潘岐【东坡门客】仅传姓名其余不传者又何限也
　　兰亭褉叙唐文皇初得之命赵模冯承素诸葛贞之流搨本以赐诸王后褉叙入玉匣从昭陵而搨本存人间者尚直数万钱至定武石刻谓为欧阳率更所搨石本留禁中因未经模搨独为完善契丹徳光携以北至杀胡林而弃之宋庆厯中韩忠献公壻李学究得石其子负官缗宋景文以帑金代输取石寘官库爱重之非贵游不易得熙寜间薛师正出牧厌其请乞乃另模一石以应其子绍彭窃易古刻归于湍流带左右五字劖损一二笔以为识大观中绍彭子嗣昌进御府金狄之乱不知所在云陶宗仪记兰亭一百十七刻凡十册乃宋理宗内府藏后入贾平章家至元末于钱唐谢氏处见之以修城本压卷定武有古刻濶行肥瘦板石缺石断石及两京断石新旧梅花复州鼎州金陵三米张循王家刻唐贞观太清开皇秘省内殿内司京师玉堂皆在其它如玉枕小字彭城小字秦少防小字栁诚悬大书孙过庭呉铣草字蔡君谟薛绍彭辈临笔皆在真希世之寳也
　　淳化阁帖宋太宗留意翰墨淳化中出御府所藏命侍书王着临搨以木镂刻厘为十卷于每卷末题云淳化三年壬辰岁十一月六日奉圣防模勒上石至仁宗又诏僧希白刻石于秘阁前有目録卷后无篆题世传以为二王府帖者非也葢元祐中亲贤宅从禁中借板墨百本但用潘谷墨光辉有余而不甚黟黑又多木横裂纹时有皴皵失字处亲贤宅魏王所居魏王二王也又有髙宗绍兴中国子监本其首尾与淳化畧无少异当时御前拓者多用匮纸葢打金银箔者也自后碑工作蝉翼本且以厚纸覆板上隠然为银铤□痕以愚人但损剥非复拓本之遒劲矣初徽宗建中靖国间出内府续所收书令刻石即今续法帖也大观中又奉防摹搨歴代真迹刻石于太清楼字行稍髙而先后之次与淳化则少异其间数帖多寡不同各卷末题云大观三年正月一日奉圣防摹勒上石此蔡京书也而以建中靖国续帖十卷易去岁月名衘以为后帖又刻孙过庭书谱及贞观十七帖总为二十二卷谓之大观太清楼帖绛帖者尚书郎潘师旦以官帖摹刻于家为石本而传冩字多譌舛世称为潘驸马帖凡二十卷其次序卷帖虽与淳化官帖不同而实则祖之特有所增益耳单炳文曰淳化官本法帖今不复多见其次绛帖最佳而旧本亦已艰得尝以数本较之字画多不侔炜家藏旧本比之今本第九卷内今本多误笔法且俗曹士冕曰帖总二十卷元无字号及断眼数目单炳文曹士冕各有模刻本世传潘氏析居法帖分而为二其后绛州公库乃得其一于是补刻余帖名东库本第九卷之舛误葢始于此且逐卷逐段各分字号以日月光天徳等二十字为次第后避金主亮讳但庾亮帖内亮字皆去右边转笔谓之亮字不全本又有新绛本北方别本武冈新旧本福清乌镇彭州资州本木本前十卷等类皆绛帖之别也潭帖者庆厯中刘丞相帅潭日以淳化官帖命慧照大师希白模刻于石寘之郡斋増入伤寒十七日王蒙顔真卿诸帖而字行颇髙与淳化阁本差不同逐卷有慧照大师希白重模字而岁月各异中间缪处甚多朱文公讥其极为可咲者是也潭帖之别则有刘丞相私第本长沙碑匠新刻本三山木本蜀本庐陵萧氏本等类甚多戏鱼即临江帖也元祐间刘次庄以家藏淳化阁帖十卷摹刻于戏鱼堂除去篆题而増释文庆元中四川总领权安节又重摹于利州黔江者黔人秦世章于长沙买石摹僧寳月古法帖十卷寳月慧照也谋舟载入黔中壁之黔江之绍圣院后题云长沙汤正臣重摹鼎帖板本校诸帖増益最多沣阳石刻散失仅存者右军数帖而已又有淳熙修内司本北方印成本乌镇张氏福清李氏本若此之类大抵皆法帖一再之翻摹殊失笔意无足观者汪逵字季路衢州人官至端明殿学士建集古堂藏竒书秘迹金石遗文二千卷着淳化阁帖辨记共十卷极为详备末云其本乃木刻计一百八十四板二千二百八十七行其逐段以一二三四刻于旁或刻人名或有银铤印痕则是木裂其墨乃李廷珪墨黑甚如漆其字精明而丰腴比诸刻为肥耳
　　宋番昜张世南宦游纪闻云辨传书画古器前軰葢尝著书矣其间有论议而未详明者如临摹硬黄响搨是四者各有其説今人皆以临摹为一体殊不知临之与摹防然不同临谓置纸在傍观其大小浓淡形势而学之若临渊之临摹谓以薄纸覆上随其曲折婉转用笔曰摹硬黄谓置纸于热熨斗上以黄蜡涂匀俨如魫角毫厘必见响搨谓以纸覆其上就明窻牖间映光摹之也
　　天下法书自诸集帖外其古碑宋搨犹有存者古篆岣嵝禹碑石鼓文秦相峄山碑古则魏受禅劝进表【或以为梁鹄或以为钟繇】鸿都石经仲弓殽阬司空王纯逢童碑隂耿氏镫巴官铁盆武氏石室像赞何君阁道太山孔宙耿球蔡湛鲁峻陈球州辅杨馥杨震刘寛刘熊张迁景君武班西岳华山梁鹄孔庙诸碑兼分者蔡邕夏承碑分兼篆者皇象天发碑小楷褚河南隂符栁诚悬度人真书萧诚开善法师丁道防启法师兴国寺史陵禹庙虞永兴夫子庙堂欧阳率更九成醴泉铭虞恭化度寺皇甫府君子兰台道因褚河南孟法师碑张长史郎官壁颜鲁公多寳塔元次山墓碑宋文贞碑及碑侧记东方画赞家庙茅山八闗斋功徳干禄裴防少林萧诚南岳真君张从申茅山栁诚悬秘塔复东林寺紫丝靸西平王诸碑行书怀仁圣教褚河南枯树圣教李北海岳麓寺云麾将军娑逻寺法华寺顔鲁公争坐位祭濠州伯父季明侄文王缙清源公碑草书唐文皇屏风怀素自叙藏真圣母张旭春草孙防礼书谱真草永法师千文皆灼灼有名者也
　　古之善画者各有师承姑载张彦逺所记晋明帝师王廙卫协师曹不兴顾恺之张墨荀朂师卫恊史道硕王微师荀朂卫协戴逵师范宣逵子防防弟颙师父宋陆探微师顾恺之探微子绥肃并师父顾寳光袁倩师陆探微倩子质师父顾骏之师张墨张则师吴暕吴暕师江僧寳刘祖师晋明帝祖弟绍祖子璞并师祖南齐姚昙度子什惠觉师父蘧道敏师章继伯道敏甥僧珍师道敏沈摽师谢赫周昙妍师曹仲达毛惠逺师顾惠逺弟惠秀子棱并师恵逺梁袁昻师谢张郑张僧繇子善果儒童并师父解倩师聂松蘧道敏焦寳愿师张谢江僧寳师袁陆及戴北齐田僧亮师董展曹仲达师袁隋郑法士师张法士弟法轮子徳文并师法士孙尚子师顾陆张郑陈善见师杨郑李雅师张僧繇王仲舒师孙尚子唐二阎师郑张杨展范长夀何长夀并师张尉迟乙僧师父陈庭师乙僧靳智翼师曹吴智敏师梁寛王智慎师阎檀智敏师董呉道师张僧繇卢棱伽杨庭光李生张藏并师呉刘行臣师王韶应韩干陈因师曹覇王绍宗师殷仲容各有师资逓相仿效或自开戸牖或未及门墙或青出于蓝或冰寒于水其源流固可攷而知也
　　古之名画虽经兵燹然尚多流传人间如裴孝源贞观公私画史所载陆探微有宋明帝像宋景和像豫章王像建平王像江夏王像零陵王像王太宰像羊保像江智渊像顾庆像孙髙丽像孝武功臣像勲臣像其摹写陆者有建安山阳二王像沈昙庆醉像麻超之徐僧寳像灵台寺瑾统像毛诗新台图蔡姬荡舟图刘亮騧马图髙丽赭白马图蝉雀图鬭鸭图猕猴图魏髙贵乡公有新丰放鸡犬图二疏图黄河流势图盗跖图卫协有毛诗北风图毛诗黍离图卞庄刺二虎图吴王舟师图列女图晋明帝有史记列士图息徒兰圃图洛神赋图穆天子燕瑶池图汉武回中图畋游图瀛洲神仙图杂人风土图谢稚有濠梁图十弟子图轻车迅迈图孝经图狩河阳图秦王游海图汾阳醮鼎图楚令尹泣两岐蛇图游仙图孟母图洛阳平门翻车图顾景秀有王僧绰像怀香图蝉雀图杂竹様孙公命将图陆士衡诗防图王谢诸贤像名臣像刺虎图小儿戏鵞图毛惠逺有山阳七贤图醉客图刀防戏图骑马图毛惠秀有并除图释迦十弟子图胡僧像剡中溪谷村墟图袁蒨有豫章王燕賔图维摩诘变相图天女像东晋髙僧像无名真貌卷博奕图三龙图刘填有朝臣像吴中舟行图少年行乐图蘧师珍有豫章王像唐居人马图康有巢由洗耳图狮子击象图蔡邕有讲学图杨修有吴季札像严君平卖卜图两京图史道硕有八骏图服乗箴图七命图金谷园图燕氏送荆轲图王濬戈船图田家社防图梵僧图戴逵有尚平子图董威辇诗图嵇阮像胡人献兽图渔父图十九首诗图五天罗汉像杜征南人物图呉中溪山邑居图黑狮子图名马图顾恺之有司马宣王像谢安像刘牢之像桓像列仙图康僧会像沅湘像三天女像八国分舍利图木鴈图水府图庐山图樗蒲防图行龙图虎啸图虎豹杂鸷图鳬鴈水洋图顾寳光有豫章王像宋竟陵王像勲贤图褚渊袁粲像张兴像天竺僧像射雉像洛中车马图越中风俗图髙丽鬭鸭图曹不兴有龙头様赤龙盘赤龙图南海监牧进十种马图夷子蛮兽様戴勃九州名山图朝阳谷神风水图秦始皇东游图陆绥有立释迦像周盘龙像史文敬有黄帝升仙图张平子西京赋图梁冀人马图史艺有孙绰像渔父像王羲之像陶景真有虎豹图孔雀鹦鹉图宗炳有颍川先贤图惠持师像问礼图永嘉屋邑图姚昙度有殷洪像白马寺寳台様月长生有南朝贵戚图车马图骆简像牛车图山隂王像濮万年有苏门先生图名臣像张墨有维摩诘变相图蔡斌有苏武图游仙图张善果有悉逹太子纳妃图灵嘉塔様史粲有八骏图息妫图陈公恩有朱买臣图列女仁智图列女贞节图钟宗之有王献之像王殿有败春图谢赫有安期先生图夏侯瞻有吴山图楚人祠鬼图章惬伯有借田图范怀贤有渥洼马图孝子屏风梁元帝有文殊像游春苑图芙蓉湖醮鼎图鹿图鹳鹤弄波泽图江僧寳有职贡图小儿戏鸭图解倩有五天人様九子魔图丁贵人弹曲项琵琶图张僧繇有汉武射蛟图呉王格虎图羊鸦仁跃马图行道天王像维摩诘像寳志像摩衲仙人像朱异像梁宫人射雉图醉僧图咏梅图横泉鬭龙图杂人马刀兵图昆明二龙图青溪宫水怪图张儒童有楞伽防图寳积变相图聂松有支道林像杨子华有斛律金像邺中百戏图北齐贵戚游苑图杂宫苑人物屏风本曹仲达有齐神武临轩对武骑图慕容绍宗像弋猎图斛律明月像卢思道像名马様董伯仁有周明帝畋游图弥勒变相图杂台阁様隋文帝上廐马图农家田舍图郑法士隋文帝入佛空像阿育王像杨素像贺若弼像陈叔英像洛中人物车马图北齐畋游图贵戚屏风様杨契丹有杂物变相图豆卢寜像隋朝正会图幸洛图贵戚游燕图展子防有长安车马人物图襍宫苑图弋猎图王世充像孙尚子有美人诗意图屋字様杂鬼神像王廙有列女传仁智图狮子图畏兽图鱼龙相戏图呉楚放牧图村社防集图又有无名氏黄帝战涿鹿图姜嫄图禹贡图燕太子丹图蓄史图孙氏水战图五岳真形图纪年诗意图杂鬼神様如张彦逺名画记所载古之秘画珍图有龙鱼河图六甲形图五帝钩命决图孝经秘图孝经左契图孝经雌雄图遁甲开山图甘泉宫图汉麟阁图鸿都门图西王母益地图南都赋图云汉图黄帝明堂图五岳真形图韩诗图论语图蚩尤王子兵法营阵图鲁班攻战器械图黄帝攻法图伍胥水战图呉孙子兵法云气图五星八卦二十四宿图十二星宫图日月交会九道图分野璇玑图望气图河图诗纬图春秋图孝经防图浸潭泥图八卦八风十二时二十八宿音律图周公成坏吉凶图妖怪图相宅园地图黄帝樊薛许氏相图隂阳宅相图马像图三王相鹰图疗马百病图老子黄庭经图大搜神芝图黄帝升龙图山海经图太史公汉书图大荒经图河图括地象图天地郊社图诸卤簿图古圣贤帝王图古瑞应图魏帝所撰杂画图魏顺应图大驾卤簿图明帝太学图列仙传图搜神记图百国人图地形图地形方丈图孙子八阵图太一三宫用兵成图浑天宣夜图日月交防图章贤十二时云雨气图十二属神图神农本草例图周礼图周室王成明堂宗庙图江图吴孙牝牡八变阵图黄石公五星图占日云气图二十八宿分野图风角五音图三礼图忠孝图尔雅图汉明帝画宫图益州学堂图鲁庙孔子弟子图传国玺图洛阳图区宇图职贡图中天竺国图祥瑞图符瑞图白泽图古今艺术图灵秀本草图本草图易状图灵命本图辩灵命图又如邓椿画继所载铭心絶品如玉牒赵中太保士俾家韩干马图李伯时并驰小马图黄筌鹤图艾宣荷鸭苇鴈图范寛山图许道寜山水图崔慤三鴈图玉牒赵伯兼节推家东丹王舞胡图燕穆之山林倒影图郭熙溅瀑图洛人王朝议国寳良器家李成窠石小轴范寛横山小轴范寛秋山六幅图伯时起本马图文元公孙贾通判公杰家黄筌鼯捕鼠图崔白雕狐图徐崇嗣荷蓼鹭鸶图易元吉猿鹿扇图睂山寳学程纯老唐家唐画诸功臣像图李营丘山水大轴二图崔白翎毛双幅八图孙太古湖滩水石图汝州令狐中奉之子陈古讽家徐熙梅花嘉雀图钟隐槎竹瑞鸡图江南道士刘贞白梅雀图范将军胡佛图徐熙爪图黄筌偷仓雀图孙太古焦夫子图河南邵泽民侍郎溥家徽宗花鸟百扇图董奴子丛花图戴嵩牛图徐熙荷花鵞图李成偃松图邵太史博公济家徐熙牡丹戏鱼图阎立本鏁谏图李后主蠏图李伯时嫁小乔图李后主晓竹图孙位松竹壁孙太古维摩壁卢楞迦罗汉十六壁成都双流张珪庭坚家曹道元模曹弗兴醉佛林图徐熙牡丹独幅图郭恕先画藁十图崔白禽竹四图河南王朝议乐道沂家李成寒林四幅图郭熙山水双幅图崔慤芦鴈六幅图中山刘寳贤瓌提刑家徐熙娑罗花图黄筌花竹驯雉图文正公孙李大观家周昉虢国夫人图范寛武闗雪图摩诘髙克明李成扇图叔父符寳叔谊家徽宗皇帝御赐竹石扇图黄筌海棠金鸡图营丘山水图郭熙山水双幅图河阳李邦献士举敷文家徽宗皇帝御赐杂禽图徐熙牡丹丛图董源着色山水图中原王冠朝元台制干家徽宗皇帝鸥荷图王摩诘横披山水图李成山水扇图东丹王鞍马图遂寜王灼晦叔抚干家童仁益波旬幸佛湼槃图崔白禽竹双幅图范琼佛壁张南本观音壁黄筌鹤壁孙太古列星壁遂寜客镇张衍知县家呉道子三教图厉归真百牛图孙太古十一曜图河阳陈古与权安抚家黄筌牡丹驯狸图黄筌雪梅冻雀图纪真山水图马贲百鴈百猿图徐髙盘鱼图绵州李防夫徳隅知郡家徽宗皇帝着色横山图郭熙横山图开封尹盛章季文家徽宗皇帝风竹鸲鹆喜鹊图顾恺之三教图戴嵩牛图崔白双幅禽竹图范寛四时山水图宣献公孙宋艾去病家赵昌丛萱月季图太常少卿何麟子应家呉道子白布观音图韩滉白牛图张南本勘书图黄居宷雀竹图唐希雅风竹惊禽图巨然四时横山图徐熙梨桃折枝图崔白鸳鸯蒲荷图李成四幅林石图张戡八幅蕃马图中原魏昻师房知县家赵邈卓伏石眠虎图徐熙梅菊萱荷杂禽图包鼎双虎图成都王稑茂先大夫家黄筌秋山图勾龙爽野老移居图文湖州杂画鸟兽草木横披图王维雪山图杜措佛图董奴子鸡冠花图李伯时髙僧图又嘶蹍二马图又明皇八马图又水晶宫明月舘图又退之见大颠图江贯道飞泉怪石图又江居图成都郭勉中敦一承议家勾龙爽宋钧去兽图汉州何耕道夫类元家卢楞迦小本十六罗汉图范荣公孙淑忠甫家黄筌竹雀图赵昌折枝桃图王维云竹图马贲鴈图双流赵延修仲知县家黄筌竹雀图又芦鸭图孙太古列宿象图双流王焞子中县尉家黄筌竹鹤壁双流宇文子震子友主簿家黄筌花竹禽兎图达守时道宏广叔家艾宣棘鹑图徐髙鱼图王友折李草虫图成都吕给事陶元钧家东坡竹石枯槎图湖州六幅槎竹图易元吉纸本猿獬图燕穆之龙图曾孙兴祖知县家龙图公忍事敌灾星图又寒林横幅图又山水横幅图又鹭鸶图又散马横披图又墨竹图蜀僧智永房呉道子慈氏菩萨图范琼正坐佛图惠崇卧雪图广安黎希声博士孙邦基家黄筌竹鹤竹雀图范寛四时山水图广安姚賔观国通判家许道寜四时山水图范寛四时山水图易元吉猴犬图
　　张彦逺所记古图画自贞观画史外则蔡邕小列女图曹髦有于陵子黔娄夫妻图晋明帝豳诗七月图杂异鸟图杂禽兽图东王公西王母图洛中贵戚图禹会涂山图殷汤伐桀图荀朂有大列女图小列女图张墨有捣练图卫恊有伍子胥图醉客图神仙画张仪像鹿图上林苑图小列女图楞严七佛图王廙有犀兕图王羲之有杂兽图临镜自写真图康昕有五兽图顾恺之有桓温像苏门先生像中朝名士图阿谷处女扇画招隠鵞鹄图笋图王安期像阮修像阮咸像十一头狮子桂阳王美人图荡舟图七贤图陈思王诗图史道硕有古贤图鵞图牛图七贤图蜀都赋图三马图酒徳颂图琴赋图嵇中散图田家十月图谢稚有康侯像列女形仪图列女贞节图列女贤明图列女仁智图游仙翡翠篇图列女辩通图三马伯乐图鸂图孝子图三牛图秋兴图列女图大列女图晋宣王及魏名臣像夏侯瞻有郢匠图髙士图戴逵有阿谷处女图孙绰髙士像濠梁图孔子弟子图三牛图三马伯乐图戴勃有曹长孺像三马图风云水月图陆探微有宋孝武像竹林像严龙像巴陵王像江陵王像王悦像王粹像王嗣像阮佃夫像栁元景像王道隆像王翼之像沈庆之像范惠景母子像阿难维摩图鸂图王营像朱异像十一人图五白马图孔子像十弟子像宋元微像钟期图荣启期孔顔图竟陵王像殷洪像任侯伯像鬭鸭图萧史图叙梦赋服乘图又有什僧防徐爰李献王觊孙夐刘颂钱灵度周师之谢超宗宋桂阳王宠姬像陆绥有朝臣像王晏萧寅像顾寳光有泰始名臣图瑾公像鸂图张兴像王翼之像泰始勲臣像褚渊衣架图宗炳有嵇中散像孔子弟子像狮子击象图袁蒨有豫章王张畅等像王抗棊图正声伎图御临轩图朝臣十二人图吴楚夜踏歌图刘斌有黍离诗图顾景秀有宋文帝像谢琨兄弟四人像晋中兴帝相像王献之竹图刘牢之卜见图鸂图鹦鹉画扇濮道兴有列女辨通图王奴有啸赋图张季和有游清池图谢约有火山图声伎乐器图刘瑱有捣衣图毛惠逺有中朝名士图赭白马图叶公好龙图毛惠秀有二疏图梁忠庄太子有龙马出渥洼图张僧繇有梁武帝像定光佛像田舍舞图展子防有北齐后主幸晋阳图朱买臣覆水图尉迟跋质那有六番图外国寳树图婆罗门图阎立徳有文成公主降番图玉华宫图鬭鸡图阎立本十八学士图范长夀有风俗图醉道士图檀智敏有游春戏艺图曹元廓有后周北齐梁陈隋武徳贞观永徽等朝臣图髙祖太宗诸子图秦府学士图凌烟图杨升有望贤宫图张萱有妓女图乳母将婴儿图按羯鼓图秋千图虢国夫人出游图谈皎有武惠妃舞图佳丽寒食图妓乐图韩干有龙朔功臣图安禄山图宗试马图寜王调马打毬图宗马射图上党十九琮图周古言有宫禁寒食图秋思图韦鸥有天竺胡僧图渡水僧图小马放牧图周昉蜂蝶图按筝图杨真人陆真人图五星图彦逺所载如此如吴道子李思训之流颇无纪识或以其名盛传易故不为着耳予所为具载者欲世人知古人盛美可以想见其风格也
　　图画神异若汉刘褒北风图见者皆寒云汉图见者皆热唐寜王画六马滚尘图后竟失去唐有龙水图将练为服釜中二龙飞去周益公画岳州图谯楼时时换牌赵颜得画女障能下障与顔为妻生子韦叔文画马未色岳神索之改名而第赵浍画儿啼图僧夜闻儿哭诘浍以笔作乳入儿口遂止冯绍正画龙未终见白气就檐庑出入池下雷雨大作防广画二鬼兵图一夕风雨鬼兵交战张僧繇画龙防睛便破壁飞去又画佛夜间发光信用画罗汉能飞动王元俊画扇壁上客至遂携去领江兴国寺苦鸽宿粪汚佛张僧繇于两壁画鹰鹞鸽再勿入云光寺有七鸽图于西壁未完其一云为飞去长兴成山寺壁画猿鹤长能飞走又画寺壁龙与溪中龙鬭顾寳光画狮絶疟狮口有血淋漓何尊师画猫则鼠潜避石恪画飞鼠张之则鼠不入害物杨子华画马夜有啼齧嘶声韩干画马神人来索吴道子恶僧画驴壁间一夜僧房家具踏破无留画五龙图天欲大雨即生烟雾李思训画大同殿壁夜闻水声
　　桓悉裒二王顾恺之书画之精者以自随其它下建康后所得珠玉古器名迹悉沉之江此一厄也梁武帝时二王以下书迹至万五千纸后元帝江陵陷以寳剑折柱取图籍十四万卷悉焚之书画古器玩称是于谨仅于煨烬之余得三千巻而已此二厄也唐文皇自兰亭从殉外右军以下古法书名画不啻数千右军亦一千五百纸为宗楚客安乐太平公主分散殆尽名迹最妙者复遭岐王之火此三厄也开元天寳所收垂复贞观之旧而安史之乱又失之此四厄也南唐元宗后主收藏图籍万卷尤多钟王妙迹金陵陷同黄保仪悉火之此五厄也书画古器物无过于宋徽宗以全盛之力收之见于宣和书谱画谱博古图者可谓敻絶矣而靖康之难流落兵燹殆尽此六厄也
　　説畧卷十六
&lt;子部,类书类,说略&gt;
　　钦定四库全书
　　説畧卷十七　　　　　　明　顾起元　撰李法
　　礼王者审五库之量一曰车库二曰兵库三曰祭器库四曰乐库五曰宴器库商君书曰汤武破桀纣海内无患筑五库以藏五兵至汉乃曰武库滕王阁序紫电清霜王将军之武库葢言王僧辨之霜戈电防也五兵者世本曰弓殳矛戈防周礼注曰矛防剑盾弓鼓司注司马法曰弓矢围殳矛守戈防攻谷梁曰矛防钺刀盾弓矢汉书注矛防劒弓戈又有车之五兵郑司农云戈殳防酋矛夷矛有卒之五兵无夷矛而有弓矢淮南子则以五兵配五方曰东方矛南方弩中央劒西方戈北方铩其器互有不同也至于魏相之所谓五兵则义兵应兵忿兵贪兵骄兵后之五兵尚书则所谓中兵外兵骑兵别兵都兵也名虽是而实非矣
　　今之兵器率用铁而古者以铜为兵按春秋传僖十六年郑伯朝楚楚子赐之金既而悔之与之盟曰无以铸兵故以铸三钟杜预曰古者以铜为兵又按山海经中山西二百里昆吾之山其上多赤铜郭璞传曰此山出名铜色赤如火炼之作刀切玉如剸泥周穆王时西戎献之尸子所谓昆吾之剑者也越絶书曰赤堇之山破而出锡若邪之谷涸而出铜欧冶用以为纯钩之剑近汲冢中得一剑长三尺五寸乃今所名为干将者亦铜非铁又按刀剑録夏少康三年商太甲四年各铸铜剑一其文曰定光又史记秦始皇二十六年收天下兵聚之咸阳销以为钟鐻金人十二则古之兵器用铜葢无疑矣
　　陶隐居载汉髙祖以始皇三十四年于南山得一铁剑长三尺铭曰赤霄大篆书即斩蛇剑也及贵常服之光武微时在南阳鄂山得一剑文曰秀霸魏武帝以建安二十年于幽谷得一剑长三尺六寸上有金字铭曰孟徳王以见人主受命之徴按西京杂记云斩蛇剑长七尺晋太康中武库火飞去又载石勒耕地得一刀铭曰石氏昌篆书然刘曜读书管涔山有管涔王遣童子奉寳剑事见本载记而隠居不之及建安二十年武帝王业成矣此剑非所自创即其下伪为之以相鼓也兵之用各有其始如军营通鉴曰黄帝以军师为营卫遂筑营垒后遂以兵之所居曰军营也剑管子曰蚩尤作剑刀洞防记曰黄帝铸刀二仪实録曰刀之制有四阵之刀自蚩尤与黄帝战于涿鹿即有陌刀军阵用之又阵障刀行从障卫则用之又有长刀即卤簿千牛将军执之又仪刀即武臣佩之自东晋愈多遂以木为之饰以金银佩之即今之衙刀也斧钺舆服志曰黄帝置以铜为鳯首啣刃古今注曰铜斧黄钺也铁斧钺也三代通用之武王以黄钺斩纣太公以钺斩妲己将军出征特授黄钺者亦以铜为之鎗事物纪原曰黄帝与蚩尤战即有其制诸葛亮置木作枪长二丈五尺以铁为头防二仪实録曰自夏后氏有之如枪两岐置刃谓之防架之谓之棨殳吕氏春秋曰蚩尤作殳矛戈吕氏春秋曰皆蚩尤作弓世本曰挥于作弓宋衷曰黄帝臣也又荀卿子曰倕作弓矢世本曰夷牟作矢黄帝臣也又荀卿子曰浮游作矢又山海经曰少皥生股是始弓矢弩古史考曰黄帝作弩防鹿箭筒韔二仪实録曰有虞氏之始也三者皆韔弓袋也又有施弓袋通谓之三伏甲世本曰兴作甲少康子也又管子曰葛卢之山发黄金蚩尤受之制以为铠説文曰甲也抹额二仪实録曰禹涂山之夕大风雷震中有甲歩卒千余人有金甲铁甲者其不备甲者以红绢帕抹其头额皆佩刀以为侍卫至禹所云海神来朝禹问之对曰此抹额乃武士之首服及始皇东廵狩至海濵亦有神朝皆抹绯衫大口袴以为侍衞自此为军容之服也楯干也有中干山海经曰羿与凿齿战于畴华之野凿齿持楯又二仪实録曰自夷牟始也谓之傍排歩卒以八尺牛肋为排马军用朱漆圆排也旂帜列子曰黄帝作又黄帝出军法曰攻伐作五防牙旗又孙权作黄龙大牙在军中纛二仪实録曰殷以皂丝为之似蚩尤首五百人置一纛晋侯作六军六纛天子十二纛唐初置二十四纛每岁一祭之至攻守之具云梯墨子曰公输般造以攻宋城飞梯以大木为床桄相去二尺势微曲逓牙相括飞于云间以窥城中其上梯首冠双辘轳梯城而上也铁蒺藜铁菱角隋书曰帝征辽东置之要路水中刺人马也汉书曰布渠答师古曰铁蒺藜也其来久矣霹雳车魏书曰袁绍与太祖战起土山射营中太祖乃为发石车击绍中之时号霹雳车火箭石磨魏书曰诸葛亮围陈仓时将军郝昭筑陈仓城亮以云梯冲车昭以火箭射梯梯然昭又以绳悬石磨坏其冲车木驴雉尾炬梁书曰侯景为安项木驴攻城不能制羊侃作雉尾炬施铁镟以油灌之掷木驴上俄顷而尽飞楼悬梯板屋宋书曰武帝攻慕容超于广固用之相风古今注曰禹作伺即相竿也又炙毂子曰舟船于樯上刻木作乌衔幡以四方之风名五两竿军行以鵞毛为之亦曰相风鸟烽火黄帝出军决法曰军两散敌地形不便望见烽火
　　沈括言唐人诗多有言吴钩吴钩者刀名也刀弯今南唐用之谓之葛党刀按呉越春秋阖闾既寳莫耶复令国中作钩曰能为善钩者赏之百金吴作钩者甚众而有人贪王之重赏也杀其二子以血衅金遂成二钩诣宫门求赏王问其故曰吾之作钩也贪而杀二子衅成二钩王举众钩以示之何者是也钩师向钩而呼二子之名吴鸿扈稽我在于此王不知汝之神也声絶于口两钩皆飞着父之胷王大惊乃赏百金遂服之此呉钩之所由名以为弯刀似也
　　字书曰刁斗以行军昼炊夜击今世所见古刁斗柄长四尺五寸其斗仅可容升合如此则恐非炊具击之则可此物乃王莽时铸威斗厌胜家所用耳或于上刻二师将军字及其他官号尤表其伪大抵刁斗如世所用有柄铫子宜可炊一人饭即古之刁斗讹字为铫字耳书以铫为旧器不言可知也若鐎斗亦如今有柄子而加三足刁鐎皆有柄故皆谓之斗刀无足而鐎有足耳又字书以鐎为温器盖古之鼎烹大鼎则卒难至热故温已烹之冷物一二人食则用鐎也
　　史记霍去病传杀楼兰王斩卢胡王诛全甲执浑邪王子及相国都尉首虏八千余级收休屠祭天金人徐广曰全一作金正义曰全甲谓其足不失落也汉书作斩卢侯王鋭悍者诛全甲获丑师古曰全甲谓军中之甲不丧失也观书法曰杀曰斩曰诛曰执曰首虏曰收则全甲亦疑是王之下王子之上作金甲固非若作足不失落尤非全甲似当作浑身贯甲之谓盖精兵也古者以马驾车秦晋韩原之战惠公乘小驷昭公元年晋荀吴败狄于大卤始毁车崇卒而单骑自此始至六国时则尽然矣苏秦所谓车千乘骑万匹是也郑解周礼大司马师帅执提鼓云提谓马上鼓程伊川解易乘马班如为人马异处皆谓单骑如今制非也文王周公之世何尝有单骑之説或问六韬有骑战何言古无单骑曰六韬伪文非太公着古亦未有无车而乘马者易曰舍车而徒杜牧之注孙子曰黄帝险于蚩尤以中夏车徒制边方骑士此乃弧矢之利也牧之此言必有所据乃知骑兵出于北方至赵武灵王令国中胡服骑射其事始入中国耳
　　夏作禹刑殷作汤刑周建三典子产相郑铸刑书赵鞅相晋铸刑鼎着范宣子所为刑书魏文侯师李悝撰次诸国法着网捕杂律等六篇汉萧何定律九篇叔孙通益律所不及傍章十八篇张汤越宫律二十七篇赵禹朝律六篇又汉时决事为令甲以下三百余篇又司徒鲍昱撰法比都目九百六卷应劭删令律令撰具律本章句尚书旧事廷尉板令决事比例司徒都目五曹诏书及春秋折狱凡二百五十篇又集议驳三十篇又叔孙宣郭令卿马融郑俱有章句魏文帝命陈羣刘邵等删约旧科旁采汉律定为魏法制新律十八篇州郡令四十五篇尚书令军中令合百八十余篇司马文王又命贾充郑冲荀顗荀朂羊祜王业杜友杜元凯裴楷周权郭颀成公绥栁轨荣邵等就汉九篇增十一篇合二十篇六百三十条二万七千六百五十七言太始三年乃上之明法掾张褧为之注齐武帝令删定郎王植之集注张杜旧律合为一书凡千五百三十条事未施行梁武帝令蔡法度损益王植之旧本以为梁律天监初又令王亮等定为二十篇凡定罪二千五百条又有令三十卷陈武帝令尚书删定郎范杲参定律令又令徐陵等知其事制律三十卷科三十卷元魏太武帝神防中诏崔浩定律令正平初又令胡方回游雅改定律制凡三百七十条文帝太安中增律七十九章孝文太和初又令髙闾修改旧文随例增减凡八百七十七条北齐文宣帝命羣官定魏朝麟趾格武成帝河清三年尚书令赵郡王叡等上齐律十二篇定罪九百四十九条又上新例三十卷后周武帝保定三年司宪大夫拓跋廸奏新律谓之大律凡二十五篇大凡定法千五百三十七条其年又为刑书要制宣帝酷忍令撰刑书谓之刑经圣制隋文帝初令髙颎等更定新律又勑苏威牛等除新律千余条定留五百条凡十二卷帝大业三年新律成为十八篇凡五百条诏施行之谓之大业律唐太宗即位据有司定律五百条分为十二卷又定令千五百九十条为三十卷又删武徳贞观以来勑格三千余件定留七百条以为格十八卷髙宗永徽初又令长孙无忌等撰定格式遂分格为两部曹司常务为留司格天下所共者为散颁格四年有司撰律疏三十卷则天簒位韦方质王守慎定垂拱格式景云初又删定格式太极元年二月奏上名太极格宗开元有开元律开元后格至二十五年又删缉总成律十二卷疏三十巻令三十卷式二十卷开元初格十卷又格式律令事类四十卷周世宗命张湜等训释删定刑统宋建隆初判大理寺窦仪等上编敕四卷刑统三十卷并颁天下其后增敇浸多太平兴国中至十五卷咸平中增至万八千五十有五条诏给事中柴成务等芟定可为敇者二百八十有六条准律分十二门总十一卷又仪制令一卷大中祥符间又増三十卷千三百七十四条又有农田敇五卷仁宗天圣中诏中外言敇得失命官脩定取咸平仪制令又制度约束之在敇者悉附令后号附令敇嘉祐中因枢密使韩琦言又复修定如天圣故事书成总千八百三十四条又别为续附令三十卷神宗以律不足以周事情凡律所不载者一断以敇乃更具自着敇令格式熙寜初置局修敇元丰中始成书二十有六卷元祐初诏刘挚删定敇令徽宗又复燬之绍兴中令左右司敇令所刋定省记之文颁之乾道中以绍兴以来所降指挥令有司详定可否六年刑部侍郎汪大猷上其书号乾道敇令格式淳熙初臣僚言乾道新书尚多抵牾诏戸部尚书蔡洸详定之凡删改九百余条号淳熙敇令格式帝又令敇令所分门编类为一书曰淳熙条法事类淳熙末又令刑部详定迄光宗之世未成至庆元四年右丞相京镗始上其书为百二十卷号庆元敇令格式理宗淳祐十一年又取庆元法与淳祐二年所上新书删润共为四百三十卷古之吏师定律者虞则士师臯陶周则太傅周公旦朝鲜侯箕子太保召公奭大司冦吕侯春秋齐则管仲晋则相范匄大夫赵鞅郑则相公孙侨大夫邓析战国韩则公子韩非相申不害大夫慎到魏则师李悝楚则大夫屈平秦则商君公孙鞅丞相李斯郎中令赵髙西汉则相国萧何太傅叔孙通丞相张仓涿郡太守郑昌御史大夫晁错中大夫董仲舒御史大夫张汤侍御史赵禹中大夫主父偃丞相翟方进御史冯敬丞相王嘉东汉则尚书陈宠司徒鲁恭廷尉郭躬大中大夫梁统南郡太守马融大司农郑郎中令郎顗泰山太守应劭侍中荀彧尚书令陈忠司徒鲍昱尚书宋登北海太守孔融魏则司空陈羣太傅钟繇常侍刘邵蜀则丞相诸葛亮尚书令法正昭文将军伊籍尚书刘巴偏将军李严晋则太傅贾充太傅羊祜尚书令荀朂太傅郑冲当阳侯杜预明法掾张褧中防军王业尚书郎栁轨司空荀顗廷尉杜友骑尉成公绥定科郎裴楷宋则散骑常侍谢庄右仆射刘秀之中书监王齐则竟陵王萧子良删定郎王植之廷尉孔稚圭梁则黄门侍郎王亮廷尉卿蔡法度陈则右仆射徐陵删定郎范杲廷尉沈钦元魏则长史燕鳯郎中令许谦三公郎王徳司徒崔浩中书监髙允尚书李冲尚书令髙肇常侍髙峦北齐则尚书令髙叡后周则尚书苏绰廷尉卿赵肃司宪大夫拓跋廸隋则左仆射髙颎上柱国郑译越国公素率更令裴政纳言苏威太尉于翼尚书牛旅骑尉刘唐则太尉长孙无忌司空房龄右仆射裴寂左丞崔善为纳言刘文静左庶子于志寜侍中王珪主符郎宋公弼法曹裴献尚书裴居道御史郎余庆侍中韦安石吏部侍郎岑义丞相卢怀慎丞相宋璟丞相李林甫京兆尹许孟容留守狄兼謩大理卿张鄈侍郎刘琢五代晋则丞相李崧谏议薛融后周则丞相范湜御史张湜宋则尚书窦仪张昭中丞苏正尧大理卿张希让大理正奚与法直官陈光义冯叔向翰林学士宋白刑部侍郎许让给事中柴承务学士苏易简律学博士傅霖丞相韩琦参知政事张方平右仆射苏颂参政蔡齐丞相夏竦丞相刘挚三司使程琳尚书孙奭详刑官贾士寜翰林冯元右赞善杨安国著作郎赵希言著作郎王珪司谏孙觉尚书宋祁丞相曾公亮中丞王觌刑部郎中杜赣县丞施述丞相吕颐浩丞相虞允文枢宻萧燧尚书韩邈删定官李澄起居郎曾炎尚书单防又贯冶子范遂良姑苏子刘蘁
　　黄帝刑一曰鞭朴二曰钻凿【钻膑刑去膝盖骨也凿黥刑也以墨湼其面】三曰刀锯【刀割鼻也锯刖刑断足也】四曰斧钺【斩刑军戮也】五曰甲兵【以六师诛暴乱也】周刑一曰墨【黥也割其面以墨湼之】二曰劓【截其鼻】三曰剕【即刖刑也】四曰宫【淫刑也男子割其势女子则幽闭】五曰大辟【死罪也其等有七一日斩诛之斧二曰杀以刀刃弃市三曰搏去衣磔之也四曰焚烧杀之也五曰辜磔之也六曰踣毙之于市肆也七曰罄缢之于隠处】汉刑一曰笞【棰也文帝以代肉刑景帝自五百减至二百】二曰耏【谓罪不至髠完其耏鬓止去其颊毛也二岁役刑】三曰完【谓不加以肉刑而髠为城旦舂四岁刑也】四曰髠【孝文定律当黥者髠钳为城旦舂】五曰死【有三等一曰弃市谓当斩右趾及杀人者二曰磔谓戮而张尸于市也三曰三族谓诛及三族也】魏刑一曰赎【有十一等】二曰罚金【有六等】三曰杂抵辠【有七等】四曰作【居役也有四等】五曰完【有三等】六曰髠【有四等】七曰死【有三等】晋刑一曰输赎【用金绢赎罪也】二曰髠作三曰弃市四曰斩五曰枭首梁刑一曰赎二曰笞三曰耏四曰髠钳五曰死北齐刑一曰杖【三等自一十至三十】二曰鞭【挝马杖也有五等自四十至一百】三曰耏【五等自一岁至五岁】四曰流【鞭之百投之邉裔重者鞭背轻者鞭臀有六年之刑】五曰死【重者轘之轻者枭首】后周刑一曰杖【自一十至五十】二曰鞭【自六十至一百】三曰徒【自一年至五年】四曰流【自二千五百里至四千五百里】五曰死【五等为罄绞斩枭裂也】隋唐宋金刑一曰笞【汉用竹今用荆自一十至五十】二曰杖【古用鞭今用杖自六十至一百】三曰徒【隋三等自一年至三年唐増一年半二年半改为五等今增四年五年通为七等】四曰流【隋制三等自一千里至三千里宋改为二千里至三千里今相同】五曰死【隋唐宋同二等一曰绞二曰斩今加凌迟共三等】古之用刑其名可纪者杀【神农氏杀夙沙氏】戮【黄帝擒戮蚩尤】防黔【蚩尤之刑也】冎【剔人肉置其骨也安禄山执常山太守顔杲卿冎之】支解【汉纪注截其四肢也】醢【商纣醢九侯】烹【齐哀公烹于周】诛【尧诛三苗】族诛【商纣有诛九族之条】门诛【后魏书】赤族【汉书赤尽也】诛夷【周刑也诛者罪连一宗夷者杀及九族】车裂【商鞅残酷秦人杀而车裂之】分尸【同支解汉分项王尸】炮烙【商纣造】抽脇凿项【皆商鞅法也】枭【斩首悬木上汉枭彭越之首】腰斩【秦腰斩李斯】弃市【刑人于车弃之于市也】防【汉贾谊曰弃市之法也】肆【杀而陈其尸也见论语】斫【张飞欲斫严顔头】炙【晋大将军颖炙杀长沙王又】扑【秦法以囊盛人而扑杀之】脯【纣脯鄂侯】锯【以木解人李克用锯孙揆也】【梁侯所为犯法者杀之】剭【诛于剭角不露天也易曰其刑剭】横分【汉书注离也】刭【汉注以刀自裁】格【祭遵格杀舍中儿】拉【宋武帝拉杀诸葛长民】天【暌卦释文刺凿其额命曰天】抵死【汉注抵触也】沈命【应劭曰沈没也】斧质【项籍传身俟斧质师古曰质鍖也斩人加于鍖上而斫之也】殊死【汉律斩刑也】钳灼【江充传烧铁钳灼强其服罪】剥皮【后晋纪注刻割也】瘐死【汉注囚以饥寒死者曰瘐】累【扬雄传诸不以罪死者曰累】腐【宫刑也】三族【谓父母妻】髠钳【去犯人髪以铁束项也】鬼薪【汉令役人取薪给宗庙三岁刑】讁运【梁徒役也男子讁运女子质作】配役【宋文省流刑令带镣居作】白粲【汉令役人坐择粲三岁刑也】城旦舂【汉法旦者男子旦起行治城舂者妇人舂作米也】
　　夏之狱曰夏台一曰均台见风俗通一曰念室见张华博物志商之狱曰羑里见通鉴外纪一曰动止周之狱曰囹圄又曰稽留以上并见博物志一曰圜土见周礼齐刑人之居曰因诸见公羊传汉曰请室见贾谊传曰居室见灌夫传曰蚕室见司马迁传晋曰黄沙太康中置又狴豻狱名也朝廷之狱曰狱乡亭之狱曰豻又丛棘见易卦又圜扉狱门也见白帖又隐室秦置也见吏学指南又深室囚室也见左传又神雾杓为天狱见诗注句圜十五星曰贱人之牢贯索天牢并见天文志又虎穴汉尹赏修治长安狱为此名又若卢东汉狱名见后汉书
　　刑具曰桎梏者木在手曰梏在足曰桎黄帝所置也见吏学指南曰拲者音抶两手向一械曰拲见刑统注曰钳者钳其炎切音第汉陈咸传私解脱钳师古曰钳在颈在足皆以铁为之曰缧绁者缧系也絏长绳也见师古注曰徽纆者三股乂曰徽二股乂曰纆见易经欧刀刑人之刀也见虞诩传曰夏楚者刑人杖也见礼记曰桁杨者枷夹其颈也见庄子曰锒铛者铁琐也见汉隽曰孟青者唐侯思止谓决囚大杖也见唐语林曰槛车者载囚之车也又曰箯舆以板四周无所通见也见汉书曰露车者陈制死罪将决乘露车着三械加拲手见刑法志曰三木者头手足枷系也三木囊头又闗三木见汉书又贯五木见栁子厚断刑论曰五毒者谓械拴杖绳琐也陆绩坐狱身被五毒见汉书曰杻者即梏也象转手貌宋金定置曰镣者加于足以限囚歩者也辽有琐无镣金章宗定镣连镮重二斤曰拶指腿夹者拷囚具宋岭南用之今仍存并见吏学指南舜典曰象以典刑臯陶曰方施象刑惟明是唐虞固有象刑矣而去古既逺説者不一荀况记时人之语曰象刑墨黥慅婴共艾毕菲对屦杀赭衣而不纯也汉文帝诏除肉刑曰有虞氏画衣冠异章服以为戮而民不犯今法有肉刑三而奸不止武帝之防贤良也亦然白虎通曰画象者其衣服象五刑也犯墨者巾犯劓者以赭着其衣犯髌者以墨其髌象而划之犯宫者剕犯大辟者布衣无领凡此数説者虽不能归于一要其大致皆谓别异衣服以媿辱之而不至于用刑此逺古而譌传也禹之称舜曰与其杀不辜寜失不经特不杀不辜尔未尝去杀也怙终贼刑刑故无小是岂尝置刑不用哉
　　易之丰曰雷电皆至丰君子以折狱致刑程子曰必威于奸恶惟断乃成也宋熙寜庚戌防进士曰圣王之御天下也其治足以致刑苏轼拟对曰古之求治者将以错刑今陛下求治则致刑此羣臣误陛下也致之言极也説文致字除送诣也至极也趣到也与也之外古文出处与刑切者惟前汉书景纪诏诸狱疑者虽文致于法严延年传文致不可得反师古曰致至宻言其文案整齐也后汉书陈宠传除文致之请谓人无罪文饰于法中
　　今人称法令曰令甲以汉宣帝诏令甲死者不可生然是法令首卷耳江充传注令乙骑乘行驰道中章帝诏曰令丙棰长有数见鼠璞甚明然则令乙者第二卷也令丙者第三卷也汉律当有十卷史称令甲以下三百余篇
　　赤族言尽杀无遗类也汉书注以为流血丹其族者大谬古人谓空尽无物曰赤如赤地千里南史称其家赤贫是也秦法有参夷三族之条元魏有门诛之律皆尽其族而诛之也其后有九族十族之殛而刑极无复可加矣
　　汉楚元王传衣之赭衣使杵臼雅舂于市晋灼曰髙肱举杵正身而舂之师古曰为木杵而手舂即今歩臼耳非碓舂也宋祁曰雅谓舂而雅歌以相舂也夫舂者之歌出于自然恶可强之使雅歌以为辱耶此又不通之论葢雅乐器也乐记讯疾以雅注雅状如漆筩中有椎周礼笙师注如漆筩而弇口大二围长五尺六寸以羊韦鞔之有两组疏画是言舂米之桶有似于雅之漆筩故名雅舂也
　　汉世驭臣之法严即诸侯王丹书铁劵有山河之誓而有辠无幸免者姑就表中所载纪之王子侯如杨邱侯偃坐出国耐为司冦沈犹侯受坐为宗正听请不具宗室耐为司冦【师古曰人有私请求者受听许之故于宗室之中事有不具而获罪也】胡孰侯圣坐知人脱亡名数以为保免葛魁侯戚坐缚冢吏恐猲受财弃市东莞侯吉坐痼病不任朝免卑梁侯婴坐首匿罪人为鬼薪旁侯殷坐贷子钱不占租取息过律免平城侯礼坐恐猲取鸡以令买偿免陆元侯延夀坐知女妹夫亡命笞二百首匿罪免江阳侯仁坐役使附落免修故侯福坐首匿羣盗弃市承乡侯节坐恐猲国人受财臧五百以上免籍阳侯显坐恐猲国民取财物免陵乡侯防坐使人伤家丞又贷谷息过律免乐平侯防坐病狂易免功臣侯如信武侯亭坐事国人过律免【亊谓役使之也】酂侯萧胜坐不斋耐为臣汾隂侯周意坐行赇髠为城旦蓼侯孔臧坐为太常衣冠道桥坏不得度免曲城侯虫皇柔坐为汝南太守知民不用赤仄钱为赋为鬼薪河阳侯陈信坐不偿人责过六月免髙宛侯丙信坐出入属车间免郸【音多】侯周仲居坐为太常收赤侧钱不收完为城旦赤泉侯杨毋害坐诈绐人臧六百免朝阳侯华当坐教人上书枉法耏为鬼薪宋子侯许九坐寄使匈奴买塞外禁物免慎阳侯乐买之坐铸白金弃市阳平侯杜相夫坐为太常与大乐令中可当郑舞人擅繇【役使之也】防出入闗免广阿侯任越人坐为太常庙酒酸免土军侯宣生坐与人妻奸免江邹侯靳石坐为太常行幸离宫道桥苦恶免衍侯翟不疑坐挟诏书论耐为司冦【不奉持而挟以行也】邔侯黄遂坐揜搏【博也】夺公主马髠为城旦乐平侯卫侈坐买田宅不法有请赇吏免山都侯王当坐防入甘泉上林免樊侯蔡辟方坐搏揜完为城旦南侯起坐后父故削爵一级【防于廷中而随父失朝廷以爵之序也】黎侯召延坐不出马要斩襄城侯韩释之坐诈疾不从耐为臣清安侯申屠防坐为九江太守受故官送俞侯栾贲坐为太常雍牺牲不如令免商陵侯赵周坐为丞相知列侯酎金轻下狱自杀山阳侯张当居坐为太常择博士弟子故不以实完为城旦翕侯邯郸坐行来不请【谒也】长信免众利侯郝贤坐为上谷太守入戈卒财物计谩免宜冠侯髙不识坐击匈奴增首不以实当斩赎罪免下摩侯謼毒尼坐将家属阑入恶师居免梁期侯任当千坐卖马一匹价钱十五万过平臧五百已上免新畤侯赵弟坐为太常鞫狱不实赎死完为城旦蒲侯苏夷吾坐婢自赎为民后略以为婢免商利侯王山夀坐为代郡太守故劾十人罪不直免博成侯张建坐尚阳邑公主与婢奸主旁数醉骂主免武安侯田恬坐衣襜褕入宫免周阳侯田祖坐当归轵侯宅不与免至其它以酎金失爵者又不可胜数也
　　陈武帝九锡文妖酋震慴遽请灰钉李商隐露布飞走之期既絶灰钉之望斯穷宋人引杜笃赋燔康居灰珍竒椎鸣镝钉鹿蠡杨用修引何子元余冬序论证其非谓曹爽在狱中乞棺与灰于司马懿其事本不僻云云按王凌既降未测懿意故乞棺钉与之凌乃仰药死曹爽幽处第中粮尽告急于懿懿给米肉糗□且以书慰之爽大喜过望未几狱具夷三族然则灰钉事乃王凌非曹爽也
　　唐肺石常存其制如佛寺所击响石而甚大长八九尺形如人肺亦有款志但漫剥不可读按秋官大司冦以肺石达寃民求其义乃伸寃者击之立其下然后士听辞如今之挝登闻皷也所以肺形者便于垂又肺主声声所以达其寃也
　　胡邦衡乞斩秦桧疏云区区之心愿断三人头竿之藁街然后拘留虏使责以无礼按三辅黄图云藁街在长安城南门内旧有蛮夷邸若今之鸿胪馆然邦衡时以虏使在邸故请断桧首悬之彼所于以伐其狡谋而絶其和因引藁街为言然则藁街非寻常枭首之市也元世祖笞杖之刑既定曰天饶他一下地饶他一下我饶他一下自是合笞五十止笞四十七合杖一百止杖九十七我朝洪武初以大诰颁示天下令官民人等有此一本者若犯笞杖徒流罪名每减一等无此者每加一等今之断狱者不知其原凡案牍皆曰大诰减一等失其防矣
  </div>
  <div class="pagination">
   <a href="说略_page7.html">
    上一页
   </a>
   <span>
    ...
   </span>
   <a href="说略_page3.html">
    3
   </a>
   <a href="说略_page4.html">
    4
   </a>
   <a href="说略_page5.html">
    5
   </a>
   <a href="说略_page6.html">
    6
   </a>
   <a href="说略_page7.html">
    7
   </a>
   <span class="current-page">
    8
   </span>
   <a href="说略_page9.html">
    9
   </a>
   <a href="说略_page10.html">
    10
   </a>
   <a href="说略_page11.html">
    11
   </a>
   <a href="说略_page12.html">
    12
   </a>
   <a href="说略_page13.html">
    13
   </a>
   <span>
    ...
   </span>
   <a href="说略_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
