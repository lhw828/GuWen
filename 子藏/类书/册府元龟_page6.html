<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 6 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 6 页/共 736 页
  </h1>
  <div class="content">
   襄王惠王子。
顷王襄王子。
匡王顷王子。
定王匡王弟。
简王定王子。
灵王简王子。
景王灵王子。
悼王景王子。
敬王景王子景王十八年后太子圣而早卒二十年景王爱子朝欲立之会崩子丐之党与争立国人立长子猛为王子朝攻杀猛为悼王晋人攻子朝而立丐是为敬王（敬王猛母弟）。
元王敬王子。
定王元王子（一曰贞定王）。
哀王定王子。
思王哀王弟哀王立三月思王弑哀王而自立。
考王思王弟思王立五月考王弑思王而自立。
威烈王考王子。
安王威烈王子。
烈王安王子。
显王烈王弟。
慎靓王显王子。
赧王慎靓王子。
汉惠帝高祖太子高祖十二年四月自太子即位文帝高祖中子惠帝娶鲁元公主女为皇后帝无子取後宫美人子名之以为太子惠帝晏驾太子立为皇帝年幼吕后临朝四年幽之永巷立恒山王弘为皇帝八年太后丧诸吕谋为乱丞相陈平太尉周勃朱虚侯章既诛诸吕诸大臣相与阴谋以为少帝及三弟为王者皆非孝惠子复共诛之使人迎代王代王乃遣太后弟薄昭见勃勃等具言所以迎立王者昭还报曰：信矣。乃令宋昌骖乘（乘车之法尊者居左御者居中。又有一人处车中右以备倾侧是以戎事则称车右其馀则曰：骖乘骖者三也。盖取诸三人为名义耳）张武等六人乘诣长安至高陵止而使宋昌先之长安观变昌至渭桥（在长安北三里）丞相已下皆迎昌还报代王乃进至渭桥群臣拜谒称臣代王下拜太尉勃进曰：愿请间（间容也。犹今言中间也。请容暇之顷当有所陈不欲於众显论也。）宋昌曰：所言公，公言之所言私王者无私太尉勃乃跪上天子玺代王谢曰：至邸而议之既入代邸群臣从至上议愿代王即天子位代王曰：奉高帝宗庙重事也。寡人不佞（不佞不材也。）不足以称（称副也。音尺孕切）愿楚王计宜者（楚王名交高帝弟也。）寡人弗敢群臣皆伏固请代王西乡让者三南乡让者再（让群臣也。乡读曰乡）丞相平等皆曰：臣伏计之大王奉高祖宗庙社稷计不敢忽愿大王幸听臣等臣谨奉天子玺符再拜上代王曰：宗室将相王列侯以为其宜寡人寡人不敢辞遂即天子位群臣以次侍使太仆夏侯婴东牟侯兴居先清宫（旧典天子行幸所至必遣静室令先按行清静殿中以虞非常）奉天子法驾迎代邸（法驾者侍中骖乘八车即御属车三十六乘）皇帝即日夕入未央宫夜拜宋昌为卫将军领南北军张武为郎中令行殿中（行谓案行也。）还坐前殿大赦天下。
景帝文帝太子後七年六月丁未即皇帝位。
武帝景帝中子後三年正月甲子自太子即皇帝位昭帝武帝少子後元二年二月立为太子年八岁大司马大将军霍光等受遗诏辅少主政事一决於光初征和二年卫太子为江充所败（卫太子即戾太子也。其母卫氏）而燕王旦广陵王胥皆多过失是时武帝年老帝母宠姬钩弋赵婕妤武帝心欲以为嗣命大臣辅之察群臣惟光任大责重可属社稷乃使黄门画者画周公负成王朝诸侯以赐光至是武帝游五柞宫病笃光涕泣问曰：如有不讳谁当嗣者武帝曰：君未谕前画意耶立少子君行周公之事光顿首让曰：臣不如金日日亦曰：臣外国人不如光武帝以光为大司马大将军日为车骑将军及太仆上官桀为左将军搜粟都尉桑弘羊为御史大夫皆拜卧内床下明日武帝晏驾遂即帝位元凤四年正月丁亥帝加元服见于庙（元服谓加冠也。《礼》曰：今月吉辰加尔元服元首也。）。
宣帝武帝曾孙卫太子孙也。生数月遭巫蛊事坐收系郡邸狱（谓诸郡邸置狱也。巫蛊狱收系者众故寄在郡邸狱）因大赦廷尉监邴吉载送祖母史良娣家後有诏掖庭养视上属籍宗正元平元年四月昭帝晏驾无嗣大将军霍光请皇后徵昌邑王贺六月丙寅王受皇帝玺绶尊皇后曰：皇太后癸巳光奏王贺淫乱请废之会丞相以下议定所立广陵王已前不用及燕刺王反诛其子不在议中近亲唯有卫太子孙号皇曾孙在民间咸称述焉光遂复与丞相杨敞等上奏曰：《礼》曰：人道亲亲故尊祖尊祖故敬宗太宗亡嗣择支子孙贤者为嗣孝武皇帝曾孙病已武帝时有诏掖庭养视至今年十八师受诗《论语》孝经躬行节俭慈仁爱人可以嗣孝昭皇帝後奉承祖宗庙子万姓臣昧死以闻皇太后诏曰：可光遣宗正刘德至曾孙家尚冠礼洗沐赐御衣太仆以令猎车迎曾孙就斋宗正寺入未央宫见皇太后封为阳武侯已而光奉上皇帝玺绶谒于高庙。
元帝宣帝太子黄龙元年十二月癸巳即皇帝位。
成帝元帝太子宣帝时为世嫡皇孙宣帝爱之竟宁元年六月己未自太子即皇帝位。
哀帝元帝庶孙定陶恭王子年十七徵为皇太子绥和二年四月丙午即皇帝位。
平帝元帝庶孙中山孝王子元寿二年六月哀帝晏驾大司马董贤自杀太皇太后诏新都侯王莽为大司马领尚书事七月遣车骑将军王舜大鸿胪左咸使持节迎中山王九月辛酉中山王即皇帝位年九岁在位五年为莽所莽立宣帝元孙子婴为皇帝年二岁婴立三年为莽所废。
後汉明帝光武第四子（光武事具帝王中兴门）中元二年二月戊戌自皇太子即位。
章帝明帝第五子永平十八年八月壬子自皇太子即皇帝位。
和帝章帝第四子章和二年二月壬辰自皇太子即皇帝位。
殇帝和帝少子元兴元年十二月辛未夜即皇帝位时诞育百馀日。
安帝清河王庆之子初封长安侯延平元年庆始就国邓太后特诏留帝清河邸八月殇帝晏驾太后与兄车骑将军邓骘定策禁中其夜使骘持节以王青盖车迎帝斋於殿中皇太后御崇德殿百官皆吉服群臣陪位引拜帝为长安侯皇太后诏曰：先帝圣德淑茂早弃天下朕奉皇帝夙夜瞻仰日月星辰异望成就岂意率然颠沛天年不遂悲痛断心朕惟平原王素被痼疾念宗庙之重思继嗣之统唯长安侯质性忠孝小心翼翼能通诗论笃学乐古仁惠爱下年已十三有成人之志亲德系後者莫宜于礼昆弟之子犹巳子春秋之义为人後者为之子不以父命辞王父命其以为孝和皇帝嗣奉承祖宗案礼仪奏。又作策命曰：惟延平元年秋七月癸丑皇太后曰：咨长安侯孝和皇帝懿德巍巍光於四海大行皇帝不永天年朕惟侯孝章帝世嫡皇孙谦恭慈顺在孺而勤宜奉郊庙统承大业今以侯嗣孝和皇帝後其审君汉国允执其中一人有庆兆民赖之皇帝其勉之哉！读册毕太尉奉上玺绶即皇帝位年十三太后犹临朝永初三年正月庚子皇帝加元服。
北乡侯章帝孙济北惠王寿之子安帝延光四年二月太后兄大鸿胪阎显为车骑将军定策禁中立之乙酉即皇帝位。
顺帝安帝之子母李氏为阎皇后所害永宁元年立为皇太子延光三年安帝乳母王圣大长秋江京中常侍樊丰谮太子乳母王男厨监邴吉杀之太子数为叹息王圣等惧有後祸遂与丰京共构陷太子太子坐废为济阴王明年三月安帝晏驾北乡侯立济阴王以废出不得上殿亲临梓宫悲号不食内外群僚莫不哀之及北乡侯薨车骑将军阎显及江京与中常侍刘安陈达等白太后秘不发丧而更徵立诸侯国王子乃闭宫屯兵自守十一月丁巳京师及郡国十六地震是夜中黄门孙程等十九人共斩江京刘安陈达等迎济阴王於德阳殿西钟下即皇帝位年十一近臣尚书以下从辇到南宫登台召百官尚书令刘光等奏言孝安皇帝圣德明茂早弃天下陛下正统当奉宗庙而奸臣交构遂令陛下龙潜藩国群僚远近莫不失望天命有常北乡不永汉德盛明福祚孔彰近臣建策左右扶翼内外同心稽合神明陛下践祚奉遵鸿绪为郊庙主承续祖宗无穷之烈上当天心下厌民望而即位仓卒典章多缺请条案礼仪分别具奏制曰：可乃召公卿百僚使虎贲羽林士屯南北诸门阎显兄弟闻帝立率兵入北宫尚书郭镇与交锋刃丶遂斩显弟卫尉景戊午遣使者入省夺得玺绶乃幸嘉德殿遣侍御史持节收阎显及其弟城门校尉耀执金吾晏并下狱诛。
冲帝顺帝之子建康元年八月庚午自皇太子即皇帝位年二岁。
质帝章帝玄孙渤海王鸿之子永嘉元年正月冲帝晏驾太尉李固以清河王蒜年长有德欲立之谓大将军梁冀曰：今当立帝宜择长年高明有德任亲政事者愿将军审详大计察周霍之立文宣戒邓阎之利幼弱冀不从乃立帝年八岁。
桓帝章帝曾孙蠡吾侯翼之子袭爵为侯本初元年梁太后徵帝到夏门亭将妻以女弟会质帝晏驾太后遂与兄大将军冀定策禁中闰月庚寅使冀持节以王青盖车迎帝入南宫丁丑封建平侯其日即皇帝位年十五初李固议立嗣因引司徒胡广司空赵戒先与冀《书》曰：天下不幸乃遭大忧皇太后圣德当朝统摄万机明将军体位忠孝忧存社稷而频年之间国祚三绝今当立帝天下重器诚知太后垂心将军劳虑详择其人务存圣明然愚情眷眷窃独有怀远寻先世废立旧仪近见国家践祚前事未尝不询访公卿广求群议令上应天心下合众望。且永初以来政事多谬地震宫庙彗星竟天诚是将军用情之日傅曰：以天下与人易为天下得人难昔昌邑之立昏乱日滋霍光忧鬼发愤悔之折骨自非博陆忠勇延年英发大汉之祀几将倾矣。至忧至惧可不熟虑悠悠万事唯此为大国之兴衰在此一举冀得书乃召三公中二千石列侯大议所立固广戒及大鸿胪杜乔皆以为清河王蒜明德著闻。又属最尊亲宜立为嗣先是蠡吾侯志尝取冀妹时在京师冀欲立之众论既异愤愤不得志而未有以相夺中常侍曹腾等闻而夜往说冀曰：将军累世有椒房之亲乘摄万机宾客纵横多有过差清河王严明。若果立则将军受祸不久矣。不。若立蠡吾侯富贵可长保也。冀然其言明日重会公卿冀意气恼恼而言辞激切自胡广赵戒以下莫不慑惮之皆曰：惟大将军命而固独与杜乔坚守本议冀厉声曰：罢会固意既不从犹望众心可立复议以书劝冀愈激冀乃说太后先策免固竟立蠡吾侯是为桓帝。
灵帝章帝孙解渎亭侯苌之子袭侯爵永康元年十二月桓帝晏驾无子皇太后与父城门校尉窦武定策禁中使守光禄大夫刘持节将左右羽林至河间奉迎明年正月己亥帝到夏门亭窦武持节以王青盖车迎入殿中庚子即皇帝位年十二改元建宁元年四年春正月甲子帝加元服。
弘农王辨灵帝子中平六年四月戊午即皇帝位初灵帝何皇后生皇子辨王贵人生皇子协群臣请帝立太子帝以辨轻佻无威仪不可为人主然皇后有宠兄进。又居重权故久不决至是帝疾笃属协於上军校尉蹇硕硕既受遗诏。且素轻忌於进兄弟及帝晏驾硕时在内欲先诛进而立协及进从外入硕司马播隐与进有旧迎而目之进惊驰从他道归营引兵入屯北郡邸因称疾不入硕谋不行皇子辨乃即位年十七八月为董卓所废。
献帝灵帝中子中平六年九月甲戌司空董卓废弘农王立帝年九岁兴平元年正月甲子帝加元服。
魏明帝文帝太子黄初二年为齐公三年为平原王以即献帝也。其母诛故未建为嗣七年五月文帝疾笃乃立为皇太子丁巳即皇帝位。
齐王明帝养子初帝无子养王及秦王询宫省事秘莫有知其所繇来者青龙三年封为齐王景初三年正月丁亥朔帝病甚乃立为皇太子是日即皇帝位大赦秋七月始亲临听公卿奏事正始四年正月帝加元服。
高贵乡公文帝孙东海定王霖之子正始五年封剡县高贵乡公嘉平五年九月齐王废公卿议迎立公十月己丑公至于玄武馆群臣奏请舍前殿公以先帝旧处避止西厢群臣。又请以法驾迎公不听庚寅公入于雒阳群臣迎拜西掖门南公下舆将答拜傧者请曰：仪不拜公曰：吾人臣也。遂答拜至止车门下舆左右曰：旧乘舆入公曰：吾被皇太后徵未知所为遂步至太极东堂见于太后其日即皇帝位於太极前殿百寮陪位者欣欣焉。
陈留王武帝孙燕王宇之子甘露三年封安次县常道乡公五年五月高贵乡公为成济所弑公卿议迎立公六月甲寅入于雒阳见皇太后是日即皇帝位於太极前殿。
●卷十
○帝王部　继统第二
晋惠帝武帝第二子泰始三年立为皇太子时年九岁太熙元年四月己酉即皇帝位。
怀帝武帝第二十五子惠帝永兴元年十二月丁亥立为皇太弟光熙元年十一月庚午惠帝晏驾羊皇后以为太弟於嫂不得为太后催清河王覃入已至尚书阁侍中华混等急召太弟癸酉即皇帝位。
愍帝武帝孙吴孝王晏之子出继伯父柬袭封为秦王永嘉二年拜散骑常侍抚军将军及雒阳倾覆避难於荥阳密县与舅荀藩荀组相遇自密南趋许颍豫州刺史阎鼎与前抚军长史王毗司徒长史刘畴中书郎李昕及荀组等同谋奉帝归于长安而畴等中涂复叛鼎追杀之藩组仅而获免鼎遂挟帝乘牛车自宛趋武关频遇山贼士卒亡散次于蓝田鼎告雍州刺史贾疋疋遽遣州兵迎卫达於长安。又使辅国将军梁综取守之时有玉龟出溧水神马鸣城南焉六年九月辛巳奉秦王为皇太子登坛告类建宗庙社稷大赦明年四月丙午奉怀帝凶问举哀成礼壬辰即皇帝位大赦改元建兴。
明帝元帝长子太兴元年立为皇太子永昌元年闰十一月庚寅即皇帝位。
成帝明帝长子太宁三年戊辰立为皇太子闰八月己丑即皇帝位。
康帝成帝母弟咸和元年封吴王二年徙封琅琊王咸康五年迁侍中司徒八年六月庚寅成帝不讳诏以琅琊王为嗣甲午即皇帝位。
穆帝康帝子建元二年九月丙申立为皇太子己亥太子即皇帝位时年三岁皇太后摄政升平元年帝加元服正月告于太庙始亲万机皇太后居崇德宫哀帝成帝长子咸康八年封为琅琊王永和三年除骠骑将军五年五月丁巳穆帝晏驾皇太后令曰：帝奄不救厥疾继嗣未建琅琊王丕中兴正统明德懋亲昔在咸康属当储贰以年在幼冲未堪国难故显宗高让今义望情地莫与为比其以王奉大统，於是百官备法驾迎于琅琊第庚申即皇帝位十月诏曰：显宗成皇帝顾命以时事多艰弘高世之风树德博重以隆社稷而国故不已康穆早世裔祚不融朕以寡德复承先绪感惟永慕悲痛兼摧夫昭穆之义固宜本之天属继体承基古今常道宜上嗣显宗以修本统帝於穆帝为从父昆弟穆帝舅褚歆有表中书答表朝廷无其义诏下议尚书仆射江[A170]等四人云：闵僖兄弟也。为父子则帝应为穆帝嗣卫军王术等二十五人云：成帝不私亲爱越授天伦康帝受显宗社稷之重已移所授纂承之序宜继康皇尚书谢奉等六人云：继体之正宜本天属考之人情宜继显宗时多异议尚书左丞孔严与丹阳尹庾议曰：顺本居正亲亲不可夺宜继成皇帝诸儒咸以严议为长竟从之。
海西公哀帝之母弟也。咸康八年封为东海王升平五年改封琅琊王隆和初转侍中骠骑大将军开府仪同三司兴宁三年二月丙申哀帝晏驾无嗣丁酉皇太后诏曰：帝遂不救厥疾艰祸仍臻遗绪冫民然哀恸切心琅琊王奕明德茂亲属当储嗣宜奉祖宗纂承天统便速正大礼以宁人神，於是百官奉迎於琅琊第是日即皇帝位。
简文帝元帝之少子永昌元年封琅琊王咸和元年徙封会稽王太和元年海西公废皇太后诏曰：丞相录尚书会稽王体自中宗明德邵令英秀玄虚神栖事外以具瞻允塞故阿衡三世道化宣流人望攸归为日已久宜从天人之心以统皇极主者明依旧典以时施行，於是大司马桓温率百官进太极前殿具乘舆法驾奉迎帝於会稽邸於朝堂变服着平巾帻单衣东向拜受玺绶咸安元年冬十一月己酉即皇帝位桓温出次中堂分兵屯卫。
孝武帝简文第三子兴宁三年七月封会稽王咸安二年七月己未立为皇太子是日即皇帝位皇太后临朝太元元年正月壬寅朔帝加元服见于太庙皇太后归政甲辰大赦改元丙午帝始临朝。
安帝孝武长子太元十二年八月辛巳立为皇太子二十一年九月庚申孝武晏驾辛巳太子即皇帝位大赦癸亥以司徒会稽王道子为太傅摄政。
恭帝安帝母弟初封琅琊王为大司马义熙十四年十二月相国宋公刘裕矫称安帝遗诏曰：惟我有晋诞膺明命业隆九有光宅四海朕以不德属当多艰幸赖宰辅拯厥倾覆仍恃保佑克黜祸乱遂冕旒宸极混一六合方凭阿衡惟新洪业而构疾大渐将遂弗兴仰惟灵命亲贤是荷咨尔大司马琅琊王体自先皇明德光懋属惟储贰众望攸集其君临晋邦奉系宗祀允执其中燮和天下阐扬末诰无废我高祖之景命是日即帝位。
後魏太宗明元帝道武长子（道武事具帝王创业门）初封齐王母刘贵人赐死帝日夜号泣道武怒之帝惧乃游行逃于外天赐六年十月清河王绍作逆帝入诛绍壬辰即皇帝位。
世祖太武帝明元长子泰常七年封泰平王监国八年十月壬申即皇帝位。
高宗文成帝太武之孙恭宗景穆帝长子太武爱之常置左右号世嫡皇孙正平二年十月戊申即皇帝位於永安前殿。
显祖献文帝文成长子太安二年二月立为皇太子和平六年五月甲辰即皇帝位。
高祖孝文帝献文太子初献文雅薄时务尝有遗世之心欲禅位於叔父京兆王子推任城王太尉源贺固谏之东阳公丕等进言曰：皇太子虽圣德夙彰然实冲幼陛下富於春秋始览机政普天景仰率土心欲隆独善不以万物为心其。若宗庙何其。若亿兆何曰：储宫正统受终文祖群公相之有何不可皇兴五年八月册命太子曰：昔尧舜之禅天下也。皆繇其子不肖。若丹朱均能负荷者岂搜扬仄陋而授之哉！尔虽幼冲有君人之表必能恢隆王道以济兆民今使太保建安王陆馥太尉源贺持节奉皇帝玺绶致位於尔躬其践帝位克广洪业以光祖宗之休烈使朕优游履道颐神养性可不善欤丁未诏曰：朕纂承洪业运属太平淮岱率从四海清晏是以希心玄古志存澹泊躬览万务则损颐神之和一日或旷政有淹滞之失但子有天下归尊於父父有天下传之于子今稽协灵运考会群心爰授储宫践大位朕方优游恭已栖心浩然社稷安克广其业不亦善乎！百官有司其祗奉嗣子以答天休宣布宇内咸使闻悉，於是群公奏曰：昔三皇之世澹泊无事故称皇是以汉高祖既称皇帝尊其父为太上皇明不统天下今皇帝幼冲万机大政犹宜陛下总之谨上尊号太上皇帝乃从之己酉太上皇帝徙御崇光宫采椽不斫土阶而已国之大事咸以闻是月丙午太子即皇帝位於太华前殿。
世宗宣帝孝文第二子太和二十三年四月丁巳自皇太子即皇帝位于鲁阳先是三月庚子孝文疾甚车驾北次塘原甲辰诏赐皇后冯氏死诏司徒彭城王勰徵太子於鲁阳践祚诏以侍中讠军将军北海王详为司空公镇南将军王肃为尚书令镇南大将军广阳王嘉为尚书左仆射尚书宋弁为吏部尚书与侍中太尉公僖尚书右仆射任城王等六人辅政顾命宰辅曰：粤太尉司空尚书令左右仆射吏部尚书惟我太祖丕丕之业与四象齐茂累圣重明属鸿历於寡昧兢兢业业思纂乃圣之遗迹迁都嵩极定鼎河庶荡瓯吴复理万国以仰光七庙俯济苍生天夺其年不果乃志公卿其善毗继子隆我魏室不亦善欤可不勉之帝即位居谅ウ委政宰辅景明二年正月始亲政引见群臣於太极前殿告以览政之意。
肃宗孝明帝宣武第二子延昌元年十月乙亥立为皇太子四年正月丁巳夜即皇帝位。
敬宗孝庄帝彭城王勰之第三子孝昌二年封长乐王武泰元年二月孝明晏驾大都督尔朱荣以兵向京师四月戍戌立为皇帝。
前废帝（谥曰：简闵）广陵惠王羽之子正始中袭爵正光中元擅权帝托以病及庄帝晏驾尔朱世隆等上表劝进王答曰：自量眇身是以执让然王公勤至不可拒违今敬承所陈唯愧弗堪负荷耳太尉公尔朱度津奉玺绶衮冕之服及就辂车百官侍卫入自建春龙门太极前殿群臣拜贺礼毕遂登阊阖门改元肆赦。
後废帝章武王融第二子初建明二年为渤海太守及齐献武王高欢起义兵将诛暴逆乃推戴之十月壬寅即皇帝位於信都城西坛焚燎大赦称中兴元年西魏武帝（亦曰：出帝）孝文帝孙广平武穆怀王第三子普泰元年加侍中尚书右仆射中兴二年四月後废帝自以疏远未允四海之心请逊大位大丞相渤海王高欢与百僚会议佥谓高祖不可无後乃共奉王戊子即皇帝位於东郭之外。
文帝孝文帝孙京兆王愉之子永熙二年闰十二月帝自南阳王为周太祖所立。
废帝文帝长子大统元年正月立为皇太子十七年三月太子即皇帝位。
恭帝文帝第四子大统十四年封为齐王废帝三年正月为周太祖所立三年禅於。
後周世宗明帝太祖长子初封宁都郡公为岐州刺史孝闵帝元年九月晋公讠废立遣使迎帝於岐州九月癸亥至京师止于旧邸甲子群臣上表劝进备法驾奉迎帝固让群臣固请是日即天王位乙丑朝群臣於延寿殿。
武成元年正月己酉太师晋公讠上表归政帝始亲览万机军旅之事讠犹总焉。
高祖武帝太祖第四子明帝即位初为蒲州刺史武成元年入为大司空二年四月明帝遗诏传位帝固让百官劝进乃从之壬寅即皇帝位。
宣帝高祖长子建德元年立为皇太子宣政元年六月丁酉高祖晏驾戊戌太子即皇帝位。
静帝宣帝长子大象元年正月封鲁王是月立为皇太子二月宣帝诏曰：有圣大宝实惟重器玄天表命人事与能幽显同谋确乎！不易域中之大宝悬定於杳冥天下为公盖不避於内举我大周感苍昊之精受河雒之锡武功文德光格区宇创业垂统永惟无穷朕以寡薄祗承洪绪上赖先朝得一之迹下藉群后不贰之心职贡与雨俱通宪章共光华并旦圆首方足咸登仁寿兴隆国本用弘天历皇太子地居上嗣正统所归远惟积德之休允叶无疆之祚帝王之量未肃而成天禄之期不谋已至朕今传位於衍乃卷四海深合讴歌之望俾予一人高蹈风尘之表万方兆庶知朕意焉。
隋炀帝高帝第二子（高帝事迹具帝王创业门）开皇八年立为皇太子仁寿四年七月即皇帝位於仁寿宫。
恭帝元德太子之子大业三年封陈王。又徙为代王十三年十月唐高祖义兵入长安尊炀帝为太上皇帝奉帝纂业壬戌即皇帝位於大兴殿寻禅於唐。
唐太宗文皇帝高祖第二子（高祖事迹具帝王创业门）武德元年封秦王九年六月癸亥立为太子军机兵仗仓粮凡厥庶政事无大小悉委皇太子断决然後闻奏是月壬申高祖手诏司空裴寂等曰：朕当加尊号为太上皇有司择日宜速闻奏八月癸亥高祖诏曰：乾道统天文明，於是驭历大宝曰：位宸极所以居尊在昔勋华不昌厥绪揖逊之礼旁求历试三代以降天下为家继体承基裔嗣相袭故能孝飨宗庙卜世长远贻庆後昆克隆鼎祚朕膺期受命握图阐极大拯横流载宁区夏然而昧旦丕显日昃坐朝驭朽兢怀履冰在念忧勤庶政九载于兹今英华已竭耄期倦勤久怀物表高蹈风释累遗尘有同脱屣深求逸用保休和皇太子世民久叶祥符夙彰奇表天纵神武智韫机深自雷缔构霸业伊始义旗之举首创成规京邑克平莫非其力乃皇极已建天步犹艰内发谋猷外清氛英图冠世妙算穷神伐暴除凶无思不服薛举负西戎之众武周引北狄之兵祸起蜂飞假名窃号元戎所指折首倾巢王世充藉府库之资凭山河之固信臣精卒承间守险建德因之同恶相济金鼓才震一纵两擒师不逾时戎衣大定夷刘闼於赵魏覆徐朗於谯兖功格穹苍德孚宇宙雄才宏略振古莫俦造我大唐ム其是赖既而居中作相任隆列辟百揆时总三阶以平地属元良实惟固本万邦咸正兆庶乐推晷律呈象休徵允集华夏载伫讴颂知归今传皇帝位於世民所司备礼以时册授公卿百官四方岳牧及长吏下至士民宜悉祗奉以称朕意夫政惟通变礼贵从宜利在因民义存要条章法度不便於时者随时改易勿有疑滞昔汉祖拨乱身定大功群臣推奉光宅帝位而事父资敬五日一朝备礼尊崇号称太上朕方游心恬淡安神玄默无为拱揖宪章往古称谓之仪一准汉代庶宗社之固申锡无疆天禄之期永安勿替布告天下咸使知闻太宗冲让不敢奉诏翌日朝于西宫面奏请曰：尧舜虽有至德有禅授之事然亲览庶政并经百年陛下以至圣之德抚有四海始将十载臣望陛下遵尧舜之道以百姓为心高祖曰：吾思此事已熟怀之已久故欲怡神以养生不欲矫情以从物惟恐性不能尽欢娱身不能恣逸乐目不能观五色耳不能听五音口不能极膏腴鼻不能嗅芬馥今传授得所业泰身安此是怡神以养生会吾之宿志。若乃饰仁义务知能劳神以施号令疲形以行赏罚此是矫情以从物非吾心之所取也。夫善治外者不伤性善治内者不累身吾方以道摄生养性故脱屣於汝，岂可婴吾以负重哉！太宗稽首固请高祖曰：夫为人子务自劳身致其亲於安乐吾老矣。传汝以万机。若不从是非孝也。太宗弗敢辞，於是遣兼太尉司空魏国公裴寂赐策曰：夫天生蒸民树以司牧三灵辅德百姓与能粤自夏殷传业裔祚轨物长世率繇兹道朕祗膺灵命肇开宝历声教所覃无思不服然而万机填委九区辐凑明发不寐考极观书听政劳神经谋损虑深思旷释兹重负咨尔聪明神武德实天生君人之量爰备夙夜王业初基雷伊始英谋独断秘策潜深及扩定关陇澄清河雒北通玄塞东静青丘宏图遐举元功克茂氛雾廓清鲸鲵斯尽泽г方外声畅无垠总统机衡百工以敷弘德化四门允穆讴歌所属宇内宅心象纬告徵灵命斯在朕是用上稽苍昊俯顺黔黎推而弗居永垂显号致皇帝位於尔躬今命司空上柱国魏国公寂尚书左仆射上柱国宋国公赍玺绶尔其纂承洪绪对扬休命式隆宝祚以康四海太宗固让诏不许之甲子太宗即位于东宫显德殿遣兼太尉司空裴寂柴燎告天於南郊曰：皇帝臣某敢以玄牡昭告皇皇后帝太上皇厌居宸极凝情姑射倦此万机释兹重负人神不可以乏主天序不可以无统历数有归猥当寡薄神器有奉用集大命惧忝帝位固辞弗克遂膺大礼临驭兆民敬简元日告类上帝即皇帝位惟神敷万邦永绥天极贞观三年四月高祖以弘义宫有山林胜地乃徙居焉改名大安宫诏曰：书云：知人则哲唯帝难之《易》曰：通其变使民不倦故太伯端委周室以隆东海就国汉基方永立权致治不其然乎！朕世袭缁衣家传鼎业佐魏及周勤劳王室有隋御历地居戚里尝以补天在虑纳揆为心大业道丧皇极如毁倾维折柱天下分离涂炭纳隍黔黎殆尽顾兹九有锋镝纵横静念持扶计无所出世民幼怀大度性合天道韫经纬之奇文包汤武之弘略深谋秘策沃朕救溺之心壮思雄图起朕救焚之志因其感激许以经纶纠合义师投袂而起车次於平阳之郊剑及於孟津之会元戎所指冰消雾卷曾未浃旬廓清京邑定非常之业建不世之功三古以来未之闻也。朱旗西指则仁杲丧元白羽东临则世充泥首摧武周如拉朽收建德。若拾遗至。若黑闼逋诛圆朗小鬼三捷七擒不可胜计一人之力冠今超古暴之遐迩岂待昌言往以建成嫡长异其养德日就不谓匿怨友于忌能毁善异言屡发殆至铄金赖天启朕心宗社降福密悟凶邪指麾歼殄朕鬼受浸润深念元功乃敬授帝图先天传政惧其溢满骄上未称三灵之心纵欲肆情不恤万方之重朕故仍居紫极处之肃成察其复礼观其齐政露往霜来四载於兹矣。比闻思我王度克难克艰昧旦丕显去奢去泰朝夕视膳蒸蒸之性日严昃景忧民翼翼之情日慎南越稽首北狄款关四海晏然五兵偃戢招君璋之众只用尺书屠师都之城无亏寸刃公卿辑睦远迩安金鼓绝於疆场心镜悬於亿兆尽善尽美吾无间然匪天之孰能至此令月吉辰风调雨顺朕俯观人事仰鉴穹当养性别宫使其正位居极宜令有司具礼务在周备朕得脱屣高蹈拟迹於轩辕授历传玺爰属於启诵大宝既固卜年惟永付有所何乐如之百辟卿士等或晋阳从我同披荆棘或秦邸故吏早预腹心并以德举言扬进忠显孝保社稷天平地成唯当带砺山河与国休戚可悉心辅弼无党无偏罔或隳哉！替尔丕绩善事元首称朕意焉太宗奉表陈让曰：臣闻至敬无文至诚不饰地居臣子不以小忠挠志情兼家国不以细行婴心臣蒙奖厉擢居天策战必以死实深愍於黎庶奋不顾命愿无忝於宗社规摹指麾皆禀圣算人心神诱遂得成功安敢贪天自称已力前以圣人大宝滥锺愚懦臣谓肃成理务礼通监抚日慎一日不敢推辞今奉兹诏更垂奖予以四海安褰裳紫极归尊轩辕天下幸甚令臣自当启诵不觉厚颜顷者阴阳尚愆嘉未稔政治有亏刑典不措恐眇身多罪以及万方伏愿天慈仍安太极待民知尧力玉烛顺序网开汤祝金科削编然後降辇西宫於事非晚付臣宣室亦敢当仁臣志在忘私冒陈丹款高祖手诏曰：君之於臣尚须探察父之审子，岂可同常汝夙怀忠孝吾爱汝亦过於诸子况立功德具如前诏所恨吾受谗言几至投杼上玄降福神器安宁此乃宗庙有灵非独吾之幸也。比察汝布政听汝德音洋洋盈耳副吾所望昔齐有比政而致小白晋有艰难而获重耳今天下庆赖在汝一人顷者寒暑不调水旱乖节止是吾之与汝安处未得其位乃致承乾所居非少阳之体吾今往西宫方思万代之福汝何劳抑频此言请。且深思大道永保社稷善始令终无或懈怠奉行吾诏勿以小让为怀至公之言彼宫此室势何殊也。异姓贤者尚欲权之今汝已克负荷应兹当璧极慰吾意宜绝常辞也。太宗不敢忤意乃止乙亥太上皇居於大安宫太宗亲侍辇百僚陪从置酒高会极欢而罢甲午太宗正位於太极殿高宗天皇大帝太宗第九子贞观五年封晋王十七年立为皇太子二十三年春太宗不豫诏太子於金液门听政四月从幸翠微宫五月己巳太宗晏驾庚午发自翠微宫至京六月甲戌太子即皇帝位。
中宗孝和皇帝高宗第七子母曰：天后武氏二岁封周王仪凤二年徙封英王永隆元年立为皇太子弘道元年十二月太子即位天后临朝明年正月甲申朔改元嗣圣元年二月戊午天后废帝为庐陵郡王五月迁於均州寻徙居房陵圣历元年召赴上都皇嗣（即睿宗也。）让位于帝遂立为皇太子神龙元年正月甲戌天后传位於太子乙亥即皇帝位於通天宫之端殿。
睿宗大圣真皇帝中宗母弟龙朔二年封殷王乾封元年改豫王总章二年徙冀王上元三年改相王嗣圣元年皇太后武氏废中宗为庐陵王文明元年二月立为皇帝太后临朝天授元年降为皇嗣圣历元年让位於中宗复降为相王景龙四年六月少帝即位年十六韦庶人专政庚子帝第三子临淄王隆基率朝邑县尉刘幽求长上折冲麻嗣宗内苑总监锺绍京等讨捕韦氏并其党与诛之辛丑奉少主御安福门楼大赦天下癸卯王公卿士咸以王室多故义择长君以帝众望所归固请即尊位是日少帝让于叔父甲辰帝自两仪殿出於太极殿少帝於殿东隅次幕内西面帝於梓宫侧东向太平公主曰：少帝欲以此位让叔父合否幽求跪曰：少帝仁孝追踪舜禹大王恩慈倍过之矣。今家国事重有此推让诚为至公也。是日少帝制曰：自古帝王必有符命兄弟相及存诸典礼朕以孤藐遭家多难顾兹蒙识不晓政途茫茫四海将何所属累圣丕业。若坠於地王室多故义择长君思与群公推崇明圣叔父相王高宗之子昔以天下让于先帝孝友宽简彰信兆人神龙之初已有明旨将立太弟以为嗣君因王恳辞未行册命所以东宫旷位于今历年缀衣在辰祸变仓卒後掖称制计立冲人钦奉前怀愿遵理命上申平昔之文仰复祖宗之烈起今日请叔父相王即皇帝位朕退守旧藩归于外邸凡百卿士敬承朕意赞我天人之休期光我有唐之洪业帝固让有制不许是日即皇帝位大赦天下，於是降少帝为温王丙午帝缟服於太极东廊引群公卿士谓曰：朕与苍生有幸。且得社稷安宁自大行晏驾韦氏篡逆元恶大憝并从诛翦嗣皇年幼未晓政途推让朕躬事非获已今与卿等相见不胜悲感甲戌命温王重茂於内宅安厝明年正月以温王重茂为襄王食巴集等州实封二千户於集州安置。
●卷十一
○帝王部　继统部三
唐玄宗至道大圣大明孝皇帝睿宗第三子垂拱三年封楚王长寿二年改封临淄郡王景龙四年六月庚子平韦庶人甲辰少帝让睿宗为皇帝丙午立为皇太子延和元年七月壬辰睿宗传位於皇太子制曰：朕闻宇宙者至公之器不获已而临之帝王者因时之运非有待而居之盖在於拯俗济人功成名遂而已朕以寡昧处奉鸿休本殊王季之贤早达延陵之节昔在圣历已让皇嗣之尊爰洎神龙终辞太弟之授属国步不夷时难主幼大业有缀旒之惧宝位深坠地之忧议迫公卿遂登皇极日慎一日以至於今俗化渐行将成宿愿昔禹以命启匪私其亲神器之重允归公授皇太子隆基有大功於天地定阽危於社稷温文既习圣敬克跻委之监抚已移年岁时政益明庶官惟序朕之知子庶不负时历数在躬宜陟元后可令即皇帝位有司择日册授朕方比迹洪古希风太皇王公百寮宜识朕意先是彗星从西方经轩辕入太微至于大角数日乃灭睿宗以为革旧布新之政。又太子仁爱日闻故顺天传位乃谓太平公主曰：昔中宗之朝悖逆骄纵擅权侈靡天变屡臻我当时极谏请择贤子立之以应灾异中宗不悦我忧惶数日不食岂在彼能谏於巳不行是日将军庞承宗左拾遗韩朝宗谏曰：自顷国家多难赖陛下圣德保存社稷绥抚四方今日忽有此让臣等不知所出皇太子虽圣明。且应养德春宫依前监抚未宜即位睿宗不听皇太子自东宫驰入请见自投於地叩头曰：臣以微功非次见擢偏守储贰日夜兢惶不知陛下何以传位於臣睿宗曰：往以韦氏弑逆社稷殆危汝以弱年夷凶静乱安我宗庙尔之力也。今天意人事汝合当之太子固辞睿宗曰：不有此让何以禳灾汝。若行孝岂缺宜於柩前即位邪，於是太子流涕而出丙申皇太子让。表曰：神器者天下之大宝受与者帝王之大节臣义众隐犯诚深爱敬凡所上陈理无苟免国家盛德创物垂范虽时始百年而运经厄会陛下振清庙之徽光荡扌抢之氛慝绍膺永命导扬洪休千载一期实仰玄造便欲抗心太素独善鸿元登平之俗未跻於下武卜代之期&lt;耳&gt;亏於一篑伏愿霈然易虑俯顺群心则区宇永宁人神胥悦。若命在必遂诚无所感必将殒越为期窜伏无地书奏不许皇太子累让睿宗答曰：汝为孝友须遵朕命用陟元后无宜固辞汝为季俗多虞淳风未洽欲朕回虑兼理万机昔舜之禅禹犹躬行巡狩况朕授汝岂忘家国其军国大务及授三品以上并重刑狱当兼省之八月庚子册太子为皇帝受册悲涕左右莫不感动。又奉册睿宗为太上皇命皇帝听朝於武德殿上皇称朕有命称诰皇帝称予有命称制敕五日一受朝於太极殿先天二年七月乙丑尚书左仆射窦怀贞等与太平公主同谋将议废立期以羽林兵作乱帝密知之因以中旨告岐王范薛王业兵部尚书郭元振等定计诛之丙寅大上皇诰曰：大宝之尊谅非为己神器之重必在与能自昔与王率繇兹道我国家运光五圣业盛百龄大赉洽於人心淳风偃於区外而道不常泰时更小屯朕以菲薄属兹多难仰让王之宿志顺公议於群情丕业既康天保斯定皇帝神武攸纵睿哲克跻安宗社於缀旒拯生人於在溺用遵内禅令总朕师夙夜在勤政刑益理昨者奸臣构[B290]潜发禁闱凶党布於萧墙飞变闻於帷朕虑深仓卒受命讨除皇帝遂与岐王范薛王业等励兹孝心率彼义勇戮鲸鲵於阙下扫扌抢於天路元恶大憝罔不伏诛人神用康功业弥广信可总璇衡之大政守国家之鸿绪能事备矣。朕。又何忧自今巳後军国政刑一事巳上宜并取皇帝处分其岐王范薛王业宜各加实封一千户朕方居大庭缅怀汾水无为养志以遂素心凡百卿士以泊黎庶宜体朕怀各尽诚节布告遐迩咸使知闻帝伏地流涕再拜受诰癸酉敕曰：王公文武百官等迩者事出不虞凶邪构逆赖天地叶德宗社降灵应时诛翦朝野宁谧庆慰之至与卿等同怀太上皇志尚无为捐兹俗务军国庶政委成予躬祗奉圣谟膺斯负重顾惟菲薄何以克堪。若临大川罔知攸济异王公卿士百辟庶寮戮力同心辅相休命各尽诚节共洽维新。
肃宗文明武德大圣大宣孝皇帝玄宗第三子先天元年封陕王开元十五年改封忠王二十六年立为皇太子天宝十五载六月安禄山犯长安玄宗幸蜀将发马嵬百姓数百人遮道攀附玄宗迟留久之乃令皇太子後殿宣慰百姓因请皇太子留曰：愿得戮力以从却收长安今者主上殿下皆入蜀川则宗社谁主万姓何归殿下不纳臣言臣等皆死於此矣。宦者高力士驰以告玄宗玄宗曰：是天启也。乃命後军及飞龙厩马与东宫内人等留太子因宣口敕谓将士曰：太子仁孝可奉宗庙汝等善辅导之。又语太子曰：汝好去百姓属望慎勿违之莫以吾为意。又西戎北狄吾昔厚之今闻难必得其用汝勉之哉！皇太子既至灵武群臣称马嵬传言之命劝进以七月甲子即位改元为至德元年道路险涩表疏未达八月丁亥北使至蜀具陈群臣恳请太子辞避之旨玄宗乃下诏曰：元子亨睿哲聪明恪慎克孝才备文武量吞海岳付之神器不曰：宜然今宗社未安国家多难宜令即皇帝位朕称太上皇。且天下兵权宜制在中夏朕据巴蜀应卒则难其四海军权先取皇帝处分然後奏朕知待克复上京朕将凝神静虑偃息大庭也。是月命宰相韦见素崔涣房持节赍玉册赴灵武宣传位之命亲语见素等曰：皇帝自幼聪明与诸子有异朕，岂不知大限往十三载冬已有传位之意属水旱年饥左右劝朕。且俟丰岁二载便属禄山构逆方隅震扰未遂此心昨者马嵬亦潜有处分今皇帝受命慰朕之心如释负担劳卿等去以辅佐之多难兴王自古皆有卿等乃心在王室以宗社为念早定中原朕之望也。九月丙子见素等至顺化郡奉册书及传国宝帝不敢受二年十月平西京车驾发凤翔还京丁卯入长安道俗士女百姓万众出国门二十里路傍不断持幡花鼓车歌舞音乐望车趋拜跃蹈舞呼万岁欢叫声振原野长老皆悲喜涕泣曰：不图今日复见我圣君帝亦感恻而劳徕之关内夹路缚棚幕青翠相连亘於子城帝自朱雀门入居大明宫十二月玄宗至自蜀都甲子玄宗御宣政殿羽仪容卫陈九宾于庭授传国玺於殿上帝於殿下涕泣拜受入幕次百寮称贺蹈舞呼万岁。
代宗肃宗长子也。开元二十八年封为广平郡王肃宗即位改封楚王徙代王乾元元年四月立为皇太子元年建巳月（是岁去年号以十二辰冠月）肃宗寝疾时皇后张氏有宠无子虑宫车晏驾失权势结少子越王系密构异谋将图废立乙丑皇后矫诏召太子会宦官程元振知之潜发於李辅国辅国久掌禁兵素与皇后嫌隙。又闻元振言有自得色乃与元振定策伏兵於凌霄门拥太子请不赴召以兵翼太子入飞龙厩俟变而动既夜辅国元振乃勒兵会于三殿收捕越王系及同谋中宫朱光辉马英俊等百馀人禁锢之逼皇后幽於别殿丁卯肃宗崩元振等始迎太子於九仙门见群臣行监国之礼翌日宣制太子擗踊尽哀群臣劝进太子益哀号群臣。又陈顾命大旨祖宗洪业未宜以情自私巳已即皇帝位于两仪殿初有司陈御座于殿之中间帝号泣逊不敢当哀感左右有司乃徙坐于殿之左个然後从之百辟卿士洎南北军仗卫万馀人咸呼万岁左仆射摄太尉裴冕升殿跪上诫曰：我国家奄有四海惟天下君伏惟皇帝陛下敬之以扬累圣之丕烈群臣再拜呼万岁庚午群臣等上表请听政帝不答以侍中苗晋卿摄蒙宰於太极殿钟楼之东张幄视事瑾官以听辛未晋卿固辞上言曰：伏奉今月二十一日恩敕令臣摄蒙宰臣以昔者天子居丧之时百官听于蒙宰盖君幼小御极事殷理众然沿革不一今古异宜而周武汉文合於通变垂范作则可举而行。又事或墨时遇金革岂哀非衔恤而义在於斯。且百善之至无以加於孝也。其有容累心绝指景悼生此匹夫守节之常情殊非王者嗣续之大计昨二十日陛下即位是承先帝遗顾之言亦前代不易之典则知所略不为害所存是权防微灭端所利者大陛下因此纯至天地明察伏以报劬劳之恩申罔极之思终身之痛岂计朝夕以一日之内万务在中须达宸聪始成国政今百寮万姓及僧道耆寿相顾聚言以臣老。且无能愚岂测圣况久无居摄臣不敢奉诏特乞陛下遵遗命三日而听政众情不胜恳愿伏望割痛抑哀为天下幸。又不答宰臣及文武百官表三上从之。
德宗代宗长子肃宗元年建丑月封奉节郡王代宗即位徙封鲁王。又封雍王广德二年立为皇太子大历十四年五月癸亥帝即位於太极前殿。
顺宗德宗长子大历十四年封宣王建中元年立为皇太子贞元二十一年正月丙申太子即位于太极殿册曰：维贞元二十一年岁次乙酉正月辛未朔二十三日癸巳皇帝。若曰：於戏天下之大实惟重器祖宗之业允为元良咨尔皇太子诵睿哲温恭宽仁慈惠文武之道禀自生知孝友之诚发於天性自膺上嗣毓德春闱恪慎於厥躬祗勤于大训必能诞敷至化安劝庶邦朕寝疾弥留弗兴弗寤是用命尔继统俾绍前烈宜陟元后永绥兆人其令中书侍郎同平章事高郢奉册即皇帝位尔惟奉。若天道以康四海懋建皇极以熙庶工无忝我高祖太宗之休命初帝自二十年九月得风疾因不能言使四面出求医药海内皆闻知德宗忧戚形于颜色数自临视二十一年正月朔含元殿受朝贺还至别殿诸王亲戚进贺独皇太子疾不能朝德宗为之涕泣悲伤叹息因感疾恍惚益甚二十馀日中外不通不知两宫安否朝臣咸惧莫知所为虽翰林内臣亦无知者二十三日帝知内外忧疑紫衣麻鞋不俟正冠出九仙门召见诸军使京师稍安二十四日宣遗诏帝服见百寮二十六日即位军士尚疑皆企足引颈瞻视既而曰：真太子也。喜。且泣内外遂安以检校司空平章事杜佑摄蒙宰。
宪宗顺宗长子贞元四年封广陵郡王二十一年顺宗即位立为皇太子七月乙未诏权令皇太子勾当军国政事八月庚子诏曰：惟皇天佑命烈祖诞受方国九圣储祉万邦咸休肆予一人获缵丕业严恭守位不遑暇逸而天弗降疾恙弗瘳将何以奉宗庙之灵展祀之礼畴咨庶尹对越上玄内鬼于朕心上畏乎！天命夙夜祗忄栗深惟永图一日万机不可以久旷天工人代不可以久违皇太子纯睿哲温文宽和慈惠孝友之德仁爱之诚通乎！神明格于上下是用推皇王至公之道遵父子传归之制付之重器以抚兆人必能宣祖宗之重光荷天地之休命奉。若成宪抚绥四方宜令皇太子即皇帝位朕称太上皇居兴庆宫制敕称诏所司择日行册礼辛丑太上皇居兴庆宫诰宜以九日册皇帝于宣政殿改贞元二十一年为永贞元年八月乙巳帝即位于宣政殿册曰：维永贞元年岁次乙酉八月丁酉朔九日乙巳太上皇。若曰：咨尔皇太子纯惟皇上帝降休于我家用集大命克绥厥猷惟后祗率大典兹惟艰哉！朕承累圣休德膺守邦之重不蒙天降疾在躬上不能昭事郊丘祗见烈祖下不能临视庶政保绥兆人是用命尔当位嗣统宜陟元后代予忧勤今遣使检校司徒平章事杜佑副使门下侍郎平章事杜黄裳持节册命於忝尔有光大之德敷於万邦尔有仁孝之诚刑于九族慈和宽简克享天心玄符不可以固违明命不可以不畏尔惟察纳忠直子惠困穷咨于朕言慎乃俭德临庶官以敬哀庶狱以情允执其中无忝尔祖宗之丕训。
穆宗宪宗子贞元末封建安郡王元和元年进封遂王七年册为皇太子十五年正月辛丑皇太子即位以司徒兼中书令韩弘摄冢宰壬寅移仗西宫发哀于太极前殿命摄太尉告天地社稷太清宫太庙以太子少保严绶充大明宫留守闰正月丙午宣顾命册曰：於戏上天降鉴保于我国家十圣丕承光宅四海鸿休大业以逮予一人严恭祗畏惧弗克荷赖宗社垂庆生灵安今朕寝疾弥留弗兴弗寤神器所付属之元良咨尔皇太子某孝友聪明温文睿哲自主匕鬯日新厥德必能缵序朕志绥靖万邦是用命尔陟于元后宜令中书侍郎同平章事令狐楚奉册即皇帝位懋建皇极无忝我祖宗之休烈是日中书门下率群臣再上表请听政许之壬子始御延英殿对宰臣及次对官奏事如常仪。
敬宗穆宗长子长庆二年十二月立为皇太子四年正月癸酉即帝位时年十六以门下侍郎平章事李逢吉摄冢宰其日移仗西宫发哀于太极殿分命摄太尉告天地社稷太清宫太庙丙子帝即位于太极殿东序册曰：维长庆四年岁次甲辰正月辛亥朔二十六日丙子皇帝。若曰：惟天辅唐德我祖宗克答天意迈德勤道绍休大业於一人嗣守四海祗事天地爱育万物罔或怠惰于兹五年今寝疾弥留不兴不寤获以重器付之元良咨尔皇太子湛列祖储爱自天生德孝友慈惠温良肃恭必能缉宁邦家辉光绪业是用命尔陟于元后宜令中书侍郎平章事牛僧孺奉册即皇帝位尔有孝敬之志可以奉宗庙尔有广厚之量可以奉神祗和惠可以抚万邦仁爱可以亲九族任贤尚德远佞去邪尔惟钦承无忝我祖宗之休烈，於是中书侍郎平章事牛僧孺读册进册门下侍郎平章事李逢吉宣制进宝太常少卿冯宿导引乘舆刑部尚书段文昌率百寮奉诫辞。
文宗敬宗弟初封江王宝历二年十二月辛丑敬宗夜猎还宫遇中官刘克明之逆壬寅枢密使王守澄以兵卫迎江王入宫癸卯教曰：大行皇帝聪断英明临下以法方将致理以一区夏而妖凶构祸矫宣遗言不询群臣专断神器恃近而迫众倚兵而取威谓天地可欺神明可罔既而奸谋发泄凶党彰闻寡人义重君臣毒甚手足拊膺号惋誓清凶徒果有义烈副此诚志遂以宰相定议乃亲率左右神策策军中尉心腹近臣及诸职事官并左右神策六军使兼诸军使及飞龙将士等搜摘伏匿大擒诸妖或血刃当辜或赴井自毙其刘克明田务澄苏佐明王嘉宪石定宽等二十八人并正刑书罔有漏逸欢呼震地忭快闻天此皆宗社威灵文武协力翦荡凶寇克有成岂伊菲薄敢贪天功想于群公多士中外藩岳皆累朝勋绩先圣宠任致兹刷愤哀庆当同大行皇帝正柩于太极殿前率依光陵故事有司条上务尽诚信其蒙宰司空平章事裴度当摄立功将士节级各有优赏布告遐迩咸使闻知宣讫宰臣裴度窦易直率百寮於紫宸外廊上谒江王王以素服见度等再拜慰贺讫退。又率百寮上劝进表三甲辰江王於少阳院封六军使段嶷左右神策军使何少哲等一十六人命移仗西内以太子太保赵宗儒为大明宫留後乙巳帝御宣政殿即位诸卫各勒兵屯诸门黄麾大仗陈於殿庭押册宝自西阶下文武群官入就位侍中板奏请中外严辨帝出自序门服具服远游冠绛纱袍执笏就中间南向位立定册使宣云：伏奉太皇太后令江王即皇帝位礼仪使奉请再拜举册官奉册就皇帝前摄中书令司空兼门下侍郎平章事裴度进读曰：维宝历二年岁次庚午十二月甲午朔十二日乙巳太皇太后。若曰：大行皇帝睿哲英能对天明命方夏底缉夷蛮贡庭宜荷九庙之灵永飨亿年之禄岂虞奸妖窃发矫专神器蛊惑中外扇诱群萌骇动神人[B290]深枭獍咨尔江王昂聪哲孕粹清明敏和智机谋玄电发躬率义勇大清凶徒。且膺当璧之符爰摅枕戈之愤既歼巨害当飨丰福是用命尔陟于元后宜令司空平章事裴度奉册即皇帝位永惟高祖太宗之前定隋乱玄宗之寝渍利泽宪宗之坚拔蠹孽艰勤险阻勖乃负荷小心以事上帝恭俭以勤邦家懋于令闻持久如始敬之哉！读册称贺帝受策以授左右侍中进宝帝受宝以授左右。又奏请改服衮冕即御座受万方朝贺殿中监进镇内高品承旨索扇开帝正衮冕负南面侍中就升御座之右西南立符宝置於御座前群官在位者皆再拜摄太尉兵部尚书段文昌进当香案前跪奏曰：我国家奄宅万方光被四表大行皇帝丕承祖业嗣唐配天伏惟皇帝陛下敬之哉！百寮皆再拜摄侍中门下侍郎平章事窦易直承旨临阶西向称有制在位者皆再拜宣云：顾以薄德嗣守鸿业祗奉诏命感惧良深在位者皆再拜侍中奏礼毕帝降座御辇还宫。
武宗皇帝穆宗第五子文宗之弟也。初封王本名初文宗追悔庄恪太子殂不繇道乃以敬宗子陈王成美为皇太子开成四年冬十月宣制未遑册礼五年正月二日文宗暴疾宰相李珏知枢密刘弘季奉密旨以皇太子监国两军中尉仇士良鱼弘志矫诏迎颖王於十六宅曰：朕自婴疾有加无瘳惧不能躬总万机日庶政稽于古训谋及大臣用建亲贤以贰神器亲弟颖王昔在藩邸与朕尝同师训动成仪矩性禀宽仁俾奉昌图必谐人欲可立为皇太弟一应军国政事便令权勾当百辟卿士中外庶臣宜竭乃心辅成予志陈王成美先立为皇太子以其年尚冲幼未渐师资比日重难不行册命回践朱邸式叶至公可复封陈王是夜士良统兵士於十六宅迎太弟赴少阳院百官谒见於东宫思贤殿四日宣诏皇太弟宜即皇帝位宰相杨嗣复摄蒙宰十四日受册於正殿时年二十。
宣宗皇帝宪宗第十三子长庆元年三月封光王名怡会昌六年三月十一日诏立为皇太叔权勾当军国政事翌日即皇帝位时年三十七（帝外宽和而内朗严寡言视瞻特异会昌朝愈事韬晦群居游处未尝有言文宗武宗幸十六宅宴集强诱其言以为戏剧谓之光叔武宗气豪尤不为礼及监国之日哀毁满容接待群僚决断庶务人方见其隐德焉）。
懿宗皇帝宣宗长子会昌六年十月封郓王本名温大中十三年八月七日诏立为皇太子监国十三日即皇帝位时年二十七。
僖宗皇帝懿宗第五子初封普王咸通十四年七月十八日制日朕守大器之重居兆人之上日慎一日如履如临旰昃劳怀寝兴思理涉道犹浅德化未孚而摄养乖方寒暑成疠实有虑於阙政。且无暇于怡神竟未少瘳日加浸剧万务繁总须有主张考思旧章谋於卿士思阐鸿业式建皇储第五男普王俨改名儇孝恭温敬宽和博厚日新令德天假英姿言皆中规动必繇礼俾崇邦本允叶人心宜立为皇太子权勾当军国政事咨尔中外卿士洎于腹心之臣敬保裔子辅成予志各竭乃心以安黎元告布中外知朕意焉二十日皇帝即位时年十二左军中尉刘行深右军中尉韩文约居中执军政。
昭宗皇帝懿宗第七子咸通十三年四月封寿王乾符四年授开府仪同三司幽州大都督幽州卢龙等军节度押奚契丹管内观察处置等使帝於僖宗母弟也。尤相亲睦自艰难播越尝随侍左右握兵中要皆奇而爱之文德元年二月僖宗暴不豫时初复宫闱人心倾瞩遽闻被疾军民骇愕及大渐之夕未知所立群臣以吉王最贤。又在寿王之上将立之唯军容使杨复恭请以寿王监国三月六日宣诏立为皇太弟八日即位时年二十二。
哀宗皇帝昭宗第九子乾宁四年二月封辉王天复三年二月拜开府仪同三司充诸道兵马元帅天佑元年八月十三日蒋玄晖矫宣昭宗诏即皇帝位时年十三後唐明宗太祖养子庄宗朝为蕃汉马步军总管兼中书令同光四年二月赵在礼盗据魏州庄宗遣元行钦将兵攻之不利河南尹张全义密奏请委帝将兵赴邺时赵太据邢州王景戡据沧州皆自称留後军镇多叛三月六日帝至邺都西南隅御水之南在礼登水楼谢罪帝谓之曰：谋之不臧一至，於是吾来招抚尚可保明当与将士善谋勿贻族灭。又出牲饩劳师帝皆领慰之令阅期以九日攻城八日帝移营渡河观音门外分命诘。且进攻是夜从马直军吏有张破败者号令共杀都将纵火焚营ん讠雷骇五鼓乱军徒党逼帝营言已共诸军商量。且与城中合势击退诸道之师欲主上帝河南令公帝河北。且与军民为主幸延晷漏矣。帝泣而谕之乱兵乃抽戈露刃环帝左右呼曰：今公欲何之不帝河北则为他人所有安重诲霍彦威蹑帝足请诡从之乱兵逼帝入邺都悬桥已发皆扶帝越河帝既入在礼引将校奉迎泣谢是日飨士於行宫而始谋乱者城内拒关不内擘队流散无所归向帝登南楼望见谓在《礼》曰：卿等欲建大计非兵不能集事此辈可不令流散卿等城守吾自於城外招抚之在礼不敢留帝绐群凶得出夜宿魏县部下不满百人。又无兵仗时霍彦威所将镇州兵五千人营西北隅一军独不乱闻帝得出。又本藩使长也。其将校相率归帝繇是牙军稍集诘朝帝登城掩泣曰：邦家患难一至於此予既失势时事可知来日归藩上章徐图再举济之与否非吾所知也。重诲彦威对曰：公言非便也。国家付公阃外之事不幸师徒逗挠为贼惊奔元行钦狂妄小人彼在城南未闻战声无故弃甲如朝天之日信其奏陈何所不至。若归藩听命便是强据邀君正堕谗慝之口也。正当星行归阙面叩玉阶谗间沮谋庶全功业无便於此者也。帝曰：善十一日离魏县之相州时国家小马在钜鹿放牧遣就牧所驱壮马二千匹至始得成军时元行钦退保卫州果以飞语上奏帝上章申理庄宗遣帝爱子从及内官白从训宣诏谕帝从至卫州为行钦所械帝奏章不达。又以行钦在卫州乃自白高渡河是月二十六日至汴州时庄宗亲军至荥泽遣龙骧都尉姚彦温为前锋是日彦温率八百骑归帝。且曰：京师危迫主上为行钦所惑事势已离难与共事帝曰：卿。且不忠言何悖也。即夺其师乃令部下曰：主上不亮吾心遂令军情至此所宜但赴京师命石敬瑭前军入汜水而房知温杜晏求自北面继至四月丁亥帝入[B124]子谷闻萧墙[B290]作庄宗晏驾恸哭不自胜谓诸将曰：吾比星行赴难君父如此吾安所归诘。且朱守殷遣人驰报言京城大乱两日以来燔剽不息愿令公速至京师救难三日帝幸至德宫分命诸将止焚剽百官敝衣旅见帝谢之敛衽欷时皇太子继岌征蜀未还皇弟存霸已下皆领麾钺内难前归镇帝谓朱守殷曰：公善巡徼以待魏王淑妃德妃在宫供膳尤宜丰备吾奉大行梓宫幸山陵毕社稷有奉则仗钺归藩为国家当北面之事是日宰相豆卢革率百寮拜笺劝进帝不从。又三笺劝行监国之仪以安宗社霍彦威孔循等请改国号不行土德正朔豆卢革不能决安重晦具奏上顾谓藩邸近侍曰：若何改国号为正朔左右奏曰：先帝以锡氏宗属为唐雪冤继为昭宗皇帝後国号曰：唐今伪朝旧人不欲殿下称唐请更名号耳帝因呜噎泣下曰：异乎！予所闻也。予年十三事献祖文皇帝以予宗属爱幸不异所生事武皇帝垂三十年何艰险之不尝排难解纷栉风沐雨冒刃血战体无完肤辟土开基以至今日即武帝功业予功业也。先帝天下予天下也。兄亡弟绍於义何嫌同宗异号出何典礼人之多僻可见其心历之衰隆吾当自受莠言无所取也。彦威等言唐之运历已衰不如自创新号故上言衰隆自受执政召廷臣议依违不能决吏部尚书李琪曰：殿下以宗室勋贤立大功於三世一昨雨泣赴难安定庙朝抚事因心不失旧物。若一旦别移统制先朝便是路人茕茕梓宫何所归往不惟殿下失追感旧君之义吾辈何安况以前事宗室言之则汉昭帝无後霍光徵刘贺宣帝典丧事是也。以本朝言之则孝和元玄真文宗武宗皆以兄弟出继典丧事即位如储后之仪遵行此礼断自不疑遂即帝位闵帝明宗第三子初封宋王出镇邺宫长兴四年八月明宗不豫十一月二十一日秦王从荣谋逆伏诛明宗徵宋王令宣徽使孟汉琼驰驿召帝于邺二十九日至自邺十二月癸卯即皇帝位。
末帝明宗养子天成初除河东节度使二年加同平章事长兴二年授京兆尹西京留守三年移凤翔节度使四年五月封潞王闵帝即位加侍中应顺元年二月移镇太原是时不降制书惟以宣授帝闻之召宾佐将吏谋之皆曰：主上年幼未亲庶事军国大政悉委朱弘昭等王必无保全之理判官马裔孙曰：君命召不俟驾行焉诸君凶言荧惑闻听非令图也。乃罢是夕召行军副使谋令判官李专美草檄书乞援於诸道藩侯请助兵粮欲问君侧之罪闵帝命王思同率兵攻凤翔三月十五日大集城下十六日帝登城垂泣告谕於外曰：我年未二十从先帝征伐出生入死金疮满身树立社稷军士从我登阵者多矣。今朝廷信任贼臣残害骨肉。且我有何罪因恸哭闻者哀之时羽林都指挥使杨思权谓众曰：大相公吾主也。遂引军自西门入严卫都指挥使尹晖亦引军自东门入外军悉溃十七日索居民家财以赏军士是日建大将旗鼓整众而东二十日次长安副留守刘遂雍以城降二十三日次灵口驾下军执王思同来降是日诛之二十四日次华州收节度使乐彦稠系狱二十五日次阌乡王仲皋父子迎谒命诛之二十六日次灵宝河中节度使安彦威来降待罪宥之是日陕州节度使康思立奉迎二十七日次陕州二十八日闵帝招讨使康义诚前军弃甲结队累累而至二十九日义诚至泥首请罪帝上太后笺取进止三十日太后传令至并内司迎奉是夜闵帝出奔四月壬申帝至蒋桥文武百官立班奉迎教旨以未拜梓宫未可相见是日入谒太后太妃伏梓宫恸哭宰臣冯道等上笺劝进癸酉太后下令以帝为监国甲戌。又下令曰：先皇帝栉风沐雨平定华夷嗣洪业於艰难致苍生於富庶八年临御万汇舒苏归牛休马方期於偃戢宵衣旰食久积於忧劳竟至倦勤俄悲厌代，爰自鄂王嗣位奸臣弄权作福作灾不诚不信离间我骨肉猜忌我亲贤不自制书擅移藩邸而。又遽兴戈甲大挠军民遂致鄂王轻释宗祧不克负荷洪基大宝危。若缀旒须立长君以绍丕构皇长子潞王从珂日跻孝敬天纵聪明有神武之英姿有宽仁之伟量先朝经纶草昧廓静寰区辛勤有百战之劳竭尽赞一平之运臣诚子道冠古越今而。又克巳化民推心抚事率土之讴歌有属上玄之卷命攸临一日万机不可以暂旷九州四海不可以无归况因山有期同轨斯至永言嗣守属在元良宜即皇帝位是日暴雨乙亥帝赴西宫告奠遂即帝位。
  </div>
  <div class="pagination">
   <a href="册府元龟_page5.html">
    上一页
   </a>
   <a href="册府元龟.html">
    1
   </a>
   <a href="册府元龟_page2.html">
    2
   </a>
   <a href="册府元龟_page3.html">
    3
   </a>
   <a href="册府元龟_page4.html">
    4
   </a>
   <a href="册府元龟_page5.html">
    5
   </a>
   <span class="current-page">
    6
   </span>
   <a href="册府元龟_page7.html">
    7
   </a>
   <a href="册府元龟_page8.html">
    8
   </a>
   <a href="册府元龟_page9.html">
    9
   </a>
   <a href="册府元龟_page10.html">
    10
   </a>
   <a href="册府元龟_page11.html">
    11
   </a>
   <span>
    ...
   </span>
   <a href="册府元龟_page7.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
