<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 251 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 251 页/共 485 页</h1>
    <div class="content">　　唐马植为相神防中尉马元贽为宣宗宠信赐通天犀带植与元贽素善至通昭穆元贽以赐带遗之他日对便殿帝识其带诘之植震恐言状坐贬常州
　　赐于阗玉带
　　李靖五代孙彦芳其旧物有靖破萧铣时于阗玉带
　　献寳钿金带
　　统叶护可汗献万钉寳钿金带【突厥传】
　　不买玉带
　　王文正公旦有货玉带者持以及门弟因呈公公曰如何弟曰甚佳公命繋之还见佳否弟曰系之安得自见公曰玉名石也系之得不重乎自负重而使观者称好无乃劳也我腰间不称此物亟还之故平生所服止于赐带【名臣遗事】
　　还寳带获报【见隂报门】
　　腰下防时黄【见贵门】
　　盗取玉带【见度量门】
　　力士脱鞾【系鞾门】
　　唐李白供奉翰林尝侍宗醉使髙力士脱鞾力士耻之摘其诗激杨贵妃帝欲官白辄为妃沮止
　　古今文集
　　杂著
　　幞头始末
　　上古被发服皮三代即有衣冠皆列品命无敢惑黔首之服以三尺皂绢裹发名折上巾后周武帝裁为四脚名服头但空裹髻而已隋大业中着巾子以桐木为之内外皆漆又赐百僚丝葛巾子呼为髙头様自后有华昭様仆射様马周上议裹头左右各三折象三才重系前脚法二仪诏従之【炙毂子】
　　四脚幞头
　　幞头古以皂罗三尺褁头巾后周为四脚【増类説】
　　幞头所起
　　问幞头所起曰亦不知所起但诸家小说中班駮时见一二如王彦辅麈史犹畧言之某少时尚见唐时小说极多今皆不复存矣唐人幞头初止以纱为之后以其软遂斫木作一山子在前衬起名曰军容头其说以为起于鱼朝恩一时人争效之士大夫欲为幞头则曰为我斫一军容头来及朝恩被诛人以为语防其先幞头四角有脚两脚系向前两脚系向后后来遂横两脚以鐡绵张之然惟人主得裹此世所画唐眀皇已裹两脚者但比今甚短后来藩镇遂亦僣用想得士大夫因此亦皆用之但不知防时展得如此长五代时犹是惟人君得裹两脚者然皆莫可考也桐木山子相承用之至于宋朝遂易以藤织者而以纱冐之近时方易以漆纱尝见南溪沙漠一士夫家尚收得上世所藏幞头犹是藤织坯子唐制又有两脚上下者亦莫可暁【朱语録】
　　幞头有脚
　　幞头夲是偃脚垂下要束得今却做长脚问横渠说唐荘宗取伶官幞头带之后遂成例曰不是如此荘宗在位亦未能便化风俗兼是伶人所带士大夫亦未肯带之见画夲唐眀皇已带长脚幞头或云藩镇僣礼为之后遂为此様或云乃是唐宦官要得常似新様故以鐡线挿带中又恐壊其带以桐木为一幞头骨子常令幞头髙起如新谓之军容头后来士大夫学之令匠人为我斫个军容头来盖以木为之故谓之斫及唐末宦者之祸人皆以此为防王彦辅麈史说得有来歴恐是如此后来觉得不安到宋时又以藤做骨子以纱糊其上后又见不安到仁宗时方以漆纱为之【朱语録】
　　朝服夲戎服
　　今之朝服乃戎服盖自隋炀帝数出幸因令百官以戎服従一品紫次朱次青皂鞾乃马鞋也后世循袭遂为朝服然唐人朝服犹着礼服幞头圎顶软脚今之吏人所冠者是也桶顶防子乃隠士之冠亰师士人行道间犹着衫防至渡江戎马乃变为白衫绍兴二十年间士人犹是白衫至后来军兴又变为紫衫皆戎服也【朱语録】
　　服色借赐
　　服色凡言赐者谓于官品未合服而特赐也故职事官服紫虽侍従以上官未当其品亦皆言赐若官当其品虽非侍従如磨勘告便不带赐矣告不带赐则亦不当入衘近见士大夫有误以赐为正服之名虽官及品而衘犹防习言赐此不惟不知所应服亦自读其告不审也【却扫编】
　　笏夲记事
　　今官贠执笏最无道理笏者只在君前诏事恐事多须以纸粘笏上记其头绪或在君前不可以手指人物便用笏指之此笏常只挿在腰间不执在手中夫子摄齐升堂何曽手中有笏摄者是畏谨恐上阶时踏着裳有颠仆之患执圭者自是贽见之物只是捧至君前不是如执笏所以夫子执圭鞠躬足缩缩如有循縁手中有圭不得摄齐亦防颠仆
　　服色带鱼之异
　　唐游艺以期年之中厯衣青緑朱紫时人谓之四时仕宦言其速也至宋惟緑绯紫三等而紫袍者除武臣外文官之制其别有六庶僚黒角带佩金鱼未至侍従而特赐带者为荔枝五子不佩鱼中书舎人谏议待制权侍郎红鞓黒犀带佩鱼权尚书御史中丞资政端眀殿阁学士直学士正侍郎给事中金御仙花带不佩鱼谓之横金翰林学士以上正尚书御仙带佩鱼谓之重金执政官宰相方团毬文带俗谓之笏头者是也其叙如此若猛进猎得者则不然绍兴中宋朴自侍御史迁中丞施钜自中书检正郑仲熊自右正言并迁权侍郎三人皆受告日易服以正谢日拜执政朴以绯仲熊以緑服紫之次日而赐毬文带盖侍従以下俟正谢乃易带而执政命才下即遣中使赍赐遂服之而赴都堂供职可谓防疾矣
　　隔借带借
　　凡知州军通判提防刑狱转运判官知二京赤县皆借绯知州提防刑狱自服绯者仍借紫转运使副知节镇州虽不服绯亦借紫谓之隔借自节镇转运副使改授列郡亦借紫谓之带借中间尝歴他官则否【却扫编】
　　借服皆佩鱼
　　旧制借服不佩鱼故繋衘上称借紫借绯政和中王诏延康始建请借服皆佩鱼如赐者従之然差止仍旧云可特差某职者仍借绯或借紫而已而其后系衘者多自称借紫金鱼袋若借绯鱼袋然终无所据也【却扫编】
　　金带品第
　　旧制执政以上始服毬文带佩鱼侍従之臣止服遇仙带世谓之横金元丰官制始诏六曹尚书翰林学士并服遇仙带佩鱼故东坡谢翰林学士表曰寳带重金佩元丰之新渥盖谓是也然武臣节度使班翰林学士上六曹尚书下至令止横金迨拜太尉则毬文佩鱼盖恩礼视执政故也【却扫编】
　　金带品第
　　元丰官制侍従官给事中以上乃服金带中书舎人以下皂带佩鱼与庶官等大观间始诏中书舎人谏议大夫待制皆许服红鞓犀带佩鱼建炎间复置权六曹侍郎亦如之【却扫编】
　　秦唐革带
　　腰带盖以革带而为之反挿垂头秦二世始名腰带唐初诏令向下挿垂头名挞尾取下顺之义一品至三品金銙四品六品花犀为銙七品九品银銙庶人鐡銙【炙毂子】
　　鱼袋
　　鱼袋古之筭袋魏文帝易以袋取其先知归顺之义唐改以鱼袋取其合鱼符之义自三品至六品以下皆佩唐初卿大夫殁追取鱼袋永徽中勑生平在官用为褒餙亡殁追收情所不忍五品以下亡殁随身鱼袋不追【炙毂子】
　　金銙
　　太宗皇帝曰玉不离石犀不离角可贵者惟金创为金銙以赐羣臣方团毬路赐两府御仙花赐学士以上今俗谓毬路为笏头谓御仙花为荔枝【归田録】
　　靴夲蕃服
　　释名曰夲蕃服赵武灵王所作实録曰蕃履也赵武灵王好蕃服常短靿以黄皮为之后渐以长靿军戎通服唐马周以麻为之杀其靿加以靴毡开元中裴叔通以羊为之隠君加以带子装束笔谭曰北齐全用蕃服长靿靴也续事始曰故事蕃人之服不许着入殿省至马周加餙乃许也【纪原】
　　律诗
　　初授秘监赐金紫　　　　白居易
　　紫新秘监白首旧书生雪人间夀腰金世上荣
　　喜刘苏州恩赐金紫　　　白居易
　　鱼佩葺鳞光照地鹘防瑞带势冲天莫嫌上些些白金紫由来称长年
　　贺行简赐章服　　　　　白居易
　　吾年五十加朝散尔亦今年赐服章齿髪恰同知命嵗官衔俱是客曹郎荣传锦帐花聨蕚彩动绯袍鴈趂行【绯多以鴈斯瑞莎为之也】大抵着绯宜老大莫嫌秋鬂数茎霜
　　跋澹庵先生缴张钦夫赐章服答诏
　　杨庭秀
　　平生师友两相知苦为君王惜一衣刺口争来争不得青蝇犹傍太阳飞
　　紫绶当时赐两人一为乳臭一名臣老韩不要令同传谁防先生此意真【是时钦夫与一吴氏同日赐命独缴钦夫】
　　杂著【以下系笏】
　　卫公故物记　　　　　　韦端符
　　二年冬端符于三原令坐中揖其羣官有客曰某丞李谓端符曰是卫公之胄也其家传赐书与他服器十余物者讫防端符即丞居为客谒丞延入就次端符因跪请曰籍君仆射公之嗣固愿见仆射公之烈之多其事辞虽史记或阙略具天下耳舌矣闻君世传文帝诏与公服物者愿得以观丞惨惨曰诺即其家偃偻跃歩奉赐书一函他物一器出发视有玉带一首末为玉十有三方者七挫两隅者六毎缀环焉为附而固者以金丞曰传云环者列佩用也玉之粹者若含怡然泽者若涣释然公擒萧铣时髙祖所赐于阗献玉带其一素锦一其襟促小裁制絶巧宻光烂烂如波旁出紫文绫袄一促制小防如其为文林树于上其下有驰马射者又杂为俊猊虎豹橐駞者靴袴一徃来为钩属鏁釰文疑非华人所为也自始传于今莫能名其物象笏一差狭不类今笏者佩笔一竒木为管韬刻餙以金别为金环以限难其间韬者大镜二大镌一小镌一筭嚢二椰杯一盖尝佩于玉带环者十三物亡其五有存者八大帝为儿时与公子某年上下文帝命居宫中侍吾儿戱即赐以皇子服物黄绫皆为龙鸾文素锦袄綷五采为花若鸟者素锦半防小笏皆致巧功良今之工为不能也文帝赐书二十通多言征讨事厚劳苦信必威赏而已其兵事节度皆付公吾不従中理也暨公疾亲诏者数四其一曰有昼夜视公病大老妪令一人来吾欲熟知公起居状丞曰权文公视此诏常泣曰君臣之际乃如是耶端符既毕观中若有物撃恻其心者于玉带见逺方致物而上不专有以赐有功也于文锦众物见其时之工志功不志靡也于赐公子以皇子衣服见视臣如犮而犹儿也于诏征讨见择将材付将职也上尝不曲制其事旁何可动哉于亲问公疾见上答悯公如家人之视子侄也公之劳烈如是其大固有以感之独推其运吾不信也丞曰子观吾故物异他人之观一似动色隠心者于霜雪变时毎阅省是物人雅谓子工文辞幸为记吾得观以慰吾慕思也故曰记卫公故物
　　文贞公笏铭【并序】　　　　　孙樵
　　大中六年诏出文贞公笏归其孙丞相谟孙樵请铭其笏曰
　　灵豸荐角比干献骨合以愤烈在公为笏怒虎可唾笏不可挫太华可裂笏不可折拄天不仄指日不食标仪条臆起鲠开直噫諌舌切切上磨帝缺不逆不怫笏则公笏拱折列诤舌不发胶荣领餗下偷上愎非公之节孰为公笏
　　击蛇笏铭并序【见刚正门】
　　相手版经
　　相手板法出萧何或曰四皓初出殆不行世东方朔见而善之曰此非庸人所至魏司空陈长史见此书叹伏以示许士宗韦仲将管辂而推叹郭景纯以夜兼昼方得其妙理相手板取五行寻四时定八节眀二十四气百不失一板长一尺五寸广一寸五分上狭而薄下广而厚八角十二芒并欲端平板形皆完浄板防少吉多者可用吉少防多者不可用服也旧用白直檀刺榆桑柘四材也当令理直従上至下直如弦不得出边絶理板头是君座板头有横理与君共事必不得终分板作四分上一分为二亲左为父右为母第二分都为妇第三分左为男右为女第四分左为奴右为婢婢之下畔方留为田宅财物牛马猪羊鸡犬之属以五行十二时分若其处崩毁伤蹈破裂吊节防穿兆随所主而应焉【初学记】









　　古今事文类聚续集卷十九
　　钦定四库全书
　　古今事文类聚续集卷二十
　　宋　祝穆　撰
　　冠履部
　　冠【巾防帻佩】
　　羣书要语冠贯也所以贯韬髪也【释名】上古穴居野处衣毛而防皮后代圣人易以丝麻观翚翟之文廼染帛以效之始作五采以为服见鸟兽有冠角胡之制遂作冠冕缨緌【舆服志】缁布冠始冠之冠也太古未有丝缯始麻布耳【三礼图】冠义始冠之缁布之冠也大古冠布齐则缁之其緌也孔子曰吾未之闻也冠而敝之可也适子冠于阼以着代也醮于客位嘉有成也三加弥尊喻其志也冠而字之敬其名也委貌周道也章甫殷道也毋追夏后氏之道也周弁殷夏收三王共皮弁素积【郊特牲】通天冠天子所冠汉制之秦礼无文祀天地明堂平冕鄙人不识谓之平天冠【蔡邕独防】进贤冠古缁布冠儒者之服也前髙七寸长八寸后髙三寸一梁下大夫一命所服两梁再命大夫二千石所服三梁三命上大夫公侯所服【三礼图】黄冠野夫黄冠草服也【郊特牲】法冠一曰柱后【柱后惠文】髙五寸以缝为展筩鐡柱卷执法者服之或谓之獬豸冠獬豸神羊能别曲直楚王尝获之故以为冠【舆服志】御史侍中金蝉左貂【汉官仪】武冠俗谓之大冠环缨无以青丝为绲加双鹍尾竪左右为鹖冠云鹖者勇雉也故赵武灵王以表武士秦施之焉帻古者有冠无帻秦加武将首餙为绛帻以表贵贱后稍作顔题汉兴续其顔却结之施巾连题却覆之今防帻是也至孝文乃髙顔续为之耳崇其巾为屋贵贱皆服之【汉舆服志】君子正其衣冠尊其瞻视俨然人望而畏之【尧曰】其冠不正望望然去之【孟子】儒者冠圎象天【礼】新沐者必弹其冠【荀子】为冠所以庄其首【文中子】峨峨然缨其冠【韩】冠切云之崔嵬【楚辞】巾谨也防冐也【释名】一字巾谓之岸帻【杂志】佩以为佩者服用之称佩者玉器之名称其服用则字従人名其器则字従玉【毛诗疑字义】所以必有佩者表意见所能故脩道无穷即佩环能夲道徳即佩琨能决嫌疑即佩玦是以见其所佩即知其能故农夫亦佩其耒耜工匠佩其斧妇人佩其针缕亦佩玉也【白虎通】古之君子必佩玉右徴角左宫羽趋以采齐行以肆夏周旋中防折旋中矩进则揖之退则之然后玉锵鸣也【礼记】君子必行佩鸣玉是以非僻之心无自而入也【同上】大夫得罪待放于郊公与之环即还与之玦即去【同上】立则磬折垂佩【曲礼】纫秋兰以为佩【楚辞】捐余玦于江中遗余佩兮澧浦【同上】
　　诗句李下不整冠【顔延年】衣冠拜紫宸【杜】儒冠多误身【杜】巍冠讲唐虞【韩】朝冠飘防纮【韩】何须不着鵕防冠【杜】隐几萧条带鹖冠【杜】只今犹着侍臣冠【山谷】巾光明白防巾【杜】头戴小乌巾【杜】风过落乌纱【杜】呼儿正葛巾【杜】首戴方头巾【李】吴江女道士头戴莲花巾【李】脱巾挂石壁露顶洒松风二老白接防两郎郎角巾【坡】半升仅漉渊眀酒二寸才容子夏巾【坡】一簮华发岸纶巾【坡】为客裁乌防【杜】白防应嫌似管寜【杜】脱防露顶王公前【杜】隤然岸巾帻【曽】
　　古今事实
　　冠章甫冠
　　孔子曰丘少居鲁衣缝掖之衣冠章甫之冠【儒行】
　　冠不正则去
　　伯夷思与乡人处其冠不正望望然去之【孟子】
　　皮冠招虞人
　　齐侯田于沛招虞人以弓不进公使执之辞曰昔我先君之田也旌以招大夫弓以招士皮冠以招虞人臣不见皮冠故不进乃舎之【左传】
　　怒发冲冠
　　蔺相如对秦王怒髪冲冠
　　裂苞楯为冠
　　楚汉防于鸿门项籍图危髙祖樊哙闻急乃裂苞楯以为冠排入羽营【周廷舆服杂事】
　　竹皮为冠
　　髙祖为亭长乃以竹皮为冠及贵常冠爵非公乗以上毋得冠刘氏冠
　　皆冠鵕防
　　髙祖时籍孺孝惠时闳孺婉佞贵幸与上卧起故恵帝时郎中皆冠鵕防具带傅脂粉化闳籍之属
　　溺冠
　　郦食其传骑士曰沛公不喜儒诸客冠儒冠来者辄觧其冠溺其中
</div>
    <div class="pagination">
<a href="古今事文类聚_page250.html">上一页</a><span>...</span><a href="古今事文类聚_page246.html">246</a><a href="古今事文类聚_page247.html">247</a><a href="古今事文类聚_page248.html">248</a><a href="古今事文类聚_page249.html">249</a><a href="古今事文类聚_page250.html">250</a><span class="current-page">251</span><a href="古今事文类聚_page252.html">252</a><a href="古今事文类聚_page253.html">253</a><a href="古今事文类聚_page254.html">254</a><a href="古今事文类聚_page255.html">255</a><a href="古今事文类聚_page256.html">256</a><span>...</span><a href="古今事文类聚_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
