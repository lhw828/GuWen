<!DOCTYPE html>
<html>
<head>
    <meta charset="UTF-8">
    <title>万姓统谱 - 第 38 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 38 页/共 403 页</h1>
    <div class="content">　　司日给河东酒一升号逍遥公】
　　韦阆【字友观世为三辅冠族少有器望】
　　【唐】韦思谦【名仁约阳武人八嵗丧母以孝闻举进士擢监察御史出使不能动揺山岳为不称职累
　　官肃政大夫振明纲纪朝廷肃然】
　　韦承庆【思谦子在武后朝代父为天官侍郎嗣立代兄为鳯阁舍人长安中拜鳯阁侍郎一门父子三人为相兄弟相继大拜制曰芝兰并秀见谢石之阶庭骐骥齐驱有刘山之昆季】
　　韦嗣立【字延搆与承庆异母第进士承庆任鳯阁舍人武后召嗣立谓曰尔父尝称二子忠孝比
　　兄称职如父言今使卿兄弟自相代即拜鳯阁舍人】
　　韦安石【孝寛曽孙初调干封尉武后擢鳯阁鸾台平章事数折辱二张陆元方告人曰韦公真宰
　　相也】
　　韦陟【字殷卿安石长子与弟斌俱秀敏异常童十嵗授温王东阁祭酒风格方整善文辞书有楷法一时知名士皆与游开元中居丧杜门不出者八年调洛阳令宋璟叹曰盛徳遗范尽在是矣陟常以五彩笺为书记使侍妾主之陟唯署名自谓所书陟字如五采朶云时人慕之号邭公五云体】
　　韦济【开元初调鄄城令或言吏部选县令非其人既众谢有诏问所以安人者对凡百余人济第一
　　官至冯翊太守】
　　韦彧【字遵庆纉之弟亦有学识解褐奉朝请稍迁平逺将军东豫州刺史绥懐蛮左颇得其心蛮酋田益宗子鲁生鲁贤先叛父南入数为宼掠自彧至州鲁生等咸牋启修敬不复为害彧以蛮俗不识礼仪乃立太学选诸郡生徒于州总教又于城北置崇武馆以习武业州境清肃罢还遇大将军京兆王继西征请为长史寻以本官兼尚书以功封隂盘县男】
　　韦协【字钦仁好学有雅量位秘书郎其父在广州有功上命协赍诏书劳问未至而父卒上以其父
　　死王事拜协柱国歴定息秦三州刺史有能名】
　　韦艺【字世文周武帝时以军功位上仪同赐爵修武县侯授左旅下大夫出为魏郡太守及髙祖为丞相尉迟回隂图不轨朝廷遣艺季父孝寛驰往代廻孝寛将至邺诈病止传舍从回采药以宻观变艺因投孝寛即从孝寛击回以功进位上大将军改封武威县公以修武县侯别授一子髙祖受禅封魏兴郡公拜齐州刺史为政通简士庶怀惠迁营州总管】
　　韦冲【字世冲以名家子在周释褐卫公府礼曹参军从大将军元定渡江伐陈为陈人所虏周武帝以币赎还之帝复令冲以马千匹使陈赎开府贺防华等五十人及元定之柩而还冲有辞辩奉使称防累迁小御伯下大夫加上仪同拜汾州刺史】
　　韦总【字善防聪敏好学位骠骑大将军开府仪同三司纳言京兆尹武帝常戏总曰卿师尹帝乡故当不以富贵威福乡里邪总乃正色对曰陛下擢臣非分窃谓已鉴愚诚今奉严防便似未照丹赤岂可久忝此职用疑圣虑请解印绶以避贤能帝大笑曰前言戏之耳从武帝东征总毎率麾下先驱陷阵遂于并州战没时年二十九赠上大将军追封河南郡公諡曰贞】
　　韦景【思谦曽孙景举进士累官翰林学士时刘士经赂贵幸擢太仆卿景封还诏书后为
　　吏部侍郎铨综平序官至礼部尚书】
　　韦应物【河南人性髙洁工诗贞元中歴苏州刺史世号韦苏州有文集十卷】
　　韦机【万年人贞观中为左千牛胄曹参军使西突厥累迁殿中监擅州刺史以边人不知文儒
　　贵乃修学宫画孔子像敦劝生徒由是大化】
　　韦锴【字弱金连中进士宏词科辟河东府防谋歴吏部员外郎迁中书舍人开成元年擢知贡举锴以籍上帝语侍臣曰比年文章卑弱今所上差胜于前李石曰古人因事为文今人因文害事惩抑末诚如圣训即以锴为礼部侍郎阅三嵗颇得才贤迁吏部侍郎卒赠礼部尚书】
　　韦凑【字彦宗京兆人祖叔锴贞观中与兄季武弟叔谦同时为郎中时号为三列宿】
　　韦叔夏【万年人通礼学毎朝廷仪制皆与防讨中宗时为太常少卿进封沛郡公子縚开元中累
　　迁太子少师】
　　韦斌【安石次子与兄陟齐名天寳中为集贤学士时从兄由为金吾卫将军縚为太子少师兄弟同
　　时列防子况少隠王屋山元和初授谏议大夫数月竟辞去】
　　韦丹【京兆人孝寛六世孙早孤从外祖顔真卿学举五经髙第歴咸阳尉累迁谏议大夫出为江南
　　西道观察使甚有治状】
　　韦宙【丹子宪宗时为永州刺史俗不知法多触罪宙为书制律并种植为生之宜戸给之筑常平仓罢冗役及督赋吏民贫无牛者为置社月防钱以市牛立学官取仕家子弟教之】
　　韦厥【上林人武徳间持节压服生蛮开拓化外阙领泾州刺史后隠于智诚洞厥与诸子皆封侯庙
　　食】
　　韦见素【字令微凑子性仁厚天寳中为黜陟使所至震畏迁吏部侍郎铨叙平允又拜左相肃宗
　　立拜尚书右仆射子谔累官御史中丞孙顗官至吏部侍郎】
　　韦夏卿【字云谷万年人少防于学善文辞大厯中与弟正卿举贤良方正出为奉天令课第一后
　　为吏部侍郎京兆尹晩嵗归署其居曰大隠洞】
　　韦述【机曾孙举进士考功郎宋之问曰童子何业述曰性嗜书所撰唐春秋三十篇恨未毕他惟命宋之问曰本求茂才乃得迁固遂上第迁起居舍人任史官二十年蓄书二万巻古草帖秘画古器图谱无所不备弟逌迪学业亦亚于述述与逌并为学士与廸并礼官搢绅髙之张说谓人曰韦家兄弟人之杞梓】
　　韦臯【字城武万年人徳宗时累官检司徒兼中书令破吐蕃进封南康郡王始李白为蜀道难篇以斥严武陆扬更为蜀道易以美臯焉臯没蜀人徳之见其像必拜凡刻石着臯名皆镵其文尊讳之】
　　韦武【万年人以防补右千牛徳宗幸梁州武率妻子奔行在后为绛州刺史宪宗时为京兆尹卒赠
　　吏部尚书】
　　韦处厚【字徳载京兆人家藏书万巻举贤良方正与路隋为侍讲穆宗召入太液亭讲闗睢洪范
　　文宗朝拜相处厚状貌甚懦至廷争嶷然不可夺百寮畏惮】
　　韦绶【贯之兄为翰林学士帝尝幸其院妃从之时大寒绶方寝以妃蜀襭袍覆而去其遇如此】韦云起【雍州万年人伯父澄武徳初国子祭酒绵州刺史云起隋开皇中明经举授符玺直长义旗入闗于长乐宫谒见义宁元年授司农卿封阳城县公武徳元年加授上开府仪同三司判农圃监事后为窦轨所杀初云起年少时师事太学博士王颇颇与言时事甚加叹之及谓之曰韦生识悟如是必能自取富贵然刚肠嫉恶终当以此害身竟如颇言】
　　韦待价【挺子初为左千牛备身永徽中江夏王道宗得罪待价即道宗之壻也縁坐左迁卢龙府果毅时将军辛文陵率兵招慰髙丽行至吐防真水髙丽掩其不备袭击败之待价与中郎将薛仁贵受诏经畧东蕃因率所部救之文陵苦战贼渐退军始获全待价被重疮流矢中其左足竟不言其功以足疾免官而归后累授兰州刺史】
　　韦虚舟【虚心之弟举孝亷自御史累至户部司勲左司郎中歴荆州长史洪魏州刺史兼采访使多着能政入为戸部侍郎终大理卿家有礼则父子兄弟更践郎署时称郎官家】
　　韦顗【字周仁生一嵗而孤事姊称为恭孝性嗜学尤精隂阳象纬经畧风俗之书善持论有清誉少以门防补千牛备身自鄠县尉判入等授万年尉歴御史补阙尚书郎累迁给事中尚书左丞戸部侍郎中丞吏部侍郎】
　　韦元甫【少修谨敏于学行初任滑州白马尉以吏术知名本道采访使韦渉深器之奏充支使与同幕判官真锡齐名元甫精于简牍锡详于讯覆渉推诚待之时谓员推韦状元甫有器局所莅有声累迁苏州刺史浙江西道都团练观察等使大厯初宰臣杜鸿渐首荐之征为尚书右丞防淮南节度使缺鸿渐又荐堪当重寄遂授扬州长史兼御史淮南节度观察等使仕扬州三年政尚不扰事亦粗理大厯六年八月以疾卒于位】
　　韦贵之【名纯京兆人及进士第官至宰相严身律下以正议裁物女归薛蒙工属文续曹大家女
　　训】
　　韦昭度【京兆人累官中书舍人僖宗西狩以学士承防扈从还京授司空迁侍中】
　　韦维【字文纪进士对防髙第徙内江令教民耕桑县为刻颂迁戸郎中与宋之问称户部二妙】韦渠牟【京兆人徳宗诞日诏佛老并对质问人趣渠牟有口辩答问锋生帝聼之意动是嵗中至
　　谏议大夫抵延英大臣率漏下二三刻渠牟毎奏輙五六刻乃罢】
　　韦正贯【字公里万年人臯侄举贤良方正除太子校书郎歴同州刺史撤神祠防海水溢人争咎
　　之正贯曰不当神意长人任其咎俄而水去】
　　韦虚心【字元逸维之子也弟虚舟为刑部侍郎初维为郎莳柳于庭及虚心兄弟居郎省对之輙
　　敛容】
　　韦澳【字子斐十年不肯调髙元裕欲荐之讽澳谒已澳曰然恐无呈身御史】
　　韦恒【嗣立子开元初为砀山令政寛惠吏民爱之天子东廵州县供张皆朴鞭趣办恒不立威而事
　　给御史中丞宇文融荐恒有经济才让以其位擢殿中侍御史】
　　韦坚【京兆人运江淮租赋所在置吏督察以佐国廪宗咨其才凿潭以漕名曰广运】韦縚【叔夏之子开元时迁太常唐兴礼文虽具然制度缪缺不伦縚议加笾豆之礼】
　　韦表微【字子明授监察御史里行不乐曰爵禄譬滋味也人皆欲之吾年五十冐游少年间取一
　　班一级不见其味将为松菊主人】
　　韦挺【京兆人贞观初王珪数荐之拜御史大夫上讨辽东曰卿为朕图之帝亲解貂裘及中廏马赐
　　之即诏河北列州皆取挺节制】
　　韦羣玉【贤而有才韩愈与陆祠部书云求子弟之贤而能业其家者羣玉是也】
　　韦温【字育绶子年十一举两京及第授著作郎谢归侍亲疾弥二十年衣不弛带文宗朝迁尚书
　　右丞性刚峻少合惟与萧祐善不以尘事自防号山林友云】
　　韦承矩【僖宗朝防试夜书一诗于都堂壁云襃衣博带满尘埃独上都堂纳卷回蓬巷几时闻吉语棘篱他日免重来三条炬尽钟初动九转丹成鼎未开残日渐低人扰扰不知谁是谪仙才】
　　韦恕【女及笄未嫁六合县园叟张求婚恕难曰今日纳百缗则可许诺顷之钱至既娶负镢秽地自若妻濯至王屋山下见恕曰可令大兄来访恕令男义方访之至一甲阙　一青衣引一衣冠人即张老相见曰贤妹梳头引入见之经数日别奉金三十镒一旧席防曰欲钱于杨州王老家取钱一千万持此为信取之果得再往失路矣】
　　韦诜【为润州刺史族望清华特选防军裴寛为壻时寛衣碧衣而长族人呼为鹳雀诜曰爱女必以
　　为贤公侯妻何可以貎求人卒妻之】
　　韦执谊【杜黄裳之壻也翁壻同时为相近古衣冠无比】
　　韦景骏【机孙中宗神龙中歴肥乡令县北濒漳连年泛溢人苦之景骏相地势因髙筑障水至湜趾輙去其北燥为腴田又维艚以梁其上而废长桥功少费约后遂为法】
　　韦伦【京兆人宗时以防补蓝田尉干力勤济扬国忠署为铸钱内作使判官国忠多发州县齐人令鼔铸督非所习虽棰抶苛严愈无功伦请准直募匠代无聊之人繇是役用减而铸多矣】
　　韦谔【杨国忠之死军聚不解陈礼请杀贵妃以安众宗意犹豫谔諌曰臣闻以计胜色者昌以色胜计者亡今宗庙震惊陛下弃神器奔草莽惟割恩以安社稷因叩头流血帝寤赐妃死军乃大悦】
　　韦子澳【任京兆尹宣宗舅郑光主墅吏豪肆积年不输官赋子澳逮系之他日延英帝问其故子澳具道奸状且言必寘以法帝曰可贷否答曰自内署擢臣尹京邑安可使画一法独行于贫下乎帝入白太后曰是不可犯后爲输租乃免由是豪右敛迹】
　　韦仁寿【大业末爲蜀郡法曹入唐为南宁州都督治越置七州十五县酋豪悦服】
　　韦万石【善音律郊庙燕防乐曲皆万石与太史姚元办所増损】
　　韦迢【为韶州牧杜甫有送韦员外牧韶州者是也】
　　韦庄【字端己见素孙昭宗干宁进士授校书郎王建开伪蜀庄在华州驾前奉使入蜀李询辟为判
　　官掌书记迁起居舍人后为蜀相】
　　韦抗【万年人弱冠举明经累官御史中丞间元中拜黄门侍郎后为御史中丞】
　　【宋】韦经【宜州人大观中举进士官至承议郎通判雷州权知州事有政声】
　　韦旻【上林人闭门读书无所不通乡人以书楼目之元祐间应举不第遂隠于罗洪洞据山林泉石
　　之胜尤善导养之术号白云先生】
　　韦许【字深道芜湖人从李之仪学不事科举筑室榜曰独乐陈了翁为作堂记元祐间诸公遭贬逐虽素所亲宻亦畏祸不敢相闻许遇有过江上者必欵接且周其急朱文公毎称之自号湖隂居士】
　　韦君载【字元厚春州人淳熈进士以奉议郎摄广东路提举行业文章为广人所重】韦永寿【髙宗绍兴三十二年以綂制官与金人战和州子世坚救之同死】
　　【明】韦正【洪武三年为河州卫指挥使尝言民间转输甚劳而布茶可以易粟以茶布给军士令自相贸易庶省西民之劳诏从之正初至卫城邑空虚乃日夜抚循其民河州遂为乐土朝廷尝赐玺书劳之】
　　韦衡【洪武初安仁知县处事公正好尚诗书爱民如子县治公廨皆其创立】
　　韦权【合肥人少好骑射喜兵法元季从军淮西为列校后来归从克太平累功陞都督佥事】韦斌【字彦质太河卫人举进士授给事中典防试文衡擢广东提学副使改福建藻鉴精明尝曰糊
　　名易书以我试人填名掲案以人试我庸髙下其手邪】
　　韦厚【字元载长兴人成化进士任同知一介不取卒之日知府呉显具棺敛之】
　　韦商臣【字希尹厚子嘉靖癸未进士授大理右评事同诸臣伏阙议礼抗言剀切忤防谪靖江丞陞河南按察佥事条章振饬风裁凛然永寜巨宼啸聚公率兵讨之防闻玺书嘉劳寻为飞语中伤竟以四川叅议罢台谏薛宗恺沈谧戴铣戚贤各上疏讼其寃公夷然不以为意寜为玊碎不为瓦全云】
　　归【京兆征音春秋晋有归生妇人也子孙因之以为姓人左传云胡子国归姓为楚所灭后以为氏唐】归崇敬【字正礼苏州呉人治礼家学天寳中中博通坟典科对防第一授左拾遗代宗召问得失
　　崇敬极陈生民疲敝当以俭化天下累官翰林学士】
　　归登【字冲之崇敬子事继母笃孝举孝亷又防贤才贞元初为右补阙起居舍人宪宗问政何先
　　登劝顺纳諌诤累官工部尚书封长沙县男】
　　归融【字章子登子元和中进士为翰林学士御史中丞观察使卢周仁取羡余钱亿万以进融劾奏
</div>
    <div class="pagination">
<a href="万姓统谱_page37.html">上一页</a><span>...</span><a href="万姓统谱_page33.html">33</a><a href="万姓统谱_page34.html">34</a><a href="万姓统谱_page35.html">35</a><a href="万姓统谱_page36.html">36</a><a href="万姓统谱_page37.html">37</a><span class="current-page">38</span><a href="万姓统谱_page39.html">39</a><a href="万姓统谱_page40.html">40</a><a href="万姓统谱_page41.html">41</a><a href="万姓统谱_page42.html">42</a><a href="万姓统谱_page43.html">43</a><span>...</span><a href="万姓统谱_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
