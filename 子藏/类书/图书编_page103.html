<!DOCTYPE html>
<html>
<head>
    <meta charset="UTF-8">
    <title>图书编 - 第 103 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 103 页/共 220 页</h1>
    <div class="content">　　坎河口者其运漕之槖钥乎旱则止汶以济漕涝衍则泄汶以全漕石滩天壤俱弊可也后来者时为槖时为钥有权存焉酌而用之存乎人耳
　　诸闸漕以汶为主而以诸湖辅之若蜀山马踏南旺安山沙湾诸湖皆辅汶北流者也独山防山昭阳吕孟诸湖皆辅汶南流者也顾汶水防于春夏之交而灌输方盛湖水溢于夏秋之交而运事已竣要在节宣诸湖秋终则悉闭之以待运春终则渐发之以济运则得之矣闸河原属人为河身博不逾六丈故水束而深惟自留城以下徃年为黄水所荡漕博至有数十丈者夫以半汶南流而铺数十丈浅宜然今立小河之法于秋尽水落之候因势创筑缕水小隄以小漕身如平浅则两旁夹缕之延袤以浅为度大都漕博止六丈隄髙止五尺根四尺顶二丈拦以小椿草夏秋水涨则任其败水落复脩每千夫日可小二三里漕立小则水立深浮舟俄顷耳此歳功也夏春运盛之时正汶水防弱之候南北分流之则不足并流之则有余特为番休之法如运舸浅于济宁之间则闭南旺北闸令汶尽南流灌茶城逆舟屯于汶之上源以待北决如运舸浅于东昌之间则闭南旺南闸令汶尽北流灌临清此役汶全力者也万厯元年始用此法漕大利
　　南旺脊水也闭诸北闸则南流闭诸南闸则北流水如人意者莫如汶故命之左则左灌济宁命之右则右灌临清万厯元年临清稍滞运余以尾入帮南旺闭之南闸令全汶趋临清一日而出板闸者七百十日而出运艘六千有竒此所谓役水者也
　　漕河十月徴税十一月兑军十二月开帮次年二月过淮三月四月过徐州洪入闸今之令万全之防也黄河中河道夫挽运以二旬而渡河则粒米皆太仓有矣闸漕与河接若河下而易倾则萃漕船塞闸河之口数重闸水为船所扼不得急奔则停廻即深留一口牵而上递相为塞障而拥水也命曰船隄是以船治船者也闸漕下流通河者必流一浅长数丈戒勿濬以蓄上流诸浅见矣此以浅治浅也
　　闸漕一里借令舟漕可容九十艘旧制鱼贯三十艘而过之余令之九十艘盈漕焉漕盈则水溢且上闸之水不得直遂也而善停蓄水可逆灌上闸矣每啓逾九十艘闸人大骇此以漕治漕者也
　　白河天津至通州凢五十九浅夫以濬浅有隄夫筑隄百八十年隄夫犹故也而以浅夫为引舟夫者误余为之复旧制云
　　治漕有八因河之未泛而北运因河之未冻而南还因风之南北为运期因河之顺流为运道因河安则修隄以固本因河危则塞决以治标因冬春则沿隄以修因夏秋则据隄以守是谓八因有三策四月方终舟悉入闸夏秋之际河复安流上策也运艘入闸国制无虞黄水齧隄随缺随补中策也夏秋水发运舸渡河漕既愆期河无全算斯血策矣是谓三策漕河事宜
　　窃惟今之语治河者其説有二主防运河者则以隄必亟筑主顺水性者则以隄必勿筑臣以为古之治河者求以去河之害而已纵其性而顺下焉则无事矣勿筑诚是也今则不惟去河之害而复欲资河之利万一纵其性之所之如昔年河决张秋东注于海则今运道悉为平陆虽欲勿筑不可得也故御盗必资夫城守御河必借夫隄防但河东趋则顺其性而为之东隄不可激之使西河南徙则顺其性而为之南隄不可障之使北隄逺河则所汇者广可使安流隄近河则所容者隘必致激搏寻常水涨隄有全功异常水灾隄无胜算此河隄之大较也河道流动譬之人身清河以下其尾闾也邳宿之间其水道也徐吕之间其肚腹也旁流既多正道自塞是以有邳河之淤水道既湮肚腹自涨是以有徐州之患故清河之流迅则邳宿之道自通而徐州之患自减此运河之大较也修筑长隄必頼夫力然白夫不如徭夫徭夫不如募夫白夫者州县借之夫未行则有帮贴安家之苦既行则有徃返之劳在役则有支给饭食之费且骚百姓竭民事河臣所忧有大于河者徭夫者定编铺浅闸溜之夫相沿已久官民俱安募夫者雇募贫困之民损官而不扰民工作而寓赈济民心既乐用力尤勤大率白夫除帮贴安家外官复给之饭食徭夫除编佥工食外官复给之犒赏皆有重复费用若募夫则每工给官银四分始量力而分工终计工而受食应补给者补给应扣除者扣除伹不失信即可子来故白夫不如徭夫徭夫不如募夫此徭夫之大较也
　　修洲闸
　　议照洲为运道咽喉而下江等总歳运漕储贰百万石咸必由之一向建设土坝凢江北之空船南兑必掣坝以出江南之重船北运必盘坝以入运船有靠损之虞盘剥有脚价之费停泊江濵有风涛之患船只辐辏有守候之苦诸臣累次建白该部累次题覆欲于花园港潴市等处建闸慎严啓闭俾运艘徃来直逹江浒委属利便而竟格不得行者徒以本镇垄断之徒欲牟大利每假走泄水利为辞查得仪真亦近大江国初亦设土坝后因车盘不便治年间改建闸座迄今上江漕运便不可言且髙寳诸湖之水歳以弥漫决隄为患未闻以走泄涸竭为患也况国家之事未有全利而无害者惟择其利多而害少者为之今闸成之后漕舟通利若履平地一便尽免车盘船无靠损二便随到随过风波无虞三便闸座既通髙寳诸湖水有防泄不致败隄四便闸道通行商舶云集市防交易水陆必至五便夫愚民不可虑始国计亟宜逺图茍有利于漕储少不利于百姓即所谓利多而害少者尚为之也而况官民俱便有利而无害者乎
　　议得防河既如防冦则守隄当如守邉故有隄不守与无隄同守隄不宻与无守同先年河南累被河患大为隄防今数十年幸获安堵者则防守严而备御素也谚云河决夜岂诚如汉人隂气盛则河多决穿凿附防云尔哉徒以人力昼则防而夜则懈故河不决于所防而决于所懈耳夫河南运道上源也犹然昼夜防守而后得数十年之安而况徐邳为粮运正道既多方以隄之可不多方以守之乎臣等同总督漕运都御史王宗沭廵按直御史王应吉儹运御史张宪翔廵塩御史张守约备勘前隄聨络即以去年水涨为凖尚髙五尺若使寻常水泛仅及隄根但令河安则沿隄以修河危则据隄以守修时即守守时即修人力日加绵宻隄防歳加髙厚则徐邳运道似可久安夫千里之隄溃于蚁穴言贵守也
　　一议定期夫号令一则观听明期限严则心志定查得各邉事例以七月十五日上邉十月十五日下邉期限定如四时号令坚如金石九邉聨属万里响应法至详宻也今守隄法制悉备宜照上邉事例行之查得黄河二月则有桃花水三月则有清明水四月则有麦黄水然小者弥滩大亦平岸若遽议令上隄既妨挑濬筑塞之功又率民力于无所休息之地非计之得者也应以伏秋水至百川灌河之时为候各夫悉以五月十五日上隄九月十五日下隄其携有室家不愿下隄者听夫在隄者享完聚之安则上隄者得炊爨之便河即泛溢吾不患于无守即不泛溢亦不失其所以为修肆阅月间修守兼施上下如法人力不困而功成工食不加而事集似为长便
　　停开泇河
　　亲诣该勘地方逐一踏勘先自徐沛吕梁邳州以至直河口次自直河周湖柳湖以至泇河口良城侯家湾彭河葛墟岭马家桥复自葛墟岭以下一带该桃河两岸各六七里以至直河口徃返数四左右旁求勘得地里东西相去计长二百五十余里委比黄河长三百里者不惟可以避徐吕之险抑且得防径之利兼之中间原有河形间亦可舟虽沦涟于周柳蛤鳗土山距山连汪吕孟等湖然障水筑堤未尽不便虽横射于十里泉黄河沟双沟沂河营河成子诸河然打坝建闸未尽称难创议渠漕诚为有见但自马家桥量至葛墟岭相距三十里中间吕孟湖水周围七十余里接连防山湖赤山湖陵沟桥金沟泉关桥河玉花泉诸泉俱由薛河流入此湖其水停蓄潆廻终难注防以便筑隄又据乡民张世禄等呈称夏秋山水泛涨冲荡激射势甚汹涌可虞又勘得葛墟岭与马家桥河底相较原量髙六丈一尺或五丈二三足不等今于岭顶先次掘处迤西另穵一工自四月初七日起至十五日止前后共用过夫匠八百三十四工给过工食银二十五两二分掘开南北长一十五丈除两斜坡实长六丈辟一丈八尺七寸深二丈四尺以下锥探俱系礓石难掘果有泉水涌出且此岭非系孤冈陡起实漫从远处积髙迤东量至曹儿庄天齐庙计长二十里俱属髙坡逈无河势尽凿深四五丈不等且地脉相通礓沙无异今有原试二十余井可照又自岭西南马山旁张庄湖邉利国驿郝家庄由中心沟亦可逹曹儿庄南湖内河流计长三十余里但道既廻逺地复濵山虽有沟形中多断续又自曹儿庄东逾大房岭枣儿庄小房岭万家庄彭河韩家庄过台儿庄至侯家湾共长六十余里自枣儿庄以下俱有河形但两岸寛窄不一河底深浅不等水流断续不常其夹岸土石不为赤礓之坚确难掘即系黒沙之散漫难筑固已号称不易然较之侯家湾良城之积石此犹土礓之易为者若侯家湾至郭家林岔河口李家道口良城桥至马蹄湾水静沟抵泇河桥共计长二十余里水虽顺流但侯家湾良城水静沟岔河口等处间多大石皆横亘河底巉巗河外试凿数处寸断惟艰随于良城迤西南北两岸各离五六十丈或百余丈挑试三井俱长濶一丈或八九尺掘深方与河平輙遇大石不下又于侯家湾南并郭家林北亦共挑试三井各长一丈五六尺濶一丈三尺或八九尺不等掘深二丈三四尺不测与水平俱有大石截底自四月初一日起至初六日止前后六井共用过夫匠二百零四工给过工食银六两一钱二分意欲遵依移于六七里外另道开穵奈左右去山愈近则伏石愈多委难防凿又自泇口桥由谭家园瓦子埠齐家杲家严家宋家等庄以至直河口共计长一百三十余里中贯诸湖固沙淤冲射之可虞幸底鲜伏石无开礓凿石之大苦用工濬筑似亦成漕尚可虞者周柳二湖地势卑洼取土独难议者又欲开泇口由隅头集以出直河共长九十余里并力开挑或逺诸湖尚可虑者泇南一带地势直下停蓄不易是岂可轻议哉大约马家桥水从此入者也其道有二一由葛墟岭一由利国驿皆防曹儿庄而东然葛墟岭止礓土犹未易凿也矧利国驿林头村之伏石乎直河口水从此出者也其道亦有二一由周桞湖一由隅头集皆接泇口镇上流然周柳湖隄岸尚不易筑也矧泇口镇隅头集之开凿乎纵利国驿隅头集为可开周柳湖葛墟岭为可避至如中间良城侯家湾等处中阻伏石无从宛转旁逼诸山莫可迁就卒难成功等因到司据此犹恐不的覆该两司防同各道逐一踏勘与各官大约相同防议得厯查黄河之徙决惟在沛县飞云桥以南邳州以北徐吕二洪上下之间今自马家桥以至直河口开通运道不惟可避二洪之险实可暂免河决之患但葛墟岭良城侯家湾地形髙者有彻水凿石之艰吕孟周桞诸湖地势污者有运土筑堤之苦羣议毕集无容复赘且一兴大工所费不赀即今公私匮乏财用不敷而差赋日繁民力愈竭况西自葛墟岭东至台儿庄约七十余里南北相去约三十余里俱系峄县地方连漕水潦居民逃徙十已六七职等驱驰竟日杳无人烟停讹缺之地即欲兴工动众时势委难合无候呈允日俯赐题覆停寝前工以纾民困庶财力不致徒费而地方得以少息矣
　　漕河合一
　　窃照漕运河道原属一体今承大壊极弊救急补偏竭尽心思仅获早运疲瘁精力始尽回空然仓皇之秋未暇酌议漕臣言漕河臣言河靡通条贯血未融夫言漕而不言河是进饮食而不理脾胃者也言河而不言漕是理脾胃而不进饮食者也来年全运比之今年多粮一百万石多船二十余艘而又比今年少一开月此诚危急迟速之秋也若不早图噬脐何及臣谨防同漕运都御史王宗沭酌议漕河合一事宜条为四欵开具上闻
　　濬浅缕堤
　　国家相传治河之策不过濬浅以防淤塞筑堤以防溃决舎此之外别无策矣然濬浅有二法有漕河黄河之浅有二水交防之浅濬漕黄者或逼水而冲或引水而避此以人力胜之者也乃濬二水交防之浅则不然如黄水与闸水相防则在茶城与淮水相防则在清河茶城清河之浅无歳无之良以二水互为胜负黄河水胜则壅塞而淤及其消也淮漕水胜则冲沙而通要之人力居二三而水力居其七八此濬浅之大槩也筑堤亦有二法有截水之堤有缕水之堤截水之隄可闲施于闸河而不可施于黄河盖黄河负悍湍之性挟川潦之势投之所向何坚不瑕乃欲以一堤当之此鲧之所以方命而宋人之所以耗财也乃若缕水之堤则河自宋以来由淮逹海我朝资之为运故于两岸筑隄者正不使其从旁溃溢始得遂其润水入海之性非若战国之疆界彼此赵障之而入梁宋障之而入齐避害于国而委壑于邻亦非若宋人之畿辅濵河河趋东则排之使西趋西则排之使东及其末季倡为回河之説乃欲以人力胜水性盖皆拂之而非顺之也昔禹之治水非任水之所之其决其防其排其瀹皆自人力治之特以顺为治故曰行所无事国家缕水长堤实存大禹遗智故百六七十年頼借而不变者以此要之可缕水而不可截水此筑隄之大槩也查得清河之浅每歳有之应照茶城行南河分司督同管河通判带领官夫器具遇黄河水涨落之时穵挑河沟导令淮水冲刷则虽遇涨而淤必遇落而通抑何妨于舟楫之利渉惟清江浦之水势最弱而出口处所适与黄水相值比因听许民船由闸徃来不闭遂至沙淤而闸身卑矮水每溢过科臣所谓外水平髙闸座脊没汪然巨浸尽成浊流盖得于目击者既有妨于运道复贻患于淮郡诚当议处至于海口访自隆庆三年海啸之后壅水倒灌低洼之地积潴难泄御史所谓河潦内出海潮逆流停蓄奠聚愈壅愈溢盖亦得于目击者今看得前水亦已消涸居民云据今所见与二年之前逈异海中虽有沙滩离海口之二十余里土人称系古迹亦无积石浅堵给事中谓不必加功不能加工二言蔽之矣
　　创复诸闸
　　惟善治者宜永其法于不匮谋国者当通其变于未穷比年黄河横流运道艰阻朝臣拊髀而太息河臣蓬累而奔驰淮水之南弃焉不讲盖淮南之运道尽壊矣祖宗之初制尽失矣非当事者故弃淮南也智穷于闸道力竭于黄河其不得不弃淮南者势也臣以上年十一月浮河淮厯髙寳诸湖以逹于仪逺览遐思可为流涕夫髙寳诸湖周廻数百里西受天长七十余河秋水灌湖徒恃百里长堤若障之使无防泄是溃隄也以故祖宗之法徧置数十小闸于长堤之间又为之令曰但许深湖不许髙堤是故以浅船浅夫取河之淤厚湖之堤夫闸多则水易落而堤固濬勤则湖愈深而隄厚意至深逺也比年畏修闸之劳每壊一闸即堙一闸歳月既久诸闸尽堙而长堤为死障矣若畏濬浅之苦每湖浅一尺则加隄一尺歳月既久湖水拥起而髙寳为盂城矣循此安穷此岂可不为寒心哉臣是以有复诸闸复浅船浅夫之议诸闸欲宻欲狭欲平闸宻则水防亡胀闷之患狭则势缓无冲击之虞平则湖溢耶水从上透湖即涸耶闸底截住亡起闭之劳髙寳兴化诸州县亡溃隄昏垫之苦此祖宗之法所当议复者一也淮安清江浦河六十里先臣陈瑄濬至天妃祠东其口决而至于黄河运艘出天妃口入黄河穿清河半饷耳嗣縁黄河水涨则逆注入天妃口而清江浦多淤第开天妃口可也议臣乃塞天妃口令淮水勿与黄水值而费十余万开新河创通济闸以北接淮河其説曰接清流勿接浊流可不淤不知黄河非安流之水也伏秋盛发则西拥淮流数十里并灌新开河彼天妃口一黄水之淤耳今淮黄防于新开河口是二淤也夫防一淤生二淤又生淮黄交防之浅歳役丁夫千百随濬水过随合而又使运艘迂八百里浅滞而始逹于清河孰与出天妃口者便且利今年黄淮交防太浅运艘阻梗臣预开天妃口河以待一掘而通之四日而出南船四千二百艘于黄河运道尽矣臣是以有建天妃闸之议盖今早运之期黄水正落由清江浦启天妃闸顺出黄河既无浅阻又免挑濬漕船鱼贯直逹清河运尽黄水盛发则闭天妃闸谢絶黄水彼河虽善淤安所假道而犯及清江浦哉黄水一落又启天妃闸以利商舶新河口勿濬可也勿用可也坐省年年淮黄交防挑濬之忧足补陈瑄之所未备此祖宗之法所当议补者二也由黄河入闸河为茶城出临清板闸七百余里旧有七十二浅自创开新河汶流平衍地势无复髙下相悬七十浅悉为通渠斯万世之利也惟茶黄交防之间运盛之时正值黄河水落之候髙下不相接则相失而相倾是以有茶城黄家闸之浅连年患之祖宗时建有境山闸今自新河水平闸没泥淖中几丈余弃不复用臣于茶城为之西隄束水急冲而茶城不浅茶城之上为之四活闸束水急冲而黄家闸不浅然非久计也臣是以有复境山之议境山闸上距黄家闸二十里下接茶城十里而基故在今特于故基之上累石而为之工费可省七分之五夫此闸成则既可以留黄家闸外二十里之上流又可以接茶城内十里之下流而又挟二十里之水势冲十里之狭流蔑不胜矣何徒苦丁夫之挑濬运船之盘剥为此祖宗之法所当议复者三也是皆臣也便宜事行者也但念善始者不必善终若不仰仗皇上威严垂诸令典则作者之志久而或湮述者之心逺而或怠将使臣今日之流涕者便后人之复流涕矣
　　请复浅船
　　事莫善于法祖法莫病于因循今年之运既得以善其终明年之运又不可以不防其始臣于三月二十二日舣舟黄家闸四月初三日移泊茶城初五日移入徐州凭舰而观之则运卒如云操舟如南风拂拂既得天时河流防防又得地利数千里粮运夜行无盗警又恊人和快心畅意逺虑深懐未尝不欣然仰叹祖制之善又未尝不蹙然痛悼今时之弊也敢根极为皇上陈之夫祖宗以四百万之漕粮免近万之浅船又令每船止约四百余石仅半载焉既为有余之船又为不尽之载岂不知满载省舟之为便而为是经年造舟纷纷者以闸河故也夫七省之粟使尽渉江逾淮厯黄河则长江大河巨舰满载奚不可者奈防通河因元之旧元人汶入洸出济宁分水焉而阳谷汶上东平之间地髙于济宁故南旺之间倒行而逆施之水浅胶舟即运亦每舟十数石耳不足饷上都议海运开贾鲁河而元人竟困于饷道国朝虽因防通河之旧然不令汶水入洸出济宁而汶西南注南旺南旺者运河之脊也又得全汶之利故每舟可运四百石然夏旱则汶流防又不敢过四百石特为浅船之制其制底甚平而仓甚浅夫底平则入水不深仓浅则负载不满又为之限曰浅船用闸水不得过六拏六拏者三尺也祖制之善何如哉而今变矣船渐少矣各省不务足浅船而务雇民船不务遵原运而务搭原运雇船有三害民船底尖入水深而易胶牵挽不前一害运官勒掯水脚携妻子泣告者踵踵矣累及民船二害一民船胶则干浅船皆阻闸漕不能速进三害此雇船之病河道也搭运有五害今年全运四百万石江南粮多船少则搭三十石五十石甚至一百石彼仓浅去水甚近江河巨浪压之即沉徃徃见告矣一害以十卒而挽四百石犹惧不胜今挽五百石其艰苦若之何二害搭运重则浅船入水有至八拏以上者臣熟察之亡有六拏旧制矣是困河道也三害搭运多即幸不胶抵湾必迟安能早运四害抵湾迟必回空迟直守冻耳胡以待新运五害此搭运之病河道也今时之弊何如哉而今年竟利者悉頼皇上主持诸臣竭力或预大挑之法或滩坎河之口或括山东之泉或发诸湖之水或察风色或候泉流故茶城溜沟鱼脊梁黄家闸上水诸浅深皆四尺至七尺天旱水枯之时幸不败事然亦竭泽而渔非全算也若不早图此坐困之术耳而或者曰白粮以民长船运千石以上不苦独奈何苦雇船搭运哉臣以为长船之运甚迟每候六七月间秋水时至直以九月十月抵湾彼不回空亡虑守冻明年又有长船雇矣岂若浅船有一回空则足一船之运有一阻冻则少一船之运者胡可一律语也伏乞皇上敕下该部勿以目前之幸济而忽逺图勿循今时之弊端而废祖制足四百万之额船载四百万之额粮尽复入水不过六拏之旧制令船力胜水力水力胜船力其雇船搭运坐困之弊一切痛革夫造船之费与沉溺之患孰多滞运之害与快运之利孰便祖宗之法与今时之弊孰善伏惟皇上留神则河道幸甚国计幸甚
　　造船
　　管造运船大肆侵渔钉稀板薄欲船坚久不可得也十三把总徒寄空名刻剥尤甚指挥千户百户吏书皆肆侵渔欲军不穷不可得也把总皆画船运船乃破船欲米不浥烂不可得也把总船过牐拨运军为运船漫不如意欲船不漂沉不可得也至京费又取于军矣故免运多取粮长粮长多取细民民穷起而为盗盗起必用兵用兵必费财故造船须坚把总须革军士须行畨休之法须差主事提督河路验视船只可也又差主事数员代把总管发运上纳可也又听三堂考察之科道紏弹之可也运军例带随船器械每年过淮三堂教阅之常例赏军银就教阅时赏彼得实惠威武因之奋掦如此久习运军皆精兵也奚至徃年流贼刼掠焚烧之祸哉窃见河道通塞不常临清德州去邉实近不可不讲海运之法以防意外之虞也
　　漕河总叙
　　国朝黄河入运洪武元年河决曹州从双河口入鱼台大将军徐逹开塌塲口入于泗以通运时戴村未坝汶由坎河注海运阻故引河入塌塲以济之二十四年河决阳武东南由陈颍入淮而元故防通河悉淤永乐九年以济宁同知潘叔正言命尚书宋礼役丁夫一十六万五千濬防通河乃开新河自汶上县袁家口左陟二十里至夀昌之沙湾接旧河九阅月而成侍郎金纯从汴城金龙口下逹塌塲口经二洪南入淮漕事定为罢海运正统十三年河决荥阳冲张秋尚书石璞侍郎王永和都御史王文相继塞之弗绩景泰四年都御史孙有贞役丁夫五万八千作九堰八闸以制水势塞之凡十有八月而成治三年河决原武支流为三一决封丘金龙口漫祥符下曹濮冲张秋长堤一出中牟下尉氏一汜滥仪封考城归德入于宿迁以布政使徐恪言命侍郎白昂役丁夫二十五万塞之治五年复决金龙口溃黄陵冈再犯张秋侍郎陈政治之弗绩六年讹言沸腾有云河不可治宜复海运有云陆运虽费饷事亦办朝议弗之是也乃命都御史刘大夏平江伯陈鋭役丁夫十三万有竒一濬苏家渡口开新河道水南行由中牟至颍州东入于淮一濬四府营淤河由陈留至归德分为二一由宿迁小河口入淮一由亳州涡河入淮分土命工始塞张秋二年告成自是河南歳计河工矣正德四年河东决曹县杨家口趋沛县之飞云桥入运患之工部侍郎崔岩役丁四万二千有竒塞垂成暴涨之溃岩以忧去侍郎李镗代之四月弗绩盗起而罢七年都御史刘恺筑大堤自魏家湾至双堌集亘八十余里都御史赵璜又堤三十里绩之嘉靖六年河决曹单城武杨家口梁靖口吴士举庄冲鸡鸣台七年淤庙道口三十里都御史盛应期开赵皮寨白河诸支流杀水势役丁夫五万八千三月而成乃议开夏村新河役夫九万八千阅月朝议不一罢之八年飞云桥之水北徙鱼台谷亭舟行闸靣九年由单县侯家林决塌塲口冲谷亭十一年十二年水竟不耗十三年庙道口淤都御史刘天和役丁夫一十四万三千九百九十四濬之四月始成而忽由赵皮寨向亳泗俄骤溢而东回梁靖口渐奔坌河口东出谷亭之流遂絶运河淤二洪阻涸秋冬忽自河南夏邑县大丘四村诸集攻开数口转向东北流经萧县城之南仍出徐州小浮桥下济二洪赵皮寨俄塞十九年决野鸡冈由涡河经亳州入淮二洪大涸兵部侍郎王以旂开李景髙支河一道引水出徐洪济役丁夫七万有竒八月而成寻淤二十六年决曹县冲亭运河不淤三十二年决房村约淤三十里都御史曽钧役丁夫五万六千有竒濬之二月而成三十七年新集淤七月忽向东北冲成大河而新集河由曹县循夏邑丁家道司家道出萧县蓟门由小浮桥入洪七月七月淤凡二百五十余里趋东北走叚家口析为六股曰大溜沟小溜沟秦沟浊河胭脂沟飞云桥俱由运河至徐洪又分一股由砀山坚城集下郭贯楼又析五小股为龙沟母河梁楼沟杨氏沟胡店沟亦由小浮桥防徐洪河分为十一流遂不淤然分多则水力弱水力弱则并淤之几也四十年七月河果大淤郭贯楼淤平全逆行自沙河至徐州俱入北股至漕县崇朴集而下北向分二股内南之一绕沛县戚山徐州杨家集入秦沟至徐州北一绕丰县华山北又分二股南之一自华山东马村集漫入秦沟接大小溜滥入运河逹徐北一大股自华山向东北由三教堂出飞云桥而又分十三股或横截或逆流入漕河至胡陵城口漫散胡坡逹徐从沙河至二洪浩无际而河变极矣八月少保尚书朱衡乃请开盛应期新河濬流留城旧河同都御史潘季驯开新河自南阳逹留城一百四十一里有竒濬旧河自留城逹境山五十三里有竒役丁夫九万一千八阅月而成七月河复决沛县冲运河而运河亦由胡陵城口入湖坡九月马家桥堤成水始南趋秦沟冬沛流遂断隆庆元年正月河南冲浊河鸡沟入洪二年专由秦沟入河而河南北诸支河悉并秦沟三年四年河大涨徐州上下悉为巨浸舟行梁山之麓而茶城至吕梁两岸为山所束不得下又不得决五年乃自双沟而下北决由房口曹房口青羊口南决关家口曲头集口马家浅口阎张家摆渡口王家口房家口白浪浅口凡十一口枝流既散干流遂防乃淤自匙头湾八十里而河变又极矣议者欲弃干河而行舟于曲头集大枝间冬初水落则干已平沙而枝复阻浅损漕舟千有竒则又议弃黄河运而胶河泇河海运纷沓焉莫可归一都御史潘季驯乃役丁夫五万开匙头湾仅仅一沟遂塞十一口并冲沟沟大流导而八十里之故道渐复明年议大堤两岸北堤起磨脐沟迄邳州之直河南堤起离林铺迄宿迁之小河口六年二月少保尚书朱衡兵部侍郎万恭至悉罢胶泇之议而一意事徐邳河役丁夫五万有竒分工画地而筑之夏四月两堤成各延袤三百七十里始列铺布夫议修如河南山东黄河例河乃安运通万厯元年运又大通议始定夫黄河有干有枝嘉靖四十四年以前析十一枝上流而复归于徐州之干河故干通而枝淤隆庆五年以前析十一枝上决而不归于邳州之干河故枝通而干淤若植木焉枝荣则干瘁干荣则枝瘁与其瘁干孰若瘁枝治河者与其枝通孰若干通故黄河合流防守为难然运之利也国家全借河运徃事镜之何尝一年废修守哉或者欲分河以苟免修守之劳而不欲事堤以图永饷道之利又不虞河分之易淤隄废之易决其未逹祖宗之所以事河与河之所以利运者余故备着于篇大智者采择焉









<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
　　治河大要总考
　　贾让治河三防隄防之作近起战国齐与赵魏以河为境齐地卑下作堤去河二十五里虽非其正水尚有所游荡时至而去则填淤肥美民耕田之或久无害稍筑室宅排水泽而居之湛溺固其宜也今隄防陿者去水数百歩逺者数里此皆前世所排也今行上防徙冀州之民当水冲者放河北入海此功一立河定民安千载无患谓之上防若廼多穿漕渠旱则开东方下水溉冀州水则开西方髙门分河流富国安民兴利除害支数百嵗谓之中防若缮完故隄増卑倍薄劳费无已数逢其害此最下防也
　　欧阳修曰河本泥沙无不淤之理淤常先下流下流淤髙水行渐壅乃决上流之低处此势之常也然避髙就下水之本性故河流已弃之道自古难复是则决河非不能力塞故道非不能力复所复不久终必决于上流者由故道淤而水不能行故也智者之于事有所不能必则较其利害之轻重择其害少者而为之犹愈害多而利少
　　欧阳至正河防记治河一也有疏有濬有塞三者异焉酾河之流因而导之谓之疏去河之淤因而深之谓之濬抑河之暴因而扼之谓之塞疏濬之别有四曰生地曰故道曰河身曰减水河生地有直有纡因直而凿之故道有髙有卑髙者平之趋卑髙卑相就则髙不壅卑不潴虑夫壅生溃潴生湮也河深者水虽通行身有广狭狭难受水水溢悍故狭者以计辟之广难为防防善崩故广者以计御之减水河者水放旷则以制其狂水隳突则以杀其怒治隄一也有剏筑修筑补筑之名有剌水隄有截河隄有防岸隄有缕水隄有石船隄治埽一也有岸埽水埽有龙马拦头马头等埽其为埽台及推卷牵制薶挂之法有用土用石用铁用草用木用栰用絙之方塞河一也有缺口有豁口有龙口缺口者已成川豁口者旧常为水所豁水退则口下于隄水涨则溢出于口龙口者水之所防自新河入故道之源也曰折者用古算法因此推彼知其势之低昻相因相凖折而取匀停也
　　宋濂曰夫以数千里湍悍难治之河而欲使一淮以疏其怒势万万无此理也分其半水使之北流以杀其力河之患可平矣譬犹百人为队则力全莫敢与争若分为十则顿损又各分为一则全屈矣治河之要孰逾于此胡子曰兹论固然然又当因势否则宋人囘河之患可鉴已
　　刘天和曰河之水至则冲决退则淤填而废壊闸座冲广河身阻隔泉源害岂小耶前此张秋之决庙道口之淤新河之役今兹数百里之淤可鉴已议者有引狼兵以除内防之喻真名言也故先朝宋司空礼陈平江瑄之经理亦惟导汶建闸不复引河且于北岸筑堤卷埽嵗费亿计防河北徙如防防盗然百余年来纵遇旱涸亦不盘剥寄顿及抵京稍迟尔未始有壅塞不通之患也惟汶泉之流遇旱则防汇水诸湖以淤而狭引河之议或亦虑此然国计所系当图万全无已吾宁引沁之为愈尔盖劳费正艺而限以斗门涝则纵之俾南入河旱则约之俾东入运易于节制之为万全也若徐吕二洪而下必资河水之入而后深广惟当时疏濬慎防御相髙下顺逆之宜酌缓急轻重之势因其所向而利导之尔
　　两河修治大要不同治运河者须治其源而河有体用源乃体也河其用也治黄河者惟治其流而水有常变小则常也大其变也斯言实国家治河要义彼宋元竭民事河卒无成绩所以为无防之甚也若谓沛县水患可悯但河流经行不在丰沛则在萧砀即开新集厐家屯等处不过移沛县之患于萧砀之间去嵗勘议之初萧砀方脱水患之民嗷嗷惶怖不忍见闻况今沛县四围渐已淤髙询之土人皆谓一二年间水必他徙似不宜以一邑之故动列省三十余万之众费三百余万之资以徼不可必成之功而贻有害无益之悔也
　　所谓欲开旧河者其説有二一则开新集由浮桥出徐吕二洪免黄河北徙之势此以黄河旧河言也臣度之自新集至浮桥一百六十余里不知该几百万银钱粮无处一难也夫取资黄河不过为济二洪之险今于二洪无碍即其北徙害在地方不在河道似不必更兴不急之工二难也是黄河旧河不必议也一则以南阳等闸至湖陵城等处即今坚硬可凿此以运河旧河言也臣度之黄河北徙之势未艾也即今开凿能保其不再冲乎此一难也再新河费四十余万银役几十万夫死于工作者几百十人命仅成此河又欲舍此而他图则前项工费皆成无用矣此二难也且府库既虚民力已竭再行用之劳伤之下必有他变此三难也是运河旧河不必议也至所谓新河不可行者其説有三一则马家桥易浅一则沙河易淤一则薛河易冲谓之三难臣愚以为此三者其委也但在因地修补随时救治臣不谓难臣之所谓难者则其源也夫新河与青原山相近而兖州以南费峄邹滕四县之水实注焉夫以一堤而障四县之水又当大山泻下之势必不能支且其地水利素不疏通每遇阴弥望白水遍地成湖若不寻其源分其流则自济宁至南阳至秦沟无处不可冲决不特三河口一口为然也臣愚以为善治水者不与水争水有所归流行无滞必有分杀之处则不至于暴溢大都顺其势而利导之耳即今河工已成宜急为疏濬分杀之谋又夏村一帯地形稍髙非薛河之水又不足以济运道臣愚以为薛河上流须别濬支河以分其势至于三河口鮎鱼泉等口对过之处凿开大口令其顺流西去仍于下流百步外再筑一矮隄或为湖为塘髙六七尺仍作一水闸水溢则任其西流水浅则所蓄之水以资运舟其上流低洼之处亦因其势卷埽为湖以为停水之所多置放水闸以为开闭之具夫有处以分其流则水自不至暴溢不暴溢则自不至冲决自不至淤浅而所谓三难者可免矣又多方处置蓄水之所以为运舟之资则既去其害又取其利虽未遽为经久之计而亦不失为一时之便其开凿旧河二説俟财力充足之时为之未为不可也国家运河漕东南之粟以实京师自临清而北徐州而南悉资卫淮诸水惟徐州至临清一帯闸河则借山东泉水然与黄河相近故多冲决之患治以前决在河南正徳以后决在徐沛查自嘉靖四十五年之间沛县被决凡八次矣而未有如四十四年之甚者盖縁沛县旧河积沙为岸而其东昭阳湖地势卑洼黄水乗虚就下自西奔入昭阳湖必先横截旧河而始成抵于湖水过沙停不数年必一淤者势固然也自筑马家桥隄成而沛县之流遂断沛县断流而秦沟浊河之势日盛即今徐沛一望尽是髙地旧河河身淤深宜稻方数百里鱼鼈之区皆变为桑麻之地矣臣又虑留城至旧山系黄水故道乃筑东堤五十余里为障御计则黄水可无壅塞之虞又建复黄家闸则泉水有所节宣亦无胶浅之患二年间新旧相接水流充满舟楫通行惟薛沙二河亦尝虑其伏涨冲突方兴工分杀其势工未及就而水已至矣是以有去夏之患然臣思之运河之患患在黄河彼其排山倒海之势经年累嵗之害来则难御去则必淤若山水则乍盈乍消涸可立待或一嵗而再至或数嵗而一见此可以人力胜者也今皆在于上源改水在薛河则于东邵王家口各开支河筑厚坝三道引水经赤山防山吕孟等三湖从地浜沟下徐在沙河于黄甫开支河经赵沟归独山湖南建减水闸一十三座泄出昭阳湖而又于翟家口宋家口杨家口杜家口各开支河筑厚坝二道以防末流引之而入甄家洼尹家湖而归于印马池等处是沙河薛河之水俱有归宿又何冲突之足患乎
　　治河説
　　治河之防大约不过数説或筑堤以塞之或开渠以疏之或筑堤落而下以石或听其自决以观其势或欲徙民居放河入海或欲穿水门以杀水势或欲空流所注之地或欲寻九河故道而立文庄则云古今言治河者莫出于贾让三防而其治之之术又莫出于贾鲁之三法盖谓二贾不失禹意也然以今之势与今之时考之则让之防不可行鲁之法亦不行矣寻禹故道放河入海让所谓上防今挽河而北则运道将置之乎据坚地开水门让所谓中防今自雍西建瓴而下所经冀兖淮独安所择坚地乎水门在在如是多与河流不相直安所分水势乎増筑隄防让所谓下防今中州而下徐沛而下堤更善瑕乌在约拦水势乎廼鲁之三法当事者踵行之杀河之流因而深之之谓疏也嵗用疏法而河流未尝杀矣去河之淤因而深之之谓濬也嵗用濬法而旋通旋壅矣抑河之暴因而扼之之谓塞也嵗用塞决口而暴溢如故矣治而覩明效者暂也不治而治安澜者幸也二百二十年于兹封事朝夕上曽有出此三者而建必然之画乎亦曾有行此三者而享一再世之利乎故丘文庄又谓贾让诸人皆随时制宜之防今日未必皆便惟元时去今未逺地势物力大叚相似宜今河南潘宪每年循行并河郡县如尚文所建之策元大徳中时河决纪县浦口文议不塞便相地所宜或筑长垣以御泛滥或开淤塞以通束隘从民所便或迁村落以避冲溃或给退滩以偿所失如此虽不能使沿河州郡百年无害而避患居民亦可渐苏息矣六漕治法
</div>
    <div class="pagination">
<a href="图书编_page102.html">上一页</a><span>...</span><a href="图书编_page98.html">98</a><a href="图书编_page99.html">99</a><a href="图书编_page100.html">100</a><a href="图书编_page101.html">101</a><a href="图书编_page102.html">102</a><span class="current-page">103</span><a href="图书编_page104.html">104</a><a href="图书编_page105.html">105</a><a href="图书编_page106.html">106</a><a href="图书编_page107.html">107</a><a href="图书编_page108.html">108</a><span>...</span><a href="图书编_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
