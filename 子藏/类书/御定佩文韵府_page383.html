<!DOCTYPE html>
<html>
<head>
    <meta charset="UTF-8">
    <title>御定佩文韵府 - 第 383 页/共 470 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文韵府 - 第 383 页/共 470 页</h1>
    <div class="content">




　　御定佩文韵府巻八十六
　　钦定四库全书
　　御定佩文韵府巻八十七目録
　　去声　　　二十八勘韵
　　勘　暗　滥　啗　担　憾　缆　瞰　琀　憺　绀阚　三　暂　莟　甔　磡　灨　参　澹　淡　憨瞰　錾　淦　撍　懢　爁










　　钦定四库全书
　　御定佩文韵府卷八十七
　　去声　　　　二十八勘韵
　　勘【苦绀切校也】
　　韵藻磨勘【宋史孝宗纪七年正月刘焞以平李接功擢集英殿修撰将佐幕属吏士进官减丨丨年有差又范仲淹传仲】【淹上十事一曰明黜陟在京百司非迁举而授须通满五年乃得丨丨又张方平传方平条对独上数千言大畧以为祥符以来务】【为姑息渐失祖宗之旧取士任子丨丨迁之法壊挥麈后録唐制郊祀行庆止进勲阶五代肆赦例迁官秩本朝因之孙何耿望】【言其非制定三年丨丨进秩之法】校勘【宋史范仲淹传殿中侍御史韩渎希宰相旨请书仲淹朋党揭之朝堂太子中允尹】【洙自讼与仲淹师友且尝荐已愿从降黜馆阁丨丨又欧阳修传修以文章名冠天下入朝为馆阁丨丨欧阳修书春秋繁露后董】【生之书流散而不全方俟丨丨苏轼书欧阳公黄牛庙诗后予昔以西京留守推官为馆阁丨丨】点勘【韩愈诗不如觑文字】【丹铅事丨丨吕祖谦方斋行旧书重叠堆在牀丨丨同异分邉旁魏了翁题跋修全赵公所作防箴予及见大父行于经子百氏书】【皆覆纸细字丹铅丨丨】
　　增捡勘【左传台骀能业其官疏昧于金天已云裔子台骀又是昧之所生则去少皥逺矣而帝系世本皆云少皥是黄帝之】【子颛顼是黄帝之孙史籍散亡无可丨丨此事未必然也牛同律度量衡议谨寻今之铁尺是太祖遣尚书故苏绰所造当时丨】【丨用为前周之尺验】推勘【宋史太宗纪五月辛卯置详覆丨丨官又刑法志置御史台丨丨官二十人皆以京朝官为之凡诸】【州有大狱则乘传就鞫】送勘【宋史刑法志二广州军狱吏畏宪司防检丨丨之害凡有重囚多毙于狱臣僚以为请乃诏二】
　　【广提刑司详覆晰狱鉴张咏知江宁府有僧陈牒出凭咏据案熟视久之判丨司理院丨杀人贼翌日集官聚防不晓其故咏乃】【诘问僧几年对曰七年又问何故额有系巾痕即惶怖服罪葢此民与僧同行杀之取其戒牒自为僧也】覆勘【宋史刑法志绍】【兴法鞫狱官推勘不实者一案坐之乾道法令先决罪人不当官吏案后收坐其后冇司以丨丨不同则前官冇失入之罪往往雷】【同前勘帝知其弊诏特免一案推结一次于是大小之狱多得其情】前勘【见上】制勘【宋史刑法志初羣臣犯法体大者多】【下御史台狱小则大理寺鞫治焉神宗以来凡一时承诏置推者谓之丨丨院事出中书则推勘院狱已廼罢】驳勘【宋史刑法】【志诏诸提刑司取翻异丨丨之狱从轻断决】审勘【宋史刑法志景定元年诏有十余年不决之狱仰提刑司守丨丨】互勘【宋史刑法志大理卿路昌衡请分大理寺丞为左右推若有翻异自左移右再变即命官审问或御史台推究不许开封府丨】【丨及地方分探报庶革互送挟讐之弊】鞫勘【宋史刑法志令监察御史每冬夏防狱有丨丨失实者照刑部郎官直行移送】参勘【参同契此书丨丨真实方可下手】令勘【尚书故实卢元公镇南海日疽发于气息恹然有一少年道士直来牀】【前曰本师知尚书病疮遣某将膏药来可便傅之相国宠姬遂取药疾贴于疮于仓皇之际不知道士所来丨丨中门至衙门十数】【重并无出入处方知其异也】根勘【老学庵笔记姓但者音若檀近嵗岭南监司但中庸是也一日岭南郡守以不法被劾朝】【旨令但中庸丨丨】一勘【挥麈后録元符三年议复瑶华师朴等皆云丨丨便招可怪可怪】契勘【挥麈后録苑东门药】【库品皆属川广所贡典掌官吏三十余人丨丨元无支遣显属虚设又却扫编哲宗问马监积钱其数几何宗室令铄唯唯再问】【则对曰容丨丨别具奏闻】对勘【梦溪笔谈天文院司天占状以两司奏状丨丨以防虚伪】免勘【却扫编唐太宗曰冯拯既】【无过非理遭降资丨丨】取勘【却扫编东坡既谪黄州复以先知徐州日不察妖贼事丨丨已而冇旨放罪乃上表谢】张勘【图绘寳鉴丨丨瓦桥人工画蕃马】
　　暗【乌绀切日无光也又黙也深也贪也不明也通作闇】
　　韵藻识暗【晋书惠贾皇后传论惠皇禀质天纵其噐丨丨鸣蛙智昏文蛤又周顗母李氏传周顗母李氏尝冬至置酒举】【觞赐三子曰尔等并贵列吾目前吾无复忧嵩起曰伯仁志大而才短名重而丨丨好乗人之弊此非自全之道嵩性抗直亦不容】【于世唯阿奴碌碌当在阿母目下耳魏了翁跋御书唐人严武诗臣丨丨能薄独荷陛下殊尤之誉】处暗【南史朱异传异年时】【尚少徳备老成在独无散逸之想丨丨有对賔之色闗尹子吾道如丨丨夫处明者不见暗中一物而丨丨者能见明中区事傅休】【奕太仆厐侯诔如兰之芳如金之贞在乱不回丨丨斯明】黑暗【净住子自非贪欲情厚染爱性深者则不容安处累缚丨丨所】【纒故知在家者众患之本矣又酉阳杂俎海贾以象牙为白暗以犀为丨丨杜甫诗丨丨通蛮贡】白暗【见上】桃暗【诗话】【诚齐云退之冇花不见桃唯见李之句因晚登碧落堂隔江丨皆丨而李独明乃悟其妙】
　　愚者闇【史记商君传孝公既用卫鞅鞅欲变法恐天下议已卫鞅曰丨丨丨于成事知者见于未萌民不可与虑始而可与】【乐成】不忧暗【愼子天有明丨丨人之丨地冇财不忧人之贫】不益暗【列女传齐女徐吾与隣妇李吾合烛夜绩徐家】【贫而烛不属李欲去之徐曰今一室之中去一人烛不为益明益一人烛丨为丨丨何爱东壁余光遂复与夜绩】照书暗【寰宇记嬾妇鱼以膏丨丨及纺绩则丨照歌舞则明】
　　牵裾入暗【晋书愍懐太子传宫中尝夜失火武帝登楼望之太子时年五嵗丨帝丨使丨丨中曰暮夜仓猝宜备非常不】【宜令照见人君也】
　　増照暗【易初六发防疏发防者以初近于九二二以阳处中而明能丨丨故初六以能发去其防也】外闇【易行有尚】【注内亨丨丨内刚外顺以此行险行冇尚也】阴闇【书宅嵎夷曰旸谷疏阴阳相对丨丨而阳明也故以旸为明元稹诗烦昏】
　　【一日内丨丨三四殊】幽闇【书庶绩咸熈分北三苖传考绩法明众功皆广三苖丨丨君臣善否分北流之后汉书姜肱传肱征】【不至桓帝乃下彭城使画工图其形状肱卧于丨丨以被韬面言感疾不欲出风工竟不得见之晋书孙晷传孙晷字文度吴国】【富春人学识有理义每独处丨丨之中容止瞻望未尝倾邪西溪丛语汉武帝微行所止谷中无回车地夹以髙原柏林阴翳穷日】【丨丨蔡邕李子材碑后学所不览休尽剖判剥散丨丨靡不昭烂】目暗【尚书序济南伏生失其本经口以传授疏伏生初实】【壁内得之以教齐鲁传教既久诵文则熟至其末年因其习诵或亦丨丨至年九十鼂错往受之时不执经而口授之故也云□七】【籖清则目明浊即丨丨】愚闇【诗维彼愚人笺丨丨之人言事浅近疏维彼丨而蔽丨之人其所观视而言者不过知于方寸】【之理中论族辨物之士者寡而丨丨不逹之人者多魏武帝议田畴让封教昔夷齐弃爵而讥武王可谓丨丨孔子犹以为求仁】【得仁】蔽闇【见上却扫编东平刘斯立尝登泰山访秦篆其三面尤残缺丨丨】昏闇【左传子罕曰废兴存亡昬明之术皆】【兵之由也疏骄残虐是废亡丨丨之法术也晋书天文志凡雾气不顺四时逆相交错微风小雨为阴阳气积日不解昼夜丨丨】【天下欲分离茅亭客话孔雀切不可与咸酸物食食则减精神丨丨毛色】质闇【史记司马相如传或谓且天为丨丨珍符固不】【可辞若然辞之是泰山靡记而梁父靡几也】狂闇【后汉书刘陶传时有上书言宜改铸大钱陶上议曰臣东野丨丨不逹大】【义縁广及之时对过所问】暝闇【谢承后汉书巴祗字敬祖为扬州刺史处丨丨之中不然官烛】防闇【魏志高贵乡公纪高】【贵乡公即皇帝位于太极前殿诏曰以之身托于王公之上战战兢兢如临于谷庶凭先祖先父有徳之臣左右小子用保乂】【王家俾朕丨丨垂拱而治】虚闇【魏志曹爽传注爽使弟羲为表曰臣亡父真奉事三朝入备冡宰出为上将先帝以臣肺腑遗】【绪奬饬防擢今臣丨丨位冠朝首顾惟越次中心愧惕敢竭愚情陈写至实】逼暗【晋书职官志太康末武帝尝出射雉陈勰】【时已为都水使者散从车驾丨丨乃还漏已尽当合函停乘与久不得合乃诏勰合之勰举白兽幡指麾须臾之间而函成】暗【晋书庾彬传彬年数嵗雅量过人温峤尝丨丨怛之彬神色恬如也乃徐跪谓峤曰君侯何至于此论者谓不减于亮】朽闇【晋书孔愉传臣以丨丨忝厠朝右而以惰劣无益毘佐】尫闇【晋书刘元海载记孤今猥为羣公所推绍修三祖之业顾】【兹丨丨战惶靡厝】短暗【北史萧正表传正表质貌丰美而性理丨丨】代闇【北史张元传元年十六其祖防明三年元】【恒忧泣昼夜礼拜愿祖目见明元求丨丨祖目果明】汨暗【唐书令狐徳叶传武徳初徳棻为起居舍人迁秘书丞建言近代无】【正史梁陈齐文籍犹可据至周隋事多脱损今耳目尚相及史有所冯一易世事皆丨丨无所掇拾】迷暗【宋史程颢传颢病学】【者厌卑近而骛高逺故其言曰道之不明异端害之也昔之害近而易知今之害深而难辨昔之惑人也乗其丨丨今之惑人也因】【其高明】伏闇【管子丨丨能存而能亡者蓍与龙是也】至闇【荀子灭其功罚其忠赏其贼夫是之谓丨丨】暗暗【新书君子既去其职则其于民也丨丨然如日之已入也天问明明闇闇惟时何为扬雄泉赋排玉户而飏金铺兮发兰蕙与芎】【防帷弸彋其拂汨兮稍丨丨而靓深注弸彋风吹帷帐鼓貌拂汨亦风动貌丨丨幽靓即静字杜甫诗丨丨书籍满轻轻花絮飞】【杜牧诗揺揺逺堤柳丨丨十程烟李商菊诗丨丨淡淡紫融融冶冶黄】知闇【新书人主太浅则丨丨太博则业厌】政闇【盐鐡论朝无忠臣者丨丨大夫无直士者位危】不闇【论衡齐景公时有彗星使人禳之晏子曰无益也祗取诬焉天道丨丨不】【贰其命若之何穰之也】明闇【论衡深谋明术深浅不能并行丨丨不能并知陆机荐戴渊牋夫枯岸之民果于输珠润山之】【客烈于贡玉葢丨丨异形则庸识所甄也阮籍咏懐诗若花耀西海扶桑翳瀛洲日月经天涂丨丨不相讐】光暗【论衡日中】【时日小其出入时大者日中光明故小其出入时丨丨故大也犹画日察火光小夜察之火光大也】闭暗【论衡儒生所短不徒】【以不晓簿书文吏所劣不徒以不通大道也反以丨丨不览古今不能各自知其所业之事未具足也】去暗【符子不安其昧】【而乐其明是犹夕蛾丨丨赴灯而死也云笈七籖正者治邪灭恶丨丨就明也】天暗【参同契日出于卯则天明而魂盛日入于】【酉则丨丨而魄盛陈后主雨雪曲蒙九丨丨霏霏千里深】云闇【冥通记梦见洪君及唐丞言曰丨丨星没惟宜瞩南山坐】【耳陈后主诗狼山聚丨丨龙沙飞雪轻又杨师道中书寓直咏雨诗丨丨苍龙阙沈沈殊未开虞集题子昻墨竹诗丨丨苍梧泣湘】【血吴兴之竹乃非竹】星暗【星经帝席三星在大角北丨丨天下安贺力牧诗石陨丨方丨杨维桢诗萤穿湿竹流丨丨】嚚闇【潜夫论羣僚举士者以空虚应有道以丨丨应明经以残酷应寛博以怯弱应武猛】篇闇【文心雕龙瘠字累句则纎疎而】【行劣肥字积文则黯黜而丨丨】竹暗【竹坡诗话西湖僧舍壁间小诗云丨丨不通日泉声落如雨春风自有期桃李乱深坞】瞢闇【天问防昭丨丨谁能极之注言日月画夜清浊晦明谁极知之】时暗【班固答賔戏先贱而后贵者和隋之珠也丨丨】【而文章者君子之真也】亏暗【荀爽让孝亷记伏惟孝亷古之贡士贤则光君愚则亏政爽以丨丨何当兹选】疏闇【陆云】【请吴王校诸官启丨丨之咎虽可日闻至于处义用情庶无大戾】强暗【孙惠为东海王讨成都王檄文頴禀性丨丨増崇位】【号阿比奄官专任猛政】路暗【陶潜诗丨丨光已夕韩愈逺游聨句丨丨执屏翳】理闇【顔延之连珠事有微而愈着丨】【有丨而必昭】叶暗【王融春游廻文诗枝分柳塞北丨丨榆闗东陈后主枣赋药余茎少丨丨枝多白居易诗晓岚林丨丨秋】【露草花香僧清珙诗纸松丨丨】泉暗【梁简文帝临汝侯墓铭草茂故辙松揷新枝月明丨丨暑往寒来】轻暗【梁元】【帝将军名诗细栁浮丨丨大树绕栖乌】军暗【梁元帝赋白云生而阵合红尘起而丨丨】寡闇【沈约与谢朏勅吾以菲徳】【属当期运鉴与吾言思隆治道而明不逺烛所蔽者多实寄贤能匡其丨丨】挫暗【沈约为褚让吏部尚书表虽复丨丨为】【明勉愚生智亦何以登竒援异离渭分泾】闇【江淹爱逺山骚体临星朏兮丨丨看日烁兮霞浅温庭筠诗十里晓鸡闗丨丨】【一行寒雁陇云愁虞集诗山雨欲来春丨丨尽将情思写江南】庸闇【刘孝绰与东宫启幸得蠲于丨丨裁下免黜之书仍颁朝】【防之旨】昭暗【刘孝绰和昭明太子钟山解讲诗淹尘资海滴丨丨仰灯然】沙暗【刘孝威妾薄命篇严霜封碣石惊丨】【丨井陉】堦暗【何逊酬范记室云诗林宻户稍阴草滋丨欲丨】雨暗【何逊送司马入五城诗随风飘岸叶行丨丨江流又】【吴融子规诗丨丨不离浓緑月斜长吊欲明天又雨夜闻思归乐未省愁丨丨就中伤月明】江暗【何逊相送诗丨丨雨欲来】【浪白风初起】灯暗【何逊临行与故游夜别诗夜雨宿空阶晓丨丨离室李百药咏萤诗牕里怜丨丨堦前畏月明李益诗气】【耿残丨丨声繁髙秋白居易诗冷落丨火丨离披幙破温庭筠诗背丨色丨宿客梦初成吴融诗酒虚留客尽丨丨更残】【黄庚夜坐即事诗诗悭难就藁丨丨不成花】带暗【陈后主夜亭度鴈诗从风兮前侣驶丨丨兮后羣惊】谷暗【陈后主诗】【丨丨宵钲响风高夜笛喧黄庚诗樵斧伐云春丨丨】眼暗【沈炯长安少年行泪尽丨方丨髀伤耳自聋杜甫诗丨丨不见风尘】【清元稹诗耳鸣疑暮角丨丨助昏霾云笈七籖丨丨如隔数重纱】聋闇【徐陵与智顗书弟子三年来溘然老至眼耳丨丨心】【气昏塞】石暗【江总永阳王斋后山亭铭竹深葢雨丨丨迎曛】卷闇【江总石室铭迎春花近避暑凉深秋云丨丨冬霰停】【阴】结暗【江总修心赋果丛药苑桃蹊橘林捎云拂日丨丨生阴】地暗【江总雨雪曲天寒旗彩壊丨丨鼔声低】雾暗【江总陇头水乐府丨丨山中日风惊陇上湫】入暗【杨缙照帙秋萤诗秋余照尽丨丨早萤来】雪暗【庾信哀江】【南赋浑然千里淄渑一乱丨丨如沙氷横似岸虞世基出塞诗丨丨天山道氷塞交河源杨炯诗丨丨凋旗画风多杂鼓声杜甫鸥】【诗丨丨还须落风生一任飘】助暗【庾信灯赋藏明于粉壁柳丨丨于兰闺】暗【庾信对烛赋光清寒入丨丨风过】涧暗【庾信水中诗丨丨泉偏冷岩深桂絶香住中能不去非独淮南王】壍暗【王褒入朝守门开诗丨丨城无影晴新路】【不尘】浦暗【苏颋出塞诗丨丨渔舟入川长猎稀】川暗【孟浩然宿武阳川诗丨丨夕阳尽孤舟泊岸初】城暗【杜甫】【夜宿西阁诗丨丨更筹急楼高雨雪微】毛暗【杜甫瘦马行皮干剥落杂泥滓丨丨萧条连雪霜卢肇病马诗尘土卧多丨已】【丨风霜受尽眼犹明】柳暗【杜甫诗沙上草阁丨新丨城邉野池莲欲红李贺三月诗东方风来满眼春花城丨丨愁几人李商】【碧瓦诗丨丨将翻巷荷欹正抱桥陆游诗山重水复疑无路丨丨花明又一村】枫暗【李端诗旧楚丨犹丨前隋柳已疎】暮暗【韩愈诗丨丨来客去】夕暗【韩愈诗朝明丨丨已足叹况乃满地成摧頽】松暗【白居易诗山明虹半出丨丨鹤】【防归萨都拉诗灯明闻犬吠丨丨见萤飞】暗【李贺诗南宫古丨丨湿景传籖筹】冷暗【李商镫诗丨丨黄茅驿暄明】【紫桂楼】邨暗【李商诗城闲烟草遍丨丨雨云回】緑暗【吴融诗有村皆丨丨无径不红芳温庭筠寒食日诗红深丨丨】【径相交抱暖含芳披紫袍】服暗【王安石巫山高以云为衣月为褚乗光丨丨无留阻】浅闇【陆游跋闗著作行记著作闗公】【出使硖中风采峻甚某以孤生起辠籍万里佐州丨丨滞拙自期且汰去而闗公独厚遇之】花暗【杨万里诗荔枝丨丨楝花】【明】山暗【杨载宿浚仪公湖亭诗空蒙雾重云丨丨屋角斜明是月光】空闇【云笈七籖若入山林丨丨之地心中震怖】【者正心向北读内经一遇即神静意平如与千人同旅而止】音暗【云笈七籖森罗幽鬰丨丨太和】开闇【云笈七籖功曹】【接丨丨覩明】蹔闇【云笈七籖奕秋通国之善奕也当奕之思有吹笙过者乍而听之则奕败矣非奕道败情有丨丨笙滑】【之也】链闇【云笈七籖尸毒既去丨丨成明】弃闇【云笈七籖申明丨丨入正治邪】化闇【云笈七籖佞为俺听丨丨之俗】【兴而火行哲明之气失矣】重暗【云笈七籖世间众生无明丨丨眞道在身莫能覩见】袪闇【云笈七籖唯防啓训以丨其丨】【济其兀兀】
　　天气闇【诗终风且曀不日有曀疏言且曀者阴往曀日其阴尚薄不见日则曰曀也复云曀则阴云益盛丨丨弥丨】卫君闇【诗北门疏谓丨丨之丨不知士有才能不与厚禄使之困苦不得其志】五曰闇【周礼眡祲掌十煇之法以观袄】【祥辨吉凶一曰祲二曰象三曰防四曰监丨丨丨注闇日月食也】南门暗【史记天官书其南北两大星曰南门注丨丨二】【星在库楼南天之外门占明则氐羌贡丨则诸叛】恤事闇【蜀志诸万亮传亮上疏曰臣亲秉旄钺以厉三军至有街亭违】【命之阙箕谷不戒之失臣明不知人丨丨多丨春秋责帅臣职是当请自贬三等以督厥咎】广阶闇【南史丘灵鞠传宋孝】【武殷贵妃亡灵鞠献挽歌三首云云横丨丨丨霜深高殿寒帝擿句嗟赏】偏生闇【荀子公生明丨丨丨端慤生通诈伪生塞】殃来闇【春秋繁露君子有三畏天之不可不畏敬犹主上之不可不谨事不谨事主其祸来至显不畏敬天其丨丨至丨】省物闇【论衡人在天地之间物也物亦物也物之饮食天不能知人之饮食天独知之何其察人之明丨丨之丨也】利钝闇【潜夫论剑不试则丨丨丨弓不试则劲挠诬鹰不试则巧拙惑马不试则良驽疑】朝堂暗【世説海西时诸公毎】【朝丨丨犹丨唯防稽王来轩轩如朝霞举】文星暗【朝野佥载大中间天官奏云丨丨丨科塲当有事后经三科尽覆试复落】【考官皆罚俸】黄榆暗【中山诗话梅昌言出镇太原黄觉送诗曰云笼古戍丨丨丨雪满长江白草衰】题诗暗【贵耳】【集铦朴翁秦望山人后加冠巾曰葛天民筑室苏堤自号柳下即事云壁为丨丨丨池因洗砚浑】悬象闇【班固典引俾其】【承三季之荒末值亢龙之灾孽丨丨丨而恒文乖彞伦斁而旧章缺】帏幄暗【班媫妤自伤悼赋广室阴兮丨丨丨房栊虚兮】【风泠泠】明镜暗【徐干室思诗自君之出矣丨丨丨不治思君如流水何有穷已时】望舒暗【陆云南征赋声慿虚】【而天回烈骇空而地荡映皎月而丨丨丨照重昏而大夜朗】东嵎暗【陆云赠顾彦先诗无爱余晖遂暗东嵎】心所暗【谢朏与王俭书丨之丨丨咫尺千里志之所符沧洲暧然】灯下暗【梁元帝咏萤火诗到来丨丨丨翻往雨中然】石书暗【庾肩吾谢东宫示古迹啓窃以仙岩遗传入握成尘孔壁藏文随开已蠧丨丨有丨厨画犹飞】寒云暗【庾肩吾饯】【张孝总诗丨丨丨积水秋雨防重嶂】云峰暗【庾肩吾山池应令诗水逐丨丨丨寒随殿影生】房栊暗【刘孝绰照碁烛】【诗日下丨丨丨华烛命佳人】穷浦暗【何逊至大雷聮句宻云丨丨丨飞电逺洲明又陈后主诗藤交近浦暗花照逺林明】【又杜甫八月十五夜月诗气沉全浦暗轮仄半楼明】闗山暗【吴均送归曲送子独南归揽衣空悯黙丨丨昼欲丨河冰夜向】【塞】辽川暗【吴均詶郭临丞诗白日丨丨丨黄尘陇坻惊】尘里暗【陈后主洛阳道诗柳花丨丨丨槐色露中光又】【虞世南诗雾彻轩营近尘暗苑城遥】三春暗【徐陵洛阳道诗緑柳丨丨丨红尘百戏多】南山暗【沈炯六府诗水广丨】【丨丨杖防出蓬门】连山暗【阴铿送始兴王诗纷糺丨丨丨潺湲派水清】仙井暗【张正见诗云归丨丨丨雾解石】【桥通】折坂暗【张正见度闗山沙扬丨丨丨云积榆溪明】云色暗【张正见诗烧田丨丨丨古雪花明】夕渚暗【温子升从驾幸金墉城诗微微丨丨丨肃肃暮风冷】塞下暗【薛道衡出塞诗尘沙丨丨丨风月陇头寒】昆山暗【唐太】【宗置酒坐飞阁诗莫虑丨丨丨还共尽杯中】林全暗【虞世南诗日下丨丨丨云收岭半空】龙沙暗【虞世南诗云起】【丨丨丨木落鴈门秋】悬萝暗【杨炯和刘侍郎入隆唐观诗丨丨丨凝雾瀑布响成雷】廻塘暗【陈子昻宿让河驿诗】【岸合昏初夕丨丨丨不留】兵戈暗【杜甫赠王侍御诗列国丨丨丨今王徳教淳】戎戎暗【杜甫放诗江市丨丨丨】【山云淰淰寒】风雨暗【杜甫逺游诗尘沙连越嶲丨丨丨荆蛮】戎马暗【杜甫愁诗十年丨丨丨南国异域賔客老】【孤城】风云暗【杜甫闷诗瘴疠浮三蜀丨丨丨百蛮顔粲吴宫教美人战诗转佩丨丨丨鸣鼙锦绣趋】千山暗【杜甫】【喜弟观即到诗巫峡丨丨丨终南万里春】鱼腹暗【杜甫返照诗已低丨丨丨不尽白盐孤】巫山暗【杜甫喜晴诗久】【雨丨丨丨新晴锦绣文】荆棘暗【杜甫诗呜呼战伐久丨丨丨长原】风尘暗【杜甫早花诗直苦丨丨丨谁忧客】【催】蚊俟暗【刘禹锡聚蚊謡沈沈夏夜兰堂开飞丨丨丨声如雷】沙洲暗【刘禹锡送王师曽赴湖南诗橘丨丨丨】【松醪酒肆香】螭头暗【韩愈诗金炉香动丨丨丨】沙汀暗【元稹诗鴈起丨丨丨云连海气黄】眼前暗【白居】【易诗读书丨丨丨秉笔手生胝】朱络暗【李贺过华清宫诗云生丨丨丨石断紫钱斜】金烬暗【李商诗曽是寂寥】【丨丨丨断无消息石橊红】随雨暗【温庭筠诗千峰丨丨丨一迳入云斜】平桥闇【温庭筠诗荷叠丨丨丨萍稀败舫沈】孤城暗【马戴答鄜畤友同宿见示诗雪积丨丨丨灯残晓角微张耒宿樊溪诗齐安不可望灭没丨丨丨】古殿暗【呉融题越州法华寺诗云藏丨丨丨石护小房深】梧桐暗【罗莺声诗井上丨丨丨花开雾露稀】连村暗【司空】【图诗緑丨丨丨黄花入麦稀】湘橘暗【梅尧臣送廖秀才归衡山县诗过林丨丨丨】三峡暗【欧阳修黄溪夜泊诗】【万苍烟丨丨丨】汤谷暗【苏轼游白水山诗归路霏霏丨丨丨】麴尘暗【范成大立春郊行诗丨丨欲丨垂垂柳】湘浦暗【范成大续长恨歌玉羽川长丨丨丨三郎无事更神游】七星暗【钱易西游诗我冇黄金三尺剑奸骨余古波艳佩入函闗无故人玉握凋零丨丨丨】貂裘暗【元好问诗风雪丨丨丨】林烟暗【元好问诗丨丨漠漠鸦邉】【丨】层楼暗【萨都拉层楼诗半空云气丨丨丨四月江东欲雨天】青塜暗【律楚材诗十里云烟丨丨丨】天坛暗【律楚材诗昏昏烟锁丨丨丨】重重暗【杨载诗野丨丨丨溪流脉脉清】连天暗【杨载诗云水丨丨丨霜芜】【满地荒】金鑪暗【杨载诗云生殿上丨丨丨露下庭前玉井寒】苍茫暗【杨载诗青山落日丨丨丨白水秋风惨淡】【悲】青林暗【蒲道源将至中山诗逺霭丨丨丨斜阳白塔明】防袂暗【程钜夫寄谢旴江诸先軰诗日逐黄尘丨丨丨】【梦回緑幙一灯明】痴云暗【扬维桢诗鼇头直下丨丨丨】苍苔暗【廼贤诗断碣丨丨丨】兰旗暗【宋无诗古】【殿丨丨丨】
　　迷则为闇【云笈七籖太上道君告普光曰悟则是明明无定处丨丨丨丨闇岂殊方】
　　滥【卢瞰切叨丨泛丨】
　　韵藻醷滥【礼记饮或以酏为醴黍酏浆水丨丨注醷梅浆也滥杂糗饭之属和水也】泛滥【孟子水逆行丨丨于中国】【史记河渠书为我谓河伯兮何不仁丨丨不止兮愁吾人又韩非传丨丨博文则多而久之注谓人主志在简要而説者务于浮辞】
　　【丨丨博渉文华则君上嫌其多迂诞久而无当又司马相如传大人赋奄息总极丨丨水嬉兮使灵娲鼓瑟而舞冯夷汉书万石君】【传庆愿乞骸骨上报曰问者河水滔陆丨丨十余郡隄防勤劳弗能陻塞朕甚忧之后汉书黄宪传郭林宗少游汝南先过袁闳不】【宿而退从宪累日方还或以问林宗林宗曰奉高之噐譬诸丨丨虽清而易挹叔度汪汪若千顷陂澄之不清淆之不浊不可量也】【宋史程颢传颢自十五六时与弟頥闻汝南周敦頥论学遂厌科举之习慨然有求道之志丨丨于诸家出入于老释者几十年返】【求诸六经而后得之文心雕龙辞如川流溢则丨丨九章淩阳侯之丨丨兮忽翺翔之焉薄王褒洞箫赋故听其巨音则周流丨丨】【并包吐含若慈父之畜子也】同滥【庄子灵公有妻三人丨丨而浴史防奉御而进所币而扶翼其慢若彼之甚也见贤人】【若此其肃也】鷃滥【隋唐嘉话明皇御玉笛将其声翻为曲张祜诗云至今风俗骊山下村笛犹吹丨丨堆】浏滥【扬雄】【甘泉赋正丨丨以惝兮指东西之漫漫注犹泛滥也】
　　穷斯滥【论语君子固穷小人丨丨丨矣又王融浄行颂贵危穷滥贫慑豪奢邅回六蔽纷纶七邪又盐铁论孔子曰惟仁者】【能处约乐小人富斯暴贫斯滥矣】江未滥【水经注大丨始发羊防岭下縁崖散漫小大百数殆丨丨觞矣】増枉滥【书惟刑之恤哉疏设言以戒百官令勤念刑罚不使丨丨也诗若此无罪沦胥以铺疏若此无罪之人丨丨之使牵】【率相引而偏得罪礼记悉其聪明致其忠爱以尽之疏谓听狱之人不严酷丨丨以尽犯罪人情春秋公子买戍卫不卒戍刺之疏】【内杀大夫皆书刺言用周礼三刺之法示不丨丨也晋书刘毅传疏清平者政化之美也丨丨者乱败之恶也不可不察搜神记周】【宣王信谗言杜伯无罪王信佞而诛之宣王出猎忽见杜伯弯弓执矢射王百僚悉见射中王心王即心痛归宫至夕而薨故语云】【凡人不可丨丨寃必至矣】僣滥【诗不丨不丨不敢怠遑诗周颂谱天之诸神分宿所主各守所职使不丨丨寒暑节风雨时令】【万物茂百谷成礼记管仲镂簋朱纮山节藻棁君子以为滥矣疏谓管仲行此事是为丨丨也周礼春官大宗伯大均之礼恤众也】【疏此大均必在军礼者谓诸侯赋税不均者皆是诸侯丨丨无道致有不均之事当合众以均之故在军礼也顔延之庭诰文是以】【前王作典明慎议狱而丨丨易意朱公论壁光泽相如而倍薄异价此言虽大可以戒小】不滥【见上礼记则爵不凟而民作愿】【疏君若好贤如缁衣则爵丨丨而民皆谨慤也唐书食货志唐之始时授人以口分世业田而取之以租庸调之法其用之也有节】【盖其畜兵以府卫之制故兵虽多而无所损设官有常员之数故官丨丨而易禄吴越春秋夫差伐齐齐使大夫高氏谢吴师曰齐】【以吴为彊辅今吴见伐请伏国人于郊不敢陈战争之辞惟吴哀齐之丨丨也吴师即还荀悦立制度论贵不专宠富不独奢民虽】【积财无所用之故世俗易足而情丨丨嵇喜答赵景真书处静不闷古人所贵穷而丨丨君子之美虞世南诗于张惩丨丨陈郭宪】【无倾】越滥【礼记意论轻重之序疏意思念也听讼者以尽意思念论量罪之轻重次序不有丨丨也】好滥【礼记郑音丨丨】【志宋音燕女溺志卫音趋数烦志齐音傲僻骄志此四者于色而害于徳论衡贫人丨丨而富人守节者贫人不足而富人饶】【侈】涤滥【礼记流辟邪散狄成丨丨之音作而民乱注狄涤往来疾貌滥僣差也】滥【礼记爱百姓故刑罚中疏百官】【当职更相匡辅则无丨刑丨罚刑罚所以得中也经觧防静精微易教也疏不为丨丨是洁静后汉书梁商传疏曰春秋之义功在】【元帅罪正首恶故赏不僣溢刑不丨丨五帝三王所以同致康乂也】杂滥【礼记退息必有居疏谓学者各与其友闲居得相谘】【决不可丨丨也】放滥【周礼天官小宰去其怠与其竒衺之民注民宫中吏之家人也丨丨也后汉书蔡茂传茂欲令朝廷】【禁制贵戚上书曰今者外戚防逸賔客丨丨宜有司案理奸罪使执平之吏永申其用以厌逺近不缉之情光武纳之又陈宠传】【断狱者急于篣格酷烈之痛执宪者烦于诋欺丨丨之文又爰延传夫爱之则不觉其过恶之则不知其善所以事多丨丨物情生】【怨】专滥【周礼乡士羣士司刑皆在各丽其法以议狱讼疏羣士司刑皆在者恐丨有丨故众狱官共听之】刑滥【左传】【善为国者赏不僣而刑不滥赏僣惧及人丨丨则惧及善人若不幸而过宁僣无滥京房易传男化为女宫丨丨女化为男妇政】【行蔡邕陈留太守行小黄县讼原罪以心察狱以情钦于丨丨惟务求轻又史记天官书注昴有一星名胡星亦为狱事明天下】【狱讼平暗为丨罚丨】无滥【见上清异録人君号能选才者莫如唐太宗然瀛洲十八人许敬宗乃得与如摘瓜手耳取之既多】【其中不容丨丨庾信为公让宗师骠表天慈丨丨私愿从臣之容身便当有地】祸滥【左传秋防于扈令戍周且谋纳】【公也宋卫皆利纳公固请之范献子取货于季孙谓司城子梁与北宫贞子曰季孙未知其罪而君伐之季氏之复天救之也休公】【徒之怒而启叔孙之心叔孙氏惧丨之丨而自同于季氏天之道也】通滥【公羊黑弓以滥来奔传文何以无邾娄丨丨也曷为】【丨丨贤者子孙宜有地也贤者孰谓谓叔术也何贤乎叔术让国也注丨丨为国故使无所系】怨滥【后汉书桓谭传疏今可令】【通义理明习法律者校定科比一其法度班下郡国蠲除故条如此天下知方而狱无丨丨矣】暴滥【后汉书襄楷传桓帝时宦】【官专朝政刑丨丨灾异尤数】酷滥【后汉书邓隲传大司农朱宠痛隲无罪遇祸乃肉袒舆榇追讼隲曰伏惟和熹皇后圣善】【之徳为汉文母兄弟忠孝同心忧国功成身退让国逊位厯世外戚无与为比当享积善履谦之祐而横为宫人单辞所防罪无申】【证狱不讯鞫遂令隲等罹此丨丨一门七人并不以命逆天感人率土防气又谢弼传弼上封事曰太傅陈蕃辅相陛下夙夜匪懈】【而见陷羣邪一旦诛灭其为丨丨骇动天下南史陈纪后主盛修宫室无时休止税江税市征取百端刑罚丨丨牢狱常满唐书刑】【法志狄仁杰姚崇宋璟王及善相与论垂拱以来丨丨之寃太后感寤由是不复杀戮】乖滥【后汉书杜乔传梁氏一门宦者】【微孽并带无功之裂劳臣之土其为丨丨胡可胜言】果滥【后汉书许杨传豪右共谮杨邓晨遂收杨下狱而械辄自解狱】【吏恐遽白晨晨惊曰丨丨矣即夜出杨遣归】寃滥【晋书王浑传疏可令中书指宣明诏问方土异同贤才秀异风俗好尚农】【桑本务刑狱得无丨丨守长得无侵虐南史建安王休仁传明帝赐休仁死休仁曰孝武以诛子孙而至于灭今复遵覆车枉杀兄】【弟柰何忠臣抱此丨丨通典太宗谓房龄杜如晦曰公为仆射当洞开耳目访求才贤今以决词听讼不暇岂助朕求贤之意乃】【令尚书细务悉委于两丞其丨丨大故当奏闻者则闗于仆射】流滥【晋书孙惠传干东海王越书曰今时至运集天与神助复】【不能鹊起于庆命之防防剑于时哉之机恐丨丨之祸不在一人】绢滥【北史房谟传魏朝以河南数州乡俗丨丨退绢一疋】【征钱三百人庶苦之谟请钱绢两受任人所乐朝廷从之】厮滥【北史穆提婆传提婆虽庸品丨丨而性乃和善不甚害物】赏滥【宋史仁宗纪庆厯八年三月幸龙图天章阁诏辅臣曰西陲备御兵冗丨丨罔知所从卿等各以所见条奏】冒滥【宋史】【孝宗纪六年二月乙卯诏自今归正官亲赴部授官以革丨丨又宁宗纪嘉定四年七月诏军兴以来爵赏丨丨者听自陈除其罪】冗滥【宋史范仲淹传仲淹上十事二曰抑侥幸大臣不得荐子弟任馆阁职任子之法无丨丨矣】幸滥【宋史范仲淹传】【仲淹以天下为己任裁削丨丨考覈官吏日夜谋虑兴致太平】刺滥【论衡贪者能言廉乱者能言治盗跖非人之窃也庄蹻丨】【人之丨也】广滥【晋中兴书吴郡顾荣廷尉平时赵王伦诛淮南王允收允官属下廷尉议罪荣具明刑理不宜丨丨伦意解】【頼荣济者甚众】谬滥【防通记周君更问子良尔姓何等子良仓卒不得道前赐名宇直云姓周名子良君勃然曰何以丨丨】苛滥【文心雕龙立义选言宜依经以则劝戒与夺必附圣以居宗然后铨评昭整丨丨不作矣】舛滥【文心雕龙张衡】【摘史班之丨丨傅讥后汉之尤烦】讹滥【文心雕龙弃同即异穿凿傍説旧史所无我书则传此丨丨之本原而述远之巨蠧】【也】偏滥【文心雕龙光武拨乱留意斯文而造次喜怒时或丨丨】采滥【文心雕龙聨辞结采将欲明经丨丨辞诡则心】【理愈翳】诡滥【文心雕龙宋玉景差夸饰始盛相如慿风丨丨愈甚】猥滥【通典景龙中皇后及夫人皆叙用亲戚亦多丨】【丨】奸滥【通典宗御极宰相姚崇宋璟兼吏部尚书大革丨丨十去其九】侥滥【挥麈后録靖康之变进士黄时偁上】【虏酋书内侍蓝防医官周道隆乐官孟子书俱为平昔丨丨渠魁】行滥【中山诗话世语虚伪为何楼葢国初京师有何家楼】【其下卖物皆丨丨者非沽滥称也】沽滥【见上】氿滥【班固荅賔戏懐丨丨而测深乎重渊注丨泉穴出丨泉正出氿音轨】【谢灵运山居赋丨丨异形首毖终肥自注丨丨肥毖皆泉名】滥【李尤函谷闗赋于西则有随龙武夷白水江零沔汉阻曲】【路繇山泉旧水丨丨沐落是经】去滥【陆机文赋或清虚以婉约毎除烦而丨丨阙太羮之遗味同朱之清泛】壅滥【郭璞】【省刑疏厥象不烛以义推之皆为刑狱殷繁理者有丨丨】罚滥【顔延之庭诰文罚慎其滥惠戒其偏丨丨则无以为罚惠偏则】【不如无惠】逾滥【王融狱中据荅表王公有司惟贤是与高下之敬等秩有差不敢丨丨岂应訿毁沈烱为王僧辩荅贞阳侯啓】【武皇擢之千里先主申其三顾因此丨丨遂居端右】漭滥【陶景寻山志赴水兮泛滥归田兮翺翔此丨丨之足乐意斯龄之】【不长】职滥【庾肩吾谢东宫赉米啓人慙振藻徒降云间之松丨丨更繁空撤家丞之俸】攘滥【沈约均圣论逮于酣醟于】【酒迷于色诡妄于人丨丨自己外典所禁无待释敎】浮滥【徐陵与顾记室书陜西官爵乃多丨丨更补台郎不为胜擢】靡滥【徐陵玉台新咏序撰録艶歌凡为十卷曽无参于雅颂亦丨丨于风人】滥滥【张正见赋得秋河曙耿耿诗耿耿长】【河曙丨丨宿云浮】早滥【庾信小园赋昔丨丨于吹嘘借文言之庆余门有通徳家承赐书】渝滥【虞世南奉和月夜观】【星诗宿草诚丨丨吹嘘偶搢绅】昔滥【张説岳州别王十一入朝诗丨丨貂蝉长同承雨露霏今参鱼鼈守望美洞庭归】眞滥【韩愈诗古声久埋灭无由见丨丨黄庭坚和邢惇夫秋懐诗芸芸观此归一徳贯丨丨】忝滥【白居易诗厚俸自来诚丨】【丨】风滥【李商诗烟轻惟润柳丨丨欲吹桃又宋伯雨述懐诗其丨丨以汚其俗拙以僻】横滥【孔武仲赠廖开甫诗】【篮舆复指天涯去长川丨丨声浩浩】雅滥【晁补之诗调钟求丨丨】
　　竹声滥【礼记丨丨丨滥以立防防以聚众君子听竽笙箫管之声则思畜聚之臣疏滥犹擥也言竹声擥然有积聚之意】奸声滥【礼记今夫新乐进俯退俯丨丨以丨溺而不止】民听滥【左传石言于晋魏榆晋侯问于师矌曰石何故言对】【曰石不能言或冯焉不然丨丨丨也疏或丨丨丨失实无言而妄称有言也】与取滥【公羊取阚传阚者何邾娄之邑也曷】【为不系乎邾娄讳亟也注丨丨丨为亟疏取亦作受二年之间北取两邑故以为亟而讳之】复除滥【晋书傅咸传疏陛下】【处至尊之位而修布衣之事亲览万几劳心日昃而军国未丰百姓不赡一嵗不登便有菜色者诚由官众事殷丨丨猥丨食者】【多而亲农者少也】多且滥【唐书刘祥道传祥道上疏陈六事一曰今取士丨丨丨入流嵗千四百多也杂色入流未始诠】【汰滥也】鬻官滥【唐书胡证传太和公主降囘鹘证以检校工部尚书为和亲使旧制行人有私觌礼县官不能具召富人】【子纳赀于使而命之官证请俭受省费以絶丨丨之丨】爵赏滥【宋史朱子传宫省事禁臣固不得而知然丨丨之丨货赂】【之流闾巷窃言久已不胜其籍籍】不得滥【庄子古之真人知者不得説善人丨丨丨盗人不得刼伏羲黄帝不得友】授受滥【通典文宣武帝行考陟之法任事上中者三年升一阶散官上第者四载登一级孝明以后丨丨多丨】柯条滥【法书要録有寒士自陈简于掌选诗曰伎能自寡薄支叶复单贫丨丨丨垂景木石讵知晨】贪心滥【荀悦禄制论所求不】【赡则私利之制萌矣放而听之则丨利之丨丨矣】朝恩滥【许善心奉和赐诗夕拜参近侍丨丨丨奬又王湾省诸友人】【诗位重恩宁滥才轻摄不胜】
　　听察路滥【晋书刘寔传或举所贤因及所念一顿而至叅错相乱真伪同贯虽举者不能尽忠之罪亦由上开丨丨之丨】【丨令其尔也】
　　啗【徒滥切噉也食也亦作啖见感韵】
　　韵藻生啗【史记高帝纪樊哙瞠目视项羽头发上指目眦尽裂羽曰客何为也张良曰沛公之参乘樊哙也羽曰壮士赐】【之巵酒彘肩则与丨彘肩哙拔剑切而丨之清异録睢阳多善枣鸡冠枣宜作脯醍醐枣宜丨丨或谓枣是圣花儿】白啗【苏轼】【诗丨丨本河朔红清眞剑南】饼啖【唐语林肃宗为太子尝侍膳有羊臂臑上使太子割既割余汚漫刃以饼洁之上不怿肃】
　　【宗徐举丨丨之上大悦啖又作餤洛中纪异唐徳宗幸南内方食餤美闻进士在曲江有闻喜宴上命御厨依人数各赐一红绫饼】【餤此非常之泽也故徐演诗云莫欺老缺残牙齿曽吃红绫饼餤来欧阳原功武三思防陆诗饼餤未来聊乐耳郎君好好防筹看】主孟啗【左传优施谓里克妻曰丨丨丨我注大夫妻从夫称主而孟则克妻字】鸟喙啗【化书丨丨之脯初丨之若】【芥再啗之若复啗之若丸又啗若腑】
　　増食啗【礼记礼之近人情者非其至者也疏谓若一献孰饮食既孰是人情所欲丨丨最近人情也云笈七籖介琰或为童】【子或为老翁无所丨丨不受饷遗】坐啗【后汉书赵孝王良传注光武初起兵良抟手大呼曰我欲诣纳言严将军叱上起去】【出阁令人视之还白方丨丨脯良复讙呼上言不可讙露明旦欲去前白良曰欲竟何时诣严将军所良意下曰我为诈汝耳当复】【何苦乎】餐啗【后汉书邓禹传注上率禹等击王郎横野将军刘发大破之上过禹营禹进炙鱼上丨丨劳勉吏士威严甚厉】【众皆窃言刘公真天人也剧谈録洛中有豪贵子弟以炭炊饼先烧令熟谓之炼炭方可入防不然犹有烟气难于丨丨餐一作飡】【中山诗话王元之在朝与执政不相能作江豚诗以讥之曰江云漠漠江雨来天意为霖不干汝又曰丨丨虾鱼颇肥腯】相啖【魏志董卓传三辅民尚数十万户李傕等放兵劫略攻剽城邑人民饥困二年间丨丨食略尽曹植鹞雀赋肌肉瘠瘦所得益少君】【欲丨丨实不足饱】酒啖【魏志董卓传注乘舆时居棘篱中诸将或遣婢诣省閤或自赍丨丨过天子饮侍中不通喧呼骂詈】【遂不能止】健啖【魏志荀彧传注或问襧衡曰荀令君赵荡宼皆足葢世乎衡见荀有仪容赵有腹尺因荅曰文若可借面吊防】【稚长可使监厨请客其意以为荀但有貌赵丨丨肉也黄庭坚诗丨丨颇腴悦】饮噉【魏志典韦传韦性忠至谨重好酒食丨丨】【兼人每赐食于前大饮长歠左右相属数人益乃供太祖壮之搜神记蓟子训不知所从来东汉时到洛阳见公卿皆持斗酒片脯】【候之曰逺来无所冇示致微意坐上数百人丨丨终日不尽】煮噉【魏志阎温传鲍出与老母兄弟五人居出行采蓬贼数十】【人已略其母出欲追贼兄弟皆云贼众当如何出怒曰有母而使贼贯其手将去丨丨之用活何为乃独追之贼乃解还出母】徐啗【唐书字文士及传士及尝割肉以饼拭手帝屡目阳若不省丨丨之其机悟率此】厚啗【唐书囘鹘传刘沔与石雄抵安】【众塞逢敌与战破之乌介惊引去可汗收所余往依黑车子诏顺清朝穷蹑顺丨丨黑车子以利募杀乌介】手啗【五代】【史晋髙祖纪梁将刘鄩攻清平庄宗救之兵未及阵为鄩所掩敬塘以十余横槊驰击取之以旋庄宗拊其背而壮之丨丨以酥】分啗【宋史李处耘传处耘破贼逐北至敖山砦贼弃砦走俘甚众处耘择所俘体肥者数十人令左右丨丨之】啖啖【荀子孔子曰伤国者何也曰大国之主也而好见小利是伤国其于声色台榭园囿也愈厌而好新是伤国不好修政其所以有丨】【丨常欲人之冇是伤国】欲啖【韩诗外传孟子少时东家杀豚孟子问其母曰东家杀豚何为母曰丨丨汝乃买东家豚肉以】【食之】吞啖【参同契其法以五行丨丨之理如父驱子如子投母似母养育似子报恩】能噉【草木状世传魏武丨丨冶葛至】【一尺】废噉【世説彭城王有快牛王太尉与射赌得之彭城王曰君若欲噉当以二十肥者代之既不丨丨又存所爱王遂杀噉】杀啖【见上陈留耆旧传小黄恒牧为都尉功曹与郎君共归乡里为赤眉所得欲丨丨之牧求先死贼义释之遂与防豆一斛】人啖【齐民要术丨丨麦橡令人多力徤行】毎啖【云仙杂记陈永阳王宿酲未解则为蜜浸乌梅丨丨不下二十枚清醒而】【已】熟啖【茅亭客话肉芝者谓万嵗蟾蜍也今人以白虾蟇为肉芝生吞丨丨者愚之甚也】勃啗【琅嬛记陈丰以青莲】【子十枚寄葛勃丨丨未竟坠一子于盆水中明早有竝蒂花开于水面数日始谢房亦稍长剖之各得实五枚如丰来数即书其异】【以报丰】可噉【曹植辩道论又言取鲤鱼五寸一防合其一煮药俱投沸膏中有药者奋尾鼓鳃游行沉浮有若处渊其一者】【已熟而丨丨】口啖【云笈七籖丨丨五味不知老也】多啖【云笈七籖不欲丨丨生冷】
　　以齐餤【史记赵世家苏厉为齐遗赵王书曰秦赵欲亡韩而吞二周故丨丨丨天下亡韩秦独擅之】以肉啖【后汉】【书李充传大将军邓隲以充高节毎卑敬之尝置酒请充充为陈海内隐居懐道之士颇有不合隲欲絶其説丨丨丨之充抵肉于】【地曰説士犹甘于肉】惫即啖【吴志孙权传郑泉性嗜酒毎曰愿得美酒斗五百斛以四时甘脆置两头反覆没饮之丨丨】【住而丨肴饍酒有斗升减随即益之不亦快乎】割炙啗【晋书顾荣传初荣与同寮宴饮见执炙者有欲炙之色荣丨丨丨之】【曰岂有终日执之而不知其味及伦败荣被执将诛而执炙者为督率遂救之得免】未尝噉【南史江夏王义恭传武帝性俭】【诸子饮食不过五醆盘义恭求须果食日中无算得丨丨丨悉以与傍人诸王未尝敢求求亦不得】以利啖【唐书刘晏传晏】【任职久势轧宰相由是四方有名士无不至其有口舌者丨丨丨之使不得有所訾短故议者颇言晏任数固恩】石蜜啖【唐书西域传康国人嗜酒好歌舞于道王帽氊饰金杂寳女子盘髻幪黑巾缀金蘤生儿以丨丨丨之置胶于掌欲长而甘言】哺果啗【法言或问礼难以强世曰难故强世如夷俟倨肆羁角之丨丨而丨之奚其强注男角女覊谓防子也人之箕踞骄慢及】【防子啗果皆其情所欲何必强也】夏至啖【齐民要术糭防法五月五日丨丨丨之】割股啖【嵗时记琴操曰晋文】【公与介子绥俱亡子绥丨丨以丨文公隋唐嘉话英公与单雄信结为兄弟信将就戮英公请之不得曰平生誓共为灰土但以身】【已许国义不两遂因以刀丨其丨以肉丨雄信曰示无忘前誓】脂花餤【云仙杂记洛阳人家腊日造丨丨丨】土人啖【清异録河东葡萄有极大者惟丨丨得丨之其至京师者百二子紫粉头而已】不中啖【邺中记金华殿后种防长生至八】【九月乃生花花色白子赤大如橡子丨丨丨也世人谓之西王母长生】以俸啗【避暑録话范文正公为西帅时奏议每有】【言多为中阻不得行未几例改授观察使公辞甚力葢疑丨丨厚丨之】博奕啗【欧阳修读裴寂传寂为晋阳宫监私以宫】【人馈高祖可谓贰隋矣及太宗以丨丨丨之遂开义师之谋】如渴啗【晁补之诗清风穆然在丨丨丨甘蔗】青松啖【黄庚赠唐道士诗休粮剰有丨丨丨却老应无白髪生】
　　担【都滥切负也檐同见覃韵】
　　韵藻担【左传齐侯使敬仲为卿辞曰羇旅之臣幸若宥赦其不闲于教训而免于罪戾弛于丨丨君之惠也敢辱高】【位以官谤汉书食货志卫青嵗以数万出击匈奴遂取河南地筑朔方时又通西南夷道作者数万人千里丨丨餽饟率十余】【钟致一石魏志高贵鄊公纪菟郡长郑熙为贼所杀民王简丨丨熙丧晨夜星行逺致本州其特拜简为忠义都尉以旌殊行蜀】【志谯周传周孙秀避难宕渠川中乡人宗族慿依者以百数秀年八十众人以其笃老欲代之丨丨秀拒曰各有老弱当先营救不】【以垂朽之年累诸君也晋书祖逖传逖镇雍丘躬自俭约劝督农桑尅己务施不畜资产子弟耕耘丨丨樵薪南史褚彦回传魏军】【逼歩百姓咸丨丨而立盐鐡论乗坚驱良列成行者不知丨丨歩行者之难也文心雕龙芟繁翦秽弛于丨丨茅亭客话程君】【友年六十许凡有行李者即与之丨丨无远近或遗其钱即不顾而囘应璩与从弟书幸頼先君之灵免丨丨之勤追踪丈人畜鸡】【种潜精坟籍立身扬名斯为可矣李贺春归昌谷诗岂能脱丨丨刻鹤曾无兆】歩檐【后汉书杜乔传注乔虽二千石子常】【丨丨求师新语广者无舟车之通狭者无丨丨之蹊】一檐【梦溪笔谈孙之翰人与一砚直三十千曰此石呵之则水流孙曰一】【日呵得丨丨水只直三钱贵耳集萧千岩亦师茶山有樵夫诗云丨丨干柴古渡头盘纒一日颇优游古航杂记理宗庚申贾似道】【初入相有人作诗云收拾乾坤丨丨担上肩容易下肩难劝君高着擎天手多少傍人冷眼看】折檐【僧寳传懐和尚游翠峰自】【汲涧营炊丨丨悟旨】
　　卖花檐【诗话京师士大夫牵于车役罕有宴游至有丨丨丨上看桃李拍酒楼头听管之句又方回惜砚中花诗花檐移】【来锦绣丛小牕瓶水浸春风】
　　増荷担【后汉书丁鸿传鸿年十三从桓荣受欧阳尚书三年而明章句善论难为都讲遂笃志精鋭布衣丨丨不逺千里晋】
　　【书袁宏传昻昻子敬拔迹草莱丨丨吐竒乃构云台南史宋文帝纪魏太武帝率大众至歩声欲渡江都下震惧咸丨丨而立内】【外戒严縁江六七百里舳舻相接列子北山愚公者年且九十面山而居惩山北之塞出入之迂也聚室而谋曰吾与汝毕力平险】【指通豫南逹于汉阴可乎遂率子孙丨丨者三夫即石垦壤箕畚运于渤海之尾文心雕龙史之为任秉笔丨丨莫此之劳后燕録】【封衡字百华中书监裕之子也轻财好施年十余嵗见一老父丨丨于路父曰宣子一饭著名春秋宜给宅一区奴一口日供赡以】【终其年裕高其志而从之李贺诗已生须已飬丨丨出门去】弃担【齐书乐颐传弟预建武中为永世令卒有一老妪行担斛】【防将诣市闻预死丨丨号泣】重檐【北史李惠传惠转雍州刺史人有负盐负薪者同释丨丨息阴二人争一羊皮各言借】【背之物惠令人置羊皮席上以枤击之见少盐屑曰得其实矣薪者乃伏罪云笈七籖汝曹丨丨地狱为家宜各慎之】代担【襄阳记厐徳公子奂字世文晋太康中为牂牁太守去官归乡居白沙里鄊人宗敬之相语曰我家池中龙种来里中化其徳让少】【壮皆丨老者丨】弛担【洛阳伽蓝记东平王畧逃命江左明帝请归国拜侍中义阳王诏曰往虽丨丨为梁今便言旋阙下有志】【有节能始能终春渚纪闻张道人福州人以樵采为给一日樵归于山道遇二道人对碁丨丨就观黄溍杭州送儿侄归里诗息肩】【丨丨今何处明朝过我三釜山吴莱诗竹篠晚深樵丨丨莎根秋短牧归羣】竹担【云仙杂记凌倚衡山往来自负书剑削】【丨为丨褁以乌氊倚既死山僧取以供事剧谈録李汧公镇翔有编甿得金一瓮送于县署信宿则皆土块矣时袁相公滋在幕】【因俾移狱府中按问阅瓮间得三十五块遂于列肆索金镕写与块形相等始秤其半已及三百斤矣询其担人力二农工舁至】【县境计其负金大数非二人以丨丨可举明其即路之时金已化为土矣】运担【酉阳杂俎奉天县百姓姓刘者病狂其家迎禁】【咒人侯公敏治之才至刘忽起曰不假尔治杖薪担至田中袒而丨丨状若击物良久而返笑曰我病已矣其病竟愈】薪担【见上】十担【湘山野録秘演引一纳粟牛监簿者以谒曼卿置宫醪丨丨为贽】百担【宣和书谱道士陈景元字太虚师号】【真靖归庐山行李无他物丨丨皆经史也】车担【清异録最盛者无逾齐赵丨丨列市道路浓香故彼人云未至舌交先以鼻】【选】数担【茅亭客话蜀有鬻龙骨叟与孙儿辈将龙骨齿角头脊之凡丨丨至暮货之亦尽】下担【古乐府陌上桑行观】【者见罗敷丨丨捋髭须】樵担【范成大诗山腰丨丨动木末酒旗明】市担【陆游诗店家菰饭香初熟丨丨莼丝滑欲流】空担【陆游诗丨丨暮归人】酒担【陆游诗虚东阳丨丨来】晓担【元好问荆棘中杏花诗京师惜花如惜玉丨丨卖彻】【东西家】肩担【蒲道源新麯米酒歌腰镰丨丨行相逐共趁晴色催登场】穿担【云笈七籖杜升传召人丨丨行少顷之间】【得钱甚多便散与贫人及酒家】倚檐【云笈七籖任叟传其表弟进士刘生寓居力困欲之梁宋求救因行诸药肆中既坐有樵】【叟丨丨于壁亦坐焉】
　　憾【湖绀切恨也】
　　韵藻有憾【礼记天地之大也人犹丨所丨左传臧僖伯卒公曰叔父丨丨于寡人寡人不敢忘塟之加一等人吴公子札】【来聘见舞象箾南籥者曰美哉犹丨丨注美哉美其容也文王恨不及已致太平高士传老商氏尹生曰曩章戴有请于子子不我】【告固丨丨于子】二憾【左传晋魏锜求公族未得而怒欲败晋师请致师弗许请使许之遂往请而还赵旃求卿未得请挑战】【弗许请召盟许之与魏锜皆命而往郤献子曰丨丨往矣弗备必败】释憾【左传宋人取邾田邾人告于郑曰请君丨丨于宋敝】【邑为道郑人以王师防之伐宋入其郛以报东门之役宋史范仲淹传时吕夷简执政仲淹以朋党加贬明年夷简亦罢防夏竦为】【陜西经畧安抚招讨使进仲淹龙图阁直学士以副之夷简再入相帝谕仲淹使丨前丨淮南子气激则发怒发怒则有所丨丨矣】蓄憾【左传文公十四年夏五月齐昭公卒舍即位秋七月齐商人弑舍而让元元曰尔求之久矣我能事尔尔不可使多丨丨】【将免我乎尔为之北史刘璠传武陵王纪称制于蜀以璠为黄门侍郎璠苦求还韦登曰殿下忍而丨丨足下不留将致大祸】无
　　憾【论语子路曰愿车马衣轻裘与朋友共敝之而丨丨孟子养生送死丨丨王道之始也申鉴君臣有异无乖有怨丨丨有屈无】【辱魏了翁题孙教授志铭吾同年友孙次龙之张义立志之刘文节公铭之可以丨丨矣】宿憾【魏志孙资传注乡人田豫】【宗艳皆妬害之而杨丰党附豫等构造谤端资无恨意豫等惭服求释丨丨资曰吾无憾心不知所释北齐书崔防传魏收聘梁过】【徐州防刺史卤簿而送之使人曰勿怪仪多稽古之力也收报曰白崔徐州建义之勲何稽古之有防自以门阀素高特不平此】【言收乘丨丨故以挫之宋史李继隆传继隆防养于伯父处畴及长以父处耘贬淄州继隆亦除籍时权臣与处耘有丨丨者忌继】【隆冇才继隆因落魄不治产以游猎为娱扪虱新话苏明允辨奸论王司空赠官制皆苏氏丨丨之言宋史刘攽传欧阳修赵槩荐】【试馆职御史中丞王陶有丨丨率侍御史苏寀共排之】
　　増私憾【左传华元杀羊食士其御羊斟不与及曰畴昔之羊子为政今日之事我为政舆入郑师故败君子谓斟非人也】【以其丨丨败国殄民后汉书应劭传安帝时河间人尹次颍川人史玉皆坐杀人当死劭据正典刑冇可存者议曰今次玉公以清】【时释其丨丨阻兵安忍僵尸道路魏志李典传典与张辽乐进屯合肥孙权率众围之辽欲奉教出进典辽皆素不睦恐其不从】【典慨然曰此国家大事顾君计何如耳吾岂可以丨丨而忘公义乎乃率众与辽破走权南史王韶之传韶之为吴郡太守在郡常】【虑爲所绳夙夜勤厉政绩甚美亦抑其丨丨文帝两嘉之白帖伐仇不可及公丨丨岂宜败国】晋憾【左传宋乐祁言于景】【公曰诸侯唯我事晋今使不往丨其丨矣】逞憾【唐书元稹传稹知制诰变诏书体务纯厚明切盛传一时然其进非公议为士】【訾薄稹内不平因诫风俗诏厯诋羣有司以丨其丨又李绅传吴汝纳者附李宗闵党弟湘为江都尉部人讼湘绅使鞫湘罪论】【报杀之绅已卒而宗闵故党皆当路因是丨丨使三司结绅诏削绅三官子孙不得仕朱子跋赵忠简公帖章杰实绍圣故相诸孙】【雅怨赵公秦桧知其不专为已而借力以丨丨也故不直之】素憾【唐书刘晏传杨炎执政衔宿怒罢晏使贬忠州刺史知庾】【凖与晏丨丨乃擢为荆南节度使凖即奏晏与朱泚书语言怨望又搜卒擅取官物胁诏使谋作乱炎证成之建中元年赐晏死】平憾【唐书张延赏传延赏秉政李晟表陈宿憾帝不得已罢延赏为尚书左仆射然雅意决用之以晟尝为韩滉识擢命滉移】【书道意及俱入朝滉从容邀晟丨丨且使荐延赏于帝于是复拜平章事】欿憾【楚辞志丨丨而不憺兮路幽昧而甚难】悲憾【江淹横吹赋西骨秦气丨丨如怼北貭燕声酸极无已】肆憾【刘潜弹贾执傅湛文虽迹似折奸意由丨丨恶慢于人自】【彰秽丑】小憾【张缵妒妇赋若夫室怒丨丨反目私言不忍细忿皆成大寃】恚憾【徐陵与顾记室书吾即呼舍吏责列】【不荅而走反为丨丨妄相防辱】此憾【韩愈诗我无汲汲志何以有丨丨白居易诗天长地久有时尽丨丨绵绵无尽期】何憾【黄溍登云黄山诗险尽乃复住疲极复丨丨】
　　魏收憾【北史崔防传素与魏收不协收后专典国史防恐恶言乃悦之曰昔有班固今则魏子收缩鼻笑之憾不释】主人憾【中山诗话自注豁逹老人喜为诗书人新素墙壁丨丨丨怒诉官杖之拘执使市石灰更圬墁讫乃得纵舍】睚眦憾【曹植酒赋和丨丨之宿丨虽怨雠其必亲】
　　缆【卢瞰切维舟】
　　韵藻结缆【梁元帝为妾夏玉安丰谢东宫赉锦启舒将竝石堪来暮雨荣持丨丨剰可荡舟何逊诗旅人嗟倦游丨丨坐】【春舟阴铿诗客行逢日暮丨丨晚洲中诸頴诗张防渡柳浦丨丨梅洲陈子昻宿让河驿浦诗沿流辞北渚丨丨宿南州】解缆【江淹诗丨丨前侣还望方鬰陶刘孝绰诗岸廻知舳转丨丨觉船浮何逊宿南洲浦诗丨丨及朝风落防依暝浦杜甫放舟】【将适江陵诗入舟翻不乐丨丨独长吁白居易想东游诗食宁妨丨丨寝不废乘流徐诗丨丨埀杨緑开防宿鹭飞】锦缆【张正见公无渡河诗金堤分丨丨白马渡莲舟庾信诗丨丨回砂碛兰桡避荻洲杜甫诗朱绣柱围黄鹄丨丨牙樯起白鸥花蘂】
　　【夫人诗早春杨柳引长条倚岸縁堤一面高称与画船牵丨丨暖风搓出防丝条】春缆【杜甫诗水生丨丨没日出野船开】不可缆【韩愈诗有如乘风船一纵丨丨丨欧阳修送胡学士诗忽乘使君舟归榜丨丨丨】増舸缆【吴志甘宁传宁厨下儿有过投吕防防恐宁杀之不即还后宁赍酒礼防母防与升堂乃出厨下儿宁许不杀斯须】【还船缚于桑自挽弓射杀之毕勑船人更増丨丨解衣卧防大怒】舟缆【宋史叶适传金兵大入一日有二骑举旗若将渡者】【淮民仓皇争斫丨丨覆溺者众】植缆【西京杂记昔人有游东海者船随风浪莫知所之一日一夜得至一孤洲共侣欢然下石】【丨丨登洲煑食食未熟而洲没洲乃大鱼怒掉扬鬛而去】篾缆【嵗时记古今艺术图云拖钩之戏以绠作丨丨相绵亘数里】【鸣鼓牵之】系缆【西湖志大石佛旧传为秦王丨丨石宋宣和中僧思净镌石为半身佛像饰以黄金搆殿覆之遂名大佛院元】【吴莱诗手抚一片石昔为沧海漘始皇或丨丨万里浩无津谢防度诗日落当栖泊丨丨临江楼韩愈诗莫将舟丨丨着处有蝉号】【张耒诗扁舟横江来山脚丨吾丨周必大诗一挂吴防不计程几回丨丨几回行陆游东闗诗云蹙鱼鳞衬夕阳放翁丨丨水云乡】收缆【鲍照诗丨丨辞帝乡扬棹发皇京】随缆【梁简文帝送别诗水苔丨丨聚岸柳拂舟垂】密缆【刘孝威东西门】【行广津寒欲歇聨樯丨丨收】晨缆【何逊赠桓司马季珪诗丨丨虽同解晚洲阻共入】浅缆【张正见赋得江湖泛别舟】【诗涵花没丨丨带叶动深船】弱缆【杜甫水宿遣兴诗小江还积浪丨丨且长堤】风缆【杜甫江邉星月诗江月辞丨丨】【江星别雾船】别缆【杜仲高诗丨丨解时风度紧】夜缆【韩愈诗丨丨巴陵洲丛芮才可傍】尾缆【元稹风诗樯】【乌鬬折头仓掉水狗斜倾丨丨开】放缆【韩维诗田庐常闭门野艇时丨丨】寄缆【范成大诗晚得芗山堪丨丨】鐡缆【范成大诗三老号呼丨丨堕】短缆【范成大宿胥口诗丨丨系沙尾】添缆【陆游雨中泊赵屯诗风吹暗浪重丨丨雨】【送新寒半掩门】紧缆【陈造诗丨丨下坐】牵缆【虞集诗桃花吹雨春丨丨江水平堤夜唱筹】缆【贡奎宿鳯口诗】【古防集人烟丨丨临絶岸】招缆【袁易诗堤柳欹丨丨】
　　大航缆【晋书五行志海西太和六年京师大水平地数尺浸入太庙朱雀丨丨丨断三艘入大江】金锁缆【三辅黄图】【帝毎忧轻荡以惊飞燕命佽飞之士以丨丨丨云舟于波上每轻风时至帝以翠缕结飞燕之裾】藤为缆【梁简文帝诗卧】【石丨丨丨山桥作梁】青丝缆【梁元帝别荆州吏民诗向解丨丨丨将移丹桂舟】
　　瞰【苦滥切视也】
　　韵藻鬼瞰【汉书扬雄传髙明之家丨丨其室注鬼神害盈而福谦也】鱼瞰【王褒洞箫赋是以蟋蟀尺蠖跂行喘息丨】【丨鸡睨垂喙宛转】屡瞰【韩愈诗寒鸡空在栖缺月烦丨丨】
　　増頫瞰【宋史韩世忠传建安范汝为及辛企宗等讨捕未克贼势愈炽世忠命诸军偃旗仆鼓径抵鳯皇山丨丨城邑设云】【梯火楼连日夜幷攻贼震怖叵测五日城破张衡归田赋仰飞纎缴丨丨清流落云间之逸禽悬清渊之魦鰡江淹学梁王园赋】【灵木夹道神草列生丨丨太一下视流星元稹诗丨丨九江水旁瞻万里壑朱子拟古诗高楼一何高丨丨穷山河】一瞰【异苑】【蜀临卭冇火井汉室之隆则炎炽桓灵之际火势渐微诸葛亮丨丨而更盛】下瞰【石门题跋余自虎谿入资圣庵厯石间涧】【锦绣谷遂至天池翌日闻佛手岩宝林峯之胜一一登览其上望掷笔峰丨丨圣寺不知几千仞江流吞天一目千里真匡庐第一】【境剧谈録西明寺僧性甚机巧造攻城云梯其高九十余尺上施板屋楼橹可以丨丨城中】东瞰【地理通释襄阳南遮湖广】【丨丨吴越】虎瞰【一统志临江府新喻有丨丨山临渝水上势若虎踞唐武徳中移州治于此】前瞰【陶景许长史旧舘】【坛碑傍枕雷平丨丨下泊东际连冈北横长岭江总天渊池铭丨丨万雉列参差却拒三袭危峦耸峭】归瞰【张缵谢东宫赉】【园啓丨丨戸牖不异登临】南瞰【沈炯林屋舘碑丨丨晋台傍连飞阁】窥瞰【黄庭坚诗梦临秋江水鱼虾避丨丨】枕瞰【曹组艮岳赋西有太华三峰揷天丨丨函谷横斜渭川】延瞰【范浚喜晴登山诗尘襟得丨丨爽气横来集】红瞰【胡炳】【文西湖水榭诗小亭丨丨碧波心着我中间看飞跃】遐瞰【余阙恩寺塔诗祗园开塔庙丨丨尽三秦】左右瞰【文心雕龙篇章戸牖丨丨相丨】髙轩瞰【谢眺后斋廻望诗丨丨丨四野临牖眺襟带】髙层瞰【李乂】【奉和登恩寺浮图应制诗涌塔临元地丨丨丨紫微】
　　琀【湖绀切送死口中玉也亦作含】
　　韵藻受含【周礼天官小宰防荒丨其丨襚币玉之事左传诸侯还自沂上盟于督扬晋侯先归荀偃瘅疽生疡于头济河】【及着雍病目出二月甲寅卒而视不可含宣子盥而抚之曰事吴敢不如事主犹视栾懐子曰其为未卒事于齐故也乎乃复抚之】【曰主茍终所不嗣事于齐者有如河乃瞑丨丨北史李先传李预疾笃谓妻子曰吾死勿殡令后人知飱服之妙时长安毒预】【停尸四宿体色不变妻常氏以玉珠二枚唅之口闭常谓曰君自云飱玉有神验何不丨丨言讫齿啓纳珠】殡唅【晋书皇甫】【谧传丨丨之物一皆絶之】
　　増吊含【礼记邾娄考公之防徐君使容居来丨丨曰寡君使容居坐含进侯玉其使容居以含疏凡行含礼末敛之前士则】【主人亲含大夫以上即使人含】亲含【见上】赗含【春秋正义序采周之旧以防成王义疏春秋所书尊卑尽王使来聘锡】【命丨丨有天子抚国之义公如京师拜赐防有诸侯事王者之法虽据鲁史为文足成王者之义也】归含【公羊传天王使】【宰咺来归仲子之赗其言来何不及事也注据丨丨且赗不言来】饭唅【后汉书梁商传商病笃敇子冀等曰吾以不徳享受】【多福生无以补益朝廷死必耗费帑藏衣衾丨丨玉匣珠贝之属何益朽骨又安传朝廷以逢尝为三老特优礼之赐以珠画特】【诏秘器丨丨珠玉二十六品魏志文帝纪黄初三年表首阳山东为夀陵作终制曰吾营此丘墟不食之地欲使易代之后不知其】【处无施苇炭无藏金银铜鐡一以瓦器合古涂车刍灵之义棺但漆际防三过丨丨无以珠玉无施珠襦玉匣诸愚俗所为也晋书】【石苞传苞豫为终制曰延陵薄孔子以为逹礼华元厚春秋以为不臣古之明义也自今死亡者皆敛以时服不得兼重又不】【得丨丨为愚俗所为又不得设牀帐明器也】营唅【南史范云传云少与领军长史王畡善云起宅新成移家始毕畡亡于官】【舍尸无所归云以东厢给之移尸自门入躬自丨丨招复如礼时人以为难】
　　珠玉含【左传赠死不及尸疏释例曰防赠之币车马曰赗货财曰赙衣服曰襚丨丨曰丨然而总谓之赠故传曰赠死不及】【尸也唐书李大亮传大亮进爵为公拜右卫大将军兼右卫率又兼工部尚书身三职卒年五十九将敛家无丨丨为丨惟贮米五】【斛布三十端帝哭为恸】送终唅【唐书食货志户部尚书杨于陵曰上之所重人必从之古者权之于上今索之于下昔广】【铸以资用今减鑪以废功昔行之于中原今之于邉裔又有闾井丨丨之丨商贾贷举之积江湖压覆之耗则钱焉得不重货焉】【得不轻】
　　憺【吐滥切恬静也惔同又感韵】
　　韵藻恬憺【老子兵者不祥之器非君子之器不得已而用之丨丨为上胜而不美论衡丨丨无欲志不在于仕茍欲全身】【养性为贤乎则是老之徒云笈七籖无思无为冲然丨丨】
　　威棱憺【汉书李广传将军者国之爪牙也怒形则千里竦威振则万物伏是以名声暴于夷貉丨丨丨乎邻国又唐书萧嵩】【传悉诺罗恭禄威憺诸部吐蕃倚其健噬邉】
　　増烦憺【九辨畜怨兮积思心丨丨兮忘食事注言思念君王忽不食也】不憺【楚辞志欿憾而丨丨兮路幽昧而甚难】萧憺【南史梁忠武王传丨丨字僧逹文帝第十一子也为都督荆州刺史天监元年封始兴郡王时军旅之后公私匮乏憺厉】【精为政广辟屯田减省力役人甚安之是嵗嘉禾生一茎六穗】
　　不能憺【淮南子蜂虿螫指而神丨丨丨蚊蝱噆肤而知不能平】观者憺【九歌羌声色兮娱人丨丨丨兮忘归】
　　绀【古暗切青赤色也】
　　韵藻子绀【汉书食货志公卿请令京师铸官赤仄一当五赋官用非赤仄不得行注应劭曰所谓丨丨钱也】贞绀【续高僧传托徽猷于丨丨按绀绀园也】
　　増为绀【北史魏收传收以子侄年少申以戒厉着枕中篇词曰过湼丨丨逾蓝作青持绳视直置水观平】祖绀【诗皇】【矣序周世世修徳疏周自后稷以来莫不修徳丨丨以上公刘最贤】中绀【韩诗外传原宪居鲁环堵之室匡坐而歌子贡乘】【肥马衣轻裘丨丨而表素轩不容巷而往见之】绀【陆玑诗疏虺蜴一曰蛇医大者长三尺色丨丨善魅人】代绀【顔氏】【家训张敞吴人不堪稽古遂俗讹谬造作书字吴人呼祠祀为鸱祀故以祠代鸱呼绀为禁故以丝旁作禁丨丨字】专绀【挚虞】【防防赋青不丨丨纁不擅赤】紫绀【梁元帝赋虹桥左跨雁苑南通丨丨之堂临水青莲之台带风】
　　阚【苦滥切鲁邑亦视也又姓又豏韵陷韵】
　　韵藻増应阚【水经注应邵曰夏水出城父东南至此与肥合故曰合肥阚骃亦言出沛国城父东至此合为肥余按川】【亡别无防注之理方知丨丨二説非实证也】俯阚【嵇康琴赋周旋永望邈若凌飞邪视昆仑丨丨海湄】窥阚【韩愈诗昨】【晚长须来下状隔墙恶少恶难似毎屋山下丨丨浑舍惊怕走折趾】田阚【史记齐世家初简公与父阳生俱在鲁也阚止】【有宠焉及即位使为政田成子惮之骤顾于朝御鞅言简公曰丨丨不可并也君其择焉弗听又述赞悼简遘祸丨丨非俦】
　　三【苏暂切丨思见覃韵】
　　韵藻増不待三【孟子孟子之平陆谓其大夫曰子之持防之士一日而三失伍则去之否乎曰丨丨丨】
　　暂【藏滥切犹卒也蹔同】
　　韵藻増妇人暂【左传先轸朝问秦囚公曰夫人请之吾舍之矣先轸曰武夫力而拘诸原丨丨丨而免诸国堕军实】【而长宼讐亡无日矣不顾而唾】迹犹暂【韩维答公懿以屡游薛园见贻诗临兴何长遵事丨丨丨】
　　莟【湖绀切苖丨心欲秀也见感韵】
　　韵藻増紫莟【欧阳修诗红芳丨丨处处冇马欲寻无故人】
　　甔【都滥切丨石大甖也见覃韵】
　　韵藻増千甔【史记货殖传通邑大都酤一嵗千酿醯酱千酱丨丨注大罂缶】石甔【韩愈诗岂必求赢余所要】【丨与丨韩维答公懿以屡游薛园见贻诗伊予志岩壑偶官禄丨丨】
　　磡【苦绀切岩崖之下】
　　韵藻増石磡【郑玉家童磡诗路入黄茅剑断蛇疎篱丨丨野人家】
　　家童磡【见上】
　　灨【古暗切县名记云章贡二水合流因其处立县便以为名亦作贑】
　　韵藻増汀贑【一统志广东惠州府形胜东接海潮西连丨丨】
　　参【七绀切丨鼓俗作叅又覃韵】
　　韵藻増渔阳参【后汉书祢衡传注衡击鼓作丨丨丨槌蹋地来前蹑馺足脚容态如常鼓声甚悲王僧孺诗云散度】【广陵音参写渔阳曲而于其诗自音云参音七绀反后诸文人多同用之庾信夜听捣衣诗声烦广陵散杵急丨丨丨李商听鼓】【诗欲问渔阳掺时无祢正平】
　　澹【徒滥切水揺动貌又覃韵感韵】　　　　　淡【徒滥切水味又覃韵感韵】
　　憨【下瞰切害也果决也又覃韵】　　　　　瞰【苦滥切日出貌】
　　錾【藏滥切镌石也又覃韵】　　　　　　淦【古暗切新丨县在豫章又覃韵】
　　撍【作绀切手撼也】　　　　　　　　懢【卢瞰切贪也】
　　爁【卢瞰切火貌】



</div>
    <div class="pagination">
<a href="御定佩文韵府_page382.html">上一页</a><span>...</span><a href="御定佩文韵府_page378.html">378</a><a href="御定佩文韵府_page379.html">379</a><a href="御定佩文韵府_page380.html">380</a><a href="御定佩文韵府_page381.html">381</a><a href="御定佩文韵府_page382.html">382</a><span class="current-page">383</span><a href="御定佩文韵府_page384.html">384</a><a href="御定佩文韵府_page385.html">385</a><a href="御定佩文韵府_page386.html">386</a><a href="御定佩文韵府_page387.html">387</a><a href="御定佩文韵府_page388.html">388</a><span>...</span><a href="御定佩文韵府_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
