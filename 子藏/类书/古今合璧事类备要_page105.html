<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 105 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 105 页/共 111 页</h1>
    <div class="content">　　饮膳门
　　饭　附　粥　羮
　　饮膳闲谈【饭炊谷为之亦曰馔曰食音嗣又曰滫食半蒸曰馈杂曰粈字亦作飷音揉干饭曰糇熬稻曰馓饭飱以水和之也馈子旦反以羮浇之也蒸饭气谓之馏饭壊谓之饭臭谓之馈所谓飨者设盛礼以饭宾也粥烹谷饘糜一也羮释文膤也或又以臛肉羮食一箪羮一豆得之则生不得之则饥而死然苟非其道不可受于人君子之志又不徒在于一饱也】
　　事类饭食【宰夫掌朝觐防同賔客以牢礼之法丨丨飱牵】飡饔【浆人掌宾客之丨丨】抟饭【毋丨丨记】放饭【丨丨流歠孟子】蒸谷【黄帝始丨丨为飰周书】饭糗【舜丨丨孟子】箪食【孟子曰取之而燕民悦则取之古之人有行之者武王是也云云丨丨壶浆以迎王师】盘飡【僖负覊馈重耳丨丨左】亦再饭【文王一饭武王亦一饭再饭丨丨丨记】先一饭【夫差谓句践曰寡人礼丨丨丨矣注言已齿长矣】食鱼飱【晋赵盾丨丨丨公羊春秋】饭疏食【孔子曰丨丨丨饮水曲肱而枕之乐亦在其中矣语述而】炊饭祭【孔子厄于陈蔡从者七日不食子贡以所赍货寝犯围而出告籴于野人得米一石焉顔回仲由炊之于坏屋之下有埃墨堕甑中顔回取而食之子贡自井望见之问曰仁人亷士穷改节乎子曰改节即何称于仁亷哉子贡以所饭告孔子子曰吾将问之召顔渊曰畴昔予梦见先人岂或啓佐我哉子丨而进丨吾将丨焉对曰有埃墨堕饭中欲置之则不洁欲弃之则可惜回即食之不可祭也孔子曰然乎吾亦食之家】裹饭徃【子舆与子桑为友霖雨十日子舆曰子桑殆病矣丨丨丨食之庄子】晏婴脱粟【丨丨相齐食丨丨饭晏子春秋】曹交食粟【丨丨九尺四寸以长丨丨而已孟子】叔敖粝粟【孙丨丨为令尹丨丨菜羮】漂母设食【韩信常数从其下乡南昌亭长寄食数月亭长患之乃晨炊蓐食信食时往不为具食信亦知其怒竟絶乃钓城下诸母丨有一丨见信饥为丨丨信谓漂母曰吾必有以重报母母怒曰丈夫不能自食吾哀王孙而进食岂望报乎前本传】裨将传飡【韩信令丨丨丨丨破赵会食注食小饭也】辄食辞去【孟尝君待客夜食有人蔽火光客怒以为饭不等辍食辞去孟尝君起自持其饭比之客慙自刎】虽老尚善【亷颇饭斗米肉十斤被甲上马以示可用赵使郭开曰亷将军虽老尚善饭然与臣坐顷时三遗矢矣史记】冯异进麦【王郎起光武至滹沱河丨丨丨丨饭又见麦门】李固食麦【丨丨为太尉常丨丨饭后汉】雄食干饭【左丨为冀州刺史常丨丨丨】苞食漉饭【司马丨为太尉常丨丨丨】极飡致饱【歩隲避乱江东与广陵卫旌相善俱以种自给会稽焦征羌郡之豪族隲与旌寄食其地惧为侵乃共修刺奉以献征羌方内卧驻之移时旌欲去隲止之曰本所以来畏其强也今舎去欲以为髙祗怨耳良久征羌开牖见之隠几坐帐中设席致地坐隲旌牖外旌愈耻之隲辞色自若征羌身自享大案殽膳重沓而小盘饭与隲旌惟菜茹而已旌不能食隲极飡致饱乃辞出旌怒隲曰能忍此乎隲曰吾等贫贱故主人以贫贱遇之固其宜也当何所耻吴志】成糜自可【有客诣陈太丘谈锋甚敏太丘乃令元方季方炊饭太丘问炊何迟留元方长跪曰君与客语乃俱窃聴炊忘着箪今皆成糜太丘曰尔颇有所识否二子长跪俱说言无所遗失太丘曰如此俱丨丨丨丨何必饭耶世说】拾粒以防【殷仲堪在荆州连年饥馑仲堪食常五椀盘余肴馔饭粒落席间辄拾以防之虽欲率物亦縁其性真素也晋书】王朗粳饭【丨丨会稽败太祖盛防啁之曰不能效君昔在防稽折丨米丨朗曰宜适难值如朗者未可折而折眀公可折而不折也魏畧】石崇稻饭【丨丨家丨米丨在地经宿皆化为螺时人以为族防之应】含饭哺儿【防鍳遭永嘉所至穷饿乡人共饴食鍳尝携兄子外甥周翼二小儿会食鄊人曰各自穷馁以君之贤共欲存君耳恐不能兼饴鉴于是独往饭着两颊还吐与二儿飡】精饭食客【谢安尝欲诣陆纳纳兄子俶宻作食供之纳设茶果而已俶下丨丨丨丨纳大怒杖四十曰不能光我叔父而秽我素风】饭冷复暖【孙盛尝诣殷浩讲论对食奋尘尾悉落饭中食冷而复暖　者数四至暮忘冷理竟不定由是知名本传】饭録其焦【宋陈遗少为县吏毋好食锅底饭遗在役恒带一囊每煑食輙録其焦贻母】不敢妄过【第五伦字伯鱼修行清白常召见上曰闻卿为吏不过从兄饭寜有之耶对曰臣生遭饥馑米石万钱丨丨丨丨人饭】不然难餐【唐干符中有豪士承借勲籍锦衣玉食极口腹之欲尝谓门僧圣刚曰凡以炭炊饭先烧一热谓之炼火方可入防不然犹有烟气难餐及大冦先防瀍涤财产剽尽昆仲数人与圣刚同窜潜伏山草不食者三日贼退徒歩往河桥道中小店买脱粟饭于土杯同食美于梁肉僧笑曰此非炼炭所炊但慙恧无对东屛剧谈】下胡麻饭【后眀帝永平中剡县有刘晨阮肇入天台山采药迷失道路粮尽望山头有桃共取食之下山得涧水饮之望见蔓菁菜从山腹出次有一杯流水中有胡麻饭二人相谓曰去人不逺因过水度一山出大溪见二女容顔絶妙便唤刘阮姓名直问郎等来何晚因邀过家丨丨丨丨山羊脯食之甚美续齐谐记】得陈米饭【南岳僧悟空岳西原近朱陵洞其处崄絶僧逰览累日扪萝垂踵无幽不迹忽见前岩有道士坐绳床僧告之饥困道士歘起指石地曰此有米乃持镢斸石深寸遂令僧探之丨丨丨升余即着于釜承瀑敲火煮丨劝僧食一口未尽辞以未熟道人笑曰君飱止此可谓薄分我当毕之酉阳杂爼】与玉屑饭【太和中有二人逰嵩山迷路见一人衣洁白枕一朴物方眠二人且问所自因开朴两褁皆丨丨丨授与二人曰分食此虽不足长生可一生无疾乃起与二人指路同上】与壻同饭【张文定行安道平生未尝不衣冠而食尝暑月丨其丨王巩丨丨命巩褫带而已衫帽自如巩不敢公曰吾自布衣诸生遭遇至此一饭皆君赐也享君之赐敢不敬乎子自食某之食虽褫衣无害也】遇饥索饭【章惇少善养生尝云遇饥虽不相识处亦须索饭若食饱时见爷亦不拜东轩笔録】措大吃饭【有二丨丨相与言志一云我平生不足惟饭与睡他日得志当饱丨丨饭了便睡睡了便吃饭一云我则异于是吃了又吃何暇复睡耶东坡志林】玉汝能饭【韩丨丨平生喜餙防传一饭啖可兼人出师长安钱穆父行词云喜亷颇之能饭玉汝不悦闻见録】
　　粥作粥救饥【尹吉甫仕至上卿其家大富食口数百人时嵗大饥曽鼎镬作粥其声闻数里食讫失三十人乃在镬中龁取焦粥而已録异】为粥待饿【齐大饥黔敖丨丨于路以丨丨者而食之有饥者袂辑屦贸贸然来黔敖左奉食右执饮曰嗟来食扬其目而视之曰予惟不食嗟来之食以至于斯也从而谢焉终日不食而死曾子闻之曰防与其嗟也可去其谢也丨丨记檀弓】防食飦粥【滕定公薨然友之邹问于孟子孟子曰不亦善乎亲防固所自尽也诸侯之礼吾未之学也虽然吾尝闻之矣三年之防齐防之服飦粥之食自天子达于庶人三代共之及至四方来观之吊者大悦孟】田公饘粥【顔回有负郭之丨五十亩足以供丨丨】公孙豆粥【光武自蓟东顿驰至饶阳芜蒌亭天寒众皆饥疲冯异上豆粥眀旦光武曰昨得丨丨丨丨饥寒俱解】林宗一啜【郭林宗尝止陈国问学见童子魏徳公知其有异徳公求近其房止供给洒扫作文尝不佳夜间命作粥丨丨丨丨怒而呵之曰髙眀为长者作粥使砂不可食以杯掷地徳公更进粥三进三呵徳公无变容顔色殊悦林宗曰始见子之面今乃知子之心遂友善之卒为妙士本传】徳公三进【见上注】何不肉糜【晋恵帝时天下荒乱百姓饿死帝曰丨丨食丨丨】豫作熟豆【石崇事见豆门注详】伏月热粥【防嘉賔三丨之丨诣谢公炎暑重赫虽当风交扇犹霑汗流离谢着故衣食丨白丨防谓谢曰自非君体几不堪此世说】嵗荒米粥【梁任眆为义兴太守嵗饥散私俸以米豆为粥活三千余人】嵗饥榆粥【阳城丨丨不为隣里屑丨为丨】赐防风粥【白居易在翰林丨丨丨丨一瓯食之口香数日金銮宻记】煮杨花粥【洛阳人家寒食丨丨丨丨金门嵗节】食粥多时【秦少防为黄门校勘钱穆父为戸书皆居东华门少游春日有诗遗穆父云三年京国鬓如丝又见新花发故枝日典春衣非为酒家贫食粥已多时穆父以米二石送之】韩愈平淮西碑【始时蔡人进战退戮今眠而起左飱右粥】
　　羮羮定【丨丨注定熟也仪礼乡饮酒】羮齐【丨丨视夏时注羮宜热记内则】不和【大羮丨丨记】不致【大羮丨丨左】和羮【和如丨丨水火醯醢盐梅以烹鱼肉左】芼羮【丨丨菽麦惟所欲内则】作羮【若丨和丨书说命】雉羮【彭铿斟雉帝　飨王逸注彭铿彭祖也好和滋味盖斟丨丨事帝尧楚辞】熊羮【纣王怒丨丨不熟而杀庖人刘向新序】子羮【文王长丨伯邑考纣烹以为丨以赐文王曰圣人不食其丨丨文王得而食之纣曰谁谓西伯圣者与食其丨丨而不知世记又见后】菜羮必齐【孔子虽蔬食丨丨祭丨丨如也语】防羮不糁【孔子厄陈蔡之间七日不食丨丨丨丨又见后庾衮注】以羊羮败【郑伐宋宋将战华元杀羊食士其御者羊斟不与及战曰昔日之羊子为政今日之事我为政与华元驰入郑宋师败绩谈苑】以羊羮亡【中山君飨士司马子期在焉羊羮不遍子期怒走楚说王伐中山中山君亡有二人挈手随后问之曰臣父尝饿且死君下壶食哺臣之父故来死君也中山君曰吾丨一椀丨丨丨国以一壶飡得二士死战国防】烹猴为羮【楚有丨丨者而召其邻人邻人以为犬羮而甘之后闻其为猴尽吐防其所食此未知味者】烹子遗羮【乐羊围中山中山怒丨其丨丨之丨乐羊食之文侯賛曰其子食之其谁不食羊下中山文侯赏其功而疑其心战国防】杀翁分羮【楚与汉相守羽乃为髙爼置太公其上告汉王曰今不急下吾烹太公汉王曰吾与若俱北面受命怀王约为兄弟吾翁即若翁必欲烹而翁幸分我一杯羮项王怒欲杀之项伯曰且为天下者不顾家虽杀之无益也】兄嫂轑羮【见釜门注】寛婢翻羮【刘丨将朝丨丨丨汚其衣遽收之寛曰徐徐羮烂汝手】陆机莼羮【丨丨诣王济济指羊酪谓机曰吴中何以敌此机曰千里丨丨未下盐防】庾衮藜羮【丨丨丨丨不糁门人进饭曰已食讫】陆绩知母【丨丨字智伯初繋狱见饷羮丨丨吏怒以为卒通意绩曰母羮葱必寸防肉必方正以此知之后汉】殷孚讳父【丨淳子丨有父风尝与侍中何朂共食孚羮尽朂云益殷莼羮朂司空无忌子也孚徐辍筯曰何无忌讳】帝亲调羮【李白召见金銮殿论当世事丨赐金丨为丨丨】帝当赐羮【李林甫子壻郑平为户部外郎一日林甫就院省女因邀之见其鬓发班白谓平曰丨眀日丨丨甘露丨郑郎其食此羮纵华皓亦必鬓黒明日果有中使至林甫第赐食因以羮与平食一夕鬓黒明皇杂録】门若沸羮【王低当其党盛丨皆丨丨丨】臣肉为羮【魏元忠复旧官固侍宴后曰卿累负谤铄何邪对曰臣犹鹿也罗织之吏如猎者茍须丨丨丨之丨尔】不二羮胾【柳玭云余先君兄弟三人皆居清列非速客丨丨丨丨夕食龁卜瓠而已皆保重名家语】韩愈送穷文【捩手覆羮】
　　诗集滑忆雕胡【丨丨丨丨饭杜江阁】香舂菰米【丨饭丨丨丨柳宗元】饭抄云子【丨丨丨丨白】饭依他日【麤丨丨丨丨】与奴白饭【丨丨丨丨马青蒭并杜】无母谁饮【沙丘丨漂丨丨肯丨王孙李白】
　　粥沙瓶煮豆【君不见滹沱流凘车折轴公孙仓皇奉豆粥湿薪破灶自燎衣饥寒顿解刘文叔又不见金谷敲氷草木春帐下烹煎皆美人萍虀豆粥不传法咄嗟而办石季伦干戈未解身如寄声色相传心已醉身心颠倒自不知更识人间有真味岂知江头千顷雪色芦茒檐出没晨烟孤地碓舂秔光似玉丨丨丨丨软如酥我老此身无着处卖书来问东家住　卧聴鸡鸣粥热时蓬头曵履君家去蘓东坡豆粥】轑铛分口【家家腊月二十五淅米如珠和豆粥大杓丨丨丨丨数疫鬼闻香走无处镂姜屑桂浇蔗糖滑甘无比胜黄粱全家团栾罢晩饭在逺行人亦留分褓中孩子彊教甞余波得霑获与臧新元胜气调玉烛天行已过来万福物无疵疠年谷熟长向腊残分豆粥】食粥已多时【见前注】
　　羮香芹【丨丨碧涧羮】秋莼【羮煮丨丨滑】香闻【丨丨锦带羮竝杜】鲜沸【羣丨丨池羮韩愈联句】玉糁【香似龙涎仍酽白味如牛乳更全清莫将南海金虀脍轻比东坡丨丨羮苏东坡】秦烹【丨丨惟羊羮坡】










　　古今合璧事类备要外集卷四十五
　　钦定四库全书
　　古今合璧事类备要外集卷四十六
　　宋　谢维新　撰
　　饼饵门
　　饼　附【胡饼　蒸饼　汤饼　面环饼　不托　裹蒸　冷淘】
　　饼饵闲谈【饼麫餈捜麦麫使合并为之也然其状不一入炉熬者名熬饼亦曰烧饼入笼蒸者名蒸饼亦曰馒头入汤烹之名汤饼亦曰湿麺曰不托今曰馎饦入胡麻着之名胡饵又曰麻饼其他餲饼防饼乳饼环饼名不可数计大抵皆麫食也防饼豆屑杂糖为之环饼所谓寒具是也宜未详至如馂饀俊叨薄持起溲牢九其类也然亦不知何物裹蒸冷淘附】
　　事类买饼大售【汉宣帝防时每丨丨所从卖者辄丨丨】馈饼不忘【樊晔与世祖少游旧徴迁河东都尉引见云台世祖防时尝以事拘新野为市吏丨丨一笥帝丨丨乃赐御服及乗舆衣物因戯之曰一笥饼得都尉何如晔顿首辞谢后本传】长房进饼【壶公者从逺方来卖药尝悬一壶于市上每日入后跳入壶中费丨丨于楼上见之知非常也身为埽除并丨丨公令长房共跳入壶神仙传】赵岐买饼【丨丨中常侍唐衡兄玹为京兆尹进不由徳岐及从兄袭数为贬议玹深毒恨复収岐岐逃难四方自匿姓名丨丨北海市中本传】印绶易饼【太祖啁丁斐曰丨丨何在曰丨丨耳魏畧】画地为饼【卢毓言有名士如丨丨丨丨不可啖食】贷钱卖饼【见商贾门】怒裂饼縁【后周王罢镇河东日尝有台使至为设食使乃使裂去薄饼缘罴丨曰耕种收其功已深春防造成用力不少尔之选择当是未饥命左右撤之使者大慙】责去饼縁【李英公为相有乡人过宅为设食客去饼縁公丨之客大慙并南部新书】封饼以闻【髙元裕兄少逸出为陜虢观察使中人责峡石驿使供饼恶鞭之少逸丨丨丨丨宣帝怒召使者责曰山谷间是饼岂易具邪谪　陵中人皆敛手孔帖】袖饼而食【于琮班中有时丨丨丨丨或遗国列常朝记】以饼拭手【宇文士及尝割肉丨丨丨丨孔帖】以饼拭刀【肃宗为太子上使割羊臑丨丨丨丨徐噉之上喜曰保福禄当如是爱惜眀皇十七事】以珠易饼【贺知章尝谒卖药王老问黄白术持一大珠遗之老人得珠即令易饼与贺食贺心念寳珠何以市饼口不敢言老叟曰悭吝未除术何由成原化记】当罏鬻饼【刘伯刍巷口有鬻饼者每丨丨讴歌一旦刘怜其贫贷以万钱自是不闻歌声心计转麄不暇唱渭城矣】糅米为饼【王世充秦王传城堑而守之世充粮且尽人相食至以水汨泥去砾取浮土丨丨屑为丨】弃饼称亷【杨瑶光厯沔绥二州刺史姆馈孺子以饼妻伪受而弃之垣外人称其亷】卖饵自业【黄巢复入京师于时畿民栅山谷自保不得耕士人或丨丨丨丨】虽防物也【许康年谒刘游赠鸣牙饼十枚丨丨丨丨助厨中两日之费退耕传】颇忆师否【寜王宅畔有卖饼者妻甚美王厚遗其夫而取之经嵗问曰丨丨饼丨丨召见之泪下如雨本事集】一钱数对【开元中长安物价大减两市卖二仪饼丨丨丨丨丰年録】胡饼食饼成防【汉灵帝好胡饼京师皆丨胡丨后董卓拥胡兵破京师之騐续汉书】啮饼自若【王羲之幼冇风操郄虞卿选壻见羲之坦腹东床丨胡丨神色丨丨】石季龙讳【丨丨丨丨胡改故饼曰麻饼崔鸣前赵録】杨国忠盛【丨丨丨自入市衣袖中丨胡饼】张齐贤食【丨仆射丨丨每嗜肥猪肉数斤天夀院风药黒神丸常人不过服一弹丸公以五十両为一大剂夹以胡饼丨之】晏元献折【丨丨清瘦如削每丨半饼以筯卷之抽筯丨就内捻头一茎食之此亦异于人归田録】蒸饼或恵一颗【王劝眈学贫窭丨人丨蒸饼丨丨以充一日妻子尝有菜色】不拆十字【晋何曽位太常性豪奢厨馔滋味过于王者毎醼见不食太官所设帝辄命取其食蒸饼丨丨作丨丨不食】去皮后食【郑澣以俭素自居尹河南召甥侄与之防食有蒸饼郑孙丨其丨而丨丨之澣大嗟怒谓曰皮之与中何以异也仆常病浇俗骄侈自奉奈何以蒸浮甚于五侯家绮丸乳臭儿也邪因引手取所弃者郑孙错愕失据器而奉之澣尽食去】以袖包防【刘晏五鼓入朝时寒中路见卖蒸胡饼处热气腾辉使人买丨袍丨丨裙褐底丨谓同列曰美不可言隋唐嘉话】缩葱加肉【侯思止食笼饼必令丨丨丨丨号丨丨侍郎即今馒头】
　　汤饼【今麫】服之羽化【道士持汤饼请人云玉英粉丨丨七日必丨丨广异记】噉之汗出【何晏字平叔美姿仪面絶白魏文帝疑其着粉后正夏月唤来与汤饼丨丨大丨丨随以朱衣自拭色转皎白帝始信之语林】脱半臂易【宗皇后王氏始后以爱防不自安乗间泣曰陛下独不念阿忠丨紫丨丨丨斗麫为生日汤饼邪帝悯然改容阿忠后呼其父仁皎云】
　　麫剪刀麫【柳公权以隔风纱作龙城记及入朝名品号锦样书以进上方御丨丨丨月儿羮即命分赐公权云仙散録字锦】蓬子麫【宠勋反自闗东至海大旱冬蔬皆尽以丨丨为丨以槐叶为韲唐食货志】
　　环饼食寒具者【元人饮食中有寒具者乃今环饼也栢以书画聚人观之有丨丨丨丨不濯手执书画汚之自是不设鸡跖録】吴均饼说【细如华山玊屑白似梁甫银泥既闻香而口问亦见色而心迷】束晢饼赋【礼仲春之月天子食麦而朝事之笾煮麦为麫内则诸馔不说饼然则虽云食麦而未有饼饼之作也其来近矣若夫安麦粔籹之伦糺耳阙后之阙　帯案成饍飳髓烛或名生于里巷或法出乎殊俗三春之初隂阳交际寒气既消温不至热于时享宴则曼头宜设炎律方回大大西移乌兽氄毛树木防柭肴馔尚温则起溲可施冬猛寒清晨之防涕冻鼻中霜成口外充虚解战汤饼为最然皆用之有时所适者茍错其次则不能斯善其可以适冬达夏终嵗常施四时从用无所不宜唯牢九乎尔乃重罗之麸丘兴反尘飞雪白黏筋防溔柔泽肉则羊膀豕胁脂肤相半脔若绳首珠连砾散姜株葱本莑缕切判剉末俶兰是伴和盐漉豉揽合摎乱于是火盛汤涌猛气蒸作攘衣服振掌握搦俯趐弥离于指端手荣廻而交错纷纷星分雹落笼无遗肉饼无流麫妹媮洌刺薄而不锭巂巂和和防色外见柔如春绵白若秋练气勃鬰以扬布香飞散而逺遍行人失诞于下风童仆空爵而斜盻擎器者防唇立侍者干咽尔乃濯以醢钞以象箸槃案才投而辄尽庖人参潭而促遽三笼之后转更有次】
　　木托与六宫食【李茂贞昭宗幸鳯翔梁军围之中人人相与邀遮茂贞来路以为生昭宗谓茂贞曰朕丨丨丨皆一日丨粥一日食木托安能不与梁和乎五代史】
　　裹蒸余充晩食【齐眀帝即位约太官进食有裹蒸帝曰我食此不尽可四片破之丨丨丨丨唐书】
　　冷淘切以呉刀【野狐泉一姥善制水花冷淘丨丨丨丨淘以洛酒潦叶于铛耳中过投于汤中其疾徐鸣掌趂之不及富子擕金就食之入洛苑】淘以洛酒【河东并代人苦于嗜麫切以吴刀丨丨丨丨潦斗贮之撃鼔集老防自以多寡取之至饱河东偹録】
　　诗集经齿冷欲雪【青青髙槐叶采掇付中厨薪麫来近市汁滓宛相俱入鼎资过熟加飡愁砍无碧鲜俱照箸香饭兼苞芦丨丨丨丨丨劝人投此珠愿随金騕褭走置锦屠苏路逺思恐泥兴深终不渝献芹则小小荐藻明区区万里露寒殿开氷清玉壶君生纳凉晩此味亦何须】
　　汤饼我欲去为【丨丨丨丨汤饼客坡】







　　古今合璧事类备要外集卷四十六
　　钦定四库全书
　　古今合璧事类备要外集卷四十七
　　宋　谢维新　撰
　　盐醯门
　　盐
　　食品须知【盐咸味水润下所作也然有二类或引池而化或煑海煑井及煮鹻而成引池而化者周官所谓监盐也今谓之颗盐煮海与井与鹻而成者周官所谓散盐也今谓之末盐夫所谓引池为盐者曰陜西解州解与安邑两池垦地为畦引水沃之水耗而盐即成籍民给役谓之畦戸煮海为盐者曰京东河北淮南两浙福建广南凡六路其煮盐之地曰亭场民曰亭户或谓之灶户户有盐丁嵗课入官受钱或折租两浙又役军士煮焉煮井则川陜四路大为监小为井监则置官井则募士民或役衙前主之煮鹻则河东并州永利监凡课盐末盐皆以五斤为斗其他胡中盐出于木或出于石而夏盐出于池然其色又有不同者或青或白或红或紫或黒不可以不辨其味味有不同者或甜或苦不可以不别其状乂有不能不异者或波或结沙不可以不察其方言又有不能以强同者东方谓之斥西方谓之卤河内谓之咸尤不可以不之知然皆食肴之将也其可阙诸】
　　事类苦盐【丨丨不炼治之盐祭祀用之】散盐【丨丨炼治之】饴盐【王者膳羞供丨丨盐之甜者今戎盐有之】鬻盐【凡斋事供丨丨练治者】厥贡盐【禹贡丨丨丨絺书】尔惟盐【说命若作和羮丨丨丨梅】虎形盐【王使周公阅来聘享有昌歜白黒形盐辞曰国君文足昭也武可畏也则有备物之飨以象其徳荐五味羞嘉谷盐丨丨以献其功吾何以飨之】骥驾盐【骐丨丨丨车上虞阪遇伯乐而长鸣】齐粜盐【丨桓公问何以为国管子曰惟官山海可耳海王之国谨正盐防十口之家十人食丨百口之家百人食丨公乃使丨之得成金万觔管子海王论】吴煮盐【汉丨王濞东丨海水为丨本传】官与牢盆【汉武帝财用匮竭孔仅咸阳言山海天地之藏愿募民因官器作鬻盐丨丨丨丨注牢盆者廪食也古名廪为丨丨煮盐丨也前食货志】条上新法【卢正初两池盐法弊费不相偿正使判官司空舆检钩厘正丨丨丨丨即表为两池使自是颗入嵗倍用度赖之同上】道陵所开【陵州井乃东汉张丨丨丨丨曰狼毒井有毒龙藏井中及盐神玉女十二为祟陵乃以道力驱出毒龙禁玉女于井下然后人获咸泉之利郡志】玉女为祟【见上文】盐味少生【晋符朗元达识味防稽王道子设食食之极阙左精馔食讫问曰闗内食孰若此朗曰比　　丨丨丨丨即问宰夫果如其言】盐如何去【齐崔慰祖防父不食丨母曰汝既无兄弟又未有子毁不防性故当不进肴羞耳丨丨丨丨吾今亦不食矣慰祖不得已从之】置飞雪将【杜中立以防为义武节度使旧傜车三千乘嵗阙　　　民苦之中立丨丨丨丨数百人具舟阙】置寳应池【韩滉判度
　　支方是时潦败河中盐滉奏地产瑞盐帝疑遣諌议大夫　　　　　　滉还乃贺之且阙　　　丨丨灵庆丨】盐如氷精【白盐崖有丨丨丨丨名为君王盐酉阳杂俎】盐如张伞【朐防县盐井有丨方寸中央隆起丨丨丨名曰伞子丨同上】酸水如【阙　　　隂气袭人入者辄死雨入井则
　　随雨施工　　　木盘满中贮水底凿小窍防设于井　　　　　终日不絶】
　　咸泉如瀑【大寜之井丨丨出于山窦有丨飞丨民间分而】　　所开
　　【中州蒲江县乃祥符中民丨丨丨丨自庆歴皇祐以来始创筒井用圜刀凿井　　　　　数十丈以巨竹大
　　节牝牡相衔为井以隔横入淡　　　　　　　又以竹之差小者出入井水为桶无底而窍其出入水中气自呼吸而啓闭之一筒致水数斗阙械利之所在人既不知汉书有水韝法惟】
　　【蜀中治鐡用之大略似盐井取水筒太子贤不识妄以意解非也东坡志林】张融海赋【漉沙结白波出素积雪中春飞霜暑路】柳宗元晋问【柳先生曰猗氏之盐晋寳之大也人之赖之与谷同化若神造非人力之功也但至其所则见沟塍畦畹之交错轮囷若稼若圃敞兮均均涣兮鳞鳞逦弥纷属不知其垠俄然决源酿流交灌互澍若枝若股委屈延布脉冩膏浸潗湿滑汨弥髙掩漫垅冒块决决没没逺近混防抵值隄防瀴瀛霈濊偃然成渊漭马成川观之者徒见浩浩之水而莫知其所以及神液隂漉甘卤宻起孕灵富媪不爱其美无声无形熛结迅诡廻眸一瞬积雪百里皛皛幕析奋偾离析鍜圭椎璧转的皪乍似陨星及地眀防相射冰裂雹碎巃嵸増益大者印累小者珠剖涌者如坻防者如浮日晶熠煜萤骇电走亘歩盈车方尺数斗于是裒敛合集举而堆之皓皓乎悬圃之巍巍皦乎溔乎狂山太白之淋漓骇变化之神竒卒不可推也然后驴羸牛马之运西出秦垅南过樊邓北极燕代东逾周宋家获作咸之利人被六气之用和钧兵食以征以贡其赉天下也与海分功可谓有济矣若是如何吴子曰魏绛之言曰近寳则公室乃贫岂谓是耶虽然此可以为利民矣而未为民利也先生曰愿闻民利吴子曰安其常而得其所欲服其教而便于已百货通行而不知所自来老幼亲戚相保而无徳之者不苦兵刑不疾赋力所谓民利民自利者是也】诗集盐商妇【丨丨丨多金帛不事田农与蚕绩南北东西不失家风水为乡船作宅本是杨州小家女嫁得江西大商客緑鬟一去金钗多皓肥来银钏窄前呼苍头后叱婢问尔因何得如此婿作盐商十五年不属州县属天子每年盐课纳官时少入官家多入私官家利薄私家厚盐鐡尚书逺不知何况江头鱼米贱红鲙黄橙香稻饭饱食浓妆倚柂楼两朶红腮花欲绽丨丨丨有幸嫁盐商终朝美饮食终嵗好衣裳好衣美食有来处亦须惭媿桑羊桑羊死已久非独汉朝今亦有白居易】
　　醯
　　食品须知【醯酸味亦曰醋酿米糟为之也食品中用之所以杀腥肉及其气亦所以酿菜而柔之者也以济百味】
　　事类实诸醯【肉腥细者为脍大者为轩去声或者麋鹿鱼为菹麕为辟鸡野豕为轩兎为宛脾切葱若薤丨丨丨以柔之记内则】和用醯【脍春用葱秋用芥豚春用韭秋用蓼脂用葱骨用薤三牲用藙丨丨丨】调以醯【炮取豚若将　　刲之刳之云云丨之丨丨醢】食以醯【清取牛肉必新杀者薄切之必絶其理湛诸美酒期朝而丨之丨醢　丨醷并同上】供醯物【醯人女醯掌丨五虀七葅凡丨酱之丨王　则丨虀葅丨丨六十瓮供后及世子之酱醯】若醯鸡【庄子详见虫门】若和羮【王曰来汝说云云丨作丨丨尔惟盐梅云盐咸梅醋羮须咸醋以和之书】　乞诸邻【子曰孰谓微生髙直或乞醯焉丨丨其丨而与之语】王母仙药【西丨丨谓帝曰丨丨有风林鸣酸汉武内传】官贩苦酒【中书监刘放曰丨丨丨丨与百姓争锥刀之末请停苦酒注醋也魏名臣传】饮醯衉血【任迪简李景畧表佐其军尝宴客而行酒者误进醯景略用法严迪简不忍其死丨为釂辞以它辞请易之归衉血不以闻军中悦其长者】注醯于鼻【来俊臣鞠囚不问轻重皆丨丨丨丨】唐风贵重【丨世丨俗丨丨桃花酸晋公遗语】圣善常贮【唐旧说丨丨寺閤丨丨数十瓮恐为蛟龙所伏致雷国史补】桞宗元与李睦州书【醯敖仓之粟以为酸】沈亚之上李諌议书【真伪难鬻梅醯之质类而不为也又醯醢之具必越海逾陆而趍君之指矣】
　　诗集食常苦【丨梅丨丨酸古诗】斟不调【贪食以忘躯丨丨丨盐醯韩】
　　醢　附酱
　　食品须知【醢肉酱杂骨者曰臡音促】
　　事类夏后享【见龙门】女奴晓【醢人职女醯二十人注谓丨丨丨醢者】醢千瓿【通邑大都丨酱丨丨比千乗之家史记】醢百罋【晋襄公葬其夫人醯丨丨丨】醢长万【宋人丨南宫丨丨左】醢子路【孔子哭子路于中庭既而问使者曰丨之矣遂命覆醢礼】醢彭越【徃年丨丨丨前陈狶传】掌醢署【丨丨丨令一人丞二人丨供丨醯之物一曰鹿醢二曰兎醢三曰羊醢四曰鱼醢百官志】
　　酱膳夫掌【丨丨丨王馈食酱百有十二罋礼】天子执【食三老五更丨丨丨酱而馈】孔子食【丨丨不得其酱不丨语】张氏卖【丨丨丨酱而逾侈货殖传】食蒟酱【武帝使唐防使南越南越丨丨丨如桑椹取实为酱】致鱼酱【晋武帝与山涛书兼丨丨丨一斗】榆荚酱【丨丨丨曰　白虎通】芍药酱【丨丨之丨枚乘七发】玉津金酱【西王母谓帝曰神药上有连珠之醤丨丨丨丨中有元灵之酱汉武内传】沉香油酱【十二香酱以丨丨等丨煎成服之神仙食经】太覆瓿【扬雄作丨丨经刘歆见之曰今学有禄利尚不能易又如太吾恐后人丨酱丨注瓿小罂也音部】进鹿尾酱【禄山丨丨丨丨禄山事迹】重葫芦酱【唐世风俗贵丨丨丨丨晋公遗语】梁刘孝仪谢虾酱启【龙醤甘退诚可陋虹醢称遗追觉失言】
　　诗集奸臣竞【丨丨丨沮醢杜北征】








　　古今合璧事类备要外集卷四十七
　　钦定四库全书
　　古今合璧事类备要外集卷四十八
　　宋　谢维新　撰
　　珍羞门
　　肉　附　鲊　脯脩　巴　炙　鲙　海错
　　珍羞纪要【肉食始于何代乎鸿荒之世茹毛饮血其渐也然义礼之家以为古者一为笾豆二为宾客三为充君之庖故非祭祀不肉非燕飨不肉非玉食不肉非不肉也葢肉食所难得之食不可得而常有也外此则惟年老者气体浸衰非肉食不足以滋养故不肉则未见其能饱后世口体之欲横流不察古人之意惟务豪奢相尚所欲必济以至一筯万钱虽多杀物命不顾也其或肉食之不足者岂果天性之所安葢亦不能致之者矣然终亦耻其恶食之不如人也彼肉食者且不自知其已之非乃恃其膏粱气习从旁而窃笑之亦惑之甚矣惟夫君子者有余不求饱不足不自慊理义之悦我心甚于刍豢之悦我口故然耳以是而谂诸肉食者盍亦退而念之哉鲊菹也以□米酿鱼肉为之脯与巴腊肉炙燔肉鲙细切肉脩脯加姜桂其中海物惟错并及之】
　　事类濡肉【丨丨齿决】干肉【丨丨不齿决记】杂肉【肴丨丨也】渍肉【腌丨丨也】熟肉【燔宗庙丨丨也并说】社肉【脤者爼实祭肉也生曰胀曰膰葢丨丨也】殽胾【熟肉有骨曰丨大脔曰丨释文】脍轩【肉腥细者为丨大者为丨内则】豆肉【觞酒丨丨坊记】藿肉【酱酒丨丨鲍宣传】
　　肉美【丨之丨者猩猩之唇　　又封熊之掌翰音之跖燕髀猩唇髦残　　　　象口　　又紫駞之峯见駞注】肉饱【六十非丨不丨孟】登爼【鸟兽之肉不丨于丨则公不射左】窴堇【丨丨于肉注堇乌头毒药也】食者鄙【齐师伐我公将战曹刿请见其乡人曰肉食者谋之又何间焉刿曰肉丨丨丨未能逺谋乃入见左庄十】败不食【孔子鱼馁而肉丨丨丨语】不知味【子在齐闻韶三月丨丨肉丨语】如闻味【人闻长安乐出门西向笑丨丨肉丨美则对屠门而嚼桓谭新论】肉不至【孔子为鲁司防不用从而祭燔丨丨丨不税冕而行不知者以为为肉也知之者以为为无礼也孟】肉不受【孟子曰缪公之于子思也亟问亟馈鼎丨子思不恱于卒也摽使者出诸大门之外北面稽首再拜而丨丨曰今而后知君之犬马畜伋盖自是防无馈也恱贤不能举又不能养也可谓恱贤乎曰敢问国君欲养君子如何斯可谓养矣曰以君命将之再拜稽首而受其后廪人继粟庖人继肉不以君命将之子思以为鼎肉使已仆仆尔亟拜也非养君子之道也孟】蒲作肉【秦赵髙为丞相指鹿为马持丨丨丨】山为肉【愿举秦山以丨丨曹植为呉质书】防盗肉【张汤为儿守舎丨丨丨】乌攫肉【黄霸使吏食于道旁丨丨其丨吏还霸迎劳曰乃为丨丨丨吏大惊以为霸知其起居不敢有隠也】遗细君【东方朔伏日诏赐从官肉太官日晏不来朔独拔劒割肉谓同官曰伏日当蚤归请受赐即懐肉去太官奏之朔入上曰昨赐肉不待诏以剑割肉而去何也朔免冠谢上曰先生起自奏朔再拜曰朔来受赐不待诏何无礼也拔剑割肉一何壮也割之不多又何廉也归遗丨丨又何仁也上笑曰使先生自责乃反自誉复赐酒肉本传】还逐妇【蒯通曰里妇夜亡肉姑以为盗逐之诸母束蕴请火于亡肉家曰犬暮得肉遽呼妇丨】食惟一【公孙丞相丨丨丨肉】食无兼【刘虞为上公丨丨丨肉】分肉甚均【陈平里中社平为宰丨丨丨丨本传】分肉取痩【甄宇拜愽士毎腊诏赐愽士羊羊有大小肥瘦博士祭酒议杀羊秤分其丨又欲投钩宇耻之云伤偶因丨丨者不复争】壁下三斤【赵达尝过故知取盘中只着再从横之乃言乡东丨丨有美酒一斛又有鹿肉丨丨何以辞无呉永】项上一脔【晋元帝始镇建业毎得一豚以为珍膳丨丨丨丨尤美輙以荐帝羣下未甞敢食时呼为禁脔肉谢琨传】王肃不食【齐王肃归魏初不丨羊肉及酪浆尝食鲫鱼羮渇饮茶茗汁髙帝曰羊肉何如鱼羮茶茗何如酪浆肃曰羊陆产之最鱼水族之长羊比齐鲁大邦鱼比茱莒小国惟酪不中与茗作奴彭城王勰曰不重齐鲁大邦而爱邾莒小国明日为设邾莒之会亦有酪奴因呼茗为酪奴洛阳伽蓝记】建德不喜【窦丨丨性约素丨丨食肉饭脱粟加蔬具】得第可食【杨收字藏之以母奉浮图法自防不食母约曰尔丨进士丨乃丨丨】勤学以干【五代刘賛父玭为县令賛始就冬衣以青布初襦毎食则玭自肉食而别以蔬食食賛于牀下谓之曰肉食君之禄也尔欲之则丨丨问丨丨禄吾肉非尔之食也由是賛益力学】可割以啖【秦叔寳破尉迟敬德功多帝劳曰使朕肉可食丨丨丨丨尔况子女玉帛乎】不畏其食【张说慰安罗拔野固等直诣其部宿帐下副使李宪以虏难信不可涉不测说报曰吾肉非黄羊丨丨丨丨唐史】彊诏食肉【李泌字长源初泌不食肉帝乃丨丨丨丨】没身不肉【归登性甚悭啬常烂一羊脾旋割旋噉封其残者一日登妻误于封处割食登大怒其内由是丨丨丨食丨比梦琐言】妾必粱肉【陇西王愽义有妓丨数百人皆衣罗绮食丨丨丨】母亦品肉【颉利子叠罗支有至性旣舎京师诸妇得供品肉罗支预焉其母最后至不得给罗支不毁尝品肉帝闻叹曰天禀仁孝讵限华夷哉遂给母肉】嗜肥猪肉【张齐贤仆射毎丨丨丨丨数斤详见胡饼注】皮日休食箴【并序皮子少且贱至于食自甘粢粝而已未甞食于乡里食于亲戚食于州鄙有邓邑大夫向皮子之名曾未相贽具厚羞以宾之皮子辞大夫订之曰子自甘粢粝则可矣于乡里亲戚州鄙何有皮子曰一杯之食至鲜矣茍专其味必不能自抑旣不能自抑日须丰其羞旣日须丰其羞则贫也不能无不足因是妄求茍欲之心生穷贪极嗜之名生且大夫不能见前世之味祸乎故羊斟不及华元受其谋鼋羮不均子家肆其祸熊蹯不熟杀宰夫而赵穿弑双鸡易鹜馈子雅而庆舎死呜呼吾如何者乎诚赖其用所欲不可求所嗜不可得方自甘粢粝而已使我生于钟鼎之家膏粱之门日纵异嗜年成竒欲未必不为御者之奔华元也子家之伐灵公也晋灵之杀宰夫也卢蒲癸之杀庆舎也此犹之贪兽争食而死者矣故食于天子者则死其天下食于诸侯者则死其国食于大夫者则死其邑食于下者则死其家又焉能以乡里亲戚州鄙为让乎大夫曰善自惟食之性不能自节亦由酒之性也复箴以自符箴曰宁能我食不食于人旣食于人是食其身】苏子瞻老饕赋【庖丁鼓刀易牙烹熬水欲新而釡欲洁火恶陈而薪恶劳九蒸而日燥百上下而汤鏖尝项上之一脔嚼霜前之两螯烂樱珠之煎蜜滃杏酪之蒸羔蛤半熟而含酒蟹防生而带糟葢聚物之妖美以养吾之老饕婉彼姬姜顔如李桃弹湘妃之玊瑟鼔帝子之云璈命仙人之蕚绿华舞古曲之欝轮袍引南海之玻瓈酌凉州之蒲萄愿先生之考夀分余沥于两髦红潮于玉颊惊暖响于檀槽忽累珠之妙唱抽独茧之长缲闵手倦而少休疑吻燥而当膏倒一缸之雪乳列百柂之琼艘各眼灔于秋水咸骨醉于春醪美人告去已而云散先生方兀然而襌逃响松风于蟹眼浮雪花于兎毫先生一笑而起海濶而天髙】
　　鲊蛟鲊【汉昭帝时钓得丨长三丈帝曰此鱼鳝之类命太官为丨骨青肉紫食之甚美帝更求之不获】龙鲊【陆机饷张华鲊华曰此丨肉也遂以苦酒沃鲊鲊中有五色光机还问鲊主果曰园中茅积下得一白鱼状殊常以作鲊过美】鱼鲊【孟宗字武恭为监鱼池司马自结网取丨作丨寄母母曰汝为丨官而获丨奈何不避嫌也遂还之】蚶鲊【陶侃作渔吏遗母丨丨封母以书责侃云云】鮀鲊【王莹代谢超宗为义兴太守与谢交恶超宗到都后父懋往超宗处超宗设精白丨美丨獐巴懋问那得佳味超宗诡言莹始见饷佯惊曰大人岂应不得邪懋大忿言于朝廷称莹供养不足坐失废弃乆之】茂贞食【唐昭宗至鳯翔帝辍所御膳赐全诲等丨丨丨鲊美帝曰此后池鱼茂贞曰臣养鱼以候天子闻者皆骇韩全诲传】陈陶嗜【丨丨所居不与俗接唯丨鲊一防或至十脔江南野史】芦菔鲊【白乐天方斋刘禹钖馈芦丨丨文传】含风鲊【房夀六月调羊酪造丨丨丨叩头録】鲟鱼鲊【润州土贡丨丨丨地理志】野猪鲊【安禄山恩宠莫此其所赐品自有丨丨丨杂爼】齐王融谢司马赐鱼鲊啓【东越水差寔鏧乘时之美西荆任土方揖鲊鱼之最云云】
　　脯噬腊肉干肉【脯丨丨脩脯也说文又腊人掌丨丨凡田兽之脯腊膴胖之】抟缩【脯丨也干燥相着也脩丨也干燥缩也释名】腒鱐【丨干雉丨干鱼礼注】妇贽【丨之丨脯脩记】女贽【丨丨不过榛栗枣脩以告防也注脩脯】朐防【旣以脯脩置左丨右丨注取便也屈中曰朐音衢礼】尹祭【祭宗庙之礼脯曰丨丨】腵脩【并礼】设脯一束【楚成王闻子文朝不及夕毎朝丨丨丨丨国语】赐脯二束【赵宣子将之绛见翳桑之下有饿人宣子与脯二朐拜受而不敢食问其故曰臣有母持以遗之宣子更丨之丨丨丨而去】以脯遗公【鲁昭公奔齐齐使髙子丨丨丨丨公衽受】卖脯连骑【浊氏以丨丨而丨丨注以汤燖羊胃以椒姜也】市脯不食【孔子丨丨丨丨】束脩以上【孔子曰自行丨丨丨丨吾未尝无诲焉并语】待客以脯【陈蕃丨丨拌饭丨鹿丨芼羮以牛脯未尝别为异馔董谨续豫章记】犒师以脯【刘表出军左慈诣刘表请犒军有酒一器丨一盘万人皆周而酒器如故脯亦不减神仙传】疑虞为盗【桑虞尝行宿寄逆旅同舎客失脯丨丨丨丨丨黙然便解衣】哺帝伤指【代宗睿真皇后沈氏河南为史思明所没遂失后所在德宗即位令州县物色咨访髙力士女颇能言禁中事与女官李真一尝从后防年状差似后甞削脯丨丨丨左丨髙亦剖伤指孔氏六帖】膳擗麟脯【王逺至蔡经家与麻姑共设肴丨丨丨丨而行之神仙传】馔有虬脯【周昌公主上赠御丨丨红丨丨非虬也但贮于盘中则虬健如虬丝髙一尺唐杜阳编】
　　巴那得佳味【王莹事见前鲊注】
　　脍细者为【肉腥丨丨丨脍大者为轩记内则】聂而切【牛与羊鱼之腥丨丨丨之为脍上文注】脍非芥【鱼丨丨丨丨酱不食记】鲙用薤【凡丨春用葱秋丨丨礼】脍不厌【孔子丨丨丨细语】脍所同【曽晢嗜羊枣而曾子不忍食羊枣公孙丑问曰脍炙与羊枣孰美孟子曰脍炙哉公孙丑曰然则曾子何为食脍炙而不食羊枣曰丨炙丨丨也羊枣所独也孟尽心下】鲤鱼供脍【姜诗母好生鱼及江水其妻取水不及时诗乃弃妻妻弃邻家甞作鲙请邻母送之诗感之乃呼妻还其中庭忽有涌泉味如江水水中毎日跃丨丨一双以丨母丨其孝感如此后本传】鲻鱼作鲙【介象字元则与吴王论脍何者最美象曰海中鲻鱼为上美也令于殿前庭中作方坎汲水满之象垂纶于坎中食顷得丨丨丨丨】盘中鱼鲙【左慈字元放以铜丨盛水钓水丨引出丨丨皆长三尺以作丨】呉中鲈鲙【张翰事见莼菜注详】鲙化为鱼【呉王行江中食丨有余弃于水丨丨丨今有王余鱼是也亦名丨骨也】鲙化为蝶【进士段硕常识南孝廉者善斫鲙縠丝缕轻可吹起操刀响捷若合节奏因防客技先起鱼架之怱暴风雨雷震一声丨悉丨丨胡丨飞去南惊惧遂折刀誓不复作】潘岳西征赋【华鲂跃鳞素鱮扬鬐饔人缕切鸾刀若飞应刀落爼霍霍霏霏红鳞粉其初载宾客耸而迟迟云云】张景阳七命【命支离飞霜锷红肌绮散素肤雪落娄子之毫不能厠其细秋蝉之翼不足拟其薄】张景阳七发【累如叠縠离若散雪轻随风飞刄不转切】
　　炙无嘬【丨丨注谓一举尽脔近贪礼】处外【鲙炙丨丨同上】马行【纣宫九市车行酒丨丨炙帝王记】鱼荐【屈建曰祭典庶人有丨炙之丨】无异嗜【孟子曰嗜秦人之炙丨以丨于丨吾炙夫物则亦有然者也然则丨炙亦有外欤孟告子】何为食【曾子事见前鲙】吴女争【丨王阖闾丨娇恣尝与王丨食鱼炙怨恚而死风土记】栾宁食【丨丨行爵丨炙将欲饮酒炙未熟】顾荣啖【丨丨与同僚宴饮见执炙者状貌不凡有欲炙之色荣割炙啖之曰岂有终日执之而不知其味及赵王伦败荣被执其人为督率救荣得免】重牛炙【王羲之年十二周顗异之曰丨丨心丨座客来未噉先割啖羲之乃知名】馈牛炙【杜甫字子美客耒阳防岳祠大水遽至涉旬不得食县令具舟迎之令尝丨丨丨白酒】駞峯炙【将军曲良翰能为驴騣丨丨丨唐酉阳杂爼】蛤蜊炙【吐突承璀嗜丨丨丨传芳畧记】炙鼃炙【饮食有丨丨丨丨杂爼】柳宗元岭南节度飨军堂记【燔炰胾炙之物均饫于卒士】
　　诗集厌梁肉【甲第纷纷丨丨丨杜】
　　鲊饭兼芦【香饭丨苞丨杜】
　　脯修有熊腊【秦烹惟羊羮陇馔丨丨丨坡】
　　炙冷炙【残杯与丨丨到处潜悲辛杜】将炙【丨丨啖朱亥李白峡客行】罗酒炙【丝竹丨丨丨韩县斋】羞鸡炙【竹筯丨丨丨并韩】
　　鲙盘雪【饔子左右挥霜刀鲙飞金丨白丨髙杜观鱼歌】庖霜【丨丨脍鲫韩】银丝【鲜鲫丨丨鲙杜】锦缕【脍长抽丨丨白居易】饱鲂鱼【鲂鱼肥美知第一旣懽娯亦萧瑟杜工部】　鲙长鲸【意在斩巨鼇何论丨丨丨李】放筯金盘空【落椹何曾白纸湿丨丨未觉丨丨丨杜】拂机霜刄挥【双鳃呀呷鬐鬛张防剌银盘欲飞去呼儿丨丨丨丨丨红肥花落白雪飞李白酬双鱼见赠】
　　海错珍莫逾【旧闻通印名海错丨丨丨大气烁鳞鬛齿香泛庖厨泥泥子盈胞鲜美祸所区生如粒芥防多若囊粟储他年想吞舟勿轻此锱铢一咀命千百虽甘汝安旡穷冬孚乳时罩丽海为虚含冻体犹湿得暍味已渝虐戯等刳孕淫刑防戮孥人深襁褓防在物爱岂殊闻风易杀子盥水沉其躯讵有恻怛心旁推及豚鱼相残人　　自残兽不如哦诗化蛮僚因警饕餮徒刘彦冲咏子鱼】







</div>
    <div class="pagination">
<a href="古今合璧事类备要_page104.html">上一页</a><span>...</span><a href="古今合璧事类备要_page100.html">100</a><a href="古今合璧事类备要_page101.html">101</a><a href="古今合璧事类备要_page102.html">102</a><a href="古今合璧事类备要_page103.html">103</a><a href="古今合璧事类备要_page104.html">104</a><span class="current-page">105</span><a href="古今合璧事类备要_page106.html">106</a><a href="古今合璧事类备要_page107.html">107</a><a href="古今合璧事类备要_page108.html">108</a><a href="古今合璧事类备要_page109.html">109</a><a href="古今合璧事类备要_page110.html">110</a><span>...</span><a href="古今合璧事类备要_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
