<!DOCTYPE html>
<html>
<head>
    <meta charset="UTF-8">
    <title>万姓统谱 - 第 373 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 373 页/共 403 页</h1>
    <div class="content">　　【汉】马适育【毕梁矦】　　　　马适求【功臣讨王莽见害】
　　马适建【见容斋随笔】
　　夏父
　　【周】夏父弗忌【鲁大夫】　　　夏父征【宋大夫】
　　夏父展【鲁宗人谏宗媍觌不用币】
　　夏侯【醮国商音夏禹之后封杞楚灭简公弟他奔鲁封夏阳侯因氏汉】夏侯婴【沛人为沛廐司御以太仆从髙祖入蜀定三秦又从击项羽及髙祖受围平城既开一角
　　出婴徐行持满外向卒得脱后事文帝封东平矦】
　　夏侯始昌【鲁国人通五经以齐诗尚书教授字仲舒韩婴死后武帝得始昌甚重之始昌明于
　　隂阳先言柏梁台灾日至期日果灾为昌邑王太傅以夀终】
　　夏侯胜【字长公始昌子少孤好学从始昌授尚书及洪范五行传又从欧阳氏学善説礼征为博士光禄大夫昭帝崩昌邑王嗣立数出胜当乗舆前谏曰天久隂不雨臣下有谋上者王怒缚以属吏是时霍光与车骑将军张安世谋欲废昌邑王光让安世泄语安世实不言乃召问胜胜对言在洪范安世大惊以此益重经术士迁长信少府宣帝朝以议武帝谥同黄霸下狱霸从胜受经隆冬讲论不怠寻赦出为谏议大夫迁太子太傅受诏撰尚书论语説赐黄金百斤年九十卒诏为胜素服五日以报师傅之恩儒者以为荣胜每讲授尝谓诸生曰士病不明经术经术茍明其取青紫如拾地芥尔学经不明不如归耕】
　　夏矦防【字长况宁陵人侍母疾衣不觧带者二年母怜其苦令出便寝息防方假寐忽梦其父告之曰汝母疾沉痼非几药可愈天帝怜汝至孝赐以仙药在居室后桑枝上防忽惊起如所言得乐进之母病顿瘥】
　　夏矦建【字长卿胜从父子师事胜欧阳髙左右采获又从五经诸儒问与尚书相出入者牵引以次章句具文餙説胜非之曰建所谓章句小儒破碎大道建亦非胜为学疏略难以应敌建卒自颛门名经为议郎博士至太子少傅子千秋亦以儒显名仕至少府太子少傅】
　　夏矦惇【字元让沛国谯人婴之后魏将曹操初起惇为裨将寻领东郡太守屡从征伐有功文帝
　　时拜大将军惇性清俭有余财辄以分施卒谥忠侯】
　　夏矦渊【字玅才惇族弟也太祖居家曾有县官事渊代引重罪太祖营救之得免时兖豫大乱渊以饥乏弃其防子而活亾弟孤女人以此义之太祖起兵以别部司马骑都尉从迁陈留颍川太守及与袁绍战扵官渡行军校尉绍破使兖豫徐州军粮时军食少渊传馈相继军以复振还拜典军校尉渊为将赴急疾常出敌之不意故军中为之语曰典军校尉夏矦渊三日五百六日一千歴征西将军拒刘备战死谥曰愍矦】
　　夏矦恵【字雅权渊之子仕魏为乐安太守以文学见称与钟毓素有辨驳事多见从】夏矦霸【渊中子太和中赐爵闗内矦正始中为讨蜀护军右将军进封传昌亭矦】
　　夏矦称【渊子自孺子时便好合聚童儿为之渠帅戏必为军旅战阵之事有违者輙严以鞭棰众莫敢逆渊竒之使读项羽传及兵书不肯曰能则自为耳安能学人年十六见奔虎一箭而倒魏太祖把其手曰我得汝矣与文帝为布衣之交每宴会谈一坐辨士不能屈世之髙名者多从之游年十八卒】
　　夏矦荣【渊子防聪慧七嵗能属文诵书日千言经目辄识之文帝闻而请焉賔客百余人人一奏刺悉书其乡邑姓名世所谓爵里刺也客示之一寓目使之遍谈不谬一人帝深竒之汉中之败荣年十三左右提之走不肯曰君亲在难焉所逃死乃奋剑而战遂没阵】
　　夏矦尚【字伯仁渊从子也文帝与之亲友太祖定兾州尚为军司马将骑从征伐后为五官将文学魏国建迁黄门侍郎代郡胡叛遣鄢陵矦彰征讨之以尚参彰军事定代地还太祖崩于洛阳尚持节奉梓宫还邺并録前功封平陵亭矦拜散骑常侍迁中领军文帝践祚更封平陵乡矦迁征南将军领荆州刺史假节都督南方诸军事谥曰悼】
　　夏矦【字太初少知名弱冠为散骑黄门侍郎尝进见与皇弟毛曽并坐耻之不悦形见于色明帝恨之左迁为羽林监正始初曹爽辅政爽之姑子也累迁散骑常侍中护军世名知人为中护军防用武官参防牙门无非俊杰后多牧州典郡立法垂教者太傅司马懿访以时事上议于懿皆切政理懿敬重焉顷之为征西将军假节都督雍凉诸军事】
　　【晋】夏矦湛【字孝若谯国人防有盛才文章宏富善构新词而美容观尝与潘岳同车接茵京都谓之连璧泰始中举贤良对策中第拜郎中后转尚书郎出为野王令恵帝即位为散骑常侍】
　　夏矦淳【字孝冲湛弟亦有文藻与湛俱知名官至弋阳太守】
　　夏矦承【字文子湛子参安东军事稍迁南平太守大兴末王敦举兵内向承与梁州刺史甘卓巴东监军栁纯宜都太守谭该等并露檄逺近列敦罪状会甘卓懐疑不进王师败绩敦悉诛灭异己者收承欲杀之承外兄王廙苦请得免寻为散骑常侍】
　　夏矦伏朗【着三礼图十二卷】　夏矦泰
　　【南北】夏矦详【字业谯郡人年十六遭父艰居防哀毁三年庐于墓侧尝有三足雀飞来集其庐户众咸异马后仕宋为新汲令政有异绩歴事八将州郡称之天监元年征为侍中车骑将军迁湘州刺史详善吏事在州四载为百姓所称州城南临水有峻峯旧老相传云刺史登此山辄被代歴政莫敢至者详于其地起台榭延僚属以表损挹之志六年征为尚书右仆射卒谥曰景】
　　夏矦亶【字世龙父详镇荆州亶留京师为东昏听政主帅慧景作乱以捍御功除骁骑将军天监中为安陆太守甚有威恵为边人悦服歴都官尚书南豫二州刺史加都卒谥曰襄亶美风仪寛厚有器度歴六郡三州不治产业所得禄赐随散亲故性俭素居处服用不华侈晚年颇好音乐有妓妾十数人并无被服姿容每有客常隔帘奏之时谓帘为夏矦妓衣】
　　夏矦防【字季龙梁豫州刺史立堰漑田境内赖之防兄亶先经此任有恩恵百姓歌曰我之有州
　　赖得夏矦前昆后弟布政优游】
　　夏矦恭【谯人垣崇祖为豫州闻其才义辟为主簿兼掌书记齐髙帝即位方镇皆有贺表王俭见崇祖启嗟叹良久曰此恭辞也后为竟陵令恵化大行木生连理咸以为善政所致】
　　夏矦公韵【后阁舍人隋兵入殿百司皆遯尚书袁宪与公韵独侍侧】
　　【唐】夏矦端【寿州人髙祖防时与相友髙祖入京师擢河南道招慰使传檄州县次亳州防王世充起道塞无所归乃驰节东起世充遣人以吏部印绶召之端即焚书及衣觧节毛懐之间道走归拜秘书监】
　　夏矦审【大厯十才子】
　　夏矦孜【字好学本谯人审子孜寳厯二年登进士第释褐诸矦府累迁婺綘二郡刺史入为諌议大夫转给事中十年改刑部侍郎十一年兼御史中丞迁尚书右丞上柱国赐紫金鱼袋十一年迁朝议大夫守户部侍郎判户部事再加兵部侍郎充诸道盐铁转运等使】
　　【宋】夏矦峤【字峻极其先幽州人髙祖秀徙家钜野峤善词赋淳谨无过太宗朝举进士累官翰林侍读学士卒后毕士安拜相每叹曰若夏矦君在此位吾岂得而据也有集十五卷】
　　夏矦嘉正【字防之江陵人少有俊才举进士歴官著作佐郎使于巴陵尝作洞庭赋人多传写端拱初召试辞赋擢右正言直史馆兼直秘阁元夕太宗御乾元门观灯嘉正献五言十韵诗卒年三十七子纾太子中舍】
　　夏矦延祐【朝散大夫行上柱国知县事淳化四年见仁王院帖】
　　夏矦履道【韶州人崇宁进士】　夏矦冕【建隆登科】
　　【元】夏矦尚【华亭人好著述仕为东宫伴读明宗之变去官入海都郯王闻其贤待以上宾已而王被诬诛尚方陈王之忠孝数事既得白翩然南归不复仕掲徯斯为传其事】
　　【明】夏矦绪【分官人洪武中任工部寳源局副使】
　　夏矦锡【宜黄人宣徳中任黄同知县】
　　夏里【四皓夏里黄公河内人】

　　万姓统谱卷一百三十三
　　钦定四库全书
　　万姓统谱卷一百三十四　明　凌廸知　撰上声
　　廿二养
　　上官【天水羽音楚王子兰为上官邑大夫因为氏汉】上官资【郎中上书救李云贬秩二等】上官鸿【和帝末为金城长史】
　　【唐】上官仪【陜县人工诗词贞观初为文馆直学士髙宗时累迁西台侍郎后武得志専威福仪宻
　　请帝废后后闻而杀之中宗时赠中书令】
　　上官説【陈许节度使】
　　上官泊【干符末为镇将黄巢直趋建州泊与子兰率兵王拒贼力战父子皆被害】
　　【宋】上官敏功【长垣令金人陷长垣功死之】
　　上官凝【字成名邵武人进士调铜陵尉官满有老叟十数人送至境上餽药数器行数里发之皆
　　白金追而反之曰奉法循理非私汝也讵以公义而受私恵乎】
　　上官均【字彦衡凝子邵武人熙宁三年进士第二除监察御史里行上疏忤蔡确谪宰光泽杖妖巫立义社有政绩元祐初复为御史论青苖以为有恵民之名无恵民之实遇事敢言朝政得失多所论諌崇宁初与元祐党籍后复龙图阁待制】
　　上官悟【字仲达均之子用防累官秘阁修撰为东京副留守时济南刘豫叛降金以金令节京东兵马因遣人説降悟斩其使豫复赂悟左右使説悟复斩之金兵攻东京愈急不能支城陷死之赠右文殿修撰官其后五人】
　　上官愔【字仲雍邵武人均季子政和二年第进士二帝北行愔上宰相书请迎康王速即大位西入京师以图兴复建炎二年迁著作佐郎吏部员外郎出知南剑州以刚介着政声廖刚论荐堪任察官恳辞不赴奉祠有尚书小传论语孟子略觧及史统史防】
　　上官恢【字闳中卲武人均从子元丰八年登进士第崇宁中选河朔守臣以恢知深州改南剑州政尚寛和移知徽州専务仁爱多所寛贷不得已乃临以威吏怀服晚奉祠里居过者皆云此熙丰名儒也胡安国以恢与杨时并荐官至中大夫】
　　上官憕【字正平邵武人凝之孙憕防孤从从父均学登元丰十年进士第调溧阳尉改新息迁濠
　　州録参改永城县丞从事十余年亷正明决虽不见知而自信不改】
　　上官粹中【字徳厚均再从曾孙喜义而嗜学隆兴初以累举试防入第调武冈军佥判在官以
　　长者称零陵有重囚狱久不决粹中徃推诘片言而定囚感服更无变辞】
　　上官损【字益之恢从曽孙少孤事祖母以孝闻博学工文庆元五年特赴廷试授汀州武平簿】上官必克【字复之愔曽孙防孤事母孝谨笃学好修庆元五年以积举推恩监成都府都税务钩察精明洞烛情伪吏无所容其奸以是课额增羡视常嵗十倍二三诸司荐其材行调泉州録叅卒】
　　上官涣酉【字元之邵武人嘉定初第进士端平中知池州先事为防江之图及金人入浮尤乘胜抵江岸涣酉率舟师徃来上下流张雄声势敌乃引去淳祐中充国用所叅谋官迁起居舍人宰相将处以闼而行所欲正色拒之遂以集英殿修撰致仕】
　　上官涣然【字文之涣酉之弟以兄奏补为鄞县尉擢淳祐辛丑进士第被荐干办行在诸军粮料院陛对疏论欲正朝廷当自正君心始欲明纪纲当自明公道始爱善类以壮君子之脉容直言以伸公论之气又条陈守边三防以献迁司农寺丞兼右司郎中】
　　上官基【字子固光泽人嘉祐二年第进士尝知将乐县会冦起募邑人廖恩殱焉操履可称子公
　　頴族子公弼俱登科】
　　上官端义【字方叔邵武人以防为恵安簿催科示民以信民自乐输调袁州司法适嵗饥被委发粜民或有不足于直为出已赀补之迁建安县丞摄浦城瓯宁二邑皆有恵政】
　　上官贲【字济叔邵武人淳熙五年该恩特赴廷对调浮梁县丞郡以事送委予决尽得其情陂塘
　　渠堰多所修筑迁贵州推官致仕手不释卷嵗散囷禾以济贫族】
　　上官怡【字友先垲之子工文词年十六试太学居第一母年髙羸疾方署晨夕侍侧以驱蚊蚋不
　　寝或逾月居忧极哀毁二兄继殁奉嫂抚孤敬爱兼笃】
　　上官超【光泽人性纯孝母病笃刳左脇取肝饲母已而母愈县令张硕名其门曰孝感】上官拯【字公济光泽人庆厯二年第进士调建宁县丞听讼明敏奸黠无所肆其巧迁上杭县令
　　亦有政声孙行知觧州号令明信】
　　上官防【万州守将元兵围城夔战守甚力招之降不从城陷巷战而死】
　　上官正【开封人少举三传后为鄜州摄官累授平州防御使分司西京致仕正以平川蜀有功受
　　知太宗以悻直累致谤书太宗力与明辩仍赐扎戒谕之】
　　上官谧【字宇国邵武人为学务求义理从朱熹学益加涵养任永州推官为政简易入甚安之】上官世美【宣部郎】　　　上官复【政和三年以朝散大夫知汀州】
　　【明】上官通【字一明丰仪苍古善楷书防尝为吏一旦弃家室结庐于深山龙井坑甘淡薄不茹荤冬不炉夏不扇夜不就寝通道术有疾病者请其符服辄愈由是逺迩人皆敬之洪武初福州有名宦黄其姓者病危殆迎请治疗其疾遂愈酬以金帛一毫无取拂袂而归本邑遇有旱涝请祷即雨年六旬颇饮酒甞作口号云老骨峥嵘里皱皮精神不似少年时一周甲子从新数急速回头亦是迟翁七十七絶粒以终】
　　上官子荣【洪武初建昌知府】　上官徳【浦城人永乐中任户部主事】上官佑【邵武人永乐中新城教谕讲习详明训诲无倦擅古人诗律诸作皆精致】
　　上官廉【南丰人永乐中知海宁公平和易与民相安】
　　上官民望【南城人永乐举人大理评事】
　　上官民瞻【南城人永乐举人歴按察副使】
　　上官仲敏【万载人永乐间任延平府教授】
　　上官普【晋江人天顺间任御史】　上官千能【沔池人治中临清州判官】上官崇【永丰人治壬子举人歴知府】上官尹【正徳中四川廵按御史】
　　上官寳【干州人万厯间沈阳卫经歴】
　　长孙【济阳商音魏献帝三兄防防氏孝文以皇枝之长改为长孙氏南北】长孙嵩【代人父仁昭成时为南部大人嵩寛雅有器度年十四归魏军着累功歴侍中司徒相州刺史改封南平公所在著称明元即位与山阳矦奚行北新矦安同白马矦崔荣等八人坐止车马右理万机故世号八公太武即位进平北王司州中正迁太尉征伐髙丽嵩以元老多留镇京师卒谧曰宣王子頽善骑射弯弓三百行袭爵加侍中领南大将军】
　　长孙道生【嵩从子忠厚亷谨魏道武使掌机宻太武征蠕蠕征赫连与司徒长孙翰为长驱遂平其国以功除司空加侍中进封上党王卒諡曰靖道生廉约身为三司而衣不华餙食不兼味一熊皮鄣泥数十年不易时人比之晏婴太武时所在著绩每建大议多合时机为将有权略善待士众帝命歌工歴颂羣臣曰智如崔浩防如道生】
　　长孙肥【代人昭成时年十三以选侍内少有雅度果毅少言道武之在独孤及贺兰部尝从御侮左右帝深信仗之登国初与莫题等俱为大将屡有军功后从平中山以功赐爵琅邪公迁卫尉卿諡曰武】
　　长孙翰【肥之子少有父风道武等以善骑射为猎郎明元之在外翰与元磨浑等潜谋奉迎明元即位与磨浑等拾遗左右以功累迁平南将军率众镇北境威名甚着太武即位封平阳王翰清直严明善抚将士薨太武为之流涕亲临其防防礼依安成王故事諡曰威】
　　长孙陵【翰弟位驾部尚书性寛厚好爱士封吴郡公卒赠吴郡王諡曰防】
　　长孙敦【字孝友位北镇都将坐黩货降为公孝文时自讼先世勳重帝复其王爵薨諡曰简】长孙观【道生子少以壮勇知名袭祖爵上党王时异姓诸王袭爵多降为公帝以其祖道生佐命先朝故特不降以征西大将军假司空河西七镇诸军讨吐谷浑焚其城邑而还孝文初拜殿中尚书吐谷浑又侵逼复假观司空讨降之后为征南大将军諡曰定】
　　长孙防【字承业其先代人魏上党王道生曽孙也袭父爵上党公初名兾归魏孝文以其防承家业赐名字焉聪敏有才艺虚心爱士宣武时为扬州刺史假镇南大将军都督淮南诸军事诸子皆骁果梁将裴防难之号铁小儿防累迁司徒侍中兼尚书令】
　　长孙绍逺【字士师寛容有大度雅好坟籍聪慧过人父承业作牧夀春时绍逺年十三承业管记有王硕者文学士也闻绍逺彊记遂求騐之承业命试之硕乃试以礼记月令于是绍逺读数纸才一遍诵之若流硕叹服之为司徒府叅军讨平河东蜀薛封东阿县侯】
　　长孙彦【承业子有膂力以累从父征讨封槐里县子孝武帝与齐神武构隙加彦中军大都镇农以为心膂及从帝入闗封髙平郡公仪同三司彦少尝坠马折臂肘上起骨寸余乃命开肉锯骨流血数升言戏自若时以为逾于闗羽】
　　长孙览【字休因洛阳人绍逺子有器量渉书记尤晓钟律明帝时拜车骑大将军每公卿大奏必令省读及诛宇文防以功封薛国公隋伐陈征为东道行军元帅终泾州刺史子洪仕为北平太守有恵政】
　　长孙礼【彦子少以父任为散骑侍郎与襄城公卢鲁元等内侍恭敏有才志太武宠信之曰其父
　　亲近吾祖其子在我左右不亦宜乎】
　　长孙澄【字士亮年十嵗司徒李琰之见而竒之遂以女妻焉十四从父承业征讨有智谋勇冠诸将以功封西华县矦及长容貌魁岸风仪温雅大綂中歴豫渭二州刺史封永宁伯】
　　长孙虑【代人母饮酒父真叱之误以杖撃即死真为县囚执处以重坐虑列辞尚书云父母忿争本无余恶直以谬误一朝横祸今母防未殡父命旦夕虑兄弟五人并冲防虑身居长今年十五有一女弟尚始四嵗父若就刑交坠沟壑乞身代父命使婴弱得防存立尚书奏云虑于父为孝子于弟为仁兄寻情究状特可矜怜诏恕其父死罪】
</div>
    <div class="pagination">
<a href="万姓统谱_page372.html">上一页</a><span>...</span><a href="万姓统谱_page368.html">368</a><a href="万姓统谱_page369.html">369</a><a href="万姓统谱_page370.html">370</a><a href="万姓统谱_page371.html">371</a><a href="万姓统谱_page372.html">372</a><span class="current-page">373</span><a href="万姓统谱_page374.html">374</a><a href="万姓统谱_page375.html">375</a><a href="万姓统谱_page376.html">376</a><a href="万姓统谱_page377.html">377</a><a href="万姓统谱_page378.html">378</a><span>...</span><a href="万姓统谱_page374.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
