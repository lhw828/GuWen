<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 393 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 393 页/共 1019 页</h1>
    <div class="content">　　七色【宋史孝宗纪乾道二年六月癸未诏使相毋奏补文资丨丨补官人毋任子堂吏迁朝议大夫以五员为额　云笈七籖揺光星号运天宫玉华灵皇夫人头建飞华頽云之髻余髪散至腰衣丨丨夜光云锦之帬九色锦帔九天威灵玉策　又晋兴宁三年乙丑嵗七月一日桐柏真人授道士许逺逰言至甲申乙亥壬辰祭巳嵗九月一日七月一日四月八日当有道士着丨丨法衣持九曲防杖或在灵坛之所或在人间告乞或咏经诗或作狂歌子若见之勤请其道必授子神虎上符　江淹构象台诗见九形下　谭用之江边秋夕诗丨丨花虬一声鹤防时乘兴到清虚　又元史祭祀志教坊司云和署掌大乐鼓板杖鼓筚篥龙笛琵琶筝丨丨凡四百人】
　　七资【宋史选举志见五资下】
　　七果【云笈七籖七福因者一上善水二火薪三香药四浴衣五澡豆六浄巾七蜜汤此七福因者能成丨丨一常生中国为男子身二身相具足三身体光明眼瞳彻视四髭髪绀青圎光映顶五唇朱口香四十二齿六两手过膝七心聪意慧通了三洞经法】
　　七财【梁简文帝为人造丈八夹纻金薄象疏见四宝下】
　　七要【薛瑄従政録正以处心防以律己忠以敬君恭以事长信以接物寛以待下敬以处事此居官之丨丨也】
　　七旦【辽史乐志大乐调雅乐有七音大乐亦有七声谓之丨丨自隋以来乐府取其声四旦二十八调为大乐】
　　七拜【金史礼志见四拜下】
　　七试【神仙传初陵入蜀山合丹半剂虽未冲举已成地仙故欲化作丨丨以度赵升乃如其志也】七献【礼记礼器见五献下　又疏丨丨神者谓祭先公之庙礼又转尊神灵尊重也　中黄真经九宴元防经曰一日十进九霄之膳丨丨八琼　施肩吾太赋因丨丨以成礼约三嵗而为期　唐享太庙乐章丨丨具举五齐毕陈】
　　七祀【礼记祭法王为羣姓立丨丨曰司命曰中霤曰国门曰国行曰泰厉曰户曰灶　周礼宫正凡邦之事跸宫中庙中则执烛注事祭事也邦之祭社稷丨丨于宫中祭先王先公于庙中　宋史髙宗纪绍兴二十七年戊午初命太庙冬飨祭功臣腊飨祭丨丨祫飨兼之】
　　七享【隋书音乐志留连丨丨纒绵四时】
　　七祫【唐书礼乐志开元六年凡丨丨五禘至二十七年禘祫并在一嵗有司觉其非】
　　七赋【杨子五政之所加丨丨之所飬中于天地者为中国注丨丨五桑麻也　扬雄司空箴九一之政丨丨以均】
　　七施【管子陜之芳丨丨七七四十九尺而至于泉】
　　七观【文心雕龙易张十翼书标丨丨　小学绀珠丨丨六誓可以观义五诰可以观仁甫刑可以观诫洪范可以观度禹贡可以观事臯陶谟可以观治尧典可以观美】
　　七觉【刘峻金华山栖志调心丨丨诋诃五尘　云笈七籖九天生神章经元始天尊时静处闲居偃息云宫黄房之内七寳帏中飞天大圣无极神王前进作礼上白天尊贱臣幸防不以短狭叨濯冥津重悟凝元位登神王总御生死领括天仙赏监丨丨逺覧遐方当乘机应防履九太阳洞理隂符抚掌兆民】
　　七见【云笈七籖总説星北斗九星丨丨二隐其第八第九是帝皇太尊精神也　令狐椘夏至日衡阳郡斋书懐诗一来江城守丨丨江月圎】
　　七福【汉书食货志何谓丨丨上收铜勿令布则民不铸钱黥罪不积一矣伪钱不蕃民不相疑二矣采铜铸作者反于耕田三矣铜毕归于上挟铜积以御轻重钱轻则以术敛之重则以术散之货物必平四矣以作兵器以假官臣多少有制用别贵贱五矣以临万货以调盈虚以收竒羡则官冨实而末民困六矣制吾弃财以与匈奴逐争其民则敌必懐七矣胡宿行葛源制沿挟铜之令以收丨丨】
　　七善【萧纶隐居陶君碑先生含元精之和气畜陵飚之雅姿兼宣丨丨总修九徳　王僧孺发愿文四摄四依已遵已蹈丨丨七定靡退靡辍】
　　七定【王僧孺发愿文见上】
　　七恶【汲冡周书丨丨一以物角兵二令美其前而厚其伤三间于大国安得吉凶四交共所亲静之以物则以流其身五率诸侯以朝贤人而已犹不往六令之有求遂以生尤七见亲所亲勿与深谋命友人疑】七怨【周语晋既克椘于鄢使郤至告庆于周郤至见召桓公与之语召公以告单襄公襄公曰人有言曰兵在其颈其却至之谓乎郤至在七人之下而欲上之是求盖七人也其亦有丨丨在小丑犹不可堪而况在侈卿乎其何以待之】
　　七邪【王融净行颂邅回六蔽纷纶丨丨】
　　七让【唐书李抱真传抱真好方士谓不死可致因疾请降官丨丨司空还为左仆射】
　　七爱【皮日休有丨丨诗】
　　七利【宋史冯拯传见二害下】
　　七正【黄庭内景经明神八威正辟邪注八威八灵神也真诰云北帝杀鬼咒曰丨丨八灵太上皓凶长颅巨兽手把帝钟素枭三神威剑神王卫法辟邪之道也】
　　七恕【桓范新书丨丨以进善九思以防恶】
　　七絶【酉阳杂俎俗谓柿有丨丨一夀二多隂三无鸟巢四无虫蠧五霜叶可玩六嘉实七落叶肥大　王十朋防稽风俗赋见四角下】
　　七信【汲冡周书丨丨一仁之慎散二智之完巧三勇之精冨四族之寡贿五商之浅资六农之少积七贵之争宠】
　　七顺【汲冡周书丨丨一顺天得时二顺地得助三顺民得和四顺利财足五顺得助明六顺仁无失丨丨道有功】
　　七净【梁简文帝元圃园讲颂丨丨标美三善称嘉　王筠荅释法云书迹同万机心逰丨丨　梁武帝逰钟山大爱敬寺诗见八禅下】
　　七静【云笈七籖见四景下】
　　七伐【书牧誓见五伐下　齐书陈显达传太尉公体道合圣杖徳修文神武横于丨丨防畧振于九纲是乃従彼英序还抗社稷】
　　七攻【史记魏世家秦丨丨魏五入囿中】
　　七征【汉书叙传长平桓桓上将之元薄伐猃允恢我邉戎车丨丨冲輣闲闲】
　　七战【左传简子廵列曰毕万匹夫也丨丨皆获有马百乘死于牖下羣子勉之死不在宼　北史宇文述传述一日中丨丨皆防　又左传宋殇公十一战疏丨丨公败宋师于菅】
　　七防【隋书杨义臣传后征辽东以军将指肃慎道至鸭緑水与乙支文徳战每为先锋一日丨丨】七胜【战国策平原君谓冯忌曰吾欲北伐上党出兵攻燕何如冯忌对曰不可夫以秦将武安君公孙起乘丨丨之威而与马服之子战于长平之下大败赵师因以其余兵围邯郸之城赵以亡败之余众收破军之敝守而秦罢于邯郸之下赵守而不可防者攻难而守者易也今赵非有七克之威也而燕非有长平之祸也今七败之祸未复而欲以罢赵攻强燕臣未见燕之可攻也　管子众胜寡疾胜徐勇胜怯智胜愚善胜恶有义胜无义有天道胜无天道凡此丨丨者贵众用之终身者众矣】
　　七克【战国策见上】
　　七召【何逊有丨丨　张九龄韦司马别业集序跂彼一行无忌于夙尚时因丨丨果获于前期】七縦【隋书虞世基传见两禽下　汉晋春秋诸葛亮在南中闻孟获者为夷汉所服募生致之使观于营阵之间问曰此军何如获对曰向者不知虚实故败若只如此即定易胜耳亮笑縦使更战丨丨七擒而亮犹遣获获止不去曰公天威也南人不复反矣　明一统志丨丨桥在雅州孟山下相传因诸葛亮擒孟获而名邢绍宗握槊赋收丨丨之竒功在一掷于余掬　章孝标诸葛武侯庙诗丨丨七擒何处在茅花枥叶盖神】
　　【坛　胡曾泸水诗誓将雄畧酬三顾岂惮征蛮丨丨劳　又平声沧浪诗话见八横下】
　　七擒【汉晋春秋见上　栁氏家録诸葛亮因八阵以施武经丨丨以即戎　苏晋奉和圣制送张说巡邉诗见三防下】
　　七奔【鲍照代东武吟宻涂亘万里宁嵗犹丨丨】
　　七微【黄滔和翁文尧赐金紫诗夐为胜事垂千古题作新诗启丨丨】
　　七眀【谢朓酬徳赋机九转于玉浆练丨丨于神】
　　七败【战国策见七胜下】
　　七极【齐东野语见二败下】
　　七过【黄庭内景经注叙若体中有疾及饥饱不和适之时但存中部老君之服色便髣髴在脾三呼其名毕咽液丨丨万病如愿也　云笈七籖见二过下　又丨丨星宿朗明孔窍开窗　王褒和赵王隐士诗菖蒲九重莭桑薪丨丨烧】
　　七非【云笈七籖丨丨通竒盖连宛亦敷魔】
　　七难【法苑珠林见二求下】
　　七死【汉书鲍宣传见四死下　四十二章经佛言次为须陁洹须陁洹者丨丨七生便证阿罗汉】七生【四十二章经见上】
　　七因【宋书律歴志见八约下】
　　七息【云笈七籖星上七转还向天关闭气丨丨转左足践北极进右足并通气】
　　七抽【金丹大要判惑歌度天魔隂魔絶又号天关般防法甲子中宵见子时运气丨丨放在舌】七除【同文算指有九除丨丨法列原数所余于左列乘数所余于右左右相乘列乘出数于上乃以乘积总数依法除】
　　七推【宋书礼志见三反下】
　　七迁【班固西都赋见五都下】
　　七佩【蔡邕胡广黄琼颂赫赫三事丨丨其绂】
　　七出【礼记内则子甚宜其妻父母不説出疏出谓出去也案大戴礼本命公妇有丨丨不顺父母去无子去淫去妒去有恶疾去口多言去窃盗去不顺父母为逆徳也无子为其絶世也淫为乱其族也妒为乱其家也有恶疾为其不可共粢盛也口多言为其离亲也窃盗为其反义也　又左传疏见六入下　史记卫青传大将军青凡丨丨击匈奴斩捕首虏五万余级】
　　七合【晋语公赐魏绛女乐一八歌钟一肆曰子教寡人和戎翟而正诸华于今八年丨丨诸侯寡人无不得志请与子共乐之】
　　七遇【左传椘大饥庸人帅羣蛮以叛椘于是申息之北门不启椘人谋徙于阪髙蒍贾曰不可我能往宼亦能往不如伐庸乃出师使庐戢棃侵庸及庸方城庸人逐之囚子扬窗三宿而逸曰庸师众羣蛮聚焉不如复大师且起王卒合而后进师叔曰不可姑又与之遇以骄之彼骄我怒而后可克先君蚡冒所以服陉隰也又与之遇丨丨皆北唯禆鯈鱼人实逐之庸人曰椘不足与战矣遂不设备】
　　七亡【汉书鲍宣传见二亡下】
　　七缺【公羊传疏问曰春秋説云春秋书有丨丨八缺之义如何荅曰丨丨者恵公妃匹不正隐桓之祸生是为夫之道缺也文姜淫而害夫为妇之道缺也大夫无罪而致戮为君之道缺也臣而害上为臣之道缺也僖五年晋侯杀其世子申生襄二十六年宋公杀其世子痤残虐枉杀其子是为父之道缺也文二年椘世子商臣弑其君髠襄三十年蔡世子般弑其君是为子之道缺也桓八年正月己夘烝桓十四年八月乙亥尝僖三十一年夏四月四卜郊不従乃免牲犹三望郊祀不修周公之礼缺是为丨丨也矣】
　　七损【素问法隂阳奈何岐伯曰阳胜则身热腠理闭喘粗为之俛仰汗不出而热齿干以烦冤腹满死能冬不能夏隂胜则身寒汗出身常清数栗而寒寒则厥厥则腹满死能夏不能冬此隂阳更胜之变病之形能也帝曰调此二者奈何岐伯曰能知丨丨八益则二者可调不知用此则早衰之莭也】
　　七减【同文算指将散数总数错综覈之者有九减丨丨二法先减散数余若干次减总数余若干以其所余两数对列相较同则无差异则有差】
　　七改【齐东野语本朝开基以后歴凡九改而莫不善于纪元歴中兴以后歴凡丨丨而莫善于纪元歴】七失【宋史乐志杨杰言大乐丨丨　汲冡周书丨丨一立在废二废在只三比在门四谄在内五私在外六私在公七公不违】
　　七爽【云笈七籖太一元父帝君挺生丨丨免籍司命记生魂魄以安五华育明先造太素北揖上清】七获【范云数名诗丨丨美前载克俊嘉昔闻】
　　七返【宋史艺文志马明生赤龙金虎中铅链丨丨还丹诀一卷亡　又参同契见八归下　金丹大要见六居下　又诸真元奥问曰何谓丨丨荅曰火生数二成数丨丨者自下而返上七乃少阳之数隂真君曰寅至申为丨丨亦逆上也　又元学正宗七火数也炼丹之法其先以红投黒而生药既有药然后进火炼黒入红而成丹故曰丨丨还丹即非自寅至申之七时也又元奥集成火即药药即气气即神神即丹头丹头即大还大还即丨丨七返即九还　吕岩诗见九还下苏轼钱道士席上令歌者道服诗如今且作华阳服醉唱侬家丨丨丹　又反同宋书礼志见七推下　法苑珠林纎师眷属舍命生四天王天至于他化展转丨丨余福此生果报齐防】
　　七起【新论夏禹一馈而丨丨周公一沐而三握髪】
　　七移【诗终日七襄笺见七襄下】
　　七转【唐书高定传见八节下　云笈七籖真阳元老一君曰真阳者上清之馆名玉皇者虚无之真人逸宅者真气之明堂丹元乃泥丸之所在也若能丨丨洞经于震灵之上三囘帝尊于白气之中则真人定録而魔王立到注生籍于玉阙招五老于金台矣　又释太上神州丨丨七变儛天经神州在天阙之北上皇紫宸受化之庭修丨丨之法位登于玉清　吴均以服散鎗赠殷钧诗九沸翻成缓丨丨良为切】
　　七化【云笈七籖见二度下】
　　七纒【云笈七籖见二道下】
　　七备【唐书歴志夫数象微于三四而章于七八卦有三微策有四象故二防之合在终始之际焉着以丨丨卦以八周故二章之合在中终之际焉中极居五六间由辟阖之交而在章微之际者人神之极也】七住【楞伽经一切诸外道声闻及縁觉丨丨非境界是名无生相逺离诸因縁亦离一切事唯有防心在想所想俱离　支遁咏阐思道人诗见六净下】
　　七直【宋史律歴志推定朔望日辰丨丨以天正所盈之日加定积日满七十六去之不满者命従金星甲子算外即得定朔望日辰星直也视朔干名与后同者大不同者小其月无中气者为闰】七换【白居易和防之望晓诗欢我同心人一别春丨丨　又代鹤诗谁念深笼中丨丨摩天翮】七蟠【春秋文曜钩椘有苍云如霓围轸丨丨中有荷斧之人向轸而蹲于是椘唐史画遗灰而云灭故曰唐史之防上灭苍云】
　　七旱【荘子汤之时八年丨丨而崖不为加损】
　　七暎【云笈七籖上清髙圣太上大道君者盖二展之精庆云之紫烟于是受书玉虚朓景上清位为太上高圣玉晨大道君治蕊珠日阙馆丨丨紫房玉童玉女各三十万人侍卫】
　　七飞【骆賔王代女道士王灵妃赠道士李荣诗谩道烧丹止丨丨空传化石曽三转】
　　七酢【阿含经见五淡下】
　　七兮【诗岂曰无衣丨丨传侯伯七命冕服七章笺我岂无是丨章之衣丨晋旧有之非新命之服　又见七子下　又摽有梅其实丨丨】
　　七者【礼记礼运见七情下韩非子见七术下】




　　御定骈字编卷一百一
<子部,类书类,御定骈字类编>
　　钦定四库全书
　　御定骈字编卷一百二
　　数目门二十五
　　八
　　八风【礼记乐记五色成文而不乱丨丨从律而不奸疏丨丨八方之风也律谓十二月之律也乐音象丨丨其乐得其度故丨丨十二月律应八节而至不为奸慝也丨丨者白虎通云距冬至四十五日条风至条者生也四十五日明庶风至明庶者迎也四十五日清明风至清明者芒也四十五日景风至景者大也言阳气长养也四十五日凉风至凉者寒也隂气行也四十五日阊阖风至阊阖者咸収藏也四十五日不周风至不周者不交也言隂气未合化矣四十五日广莫风至广莫者大莫也开阳气也　左传见八音下　周语物得其常曰乐极极之所集曰声声应相保曰龢细大不逾曰平如是而铸之金磨之石系之丝木越之匏竹节之鼓而行之以遂丨丨于是乎气无隂亦无防阳　史记天官书汉魏鲜集腊明正月旦决丨丨　晋书张协传追逸响于丨丨采竒律于归昌　宋书孝武帝纪丨丨循通卿云丛聚　唐书陈子昂传臣闻明堂有天地之制隂阳之统二十四气丨丨十二月四时五行二十八宿莫不率备王者政失则灾政顺则祥　闗尹子见五云下　吕览何谓丨丨东北曰炎风东方曰滔风东南曰熏风南方曰巨风西南曰凄风西方曰飂风西北曰厉风北方曰寒风　吴越春秋范蠡乃观天文拟法于紫宫筑作小城西北立龙飞翼之楼以象天门东南伏漏石窦以象地户陵门四达以象丨丨外廓筑城而缺西北示服事吴也不敢壅塞内以取吴故缺西北而】
　　【吴不知也　淮南子离朱之明察箴末于百歩之外而不能见渊中之鱼师旷之聪合丨丨之调而不聼十里之外　黄庭内景经见一整下　小学绀珠丨丨艮为条风震为明庶风防为清明风离为景风坤为凉风兑为阊阖风干为不周风坎为广莫风　又丨丨东北炎东滔东南熏南巨西南凄西飂西北厉北寒　梁元帝荐鲍几表沙汰丨丨澄明六合　沈约齐安陆昭王碑惠与丨丨俱翔徳与五材并运　郭璞巫咸山赋丨丨之所归起防鸟之所喧防　束晳补亡诗见四时下齐髙帝羣鹤咏丨丨舞遥翮九野弄清音　庾信道士歩虚词中天九龙馆倒景丨丨台　又侍从徐国公殿下军行诗见六甲下　何妥奉勅于太常寺修正古乐诗闻诗六义辨观漏丨丨平　唐夕月乐章合吹丨丨金奏动分容万舞玉鞘惊　徐彦伯石淙诗见七景下白居易江楼夜吟元九律诗诗见五彩下　蒋防丨丨从律诗制律窥元化因声感丨丨　谭用之约张防】
　　【士游梁诗龙变洞中千谷冷劒横天外丨丨清　又隋书张须陁传贼左孝友众将十万屯于蹲狗山须陁列丨丨营以逼之复分兵扼其要害　又唐书祝钦明传帝与羣臣宴钦明自言能丨丨舞钦明体肥丑据地揺头睆目左右顾盻帝大笑吏部侍郎卢藏用叹曰是举五经扫地矣　黄庭坚自和诗丨丨舞罢君恩歇赢得闲愁上两眉　又史记防传四曰丨丨　又素问丨丨菀熟五藏消烁传邪相受　又见二地下】八天【云笈七签自元都玉京已下合有三十六天二十八天是三界内丨丨是三界外】
　　八星【史记天官书北宫元武虚苑旁有丨丨絶汉曰天潢】
　　八太【宋史律歴志见七少下】
　　八光【隋众经目録丨丨经出大集经　云笈七签本命日尝当读大洞真经三十九章须得万遍大限充毕乃得驾自然之云乗丨丨之龙千乗万骑白日升仙】
　　八魁【后汉书苏竟传夫仲夏甲申为丨丨注歴法春三月己巳丁丑夏三月甲申壬辰秋三月己亥丁未冬三月甲寅壬戌为丨丨　晋书天文志北落东南九星曰丨丨主张禽兽　宋史天文志寜元年六月丙戌夜苍白云起南长二丈贯危室壁及丨丨　小学绀珠丨丨注后汉蘓竟曰丨丨上帝开塞之将也　张衡天象赋北落置兵之门丨丨建张禽之网】
　　八杀【宋史天文志绍圣四年十二月乙巳星出中台南如太白西南慢流至丨丨北没　又艺文志凝神子丨丨经一卷　杜牧自撰墓志铭见八宫下】
　　八气【宋书天文志大明七年正月夜通天薄云四方合有丨丨苍白色长二三丈乍见乍没名刀星　河图括地象天有丨丨地有八风　云笈七籖青灵者真人之位号丨丨者云色之相防　又星有八门交通丨丨】
　　八烟【云笈七籖见七圃下】
　　八阳【隋众经目録丨丨经后秦始年罗什于长安译】
　　八年【礼记内则六年教之数与方名七年男女不同席不共食丨丨出入门户及即席饮食必后长者始教之让　孟子禹丨丨于外三过其门而不入　庄子见一年下　王禹偁三黜赋一生几日丨丨三黜　刘禹锡和乐天耳顺吟见三纪下　薛能闲题诗丨丨藩翰似侨居只此谁知报玉除　蘓轼次韵徐仲车诗见三州下】
</div>
    <div class="pagination">
<a href="御定骈字类编_page392.html">上一页</a><span>...</span><a href="御定骈字类编_page388.html">388</a><a href="御定骈字类编_page389.html">389</a><a href="御定骈字类编_page390.html">390</a><a href="御定骈字类编_page391.html">391</a><a href="御定骈字类编_page392.html">392</a><span class="current-page">393</span><a href="御定骈字类编_page394.html">394</a><a href="御定骈字类编_page395.html">395</a><a href="御定骈字类编_page396.html">396</a><a href="御定骈字类编_page397.html">397</a><a href="御定骈字类编_page398.html">398</a><span>...</span><a href="御定骈字类编_page394.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
