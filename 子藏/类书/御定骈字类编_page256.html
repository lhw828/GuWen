<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 256 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 256 页/共 1019 页</h1>
    <div class="content">　　园琴【齐书苏侃传欷丨丨之孤弄想庭藿之余馨】
　　园吏【史记庄周传周尝为漆丨丨与梁惠王齐宣王同时其学无所不闚然其要本归于老子之言故其著书十余万言大抵率寓言也　宋史鱼周询传在安州时丨丨见大蛇垂防楯即视之乃周询醉而假寐世传其异　刘知几思慎赋询木雁于丨丨访光尘于柱史　梁武帝登名山行忘情漆丨丨　髙适宋中诗逍遥漆丨丨冥没不知年　戴叔伦赠韦评事儹诗是非丨丨梦忧喜塞翁心　独孤及诗说劒尝宗漆丨丨戒严应笑棘门军　章碣桃源诗别后自疑丨丨梦归来谁信钓翁言　皮日休夏景冲澹诗丨丨暂栖君莫笑不妨犹更着南华】
　　园令【史记司马相如传相如拜为孝文丨丨　宋书符瑞志泰始二年四月庚申甘露降华林园丨丨臧延之以献　刘峻辩命论明月之珠不能无类夏后之璜不能无考故亭伯死于县长相如卒于丨丨】园丞【宋书符瑞志元嘉二十五年五月辛未朔华林园白麞生二子皆白丨丨梅道念以闻】园人【韩诗外传鲁监门之女婴相从绩中夜而泣涕其偶曰何谓而泣也婴曰吾闻卫世子不肖所以泣也其偶曰卫世子不肖诸侯之忧也子曷为泣也婴曰吾闻之异乎子之言也昔者宋之桓司马得罪于宋君出于鲁其马佚而吾园而食吾园之葵是歳吾闻丨丨亡利之半越王勾践起兵而攻吴诸侯畏其威鲁往献女吾姊与焉兄往视之道畏而死越兵威者吴也兄死者我也由是观之祸与福相反也今卫世子甚不肖好兵吾男弟三人能无忧乎　说苑孙叔敖相楚三年不知轭在衡后务大者固忘小智伯防人亡炙而知之韩魏反而不知邯郸子阳丨丨亡桃而知之其亡也不知务小者亦忘大也】
　　园郎【汉书金敞传故事近臣皆随陵为丨丨敞防世名忠孝太后诏留侍成帝为奉车水衡都尉至卫尉】园翁【鹤林玉露唐子西云出步溪边邂逅丨丨溪友问桑麻说秔稻量晴校雨探节数时相与剧谈一饷】园官【杜甫丨丨送菜诗序丨丨送菜把本数日阙矧苦苣马齿掩乎嘉蔬伤小人妒害君子菜不足道也】园公【汉书王吉等传序汉兴有丨丨绮里季夏黄公甪里先生此四人者当秦之世避而入商雒深山防待天下之定也自髙祖闻而召之不至其后吕后用留侯计使皇太子卑辞束帛致礼安车迎而致之四人既至从太子见髙祖客而敬焉太子得防为重遂用自安白居易赠陜府王大夫诗紫微阁老自多情白首丨丨岂要迎】
　　园子【汉书梁孝王传荒王子立嗣荒王女弟丨丨为立舅任寳妻宝兄子昭为立后数过寳饮食报寳曰我好翁主欲得之寳曰翁主姑也法重立曰何能为遂与丨丨奸】
　　园客【述异记丨丨者济隂人貌美色人多欲妻之客终不娶常种五色香草积十余年服食其实忽有五色蛾集香草上客荐之以布生华蚕焉至蚕时有一女自来助养蚕以香草食之得茧一百二十枚茧大如瓮毎一茧缫六七日丝方尽缲讫此女与客俱神仙去小名録庾翼字稚恭为荆州临终自表以子丨丨自代又刘禹锡题于家公主旧宅诗邻家犹学宫人髻丨丨争偷御果枝】
　　园夫【汉书董仲舒传公仪子相鲁之其家见织帛怒而出其妻食于舍而茹葵愠而抜其葵曰吾已食禄又夺丨丨红女利虖】
　　园户【唐书食货志大中初盐铁转运使裴休着条约私鬻三犯皆三百斤乃论死长行群旅茶虽少皆死顾载三犯至五百斤居舍侩保四犯至千斤者皆死丨丨私鬻百斤以上杖背　宋史食货志在淮南则蕲黄庐舒光夀六州官自为场置吏总之谓之山场者十三六州采茶之民皆隶焉谓之丨丨歳课作茶输租余则官悉市之】
　　园收【杜甫南邻诗锦里先生乌角巾丨丨芋栗不全贫】
　　园采【后汉书翟酺传初酺之为大匠上言孝文皇帝始置一经博士武帝大合天下之书而孝宣论六经于石渠学者滋盛弟子万数光武初兴愍其荒废起太学博士舍内外讲堂诸生横卷为海内所集明帝时辟雍始成欲毁太学太尉赵熹以为太学辟雍皆宜兼存故并传至今而顷者頽废至为丨丨刍牧之处宜更修缮诱进后学】
　　园鏁【皮日休闻开元寺开笋园诗丨丨开声骇鹿群满林鲜箨水犀文】
　　园荒【唐太宗诗丨丨一径断台古半阶斜苏轼诗丨丨乔木老堂在昔人非】
　　园开【周繇送人尉黔中诗峡涨三川雪丨丨四季花】






　　御定骈字类编卷五十九
　　钦定四库全书
　　御定骈字类编卷六十
　　居处门四
　　门
　　门山【唐书地理志延州延安郡丨丨武徳三年析汾州置　明一统志丨丨废县在延安府城东南一百八十里周宣帝分汾川云岩二县地置丨丨县】
　　门水【水经汉水又左防文水注水即丨丨也出胡城北山石穴中　又河水又东右合丨丨　又洛水又东丨丨出焉　明一统志丨丨在河南府灵宝县西南山海经华阳之山丨丨出焉北流为农涧】门津【李绅入扬州郭诗堤绕丨丨喧井市路交村陌混樵渔】
　　门渠【周礼量人掌建国之法以分国为九州营国城郭营后宫量市朝道巷丨丨造都亦如之】门濠【元史乌兰哈达传兵自入敌境转鬭千里未尝败北大小十三战杀宋兵四十余万擒其将大小三人其州又遣兵来攻追至丨丨掩溺殆尽乃不敢复出】
　　门桥【宋史葛懐敏传懐敏为众蹂躏防死舆至瓮城乆之乃苏复选士据丨丨挥手刃以拒入城者】门郊【盐鐡论吴越廹于江海三川循环之处于五湖之间地相迫壤相次其势易相擒也金鼓未闻旌旗未舒行陈未定兵已接矣师无辎重之费士无乏絶之劳此所谓食于防仓而战于丨丨者也】门隧【礼记曲礼居丧之礼毁瘠不形视听不衰升降不由阼阶出入不当丨丨】
　　门迳【水经注湘水又北过枝津北谓之丨丨也　杜甫畏人诗丨丨榛草无心走马蹄　杜荀鹤喜弟雪中逺至诗深山大雪懒开门丨丨行踪自尔新】
　　门衢【后汉书郑元传国相孔融深敬于元屣履造门告宻县为元特立一乡曰昔东海于公仅有一节犹或戒乡人侈其门闾矧乃郑公之德而无驷牡之路可广开丨丨令容髙车号为通德　刘诜瑞莲赋黄尘涨于丨丨元阆隔以咫尺】
　　门涂【魏书卫操传逺近齐轨奔赴梓庐人百其身盈塞丨丨　陆机诗投袂赴丨丨揽衣不及裳】门堰【宋史河渠志杭州于潜县令郏亶言苏州环湖地卑多水沿海地髙多旱故古人治水之迹纵则有浦横则有塘又有丨丨泾沥而棊布之今总二百六十余所】
　　门巷【宋书谢瞻传弟晦时为宋台右衞权遇已重于彭城还都迎家賔客辐辏丨丨填咽时瞻在家惊骇谓晦曰汝名位未多而人归趋乃尔吾家素以退为业不愿干豫时事交逰不过亲朋而汝遂势倾朝野此岂门户之福耶乃篱隔门庭曰吾不忍见此　庾信哀江南赋况乃少防真人天山逸民阶庭空谷丨丨蒲轮储光羲敬酬陈椽秋夜有赠诗镐京既赐第丨丨交朱轮　杜甫秋峡诗衣裳垂素发丨丨落丹枫　又昼眠诗故乡丨丨荆棘底中原君臣豺虎邉　刘禹锡元日乐天见过诗丨丨扫残雪林园惊早梅　雍陶城西访友别墅诗村园丨丨多相似处处春风枳殻花　鲍溶山中冬思诗丨丨非世路何人念贫栖　方干雪中寄李知诲判官诗此时丨丨无行迹尘满尊罍谁得知皮日休醉中寄鲁望一壶诗丨丨寥寥空紫苔先生应渴解酲杯　罗邺春日宿崇贤里诗栁暗榆飞春日深水邉丨丨独来寻】
　　门官【左传宋公及楚人战于宋师败绩公伤股丨丨殱焉注丨丨守门者师行则在左右　魏书崔浩传是时有兔在后宫验问丨丨无得入太宗怪命浩推其咎徴浩以为当有邻国贡嫔嫱者善应也明年姚兴果献女】
　　门郎【齐书王敬则传太祖戎服出敬则入宫至承明门丨丨疑非苍梧还敬则虑人觇见以刀环塞室孔呼开门甚急】
　　门尹【周语丨丨除门注丨丨司门也除门扫除门庭也】
　　门宦【徐陵为贞阳侯重与裴之横书卿天监之始丨丨有成明圣之初身名俱泰正应勤王効命酬二后之恩忧国如家报三灵之宠】
　　门胄【唐书栁冲传景龙中迁左防骑常侍修国史初太宗命诸儒撰氏族志甄差羣姓其后丨丨兴替不常冲请改修其书帝诏魏元忠张锡萧至忠岑羲崔湜徐坚刘宪吴兢及冲共取徳功时望国籍之家等而次之夷蕃酋长及冠带者析着列品防元忠等相继物故至先天时复诏冲及坚兢与魏知古陆象先刘子元等讨缀书乃成号姓系録　徐陵在吏部尚书答诸求官人书自古有吏部尚书者品藻人伦简其才能寻其丨丨逐其少多量其官爵】
　　门卫【汉书王莽传安汉公在中府外第虎贲为丨丨当出入者传籍】
　　门长【后汉书光武帝纪更始二年正月光武北徇蓟至饶阳官属皆乏食光武乃自称邯郸使者入传舍传吏方进食者饥争夺之传吏疑其伪乃椎鼓数十通绐言邯郸将军至官属皆失色光武升车欲驰既而惧不免徐还坐曰请邯郸将军入乆乃驾去传中人遥语门者闭之丨丨曰天下讵可知而闭长者乎遂得南出】
　　门师【大业杂记出右掖门之旁渠西二里有龙天道塲南临石防口即炀帝丨丨济阇黎所居】门尉【説苑宗卫相齐遇逐罢归舍召丨丨田饶等二十有七人而问焉曰士大夫谁能与我赴诸侯者乎田饶等皆伏而不对宗卫曰何士大夫之易得而难用也饶对曰非士大夫之难用也是君不能用也】门吏【晋书郭璞传惠怀之际河北先扰璞欲避地东南抵将军赵固防固所乗良马死固惜之不接賔客璞至丨丨不为通璞曰吾能活马吏惊入白固　唐书杨收传既益贵稍自盛满为夸侈丨丨童客倚为奸】门士【后汉书庾乗传少给事县庭为丨丨林宗见而防之劝逰学宫遂为诸生佣后能讲论】门史【唐书于頔传时宦者梁守谦幸于帝颇用事有梁正言者与頔子敏善敏因正言厚赂守谦求頔出镇乆不报敏怒其绐责所馈诱正言家奴支解之弃溷中家童上变诏捕頔吏沈璧及它奴送御史狱命中丞薛存诚刑部侍郎王播大理卿武少仪杂问之頔与诸子素服待罪建福门丨丨不内屏营负墙立更遣人上章有司拒不闻翼日复往宰相谕使还第贬为恩王傅】
　　门隶【庄子大人之行不出乎害人不多仁恩动不为利不贱丨丨货财弗争】
　　门候【汉书萧望之传望之以射防甲科为郎署小苑东丨丨注丨丨主候时而开闭也　魏志张邈传吕布令丨丨于营门中举一只防布举弓射防正中小支晋书石勒载记勒尝夜防行检察营卫赍缯帛金银以赂门者求出永昌门丨丨王縀欲收捕之从者至乃止旦召縀以为振忠都尉爵关内侯】
　　门干【魏志司马芝传门下循行尝疑丨丨盗簪干辞不符曹执为狱芝教曰凢物有相似而难分者自非离娄鲜能不惑就其实然循行何忍重惜一簪轻伤同类乎其寝勿问】
　　门卒【汉书韩延夀传见府门下　又梅福传元始中王莽颛政福一朝弃妻子去九江至今传以为仙其后又有见福于防稽者变名姓为吴市丨丨云　后汉书陆续传是时楚王英谋反隂防天下善士及楚事觉显宗得其録有尹兴名乃征兴诣廷尉狱续与主簿梁宏功曹史驷勲及掾吏五百余人诣洛阳诏狱续母逺至京师觇消息狱事特急无缘与续相闻母但作馈食付丨丨以进之续虽见考苦毒而辞色慷慨未尝易容唯对食悲泣不能自胜使者怪而问其故续曰母来不得相见故泣耳使者大怒以为丨丨通传意气召将案之续曰因食饷羮识毋所自调和故知来耳非人告也　唐书李昭德传父干祐贞观初为殿中侍御史鄃令裴仁轨私役丨丨太宗欲斩之干祐曰法令与天下共之非陛下独有也仁轨以轻罪致极刑非画一之制】门伍【宋书徐爰传大中大夫徐爰防迹厮猥推防饕逄遂官参时望丨丨豪族迁位转荣莫非超荷而謟侧轻险与性自俱利口谗妄自少及长奉公在事厘毫蔑闻】
　　门夫【唐书食货志先是州县无防人者籍十八以上中男及残疾以守城门及仓库门谓之丨丨夫番上不至者闲月督课为钱百七十忙月二百至是以丨丨资课给州县官】
　　门才【魏书李彪传宜于河表七州人中擢其丨丨引令赴阙依中州官比随能序之一可以广圣朝均新旧之情】
　　门子【周礼小宗伯掌三族之别以辨亲踈其正室皆谓之丨丨掌其政令　晋语栾武子彘恭子如周迎悼公午大夫逆于清原辛巳朝于武宫定百事立百官育丨丨选贤良兴旧族出滞赏毕故刑赦囚系宥闲罪荐积徳逮鳏寡振废淹飬老幼恤孤疾　束晳补亡诗白华朱萼被于幽薄粲粲丨丨如磨如错】门旧【魏书髙祐传赞髙祐学业优通知名前世儒俊之风丨丨不改诸子经传之器加有舍生之即】门客【晋书石勒载记清河张披为程遐长史张賔举为别驾引参政事遐疾披已去又恶賔之权盛世子即遐之甥也乃使之母谮之曰张披与张賔为逰侠丨丨得百余乗物望皆归之非社稷之利也宜除披以便国家勒然之　宋书戴法兴传官在深宫中人物不相接法兴与太宰顔栁一体吸习往来丨丨恒有数百内外士庶莫不畏服之　齐书江斆传出为宁朔将军豫章内史还除太子中庶子领骁骑将军未拜丨丨通赃利世祖遣信检覈斆藏此客而躬自引咎上甚有怪色王俭容启上曰江斆若能治郡此便是具美耳上意乃释　宋史舆服志旧法随侍见任守倅等官充奉贯二千里外曰满子子弟试官内外有服亲及婚姻家曰避亲馆于见任门下曰丨丨是三等许牒试否则不预　又曹彬传赠中书令追封济阳郡王谥武惠且赠其妻髙氏韩国夫人官其亲族丨丨亲校十余人释常谈齐国孟尝君入秦秦王留之不放归国君乃逃去至函谷关关尚未开秦法鸡鸣关方开孟尝君有丨丨诈作鸡鸣关乃开遂得出关　青琐诗话韩魏公镇真定时有丨丨彭知方为酒使逾垣宿于妓室门吏报公公不究为种竹诗曰殷勤洗濯加培种莫遣狂枝乱出墙客见其诗愧甚乃和公诗云主人若也怜髙节莫为狂枝赠一柯公特以百缗遣一指使呼吏报都下市一女奴赠之公之爱士待客皆类此　孔融失题诗归家酒债多丨丨粲防行髙谈满四座一日倾千觞】门人【谷梁传吴子谒伐楚至巢入其门丨丨射吴子有矢创反舍而卒　又战国防孟尝君出行国至楚献象牀郢之登徒直使送之不欲行见孟尝君丨丨公孙戍曰臣郢之登徒也直送象牀能使仆无行先人有宝劒愿得献之　史记仲尼弟子传子路性鄙好勇力志伉直冠雄鸡佩猳豚暴孔子孔子设礼稍诱子路子路后儒服委贽因丨丨请为弟子　又孟子传孟轲邹人也受业子思之丨丨　晋书纪毓传于时青土隠逸之士刘兆徐苗等皆务教授惟毓丨丨清浄自守　又杨方传初为郡钤下威仪公事之暇辄读五经乡邑未之知内史诸葛恢见而竒之待以丨丨之礼由是始得周旋贵人间　宋史毕士安传凡交防无党援唯王祐吕端见引重王旦宼准杨亿相友善王禹偁陈彭年皆丨丨也　徐陵双林寺傅大士碑铭噭噭丨丨承师若亲　韩愈赠张童子序愈与童子俱陆公之丨丨也慕回路二子之相请赠与处也故有以赠童子　皮日休顾道士亡弟子以束帛乞铭于余诗师去东华郤鋉形丨丨求我志金庭】
　　门生【后汉书袁绍传袁氏树恩四世丨丨故吏徧于天下　吴志步隲传赤乌九年代陆逊为丞相犹诲育丨丨手不释书　晋书王羲之传常诣丨丨家见棐几滑浄因书之真草相半后为其父误刮去之丨丨惊懊者累日　又陶潜传刺史王要之还州问其所乗答云素有脚疾向乗篮舆亦足自反乃令一丨丨二儿共轝之至州而言笑赏适不觉其有羡于华轩也　宋书袁顗传太宗使顗旧丨丨徐硕奉手诏譬顗曰卿歴观古今崄之与彊何尝可恃自朕践阼涂路梗塞卿无由奉表未经为臣追踪窦融犹未晚也　魏书薛安都传皇兴二年与毕众敬朝于京师大见礼重子侄羣从竝处上客皆封侯至于丨丨无不牧叙焉　唐书杨嗣复传见第中下　宋史选举志临轩亲试谓之天子丨丨虽父兄为考官亦不避　元史董士选传士选平生以忠义自许尤号亷介自丨丨部曲无敢持一毫献者世説王子敬数歳时尝看诸丨丨樗蒲见有胜负因曰南风不竞丨丨辈轻其小儿廼曰此郎亦管中窥豹时见一斑子敬瞠目曰逺慙荀奉倩近愧刘真长遂拂衣而去　南部新书李逢吉知贡举榜未放而入相及第谢中书见座主时称好脚迹丨丨　挥麈前録刘器之晚居南京马巨济涓作少尹巨济廷试器之作详定官所取也而巨济毎见器之未尝修丨丨之敬器之不平因语客以讽巨济巨济曰不然凡省闱所送则有主文故所取士得以称丨丨殿试盖天子自为座主岂可复称丨丨于他人幸以此谢刘公也　徐陵为贞阳重与王太尉书以孤频经忝窃屡守淮淝丨丨故吏徧于江右　白居易送牛僧孺出镇诗何湏身自得将相是丨丨　又范蠡舟中无子弟防家席上有丨丨　王仁裕示诸丨丨诗三百一十四丨丨春风初长羽毛成　苏轼诗袖手莫轻真将种致师须得老丨丨】门徒【周礼司门祭祀之牛系焉监门飬之注监门丨丨又公羊传鲁子曰请后五庙以存姑姊妹疏传所以记鲁子者欲言孔氏之丨丨受春秋非唯子夏故有他师矣　后汉书郑元传西入关因涿郡卢植事扶风马融融丨丨四百余人升堂进者五十余生融素骄贵元在门下三年不得见乃使髙业弟子传受于元又钟皓传皓少以笃行称公府连辟为二兄未仕避隠宻山以诗律教授丨丨千余人　吴志虞翻传权积怒非一遂徙翻交州虽处罪放而讲学不倦丨丨常数百人　晋书步熊传少好卜筮数术丨丨甚盛　南史贺琛传年二十余玚之丨丨稍从问道　徐陵双林寺傅大士碑遗诫于双林寺山顶如法烧身一分舍利起塔于一分舍利起塔在山又造弥勒像二躯置此双塔丨丨巨痛遂爽遗言用震旦之常仪乖阇维之旧法】门臣【晋书石勒载记中垒支防游系王阳并领丨丨祭酒】
　　门义【宋书殷琰传晋安王子勋反即以琰督豫司二州南豫州之梁郡诸军事建武将军豫州刺史琰家累在京邑意欲奉顺而士人前右军参军杜叔宝等竝劝琰同逆琰素无部曲丨丨不过数人无以自立受制于叔宝等　又羊希传希子崇字伯逺尚书主客郎丁毋忧哀毁过礼及闻广州乱即日便徒跣出新亭不能步涉顿伏江渚丨丨以小船致之于是进路】
　　门宗【魏志王凌传注魏氏春秋曰广字公渊弟飞枭金虎并才武过人太傅尝容问蒋济济曰凌文武俱赡当今无双广等志力有美于父耳退而悔之告所亲曰吾此言灭人丨丨矣　蜀志马超传临没上防曰臣丨丨二百余口为孟德所诛畧尽惟有弟岱为防宗血食之继深托陛下余无复言　晋书解系传时荀朂丨丨强盛朝野畏惮之朂诸子谓系曰我与卿为友应向我公拜勗又曰我与尊先使君亲厚系曰不奉先君遗教公若与先君厚往日哀顿当垂书问亲厚之诲非所敢承也朂父子大惭　齐书垣崇祖传年十四有干畧伯父豫州刺史防之谓丨丨曰此儿必大成吾门汝等不及也　南史刘善明传泰始初徐州刺史薛安都反青州刺史沈文秀应之善明従伯懐防为北海太守据郡相应善明宻契收集丨丨部曲得三千人夜斩关奔北海】
　　门族【后汉书袁传字邵甫耻丨丨贵势乃变姓名徒步师门従师不应征辟终于家　晋书王导等传賛贻刀表祥筮水流庆赫矣丨丨重光期盛　宋书沈文秀传刘弥之青州强姓丨丨甚多诸宗従相合率奔北海据城以拒文秀　齐书垣崇祖传崇祖启明帝曰崇祖父伯竝为淮北州郡丨丨布在北边百姓所信一朝啸咤事功可立名位尚轻不足威众乞假名号以示逺近明帝以为辅国将军北琅邪兰陵二郡太守魏书李冲传显贵丨丨务益六姻兄弟子侄皆有爵官一家嵗禄万石有余是其亲者虽复痴聋无不超越官次时论亦以此少之　唐书宰相世系表序唐为国乆传世多而诸臣亦各修其家法务以丨丨相髙其子孙不殒其世徳或父子相继居相位或累数而屡显或终唐之世不絶呜呼其亦盛矣哉】
　　门侄【齐书王琨传初従兄华孙长袭华爵为新建侯嗜酒多諐失琨上表曰臣丨丨不休从孙长是故左卫将军嗣息少资常猥犹冀晚进顷更昏酣业身无检】
　　门附【齐书刘懐珍传懐珍北州旧姓丨丨殷积启上门生千人充宿卫孝武大惊召取青冀豪家私附得数千人士人怨之】
　　门儿【徐陵諌仁山深法师罢道书假使棘生王路桥化长沟巷吏丨丨何因仰唤寸绢不输官库升米不进公仓库部仓司岂须所及】
　　门女【后汉书崔骃传吴札结信于丘木展季効贞于丨丨】
　　门者【史记张耳陈余传秦灭魏数嵗已闻此两人魏之名士也购求有得张耳千金陈余五百金张耳陈余乃变名姓俱之陈为里监门以自食秦诏书购求两人两人亦反用丨丨以令里中　淮南子阳虎为乱于鲁鲁君令人闭城门而捕之得者有重赏失者有重罪围三卒而阳虎将举剑而伯頥丨丨止之曰天下探之不穷我将出子阳虎因赴围而逐扬剑提戈而走丨丨出之鲁君闻阳虎失大怒问所出之门使有司拘之以为伤者受大赏而不伤者被重罪此所谓害之而反利者也】
　　门匠【唐书食货志嵗漕经底柱覆者防半河中有山号米堆运舟入三门顾陆人为丨丨执标指麾一舟百日乃能上谚曰古无丨丨墓谓皆溺死也】
　　门厉【唐书礼乐志七祀各因其时享司命户以春灶以夏中霤以季夏土王之日丨丨以秋行以冬季】门神【礼记月令孟春之月其祀户疏户是人之出入户则有神户神阳气在户内之神故云祀之于户内阳也又秋其祀门注云秋隂气出祀之于门者门在外从内向外门又在外故云外隂也则丨丨隂气之神是隂阳别气在门户者与人作神也　韩愈送穷文丨丨户灵我叱我呵包羞诡随志不在他】
　　门阙【易説卦艮为山为径路为小石为丨丨疏为丨丨取其有径路又崇髙也　汉书董贤传令将作为贤起冢茔义陵旁内为便房刚柏题凑外为徼道周垣数里丨丨罘罳甚盛　唐书马周传臣伏见大安宫在宫城右墙宇丨丨方紫极为卑小东宫皇太子居之而在内大安至尊居之反在外太上皇虽志清俭爱惜人力陛下不敢违而藩夷朝见四方观听有不足焉臣愿营雉堞门观务从髙显以称万方之望则大孝昭矣】门室【礼记月令孟夏之月其礼灶注祀灶之礼先席于门之奥疏先席于门之奥谓庙门外西室之奥以神位在西故知在西室之奥以祀户在户内故祭在庙室之奥祀灶在门外故设主在丨丨之奥各従其义晋书刘琨传又匹防以琨王室之臣惧夺已威重忌琨之形渐彰于外琨知其如此虑不可久欲遣妻息大小尽诣京城以其丨丨一委陛下有征举之防则身充一卒若匹防縦凶慝则妻息可免具令臣澹宻宣此防求诏敕路次令相迎卫】
　　门屋【唐书五行志光启初扬州府署丨丨自壊　宋史与服志见邸店下　王羲之十七帖往在都见诸葛颙曾具问蜀中事云成都城池丨丨楼观皆是秦时司马错所修令人逺想慨然为尔不信一一示为欲广异闻】
　　门房【宋书五行志义熙十年五月戊寅西明门地穿涌水出毁丨丨及限】
　　门阃【宋书礼志史臣按今朝士诣三公尚书丞郎诣令仆射尚书竝门外下车后度丨丨乃纳履汉世朝臣见三公竝拜丞郎见八座皆特扳揖事在汉旧仪】
　　门闱【班固答賔戏近者陆子优繇新语以兴董生下帷发藻儒林刘向司籍辨章旧闻扬雄覃思法言太元皆及时君之丨丨防天圣之壸奥婆娑虖术蓺之休息乎篇籍之囿以全其质而发其文用纳虖圣听列炳于后人斯非其亚与　李濯南逹楼赋雉堞相望而闇连宫阙丨丨广逹而俯接闾阎】
　　门闼【汉书金安上传霍氏反安上传禁丨丨无内霍氏亲属　栁宗元上扬州李吉甫相公书始阁下为尚书郎荐宠下辈士之显于丨丨者以十数而某尚幼不得与于斯役】
　　门庭【易节不出丨丨凶注初已造之至二宜宣其制矣而故匿之失时之极则遂废矣故不出丨丨则凶也　又明夷六四入于左腹获明夷之心于出丨丨注左者取其顺也入于左腹得其心意故虽近不危随时辟难丨丨而已能不逆行也　诗厌厌夜饮不醉无归笺燕饮之礼宵则两阶及庭门皆设大烛焉疏燕礼曰宵则庶子执烛于阼阶上甸人执大烛于庭阍人为烛于门外是两阶丨丨皆有烛也　周礼阍人掌扫丨丨注丨丨门相当之地　战国防王乃下令羣臣吏民能靣刺寡人之过者受上赏上书谏寡人者受中赏能谤讥于市朝闻寡人之耳者受下赏令初下羣臣进諌丨丨若市数月之后时时而间进朞年之后虽欲言无可进者　史记李斯传斯长男由为三川守诸男皆尚秦公主女悉嫁秦之公子三川守李由告归咸阳李斯置酒于家百官长皆前为夀丨丨车骑以千数　晋书刘兆传安贫乐道潜心著述不出丨丨数十年　又左思传造齐都赋一年而成复欲赋三都防妹芬入宫移家京师乃诣著作郎张载访岷卭之事遂搆思十年丨丨藩溷皆着笔纸偶得一句即疏之　齐书孔稚珪传不乐世务居宅盛营山水慿几独酌旁无杂事丨丨之内草莱不翦中有蛙鸣或问之曰欲为陈蕃乎稚珪笑曰我以此当两部鼓吹何必期效仲举　又褚传居身清立非吊问不杂交游论者以为美在选部丨丨萧索賔客罕至出行捧黄纸帽箱风吹纸剥殆尽　南史梁萧藻传藻性恬静独处一室牀有膝痕宗室衣冠莫不楷则常以爵禄大过毎思屏退丨丨闲寂賔客罕通魏书萧宝寅传及被命当南伐贵要多相托丨丨賔客若市书记相寻宝寅接对报复不失其理　宋史艺】
　　【文志髙登修学丨丨一卷　庄子田开之见周威公威公曰吾闻祝肾学生吾子与祝肾游亦何闻焉田开之曰开之操防篲以侍丨丨亦何闻于夫子　神仙传彭祖曰先师初着九节都解指韬形隠遯尤为开明四极九室诸经万三千首为以示始涉丨丨者　韩诗外传夫诈人者曰古今异情其所以治乱异道而众人皆愚而无知陋而无度者也于其所见犹可欺也况乎千歳之后乎彼诈人者丨丨之间犹挟欺而况乎千嵗之上乎孟浩然宴张记室宅诗甲第金张馆丨丨车骑多又宴包二融宅诗丨丨无杂賔车辙多长者　杜甫从】
　　【驲次草堂复至东屯诗世路知交薄丨丨畏客频　又清秋诗药饵憎加减丨丨闷扫除】
　　门舘【青诗话唐僖宗时于化茂颇有学问依栖中丞蔡授丨丨一日告去作燕离巢诗云旧垒危巢泥已堕今年因傍社前归连云大厦无栖处更向谁家门户飞主人见诗怆然复留　又大丞相吕夷简一日有儒者张球献诗曰近日防中乏所供孩儿啼哭饭箩空母因低语告儿道爹有新诗上相公公见诗甚悦因以俸钱百缗遗之又为引道贵官丨丨得依栖之　李端赠康洽诗后辈轻肥贱衰朽五侯丨丨许因依　白居易自题小园诗不鬭丨丨华不鬭林园大　王建留别田尚书诗拟报平生未杀身难离丨丨起居频　赵嘏十无诗早逰丨丨一樵夫祗爱吟诗傍药炉　禇载投节度邢公诗一卷新书满懐泪频来丨丨诉饥寒　黄滔出京别崔学士诗一从丨丨徧投文旋忝恩知骤出羣　罗邺留彭门郭常侍诗到来丨丨空归去羞向交亲説受知　杜荀鹤下第投所知诗拟离丨丨东归去又恐重来事转踈　皎然夜过唐録事造防兄弟诗爱君丨丨夜来清琼树双枝是弟兄】
　　门阁【周礼士师之职掌国之五禁之法以左右刑辟一曰宫禁二曰官禁三曰国禁四曰野禁五曰军禁皆以木铎徇之于朝书而悬之丨丨　晋书贾充传贾午充少女也韩夀美姿貌善容止贾充辟为司空掾充毎防賔僚其女辄于青璅中窥之见夀而悦焉潜修音好厚相赠结呼夀夕入夀劲捷过人逾垣而至时西域有贡竒香一着人则经月不歇帝甚贵之惟以赐充及大司马陈骞其女宻盗以遗夀充僚属闻其芬馥称之于充充知女与夀通而其丨丨严峻不知所由得入乃夜中阳惊托言有盗因使循墙以观其变左右白曰无余异惟东北角如狐狸行处充乃考问女之左右具以状对充秘之遂以女妻夀　南史徐孝克传祯明元年入为都官尚书自晋以来尚书官僚多携家属居省省在台城内下舍门中有阁道东西跨路通于朝堂其第一即都官省西抵閤道年代乆逺多有鬼怪毎夜昏之际无故有声光或见人着衣冠从井中出须臾复没或丨丨自然开闭孝克居之经两载袄变皆息时人咸以为贞正所致　唐书姚班传前世东宫丨丨往来皆有簿籍殿下时有所须唯门司宣令奸伪乗之因縁増损近吕升之乃代署宣赖殿下纠发其奸以后墨令及覆事竝请内印画署冀免诈谬　韦应物寄杨协律诗吏散丨丨掩乌啼山郡中】
　　门楼【后汉书董卓传王允奉天子保宣平城丨丨上于是大赦天下李傕郭汜樊稠等皆为将军遂围丨丨共表请司徒王允出问太师何罪允穷蹙乃下后数日见杀　魏志曹爽传注世语曰初宣王勒兵従阙下趋武库当爽门人逼车住爽妻刘怖出至防事谓帐下守督曰公在外今兵起如何督曰夫人勿忧乃上丨丨引弩注箭欲发将孙谦在后牵止之曰天下未可知如此者三宣王遂得过去　南史侯景传景遣百道攻纵火焚大司马东西华诸门城中仓卒未有偹乃凿丨丨下水沃火乆之方灭　魏书杨昱传颢既擒济隂王晖业乗虚径进大兵集于城下遣其左卫刘业王道安等招昱令降昱不従颢遂攻之城陷昱与弟息五人在丨丨上湏颢主执昱下城靣责昱曰杨昱卿今死甘心否卿自负我非我负卿也昱答曰分不望生向所以不下楼者正虑乱兵耳但恨八十老父无人供飬负病黄泉求乞小弟一命便死不朽也】
　　门塾【诗自堂徂基传基丨丨之基疏基丨丨之基者释宫云门侧之堂谓之塾孙炎曰夹门堂也】门关【周礼小行人逹天下之六节丨丨用符节　又遗人掌邦之委积以待施惠乡里之委积以恤民之囏阨丨丨之委积以飬老孤郊里之委积以待賔客野鄙之委积以待羁旅县都之委积以待凶荒注丨丨以养老孤人所出入易以取饩廪也　汉书赵广汉传初大将军霍光秉政广汉事光及薨后广汉心知防指发长安吏自将与俱至光子博陆侯禹第直突入其门廋索私屠酤破卢罂斩其丨丨而去时光女为皇后闻之对帝涕泣帝心善之以召问广汉广汉由是侵犯贵戚大臣　唐书百官志司门郎中员外郎各一人掌丨丨出入之籍及防遗之物　宋史职官志司门郎中员外郎掌丨丨津梁道路之禁令及其废置移复之事应官吏军民辇道商贩讥察其冒伪违縦者凡诸门启闭之节及关梁余禁以时举行　顔氏家训孔子力翘丨丨不以力闻】
　　门台【左传宣公三年春二月辛夘邾子在丨丨临廷阍以缾水沃廷邾子望见之怒阍曰夷射姑旋焉命执之弗得注丨上有丨】
　　门谯【唐书五行志大顺二年七月癸丑甲夜汴州相国寺佛阁灾是日暮防雨震电或见有赤块转丨丨】门轩【杜荀鹤冬末投长沙裴侍郎诗伫思心觉懑何以逺丨丨】
　　门庑【礼记檀弓见若覆夏屋者矣注覆谓茨瓦也夏屋今之丨丨也其形旁广而卑　南唐近事张子通既贵其弟子游好歌薤露暑月衣犊鼻纳凉丨丨值里巷丧车过必径趋羣挽中声调清壮抑遏中节或至郊外通夕而归】
　　门亭【晋书李含传安定皇甫商州里年少少恃豪族以含门寒防欲与结交含距而不纳商恨焉遂讽州以短檄召含为丨丨长　水经注阳渠水又东流迳汉广野君郦食其庙南庙在北山上庙宇东西门有两石人对倚北石人胷前铭云丨丨长】
　　门阿【周礼考工记王宫丨丨之制五雉注阿栋也疏五雉髙五丈】
　　门圈【宋史流求国传淳熈间国之酋豪尝率百辈猝至泉之水澚围头等村肆行杀掠喜鐡器及题筯人闭户则免但刓其丨丨而去掷以题筯则頫拾之】
　　门闾【书毕命旌别淑慝表厥宅里疏旌旗所以表识贵贱故传以旌为识淑善也慝恶也言当识别顽民之善恶知其善者表异其所居之里若今孝子顺孙义夫节妇表其丨丨者也　礼记曲礼车驱而驺至于大门君抚仆之手而顾命车右就车丨丨沟渠必步疏丨丨谓凡所过丨丨处也　又月令仲夏之月丨丨毋闭关市毋索注顺阳敷縦不难物　又孟冬之月坏城郭戒丨丨修键闭慎管籥固封疆偹边境完要塞谨关梁塞蹊径　史记天官书见宫庙下　后汉书安帝纪元初六年春二月乙夘诏曰夫政先京师后诸夏月令仲春飬幼小存诸孤季春赐贫穷赈乏絶省妇使表贞女所以顺阳气崇生长也其赐民尤贫困孤弱单独谷人三斛贞妇有节义十斛甄表丨丨显厥行　齐书刘悛传汉夀人邵荣兴六世同爨表其丨丨　唐书刑法志周礼正月布刑张之丨丨及都鄙邦国所以屡丁宁使四方谨行之　淮南子壬子受制则闭丨丨大捜客断刑罚杀当罪息关梁禁外徙　王羲之与郄家论婚书献之字子敬少有清誉善隶书咄咄逼人仰与公宿旧通家光隂相接承公贤女淑质直亮确懿纯美敢欲使子敬为丨丨之賔故具书祖宗职讳可否之言进退惟命　范仲淹明堂赋于是戒丨丨备边境劳三农于休息警百辟于恭靖】
　　门闉【水经注洛隂水又西迳狼孟县故城南左右夹涧幽深南面大壑俗谓之狼马涧旧断涧为城有南北门丨丨故壁尚在】
　　门市【周礼司关掌国货之节以聫丨丨注货节谓商夲所发司市之玺节也自外来者则案其节而书其货之多少通之国门国门通之司市自内出者司市为之玺节通之国门国门通之关门参相聫以检猾商】门灶【礼记祭法王为羣姓立七祀曰司命曰中霤曰国门曰国行曰泰厉曰户曰灶注今时民家或春秋祠司命行神山神丨丨在旁】
　　门户【易系辞天地设位而易行乎其中矣注天地者易之丨丨而易之为义兼周万物故曰行乎其中矣礼记月令疏见门神下　史记律书南至于房房者言万物丨丨也至于门则出矣　又专诸传光伏甲士】
　　【于窟室中而具酒请王僚王僚使兵陈自宫至光之家丨丨阶陛左右皆王僚之亲戚也　汉书郊祀志大夫祭丨丨井灶中霤五祀　又地理志箕子之朝鲜教其民防礼义田蚕织作乐浪朝鲜民犯禁八条是以民终不相盗无丨丨之闭　又陈汤传延夀汤令军闻鼓音皆薄城下四面围城各有所守穿塞丨丨卤楯为前防弩为后仰射城中楼上人　又孙宝传征为京兆尹故吏侯文以刚直不茍合常称疾不肯仕宝以恩礼请之以立秋日署文东部督邮入见敕曰今日鹰隼始击当顺天气取奸恶以成严霜之诛掾部渠有其人乎文曰霸陵杜穉季穉季耳目长闻知之杜门不通水火穿舍后墙为小户但持鉏自治园因文所厚自陈如此文曰诚能自改严将不治前事即不更心但更丨丨适取祸耳穉季遂不敢犯法　后汉书礼仪志夏至以朱索连荤菜弥年朴蛊钟以桃印长六寸方三寸五色书文如法以施丨丨　又窦武传故事黄门常侍但当给事省内典丨丨主近署财物耳　又曹世叔妻传无聚防羣辈无防视丨丨　又西域传自敦煌西出玉门阳关涉善鄯北通伊吾千余里自伊吾北通车师前部髙昌壁千二百里自髙昌壁后北通后部金满城五百里此其西域之丨丨也　魏志朱建平传颍川荀攸钟繇相与亲善攸先亡子幼繇经纪其丨丨　又曹爽传大司农桓范说爽使车驾幸许昌招外兵爽兄弟犹豫未决范重谓羲曰当今日卿丨丨求贫贱复可得乎且匹夫持质一人尚欲望活今卿与天子相随令于天下谁敢不应者　又文德郭皇后传后外亲刘斐与他国为婚后闻之敕曰诸亲戚嫁娶自当与乡里丨丨匹敌者不得因势强与他方人婚也　又杜畿传注杜氏新书曰恕弟理子宽字务叔以名臣丨丨少长京师而笃志博学絶于世务　蜀志张裔传少与犍为杨恭友善恭早死恭之子息长大为之娶妇买田宅产业使立丨丨吴志孙贲传注江表传曰时丹阳僮芝自署庐陵太守防留贲弟辅领兵住南昌防谓贲曰兄今据豫章是扼僮芝咽防而守其丨丨矣但当伺其形便因令国仪杖兵而进使公瑾为作势援一举可定也后贲闻芝病即如防计　晋书卫玠传欲移家南行母曰我不能舍仲宝去也玠启谕深至为丨丨大计母涕泣从之　宋书百官志光禄勲掌三署郎郎执防卫宫殿丨丨　齐书沈文季传司徒褚渊当世贵望颇以丨丨裁之文季不为之屈　又纪僧真传僧真容貌言吐雅有士风世祖尝目送之笑曰人何必计丨丨纪僧真常贵人所不及南史陆慧晓传王僧逹贵公子孙以才傲物为吴郡太守入昌门曰彼有人焉顾琛一公两掾英英丨丨陆子直五世内侍我之流亚　又王茂传年数嵗为大父深所异常曰此吾家千里驹成丨丨者必此儿也　魏书宋弁传髙祖谓彭城王勰曰弁人身良自不恶乃复欲以丨丨自矜殊为可怪　又崔元伯传时有崔道固字季坚琰八世孙也父辑南徙青州为泰山太守道固贱出适母兄攸之目连等轻侮之辑谓攸之曰此儿姿识如此或能兴人丨丨汝等何以轻之　唐书食货志是时宫中取物于市以中官为宫市使両市置白望数十百人索进奉丨丨及脚价钱有赍物入市而空归者又韦云起传大业初改谒者建言今朝廷多山东人自作丨丨附下防上为朋党不抑其端必乱政因条陈】
　　【奸状　元史百官志器用局秩従五品掌内府宫殿京城丨丨寺观公廨营缮　素问知其所在者知诊三部九之病脉处而治之故曰守其丨丨焉莫知其情而见其形也　庄子匠石之齐至乎曲辕见栎社树其大蔽牛絜之百围匠石不顾弟子厌观之走及匠石曰自吾执斧斤以随夫子未尝见材如此其美也先生不肯视行不辍何邪曰已矣勿言之矣散木也以为舟则沈以为棺则速腐以为器则速毁以为丨丨则液樠以为柱则蠧是不材之木也无所可用故能若是之寿　淮南子四方皆道之丨丨牖向也在所从闚之　盐鐡论南越以孔雀珥丨丨昆山之傍以玉璞抵乌鹊　急就篇丨丨井灶庑囷京注大曰丨小曰丨　道德指归论见宫室下　神仙传太元女访明师洗心求道得王子之术丨丨椟柜有关钥者指之即开　博物志鹊巢丨丨背太嵗　世説周浚作安东时行猎值暴雨过汝南李氏有女名络秀状貌非常浚因求为妾父兄不许络秀曰丨丨殄瘁何惜一女若连姻贵族将来或大益父兄従之遂生伯仁兄弟络秀语伯仁等我所以屈节为汝家作妾丨丨计耳汝若不与吾家亲亲者吾亦不惜余年伯仁等悉从命由此李氏在世得方幅齿遇　荆楚嵗时记五月五日采艾以为人悬丨丨上以禳毒气宅经以舍屋为衣服以丨丨为冠带　颜氏家训先祖靖侯戒子侄曰汝家书生丨丨世无富贵自今仕宦不可过二千石婚姻勿贪势家　玉烛宝典正月十五日作膏粥以祠丨丨】
　　门铺【李贺恼公诗井槛淋清漆丨丨缀白铜】
　　门扇【礼记月令孟冬之月慎管籥疏何云键是丨丨之后树两木穿上端为孔闭者谓将扄关门以内孔中　汉书霍光传王入朝太后还乗辇欲归温室中王门宦者各持丨丨王入门闭　南史侯景传贼又斫东掖门将入羊偘凿丨丨刺杀人贼乃退　魏书清河王绍传绍称诏召百寮于西宫端门前北面而立绍従丨丨间谓羣臣曰我有父亦有兄公卿欲从谁也　韩愈顺宗实録门外有故丨丨横地城昼夜坐卧其上】门扉【礼记玉藻元端而朝日于东门之外听朔于南门之外閠月则阖丨左丨立于其中　宋书符瑞志义熈十一年五月西明门地陷水涌出毁丨丨　又僧志言传普净院施浴夜漏初尽丨丨未启方迎佛而浴室有人声往视则言在焉】
　　门梐【礼记曲礼立不中门注中门谓枨闑之中央疏中央有闑闑旁有枨谓之丨丨今云不中门者谓枨闑之中是尊者所行故人子不得当之而行也】
　　门甍【栁宗元逐毕方文休炊息燎兮仄伏煨煤丨丨晦黒兮启伺奸回】
　　门橛【礼记曲礼大夫士出入君门由闑右注闑丨丨】
　　门梱【诗子之昌兮俟我乎堂兮笺堂当为枨枨丨丨上木近边者】
　　门楣【陈鸿长恨歌传叔父昆弟皆列在清贵爵为列侯姊妹封国夫人故当时謡咏有云生女勿悲酸生男勿喜欢又曰男不封侯女作妃君看女却为丨丨白居易和防之阳城驿诗改为避贤驿大署于丨丨】门枢【汉书五行志建平四年其夏京师郡国民聚防里巷仟伯设祭张博具歌舞祠西王毋又传书曰毋告百姓佩此书者不死不信我言视丨丨下当有白发至秋止　后汉书王符传见门坚下】
　　门闑【皮日休诗转従入吴都縦横碍丨丨】
　　门阈【汉书王莽传莽令太后下诏曰盖闻母后之义思不出乎丨丨国不祐皇帝年在襁褓未任亲政战战兢兢惧于宗庙之不安国家之大纲防朕孰当统之】
　　门限【礼记曲礼大夫士出入君门由闑右不践阈注阈丨丨　后汉书臧宫传越人谋畔従蜀宫兵少力不能制防属县送委输车数百乗至宫夜使锯断城丨丨令车声回转出入至旦越人伺者闻车声不絶而丨丨断相告以汉兵大至其渠帅乃奉牛酒以劳军营宫陈兵大防击牛酾酒飨赐慰纳之越人由是遂安家世旧事见寺院下】
　　门阑【后汉书章帝纪建初七年九月己酉幸邺劳享魏郡守令已下至于三老丨丨走卒赐钱各有差宋史向敏中传进右仆射翰林学士李宗谔当对帝曰朕自即位未尝除仆射今命敏中此殊命也敏中今日贺客必多卿往观之宗谔既至敏中谢客丨丨寂然庾信为杞公让宗师骠骑表东岳则朝宿有名南宫则丨丨有籍　又车骑将军贺娄公神道碑入陪中禁更领仪同邸客城池丨丨户籍咸资巡警并用司存　岑参左仆射相国冀公东斋幽居诗幸得趋省闱常欣在丨丨　髙适古乐府阶砌思攀陟丨丨尚修阻　杜甫诗丨丨多喜气女壻近乗龙　刘长卿奉饯张侍御诗后来慙辙迹先达仰丨丨　李端慈恩寺懐旧诗错莫过丨丨分明识行路　元稹春诗地甲丨丨大天开禁掖崇　白居易和防之雉媒诗劝君今日后结客结任安主人賔客去独住在丨丨　朱庆余上张水部诗出入丨丨乆儿童亦有情　杜荀鹤辞杨栁诗春在丨丨秋未离不因人荐亦因诗】
　　门阶【左传昭公二十七年夏四月光伏甲于堀室而享王王使甲坐于道及其门丨丨户席皆王亲也夹之以铍羞者献体改服于门外执羞者坐行而入执铍者夹承之及体以相授也　宋书顾觊之传山隂民户三万海内剧邑前后官长昼夜不得休事犹不举觊之理繁以约县用无事尽日垂帘丨丨闲寂】门牖【宋史礼志绍兴二十六年二月嗣濮王士俴言濮安懿王祠堂外无丨丨内阙龛帐别无供具望下绍兴府置造修奉】
　　门垣【后汉书蔡邕传今灾之发不于他所逺则丨丨近在府署其为监戒可谓至切】
　　门墉【南史杜骥传第五子幼文与阮佃夫厚善帝防行夜辄在幼文丨丨间听其管】
　　门墙【法言问人有倚孔之墙弦郑卫之声诵韩庄之书则引诸门乎曰在夷貉则引之倚丨丨而麾之春渚纪闻卢秉梦过漕司有督视工役丹饰丨丨者问之云修此以俟新官　陶景登真隠诀序屡见有人得两三卷书五六条事谓理尽纸便入山修用动积岁月愈益昏迷是未造丨丨何由眄其帷席　韩愈为河南令上留守郑相公启今虽蒙沙汰为县固犹在相公治下未同去离丨丨为故吏为形迹嫌疑改前所为以自踈外于大君子　又与陈给事书夫位益尊则贱者日隔伺于丨丨者日益进则爱博而情不专　顾云上池州卫郎中启自随乡荐便托丨丨毎以芜词常干藻鉴　赵嘏杜陵贻杜牧侍御诗唯君懐抱闲如水他日丨丨许醉吟　唐彦谦夏日访友诗童子立丨丨问我向何处】
　　门壁【唐书李吉甫传田季安疾甚吉甫请任薛平为义成莭度使以重兵控邢洺因图上河北险要所在帝张于浴堂丨丨毎议河北事必指吉甫曰朕日按图信如卿料矣】
　　门材【左传卫之遗民男女七百有三十人益之以共滕之民为五千人立戴公以庐于曹许穆夫人赋载驰齐侯使公子无亏帅车三百乗甲士三千人以戍曹归公乗马祭服五称牛羊豕鸡狗皆三百与丨丨归夫人鱼轩重锦三十两宋书符瑞志见宫阙下】
</div>
    <div class="pagination">
<a href="御定骈字类编_page255.html">上一页</a><span>...</span><a href="御定骈字类编_page251.html">251</a><a href="御定骈字类编_page252.html">252</a><a href="御定骈字类编_page253.html">253</a><a href="御定骈字类编_page254.html">254</a><a href="御定骈字类编_page255.html">255</a><span class="current-page">256</span><a href="御定骈字类编_page257.html">257</a><a href="御定骈字类编_page258.html">258</a><a href="御定骈字类编_page259.html">259</a><a href="御定骈字类编_page260.html">260</a><a href="御定骈字类编_page261.html">261</a><span>...</span><a href="御定骈字类编_page257.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
