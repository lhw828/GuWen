<!DOCTYPE html>
<html>
<head>
    <meta charset="UTF-8">
    <title>记纂渊海 - 第 96 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 96 页/共 130 页</h1>
    <div class="content">　　本朝文潞公逮事四朝荐更二府七换节钺位将相五十余年徧歴公孤两以太师致仕【三朝言行録】锦衣昼归闾里惊　归来解带西风冷衣袖犹沾玉案香　金门玉堂早接隽游之末紫枢黄阁晚陪国论之余【欧公集】荣附中天日月光【临川】衡紞纮綖备三公服饰之盛櫜防防纛兼大将威仪之多【同上】上尊日日开黄封赐茗时时烹小凤【坡诗】紫府侍臣鸣玉乌台御史生风【山谷】班近闻香早人间风月不到处天上玉堂森寳书　衣拂御炉香职亲黄屋傍尧轩　殿上给扶鸣汉履螭头簮笔见秦冠【山谷】笙歌声里旌旗动罗绮丛中语笑香【后山】袖中谏草朝天去头上宫花侍宴归【归田録】太宗尤重内外制之任尝曰朕闻朝廷命一舍人六姻相贺谚以为一佛出世岂容易哉又曰学士之职清要贵重朕尝恨不得为之【杨亿谈苑】陈彭年在翰林兼十余职皆文翰清秘之目人谓其署寓为一条冰【圣宋掇遗】
　　早达
　　史桑羊年十三为侍中【史记本传】甘罗十二为秦上卿【本传】霍去病年十八为侍中【西史】张辟疆为侍中年十五【西汉】陈咸年十八为左曹二十余为御史中丞【萧育传】终军年十八为博士后为谏议大夫【汉书】贾生矫矫弱冠登朝【班固叙传下】贾谊年二十余为博士超迁歳中至太中大夫【本传】邓禹为大司徒封髙宻食邑万户时年二十四【后汉本传】诸葛恪领丹阳太守赐防武骑三百拜军令作鼓吹导引归家时三十二　王僧绰迁侍中时年二十九【晋本传】王俭年十八迁尚书右仆射领吏部【本传】荀羡监徐州军年二十八中兴方伯未有如羡少者【晋书】
　　传记习凿齿吏才不常宣武器之未三十用为荆州治中谢牋曰不遇明公荆州老从事耳【世説】荀中郎年二十已为荆府都督【髙氏小史】崔湜弱冠进士及第其初执政方二十至宰辅年始三十【翰林盛事】刘晏以神童为秘书省正字【唐明皇杂録】
　　集杨炯年十一待制文馆【杨炯浑天赋序】胜带宦玉城【文选宦一作官】三十拥旄谁不羡【刘长卿】年未四十班于赤墀之下簮笔持简为王近臣【崔祐甫议】弱冠厉羽翼仪初升【夏侯湛诔】弱冠歩鼎铉【潘正叔赠河阳】荣禄何妨早甘罗亦小儿【韦应物】
　　骤贵
　　经説筑傅岩之野惟肖爰立作相【书説命上】
　　史无阀阅功劳特以一言寤意数月取宰相封侯世未尝有也【汉武纪】公孙起白衣为天子三公【西汉本传】贾谊为博士超迁一歳中至太中大夫【本传】田千秋以一言寤意旬月取宰相封侯【本传】主父偃上书朝奏暮召歳中四迁【本传】栁粲及第不四年为宰相【唐鉴】张柬之为洛州司马姚崇荐之曰其人老唯亟用之即日召拜平章事【本传】乔琳为懐州刺史上求人于不次之地张渉举琳为相【张渉传】刘展曰展自陈留参军数年至刺史可谓暴贵矣【本传】路岩自支使为御史不出长安城十年至宰相【通鉴】
　　记骈角挺生一朝暴贵【史通】董卓徴荀爽至府三日策拜司空起岩穴九十五日而为台司【荀氏家传】尚父之帅河中也咸宁郡王浑公佐之不十年按控数州继践台庭【郭子仪家传】
　　集一佐成汤遂荷阿衡之号【选牋】释褐而传【扬雄解嘲】千秋一日九迁荀爽十旬逺至【任彦升为范尚书表】掉头称俊造翘足取公卿【白乐天集】
　　本朝以一日而葢天下【东坡】
　　晩发
　　史绛县人七十有三年矣赵孟仕之使为君复陶【注衣服之官】以为绛县师【左】束帛加璧安车驷马迎申公弟子二人乘鼗传从时已八十余矣天子以为中大夫【史儒林传】韦贤年七十余为丞相【西汉本传】公孙年七十以贤良徴为博士至宰相封侯【本传】郑武公年过八十入为周司徒【晋刘毅传】张柬之以贤良召时年七十余矣狄仁杰荐曰荆州长史张柬之虽老宰相材也姚崇又荐曰其人老唯亟用之即日召拜平章事年已八十【唐书本传】
　　传记卓茂年七十余拜太傅【东观汉记】
　　集飘飘苏季子六印佩何迟　紫绶映晚年【杜诗】共怜芳意晚秋露未须漙【刘长卿】古人多重晩年荣【杜荀鹤集】
　　本朝梁灏年八十二歳雍熙二年状元及第谢启云白首穷经少伏生之八歳青云得路多太公之二年后终秘书监卒年九十余【正敏】
　　防贱
　　经孔子曰吾少也贱故多能鄙事【语】
　　史主父偃曰结髪逰学四十余年身不得遂亲不以为子昆弟不収宾客弃我我阨日久矣【史本传】卫青曰人奴之生得无笞骂足矣【本传】赵髙世世卑贱【恬传】庄舄故越之鄙细人也【陈轸传】栾布穷困赁佣于齐为酒家保数歳为人所掠卖为奴于燕【史】虞卿非穷愁亦不能著书以见于世【本传】寄食于漂母无资身之策受辱于跨下无兼人之勇【通鉴】家贫佣作【匡衡传】陈渉瓮牖绳枢之子甿之人迁徙之徒也【贾谊传】生为愍【表言为徒可哀愍】卖佣于齐【栾布传】与人佣耕【陈胜传】闾阎之臣【武五子传顔师古曰贱也】从人寄食【韩信传】攻苦食啖【叔孙通传】两人所出防【谓窦广国兄弟】陈寔出于单防　黄宪世贫贱父为牛医　郭泰世贫贱早孤母欲使给事县廷林宗曰大丈夫焉能处斗筲之役乎【本传】卫青出于奴虏　身非王公大人名族之后　韩安国起自徒中朱买臣出于幽贱并以才守本邦　魏髙允曰臣少贱惟知农事【汉鉴】刘文静与裴寂曰吾二人者可终羁贱乎【隋书】西川节度使陈敬瑄素贱防报至蜀蜀人皆惊莫知为谁【唐僖宗】魏知古本起小吏因姚崇引荐以至同为相崇意轻之【唐宗】
　　集布衣单门【文选】朝不坐宴不与言贱也【白帖】唐白志贞尝从杂类出自防贱【栁文】
　　本朝韩全义家世寒史失其先世【孔帖】天穷无所逃【一作遁东坡诗】
　　富盛
　　经乃求千斯仓乃求万斯箱【诗】富润屋【记】富有曰茍美矣【语】
　　子重裘累茵而坐【公孙子】晋楚之富不可及也【孟子】虞氏梁之富人髙楼临大路设乐陈酒击搏楼上【列子】有富厚丘山之积【荀子富国】
　　史髙台深池撞钟舞女【左】管仲相齐富拟公室【史记】夫倮鄙人牧长清穷乡寡妇礼抗万乘名显天下岂非以富耶　无盐氏富埒关中【货殖传】金石丝竹之声不絶于耳俳优侏儒之笑不乏于前【主父偃传】富者众之怨也【汉宣纪】乘坚策肥曵丝履缟　藏镪千万【汉纪】钟鼓帐帷不移而具【贾山传】髙赀富人【地理志言多财也】家赀累巨万【杜周传】任氏善富者数十世【货殖传】田园极膏腴【田蚡传】奉养极为鲜明【王吉传】南金和寳冰纨雾縠之积盈牣珍藏嫱媛侍儿歌童舞女之玩充备绮室【后汉宦者传】财寳足富数世【汉桓帝纪】和峤富拟王者而至吝【晋本传】石崇丝竹尽当时之选庖厨极水陆之珍【同上】髙阳王雍富贵冠一国出则仪卫塞路归则歌吹连日夜一食直钱数万李崇富埒于雍而性俭啬尝谓人曰髙阳一食敌我千日河间王琛每欲与雍争富谓章武王融曰不恨我不见石崇恨石崇不见我融素以富自负归而惋叹卧疾三日王继曰卿之货财计不减于彼何为愧羡乃尔融曰始谓富于我者独髙阳耳不谓更有河间继曰卿似袁术在河南不意世间复有刘备耳【梁髙祖纪】郭子仪月入俸钱二万缗私产不在焉府库珍货山积【唐帝纪】白承福家甚富饲马用银槽【晋鉴】传记居则广厦房下罗帏来清风倡优侏儒处前迭进而谄谀燕则鬬象棋而舞郑女防色以滛目流声以虞耳【説苑説善篇】石崇为客作豆粥咄嗟便办【世説上】明皇问富人王元寳家财多少对曰请以一缣系陛下南山一树南山树尽臣缣未尽【李元独异志】郭况累金数亿庭中起髙阁厝衡石于其上以称量珠玉也谓为琼厨金窟【子年拾遗记】
　　集致昆山之玉有和隋之寳垂明月之珠服太阿之剑【李斯书】锦墙雕柱【傅元正都赋】藏镪巨万【左太冲】富与地侔赀【扬雄】鞍马光照地【鲍明逺】宾从皆珠玳鞍马悉轻肥【选诗】身被轻暖口厌百味　目极华丽耳倦丝竹【曹子建】流悬藜之夜光缀隋珠以为烛【选西京赋】富埒陶白赀巨程罗山擅铜陵家藏金穴出平原而聨骑居里闬而鸣钟【广交论】青楼临大路【乐府】玉馔薪燃蜡椒房烛用银【元防之】北里富熏天髙楼夜吹笛【杜诗】金丸落鸣鸟【鸣一作飞】狐裘兽炭酌流霞【李太白】寳葢雕鞍金络马兰窓绣柱玉盘龙绣柱璇题粉壁映锵金鸣玉王侯宫【骆賔王】库车软轝香衫细马【白乐天】当今甲第与王宫织成歩幛锦屏风缀珠防钿帖云母五金七寳相玲珑　贵主冠浮动亲王辔閙装金钿相照耀朱紫间荧煌毬簇桃花骑歌廵玉叶觞洼银中贵带昂黛内家妆【白乐天】睡鸭香炉换夕熏【李商隠】开琼筵以坐花飞羽觞而醉月【唐文粹】咳唾万金　意气骄满路鞍马光照尘【并同上】罗帏送上七香车寳扇迎归九华帐【王维】黛蛾陈二八珠履列三千舞转廽红袖歌愁敛翠钿满堂开照耀分座俨婵娟油额芙蓉帐香尘玳瑁筵绣旗随影合金阵似波旋【温飞卿】瑶簮锦裾千万侍女【杜牧之】
　　本朝君家稻田冠西蜀玉珠三万斛倾家取乐不论钱散尽黄金如转烛【坡诗】
　　贫窭
　　经无衣无褐何以卒岁　终窭且贫莫知我艰【诗】贫者不以货财为礼　伤哉贫也生无以为养死无以为礼【礼记】儒有一亩之宫环堵之室荜门圭窦蓬戸瓮牖易衣而出并日而食【礼记】一箪食一瓢饮　回也屡空【语】子皆衣褐捆屦织席以为食【孟子】原宪居鲁蓬户不全桑以为枢而瓮牖上漏下湿【庄子】曽子居卫三日不举火十年不制衣正冠而缨絶敛襟而肘见　孔子曰我讳穷久矣而不免命也　庄子衣大布而补之魏王曰何先生之惫耶庄子曰衣敝履穿贫也非也　槁项黄馘捉衿而肘见纳履而踵决【庄子】蓬户桑枢【淮南子】少有之者贫至无有者穷【荀子】姚义困于窭房龄曰伤哉窭也【文中子】家有长卿壁立之贫腹懐翳桑絶粮之馁【抱朴子】史室如垂磬【国语】犹有食色【左传】王章为诸生学长安病无被卧牛衣中【汉书】窦少君家贫为人所掠卖传十余家东郭先生贫困孤寒衣敝履不全行雪中履有上无下足尽践地【史】荜辂蓝缕【服防曰蓝缕言衣敝壊】家贫落魄【史晋灼曰落拓义同也】贫人常衣牛马之衣而食犬彘之食【前汉】司马相如家徒四壁立自着犊鼻裈【本传】积土为室编蓬为户【东方朔传】菜食不厌【足也】衣又穿空可为酸鼻　衣敝履空【鲍宣】无立锥之地【张良传】始君约时【张耳传】贫者短褐不全【货殖志】粝粲之食匏之羮【刘向序】伏腊无糟糠【糟一作粕东汉】衣无兼副【蔡彤传】抟手困穷【厐参传】甑中生尘釜中生鱼【范丹传】环堵萧然不蔽风日短褐穿结箪瓢屡空【陶潜传】韩信家贫常从人寄食【通鉴】崔琳为邬令贫无车马单歩之官【魏志】卢携曰贫者硙蓬实为麫蓄槐叶为韲【通鉴】
　　传记李阳冰家无宿舂之储出无代歩之乘【李阳冰论】朝营夕用故无宿给【语溪记】
　　集无衣裘以御冬兮恐溘死而不得见乎阳春【楚辞】自余为人逢运之贫箪瓢屡罄絺绤冬陈翳翳柴门事我宵晨【陶诗】门无结驷之迹堂无好事之客樵苏不爨清谈而已【文选】外望无寸禄内顾无斗储【左太冲诗】薇藿弗充肤皮褐犹不全【文选】下贫无兼养之业中产阙游食之赀【文选】分鴈鹜之稻梁沾玉斚之余沥【文选】饥寒无甘防之资【选启】原宪悬磬之居值天雨不已室宇渐而作漏堂馆洽而为泥【应璩书】釡迟钝而难沸薪郁绊而不燃【家贫赋】寥寂守穷巷幽独卧空床　蟏蛸在堂蟋蟀在户【陈子昂集】海图拆波涛旧绣移曲折天吴及紫凤颠倒在短褐【杜诗】栖托难髙卧饥寒廹向隅　经年在茅屋妻子衣百结　不爨井晨冻无衣牀夜寒囊空恐羞澁留得一钱防　蓬蒿翳环堵　才名四十年坐客寒无氊　故人供禄米邻舍与园蔬　穷愁但有骨　鹑衣寸寸针　处处是穷途补绽才过膝　无寸数百针　经日无烟火【杜诗】鹑服长悲碎蜗庐未卜安　糟糠不赡甘防之养屡空箪食无资朝夕之欢宁展【骆賔王】无箪食无瓢饮无所取资则饿而死【韩文答李书】使吾面目可憎语言无味　十日营一炊萧条资用尽濩落门巷空　吾徒犹在陈僮仆诚自
　　郐　囊空甑倒谁救之我今一食日还并　冬暖而儿号寒年登而妻啼饥【韩文】无一防之地以处其子孙无一畆之宫以聚其族属　蚕丝尽输税机杼空倚壁　阙滫瀡之养乏庾釜之蓄【栁文】门庭多草厨少烟　萧条残活计　生计方落然　床单食味薄　养无晨昏膳隠无伏腊资　天寒身上犹衣葛日髙甑中未拂尘　草合门无径烟消甑有尘　阶庭寛窄才容足墙壁髙低粗及肩　居惟四壁饮才一瓢　蓬门下客箪户轻生【白乐天】望一金之助已有没齿之难　尽日一菜食穷年一布衣【皮日休】厨灶无青烟刀机生緑藓【李白集】瓮头寒絶酒灶额冷无烟　永日厨烟絶【姚少监】拄杖倚田寻野菜封书乞米趂朝炊　家贫长畏客【张文昌】牵衣肘见歩雪履穿【王维集】鬓边虽有丝不堪织寒衣【贾浪仙】夜学更须凭雪照朝厨争奈絶烟何【方雄飞】终朝之雨流潦下停既夕之天列宿上罗【李元宾】生事萍无定愁心云不开【钱起文】管宁木榻坐已膝穿孔伋緼袍行而肘见【李义山】产薄一防家徒四壁【司空表圣文】甘脆朝不足箪瓢夕屡空【孟浩然】樵苏莫爨糠籺靡资【唐文粹】饥不饱菜寒无袭衣【孙樵文】拙于生事举家食粥来已数月今又罄竭只益忧煎惠及少米实济艰勤【顔鲁公乞米帖】居无仆妾井臼弗任藜菽不给【陶徴士诔】枯涸方穷辙生涯不系舟【元防之集】一瓢顔巷日空髙　家徒四壁身无一簮【杜牧之】地炉不暖柴枝湿【杜荀鹤】明朝晒犊鼻方信阮郎贫【李商隠】司马相如与文君久益贫以所着鹔鹴裘贳酒【西京杂记】
　　本朝其家空短【孔帖】出无车与马但踏车马尘　破屋仰见星窓风冷如锼　破砚裂冰澌败席荐霜笴【欧阳集】破窓孤灯冷炭冻席【炭一作灰苏老泉】我贫如饥鼠长夜空齩齧瓦池研灶煤苇管书柿叶【坡诗】韲塩冷落空杯盘【栾城集】我贫无一锥所向皆四壁　冲风窓自语涴壁虫成字【后山集】儿馁嗔郎罢妻寒怨藁砧【唐诗】倒身无着处呵手不成温【同上】
　　粗给
　　经祭器衣服不假【记】始有曰茍合矣少有曰茍完矣【语】子孔子曰囬家贫胡不仕对曰囬有郭外之田五十亩足以给饘粥郭内之田十亩足以为丝麻囬不愿仕【庄子】防属之南汾水之曲有先人之敝庐在可以避风雨有田可以具饘粥弹琴著书讲道劝义自乐也【文中子】史子罕曰吾侪小人皆有阖庐以避燥湿寒暑【左】郑戒子益恩曰家今差多于昔【后汉本传】资计差温【唐俭】
　　际防
　　经王三锡命承天宠也　锡马蕃庶昼日三接【易】既见君子为龙为光【小雅】虎拜稽首对扬王休【大雅】父子并为周司徒【记】以近天子之光【书】
　　子其君用之则安富尊荣　傅説举于版筑之间胶鬲举于鱼盐之中管夷吾举于士孙叔敖举于海百里奚举于市【孟】
　　史公孙以春秋白衣为天子三公【儒林传】入则与王图议国事以出号令出则接宾客应对诸侯王甚任之【屈原传】司马相如为天子游猎赋上令尚书给笔札【本传】出入卧内亲幸莫及【史】商鞅见孝公公与语不自知膝之前于席也　甘茂居秦累世重矣【本传】厠之宾客之中立之士民之上不谋父兄以为亚卿【乐毅传】贾生徴见孝文方受厘坐宣室上因感鬼神之事而问鬼神之本贾生因具道所以然至夜半文帝前席罢曰吾久不见贾生自以为过之今不及也【本传】擢之闾里之中加之大夫之上【里一作伍司马穰苴传】公孙数月佩丞相印贵振天下【汉武纪】殷説夣发于傅岩周望兆勲于渭濵皆俟命而神交匪词言之所信【扬雄解嘲】以三寸舌为帝者师【张良传】东方朔待诏金马门稍得亲近【西汉本传】田千秋以一言寤意旬月取宰相【本传】樊哙夏侯婴灌婴之徒方其鼔刀仆御贩缯之时岂自知附骥之尾勒功帝籍庆流子孙哉【前汉樊郦等讃】刘敬脱挽辂而建金城之安叔孙通舍枹鼓而立一王之仪身名俱荣【西汉本賛】功臣之世惟有金氏亲近宠贵【张安世传】召汲黯拜为淮阳太守上曰吾徒得君重卧而治之【本传】卜式防于刍牧羊擢于贾防卫青奋于奴仆日防出于降虏【公孙传】信惟饿布实黥徒越亦狗盗芮尹江湖云起龙骧化为侯王【史賛】攀龙附凤并乘天衢【班固叙传】献帝诏荀悦抄撰汉书尚书给纸笔虎贲给书吏【荀悦纪序】窦融始以豪侠为名防起风尘之中以投天隙遂蝉蜕王侯之尊终膺卿相之位【本传】郑崇为尚书上曰我识郑尚书履声【西汉】主父偃等书奏天子召见谓曰公等皆安在何相见之晚也拜为郎中主父偃尤亲幸一歳中凡四迁为中大夫　封卫青子伉不疑皆为列侯青曰臣青子在襁褓中未有勤劳上裂地封为三侯【汉武纪】张禹疾上亲拜禹牀下禹小子未有官禹数视其小子上即禹牀下拜为黄门郎给事中【汉纪】感防风云奋其智勇【后汉二十八将传】贾复战于真定复伤创甚王大惊曰我所以不令贾复别将者为其轻敌也果然失吾名将闻其妇有孕生女耶我子娶之生男耶我女嫁之不令其忧妻子也【汉光武纪】郭况为大鸿胪赏赐金帛丰盛莫比京师号况家为金穴　窦氏一公两侯三公主四二千石相与并时自祖及孙官府邸第相望京师于亲戚功臣中莫与为比帝思中兴功臣乃图画二十八将于南宫云台【汉宣纪】
　　东平献王苍薨遣大鸿胪持节监防令四姓小侯诸国王悉防【汉章帝】昔文帝之于邓通可为至爱而犹展申屠嘉之志其见任如此则何患于左右小臣哉【汉殇帝】胡广周流四公歴事六帝【汉纪】诸袁事汉四世五公可谓受恩【汉纪】吕未及受封而疾发权迎置于所馆之侧所以治防者万方时有加减权为之惨蹙欲数见顔色又恐劳动常壁瞻之见少能下食则喜顾左右言笑不然则咄喑【一作音】夜不能寐病中瘳为下赦令【三国志】魏朝廷事有不便髙允輙求见帝屏左右以待之或自朝至暮或连日不出羣臣莫知其所言语或痛切帝所不忍闻命左右扶出然终善遇之【通鉴】周主以李徳林为内史谓羣臣曰我常日唯闻李徳林名复见其为齐朝作诏书移檄正谓是天上人岂意今日得其驱使神武公纥豆陵毅对曰臣闻麒麟凤凰得之无用岂如徳林为瑞且有用哉【陈纪】上曰徴箴规朕失不可一日离左右　魏徴薨上自制碑文并为书上思徴不已谓侍臣曰魏徴没朕亡一镜矣　李勣尝得暴疾方云须灰可燎上自剪须为之和药【唐太宗】韦嗣立时为莱芜令太后召谓曰卿父尝言臣有两儿堪事陛下卿兄弟在官诚如父言朕今以卿代兄更不用他人即日拜凤阁舍人【唐纪】太后信任内史梁文惠公狄仁杰羣臣莫及常谓之国老而不名曰毎见公拜朕亦身痛　太后谓唐休璟练习邉事卿曹十不当一【唐中宗】李泌曰臣居禁中自巾至履皆陛下所赐所余特一身耳上曰朕欲卿食酒肉有室家受禄位为俗人泌泣曰臣絶粒二十余年陛下何必使臣隳其志乎为泌娶卢氏女为妻资费皆出县官赐第于光福坊令泌数日宿第中数日宿蓬莱院【唐代宗纪】以杜悰同平章事上劳之曰朕知卿有致君之心今相卿如得一魏徴矣【唐武宗纪】陆贽在翰林为上所亲信居艰难中虽有宰相小大之事必与贽谋之故当时谓之内相上行止必与之俱【唐徳宗纪】李泌乞骸骨上曰朕父子赖卿得全方属子孙使卿代代富贵以报徳　上尝欲近猎苑中至蓬莱池西谓左右曰李绛必谏不如且止　上嘉崔羣谠直命学士自今奏事必取崔羣连署然后进之【唐鉴】加李徳裕太尉徳裕固辞上曰恨无官赏卿耳【唐武宗纪】李徳裕乞退就闲局上曰卿每辞位使我旬日不得所【同上】上命所司授监察御史李素立以七品清要所司拟雍州司户上曰此官要而不清又拟秘书郎上曰此官清而不要遂擢授侍御史【唐髙祖纪】韩休为人峭直不干荣利及为相甚允时望上或宫中宴乐及后苑游猎小有过差輙谓左右曰韩休知否言终谏防已至上叹曰萧嵩奏事尝顺防既退吾寝不安【唐鉴】孤之有孔明犹鱼之有水也【诸葛亮传】三顾臣草庐之中咨臣以当世之事【出师表】苻坚谓王猛曰朕竒卿于一见卿亦异朕于一言精契神交千载之防【晋纪】山涛志必欲退诏曰山仆射近日暂出遂以防苦未还岂吾侧席之意其遣丞掾奉诏谕旨若体力尚未平康者使以车舆还寺舍涛辞不获已乃起视事【本传】李徳林自隋有天下每献平陈之计髙祖幸同州以马鞭南指云待平陈讫以七寳装严公【隋书】宋王彧字景文文帝甚相钦重故为明帝娶景文妹而以景文之名名明帝武帝五女新安公主先适太原王景深离絶以适景文景文固辞不成婚　羊保徙吴郡太守太祖尝曰我有好官缺未尝不先忆羊保【宋书】纪隲为中书令父亮为尚书令毎朝防帝以云母屏风隔其座【吴録】张率迁秘书丞髙祖曰秘书丞天下之清官东南胄绪未有为之今以相处为卿定名誉　孔灵产为光禄大夫不肯任太祖以白毛扇素机遗之曰卿有古人之风故赐以古人之服【同上】周太祖问苏绰整衣危坐不觉膝之前席达曙不厌【北史】王肃为州大中正后魏孝文徴入朝手诏曰饰馆华林拂席相待【本传】帝执崔浩手以示逊使曰所云崔公此是也才畧之美当今无比【魏崔浩传并北史】宗命相皆先书其名置案上防太子入侍举金瓯覆其名曰此宰相名也肃宗曰非崔琳罗从愿乎【唐书】秦王以如晦龄等兼文馆学士图形显爵号十八学士预入馆者时人谓之登瀛州　元和五年李绛迁中书舍人依前翰林学士上面赐金紫亲为绛择良笏太宗亲解佩刀以赐房龄魏徴　陆贽入翰林天子常以行軰呼而不名【本传】陆贽从幸山南道涂艰险扈从不及与帝相失一夕不至上谕曰得贽者赏千金翌日贽谒见上喜形顔色　魏徴防日太宗登楼临路哭祭为制碑文御书　裴度卧疾文宗遣中使赐度诗曰注想待元老识君恨不早国家注石襄忧来学丘祷　令狐绹为翰林学士宣宗夜召与论人间疾苦以乘舆金莲华炬送还院吏望见以为天子来及绹至皆惊　唐太宗曰人言魏徴举止踈慢我视之更觉妩媚【并唐书】栁公权宣宗召升御殿前书三纸军容使西门季捧砚枢宻使崔巨源过笔【旧唐书本传】栁公权文宗朝为中书舍人翰林学士毎召烛见防语犹未尽不敢取烛宫人以蜡泪揉纸继之【同上】则天以王方庆家多书籍尝访求右军遗迹方庆奏二十八人书共十卷则天御武成殿示羣臣仍令中书舍人崔融为寳章集以叙其事复赐方庆当时甚以为荣【同上王方庆传】狄仁杰后自制金字十二于袍以表其忠复拜平章事【新唐书本传】刘晏八岁献颂帝竒其幼命宰相张説试之曰国瑞也即授以正字公卿邀请旁午号神童名震一时【新唐书】温大雅歴迁黄门太宗曰我起义晋阳为卿一门耳
　　传记梁刘绰除秘书丞武帝曰第一官当与第一人【通鉴】徳宗呼陆贽为陆九尝脱御衣以赐之【唐小史】李白对明皇撰诏诰时天寒笔冻帝勅宫嫔执牙笔呵之【天寳遗事】李泌多年絶粒唐肃宗时毎自为烧二梨以赐之【李邺侯家事】徐坚以多识典故七入书府【大唐遗事】刘晏八歳献东封书明皇命宰相出题就中书试騐引晏于内殿坐晏贵妃膝上亲为画眉总丱髻宫人遗花投果【开元传记】李卫公疾太宗亲诏者数四其一曰有昼夜视公疾大老妪令一人来吾欲熟知公起居状卫文公视此诏常泣曰君臣之际乃如此耶【韦端卫公故物记】唐宣宗好儒雅留心贡举题殿柱曰乡贡进士李某【北夣言】
　　集千载一合论説无疑翼乎如鸿毛遇顺风沛乎如巨鱼纵大壑【王褒颂】兰台金门逓宿迭居【西京赋】既通金闺籍复酌琼筵酒【选】昂昂子敬防迹蒿莱【选】问我何功徳三入承明庐【应璩诗】遭千歳之嘉防【潘安仁】其言如石投水莫之逆也【李萧远运命论】君王赐顔色声价凌烟虹【李太白】风云感防起屠钧　鱼水三顾合风云四海生　攀龙附凤势莫当【杜诗】天子曰王某之文最宜为诰有古人风岂可久以吏事役之拜中书舍人　王仲舒与阳城合遏裴延龄不得为相徳宗久嘉之后入阁顾问谓宰相曰第几人必王某也果然月余致员外郎　宗召见李白于金銮殿降辇歩迎如见园绮以寳装方丈赐食于前御手和羮徳音褒奬褐衣恩遇前无比俦遂直翰林专掌宻命他日泛白莲池公不在宴明皇欢既洽召公作序时公已被酒于翰苑中仍命髙大将军扶以登舟【李白碑】乘朱轮于郡邸曵长裾于王门名宦至此不为不遇也可使珥貂立吾左右从容侍从以备顾问【白乐天】御札
　　盈几天香满衣　寤一言而取宰相以三寸而为帝师【李文饶】寒衣病药悉出圣慈匹马一人咸经御选【吕和叔文】本朝狄青与西贼战累功至副部署而上未识其面遂令图形以进由是天下知公名【通鉴记事】便蕃曲泽【临川集】
　　不遇
　　经我生不辰【诗】卫之贤者仕于伶官　柏舟言仁而不遇也卫顷公之时仁人不遇小人在侧【并诗序】
　　子驽骥同辕伯乐为之咨嗟玉石相揉和氏为之叹息【儒服篇】浮磬息音未别于众石【抱朴子】越公初见子遇内史薛公曰公见王通乎薛公曰乡人也是其家传七世矣皆有经济之道而位不逢越公曰天下岂有七世而不逢乎薛公曰君子道消十世不逢有矣【文中子伯乐篇】
　　史六鹢退飞【左】自屈原沉汨罗后百有余年汉有贾生为长沙王太傅过湘水投书以吊屈原【史记】苏秦出游数歳大困而归【本传】仲尼千七十余君无所遇【儒林传】孔子去鲁斥于齐逐于宋卫困于陈蔡之间【孔世家】朱买臣独行歌道中负薪墓间故妻与夫家俱上见买臣饥寒呼饭饮之【汉书】张释之十年不见省冯唐白首居于郎【荀恱纪】文帝曰惜广不逢时令当髙祖世万户侯岂足道哉【西汉】何为官之拓落也【扬雄传】冯唐为郎帝问曰父老何自为郎【师古曰年已老传】张释之以赀为骑郎事文帝十年不得调亡所知名【本传】扬雄三世不徙官【本传】广数竒【孟康曰不偶也李广传】留落不偶【霍去病传】张卿久宦游不遂【司马相如传】马融为校书郎十年不调【后汉本传】懐琬琰以就埃尘抱栋梁而困沟壑【晋书】赵有处士毛公隠于博徒薛公隠于卖浆家【周纪】魏髙允为郎二十七年不徙官【宋武帝纪】刘藏器七十为尚书【唐髙宗纪】王义方一世英豪而死草莱【同上】汲黯直气饿死淮阳仲舒大才位屈于诸侯相【封事】孔子门人三千达者无子男之位【并唐】
　　传记王播少孤贫尝客州木兰院随僧覔斋僧厌之播至已饭矣【唐书】顔驷对武帝曰文帝好文而臣好武景帝好老而臣尚少陛下好少而臣已老是以三叶不遇【汉武故事】段相文昌少贫毎听曽口寺斋钟輙诣谒食为寺僧所厌乃斋后撞钟后入相出镇京南题曽口寺云曽遇阇黎饭后钟【北梦言】
　　集年既已过大半然坎坷而留滞【楚辞】当世岂无骐骥兮诚无王良之善御　懐瑾握瑜兮穷不知所示　伯牙之絶安得钟子期而听之和抱璞而泣血安得良工而别之【并楚辞】潦倒声名壅肿才一生多故苦邅廽　万族咸悦独为穷人四时平分未变寒谷　孤鸣甚哀卒无善听【刘宾客】早行多露悔强进触藩羸【吕和叔诗】惫色秋来草哀吟雨后蝉【元防之】金寳同砂砾芝兰似草莱【同上】其言如水投石莫之受也【文选】以仲尼之才也而器不用于鲁卫以仲尼之辩也而言不行于定哀以仲尼之谦也而见忌于子西以仲尼之仁也而取雠于桓魋以仲尼之智也而受屈于陈蔡以仲尼之行也而招毁于叔孙夫道足以济天下而不得贵于人言足以经万世而不取信于时行足以应神明而不能弥纶于俗歴聘七十国而不一获其主驱骤于蛮夷之域屈辱于公卿之门其不遇也如此【文选】班匠不我顾牙旷不我録焉得成琴瑟何由妙曲【司马绍赠山涛】卞和潜幽防谁能证竒璞　未遇伯乐则千载无一骥【文选】百年歌自苦未见有知音【杜诗】垂白冯唐老　真成穷辙鲋或似丧家狗　有才无命百宰底　相如逸才亲涤器子云识字终投阁但觉髙歌有鬼神焉知饿死填沟壑【醉时歌】东野不得官白首夸龙钟【韩集】汨东西与南北亘十年以不居辱饱食其有数况策名于荐书时所好之为贤庸有谓余之非愚及时运之未来或两求而莫致虽家谕而户晓只以招尤而速累【感二鸟赋】选举于有司与百千人偕进偕退不得策名于荐书齿下士于朝以望天子之光明　世有伯乐然后有千里马千里马常有而伯乐不常有故虽有名马祗辱于奴之手骈死于槽枥之间不以千里称也马之千里者一食或尽粟一石今食马者不知其能千里而食也是马虽有千里之能食不饱力不足才美不外见且欲与常马等不可得安求其能千里也策之不以其道食之不能尽其材鸣之不能通其意执策而临之曰天下无良马呜呼其真无马耶其真不识马耶【韩文】名不誉大夫之言【韩文】冯公岂不伟白首不见招【咏史诗】十处投人九处违家乡万里乂空归【唐李吉甫之父诗】骐骥筋力成意在万里外歴块一蹶毙于空谷唯余骏骨价重千金大鹏羽翼张势欲摩穹昊天风不来海波不起塌翅别岛空留大名【李太白集互入失势】祗叹官如旧【韦应物】镆鎁无人淬两刄幽壤铁秦镜无人拭一片埋雾月骥局阛阇中骨附筋入节蛟蟠尺泽内鱼贯蛙同穴【元稹集】抱寃志气屈忍耻形神沮【白乐天集】词赋擅名来已久烟霄得路去何迟文行如君尚憔悴不知霄汉待何人　如今岂无騕褭与骅骝时无王良伯乐死即休【并同上】姜子牙贫卖浆值天凉【白帖】上尝三欲命李白官卒为宫中所捍而止【李阳冰作李白集序】去矣时难遇沽哉价莫酬【杜牧之】自来金骨无人识【温飞卿】徒有干时策青山尚掩门【许用晦】仲尼圣贤之宗位止于司冦老道徳之祖官不过柱史【李文饶】低佪岐路杼轴蓬心【文粹】文王久不出贤士如土贱【刘义】时无识寳世缺知音若论衡之未遇伯喈太之不逢平子逝将烟烬火灭泥沈雨絶安有殁而不朽名于后乎【史通】本朝神竒之产销藏委翳于蒿藜榛莽之间而山谷野叟不知其为瑞也【临川集互入处非其地】子云苦执防长孺终主爵【东坡】
　　得时
　　子兰芝以芳未尝见霜【淮南子】
　　史杨大眼谓同寮曰吾之今日所谓蛟龙得雨之秋也自此一举不复与诸君齐列矣【后魏本传互入骄矜及得势门】上曰八尧九舜不能冬种野夫童子春种而生得时故也【通鉴唐太宗纪】
　　集策名清时荣闻休畅【李陵书】熙乎若鸿鴈之得春也【陈子昂】蛟龙得云雨雕鹗在秋天【杜诗】骅骝开道路鹰隼出风尘【同上】春风得意马蹄疾一日防尽长安花【孟东野】平衢骋髙足逸翰凌长风【李太白】久局散游旷穷惨遇阳舒【韦应物】一日风云防荣行归故乡【元稹集】涸鱼千丈水僵燕一声雷【元防之】如幽蛰闻春雷而起柔荑望和风而拆【吕和叔文】秋来气势洪河壮霜后精神泰岳宁【杜牧之】芍药蔷薇与早梅不知谁是艳阳才从今领得东风意不复饶君雪里开【温飞卿】明月让灯光【王维集】
　　本朝李宻诗曰樊哙市井徒萧何刀笔吏一朝时运来千古传名諡【续世説】清秋一鹗上拭目万人防【后山】
　　失时
　　经絺兮绤兮凄其以风【诗】日月逝矣岁不我与【语】史上农夫而欲冬田肉袒深耕汗出种之然犹不生者非人心不至天时不得也【李寻传】兰荣一何晚严霜萃其柯【后汉郦传】
　　集常恐秋节至凉飇夺炎热弃捐箧笥中恩情中道絶【班婕妤扇诗】屈身泥蟠【陈子昂】终为时来晩花开不及春【唐人石榴】扇因秋弃置【元防之】鸿倦青冥翮蛟潜云雨心【白侍郎诗】
　　得势
　　经何天之衢道大行也【易】出自幽谷迁于乔木【诗】子犹水之就下兽之走圹也【孟子】鹏之徙于南防也水击三千里抟扶摇而上者九万里故九万里则风斯在下矣【庄子】
　　史司马相如成都人家徒四壁立后数歳为中郎至蜀太守以下郊迎县令负弩矢先驱蜀人以为宠【西汉本传】腾风雨【班固叙传】龙跃天衢振翼云汉【孔融荐祢衡表】整辔云衢骧首天路【三国名臣序】杨大眼谓同寮曰吾之今日所谓蛟龙得水之秋也自此一举不复与诸君齐列矣【北杨大眼传】传记鸿鹄髙飞一举千里羽翮已就横絶四海虽有缯缴尚安所施【刘向新序】鸿脩六翮而凌清风麃摇髙翔【同上】走人充于庭辟人施于涂【战国策】
　　集蹑天衢而长驱【楚辞】濯翼凌髙梯【应玚建章台诗】乘云翔邓林【阮嗣宗咏懐】濯鳞清流飞天衢【阮元瑜诗】风云防一合呼吸期万里雷研山岳碎电斩鲸鲵死【元稹诗】逸足竞骎骎鹏路观翺翔霜蹄千里骏风翮九霄鹏　潜鳞输骇浪归翼防髙风九万一朝抟【杜诗】飞龙在天巨鱼纵壑　倐忽抟风生羽翼【骆賔王】假髙衢而骋力【王仲宣赋】疾奔凌騕褭髙唱轧吴歌【元防之】鱼得水而游马逸驾而走鸟乘风而翔火得薪而炽此皆快其物之所蕴也【同上】席其势鼓行人间鲲化鹏征擘波冲天【同上】贵有风云兴富无饥寒忧【白乐天】得水难留久卧龙【刘賔客】若出井置之于泰山之上　羽翮得清风之上【唐文粹】长驱洋洋无有龃龉【栁文】有地数百里趋走之吏自长吏司马已下数十人其禄足以仁其三族及其朋友故旧乐乎心则一境之人喜不乐乎心则一境之人惧大丈夫官至刺史亦荣矣【韩文】富贵可期烟霄渐近【孙可之文】水积厚而蜕鹏门愈髙而容驷【司空表圣文】出笼鸾鹤归辽海【温飞卿】如虎傅两翼【杜牧之】逸骥寻云歩歩髙【仝上】
　　失势
　　经明夷于飞垂其翼【易】
　　子君子之厄于陈蔡之间无上下之交也【孟子】孔子厄于陈蔡七日不火藜不继【荀子】危行恻视振动悼栗处势不便未足以逞其能也【庄子】函车之兽介而离山则不免于罔罟之患吞舟之鱼砀而失水则蚁能苦之【庚桑楚篇】云罢雾散而龙蛇与螾螘同矣失其所乗也【慎子】
　　史叔向曰栾却胥原狐续庆伯降在皂【左】齐桓公之子七人为大夫于楚　周勃下廷尉吏稍侵辱之勃以千金贿狱吏吏乃书牍背示之勃既出曰吾尝将百万军然安知狱吏之贵乎【史记】威尽势极闾巷之人为敌国【律书】长公主赐邓通吏随没之一簮不得着身【佞幸传】伍子胥载槖而出昭闗夜行昼伏至于陵水无以糊其口膝行蒲伏稽首肉袒鼓腹吹篪乞食于吴市【范雎传】应龙潜于潢污鱼鼋防之【西汉班固自叙】以鸿渐之翼困于燕雀【公孙等賛】李广当斩赎为庶人野居蓝田射猎至覇陵亭覇陵尉呵止广曰故李将军尉曰今将军尚不夜行何乃故也【李传并西汉】陈蕃送黄门北寺狱黄门从官驺踏蕃曰死老魅复能损我曹员数夺我曹廪给否【后汉书】失水之鱼丧家之狗【晋书潘岳传】猛虎所以百兽畏者为爪牙也若去之则犬彘马牛皆能为敌【段秀实传】赦韩信封为淮隂侯信知汉王畏其能多称病不朝徒居常鞅鞅羞与绛灌等列尝过樊将军哙哙跪拜送迎言称臣曰大王乃肻临臣出门笑曰生乃与哙等为伍【汉髙祖纪】魏其失势宾客益衰【汉武帝】农太守移良承樊丰等防遣吏于陜县留停杨震丧露棺道侧谪震诸子代邮行书道路皆为陨涕【汉殇帝纪】隋李谔曰摈落私门不加収齿【隋纪】飞鸟折翼【唐纪】子仪闲废日久部曲离散【唐鉴】
　　传记骐之衰也驽马先之孟贲之倦也女子胜之【战国策】李白游华山过县跨驴宰怒引至庭下【摭言】
　　集黄鹄后时而寄处兮鸱枭羣而制之神龙失水而陆居兮为蝼蚁之所裁夫黄鹄神龙犹如此兮况天下贤者之逢乱世哉　横江湖之鳣鲸兮固将制于蝼蚁【楚辞】翅翮摧屈【赵景真言】铩羽仪于髙云摧迅翮于风穴【辨命论】青衿胄子困泥涂【杜诗】穷猿失本悲　天骥跛足随牦牛欝欝若不展羽翮困低昂　车马何萧索门前百草长【杜诗】明妃失汉宠蔡女堕边尘【陈子昂】鹓鹭无声仰天泣【元稹集】涸鱼久失风波势枯草曽沾雨露恩　狸病翻随鼠骢羸反作驹　饥摇困尾丧家狗热暴穷鳞失水鱼【元防之】儡然与破甑为伍【刘賔客】闭门少光彩　昨宵凤池客今日雀罗门【同上】门前冷落鞍马稀【白侍郎】鹤病翅羽垂兽穷爪牙缩　门冷少人过　子弟多寂寞僮仆少精光衣食虽充结神意不厨冷难留屋上乌门闲可与雀罗张【并同上】青冥无依倚飞辙危难安　断鹤两翅鸣何哀絷骥四足气空横【韩集】黄鹤翅垂同燕雀　吊影失所依侧身随下列　独立难轻燕雀羣孤飞还惧鹰鹯抟自怜天上青云路吊影徘徊独愁暮　想君畴昔髙歩时岂料今日折腰事【刘长卿】骐骥筋力成意在万里外歴块一蹶毙于空谷唯余骏骨价重千金大鹏羽翼张势欲摩穹昊天风不来海波不起塌翅别岛空留大名【唐文粹】失地无顔色　婆娑尘俗之下踸踔藩篱之际【唐文粹】春色不入门【孟东野】鳞介槁以横陆兮鸱啸羣而厉吻【栁闵生赋】谁为济川檝今作野人船【温飞卿】骅骝思故第鹦鹉识佳人【司空表圣文】天球减价而丧色镆鎁不寳而夺鋭【李元賔文】与荆棘凡骨溷【皮日休】
　　本朝失势今为哙等伍【坡诗】张铸以京东转运使坐公事降通判太平州葛源为提举坑冶取铸脚色欲发荐状铸与诗曰提司坑冶是新差职比催纲胜一阶若发荐章求脚色下官踪迹转沈埋【张师正倦游集】
　　得意
　　子众人熙熙如享太牢如登春台【老子】
　　史翼乎如鸿毛遇顺风沛乎如巨鱼纵大壑其得意如此【王褒颂】矫翼厉翮恣意所存【雄传】韩棱迁南阳太守时听得过家上冡【后汉书】李琪既贵为相乃刻牙版为金字曰前乡贡进士李琪常置之座侧【梁史】
　　传记喜气津津出眉宇间【太公六韬】龙门下登者化龙【江海集】春风得意马蹄疾一日防尽长安花【南部新书】
　　集离蔬释蹻而享膏粱【王子渊颂】振衣造云阙跪坐陈清猷【韩集】脱然若沈疴之去体洒然若执热之濯清风也　枯槁沈溺魁宏寛通之士必且洋洋焉动其心峩峩焉缨其冠于于焉而来矣　风云入壮懐泉石别幽耳【并韩集】奋翅腾骧【西京赋】昨日鸿都新上第五陵年少让清光【刘賔客】脱鳞介生羽翮【栁文】超羣越軰显赫明朝【陈子昂】心跃色【皇甫湜】烦襟与滞念一望【恐作息】皆遁逃【白侍郎】风髙渐展摩天翼干耸方呈构厦材【罗隠集】登龙有路水不峻【杜牧之集】本朝仕宦而至将相富贵而归故乡此人情之所荣而今昔之所同也【欧公昼锦堂记】昔时结髪曽游处今见焚香夹道迎【欧公集】得意无前敌【陈后山】
　　失意
　　子困吝之中精神遐漂　卑陬失色【庄子】
　　史贾生以适【音谪】去意不自得及渡湘水为赋以吊屈原【史本传】顔色憔悴形容枯槁【屈原传】荀朂自中书监迁尚书令甚愠有贺者朂怒曰夺我凤凰池诸君贺我耶【晋书本传】殷浩被黜经日书空作咄咄恠事四字而已【本传】失志为昏【史记】五鹿折角【朱云传】墨墨不得志【田蚡传】计乃无聊【吴王传】其画无俚之志【栾布传俚聊也】肠一日而九回居则忽忽若有所失出则不知所乘往【司马迁传】寒心销志【邹阳传】于嗟黙黙【应劭曰不得意贾生传】李林甫奏严挺之授员外郎詹事令东京养疾挺之至东都鬱鬱不得志成疾自为墓志曰挺之自绛郡太守抗防陈乞天恩几请许养疾归闲前后歴任二十五官春秋七十无所展用上士所悲【旧唐书本传】亚父闻项王疑之乃怒曰天下事大定矣君王自为之愿请骸骨归未至彭城疽发背而死【汉髙纪】
　　传记苏秦説秦王书十上而说不行黑貂之裘敝黄金百斤尽资用乏絶去秦而归嬴縢履蹻负书担嚢形容枯槁面目黧黑归至家妻不下絍嫂不为炊父母不与言苏秦喟叹曰妻不以我为夫嫂不以我为叔父母不以我为子【战国策】进士不捷而醉饱谓之打眊矂【摭言】李白失意游华山过县跨驴宰怒引至庭下【摭言】龙门下不登者防额暴腮【江海集】髙蟾落第云天上碧桃和露种日邉红杏倚云栽芙蓉生在秋江上莫向东风怨后开胡曽下第诗云翰苑何时休嫁女文章早晩罢生儿上林新桂年年发不许平人折一枝【北夣言】
　　集隠悯而不达独徙倚而徜徉【楚辞】想昆山之髙岳思邓林之扶踈顾六翮之残毁虽奋迅其焉如【文选祢正平赋】夺气禠魄【张平子西京赋】神辱志沮【叔夜诗】垂头塌翼【陈孔璋檄】形影相吊【曹子建表】攀倒影而迷途顾中峯而失路【陈子昂】金玉流铄兮曽不见比于尘沙【栁解崇赋】力蹙势穷吞志而没【栁文】奔骥骋力中涂蹶足髙鸿轻举在云坠翼【同上】失地顔色改伤根枝叶残【元稹集】青冥却垂翅蹭蹬无纵鳞【杜诗】倚风追鹏路随水到龙门竟与蛟螭杂宁无燕雀喧　季子黒貂敝得无妻嫂欺　自此无顔色　朝扣富儿门暮随肥马尘残杯与冷炙到处潜悲辛【杜诗】独掩穷途泪长歌行路难【骆宾王】吊影慙连茹浮生倦触藩【同上】垂头丧气【韩送穷文】低首下心【祭鳄鱼文】独闵闵以曷已凭文章以自宣【闵已诗】作骥君垂耳为鱼我曝腮　蹉跎顔遂低摧折气愈下【并韩文】食韲肠亦若强歌声无欢出门既有碍谁谓天地寛男儿久失意寳剑亦生尘【孟东野】猿啼客散暮江头人自伤心水自流同作逐臣君更逺青山万里一孤舟　濩落名不成徘徊意空大　谁怜弃置久却与驽骀亲【刘长卿】浩乎若泊诸巨海而无垠怅乎若囚诸闇室而无晓百酸搅肠【唐文粹】气味如中酒情懐似别人【唐人下第诗】泥
　　尾休摇掉灰心罢激昂【白侍郎】仆乘囊辎日削月朘铩翮鸾栖棘藏锋箭在弸【元防之】低囬伤志气犯变肌肤【温飞卿】抟风带北云【同上】三献无功玉有瑕更擕书剑客天涯【许用晦】十年失路谁知己千里思亲独逺归【钱起诗】故山归夣近新歳客愁多刷羽思乔木登龙阻尺波　蛾眉不入秦台镜鹏羽还惊宋国风世事悠春夣里年光寂寞旅程中【并同上】接坐羞人识还家畏嫂轻【张承吉】若向南台见鸾友为传垂翅度春风【李义山】抱薫心恒焦举斾心恒摇【张説之】咽喉梗而心膂分矣【陆宣公】牀头黄金尽壮士无顔色【张文昌】心事如摧橹【温庭筠】未得青云志春同秋日情花开如叶落莺语似蝉鸣【杜荀鹤】
　　本朝落第汝为中酒味吟诗我作忍饥声【东坡集】
　　得助
　　经人之所助者信也【易】
　　子得道者多助　多助之至天下顺之【孟子】
　　史齐桓有鲍叔牙宾须无以为辅佐有莒卫以为外主有髙国以为内主晋文有子余子犯以为腹心有贾佗魏犨以为股肱有齐宋秦楚以为外主有栾郤狐先以为内主【左昭公十三年】孔子曰自吾得由恶言不闻于耳【史本传】鸾凤冲霄必假羽翼【唐马周】百足之虫至死不僵以扶之者众也【文选】海浪扶鹏翅天风引骥毛【刘宾客】亦足张吾军【韩集】羽翼得清风之助【唐文粹】
　　失助
　　经折其右肱虽左肱在岂足用乎【易例】譬如瞽之无相伥伥乎其何之【记仲尼燕居】
　　子寡助之至亲戚叛之【孟子】失道者寡助【同上】
　　史众叛亲离难以济矣【左】谚所谓辅车相依唇亡齿寒者其虞虢之谓也【左僖五年】虢叔曰皮之不存毛将焉附【僖十四年】晏子曰二惠竞爽犹可又弱一个焉姜其危哉【左传】断右臂而与人鬭失其党而孤居求欲无危岂可得乎【张仪传】萧何追韩信汉髙如失左右手【韩信传】渡江河而亡维楫中流而遇风波船必覆矣【贾谊传】
　　传记狼狈是两物狈前足短毎行常驾两狼失狼则不能动【酉阳杂俎】
　　集猛虎虽云恶亦各有匹侪自矜无当对气性纵以朝怒食其子暮还食其妃匹侪四散走猛虎还孤栖狐狸鸣门旁鸟鹊从噪之出逐猴入居虎不知所归谁云猛虎恶中路正悲啼豹来衘其尾熊来攫其颐猛虎死不辞但慙前所为虎兕无助死况乎汝细防【韩集】偏毂不可转只翼不可翔【孟东野】大川未济乃失巨舰长涂始半而丧良骥【刘宾客】此心欲引托谁为生羽翼【刘长卿】
　　本朝嗟吾譬驰车而失左右骖【欧公】共载一车防其楫维【坡诗】
　　满望
　　子如开浮云见白日如执火炬入冥室矣【牟子】
　　史塞天下之望【五王传】仕宦当作执金吾娶妻当得隂丽华【后汉】吕婆楼曰仆里舍有王猛者其人谋畧不世出坚因婆楼以招猛一见如旧友语及时事坚大恱自谓如刘徳之遇诸葛孔明也【晋哀纪】勒曰吾不喜得幽州喜得二子以裴宪为从事中郎荀绰为参军【晋愍纪】上皇谓左右曰吾为天子五十年未为贵今为天子父乃贵耳【唐肃宗纪】徐干【一作榦】中曰文王遇姜公于渭阳若披云见日月开雾覩青天也【晋书】人见之若披云雾而覩青天也【乐广传】
　　传记唐太宗私幸端门见新进士缀行而出喜曰天下英雄入吾彀中矣【摭言】
　　集共君一夜话胜读十年书【古诗】宿心遂矣冥骨甘焉【陈子昂】一得拜光辉温如春风至【韦应物】心朗目舒烱若深井之下仰视白日之正中也【栁文】如黑而迷仰见斗极【唐文粹】
　　失望
　　经终逺兄弟谓他人父谓也人父亦莫我顾【诗】燕婉之求得此戚施【诗】薄言往愬逢彼之怒【诗】
　　子避水火也如水益深如火益热亦运而已矣【运者将转而望救于他人】有托其妻子于其友而之楚游者比其反也则冻馁其妻子　良人者所仰望而终身也今若此【孟子】庄周顾车辙中鲋鱼曰激江西之水而迎子可乎鲋鱼忿然作色曰我得斗升之水逝然活耳君乃言此曽不如早索我于枯鱼之肆【荘子外篇论】惜乎衣未成而转为裳也【扬子修身篇】
　　史四方诸侯谁不解体【左】士大夫怅然失望【谷永传】郑世翼遇崔信明曰闻公有枫落吴江冷愿见其余信明多出众篇翼览未终曰所见不逮所闻【唐崔信明传】侯覇闻太原闵仲叔之名而辟之既至覇不及政事徒劳苦而已叔恨曰始嘉命且喜且惧今见明公喜惧皆去以仲叔为不足问耶不当辟也辟而不问是失人也遂辞出投劾而去【汉光武纪】李宻与王世充战失利与众二万人归关中上遣使迎劳相望于道宻大喜谓其徒曰我拥众百万一朝解甲归唐山东连数百城知我在此遣使招之亦当尽至比于窦融功亦不细岂不以一台司见处乎宻至长安有司供待稍薄所部兵累日不得食众心颇怨而以宻为光禄卿上柱国赐爵邢国公宻既不满望朝臣又多轻之执政者或来求贿意甚不平【唐髙祖纪】传记郝隆为桓公南蛮叅军三月三日作诗不能者罚酒隆揽笔作一句云娵隅跃清池桓公曰娵隅是何物答曰蛮名鱼是娵隅桓曰作诗何作蛮语隆曰千里投公始得蛮府参军那得不作蛮语【世説】见面不如闻名【传灯録】
</div>
    <div class="pagination">
<a href="记纂渊海_page95.html">上一页</a><span>...</span><a href="记纂渊海_page91.html">91</a><a href="记纂渊海_page92.html">92</a><a href="记纂渊海_page93.html">93</a><a href="记纂渊海_page94.html">94</a><a href="记纂渊海_page95.html">95</a><span class="current-page">96</span><a href="记纂渊海_page97.html">97</a><a href="记纂渊海_page98.html">98</a><a href="记纂渊海_page99.html">99</a><a href="记纂渊海_page100.html">100</a><a href="记纂渊海_page101.html">101</a><span>...</span><a href="记纂渊海_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
