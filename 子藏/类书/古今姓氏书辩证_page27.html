<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 27 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 27 页/共 54 页</h1>
    <div class="content">　　出自姬姓周简王少子曰儋季以字为氏季生括又有儋翩皆为周大夫
　　聃【音耽】
　　出自姬姓周文王少子载字季为成王大司空封国于聃谓之聃季后以国为氏仕周为大夫春秋时尹氏讼聃启于晋是也聃一作耽又鬭章囚郑聃伯邓有聃甥
　　澹台
　　孔子弟子澹台灭明字子羽鲁国武城人裔孙伯恭为汉博士防稽人
　　甘先
　　出姓解
　　甘庄
　　出姓解
　　三州
　　元和姓纂曰三州孝子之后亦单姓州
　　三饭
　　元和姓纂曰缭适蔡干适楚缺适秦后皆氏焉
　　三伉
　　元和姓纂曰宋子姓防子之后
　　三种
　　出姓苑云人复姓
　　二十四盐
　　盐
　　鲁国先贤传有盐津为北海相因居之
　　阎
　　出自姬姓昭王少子生而有文在其手曰阎康王封于阎城晋灭阎子孙散处河洛前汉末居荥阳尚书阎畅侍中北宜春侯三子显景晏显车骑将军长社侯显生穆避难徙于巴西之安汉显孙甫魏武帝封为平乐乡侯复居河南新安生牂牁太守璞璞生晋殿中将军汉中太守赞赞生辽西太守亨亨生北平太守安成亭侯鼎字玉铉死刘聪之难子昌奔于代王猗庐遂居马邑孙满后魏诸曹大夫自马邑徙河南满孙善龙骧将军云中镇将因居云州盛乐生车骑大将军炖煌镇都大将提提生盛乐郡守进进少子庆字仁度后秦天水阎遵为姚苌大将军掾又有越骑校尉阎生征南主簿阎恢后蜀李特以晋始昌令巴西阎式为谋主后凉有祁连都尉阎袭又吕隆遣母弟爱子文武旧臣阎松等五十余家质于长安唐贞观所定太原郡十姓有阎氏
　　亷
　　孔子弟子亷洁字子庸衞人赵相信平君亷颇后居赵郡汉兴以豪宗自苦陉徙京兆杜陵或居陇西襄武世为边郡守后秦有侍御史亷桃生
　　詹
　　谨按元和姓纂曰詹尹之后误矣【按詹氏周有詹父詹桓伯云出自周宣王支子封为詹侯晋有詹嘉虢有詹父郑有詹伯俱在詹尹之先姓纂之説固未该括名世辩其误而不详所自出今拟増入】
　　占
　　出自妫姓陈公子完裔孙书字子占后人以字为氏
　　苫
　　出自鲁家臣苫夷字越生子曰阳州
　　淹
　　近世豫章人有此姓不知其所自出
　　潜
　　宋有潜友成登进士第
　　黔
　　齐隐士黔敖之后后汉刘永传有方与人黔陵斩逢萌封关内侯
　　鍼【音钤】
　　出自妫姓陈僖公之孙鍼子以所食邑为氏其孙庄子为衞大夫八世孙宜臼奔楚为箴尹
　　瞻葛
　　英贤传曰有熊氏之后世本宋景公有大夫瞻葛祁其后齐人语讹以瞻葛为诸葛
　　鍼巫
　　鲁大夫鍼巫氏庄公三十二年使叔牙待命于其家使鍼季酖之是也姓书云鍼巫或去邑为鍼氏盖指鍼季言之
　　黔娄
　　刘向列女传有黔娄先生古贤者谨按子法言曰顔渊黔娄似其人黔姓娄名未知姓纂何据以为复姓
　　箝耳
　　箝亦作钳西羌复姓也状云周王季后为防仁氏音讹为箝耳魏太师宇文泰遣安州长史钳耳康买使于王琳唐明皇遣哥舒翰守潼关以箝耳大福为属将又隋恒山郡九门县令钳耳君清德之颂云君名文彻华隂朝邑人本周王子晋之后避地西戎世为君长因以地为姓曽祖静仕魏为冯翊太守祖郎成集二州刺史父康周荆安寜邓四州总管别驾安陆龙门二郡守大业六年建碑
　　二十五添
　　谦
　　乞伏炽盘以镇南将军谦屯为都督河右诸军事又以凉州刺史谦屯为镇军大将军河州牧
　　兼
　　姓源韵谱曰衞公子兼之后氏焉
　　二十六咸
　　咸
　　出自商贤相巫咸之后以字为氏唐开元殿中侍御史咸广业世居东海临朐
　　函【音含】
　　姓汉有豫章太守函熈谨按周官攻皮之工有函人为甲者或以世官为氏
　　咸丘
　　自鲁大夫食邑咸丘因以为氏其地髙平钜野县东咸亭是也
　　函舆
　　元和姓纂曰晋范臯夷食采函舆因氏焉
　　函洽
　　姓苑有此氏今详洽冶二字相似未必非函冶氏字画讹也
　　二十八严
　　严
　　三国时魏有严顔后秦有吏部郎严康后蜀李特以严为谋主后凉祁连都尉严纯
　　二十九凡
　　凡闾
　　姓苑云唐叔之后今东莞多此姓









　　钦定四库全书
　　古今姓氏书辩证卷二十一　宋　邓名世　撰上声
　　一董
　　董
　　出自已姓黄帝之后封国于飂其君叔安者有嫡子曰董父学扰龙以事帝舜赐姓曰董为豢龙氏其后有鬷夷氏至周太史辛有之二子适晋与孙伯黡共司晋典籍以其董督晋史又为董氏春秋传云晋有董史是也晋文公时有大夫董因后有良史董狐大夫董叔赵氏臣董安于其后有董子名无心著书难墨子又项羽封将董翳为翟王都髙奴翳孙遂居陇西汉髙祖功臣表有成钦侯董渫传国四世武帝功臣有散侯董金吾以匈奴都尉降子安汉孙贤皆嗣侯是时匈奴无董姓必中国人防虏而归者后汉陈留人屯田都尉董礼娶蔡琰女公孙述时牂牁大姓董氏保境为汉被襃赏西羌杀汉中太守董炳后蜀李班以陇西董融为賔友又有太师董皎后凉吕光以陇西董光为军佐以讨西域后燕有博士董谧南燕有尚书令董锐唐元和有荆南从事董侹字庶中有武陵集范阳董秦检校司空平章事唐中书门下平章事董晋河东人又松外蛮数十姓赵杨李董为贵族
　　孔
　　谨按春秋时衞有孔氏出自姞姓仕衞为大夫孔婴齐后有庄叔孔达成子孔烝鉏生顷叔孔羁羁生孔文子孔圉圉子孔悝字叔陈孔氏出自妫姓公孙宁谓之孔宁宁之后有孔奂郑孔氏有孔叔孔将鉏不知其所出又穆公子嘉之后有孔氏今依元和姓纂分为子孔氏不列于此
　　孔父
　　元和姓纂曰微子之后宋大司马孔父嘉亦为孔氏
　　二肿
　　陇
　　姓苑曰宣城人
　　奉
　　出姓苑谨按后汉独行戴就传光禄奉肹上就为主事
　　勇
　　出姓苑
　　拱
　　今抚州临川民有此姓不详所自出
　　三讲
　　项
　　出自古诸侯项国其地汝阴项县今项城是也鲁僖公十七年灭项取其地楚考烈王灭鲁封其将于项因以为氏西京杂记有项瑫及其子陆传曹元理算术于南季三辅决録安陵项仲山每饮马渭水常投三钱唐江东人项斯字子迁能诗杨祭酒诗云平生不解藏人善到处逢人説项斯防昌中为丹徒尉
　　四纸
　　纸
</div>
    <div class="pagination">
<a href="古今姓氏书辩证_page26.html">上一页</a><span>...</span><a href="古今姓氏书辩证_page22.html">22</a><a href="古今姓氏书辩证_page23.html">23</a><a href="古今姓氏书辩证_page24.html">24</a><a href="古今姓氏书辩证_page25.html">25</a><a href="古今姓氏书辩证_page26.html">26</a><span class="current-page">27</span><a href="古今姓氏书辩证_page28.html">28</a><a href="古今姓氏书辩证_page29.html">29</a><a href="古今姓氏书辩证_page30.html">30</a><a href="古今姓氏书辩证_page31.html">31</a><a href="古今姓氏书辩证_page32.html">32</a><span>...</span><a href="古今姓氏书辩证_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
