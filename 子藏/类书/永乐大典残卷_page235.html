<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 235 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 235 页/共 331 页</h1>
    <div class="content">　　三年不见种田农，蓦陇跳沟过屋东。齐唱歌声相劳苦，氵蒙氵蒙烟里一蓑风。
　　愧我粗官耗太仓，及爪而代合耕桑。蚕筐阁了修身马，老稚时时亦酒浆。五谷以生长壮，日种之者多实，老恶死。日种之日收薄以忌日种之者，则败伤。又用成收满平定日为佳，小豆忌卯，稻麻忌辰，禾忌丙，黍忌丑，秫忌寅、未，小麦忌戍，大麦忌子，大豆忌申，凡九谷不避忌日，种之多伤败。
　　种诸豆与油麻大麻等，若不及时去草，必为草所蠹耗。虽细实亦不多。谚云：麻耘地，豆耘花，麻须初生时耘，豆虽开花尚可耘，油麻大豆地只锄两遍。种绿豆地宜瘦，不宜肥。肥田法：绿豆为上，小豆胡麻次之，皆以五月六月，溉种之，七八月耕杀之。春种谷即一亩，收十石，其力与蚕沙熟粪同矣。
　　腊日种麦及豆，来年必熟，麦苗盛时须使纵牧其间，蹂践令稍实，其收倍多。麦属阳，故宜干原；稻属阴，故宜水泽。
　　小麦不过冬，大麦不过年。凡种二麦，小麦忌戍，大麦忌子。
　　正月锄麦再遍为良，又种春麦。
　　种大豆二月中旬为上时，每亩用子八升，种欲深再锄之。三四月种亦得，但用子费耳。肥田欲稀豆地不求熟，熟地则叶茂少实，地熟则稀种之。叶落尽然后刈之，不尽则难治刈，讫则速耕。大豆性脆不耐，秋耕则地无泽。四月种豆耕如麻，七月成熟。区种法：坎方深各六寸，相去二尺许，坎内好牛粪一升，搅和注水三升，下豆三粒，覆土勿厚，以掌抑之，令土种相亲。每亩用种三升，粪十三石五斗，生五六叶，即锄之，旱则浇，至秋每亩合收十六石。
　　老农言：地久耕则耗。三十年前禾一穗若干粒，今减十分之三。
　　老农言：稻苗立秋前一株每夜溉水三合，立秋后至一斗二升，所以尤畏秋旱，梁谷米大香滑，而种者少。问庄家，云：收少而损地力。
　　浙中田，遇冬月有水在田，至春至大熟。谚云：谓之过冬水广，人谓之寒水。楚人谓之泉田，旱禾怕北风，晚禾怕南风。
　　禾稼如云之时，辰日雨生虫，未日雨杀虫。
　　五月二十日分龙，农家于是日早以米筛盛灰藉之纸，至晚视之，若有雨点迹，则秋不熟，则谷价高，人多闭籴。
　　七月治地，屡加粪锄转。八月社前即可种麦，宜屡耘，而屡粪麦经两社即倍收，而子颗坚实。诗曰：十月纳禾稼，黍稷种禾。麻菽麦无不单有，以资岁计，尚何穷匮乏绝之患耶？
　　六种之宜，种时之事，各有攸叙。能知时宜，不违先后之序，则相继以生成，相资以利用。种无虚日，收无虚月，一岁所资，绵绵相继，尚何匮乏之足患，冻馁之足忧哉？正月种麻，间旬一粪，五六月可刈矣。沤剥缉绩以为布，此盖美妇功之能事也。二月种粟，必疏布种子碾以辘轴，则地紧实，科本鬯茂，穑长而稹粟坚实。七月可济乏绝矣。油麻布早晚二等，三月种早麻，才早拆即耘锄，令苗稀疏，一月凡三耘，则茂盛，七八月可收也。
　　五月中旬后，种晚油麻，治如前法，九月成熟矣。不可太晚，晚则不实，畏雾露蒙幕之也。早麻白而缠者佳，谓之缠麻。晚麻名叶裹，熟者最佳，谓之乌麻，油最美也。其类不一，惟此二者人多种之。凡收刈麻必堆罨一二夕，然后卓架日煞之，即无倾倒而尽矣。久罨则油暗。
　　凡种麻，麻若下子，时遇三数日，晴则苗盛，而根布结子，则肥，若雨则否。故谚云：种麻三日，晴先用取油瓶。
　　田间人云：种油麻，人须他着裤，则易茂盛。
　　正月二月耕地，一工当五工。
　　正月旦日鸡鸣时，把火遍照五果及桑树，上下即无虫，时年有桑果灾生虫者，元日照者必免灾。
　　正月种豆，豆葱芋禾艹瓜瓠葵蓼首蓿蔷薇之类。
　　正月二月三月移桑并得熟耕地五六遍，五步一株，着粪一二升，至秋初根下更着粪，培土三年，即堪采。每年及时科斫，以绳系石坠四向枝，令婆娑，中心亦屈却，勿令直，上难采。
　　凡栽树须记南北枝，坑中着水作泥，即下树栽摇，令泥入根中，即四面下土坚筑。上留三寸浮土，埋令深，浇令常润，勿令手近及六畜触突。凡一切树，正月十五日以前上时，兼多子。
　　种桑，收鲁桑椹水淘取子暴干日煞熟耕地畦，种如葵法，土不得厚，厚则不生。待高一尺，又上粪一遍，当四五尺，常耘令净，来年正月移之，白桑无子，压枝种之，才收得子，便种之亦可，只须于阴地频浇为妙。
　　午日不得锄桑园，《阴阳书》曰：亥为天仓耕之始。
　　正月晦日种葵，神日种法临种必须干晒子，其子千岁不地不厌良，故弥善。薄则粪之，葵须畦种，水浇畦，长两步阔一步，大则水难匀他畦，做此深掘以熟粪和中半，铁爬爬之令熟，足蹑令坚平，下水令征湿渗下。葵子又取和粪土盖之，厚一寸，葵生叶，然后一浇，浇以早暮，每一掏即爬去地，令起下以加粪三掏，即更种秋掏，须俟露收。葵子，须俟霜降。若以穰草盖经冬收子，谓之冬葵子，入药用。
　　谷上接桑，其叶肥大；桑上接梨，脆美而甘。撒子种桑，不若压条而分根。茎制间植桑，斩其桑而栽之，谓之嫁桑，却以螺壳覆其项，恐梅雨损其皮故也。二年即盛，常以三月三日雨，卜桑叶之贵贱。谚曰：雨打石头遍，叶卖三钱片。或曰：四日尤甚。杭州人云：三日尚可，四日杀我。言四日雨尤贵。
　　茄子开花时，取叶布过路以灰围之，结子加倍，谓之嫁。
　　茄子九月熟时，摘取劈破，水淘子取沉者，晒干，裹至二月乃撒种。
　　种茄畦水如葵法，其茄着五叶，因雨移种茄子时，初见根处劈开，掏硫黄一皂大，以泥培之，结子大如盏，味甘而益人。
　　茄，隋大业末名茄，曰：昆仑紫瓜。
　　正月可种瓠，六月可畜瓠，八月可断瓠。
　　种芋头，区方深皆三尺，取豆萁纳区中，践之厚一尺五寸，区上滋土与粪和之内区中，其上令厚尺二寸，以水浇足，践令匀，取五芋子置四角及中央，频频用水浇，其烂芋生子皆长三尺，一区收三石。芋可以备凶年，宜留意马。又法：宜择肥缓土近水处种之。
　　菠菜过月朔乃生，今月初二三间种，与二十七八间种者，皆过来月初一日方生。验之信然，盖颇国菜。种菠，先以水窖其子，俟芽和以砻糖，土种之。
　　颇，西域国僧携子入中国，讹为菠。
　　生菜种之不必拘时，牙尽即下种，亦便出。谚曰：生菜不离园，不时而种之，便出也。
　　香菜与土龙脑不得用粪浇，浇则不香，只以沟泥米泔浇之佳。
　　茭首根逐年移动，生着不黑。
　　种枸杞法：秋冬间收子于水盆中，采取暴干，春熟地作畦，畦中去土五寸，勾作垄，垄之中缚草臂长与畦等，即以泥涂草上，以枸杞子布于泥上，即以细土盖令遍，又以烂牛粪一重，又以土一重，令畦平。待苗出，水浇之，堪吃便剪，兼可以插种。
　　种韭之畦欲深，下水和粪，初岁唯一剪，每剪则加粪，唯须深其畦为容粪也。韭勾头第一粪割弃之，主人勿食韭，不如栽作行令通锄割一遍，以爬搂之，令根不相接为佳，如此当叶阔如薤。
　　种薤宜白软良地，耕三遍为佳。二月三月种，八月九月亦得，长一尺一。根为本，必须干日煞，切去强根，叶生，则锄之不厌多。叶不用剪，剪则损白。七月宜分薤，并耕菜地。
　　种梦卜宜沙糯地，五月犁五六遍，六月六日种，锄不厌多，稠则少。五月治地惟要深熟，于五更垂露锄之五七遍，即土壤滋润，累加粪拥又锄，转七夕已后，种梦卜菘芥，即科大而肥美也。筛土和粪种子打垅，撮放惟疏为妙，烧土粪以粪之，霜雪不能凋。杂以石灰，虫不能蚀，更能以鳗鲡鱼头骨煮汁渍种尤善。梦卜《尔雅》云芦。释曰：紫花菘也。欲呼温菘。辨芜菁，大根一名，欲呼雹，一名芦菔，今谓之梦卜。出释常谈。
　　正月以梨垅其地，法冬中取瓜子，每数个内热牛粪中冻之，拾聚置阴地，到正月耕地，逐场布之，一步下一粪块，耕而覆之，瓜生则茂而早熟。
　　正月种冬瓜，是月晦日傍墙，区种之。区圆二寸，深五寸，着粪种之，苗生以柴引上墙，每日午后浇之。
　　种瓜又法是：二月上旬为上时，先淘瓜子以监和之，着监则不笼死。先开方园一尺，净去浮土，坑虽深大，若杂以就土，令瓜不生。深五寸，纳瓜子四个，大豆三粒于坑傍。瓜性弱苗不独生，故得大豆以起。土瓜生，则掏去豆苗。治瓜笼法：旦起露未解，以杖举瓜蔓，提起撒灰根下，后一两日复以土培根，瓜则回矣。锄则多铙子，不锄则少子，五谷蔬果皆此例也。
　　种瓜宜戊辰日及三月三日。种瓜之法：一亩为二十四科，区方园三尺，深五寸。一科用一石粪，粪与土和，合令相拌，以三尺瓦瓮埋着，科中填令瓮口上与地平，盛水瓮中，令满。种瓜瓮四面各一子，以瓦瓮口水或减辄增常，令水满。
　　种丝瓜社日为上。
　　种大葫芦二月初掘地作坑，方四五尺，深亦如之，实填绿豆点及烂草等，一重粪土，一重草，如此四五重，向上尺余，着粪土种下十来颗子，待生后拣取四茎肥好者，相缚着处以竹刀子刮去半皮，以物缠黄泥封上，如桐接树法裹之，待相着活后各除一头，又取此两茎相着，如前法，待活后，唯留一茎，左右四茎合为一本。待着子拣取两个周正好大者，余有旋，旋除去之。如此一年之种变为一石，此庄子魏惠王大瓠之法。
　　种葫芦法：大葫二株，大冬瓜二株，以十分肥地载之，引棚上，先以一株冬瓜一株葫芦相接，看相着了截去冬瓜藤，又以一株冬瓜一株葫芦，如此接讫，却再以接了二藤，又相接作一处。看相着了，看肥瘦，可留了肥者去却瘦者，每日用白杨木樱落皂角浸水浇之，开实花用大蔑盘四边索悬，日夜浇，日夜放盘。一月余日，老实如人大。
　　著蓣，江南人多植之，可食。手植之，则如手，锄锹等物种之，随本物之形状，此物类相感志云也，即山药耳。盖避唐代宗讳豫字改作薯药，又避宋朝英宗皇帝讳遂改作山药。
　　种山药以手则细，以锹则大。须每平易人仍不可犯手种。
　　莴苣并三月下旬种。
　　治园可令土极细，以硫黄调水泼之，撒芥子于其上，经宿已生一两小叶矣。
　　种好名果，三月上旬斫取好直枝如大母指，长一尺五寸，插芋头中，种之若无芋，用梦卜蔓菁根插，亦得全胜种茂当年便茂种。诸果梅杏等法，并同桃李。取核种之经接之，核不堪种。又杏熟时，和肉埋粪中，至春既生，移载实地，既移不得，更安粪地，必致实小而味苦。梅杏皆可多种，作油，可以度凶年，俗云：木奴千无凶年。
　　凡果须用肉烂和核种之，否则不类其种。
　　种果木月半前则多，下半月后则少。子柑橘枨等，于枳壳树上接者，易活。
　　李建熏罢相，江南出镇豫章一日游西山田间，茅舍有老叟教数村童，公觞于其庐，连食数梨。宾僚有曰：梨号五脏刀斧，不宜多食。叟笑曰：《鸡冠子》云：五脏刀斧乃离别之离，非梨也。孟离别戕伐胸怀，有若刀斧。遂就架取小冉振拂以呈丞相，乃《鸡冠子》也。
　　凡川果宜望前，若望后则少。实花果树如曾经孝子及孕妇，手折则数年不着花，或不结实。
　　果子先被人盗食一枚，飞禽便来吃。凡果木未全热时宜摘，若熟，则抽遏筋脉，来岁必不盛。
　　果实凡经数次接者，核小，但其核不可种耳。
　　果子及皂荚之类，初实年或为僧尼所触，终不复实，切宜忌之。
　　吴人忌蒲萄云：实则易生。信然？
　　果中易生者莫如桃，而结实迟者莫如橘。谚云：头有二毛好种桃，立不膝好种橘。言桃可待而橘不可待也。以死鼠浸溺缸内，候鼠浮取，埋橘树根下，次年必盛生。《涅盘经》云：如橘得鼠，其果子多。
　　果木树有虫，虫者，以莞花内孔中即除，或出纳部叶。又云：以杉木作钉塞孔尤妙。
　　果子花谢遇，天晴日猛，果子多结，若遇雨即少。
　　凿果树纳少钟乳粉，则子多且美。又树老以钟乳末和泥于根上，揭去皮抹之，树复茂，载果子木，择取低处，候栽接了用泥深盖过今接处，生根着子，不见香味倍好。
　　凡接矮果及花，用好黄泥干熬，节过，再浸之，又熬浸。凡十余次，以泥封树枝，用竹筒破两片封裹之，则根立生。次年断其其皮，截根栽之。
　　元日，日未出时，以斧班推斫枣李等树，则子繁而不落，谓之嫁树。晦日同嫁李树，则以石安树丫间。
　　果树无子，以社酒或社日羹泼之，其生必多。
　　果实异常者，根下必有毒蛇，切不可食。生荔枝结子时，日午有雨，则尽落。
　　栽杏，杏熟时，含肉埋粪中，至春既生则移栽实地，不得更移。
　　银杏树有雌雄，雄者有三，雌者有二，合二者种之，或在池边能结子而茂，盖临池照影亦生也。橄榄将熟，以竹钉钉之，或监纳于皮下，其实尽落。
　　范景仁言：橄榄木高大，难采以监擦木身，则其实自落。所以，有“落红监”之语。南人夸橄榄，北人夸枣。《王直方诗话》有云：纷纷青子落红监，正味森森苦且严。待得微甘回齿颊，已输崖密十分甜。《群玉杂俎》云：橄榄独根，东向枝曰木威，南向枝曰橄榄。《物类相感志》云：树类酸枣皆高数丈，其子深秋熟，色青、解酒毒。野生者，树极高不可攀缘，但刻其根下方寸许，纳监于刻痕中，其子皆自落。枝上生膏如桃胶，南人采之和其皮叶煮之，如胶饧，谓之橄榄糖。用泥海船着水如漆，益坚紧也。南方草木状榄字作。
　　石榴，浙人唤作金樱，盖避钱王之讳也。
　　种石榴，取直枝如大母指，斩一尺八九条共为一窠，烧下头二寸作坑，深一尺余，口径一尺，坚枝坑畔周布，令匀置枯骨姜石于枝间，下土令实，一重骨石，一重土，出枝头一寸，水烧即生。又以骨石置枝间，即茂。
　　种石榴时，先铺一重石子，次铺少泥，又铺石子，安根方着。根在其上用泥覆盖，平地多用大石压之，《本草》谓之安石榴。
　　河阴石榴名三十八者，其中只有三十八子。
　　种盆榴法：冬间霜下可收归南檐下，如土干，就日色中略用水烧润，春暖放露砖石上，如长嫩苗，随意剪去，勿令高大。夏间置烈日中，或屋上，日煞尤佳，免近地气，长根及有蚁蚓兼猛，日日煞则易着花，又须每日侵，晨用水一盆或米泔没花，斛浸约半时许，取出，日中日煞。如觉土干，又浸或一两日一浸，日中不可浸，亦不必添肥，土间用沟泥水烧之，无亦不妨，只要浸煞别无他术。
　　盆榴花树多虫，其形色如花，条枝相似，但子细观而去之，则不被食损其花叶。或本身被虫所蠹，其蛀眼如针，而大可急嚼甜茶置之，孔中其虫立死。
　　林檎《尚书故实》云：王内史有与蜀守书，求樱桃来禽，日给藤子言味甘，来众禽也，俗作林檎，其实名来擒。
　　葡萄欲其肉实，当栽于枣之侧，于春间钻枣树作一窍子，引葡萄枝入窍中，透出至二三年，葡萄枝既长大，塞满枣树窍子，便可斫去葡萄根以生，便得肉实如枣，北地皆如此种。
　　桃者乃五行之精制百鬼，谓之仙木。
　　凡果实初熟，用双手采摘，则年年生。
　　果木见麝香，则为花不结子。
　　种柑蔗，用猪毛和土，必长茂。
　　梅树接桃则脆，桃树接杏则大。
　　桃熟时，墙面暖处宽深为坑，收湿牛粪内坑中，好桃核十数个，尖头向坑中，粪土厚盖一尺深，芽生，和土移种之。桑树上接杨梅则不酸。
　　大梅树去其枝稍大，其根盘沃以沟泥，无不活。
　　柿子接及三次，则全无核。
　　桃树过春月以刀疏斫之，则穰出而不蛀。桃实大繁则多坠，以刀横斫其干数下乃止。社日令人春桃树下，则结实牢。
　　凡果实不牢者，宜社日春其根。
　　杨梅皂荚有雌雄，雄者无实。
　　种邑蕉欲长茂，以汁渠中泥沃之。
　　栗采实时，要得批残其枝，明年益茂。梅结实最迟，谚曰：桃三李四梅子十二。言桃三年，李四年皆实，惟梅十二年也。
　　桃实自干不落者，乐桃枭。
　　种木取根子劈破，畦中种，上粪下水一年后即稠苗，亦可为菜。若作剪宜多种之。
　　采木二月三月八月九月，采根暴干。陶隐居云：十一月十二月正月二月采好，多脂膏而甘。种决，明春取畦，种同葵法，叶生便食，直至秋间，有子若嫌老作番，种亦得。若入药，不如种为蹄。正月二十日下土，谓之天穿日，宜种荆芥。
　　菖蒲初种在圆石之上，一再移于好石之上，乃细而不粗。石菖蒲须用石泉及天雨水，不可用河井水，如无油腻尘垢，不必频易。夜移置露天，旦起见日收入则可久也。或云：须用缸贮雨水三五日，一次用杓爬过别缸，去其滓涕，如是三五次，其水清方可。频频换浸，井水山泉皆不如也。
　　石菖蒲喜洗根，频洗则叶细而极秀。发不可近烟，烟熏则烂死。
　　种水芭蕉法：取大邑蕉根，平切作两片，先用粪、硫黄酵土，须十分细，却以芭蕉所切处向下覆以细土，当年便于根上生小芭蕉。才长二三寸许，取起作头子块切，逐根种于石上，用棕榈细缠定根下，着小土置水中，候其土渐去，其根已附石矣。
　　凡冬月收石上菖蒲，须是先用大物贮沙，沙布满，然后置菖蒲根于沙中，不大没其苗，顷于向阳处，收之三五日，间亦须以净水灌溉，但勿令冻，冻则损根，其苗则槁矣。
</div>
    <div class="pagination">
<a href="永乐大典残卷_page234.html">上一页</a><span>...</span><a href="永乐大典残卷_page230.html">230</a><a href="永乐大典残卷_page231.html">231</a><a href="永乐大典残卷_page232.html">232</a><a href="永乐大典残卷_page233.html">233</a><a href="永乐大典残卷_page234.html">234</a><span class="current-page">235</span><a href="永乐大典残卷_page236.html">236</a><a href="永乐大典残卷_page237.html">237</a><a href="永乐大典残卷_page238.html">238</a><a href="永乐大典残卷_page239.html">239</a><a href="永乐大典残卷_page240.html">240</a><span>...</span><a href="永乐大典残卷_page236.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
