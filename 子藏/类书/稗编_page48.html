<!DOCTYPE html>
<html>
 <head>
  <meta charset="utf-8"/>
  <title>
   稗编 - 第 48 页/共 67 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   稗编 - 第 48 页/共 67 页
  </h1>
  <div class="content">
   奉勑遣臣评古今书臣愚短岂敢辄量江海但天防委臣斟酌是非谨品字法如前今法帖第五卷知果书此一叚谓为梁武帝评中兴馆阁书亦曰然误也其畧云王僧防书犹如王谢家子弟縦复不端正奕奕皆有一种风流王子敬书如河朔少年光恱举体沓拖而不可耐羊欣书似婢作夫人不堪位置而举止羞终不似真阮研书如贵胄失品次不复排突英贤王仪同书如晋安帝非不处尊位而都无神明殷均书如髙丽人抗浪非不有意气而姿顔自乏精味徐淮南书如南冈士夫徒尚风轨不免寒乞陶隠居书如吴兴小儿形状未成长而骨体甚峭快吴施书如新亭伧父一往州逢人共语便意态出栁产书如深山道士见人便欲退缩曹喜书如经论道士言不可絶王右军书字势雄强如龙跳天门虎卧凤阁故厯代寳之永以为训蔡邕书骨气洞达爽爽如有神力程旷平书如鸿鹄弄趐颉颃布置初云之见白日萧思话书如舞女低腰仙人啸树李镇东书如芙蓉之出水文防如缕金桓书如快马入阵随人屈曲岂须文谱范懐约真书有力草书无功故知简牍非易皇象书如韵音绕梁孤飞独舞孔琳之书如散花空中流徽自得李巗之书如缕金素月屈玉自照薄绍之书如龙逰在霄缱绻可爱崔子玉书如危峯阻日孤松单枝邯郸淳书应防入矩方圎乃成师宜官书如鹏翔未息翩翩自逝梁鹄书如龙威虎震剑防弩张张伯英书如武帝爱道凭虚欲仙卫恒书如挿花舞女援镜笑春索靖书如飘风忽举鸷鸟乍飞钟繇书如云鹤游天羣鸿戯海行间茂宻实亦难过
　　评十四家　　　　　　　　米　芾
　　米元章采隋唐至本朝得一十四家续之僧智果书虽气骨清健大小相杂如十四五贵胄褊性方循绳墨忽越防矩褚遂良书如驭熟战马举动从人意而别有一种骄色虞世南如学休粮道士神宇虽清而体气疲薾欧阳询如新瘥病人顔色憔悴举动辛勤栁公权如深山道士修养已成神气清健无一防尘俗顔真卿如项羽挂甲樊哙排突硬弩欲张铁柱特立昂然有不可犯之色李邕如乍富小民举动屈强礼节生疎徐浩如蕴徳之士动容温厚举止端正敦尚名节体气纯白沈师如龙逰天表虎踞溪傍神情自若骨法清虚周越如轻薄少年舞劒气势雄健而锋刃交加钱易如美丈夫肌体充恱神气清秀蔡襄如少年女子访云寻雨体态娇娆行歩轻缓多饰繁华蘓舜钦如五陵少年骏马青衫醉眠芳草狂歌翫乐张友直如宫女挿花嫔嫱对镜端正自然别有一种娇态
　　书说　　　　　　　　　　黄庭坚
　　余在黔南时甚觉书字绵弱及移戎州见旧书多可憎大槩十字中有三四差可耳今方悟古人沉着痛快之语但难为知音耳　心能转腕手能转笔书字便如人意古人工书无他异但能用笔耳　余尝评书字中有笔如禅家句中有眼至如右军如湼盘经说伊字具三眼也此要须人自体防得不可见立论便兴诤也　王氏书法以为如锥画沙如印印泥葢言锋藏笔中意在笔前耳承学之人更用兰亭永字以开字中眼目能使学家多拘忌成一种俗气要之右军二言羣言之长也东坡先生云大字难于结宻而无间小字难于寛绰
　　而有余寛绰而有余如东方朔畵像赞乐毅论兰亭禊事诗叙先秦古器科斗文字结宻而无间如焦山崩崖瘗鹤铭永州磨崕中兴颂李斯峄山刻秦始皇及二世皇帝诏近世兼二美如杨少师之正书行草徐常侍之小篆此虽难为俗者言要归毕竟如此如人时五色无主及其神澄意定青黄皂白亦自灿然字书时时临模可得形似大要多取古书细看令入神乃到妙处唯用心不杂廼是入神要路　凡学书欲先学用笔用笔之法欲双钩囘腕掌虚指实以无名指倚笔则有力古人学书不尽临摹张古人书于壁间观之入神则下笔时笔随人意大抵书如人有精神细观则部伍皆中度耳学字既成且养于心中无俗气然后可作以示人为楷式凡作字须熟观魏晋人书会之于心自得古人笔法也欲学草书须精真书知下笔向背则识草书不难工矣　笔力同中有异异中有同后百年如有别书者廼解余语耳张长史折钗股顔太师屋漏痕王右军锥画沙印印泥懐素飞鸟出林惊蛇入草索靖银钩虿尾固是一笔心不知手手不知心法耳若有心与能者争衡后世不朽则与书工艺史同功矣凡书要拙多于巧近世少年作字如新妇子妆梳百种防缀终无烈妇态也　肥字须要有骨痩字须要有肉古人学书学其二处今人学书肥痩皆病又尝偏得其人丑恶处如今人作顔体廼其可慨然者　囘党柏舟书曰书字已佳但疑是单钩肘擘着纸故尚有拘局不放浪意态耳大槩书字楷法欲如快马斫阵草法欲左规右矩此古人妙处也　余寓居开元寺之怡偲堂坐见江山每于此中作草似得江山之助然颠长史狂僧皆倚酒而通神入妙余不饮酒忽十五年虽欲善其事而器不利行笔处时时蹇蹶计遂不得复如醉时书也顾况咏白髪出嫁宫人云凖拟人看似旧时山谷草书无廼似之　晁美叔尝背议予书唯有韵尔至于右军波戈防画一笔无也有附予者若言于陈留予笑之曰若美叔即与右军合者优孟抵掌说谈廼是孙叔敖尔耶往尝有丘敬和者摹放右军书笔意亦润泽便为绳墨所缚不得左右予尝赠之诗中有句云字身藏頴秀劲清问谁学之果兰亭大字无过瘗鹤铭晩有石崖颂中兴小字莫作痴冻蝇乐毅论胜遗教经随人作计终后人自成一家始逼真不知美尝闻此论乎
　　论书法　　　　　　　　　赵孟坚
　　学唐不如学晋人皆能言之夫岂知晋不易学学唐尚不失规矩学晋不从唐人多见不知量也仅能欹斜虽欲媚而不媚翻成畵虎之犬耳何也书字当立间架墙壁则不骩骳思陵书法未尝不圆熟要之于间架墙壁处不着工夫此理可为识者道近得北方旧本虞永兴破邪论序爱而不知其恶也故为此说正坐无墙壁也右军乐毅画赞兰亭最真一一有墙壁者右军一榻直下是也李玮家开皇帖行书之祖于此最昭昭化度及鲁公离惟得此法左右隂阳极明丽丁道护启法寺碑笔右方直下最具此法学者当垂情如此下笔则妍丽方直端重楷正昧此则痴钝墨猪矣黄庭贺防有钟体虽微欹侧隠然亦有墙壁力命表劲利更髙学者毋但狥俗而不究本唯遗教经宛然是经生笔了无神明决非羲笔正如率更之玩长孙无忌面无日团团也识此已又识破懐仁圣教之流入院体也其逸笔处世谓之小正书此书官告体兰亭玉润霜寒诸帖即无此逸笔不知懐仁从何取入使后人未仿羲帖先为此态观之可恶其流于兰溪经藏记乌龙庙记僧有交之集书极矣又须戒徐防稽之浊戒李北海之狂浊在跛偃狂在欹斜唯张従申得大令之通畅无二公之流弊且世云防稽法自兰亭出兰亭即无偃笔也又云北海深悟大令大令不若是之欹跛也跛偃之弊流而为坡公欹斜之弊流而为元章父子矣且如吴朋深得诸葛祯瑶台寺碑笔法的是兰亭中出矣公又生出一节病每下竪笔不直榻下乃仰笔尖锋全无气骨皆清和之弊为隘不恭学者更切自防之自防检之朋友相警悟之前修长中之短亦无畏友以觉其非耳故予深信间架墙壁为要也余自谓学古人当勤媚今人当无心可也中兴后朱壑岩横斜颠倒几若杨少师孙勤川规矩恐下笔不中观者元章曰奴书耳朱吾所取孙吾所戒更从识者评○学隶楷于魏晋之下邈乎无以稽也纵有羲繇之迹号存世者唯乐毅海宇秣陵本尔其唐元度鱼帖本己非古本文次有徳州画像赞而已若所谓力命表固繇精笔古劲几不入俗眼然尊之敬之未容而友之也黄庭固类繇欹侧不中绳墨未学唐人而事此徒成画虎类犬然则欲从入道于楷何从曰仅有三焉化度九成庙堂耳晋宋而下分而南北有丁道防襄阳启法寺兴国寺二石启法最精欧虞之所自出兴国粗甚如出两手天不夀精而夀粗良可叹也北方多朴有体无晋逸雅谓之氊裘气至合于随书同文轨开皇大业以逮武徳之末贞观之初书石无一可议此古今集大成之时也于是虞欧大宏厥声始者虞于龙圣道塲欧于姚辨等刻亦未臻絶诣也及孔子庙堂碑飞来白鹤诗虞为法于世矣化度九成欧独歩于时矣今求楷法舎此三者是南辕而北辙矣三书之法在平正恬澹分间布帛行笔停匀且如横书必两头均平不可如俗书左低右昂搭手从左原过此在八诀所谓千里阵云者也起笔既成冗类如凿如锥则有泛冗锥则尖既不尖又必带冗斯为妙絶及至书到右方住处捺笔不可向下须拥起向上于下如绳直其左方主笔之竪亦结笔在左穿心竪笔是也捺笔直下到立笔处微捺使锋向左如画之右肩突出锋在上竪笔则突出锋在左也又于十字处如中字牛字年字凡是一横一直中停者皆当着心凝然正直平均不可使一髙一低一斜一欹少渉世俗守此法既牢则凡施之间架自然平均使不俗气俗之从生始于徐浩也知兰亭韵致取有映带不知先自背了绳墨欹斜跛偃虽有态度何取态度者书法之余也骨格者书法之祖也今未正骨格先尚态度几何不舎本而求末耶戒之戒之从入之门先敬先戒平平直直轻轻匀匀俗咎率更体为排算固足以攻其短然先排算而尚气脉乃可不排算而求之是未行而先驰理不至尔分间布白勿令偏侧此诚格言每一字为率笔多笔少不同先须分布匀整若此未调顺工何从生又有一般偏旁不可尽律以正者每字必欹嵗字必舛有字不可破中丛字取居中而又左右皆须以古人所书求其义理执一而论第曰中正此李后主顔鲁公为田舎翁又如褚河南所称八分古雅有韵一切尚之甚有疎拙薛少保发越褚体飘透彻一向不回几致迂疎鲁公之正其流也俗诚悬之劲其弊也寒古往今来中庸能鲜千古之下刻心苦神诣其然者要是文章之外唯此足以观人发挥形容有足尚者不忍怠也又尝妄论文章精到尚可改饬字画落笔更不容加工求以益之适或壊之此吾知字书之贵一生眠则画被坐则画地将老无工此艺厥为不易哉　行草宜用枣心笔者以其折袅婉媚然此笔须出锋用之须捺笔锋向左意趣如只用笔腰不用笔尖乃可如真书直竪用尖则施之行草无态度此是要处人多未知之姜尧章孙过庭草书言能笼罨横竪最善发明枣心笔于用之时每难挥运双钩悬腕乆乆得趣其要正在勿使笔尖也○草书虽连绵宛转然须有停笔今长沙所开懐素自叙乃蘓沧浪辈书一向袅折无典则北方有一正本不如此或歇或连乃为正当草极难于拙苏草不及行○晋贤草体虚澹萧散此为至妙唯大令绾秋蛇为文皇所讥至唐旭素方作连绵之笔此黄伯思简斋尧章所不取也今人但见烂然如藤纒者为草书之妙要之晋人之妙不在此法度端严中萧散为胜耳右军三卷仅一半真施老子印证简斋尧章诸公议论去其间伪迹如求屏风帖早乗凉帖止开真帖五卷于海陵当以此为区处【辍耕録曰赵孟坚字子固自号彛斋宋宗室也寓居嘉兴之广陈畵清放不羁好饮酒醉则以酒濡髪歌古乐府自执红牙以节曲】
　　起一成文图　　　　　　　郑　樵【后同】
　　衡为一从为丨【音衮】邪丨为丿【房必切】反丿为□【分勿切】至□而穷折一为□【音及】反□为□【呼旱切】转□为□【音隠】反□为□【居月切了从此见了部】至□而穷折一为□者侧也有侧有正正折为□【即宀字也又音帝又音入】转人为□【侧如切】侧□为【音畎】反为□【音泉】至泉而穷一再折为冂【五犯切】转冂为凵【口犯切】侧凵为匚【音方】反匚为□【音播】至□而穷列一而绕合之方则为□【音围】圎则为○【音星】至○则环转无异势一之道尽矣□【音拄】与一偶一能生□不能生以不可屈曲又不可引引则成丨然□与一偶一能生而□不能生天地之道隂阳之理也
　　因文成象图
　　有到取到上为丅【下】到□【飨】为□【厚】到□【子】为□【他骨切】到□【首】为□【鸟】到□【了】为□【鸟】有反取反□【惠】为□反□【人】为□【化】反□【化】为□【殄】反见为□【呼恳切】反□【止】为□【挞】反□【欠】为□【无音既】反□【余制切】为□【戈支反】反□【可】为□【音可反】有向取向□【父】为□【子】向□【后】为司【司】向□【左】为□【右】向□【凡剧反】为□【居玉反】向爪为□【掌】向□【丑亦反】为□【丑王反】向□【刀】为□【匕】向□【身】为□【衣】向□【居桀反】为□【居月反】向□为□【戕】向□【永】为□【爪音】向□【云】为□【雷】有相向取□【户】相向为□【门】□【阜】相向为□【音阜】□【邑】相向为□【卿又音巷】□相向为□【鬬】有相背取□【止】相背为□【蒲拨反】臣相背为□【谁】□【已】相背为□【弗】□【楚危反】相背为□【舛】有相背向取向为□【音拱】背为□【音攀】向为□为背为□【北】向为□【门】背为□【牖】向为□【姐】背为□有近取取□【天】于【干体】取□【地亦为坤】于【坤体】取□【水】于【坎体】取□【火】于【离体】取□【六】于□取九于□【七】取十于□【五】取□【升】于□【斗】取□【耳】于□【鼻】取□于□【目】取□【鸟】于□【乌】取□于□【隹】有逺取取山于【艮体】取雷于【震体】取风于【巽体】取泽于【兊体】取四五六七八九十于一二三取千于百取万于千取毛于髪取男于女有加取一加一为二二加一为三二加二为亖百加百为皕【必力反】爻加爻为防【陟凡反】山加山为【山所臻山反】水加水为沝【之疉反】有减取减二十为廿【音入】减三十为卉【蘓杳反】减四十为【悉入反】减三十年为卋【世】又有减□【川】为□【浍】减□为□【畎】亦是减法有微加减取加丿为延减丿为延【丑连反】加一为□【聿】减一为□【尼辄口　反　力丿】为囱【楚江反】减丿为囟【息进反】加一为王【于况切】减一为土有上取上向左为□【禾】向右为□【音稽】向左为□【毛】向右为□【手】有下取下向右为□【少】向左为□【子结反】向右为□【诃】向左为□【音考】有中取中贯为□【毌】不贯为□【母】中交为□【交】不交为□有方圎取圎□【围】为○【音星又音槃】方○为□有曲直取曲丨【音衮】为□【乙】直□为丨有离合取离人为几合八为人有纵衡取衡丨为一从一为丨有邪正取正乂为十邪十为乂有顺逆取顺理为□【从】逆理为□【比】有内外中间取○相内为□【音雷又音回】相外为□【邻】相间为□【环】
　　古今殊文图
　　黄帝货货作斤帝喾货货作□髙阳货货作斤商货货作忻又作□又作州子货金货作□周之圜法货作□景王大钱货作□齐公货货作□齐刀别种货作□莒召刀货作北公货刀货作□黄帝货帝作人帝昊金帝作八古文帝作二【此古文常用者未起自何代】师敦帝作□古币金作□黄帝货金作□帝昊金作□帝喾金金作全商钟金作□周钲金作□晋鼎金作金尧泉泉作□又作□商泉庄布泉作彡巨泉泉作丿古尺斗柄泉作□商货布作□又作□齐公布布作大齐布布作□商钟惟作□周敦惟作□商钟子作□周敦子作□【古今殊文多矣以此六条亦足见焉】
　　一代殊文图
　　大昊金昊作□复作□髙阳金髙作□复作□复作□复作□复作□复作□尧泉尧作上复作□又古文尧作壵又作□开元文字尧作士夏货夏作□复作□复作□古文书禹作□云台碑禹作□商货商作□复作□复作□复作□复作□复作□复作用商壶辛作□商卤辛作□祖辛爵辛作□祖戊匜辛作□齐刀齐作品复作□复作□敦又有作□【一代殊文多矣以此八条亦足见焉】
　　诸国殊文图
　　晋姜鼎通作□虢姜鼎通作□宋公鼎公作□鲁公鼎公作□晋姜鼎文作□周公鼎文作□周敦文作□屈生敦君作□姬□簠君作□宋君鼎君作□周敦在作□尹彛在作□父癸鼎在作□父乙彛在作□周公鼎作作□晋姜鼎作作□孔父鼎作作□楚王彛作作□【诸国殊文多矣以此六条亦足见焉】
　　殊文总论
　　观古今殊文与一代殊文则知先儒以义理说文字者徒劳用心一货可说也二货何说乎二货可说也三货四货至于十三货何说乎既有十三文岂亦有十三义乎一髙可说也二髙何说乎二髙可说也三髙四髙五髙六髙何说乎既有六文岂亦有六义乎况此文尽出圣人之手岂圣人之书无义而秦人史之书反有义乎大抵书以记命为本岂在文义以义取文者书之失也后人之书附义成文者皆是依縁意想而取象舎依縁则其意无所繋着此后人之用心也观诸国殊文则知三代之时诸国之书有同有异各随所习而不可彊之使同秦人无知欲使天下好恶趋避尽狥于我易天下之心而同吾之心易天下之面而同我之面
　　论谐声之惑
　　左氏曰止戈为武武非从止凡沚芷齿耻之类从止武从戈从亾从戈以见义从亾以见声古文歌舞之舞作翌振抚之抚作廊庑之庑作庀于古并从亾于今并从无而无于篆文亦作亾则武之从亾又何疑焉若曰武欲见止戈则古之武有作戊者又有作□者戊之前垂象执戈盾之义□之从习有习用干戈之义及戊为戊己之戊□为袭敌之袭【袭敌之袭古作□今用衣袭字】则戎事之武専用武也若曰武有止戈之义又何必曰偃武乎亾之与止易得相紊左氏所见止之讹也武于六书为谐声武戈类也武之从亾亦犹战之从单【音善】戮之从翏【音六】戢之从咠【音缉】戣之从癸皆声之谐也礼记曰祖者且也祖非从且凡置姐之类从且徂祖之类从且【音徂】祖无且义又曰防者也若防之从井而有之义则防也阱也耕也亦可曰防也又曰富也者福也若富之从畐【芳伏切】而有福之义则辐也幅也副也亦可曰福乎若曰角触也商章也秋之为揫春之为蠢皆此类也凡此类是皆不识谐声
　　论象形之惑
　　左氏曰反正为乏正无义也正乃射侯之正【音征】象其形焉正【音征】以受矢乏以藏矢是相反也反正为乏其义在此或曰反正为丏【音沔】丏蔽矢短墙也正以受矢丏以蔽矢是相反也此亦反正为乏之义邪正之正无所象故正用正之正邪用琅琊之邪并协音而假是为假借之书也韩子曰自营为厶【音私】厶非自营之义也厶于篆文作□象男子之势故又音鸟□与□【即了字】敌了者交胫之端也故厶势下垂了状槌上并是象形之文若乃自营之厶与了絶之了并同音而借亦为假借之书叠古作叠祭肉之积在器也从宜祭器也从晶【音精】象积肉之形叠与丰同意丰亦爼豆之衍也雄以疉为古理官决罪三日得其宜乃行故从三日从宜此亦为不识象形者也何用识竒字之多乎能象熊之形许氏谓能熊属则可矣又曰贤能之能何也出象花英之形许氏谓象草木益滋上出亦可矣又曰出进何也是皆惑象形于假借者也三代之前有左氏韩子三代之后有雄许慎犹不达六书之义况他人乎
　　论华梵上
　　诸蕃文字不同而多本于梵书流入中国代有大鸿胪之职译经润文之官恐不能尽通其防不可不论也梵书左旋其势向右华书右旋其势向左华以正错成文梵以编缠成体华则一音该一字梵则一字或贯数音华以直相随梵以横相缀华有象形之文梵亦有之尾作梵有尾垂之形缚作梵有缠缚之象华有省文之字梵亦有之尾本作梵亦省作梵缚本作梵亦省作梵防本作梵亦省作梵华有同声而借之字梵亦有之野作梵而也亦作梵防作梵而陁亦作梵华有协声而借之字梵亦有之微用梵而尾亦用梵萨用梵而散亦用梵华书有二重之义如旧汉书元元休息下元字只作二石鼓文峄山碑重字皆作二梵书一字叠一言重者作一梵三字四字叠三言四言重者亦只作梵华书以目故必详于书梵以口如曲谱然书但识其大畧华之读别声故就声而借梵之读别音故即音而借如史瑟同用梵者师史使瑟亦商音之和也帝亸同用梵者低底帝亸亦商音之和也娑萨同用梵亦商音之和誐孽同梵是为角音之和
　　论华梵中
　　观今七音韵鉴出自西域应琴七天籁所作故从衡正倒展转成图无非自然之文极是精微不比韵书但平上去入而已七音之学学者不可不究华有二合之音无二合之字梵有二合三合四合之音亦有其字华书惟琴谱有之葢琴尚音一音难可一字该必合数字之体以取数音之文二合者取二体也如娑作梵缚作梵二合娑缚则取缚之下体以合于娑而为梵字如啰作梵防作梵曩作梵三合啰防曩则上取啰中取防下取曩而为梵字如悉作梵底作梵哩作梵野亦作梵四合悉底哩野则取悉之上体以合于野之下体而包底哩为错文不必具底哩故其字作梵然二合者是双音合为单音也如双为者焉单为旃双为者与单为诸则双为娑缚单为索双为娑亸单为萨何不即一索足矣安用合娑缚一萨足矣安用合娑亸哉曰华音论读必以一音为一读故虽者焉可以独言旃虽者与可以独言诸也梵音论讽虽一音而一音之中亦有抑髙下故娑防不可以言索娑亸不可以言萨实有防引勾带之状焉凡言二合者谓此音非一亦非二也言三合者谓此音非一非二亦非三也言四合者谓此音非一非二非三亦非四也但言二合者其音独易言三合四合者其音难转大抵华人不善音今梵僧咒雨则雨应呪龙则龙见顷刻之间随声变化华僧虽学其声而无验者实音声之道有未至也
　　论华梵下
　　梵人别音在音不在字华人别字在字不在音故梵书甚简只是数个屈曲耳差别不多亦不成文理而有无穷之音焉华人苦不别音如切韵之学自汉以前人皆不识实自西域流入中土所以韵图之类释子多能言之而儒者皆不识起例以其源流出于彼耳华书制字极宻防画极多梵书比之实相辽邈故梵有无穷之音而华有无穷之字梵则音有妙义而字无文彩华则字有变通而音无锱铢梵人长于音所得从闻入故曰此方真教体清净在音闻我昔三摩提葢从闻中入有目根功徳少耳根功徳多之说华人长于文所得从见入故天下以识字人为贤智不识字人为愚庸
　　古文
　　□【百】□【家】□【姓】□【】□【古】□【文】
　　□【赵】□【钱】□【孙】□【李】□【周】□【吴】□【郑】□【王】□【冯】□【陈】□【褚】□【卫】□【蒋】□【沈】□【韩】□【杨】□【朱】□【秦】□【尤】□【许】□【何】□【吕】□【施】□【张】□【孔】□【曹】□【严】□【华】□【金】□【魏】□【陶】□【姜】□【戚】□【谢】□【邹】□【喻】□【栢】□【水】□【窦】□【章】□【云】□【蘓】□【潘】□【葛】□【奚】□【范】□【彭】□【郎】□【鲁】□【韦】□【昌】□【马】□【苗】□【凤】□【花】□【方】□【俞】□【任】□【袁】□【栁】□【酆】□【鲍】□【史】□【唐】□【费】□【亷】□【岑】□【薛】□【雷】□【贺】□【倪】□【汤】□【滕】□【殷】□【罗】□【毕】□【郝】□【乌】□【安】□【常】□【乐】□【于】□【时】□【傅】□【皮】□【卞】□【齐】□【康】□【伍】□【余】□【元】□【卜】□【顾】□【孟】□【平】□【黄】□【计】□【伏】□【成】□【戴】□【谈】□【宋】□【茅】□【厐】□【熊】□【纪】□【舒】□【屈】□【项】□【祝】□【董】□【梁】□【杜】□【阮】□【蓝】□【闵】□【席】□【李】□【麻】□【强】□【贾】□【路】□【娄】□【危】□【江】□【童】□【顔】□【郭】□【梅】□【盛】□【林】□【刁】□【钟】□【徐】□【丘】□【骆】□【髙】□【夏】□【蔡】□【田】□【樊】□【胡】□【凌】□【霍】□【虞】□【万】□【支】□【柯】□【昝】□【管】□【卢】□【莫】□【经】□【房】□【裘】□【缪】□【干】□【解】□【应】□【宗】□【丁】□【宣】□【贲】□【邓】□【郁】□【单】□【杭】□【洪】□【包】□【诸】□【左】□【石】□【崔】□【吉】□【钮】□【龚】□【程】□【嵇】□【邢】□【滑】□【裴】□【陆】□【荣】□【翁】□【荀】□【羊】□【于】□【惠】□【甄】□【鞠】□【家】□【封】□【芮】□【羿】□【储】□【靳】□【汲】□【邴】□【糜】□【松】□【井】□【叚】□【富】□【巫】□【乌】□【焦】□【巴】□【弓】□【牧】□【隗】□【山】□【谷】□【车】□【侯】□【宓】□【蓬】□【全】□【郗】□【班】□【仰】□【秋】□【仲】□【伊】□【宫】□【】□【仇】□【栾】□【暴】□【甘】□【钭】□【厉】□【戎】□【祖】□【武】□【符】□【刘】□【景】□【詹】□【束】□【龙】□【叶】□【幸】□【司】□【韶】□【郜】□【黎】□【蓟】□薄□【印】□【宿】□【白】□【懐】□【蒲】□【邰】□【从】□【鄂】□【索】□【咸】□【籍】□【赖】□【卓】□【蔺】□【屠】□【防】□【池】□【乔】□【隂】□【郁】□【胥】□【能】□【苍】□【双】□【闻】□【莘】□【党】□【翟】□【谭】□【贡】□【劳】□【逢】□【姬】□【申】□【扶】□【堵】□【冉】□【宰】□【郦】□【雍】□【郤】□【璩】□【桑】□【桂】□【濮】□【牛】□【夀】□【通】□【邉】□【扈】□【燕】□【冀】□【郏】□【浦】□【尚】□【农】□【慕】□【连】□【茹】□【习】□【宦】□【艾】□【鱼】□【容】□【温】□【别】□【庄】□【晏】□【柴】□【瞿】□【阎】□【充】□【向】□【古】□【易】□【慎】□【戈】□【廖】□【庾】□【终】□【暨】□【居】□【衡】□【歩】□【都】□【耿】□【满】□【】□【匡】□【国】□【文】□【冦】□【广】□【禄】□【阙】□【东】□【欧】□【殳】□【沃】□【利】□【蔚】□【越】□【防】□【隆】□【师】□【巩】□【厍】□【聂】□【晁】□【勾】□【敖】□【融】□【冷】□【訾】□【辛】□【阚】□【那】□【简】□【饶】□【空】□【曾】□【母】□【沙】□【乜】□【养】□【鞠】□【须】□【丰】□【巢】□【关】□【蒯】□【相】□【查】□【后】□【荆】□【红】□【防】□【竺】□【权】□【录】□【葢】□【益】□【桓】□【公】
　　□□【覆姓】
　　□□【万俟】□□【司马】□□【欧阳】□□【上官】□□【夏侯】□□【诸葛】□□【闻人】□□【东方】□□【长孙】□□【鲜于】□□【闾丘】□□【申屠】□□【慕容】□□【公孙】□□【尉迟】□□【淳于】□□【皇甫】□□【宇文】□□【钟离】□□【令狐】











　　稗编卷八十一
　　钦定四库全书
　　稗编卷八十二　　　　　明　唐顺之　撰文艺十一【书法】
　　同文备考序　　　　　　　王应电【后同】
　　道也者文之体质也文也者道之神用也六书也者文之辀轴乎溥之宣教眀化逺之垂后宪前故曰王政之始经艺之本也粤昔大猷之时气化纯完文字阐于是经恒明而政日休自时厥后气化漓而文字舛六籍散而治教厖葢文字之兴衰实与道化相为倚伏故圣者作之明者述焉昭代之所隆而否徳之所略也自有书契以来仓颉古文判洪蒙而开之者也意融而理胜文约而义该明如日星贲如草木易而易知简而易从矣歴帝王而降礼制至周始备器灋皆古所未有故字亦多古文之所无史籀变为大篆字学中不可阙焉者也钟鼎多出于三代之季良庸真赝不可复别取二三册而已小篆非圣王是师以六国之所擅作者参以已见画皆如箸以便笔札六书之体于是大壊至又变而隷而楷而草存者几希矣自是以来虽或以篆名家皆子孙于李斯者也或宗古文而真妄杂焉者也至以私意作为竒巧或欲布置以为齐整夸纰者譌以为博滞陋者执守以为经而其义不可复寻矣今欲厘正之茍复循末世支离之迹与之秤量较计议论不愈烦去道不愈逺也哉故欲究作者之意必尽解前人之缚而后可与言也夫三才万物靡不有形象形也者肖其形而识之【□日□月□星□云□水□火□山□石】此字学之本也其渉于影响思虑之所及而不可以形也则以其形而反仄增损或重疉配合【反人为□卪为□仄山为□田为□增木为本末口为□□损木为□月为夕重从□□沝叠品防□□配□□□□合□为□木为□】于形不类而意则可通或配他文成字【土受易明日场心思成相曰想凡动虫生为风禾味入口为和】故曰会意也天地气化也神而不有万物丛生也蠢而无为裁成天地曲成万物惟人而已故酬酢万变纷纭百虑孰非事也以形以意合数文而为经纶之象【从又持肉于示为□事从又持弓矢为□事从哭亾为罨事从目加木为相度之事】故曰处事谓以人处事又曰指事谓指人之事即古语象事之谓也书灋有限而物类无穷字乌能尽之哉主一字之形而以他字之声合之因其形之同而知为是类因其声之异而知为是物是义【雨而从路廷林亏之声则为露霆霖雩日而从夨乡厤京之声则为昊向厯景】故曰形声【霰之从散雺之从矛昨之从乍映之从央】非本声而谐之故又曰谐声也夫声出于天或有余焉或不足焉声之有余也一义而各为一声不能声为之制字也故以一字而转为数声【正转平中转去辟君也转僻譬辟避四声宂卧器也转去声又淫沈酖三声】转注之谓也声之不足也一声而或兼数义不能义为之制字也故以一字而借为数义【风气也借风俗夷东夷也借平又借伤能兽也借才能之草盛长也借往又借语词】假借之谓也前人之论虽各有发明但不无得失且六义人之所常言也三母则人之所未讲也故画母有十虽体有万变不能违也字母二百四十子孙相仍至不能生而止虽字以万计不能遗也声母二十八交错于字母之中虽声以万计亦不能外也自本而该末挈之如珠联网布泝流而还源理之如攻玉捕亾用甲勾乙损盈益亏刋俗而复古定一而同归故知三母可以制字明六义可以释经六义之未定三母之不讲又何六书之云且夫结字有主客笔势有逆顺画有清浊竒正体有向背动静故天文多圆烂然一天星斗地理多方宛如大地山河人道统成参于俯仰动植玉箸施于数目其画直科斗施于主防其画单鸟兽动而草木植取用于鸟迹栁叶也服食居器变动流行化裁于钟鼎诸文也其类有八书灋亦异攷于古文有润色而无造作验之人心有融释而无阻碍电葢窃取之矣后有觉者欲知其方曰法天也崇古也致虚也研几也穷神也天则开而我不与古则因而我无作虚则待其露而不先几则成其能而不惰神则天机流行莫知其所以然而然也可以与于斯义矣昔者周公尝设其官曰谕书名矣见于行事故弗存也孔门尝戴诸言曰书同文矣无王者作故弗为也我太祖髙皇帝操三重之柄兼尊征之善尝命儒臣为正韵矣但日不暇给间以小篆正楷书之譌而未尝以古文正小篆之谬且严于章奏而畧于经史古今刀笔之吏或所玩习而经学士夫多不识知今上嗣位五星聚室夫室天子之北宫也壁实附之为文书之秘府而五星聚焉非天将兴起斯文之兆欤故今三才之义幽隠毕而文字之书明习者众愚也生值其时化机自中光不容掩流不能塞撰述成书然而病困之余功不逮识指归未竟昔汉武中兴大协音乐而未谐厥成倪寛云天子建中和之极兼总条贯金声而玉振之遂一取裁于帝六书之防其必有待于天皇考文而折衷之哉因题曰同文备考云
　　书法指要
　　得此十法则横竪曲直方圆竒耦下笔更莫能逃天下字更不出此犹之昔人所称永字八法但彼止于丶一丨□四法可楷而不可篆故更定十法如左一英日切数之始也又读若鸡单即画卦之竒单字也因三声相混故竝借用一亦借用壹伏羲画卦仓颉制字咸起自一画见天文四　□□网等字从一在上若天葢也丄□□等字从一在下若地载也市壬□从一在中若负荷也二三二二从一而积彡□从一而变
　　丨读若棍教稳切一以贯之也象正直顶天立地形借为击器名画见人容十七师云卦画一竒一耦而隂阳立文字一纵一横而变化行　中串壬从丨在中□□□斗非从丨对列巨□□从丨在旁□□从丨有辅　乀从丨右戾□□字从之丿从丨左戾□□
　　字以之
　　□屮读若彻字见植物一此取其中画象发达透出形丨从□而彻于下也丿□从丨而左右下出也乂字从之□□从□而左右上出也戈字从之卝从丨而左右旁出也丫从丨岐而上彻也□□等字从之□从丨岐而下出也内□□□□等字从之彡从□而重垂于下也
　　俗作畎坤卷切田间水道即水字中画也象水流动形凡画活动变化者皆从之字见地理十　□□□从而重□□从而稍变左右戾也□从而横气之上浮□□从变于天□□□□从变于人□□从变于动物□□□从变于植物□□
　　从变于用物
　　●读若丸象坚实圆浑形画见天文七　□□□□从●在天□□□从●在地□□□从●在人□□从●在动物□□□□从●在植物□□从●在器丶读若主防锐而活□主字从之又读若防□字从之此文从●变体
　　○俗作圆月涓切象天体周旋虚通之形旧误此为盘圜字借用员圆竝非字见天文二　□从○中闪烁形□从○小而连○从○小而单□从○而重□从○自中绕外□从○自外绕中　□从○而得其上半□□□□等字从之别作□从□稍深□□等字从之又作□从□稍杀偒字从之□从○而长也□□等字从之□从○而文理形也□□□等字从之　□从○而得其右半也□□等字从之　□从○而得其左半也□字从之
　　□俗作方法羊切象地体广博平正四维之形借用方或误匚竝非字见地理二　凵从□而得其下半地载形也凵□□□等字从之匚从□而得其左半匪匡等字从之　乚从□而得其东北□直字从之□从□而得其东南□□等字从之□从□而得其西南□从□而得其西北　凸□凹□从□而上下有所益损也
　　□俗作围月圭切四面正方而刓其四隅象九围形字见人道九　○□□字失其乆矣师以袁之中从○为声也取○以易员田之四至□也取□以易方韦之中从□为声也取□以为围　回从□而重重围绕也□从□谐声□□□竝从□防意　匚从□而得其左半范围意也区匽等字从之匚从□左半而下遗防匿字从之□从□右半而少变□字从之
　　□小篆作□义与集同字急切从三合而一之师云合三才之道和而同之以赞化育也字见人道十损其下有覆葢意凡结字在上者多从此□从□而少平为器之葢□□等字从之□从□而少斜草屋欲利水也为余舎之首介宫室之首斜于缶平于舎者也□从□而益锐其上为□□等字□从□而稍圆为弁之首□从□而垂有领为衣之首
　　乂义与五同乂古切从一丨斜而合之交错参伍以成事之意也以其参天两地为五数之五字见人道十一　□□□□从乂而生爻爽防□从乂而重　十从乂而安定也
　　六义贯珠图
　　【此图本出六书本义六义相关图但□□本象形字彼　　　　　因指事之义不明遂误为指事故别为下数图欲使多见则易明也】
&lt;子部,类书类,稗编,卷八十二&gt;
&lt;子部,类书类,稗编,卷八十二&gt;
　　布字原病
　　凡依形布置方为得体茍稍有增减易置遂失其义自明道者观之殊不入目矣今略举数法以见凡例须防此法乃无文之文玩之而知其为正中之奇拙中之巧也
　　字欲充以简作烦○□作□失覆上形○□作米失粒形○□作□误同于木○□作□□作□根从上生皆大病也
　　字欲媚以正作邪以直作曲○□作□失端正形○□□□竝正形也今作□□□于义何居
　　字欲长短相齐以方作长○□作□□作□□作□皆以便偏旁覩其形则全不类矣
　　字欲阔狭相匀以长作阔○□作□□作□□作□因欲称阔字使字形失真义不可寻
　　字欲省以活作死○□作土□作□
　　字欲短分合为离○□字分而为□□字分而为□遂譌从贝□字分为□遂譌□为言
　　相合失体致子母莫辨○□以信为母而从川防意□以仁为母而从女防意今反旁折作□□□以月为母而谐霸声□以衣为母而防集意今反上下析之作□□唯欲字之相称殊失正义
　　字画茍简防义不眀　危色□身竝从人字建首乃与免象鱼召等字同作□人物不分羊昔良艸通作从动植莫辨至失圆之形为围为方皆不精之至也
　　岐阳石鼔考　　　　　　　程大昌
　　元和志曰石鼔文在凤翔府天兴县南二十里石形如鼔其数盈十葢纪周宣王田猎之事即史籕之迹也贞观中吏部侍郎蘓勉纪其事云虞褚欧阳共称古妙虽嵗乆讹缺遗迹尚有可观纪地理者不存纪録尤为可惜案志此言则世人知有岐鼔者自唐而始苏勉欧阳虞诸四子实为之先隋以前未闻也故欧文忠虽甚重其笔画谓非史籕不能为而深疑其竒古如此自周至隋数千百载何以无人采録邪开元以后张懐瓘韦应物韩退之直云宣王之鼔也然详考其语实皆臆度以言无有明着其说得诸何书诸何人者宜乎欧公之不信也若夫窦臮张懐瓘所着则特详矣臮之言曰岐州雍城南有周宣王猎碣十枚竝作鼔形上有篆文今见打本石寻毁失懐瓘书断曰甄丰定六书二曰竒字即史籕体与古文小异其迹有石鼔文存焉葢讽宣王畋猎之作也不知二子此语亦皆臆度之言邪或其尝有所本也欧文忠曰石鼔之文可见者四百六十五字不可识者过半即韩歌所谓牧童敲火牛砺角年深岂免有阙讹者也就其文之可晓者言之有曰我车既攻我马既同者车攻语也有曰其鱼维何维鱮及鲤何以标之维杨及栁则兼记田鱼也凡此数语之可读又苏文忠所谓众星错落仅名斗者也夫其语既与车攻诗合而其所纪田渔又与车攻相似且其字体又为大篆而籕又宣王之史也合此数者若皆可以归诸宣王则无怪乎说者云然矣然古事有可参例者五子之歌即大禹贻后之训伊尹之三风十愆又皆成汤之本语也此乃世臣子孙举先训以明祖述之自尔则古语偶同车攻安得便云宣王诗也惟其字正作籕体似为可证而大篆未必创于史籕古载又有可考也舎此二说则无所执据以名宣鼓矣如予所见则谓此鼔不谓宣鼓而当为成王之鼔也左氏昭四年椒举言于楚子曰成有岐阳之搜杜预曰成王归自奄大搜于岐山之阳杜预之为若言也虽不云搜岐之有遗鼔而谓成搜之在岐阳者即石鼓所奠之地也然则鼔记田渔其殆成王之田之渔也欤宣王固尝出镐而东猎矣其地自属东都故曰四牡厐厐驾言徂东徂东云者以方言之则是自镐出洛也岐在丰西三百余里安得更云徂东也则鼓辞不为车攻之辞亦已明矣鼓辞既不为车攻之辞则何据而云宣王之鼔也今去古逺事之出于疑者不敢不存其旧等之其为可疑焉且从一据之明者而主之犹愈于泛漫臆度故予惟椒举之言既能明记岐搜为成王之搜则其不能明记此搜之有鼔虽为不备若较之唐语絶无的据而専用籕体定为宣王之物者其说差有本祖也古田狩与后世不同名为从田其实阅武其事则登兽数获其意则致众而耀武故武王初集大统因伐兽而陈天命以镇抚在防之诸侯已遂识之于策者所以威逺使来今共见焉尔也此古人讲武识事之深意也然则岐阳之记搜也以鼓而武成之记事也以策以策以鼓其物虽异而记物逺则一意也
　　钟鼎篆韵序　　　　　　　熊朋来
　　钟鼎篆韵自雕戈钩带及凡碑刻古篆皆在焉称钟鼎贵彛器也考工记金有六齐一曰钟鼎之齐此钟鼎之称所从始鲁铸林钟臧武仲论所以作彛器杜氏専言钟鼎故祀器之欵通曰彛頫为钟卬为鼎乃彛器之大者器必有文以逺若鼎盘量铭于经可见已自仓颉象形推类由是形声相推而文字生焉周公之时未改籕已有六书之教孔子之时已改籕尚存科斗之书秦法贵其国字孔氏及秦博士各藏之屋壁济南口授犹可寻声得字安国为隶古定科斗书遂絶矣观汉所得齐器周鼎栢寝之刻栒邑之铭皆有能按其欵识者壁书半已诵既曰定其可知又曰时人无能知果不可知则书何凭直废古从俗尔后日汉求古文遂不复可得削刓简朽乃不如近代纸墨之易于流布唐初盛临摹始有以褚榻碑碣为墨本者东巡之石偃师之槃岐阳之鼔延陵季子之墓篆石泐而墨传然犹未有能摹钟鼎之欵者皇祐始命太常摹歴代器欵为图三馆之士不能尽识于是欧刘李吕考録渐广宣和以后为书遂多博古图之外有晏慧开蔡天启赵明诚荣咨道董彦逺以至黄伯思翟耆年薛尚功诸家相继论述彛鼎古器亦多出政宣之间物常聚于所好也初夏氏仿二徐韵例以唐韵系古篆于时器欵未备其间钟鼎字文缺略颇泛取俗书以备竒字亦未以钟鼎名也政和中王楚作钟鼎篆韵矣薛氏承龙眠之旧图其帖始于调戈因王楚之成书其韵谓之重广乙夘癸亥一再脱槀宜无遗字而帖之所载韵或缺焉商钟有释文韵则曰无音释石鼔已载帖韵则无取鼔自韦韩过于称许适滋羣疑翟氏评周宣遗迹亟称吉日碑而疑鼓刻于维字疑其不类古欵于以可疑其意不逮笔于柳帛君庶等字疑其促长引短以取称夹漈疑秦篆茌平马氏疑宇文周所为然此以论篆非论韵也今为篆韵复安问此固以多文为富尔旧刻夏薛诸韵临移失真昔人所以叹烟墨而悲纸竹也临江杨信父参订旧字博采金石竒古之迹益以奉符党氏韵补夏薛所未收徴余为序其篆则夏商周秦之篆而韵则唐韵也姑以是记字尔钿金戈带之文一时也夹钟昭铃之刻又一时也由古篆下迄斯冰有不可比而同之者亦有籕古错落散在召陵公乗之书或古文阅世而后出或后人仿古而近似审而用之存乎其人矣或曰钟鼎韵之作以备篆刻字文尔刻符摹印亦书学之一家马援不守章句而好论篆文当其拜伏波将军也上书言臣所假伏波将军印文伏字大外响又言成臯令印臯字从白下羊丞印四下羊尉印白下入入下羊即一县长吏印文不同非所以为信事下大司空正郡国印章今按伏旁从大能无外响之笔臯非从羊是乃谐声之字记东观者未有一言以辨之印文职在司空掌以少府犹或譌异况于香奁家记铜私印髙平刻鹊瑞之章元晖奉虎儿之字私志姓字者葢不可胜纪若啸堂所録其来乆矣欧阳公平生惟一字记名后儒求多焉人之好古者鲜矣于记姓名则或好古篆抑好而不能察不如其不知好者也自玉篇起说文弃俗书易籕学废岂唯字书哉音释行世而诗书易不复存古音韵略试士而字音不复通古韵古学虽不止字书辟如剖竹由末而至本是或一道也尝叹汉法试吏人诵史籕之书童习仓颉之教字学犹近古也汉求能读古字者必征齐人以所闻伏生可以考论称山东大师能言尚书齐语相授也孝宣命张敞受齐学遂能读鼎刻以致通显京兆余暇遑及古书无以大其师杜邺从敞子吉得绪余亦以小学名家至于张敞受学所征之师史乃逸其姓名谩曰齐人而已每阅汉史未尝不为斯人叹今信父有力于篆韵盍书其名氏无若齐人然信父名銁以字行
　　论墨刻　　　　　　　　　陶宗仪【后同】
　　淳化阁帖非精于鉴赏者莫能辨其真伪非博于讨论者不可得其源流第六卷中尝记祖石刻之说今复究研大略于稽古之书质正是否于好事之人用赘于此云宋太宗留意翰墨淳化中出御府所藏命侍书王着临搨以枣木镂刻厘为十卷于每卷末篆题云淳化三年壬辰嵗十一月六日奉圣防摹勒上石至仁宗有诏僧希白刻石于秘阁前有目録卷后无篆题世以为二王府帖者非也葢元祐中亲贤宅从禁中借板墨百本但用潘谷墨光辉有余而不甚黟黑又多木横裂纹时有皴皵失字处葢亲贤宅魏王所居魏王二王也又有髙宗绍兴中国子监本其首尾与淳化畧无少异当时御前拓者多用匮纸葢打金银箔者也自后碑工作蝉翼本且以厚纸覆板上隐然为银铤□痕以愚人但损剥非复拓本之遒劲矣初徽宗建中靖国间出内府续所收书令刻石即今续法帖也大观中又奉防摹搨歴代真迹刻石于太清楼字行稍髙而先后之次与淳化则少异其间数帖多寡不同各卷末题云大观三年正月一日奉圣防摹勒上石此蔡京书也而以建中靖国续帖十卷易去嵗月名衔以为后帖又刻孙过庭书谱及贞观十七帖总为二十二卷谓之大观太清楼帖绛帖者尚书郎潘师旦以官帖摹刻于家为石本而写字多譌舛世称为潘驸马帖凡二十卷其次序卷帙虽与淳化官帖不同而实则祖之特有所增益耳单炳文曰淳化官本法帖今不复多见其次绛帖最佳而旧本亦已艰得尝以数本较之字画多不侔炜家藏旧本比之今本多误笔法且俗曹士冕曰帖总二十卷元无字号及断限数目单炳文曹士冕各有模刻本世潘氏析居法帖分而为二其后绛州公库乃得其一于是补刻余帖名东库本第九卷之舛误葢始于此且逐卷逐段各分字号以日月光天徳等二十字为次第后避金主亮讳但庾亮帖内亮字皆去右邉转笔谓之亮字不全本又有新绛本北方别本武冈新旧本福清乌镇彭州资州本木本前十卷等类皆绛帖之别也潭帖者庆厯中刘丞相帅潭日以淳化官帖命慧照大师希白模刻于石置之郡斋增入伤寒十七日王蒙顔真卿诸帖而字行颇髙与淳化阁本差不同逐卷有慧照大师希白重模字而嵗月各异中间缪处甚多朱文公讥其极为可笑者是也潭帖之别则有刘丞相私第本长沙碑匠新刻本三山木本蜀本庐陵萧氏本等类甚多戏鱼即临江帖也元祐间刘次庄以家藏淳化阁帖十巻摹刻于戏鱼堂除去篆题而增释文庆元中四川总领权安节又重摹于利州黔江者黔人秦世章于长沙买石摹僧寳月古法帖十卷寳月慧照也谋舟载入黔中壁之黔江之绍圣院后题云长沙汤正臣重摹鼎帖板本校诸帖增益最多澧阳石刻散失仅存者右军数帖而已又有淳熈修内司本北方印成本乌镇张氏福清李氏本若此之类大抵皆法帖一再之翻摹殊失笔意无足观者汪逵字季路衢州人官至端明殿学士建集古堂藏竒书秘迹金石遗文二千卷着淳化阁帖辨记共十卷极为详备末云其本乃木刻计一百八十四板二千二百八十七行其逐段以一二三四刻于旁或刻人名或有银铤印痕则是木裂其墨乃李廷珪墨黒甚如漆其字精明而丰腴比诸刻为肥刘濳夫曰近人多不识阁帖某家寳藏本皆非真真者字极丰穰有神采如潭绛则太痩临江则太媚又用李廷珪墨印造余始得汪端明所记阁帖行数恨无真帖参校晩使江左用二千楮致一本尤伯晦见之曰寳物也夫真帖可辨者有数条墨色一也他本刋卷数在上板数在下惟此本卷数板数字皆相联属二也他本行数字比帖字小而痩此本行数字比帖中字皆大而浓三也余所得江左本每板皆全纸无接粘处一部十卷无一板不与端明所记合乃知昔人装背之际宁使每板行数或多或寡而不肯剪截辏合者欲存旧帖之真面目四也
　　瘗鹤铭考
　　瘗鹤铭华阳真逸譔上皇山樵鹤夀不知其纪也壬辰嵗得于华亭甲午嵗化于朱方天其未遂吾翔廖廓邪奚夺之遽也廼裹以黄之币藏兹山之下仙家无隐我故立石旌事篆铭不朽词曰相此胎禽浮丘着绖乃征前事我尔铭余欲无言尔其藏灵雷门去鼓华表留形义惟彷佛事亦微尔将何之解化惟宁后荡洪流前固重扃右割荆门歴下华亭奚集真侣瘗尔作铭丹阳外仙尉江隂真宰右刻在镇江焦山下顽石上潮落方可模相为晋王右军书惟宋黄睿东观余论云为陶隐居书良是其曰今审定文格字法殊类陶景景自号华阳隐居今曰真逸者岂其别号与又其着真诰但云己夘嵗而不着年名其他书亦尔今此铭壬辰嵗甲午嵗亦不书年名此又可证云壬辰者梁天监十一年也甲午者十三年也按隐居天监七年东游海岳权驻防稽永嘉十一年乙未嵗始还茅山其弟子周子良仙去为之作即十一年十三年正在华阳矣后又有题丹阳尉江隂宰数字当是效陶书故题于石侧也王逸少以晋惠帝大安二年癸亥嵗年五十九至穆帝升平五年辛酉嵗卒成帝咸和九年甲午嵗逸少方年三十二至永和七年辛亥年三十八始去防稽闲居不应三十二嵗已自称真逸也又未官于朝及闲居时不在华阳以是考之决非王右军书也审矣欧阳文忠公以为不类王右军法而类顔鲁公又疑是顾况云道号同又疑王瓒皆非睿字长孺号云林子邵武人又董逌书跋第六卷载南阳张子厚所记云瘗鹤铭今存于焦山凡文章句读之可识及防画之仅存者百三十余言而所亡失几五十字计其完书葢九行行之全者一十五字而首尾不预焉熈宁三年春余索其逸遗于焦山之隂偶得十二字于乱石间石甚廹隘偃卧其下然后可读故昔人未之见而世不其后又有丹阳外仙江隂真宰八字与华阳真逸上皇山樵为似是真侣之号今取其可考者次序之如此又董君自书其后云文忠集古録谓得六百字今以石校之为行凡十八为字二十五安得字至六百疑书之误也余于崖上又得唐人诗诗在贞观中已列铭后则铭之刻非顾况时可知集古録岂又并诗系之邪又国朝郑枃衍极第二卷论瘗鹤铭而刘有定释云润州图经以为王羲之书或曰华阳真逸顾况号也蔡君谟曰瘗鹤文非逸少字东汉末多善书惟隶最盛至于晋魏之分南北差异钟王楷法为世所尚元魏间尽习隶法自隋平陈中国多以楷隶相参瘗鹤文有楷笔当是隋代书曹士冕曰焦山瘗鹤铭笔法之妙为书家冠冕前辈慕其字而不知其人最后云林子以为华阳隐居为陶景及以句曲所刻隐居朱阳馆帖防校然后众疑释然其鉴赏可谓精矣以余攷之一本山樵下有书字真宰下有立石二字一本我尔铭作出于上真尔其藏灵作纪尔嵗辰张本作丹阳外仙邵亢本作丹阳仙尉又有作丹阳外仙尉者且中间词句太多先后不同尚俟挐舟过子手自模印以稽其得失之一二可也
　　赵明诚金石録　　　　　　洪　迈
　　东武赵明诚徳甫清宪丞相中子也着金石録三十篇上自三代下讫五季鼎钟甗鬲盘匜尊爵之欵识丰碑大碣显人晦士之事迹见于石刻者皆考正伪谬去取褒贬凡为卷二十其妻易安李居士平生与之同志赵没后愍悼旧物之不存乃作后序极道遭罹变故本末今龙舒郡库刻其书而此序不见取比获见元稾于王顺伯因为撮述大槩云予以建中辛巳归赵氏时丞相作吏部侍郎家素贫俭徳甫在太学每月朔望谒告出质衣取半千钱歩入相国寺市碑文书畵归相对展玩咀嚼后二年从官便有穷尽天下古文竒字之志冩未见书买名人书畵古竒器有持徐熙牡丹图求钱二十万留信宿计无所得卷还之夫妇相向惋怅者数日及连守两郡竭俸入以事铅椠每获一书即日勘校装缉得名画器亦摩玩舒卷摘指疵病尽一烛为率故纸札精致字画全整冠于诸家每饭罢坐归来堂烹茶指堆积书史言某事在某书某卷第几叶第几行以中否胜负为饮茶先后中则举桮大笑或至茶覆懐中不得饮而起凡书史百家字不刓缺本不误者輙市之储作副本靖康丙午徳甫守淄州闻防入京师视盈箱溢箧恋恋怅怏知其必不为己物建炎丁未奔大夫人丧南来既长物不能尽载乃先去书之印本重大者畵之多幅者器之无欵识者已又去书之监本者畵之平常者器之重大者所载尚十五车连舻渡淮江其淄州故第所锁十间屋期以明年具舟载之又化为煨烬己酉嵗六月徳甫驻家池阳独赴行都自防上望舟中告别予意甚恶呼曰如传闻城中缓急奈何遥应曰从众必不得已先弃辎重次衣衾次书册次卷轴次古器独宋器者可自负抱与身俱存亡勿防之径驰马去秋八月徳甫以病不起时六宫往江西予遣二吏部所存书二万卷金石刻二千本先往洪州至冬虏陷洪遂尽委弃所谓连舻渡江者又散为云烟矣独余轻小卷轴写本李杜韩栁集世说盐铁论石刻数十副轴鼎鼐十数及南唐书数箧偶在卧内岿然犹存上江既不可往乃之台温之衢之越之杭寄物于嵊县庚戌春官军收叛卒悉取去入故李将军家岿然者十失五六犹有五七簏挈家寓越城一夕为盗穴壁负五簏去尽为吴说运使贱价得之仅存不成部帙残书策数种忽阅此书如见故人因忆徳甫在东莱静治堂装褾初就芸签缥带束十巻作一帙日校二巻防一巻此二千巻有题跋者五百二巻耳今手泽如新墓木已拱乃知有有必有无有聚必有散亦理之常又何足道所以区区记其终始者亦欲为后世好古博雅者之戒云时绍兴四年也易安年五十二矣自叙如此予读其文而悲之为识于是书










　　稗编卷八十二
&lt;子部,类书类,稗编&gt;
  </div>
  <div class="pagination">
   <a href="稗编_page47.html">
    上一页
   </a>
   <span>
    ...
   </span>
   <a href="稗编_page43.html">
    43
   </a>
   <a href="稗编_page44.html">
    44
   </a>
   <a href="稗编_page45.html">
    45
   </a>
   <a href="稗编_page46.html">
    46
   </a>
   <a href="稗编_page47.html">
    47
   </a>
   <span class="current-page">
    48
   </span>
   <a href="稗编_page49.html">
    49
   </a>
   <a href="稗编_page50.html">
    50
   </a>
   <a href="稗编_page51.html">
    51
   </a>
   <a href="稗编_page52.html">
    52
   </a>
   <a href="稗编_page53.html">
    53
   </a>
   <span>
    ...
   </span>
   <a href="稗编_page49.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
