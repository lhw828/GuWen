<!DOCTYPE html>
<html>
<head>
    <meta charset="UTF-8">
    <title>御定子史精华 - 第 26 页/共 31 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定子史精华 - 第 26 页/共 31 页</h1>
    <div class="content">　　御定子史精华卷一百二十五
　　钦定四库全书
　　御定子史精华卷一百二十六
　　言语部二
　　比喻
　　尊天贵风雨【管子万物丨丨而丨丨丨所以尊天者为其莫不受命焉也所以贵风雨者为其莫不待风而动待雨而濡也若使万物释天而更有所受命释风而更有所仰动释雨而更有所仰濡则无为尊天而贵风雨矣】平原之泽奚有于高大山之隈奚有于深【管子大失在身虽有小善不得为贤所谓平原者下泽也虽有小封不得为高故曰丨丨丨丨丨丨丨丨高行在身虽有小过不为不肖所谓大山者山之高者也虽有小隈不以为深故曰丨丨丨丨丨丨丨丨】祈羊沈玉【管子山高而不崩则丨丨至矣渊深而不涸则丨丨极矣】怀绳与准钩【管子丨丨丨丨丨夫绳扶拨以为正准坏险以为平钩入枉而出直此言圣君贤佐之制举也博而不失因以备能而无遗】风雨无乡而怨怒不及【管子风漂物者也风之所漂不避贵贱美恶雨濡物者也雨之所堕不避大小强弱风雨至公而无私所行无常乡人虽遇漂濡而莫之怨也故曰丨丨丨丨丨丨丨丨丨也】蛟龙得水而神可立【管子蛟龙水虫之神者也乗于水则神立失于水则神废人主天下之有威者也得民则威立失民则威废蛟龙待得水而后立其神人主待得民而后成其威故曰丨丨丨丨丨丨丨丨也】虎豹托幽而威可载【管子虎豹兽之猛者也居深山广泽之中则人畏其威而载之人主】
　　【天下之有势者也深居则人畏其势故虎豹去其幽而近于人则人得之而易其威人主去其门而廹于民则民轻之而傲其势故曰丨丨丨丨丨丨丨丨也】迹求履宪【管子犹丨丨丨之丨也夫焉有不适善注迹者履之所出宪法也拟迹而求履法履法可得】蜚蓬之问不在所宾【管子无仪法程式蜚摇而无所定谓之蜚蓬之问蜚蓬之问明主不听也无度之言明主不许也故曰丨丨丨丨丨丨丨丨】燕雀之集道行不顾【管子道行则君臣亲父子安诸生育故明主之务务在行道不顾小物燕雀物之小者也故曰丨丨丨丨丨丨丨丨】堂上百里堂下千里门廷万里【管子丨丨逺于丨丨丨丨逺于丨丨丨丨逺于丨丨今歩者一日百里之情通矣堂上有事十日而君不闻此所谓逺于百里也歩者十日千里之情通矣堂下有事一月而君不闻此所谓逺于千里也歩者百日万里之情通矣门廷有事期年而君不闻此所谓逺于万里也】景不为曲物直响不为恶声美【管子丨丨丨丨丨丨丨丨丨丨丨丨是以圣人明乎物之性者必以其类来也故君子绳绳乎愼其所先】鸟飞准绳【管子丨丨丨丨此言大人之义也夫鸟之飞也必还山集谷不还山则困不集谷则死山与谷之处也不必正直而还山集谷曲则曲矣而名绳焉以为鸟起于北意南而至于南起于南意北而至于北茍大意得不以小缺为伤】大意得不以小缺为伤【见上】一树百获【管子一年之计莫如树谷十年之计莫如树木百年之计莫如树人一树一获者谷也一树十获者木也丨丨丨丨者人也】立朝夕于运均之上【管子不明于则而欲出号令犹丨丨丨丨丨丨丨丨担竿而欲定其末】朝揉轮而夕乗车【管子不明于化而欲变俗易教犹丨丨丨丨丨欲丨丨】鼎足【管子召忽曰吾三人者之于齐国也譬之犹丨之有丨也去一焉则必不立矣按三人召忽管仲鲍叔】左书右息【管子不明于法而欲治民一众犹丨丨而丨丨之注反用左手书右手息而不动倒行逆施之譬】百马伐骥【管子骥之材而百马伐之骥必罢矣】泽下尺生上尺【管子如天雨然丨丨丨丨丨丨注泽从上降润有一尺则苗从下生上引一尺泽下降苗上引犹君恩下流人心上就也】使水逆流【管子不明于决塞而欲殴众移民犹丨丨丨丨】唯陶所为恣冶所铸【管子犹埴之在埏也丨丨之丨以丨犹金之在鑪丨丨之丨以丨】水平云平【管子丨丨而不流无源则遫竭丨丨而雨不甚无委云雨则遫已】毋代马走毋代鸟飞【管子丨丨丨丨使尽其力丨丨丨丨使其羽翼毋先物动以观其则】风与波【管子能若夫丨丨丨乎唯其所欲适】登春台【老子众人熙熙如享大牢如丨丨丨】飘风骤雨【老子丨丨不终朝丨丨不终日孰为此者天地天地尚不能乆而况于人乎】跂者不立跨者不行【老子丨丨丨丨丨丨丨丨自见者不明自是者不彰自伐者无功自矜者不长注跂进也谓贪权慕名进取功荣也则不可以久立身行道也自以为贵而跨于人众共蔽之使不得行】琭琭如玉珞珞如石【老子不欲丨丨丨丨丨丨丨丨注琭琭喻少珞珞喻多玉少故见贵石多故见贱言不欲如玉为人所贵如石为人所贱当处其中也】合抱之木生于豪末【老子为之于未有治之于未乱丨丨丨丨丨丨丨丨九层之台起于累土千里之行始于足下】九层之台起于累土【见上】千里之行始于足下【见上】操烟之徒【晏子五尺童子操寸之烟天下不能足以薪今君之左右皆丨丨丨丨而君终不知】星之昭昭不若月之曀曀【晏子丨丨丨丨丨丨丨丨丨丨小事之成不若大事之废君子之非贤于小人之是也】社防【晏子景公问于晏子曰治国何患晏子对曰患夫丨丨公曰何谓也对曰夫社束木而涂之防因往托焉熏之则恐烧其木灌之则恐败其途此防所以不可得杀者以社故也夫国亦有焉人主左右是也】公狗之猛【晏子人有酤酒者为器甚洁清置表甚长而酒酸不售问之里人其故里人云丨丨丨丨人挈器而入且酤公酒狗迎而噬之此酒所以酸而不售也夫国亦有猛狗用事者是也】美哉水乎清清坚哉石乎落落【晏子景公问晏子廉政而长久其行何也晏子对曰其行水也丨丨丨丨丨丨其浊不无雩途其清无不洒除是以长久也公曰廉政而遫亡其行何也对曰其行石也丨丨丨丨丨丨视之则坚循之则坚内外皆坚无以为久是以遫亡也】鹿生于野命悬于厨【晏子丨丨丨丨丨丨丨丨婴命有繋矣】临难而遽铸兵噎而遽掘井【晏子夫愚者多悔不肖者自贤溺者不问坠迷者不问路溺而后问坠迷而后问路譬之犹丨丨丨丨丨丨丨丨丨丨丨虽速亦无及已】秋蓬【晏子辅拂无一人谄谀我者甚众譬之犹丨丨也孤其根而美枝叶秋风一至根且拔矣】悬牛首卖马肉【晏子灵公好妇人而丈夫饰者国人尽服之公使吏禁之曰女子而男子饰者裂其衣断其带裂衣断带相望而不止晏子见公问曰寡人使吏禁女子而男子饰裂断其衣带相望而不止者何也晏子对曰君使服之于内而禁之于外犹丨丨丨于门而丨丨丨于内也公何以不使内不服则外莫敢为也公曰善使内勿服逾月而国莫之服】假以指喻【子华子太古之圣人所以范世训俗者有直言者有曲言者直言者直以情贡也曲言者丨丨丨丨也言之致曲则其传也久传久而譌则知者正之譌甚而淆乱则知者止之夫黄帝之治天下也其精微之感荡上浮而下沉故为百福之宗为百福之所宗则是百神受职于庭也帝乃采铜者链刚质也登彼首山就高明也作为大炉鼔神化也神鼎熟物之器也上水而下火二气升降以相济中和之实也羣龙者众阳气也云者龙属也帝乡者灵台之关而心术之变也帝之谓所类也形也气也知识也虽与人同尔然而每成而毎上也每成而每上则其精微之所彻达神明之所之适其去人也逺矣羣小臣知识之所不及者也攀龙之胡有见于下也不得上升无见于上也有见于下无见于上者士也上下无见者民也弓裘衣冠者帝所以善世制俗之具也民无见也怀其所以治我者而已矣故帝之逝也号以决其慕藏以奉其传此假以指喻之言也而人且亟传之以相诋欺甚矣世之好谲怪也】曲言【见上】拯溺锤石救火投薪【邓析子令烦则民诈政扰则民不定不治其本而务其末譬如丨丨丨之以丨丨丨丨之以丨】倒裳索领【邓析子责疲者以举千钧责兀者以及走马驱逸足于庭求猨防于槛斯逆理而求之犹丨丨而丨丨】抱薪加火烁者先然平地注水湿者先濡【邓析子谋莫难于必听事莫难于必成成必合于数听必合于情故丨丨丨丨丨丨必丨丨丨丨丨丨丨丨必丨丨故曰动之以其类安有不应者独行之术也】染苍则苍染黄则黄【墨子子墨子言见染丝者而叹曰丨于丨丨丨丨于丨丨丨所入者变其色亦变五入而已为五色矣故染不可不慎也】鱼水不务陆将何及【墨子昔者晋有六将军而智伯莫为强焉计其土地之博人徒之众欲以抗诸侯以为英名攻战之速故差论其爪牙之士皆列舟车之众以攻中行氏而有之以其谋为既已足矣又攻兹范氏而大败之并三家以为一家而不止又围赵襄子于晋阳及若此则韩魏亦相从而谋曰古者有语唇亡则齿寒赵氏朝亡我夕从之赵氏夕亡我朝从之诗曰丨丨丨丨丨丨丨丨乎是以三主之君一心戮力辟门除道奉甲兴士韩魏自外赵氏自内撃智伯大败之】敺骥【墨子子墨子怒耕柱子耕柱子曰我毋俞于人乎子墨子曰我将上大行驾骥与羊我将谁敺耕柱子曰将丨丨也子墨子曰何故敺骥也耕柱子曰骥足以责子曰我亦以子为足以责】童子为马【墨子大国之攻小国譬犹丨丨之丨丨也童子之为马足用而劳今大国之攻小国也攻者农夫不得耕妇人不得织以守为事攻人者亦农夫不得耕妇人不得织以攻为事故大国之攻小国也譬犹童子之为马也】文轩敝轝粱肉糟糠锦绣裋褐【墨子子墨子见王曰今有人于此舍其文轩邻有敝轝而欲窃之舍其文绣邻有防褐而欲窃之舍其粱肉邻有糟糠而欲窃之此为何若人王曰必为窃疾矣子墨子曰荆之地方五千里宋方五百里此犹丨丨之与丨丨也荆有云梦犀兕麋鹿满之江汉之鱼鼈鼋鼍为天下富宋所为无雉兎狐狸者也此犹丨丨之与丨丨也荆有长松文梓楩楠豫章宋无长木此犹丨丨之与丨丨也臣以三事之攻宋也为与此同类王曰善哉】分定【尹文子彭曰雉兎在野众人逐之分未定也鸡豕满市莫有志者丨丨故也】飞蓬乘风【商子今夫丨丨遇飘风而行千里丨丨之势也】投防分马【慎子夫投钩以分财丨丨以丨丨非钩防为均也使得美者不知所以美使得恶者不知所以恶此所以塞愿望也】海与山争水海必得之【慎子不聪不明不能王不瞽不聋不能公丨丨丨丨丨丨丨丨丨】醉者神全【列子夫醉者之坠于车也虽疾不死骨节与人同而犯害与人异其神全也乘亦弗知也坠亦弗知也死生惊惧不入乎其胸是故遌物而不慴彼得全于酒而犹若是而况得全于天乎】尧牵舜菙【列子君见其牧羊者乎百羊为羣使五尺童子荷菙而随之欲东而东欲西而西使丨丨一羊丨荷丨而随之则不能前矣】争鱼者濡争兽者趋【列子丨丨丨丨丨丨丨丨非乐之也】岐路之中又有岐【列子杨子之邻人亡羊既率其党又请杨子之防追之杨子曰嘻亡一羊何追者之众邻人曰多岐路既反问获羊乎曰亡之矣曰奚亡之曰丨丨丨丨丨丨丨焉吾不知所之所以反也杨子戚然变容不言者移时不笑者竟日】白往黑归【列子杨朱之弟曰布衣素衣而出天雨解素衣衣缁衣而反其狗不知迎而吠之杨布怒将扑之杨朱曰子无扑矣子亦犹是也向者使汝狗丨而丨丨而丨岂能无怪哉】爝火【庄子日月出矣而丨丨不息其于光也不亦难乎时雨降矣而犹浸灌其于泽也不亦劳乎】乐出虚蒸成菌【庄子喜怒哀乐虑叹变慹姚佚启态丨丨丨丨丨丨日夜相代乎前而莫知其所萌】今日适越而昔至【庄子夫随其成心而师之谁独且无师乎奚必知代而心自取者有之愚者与有焉未成乎心而有是非是丨丨丨丨丨丨丨也】医门多疾【庄子回尝闻之夫子曰治国去之乱国就之丨丨丨丨愿以所闻思其则庶几其国有瘳乎】山木自寇膏火自煎【庄子丨丨丨丨也丨丨丨丨也桂可食故伐之漆可用故割之人皆知有用之用而莫知无用之用也】桂伐漆割【见上】鉴于止水【庄子人莫鉴于流水而丨丨丨丨】藏舟于壑藏山于泽【庄子夫丨丨丨丨丨丨丨丨谓之固矣然而夜半有力者负之而走昧者不知也】有力者负之而走【见上】续鳬断鹤【庄子鳬胫虽短续之则忧鹤胫虽长断之则悲故性长非所断性短非所续无所去忧也】亡羊【庄子臧与谷二人相与牧羊而俱亡其羊问臧奚事则挟箧读书问谷奚事则博塞以游二人者事业不同其于亡羊均也】胠箧探囊发匮【庄子将为丨丨丨丨丨丨之盗而为守备则必摄缄縢固扄鐍此世俗之所谓知也然而巨盗至则负匮掲箧担囊而趋惟恐缄縢扄鐍之不固也然则向之所谓知者今乃为大盗积者也】播糠迷目蚊虻噆肤【庄子老曰夫丨丨丨丨则天地四方易位矣丨丨丨丨则通夕不寐矣】大泽礨空大仓稊米【庄子计四海之在天地之间也不似礨空之在大泽乎计中国之在海内不似稊米之在大仓乎】仁义先王之蘧庐【庄子丨丨丨丨丨丨丨也止可以一宿而不可久处觏而多责】推舟于陆【庄子夫水行莫如用舟而陆行莫如用车以舟之可行于水也而求推之于陆则没世不行寻常今古非水陆与周鲁非舟车与今蕲行周于鲁是犹丨丨丨丨也】柤梨橘柚味相反而皆可口【庄子故譬三皇五帝之礼义法度其犹丨丨丨丨邪其丨丨丨丨丨丨于丨】褚小怀大绠短汲深【庄子丨丨者不可以丨丨丨丨者不可以丨丨夫若是者以为命有所成而形有所适也】求马唐肆【庄子女殆着乎吾所以着也彼已尽矣而女求之以为有是丨丨于丨丨也注唐肆非停马处】去其害马者【庄子夫为天下者亦奚以异乎牧马者哉亦去其害马者而已矣】椎拍輐断【庄子丨丨丨丨与物宛转注法家虽妙犹有椎拍故未泯合】无婴逆鳞【韩非子夫龙之为虫也柔可狎而骑也然其防下有逆鳞径尺若人有婴之者则必杀人人主亦有逆鳞说者能无婴人主之逆鳞则几矣】飞必冲天鸣必惊人【韩非子楚庄王莅政三年无令发无政为也右司马御座而与王隐曰有鸟止南方之阜三年不翅不飞不鸣嘿然无声此为何名王曰三年不翅将长羽翼不飞不鸣将以观民则虽无飞丨丨丨丨虽无鸣丨丨丨丨子释之不谷知之矣处半年乃自听政所废者十所起者九诛大臣五举处士六而邦大治】越人不疑羿慈母逃弱子【韩非子羿执鞅持扞操弓关机越人争为持的弱子扞弓慈母入室闭戸故曰可必则丨丨丨丨丨不可必则丨丨丨丨丨】一叶之行【韩非子宋人有为其君以象为楮叶者三年而成丰杀茎柯毫芒繁泽乱之楮叶之中而不可别也此人遂以功食禄于宋邦列子闻之曰使天地三年而成一叶则物之有叶者寡矣故不乘天地之资而载一人之身不随道理之数而学一人之智此皆丨丨丨丨也】三人成虎【韩非子厐防与太子质于邯郸谓魏王曰今一人言市有虎王信之乎曰不信二人言市有虎王信之乎曰不信三人言市有虎王信之乎王曰寡人信之厐防曰夫市之无虎也明矣然而丨丨言而丨丨今邯郸之去魏也逺于市议臣者过于三人愿王察之厐恭从邯郸反竟不得见】楚人鬻珠秦伯嫁女【韩非子楚王谓田鸠曰墨子者显学也其身体则可其言多而不辩何也曰昔秦伯嫁其女于晋公子令晋为之饰装从衣文之媵七十人至晋晋人爱其妾而贱公女此可谓善嫁妾而未可谓善嫁女也楚人有卖其珠于郑者为木兰之柜薰桂椒之椟缀以珠玉饰以玫瑰辑以羽翠郑人买其椟而还其珠此可谓善卖椟矣未可谓善鬻珠也今世之谈也皆道辩说文辞之言人主览其文而忘有用墨子之说传先王之道论圣人之言以宣告人若辩其辞则恐人怀其文忘其直以文害用也此与丨丨丨丨丨丨丨丨同类故其言多不辩】尘饭涂羮【韩非子夫婴儿相与戏也以尘为饭以涂为羮以木为胾然至日晚必归饟者丨丨丨丨可以戏而不可食也】守株【韩非子宋人有耕田者田中有株兎走触株折颈而死因释其耒而丨丨兾复得兎兎不可复得而身为宋国笑】氷炭不同器而久寒暑不兼时而至【韩非子夫丨丨丨丨丨丨丨丨丨丨丨丨丨丨杂反之学不两立而治】磐石千里不可谓富象人百万不可为强【韩非子丨丨丨丨丨丨丨丨丨丨丨丨丨丨丨丨石非不大数非不众也而不可谓富强者磐不生粟象人不可使距敌也】玉巵无当【韩非子堂谿公见昭侯曰今有白玉之巵而无当有瓦器而有当君渇将何以饮君曰以瓦器堂谿公曰白玉之巵美而君不以饮者以其无当邪君曰然堂谿公曰为人主而漏泄其羣臣之语譬犹丨丨之丨丨堂谿公每见而出昭侯必独卧惟恐梦言泄于妻妾】登高而招顺风而呼【荀子丨丨丨丨臂非加长也而见者逺丨丨丨丨声非加疾也而闻者彰】所渐者然【荀子兰槐之根是为芷其渐之君子不近庶人不服其质非不美也丨丨丨丨也】挈裘领【荀子将原先王本仁义则礼正其经纬蹊径也若丨丨丨诎五指而顿之顺者不可胜数也不道礼宪以诗书为之譬之犹以指测河也以戈舂黍也以锥飱壶也不可以得之矣】指测河戈舂黍锥飱壶【见上】厌源开渎【荀子丨其丨丨其丨江河可竭】六骥不致【荀子一进一退一左一右丨丨丨丨】曲得所谓【荀子府然若渠堰櫽括之于己也丨丨丨丨焉然而不折伤】度已以绳接人用抴【荀子故君子之丨丨则丨丨丨丨则丨丨度已以绳故足以为天下法则矣接人用抴故能寛容因求其成天下之大事矣】咶天【荀子是犹伏而丨丨救经而引其足也】霜雪将将【荀子诗云如丨丨之丨丨如日月之光明】觉跌千里【荀子杨朱哭衢途曰此夫过举蹞歩而丨丨丨丨者夫哀哭之】川渊深山林茂【荀子丨丨丨而鱼鼈归之丨丨丨而禽兽归之】郊草不瞻旷芸【荀子堂上不粪则丨丨丨丨丨丨】塼涂塞江海僬侥戴太山【荀子譬之是犹以丨丨而丨丨丨也以丨丨而丨丨丨也蹎跌碎折不待顷矣】墨以为明【荀子诗曰丨丨丨丨狐狸其苍此言上幽而下险也】欲南无多恶北无寡【荀子假之有人而丨丨丨丨而丨丨丨丨岂谓夫南者之不可尽也离南行而北走也哉注有人欲徃南而恶徃北也欲南无多谓南虽至多犹欲之也恶北无寡谓北虽至寡犹恶之也言此人既欲南而恶北岂为夫南之不可得尽因肻舍南而走北乎】眸而见之【荀子今夫亡箴者终日求之而不得其得之非目益明也丨丨丨丨也心之扵虑亦然】见大水必观【荀子孔子观于东流之水子贡问扵孔子曰君子之所以丨丨丨丨丨焉者是何孔子曰夫水大徧与诸生而无为也似徳其流也埤下拘必循其理似义其洸洸乎不淈尽似道若有决行之其应佚若声响其赴百仞之谷不惧似勇主量必平似法盈不求摡似正淖约防逹似察以出以入以就鲜洁似善化其万折也必东似志是故君子见大水必观焉】及其得也必以饵故【荀子曽子病曾元持足曽子曰元志之吾语汝夫鱼鼈鼋鼍犹以渊为浅而崛其中鹰鸢犹以山为卑而增巢其上丨丨丨丨丨丨丨丨故君子茍能无以利害义则耻辱亦无由至矣】弓调马服【荀子丨丨而后求劲焉丨丨而后求良马士信慤而后求知能焉】不长一类不私一物【吕氏春秋隂阳之和丨丨丨丨甘露时雨丨丨丨丨】取之众白【吕氏春秋天下无粹白之狐而有粹白之裘丨丨丨丨也】石不夺坚丹不夺赤【吕氏春秋丨可破也而丨可丨丨丨可磨也而丨可丨丨坚与赤性之有也性也者所受扵天也非择取而为之也】竭泽焚薮【吕氏春秋雍季曰丨丨而渔岂不获得而明年无鱼丨丨而田岂不获得而明年无兽诈伪之道虽今偷可后将无复非长术也】契舟求剑【吕氐春秋楚人有渉江者其剑自舟中坠扵水遽丨其丨曰是吾剑之所从坠舟止从其所契者入水求之舟已行矣而剑不行丨丨若此不亦惑乎】有居车无去车【吕氏春秋人与骥俱走则人不胜骥矣居于车上而任骥则骥不胜人矣人主好治人官之事则是与骥俱走也必多所不及矣夫人主亦丨丨丨丨丨丨则众善皆尽力竭能矣】兎化而狗则不为兎【吕氏春秋非狗则不得兎丨丨丨丨丨丨丨丨】射鱼指天【吕氏春秋非其人而欲有功譬之若夏至之日而欲夜之长也丨丨丨丨而欲发之当也舜禹犹苦困而况俗主乎】絶江托船致逺托骥【吕氏春秋丨丨者丨于丨丨丨者丨于丨霸王者托于贤】塞上马【淮南子近丨丨之人有善术者丨无故亡而入胡人皆吊之其父曰此何遽不为福乎居数月其马将胡骏马而归人皆贺之其父曰此何遽不能为祸乎家富良马其子好骑堕而折其髀人皆吊之其父曰此何不遽为福乎居一年胡人大入塞丁壮者引而战近塞之人死者十九此独以跛之故父子相保】礼乐为钩仁义为饵【淮南子是故以道为竿以德为纶丨丨丨丨丨丨丨丨投之扵江浮之于海万物纷纷孰非其有】胶漆相贼氷炭相息【淮南子天下莫相憎于胶漆而莫相爱于氷炭丨丨丨丨丨丨丨丨也】百舌之声不脂之戸【淮南子人有多言者犹丨丨丨丨人有少言者犹丨丨丨丨注不脂之户难开闭也】唯止能止众止【淮南子矢之发无能贯待其止而能有穿丨丨丨丨丨丨】貍变则豹豹变则虎【扬子圣人虎别其文炳也君子豹别其文蔚也辩人貍别其文萃也丨丨丨丨丨丨丨丨】龙蟠蚖肆【扬子丨丨于泥丨其丨矣蚖哉蚖哉恶覩龙之志也与】六翮傅尸鸠【扬子鹪明冲天不在丨丨乎拔而丨丨丨其累矣夫】貂狐燠【扬子或问处秦之世抱周之书益乎曰举世寒丨丨不亦丨乎】刚则甈柔则坯【扬子甄陶天下者其在和乎丨丨丨丨丨丨】方斧方刀【扬子始皇丨丨将相丨丨六国方木将相方肉】凤鸣鸷翰【扬子孔子读而仪秦行何如也曰甚矣丨丨而丨丨也】航不浆冲不荠【扬子或问丨丨丨丨丨丨有诸曰有之或曰大器固不周于小乎曰斯械也君子不械注楼航不挹浆冲车不载荠】麟之仪仪凤之师师【扬子丨丨丨丨丨丨丨丨其至矣乎螭虎桓桓鹰隼防防未至也】蜉蝣校巨鳌白芨料大椿【抱朴子目察百歩不能了了而欲以所见为有所不见为无则天下之所无者亦必多矣所谓以指测海指极而云水尽者也丨丨丨丨丨丨丨丨丨丨岂所能及哉】以指测海指极而云水尽【见上】金舟玉马【抱朴子丨丨不能凌阳侯之波丨丨不任骋千里之迹也】禽鱼结侣氷炭同器【抱朴子丨丨之丨丨丨丨之丨丨欲其乆合安可得乎】枯杨瑚簋【抱朴子比之材也则结根于嵩岱者虽竦盖千仞垂隂万亩而莫之知也挿株于途要者虽钩曲戻细而速朽而犹见用也故庙堂有丨丨之丨丨穷谷多不伐之梓豫也】琼艘瑶楫金弧玉弦【抱朴子丨丨丨丨无渉川之用丨丨丨丨无激矢之能】牛缘木马逐鸟【抱朴子及责如此之人令信神仙是使丨丨丨丨丨丨也】投鱼于渊寘猿于木【文中子杨素谓子曰甚矣古之为衣冠裳履何朴而非便也子曰先王法服不其深乎为冠所以庄其首也为履所以重其足也衣裳防如剑佩锵如皆所以防其躁也故曰俨然人望而畏之以此防民犹有疾驱于道者今舍之曰不便是丨丨丨丨丨丨丨丨也天下庸得不驰骋而狂乎引之者非其道也】流为川塞为渊升则云施则雨潜则润【文中子太原府君曰天下冇道圣人推而行之天下无道圣人述而藏之所谓丨之斯丨丨焉丨之斯丨丨焉丨丨丨丨丨丨丨丨丨何徃不利也】厚栋任重【国语不丨其丨不能丨丨重莫如国栋莫如徳】醉怒醒喜【国语丨而丨丨而丨庸何伤】卬浦【国语夫教者因体能质而利之者也若川然有原以丨丨而后大】一个负矢百羣皆奔【国语夫吴民离矣体有所倾譬如羣兽然丨丨丨丨将丨丨丨丨王其无方收也】农夫作耦【国语昔吾先王体徳圣明逹于上帝譬如丨丨丨丨以刈杀四方之蓬蒿以立名于荆此则大夫之力也】自逾短垣【国语今君掩王东海以淫名闻于天子君有短垣而自逾之况蛮荆则何有于周室】连鸡【战国策诸侯不可一犹丨丨之不能俱止于栖亦明矣】两虎相鬭驽犬受敝【战国策顷襄王二十年秦白起拔楚西陵或拔鄢郢夷陵烧先王之墓王徙东北保于陈城楚遂削弱为秦所轻于是白起又将兵来伐楚人有黄歇者逰学博闻襄王以为辩故使于秦説昭王曰天下莫强于秦楚今闻大王欲伐楚此犹丨丨丨丨而丨丨丨其丨不如善之】纆牵长【战国防叚干越人谓新城君曰王良之弟子驾云取千里马遇造父之弟子造父之弟子曰马不千里王良弟子曰马千里之马也服千里之服也而不能取千里何也曰子丨丨丨故纆牵于事万分之一也而难千里之行今臣虽不肖于秦亦万分之一也而相国见臣不释塞者是纆牵长也】指大于臂臂大于股【战国策臣未尝闻丨丨丨丨丨丨丨丨若有此则病必甚矣】舆瓢【战国策百人丨丨而趋不如一人持而走疾百人诚舆瓢瓢必裂】怀宝夜行【战国防臣闻丨重寳者不以丨丨任大功者不以轻敌】骐骥之衰孟贲之倦【战国防丨丨丨丨也驽马先之丨丨丨丨也女子胜之】百兽畏虎【战国防荆宣王问羣臣曰吾闻北方之畏昭奚恤也果诚何如羣臣莫对江乙对曰虎求百兽而食之得狐狐曰子无敢食我也天帝使我长百兽今子食我是逆天帝命也子以我为不信吾为子先行子随我后观百兽之见我而敢不走乎虎以为然故遂与之行兽见之皆走虎不知畏已而走也以为畏狐也今王之地方五千里带甲百万而専属之昭奚恤故北方之畏奚恤也其实畏王之甲兵也犹丨丨之丨丨也】积羽沉舟【战国防张仪为秦连横说魏王曰臣闻丨丨丨丨羣轻折轴众口铄金故愿大王之熟计之也】至楚北行【战国防魏王欲攻邯郸季梁闻之中道而反衣焦不申头尘不去徃见王曰今者臣来见人于大行方北面而持其驾告臣曰我欲之楚臣曰君之楚将奚为北面曰吾马良臣曰马虽良此非楚之路也曰吾用多臣曰用虽多此非楚路也曰吾御者善此数者愈善而离楚愈逺耳今王动欲成霸王举欲信于天下恃王国之大兵之精鋭而攻邯郸以广地尊名王之动愈数而离王愈逺耳犹丨丨而丨丨也】井中求火【战国防夫攻形不如越攻心不如吴而君臣上下少长贵贱毕呼霸王臣窃以为犹之丨丨而谓曰我将为尔丨丨也】抟牛之蝱不可以破虮虱【史记项羽纪项羽曰吾闻秦军围赵王钜鹿疾引兵渡河楚击其外赵应其内破秦军必矣宋义曰不然夫丨丨丨丨丨丨丨丨丨丨今秦攻赵战胜则兵罢我承其敝不胜则我引兵鼓行而西必举秦矣故不如先闘秦赵】衣绣夜行【史记项羽纪富贵不归故乡如丨丨丨丨谁知之者按汉书作衣锦】高屋建瓴【史记汉髙祖纪地势便利其以下兵扵诸侯譬犹居丨丨之上丨丨水也】目论【史记越世家齐使者曰幸也越之不亡也吾不贵其用智之如目见毫毛而不见其睫也今王知晋之失计而不自知越之过是丨丨也】啜汁【史记魏世家彼劝太子战攻欲丨丨者众太子虽欲还恐不得矣注冀功勲者众也】照千里【史记田敬仲完世家梁王曰寡人国小也尚有径寸之珠照车前后各十二乗者十枚何以万乗之国而无寳乎威王曰寡人所为寳与王异吾臣有檀子者使守南城则楚人不敢为宼东取泗上十二诸侯皆来朝吾臣有朌子者使守髙唐则赵人不敢东渔扵河吾吏有黔夫者使守徐州则燕人祭北门赵人祭西门徙而从者七千余家吾臣有种首者使备盗贼则道不拾遗将以丨丨丨岂特十二乗防】奉漏瓮沃焦釡【史説田敬仲完世家周子曰赵之扵齐楚扞蔽也犹齿之有唇也唇亡则齿寒今日亡赵明日患及齐楚且救赵之务宜若丨丨丨丨丨丨也】鸟能择木【史记孔子世家卫孔文子将攻太叔问防扵仲尼仲尼辞不知退而命载而行曰丨丨丨丨木岂能择鸟乎】岂暇先言大人而后救火【史记齐悼恵王世家大臣乃谋迎立代王而遣朱虗侯以诛吕氏事告齐王令罢兵灌婴在荥阳闻魏勃本教齐王反既诛吕氏罢齐兵使使召责问魏勃勃曰失火之家丨丨丨丨丨丨丨丨丨丨乎因退立股战而栗恐不能言者终无他语灌将军熟视笑曰人谓魏勃勇妄庸人耳何能为乎乃罢魏勃】发纵指示【史记萧相国世家髙祖以萧何功最盛封为鄼侯所食邑多功臣皆曰臣等身披坚执鋭多者百余战少者数十合攻城畧地大小各有差今萧何未尝有汗马之劳徒持文墨议论不战顾反居臣等上何也髙帝曰诸君知猎乎曰知之知猎狗乎曰知之髙帝曰夫猎追杀兽兎者狗也而丨丨丨丨兽处者人也今诸君徒能得走兽耳功狗也至如萧何发纵指示功人也且诸君独以身随我多者两三人今萧何举宗数十人皆随我功不可忘也羣臣皆莫敢言】白沙在泥与之皆黑【史记三王世家传曰蓬生麻中不扶自直丨丨丨丨中丨丨丨丨者土地教化使之然也】莫邪钝铅刀铦【史记贾生传丨丨为丨兮丨丨为丨】章甫荐屦【史记贾生传丨丨丨丨兮渐不可久】阴阳为炭万物为铜【史记贾生传且夫天地为炉兮造化为工丨丨丨丨兮丨丨丨丨】灶上骚除【史记李斯传夫以秦之强大王之贤由丨丨丨丨足以灭诸侯成帝业为天下一统此万世之一时也】跖犬吠尧【史记淮隂侯传丨之丨丨丨尧非不仁狗固吠非其主】痿人不忘起盲者不忘视【史记韩王信传仆之思归如丨丨丨丨丨丨丨丨丨丨势不可耳】搤肮拊背【史记刘敬传夫与人鬭不丨其丨不丨其丨未能全其胜也今陛下入关而都案秦之故地此亦搤天下之肮而拊其背也】效辕下驹【史记魏其武安侯传上怒内史曰公平生数言魏其武安长短今日廷论乃局趣丨丨丨丨】死灰复然【史记韩长孺传狱吏田甲辱安国安国曰丨丨独不丨丨乎田甲曰然即溺之】穿鲁缟漂鸿毛【史记韩长儒传强弩之极矢不能丨丨丨冲风之末力不能丨丨丨】不食马肝【史记儒林传于是景帝曰食肉丨丨丨丨不为不知味言学者无言汤武受命不为愚】破觚斵雕【史记酷吏传汉兴丨丨而为圜丨丨而为朴】奔踶【汉书武帝纪马或丨丨而致千里士或有负俗之累而立功名夫泛驾之马跅弛之士亦在御之而已注师古曰奔踶者乗之则奔立则踶人也泛覆也】泛驾【见上】践薄氷以待白日【汉书宣帝纪或擅兴繇役饰厨传称过使客越职逾法以取名誉譬犹丨丨丨丨丨丨丨岂不殆哉】更张【汉书礼乐志辟之琴瑟不调甚者必觧而丨丨之乃可鼓也为政而不行甚者必变而更化之乃可理也】阪上走丸【汉书蒯通传为君计者莫若以黄屋朱轮迎范阳令使驰骛扵燕赵之郊则邉城皆将相告曰范阳令先下而身富贵必相率而降犹如丨丨丨丨也此臣所谓檄而千里定者也按数语见史记张耳陈余传无走丸之喻】束缊乞火【汉书蒯通传臣之里妇与里之诸母相善也里妇夜亡肉姑以为盗怒而逐之妇晨去过所善诸母语以事而谢之里母曰女安行我今令而家追女矣即束緼请火于亡肉家曰昨暮夜犬得肉争鬭相杀请火治之亡肉家遽追呼其妇故里毋非谈説之士也丨丨丨丨非还妇之道也然物有相感事有适可】抱火厝薪【汉书贾谊传夫丨丨丨之积丨之下而寝其上火未及然因谓之安方今之势何以异此】芒刃斤斧【汉书贾谊传屠牛坦一朝觧十二牛而丨丨不顿者所排撃剥割皆众理觧也至于髋髀之间非丨即丨】圣人有金城【汉书贾谊传故父兄之臣诚死宗庙法度之臣诚死社稷辅翼之臣诚死君上守圉捍敌之臣诚死城郭封疆故曰丨丨丨丨丨者此物此志也】黑子着面【汉书贾谊传陛下所以为蕃扞及皇太子之所恃者惟淮阳代二国耳代北邉匈奴与强敌为邻能自完则足矣而淮阳之比大诸侯厪如丨丨之丨丨适足以饵大国耳不足以有所禁御注师古曰黒子今所谓黡子也】虎翼【汉书贾谊传予之众积之财此非有子胥白公报于广都之中即疑有剸诸荆轲起于两柱之间所谓假贼兵为丨丨者也】防不容穴衔窭数【汉书杨敞传恽上书讼延夀郎中邱常谓恽曰间君侯讼韩冯翊当得活乎恽曰事何容易胫胫者未必全也我不能自保真人所谓丨丨丨丨丨丨丨者也】铁炭低卬【汉书李寻传政治感隂阳犹丨丨之丨丨见効可信者也】土美飬禾【汉书李寻传丨之丨者善丨丨君之明者善飬士】有狐白之裘而反衣之【汉书匡衡传夫富贵在身而列士不誉是丨丨丨丨丨丨丨丨丨也】乘雁集不为多双鳬飞不为少【汉书扬雄传譬若江湖之雀勃觧之鸟丨丨丨丨丨之丨丨丨丨丨丨之丨】失一狼走千羊【汉书西域传匈奴常言汉极大然不能饥渇丨丨丨丨丨丨】口中蚤虱【汉书王莽传以新室之威而吞胡虏无异丨丨丨丨】驽马铅刀不可强扶【后汉书隗嚣传昔文王三分犹服事殷但丨丨丨丨丨丨丨丨】缓其衔辔【后汉书鲍永传永以吏人痍伤之后廼丨丨丨丨注衔辔喻法律以控御人也】物微志信【后汉书襄楷传臣闻布谷鸣扵孟夏蟋蟀吟于始秋丨有丨而丨丨人有贱而言忠】鳬藻【后汉书杜诗传陛下起兵十有三年将军和睦士卒丨丨注言其和睦欢悦如鳬之戏扵水藻也】攻玉以石洗金以盐濯锦以鱼浣布以灰【后汉书王符传夫明君之诏也若声忠臣之和也如响长短大小清浊疾徐必相应也且丨丨丨丨丨丨丨丨丨丨丨丨丨丨丨丨夫物固有以贱理贵以丑化好者矣智者弃短取长以致其功】须幅以成度【后汉书孝明八王传论人情须节以正其徳亦犹布帛丨丨丨丨其丨焉】水薤【后汉书厐参传郡人任棠者有竒节隐居教授参到先候之棠不与言但以薤一大本水一盂置戸屏前自抱孙儿伏扵戸下主簿白以为倨参思其微意良久曰棠是欲晓太守也丨者欲吾清也拔大本丨者欲吾撃强宗也抱儿当戸欲吾开门恤孤也于是叹息而还】鸡肋【后汉书杨修传操自平汉中欲因讨刘备而不得进欲守之又难为功防军不知进止何依操扵是出敎唯曰丨丨而已外曹莫能晓修独曰夫鸡肋食之则无所得弃之则如可惜公归计决矣】凿墉之址以益其高【后汉书皇甫规传夫徳不称禄犹丨丨丨丨丨丨丨丨岂量力审功安固之道防】尘加嵩岱雾集淮海【后汉书杨雄传夫圣王所以聼僮夫匹妇之言者犹丨丨丨丨丨丨丨丨虽未有益不为损也】穷鸟【后汉书李壹传有一丨丨戢翼原野罼网加上机穽在下前见苍隼后见驱者缴弹张右羿子彀左飞丸激矢交集扵我思飞不得欲鸣不可举头畏触揺足恐堕内独怖急乍氷乍火幸頼大贤我矜我怜昔济我南今振我西鸟也虽顽犹识密恩内以书心外用告天天乎祚贤永年且公且侯子子孙孙】臣每即禽虎亦即臣【后汉书野王二老传初光武贰扵更始防关中扰乱遣前将军邓禹西征送之扵道既反因扵野王猎路见二老者即禽光武问曰禽何向并举手西指言此中多虎丨丨丨丨丨丨丨丨大王勿徃也光武曰茍有其备虎亦何患父曰何大王之谬邪昔汤即桀扵鸣条而大城千亳武王亦即纣扵牧野而大城扵郏鄏彼二王者其备非不深也是以即人者人亦即之虽有其备庸可忽乎光武悟其防顾左右曰此隐者也将用之辞而去莫知所在】磨萧斧伐朝菌【蜀志郤正传注雍门周谓孟甞君曰天下未尝无事不从即衡从成则楚王衡成则秦帝夫以泰楚之强而报弱薛犹丨丨丨而丨丨丨也有识之士莫不为足下寒心】驱羊拾芥【晋书懐愍纪论扰天下如丨羣丨举二都如丨遗丨】生繁华于枯荑育丰肌于朽骨【晋书元帝纪司空广武侯并州刺史刘琨等劝进表愿陛下存舜禹至公之情狭由巢抗矫之节以社稷为务不以小行为先以黔首为忧不以克譲为事上慰宗庙乃顾之懐下释普天倾首之勤则所谓丨丨丨丨丨丨丨丨丨丨丨丨神人获安无不幸甚】乔柯茂叶南金北铣【晋书职官志泰始尽于太康丨丨丨丨来居斯位自太兴讫扵建元丨丨丨丨用处兹秩】氷炭不言冷热自明【晋书王澄传尧舜周公所以能致忠諌者以其欵诚之心着也丨丨丨丨而丨丨之质丨丨者以其有实也】蜂虿作于怀袖【晋书刘毅传猛兽在田荷戈而出凡人能之丨丨丨丨丨丨勇夫为之惊骇出扵意外故也】鱼悬由于甘饵【晋书改灼传臣闻丨丨丨丨丨丨勇夫死于重报】兰怨桂亲【晋书陛机传唐太宗制是知兰植中途必无经时之翠桂生幽壑终保弥年之丹非丨丨而丨丨岂途害而壑利而生灭有殊者隐顕之势异也】常山之蛇首尾相卫【晋书温峤传峤重与侃书曰仆与仁公当如丨丨丨丨丨丨丨丨】骑猛兽安可中下哉【晋书温峤传今之事势义无旋踵丨丨丨丨丨丨丨丨】松栢之姿经霜犹茂蒲柳常质望秋先零【晋书顾悦之传少有义行与简文同年而髪早白帝问其故对曰丨丨丨丨丨丨丨丨丨丨丨丨丨丨丨丨简文悦其对】芝兰玉树【晋书谢元传少頴悟与从兄朗俱为叔父安所器重安常戒约子侄因曰子弟亦何豫人事而正欲使其佳诸人莫有言者元答曰譬如丨丨丨丨欲使其生扵庭阶耳】采菽中原勤者功多【晋书凉武昭王传经史道徳如丨丨丨丨丨之丨则丨丨】穷猿投林岂暇择木【晋书李充传征北将军褚裒又引为参军充以家贫苦求外出裒将许之为县试问之充曰丨丨丨丨丨丨丨丨乃除剡县令】榱椽之材不为藩落【晋书禇裒传祖防有局量以干用称尝为县吏事有不合令欲鞭之防曰物各有所施丨丨丨丨丨合以丨丨丨也愿明府垂察乃舍之】得薪保耀【晋书孙登传嵇康从之游三年问其所图终不答康毎叹息将别谓曰先生竟无言乎登乃曰子识火乎火生而有光而不用其光果在于用光人生而有才而不用其才而果在于用才故用光在乎丨丨所以丨其丨用才在乎识真所以全其年今子才多识寡难乎免扵今之世矣】千斤大牛不若羸牸【晋书桓温传与诸僚属登平乗楼眺瞩中原慨然曰遂使神州陆沈百年邱墟王夷甫诸人不得不任其责袁宏曰运有兴废岂必诸人之过温作色谓四座曰颇闻刘景升有丨丨丨丨噉刍豆十倍于常牛负重致逺曾丨丨一丨丨魏武入荆州以享军士意以况宏坐中皆失色】快犊破车【晋书石季龙载记性残忍好驰猎游荡无度尤善弹数弹人军中以为毒患勒白王将杀之王曰丨牛为丨子时多能丨丨汝当小忍之】黄犬之皮恐当终补狐裘【晋书慕容超载记以慕容钟都督中外诸军录尚书事慕容法为征南都督徐兖扬南兖四州诸军事慕容镇加开府仪同三司尚书令封孚为太尉麴仲为司空潘聪为左光禄大夫封嵩为尚书左仆射自余封拜各有差后又以钟为青州牧叚宏为徐州刺史公孙五楼为武卫将军领屯骑校尉内参政事封孚言于超曰臣闻五大不在边五细不在庭钟国之宗臣社稷所赖宏外戚懿望亲贤具瞻正应参翼百揆不宜逺镇方外今钟等出藩五楼内辅臣窃未安超新即位害钟等权逼以问五楼五楼欲専断朝政不欲钟等在内屡有闲言孚説竟不行钟宏俱有不平之色相谓曰丨丨丨丨丨丨丨丨丨丨也五楼闻之嫌隙渐遘】火含烟而妨火桂怀蠧而残桂【宋书顔延之传欲者性之烦浊气之蒿蒸故其为害则熏心智耗真情伤人和犯天性虽生必有之而生之徳犹丨丨丨丨丨丨丨丨丨丨丨丨】饥虎能吓人遽与肉饿麟不噬谁为落毛【齐书王僧防传髙平檀珪罢沅南令僧防以为征北板行参军诉僧防求禄不得与僧防书曰五常之始文武为先文则经纬天地武则拨乱定国仆一门虽谢文通乃忝武逹羣从姑叔三媾帝室祖兄二世糜躯奉国而致子侄饿死草壤去冬今春频荷二敇既无中人屡见蹉夺经渉五朔逾歴四晦书牍十二接觐六七遂不荷润反更曝鳃九流防平自不宜独苦一物蝉腹膓为日已久丨丨丨丨丨丨丨丨丨丨丨丨丨丨丨丨去冬乞豫章丞为马超所争今春敇南昌县为史偃所夺二子勲防人才有何见胜若以贫富相夺则分受不如身虽孤防百世国士姻媾位宦亦不后物尚书同堂姊为江夏王妃檀珪同堂姑为南谯王妃尚书妇是江夏王女檀珪祖姑嫔长沙景王尚书伯为江州檀珪祖亦为江州尚书从兄出身为后军参军檀珪父释亦为中军参军仆于尚书人地夲悬至扵婚宦不肯殊絶今通塞虽异犹忝气类尚书何事乃尔见苦泰始之初八表同逆一门二世粉骨卫主殊勲异绩已不能甄常阶旧途复见侵抑】曝鳃【见上】蝉腹龟肠【见上】屈曲从俗能蔽风露【齐书王秀之传秀之宗人僧祐太尉从祖兄也父逺光禄勲宋世为之语曰王逺如屏风丨丨丨丨丨丨丨丨】王逺如屏风【见上】坠茵落溷【梁书范缜传初缜在齐世尝侍竟陵王子良子良精信释敎而缜盛称无佛子良问曰君不信因果世间何得有富贵何得有贫贱缜荅曰人之生譬如一树花同发一枝俱开一蒂随风而堕自有拂帘幌丨于丨席之上自有闗篱墙丨于丨粪之侧坠茵席者殿下是也落粪溷者下官是也贵贱虽复殊途因果竟在何处子良不能屈深怪之】如花同发一枝俱开一蒂【见上】未闻刀没而利存【梁书范缜传神之扵质犹利之扵刀形之于用犹刀之扵利利之名非刀也刀之名非利也然而舍利无刀舍刀无利丨丨丨丨丨丨丨岂容形亡而神在】神之于质犹利之于刀【见上】麏防可骖何异骥騄【梁书阮孝绪传南平元襄王闻其名致书要之不赴孝绪曰非志骄富贵但性畏庙堂若使丨丨丨丨丨以丨夫丨丨】蓄鱼于树栖鸟于泉【南史吴庆之传王琨为吴兴太守欲召为功曹答曰走素无人世情直以明府见接有礼所以奔走嵗时若欲见吏则是丨丨丨丨丨丨丨丨耳不辞而退】御人如马【魏书神武帝纪先是刘贵事荣盛言神武羙至是始得见以憔悴故未之竒也贵乃为神武更衣复求见焉因随荣之廐廐有恶马荣命剪之神武乃不加覊绊而剪竟不蹄齧已而起曰丨恶丨亦丨此丨矣荣遂坐神武于牀下屏左右而访时事按荣尔朱荣】坚木利器【魏书甄琛传凡使人攻坚木者必为之择良器今河南郡是陛下天山之丨丨盘根错节乱植其中六部里尉即攻坚之丨丨非贞刚精鋭无以治之今择尹既非南金里尉铅刀而割欲望清肃都邑不可得也】玉石驽骥【周书苏绰传夫良玉未剖与瓦石相类名骥未驰与驽马相杂及其剖而莹之驰而试之丨丨丨丨然后始分彼贤士之未用也混扵凡品竟何以异要任之以事业责之以成务方与彼庸流较然不同】十歩之内必有芳草【隋书炀帝纪方今宇宙平一文轨攸同丨丨丨丨丨丨丨丨四海之中岂无竒秀】水间墙【隋书元谐传元谐河南洛阳人也家代贵盛谐性豪侠有气调少与髙祖同受业扵国子甚相友爱后以军功累迁大将军及髙祖为丞相引致左右谐白髙祖曰公无党援譬如丨丨一堵丨大危矣公其勉之尉廻作乱遣兵宼小卿令谐撃破之及髙祖受禅上顾谐笑曰水间墙竟何如也扵是赐宴极欢】十羊九牧【隋书杨尚希传尚希时见天下州郡过多上表曰自秦并天下罢侯置守汉魏及晋邦邑屡改窃见当今郡县倍多于古或地无百里数县并置或戸不满千二郡分领具寮以众资费日多吏卒又倍租调歳减清干良才百分无二动动数万如何可覔所谓民少官多丨丨丨丨琴有更张之义瑟无胶柱之理今存要去闲并小为大国家则不亏粟帛选举则易得贤才敢陈管见伏聼裁处】飞鸟过故乡犹踯躅徘徊【旧唐书太宗纪上扵武城殿赐宴因从容谓侍臣曰朕少在太原喜羣聚戏暑徃寒逝将三十年矣时防中有旧识上者相与道旧以为笑乐因谓之曰他人之言或有面谀公等朕之故人实以告朕即日政教扵百姓何如人间得无疾苦耶皆奏即日四海太平百姓欢乐陛下力也臣等余年日惜一日但眷恋圣化不知疾苦固请过并州上谓曰丨丨丨丨丨丨丨丨丨丨况朕于太原起义遂定天下复少小游观诚所不忘岱礼若毕或冀与公等相见于是赐物各有差】北叟失马【旧唐书萧瑀传太宗尝从容谓房元龄曰萧瑀大业之日进諌隋主出为河池郡守应遭割心之祸翻见太平之日丨丨丨丨事亦难常瑀顿首拜谢】壅以黑坟暖以春日【旧唐书岑文本传上封事曰譬之种树年祀绵逺则枝叶扶踈若种之日浅根本未固虽丨之丨丨丨丨之丨丨丨一人揺之必致枯槁今之百姓颇类扵此】脯腊膎胰以供滋膳参术芝桂以防疴疾【旧唐书元行冲传行冲性不阿顺多进规诫尝谓仁杰曰下之事上亦犹蓄聚以自资也譬贵家聚积则丨丨丨丨丨丨丨丨丨丨丨丨丨丨丨丨伏想门下宾客堪充防味者多愿以小人备一药物仁杰笑而谓人曰此吾药笼中物何可一日无也按仁杰狄仁杰】一摘使瓜好再摘令瓜稀【旧唐书承天皇帝倓传贤毎日忧惕知必不保全与二弟同侍扵父母之侧无由敢言乃作黄台辞令乐工歌之冀天后闻之省悟即生哀愍辞云种黄台下熟子离离丨丨丨丨丨丨丨丨丨丨三摘犹尚可四摘抱蔓归而太子贤终为天后所逐死扵黔中】蜗蚓之饵垂海而望吞舟之鱼【唐书选举志李栖筠曰取士试之小道而不以逺大是犹以丨丨丨丨丨丨丨丨丨丨丨丨不亦难乎所以食垂饵者皆小鱼就科目者皆小艺】自比于金【唐书魏徴传多病辞职帝曰公独不见金在鑛何足贵邪善冶鍜而为器人乃寳之朕方丨丨丨丨以卿为良匠而加砺焉卿虽疾未及衰庸得便尔】钻皮出羽洗垢索瘢【唐书魏征传今之刑赏或由喜怒或出好恶喜则矜刑于法中怒则求罪扵律外好则丨丨丨丨恶则丨丨丨丨】惩沸羮者吹冷虀伤弓之鸟惊曲木【唐书傅奕传时国制草具多仍隋旧奕谓承乱世之后当有变更乃上言陛下拨乱反正而官民律令一用隋旧且丨丨丨丨丨丨丨丨丨丨丨丨丨丨况天下久苦隋暴安得不新其耳目哉改正朔易服色变律令革官名功极作乐治终制礼使民知盛徳之隆此其时也】荐圭璧于房闼【唐书陈子昂传赞子昂说武后兴明堂太学其言甚髙殊可怪笑后窃威柄诛大臣宗室胁逼长君而夺之权子昂乃以王者之术勉之卒为妇人讪侮不用可谓丨丨丨丨丨丨以脂泽汗漫之也瞽者不见泰山聋者不闻震霆子昂之扵言其聋瞽与】急趋者无善迹促柱者无和声【唐书朱敬则传臣闻丨丨丨丨丨丨丨丨丨丨丨丨拯溺不规行疗饥不鼎食即向时秘防今之刍狗也】臣犹鹿也罗织吏如猎者【唐书魏元忠传因侍宴武后曰卿累负谤铄何邪对曰丨丨丨丨丨丨之丨丨丨丨茍须臣肉为之羮耳彼杀臣以求进臣顾何辜】纵秋气之移夺终感恩于箧中【唐书张九龄传九龄既戻帝防固内惧恐遂为林甫所危因帝赐白羽扇乃献赋自况其末曰苟効用之得所虽杀身而何忌又曰丨丨丨丨丨丨丨丨丨丨丨丨帝虽优答然卒以尚书右丞相罢政事而用仙客】犹发有梳【唐书吴兢传明皇初立收还权纲鋭扵决事羣臣畏伏兢虑帝果而不及精乃上疏曰夫帝王之徳莫甚扵纳谏故曰木从防则正后从諌则圣又曰朝有讽諌丨丨之丨丨】方若棋局圆若棋子【唐书李泌传禁中有员俶者九嵗升堂词辩注射坐人皆屈帝异之曰半千孙固当然因问童子岂有类若者俶跪奏臣舅子李泌帝即驰召之泌既至帝方与燕国公张説观奕因使説试其能説请赋方圆动静泌逡廵曰愿闻其畧説因曰丨丨丨丨丨丨丨丨动若棋生静若棋死泌即答曰方若行义图若用智动若骋材静若得意説因贺帝得竒童帝大悦曰是子精神要大于身】不可复合如此叶【唐书李泌传时李懐光叛嵗又蝗旱议者欲赦怀光帝博问羣臣泌破一桐叶附使以进曰陛下与怀光君臣之分丨丨丨丨丨丨丨矣由是不赦】衒玉贾石【唐书栁浑传李希烈据淮蔡关播用李元平守汝州浑曰是夫丨丨而丨丨者也徃必见擒何贼之攘既而果为贼防】兎葵燕麦动摇春风【唐书刘禹传由和州刺史入为主客郎中复作防元都诗且言始谪十年还京师道士植桃其盛若霞又十四年过之无复一存唯丨丨丨丨丨丨丨丨耳以诋权近闻者益薄其行】乌鸢遭害仁鸟逝【唐书杨虞卿传穆宗立逸游荒恣虞卿上疏曰丨丨丨丨丨丨丨诽谤不诛良臣进】倒植浮图【宋史兵志熙寕初尝与辅臣论河北守偹韩绛等曰汉唐重兵皆在京师其邉戍裁足守偹而已故邉无横费强本弱末其势亦顺开元后有事四夷权臣皆莭制一方重兵在西北天寳之乱由京师空虗贼臣得以肆志也帝曰邉上老人亦谓今之边兵过扵昔时其势如丨丨丨丨朕亦毎以此为急也】如水在器方圆不常【宋史王化基传盖中人之性丨丨之丨丨丨丨丨丨顾用之者如何耳】孙膑用兵扁鹊医疾【宋史毕士安传曾孙仲游为文切扵事理而有根柢苏轼在馆阁颇有言语文章规切时政仲游忧其及祸贴书戒之曰天下论君之文如丨丨之丨丨丨丨之丨丨固所指名者矣虽无是非之言犹有是非之疑又况其有邪】一蛇二首【元史姚天福传侍御史台置二大夫纲纪无统天福言扵世祖曰古称一蛇九尾首动尾随丨丨丨丨不能寸进今台纲不张有一蛇二首之患】王道如龙首【六韬夫丨者之丨丨丨丨髙居而逺望深视而审听示其形隐其情】逐兽分肉【六韬取天下者若丨野丨而天下皆有丨丨之心若同舟而济济则皆同其利败则皆同其害】济则同利【见上】如毛在躬拔之痛无不省【逸周书助余体民无小不敬丨丨丨丨丨丨丨丨丨丨】緜緜蔓蔓豪末斧柯【逸周书丨丨不絶丨丨若何丨丨不掇将成丨丨】冬阳夏阴不召自来【逸周书王若欲求天下民先设其利而民自至譬之若丨日之丨丨日之丨丨丨而民丨丨此谓归徳】狐雉之戏【越絶书中胥曰越无罪吾君王急之不遂絶其命又听其言此天之所反也忠谏者逆而谀谏者反亲今丨丨丨丨也狐体卑而雉惧之夫兽虫尚以诈相就而况于人乎】兴利犹草除害若海【董仲舒春秋繁露故圣人之为天下丨丨也其丨春气之生丨也各因其生小大而量其多少其为天下丨丨也丨川渎之泻扵丨也各顺其势倾侧而制扵南北】壬人败岁【董仲舒春秋繁露肢体移易其处谓之丨丨寒暑移易其处谓之丨丨】水常渐鱼【董仲舒春秋繁露天地之间有隂阳之气常渐人者若丨丨丨丨也所以异扵水者可见与不可见耳其澹澹也然则人之居天地之间其犹鱼之离水一也其无间若气而淖扵水水之比扵气也若泥之比于水也是天地之间若虗而实人常渐是澹澹之中而以治乱之气与之流通相殽馔也故人气调和而天地之化羙殽扵恶而味败此易之物也】反裘负薪爱其毛不知皮尽【桓寛盐铁论且利不从天来不从地出一取之民间谓之百倍此计之失者也无异扵愚人丨丨而丨丨丨丨丨丨丨其丨丨也】马効千里不必胡代【桓寛盐铁论故丨丨丨丨丨丨丨丨士贵成功不贵文辞】代马依北风飞鸟翔故巢【桓寛盐铁论文学曰树木数徙则虫兽徙居则坏故丨丨丨丨丨丨丨丨丨丨莫不哀其生由此观之民非利避上公之事而乐流亡也】潦岁鼃【桓寛盐铁论昔李斯与包邱子俱事荀卿既而李斯入秦遂取三公据万乗以制海内功侔伊望名巨泰山而包邱子不免扵瓮牖蒿芦如丨丨之丨口非不众也然卒死扵沟壑而已】虎兕相据蝼蚁得志【桓寛盐铁论文学曰地广而不徳者国危兵强而凌敌者身亡丨丨丨丨而丨丨丨丨两敌相机而匹夫乗间】江海流蒿火怒【桓寛盐铁论夫礼让为国者若丨丨丨弥久不竭其本羙也苟为无本若丨丨暴丨而无继】腹毳背毛【刘向新序晋平公浮西河中流而叹曰嗟乎安得贤士与共此乐者船人固桑进对曰君言过矣夫剑产于越珠产江汉玉产昆山此三寳者皆无足而至今君苟好士则贤士至矣平公曰固桑来吾门下食客者三千余人朝食不足暮收市租暮食不足朝收市租吾尚可谓不好士乎固桑对曰今夫鸿鹄髙飞冲天然其所恃者六翮耳夫丨下之丨丨上之丨增去一把飞不为髙下不知君之食客六翮邪将腹背之毳也平公黙然而不应焉】江海长为百川主【刘向説苑夫丨丨无不受故丨丨丨丨之丨明王圣君无不容故安乐而长久因此观之则安主利人者非独一士也】浸水天雨【刘向説苑季康子谓子游曰仁者爱人乎子游曰然人亦爱之乎子防曰然康子曰郑子产死郑人丈夫舍玦佩妇人舍珠珥夫妇巷哭三月不闻竽琴之声仲尼之死吾不闻鲁国之爱夫子奚也子防曰譬子产之与夫子其犹丨丨之与丨丨乎浸水所及则生不及则死斯民之生也必以时雨既以生莫爱其赐故曰譬子产之与夫子也犹浸水之与天雨乎】树蒺藜【刘向説苑阳虎得罪扵卫北见简子曰自今以来不复树人矣简子曰何防阳虎对曰夫堂上之人臣所树者过半矣朝廷之吏臣所立者亦过半矣邉境之士臣所立者亦过半矣今夫堂上之人亲却臣扵君朝廷之吏亲危臣于众邉境之士亲刼臣扵兵简子曰唯贤者为能报恩不肖者不能夫树桃李者夏得休息秋得食焉丨丨丨者夏不得休息秋得其刺焉今子之所树者蒺藜也自今以来择人而树毋已树而择之按简子赵简子】顺针缕者成帷幕【刘向説苑公叔文子为楚令尹三年民无敢入朝公叔子见曰严矣文子曰朝廷之严也宁云妨国家之治哉公叔子曰严则下喑下喑则上聋聋喑不能相通何国之治也盖闻之也丨丨丨丨丨丨丨合升斗者实仓廪并小流而成江海明主者有所受命而不行未尝有所不受也】大樽【刘向説苑子贡见大宰嚭太宰嚭问曰孔子何如对曰臣不足以知之太宰曰子不知何以事之对曰惟不知故事之夫子其犹大山林也百姓各足其材焉太宰嚭曰子增夫子乎对曰夫子不可增也夫赐其犹一累壤也以一累壌增大山不益其髙且为不知大宰嚭曰然则子有所酌也对曰天下有丨丨而子独不酌焉不识谁之罪也】饮江海【刘向説苑赵简子问子贡曰孔子为人何如子贡对曰赐不能识也简子不悦曰夫子事孔子数十年终业而去之寡人问子子曰不能识何也子贡曰赐譬渇者之丨丨丨知足而已孔子犹江海也赐则奚足以识之简子曰善哉子贡之言也】美恶自服轻重自得【刘向説苑镜以精明丨丨丨丨衡下无私丨丨丨丨蓬生枲中不扶自直白沙入泥与之皆黒】响不辞声鉴不辞形【刘向説苑曾子曰丨丨丨丨丨丨丨丨君子正一而万物皆成夫行非为影也而影随之呼非为响也而响和之故君子功先成而名随之】聚沙而雨【刘向説苑仲尼曰非其地而树之不生也非其人而语之勿听也得其人如丨丨丨丨之非其人如聚聋而鼓之】燕雀处屋【孔丛秦兵攻赵魏大夫以为扵魏便子顺曰何谓曰胜赵则吾因而服焉不胜赵则可乗而击之子顺曰不然秦自孝公以来战未尝屈今皆良将何之乗大夫曰纵其胜赵于吾何损邻之不修国之福也子顺曰秦贪暴之国也胜赵必复他求吾恐于时受其师也先人有言丨丨丨丨子母相哺喣喣然其相乐也自以为安矣灶突炎上楝宇将防燕雀顔不变不知祸之及已也今子不悟赵破患将及已可以人而同扵燕雀乎】教羊牧兎使鱼捕鼠【焦氏易林丨丨丨丨丨丨丨丨任非其人费日无功】虎卑势貍卑身【吴越春秋夫丨之丨丨将以有撃也丨之丨丨将求所取也雉以移拘扵网鱼以有悦死于饵】夏罏炙湿冬扇翣火【王充论衡丨时丨以丨丨丨时丨以丨丨世可希主不可准也説可转能不可易也】气犹粟米形犹囊【王充论衡形之血气也犹囊之贮粟米也一石囊之髙大亦适一石如损益粟米囊亦增减人以气为夀丨丨丨丨丨丨丨也增减其夀当亦増减其身形安得如故】鱼之于渊虮虱之于人【王充论衡人生于天地也犹丨丨丨丨丨丨丨丨丨因气而生种类相产万物生天地之间皆一实也】王良登车马无罢驽【王充论衡丨丨丨丨丨丨丨丨尧舜治世民无狂悖王良驯马之心尧舜顺民之意】不酤饴蜜未为知味【王充论衡夫古今之事百家之言其为深多也岂徒师门髙学之生哉甘酒醴丨丨丨丨丨丨丨丨也】见马见牛【王充论衡人病见犹伯乐之丨丨庖丁之丨丨也伯乐庖丁所见非马与牛则亦知夫病者所见非也】吠形吠声【王符潜夫论谚曰一犬丨丨百犬丨丨世之疾此固久矣哉】麴豉【王符潜夫论民善化则有士君子之心被恶政则人有怀奸乱之虑故善者之飬夫民也犹良工为丨丨也起居以其时寒温得其适则一防之麴豉尽美而多量其余拙工则一防之麴防皆臭败而弃损今六合亦犹一防也黔首之属犹豆麦也】鹑鸟欺孺子【徐干中论夫俗士之牵逹人也犹丨丨之丨丨丨也鹑鸟之性善近人飞不峻也不速也蹲蹲然似若将可获也卒至乎不可获是孺子之所以防膝踠足而不以为弊也俗士之与逹人言也受之则不肯拒之则无説然而有賛焉有和焉若将可寤卒至乎不可寤是逹人之所以干唇竭声而不舍也】蹲蹲然若将可获【见上】耿介过人【刘义庆世説孙休好射雉至其时则晨去夕反羣臣莫不止谏此为小物何足甚耽休曰虽爲小物丨丨丨丨朕所以好之】斵梓染丝【刘勰文心雕龙才冇天资学慎始习丨丨丨丨功在初化器成防定难可翻移】肌丰力沈【刘勰文心雕龙夫翚翟备色翾翥百歩丨丨而丨丨也鹰隼乏采翰飞戻天骨劲而气猛也】本采为地【刘勰文心雕龙是以括囊杂体切在铨别宫啇朱紫随势各配章表奏议则准的乎雅颂赋颂歌诗则羽仪乎清丽符檄书移则楷式于明断史论序注则师范扵覈要箴铭碑诔则体制扵深连珠七辞则从事于巧艶此循体而成势随变而立功者也虽复契防相参节文互杂譬五色之锦各以丨丨丨丨矣】春葩含日似笑秋叶露如泣【刘勰新论阳气主生物所乐也隂气主杀物所憾也故丨丨丨丨丨丨丨丨丨丨丨丨】雕不增文磨不加莹【郦道元水经注文士传曰文帝之在东宫也宴诸文学酒酣命甄后拜坐坐者咸伏唯刘桢平仰观之太祖以为不敬送徒簿后太祖乘歩牵车乘城降观簿作诸徒咸敬而桢抠坐磨石不动太祖曰此非刘桢邪石如何性桢曰石出荆山悬岩之下外炳五色之章内秉坚贞之志丨之丨丨丨丨之丨丨丨禀气贞正禀性自然太祖曰名岂虚哉复为文学】至方不能加矩至圆不能过规【宋祁笔记予谓老子道德篇为元言之祖屈宋离骚为词赋之祖司马迁史记为记传之祖后人为之如丨丨丨丨丨丨丨丨丨丨丨丨矣】鵶头白【王防野客丛书今人喻事之难济有老丨丨丨之说】








　　御定子史精华卷一百二十六
<子部,类书类,御定子史精华>
　　钦定四库全书
　　御定子史精华卷一百二十七
　　言语部三
　　品藻上
　　大器【管子施伯谓鲁侯曰管仲者天下之贤人也丨丨也】治其子不可弃其父母【管子鲍叔曰夫管仲民之父母也将欲丨丨丨丨丨丨丨丨丨】千万人之上【晏子燕万乗之国也齐千里之涂也民子午以万乗之国为不足説以千里之涂为不足逺则是丨丨丨丨丨也】君子细人【晏子仲尼曰灵公污晏子事之以整齐庄公壮晏子事之以宣武景公奢晏子事之以恭俭丨丨也相三君而善不通下晏子丨丨也】直称之士正在本朝【晏子晏子使于晋晋平公问曰吾子之君徳行髙下如何晏子对以小善公曰否吾非问小善问子之君徳行髙下也晏子蹵然曰诸侯之交绍而相见辞之有所隐也君之命质臣无所隐婴之君无称焉平公蹵然而辞送再拜而反曰殆哉吾过谁曰齐君不肖丨丨丨丨丨丨丨丨也】轸方毂圎【子华子夫子丨丨而丨丨者也将无乎而不可】人之凖绳【子华子仲尼丨丨丨丨也】国之隽老【子华子昔先大夫随武子之在位也明睿以博识晋丨丨丨丨也】命善命恶【尹文子善名命善恶名命恶故善有善名恶有恶名圣贤仁智丨丨者也顽嚚凶愚丨丨者也】逄衣徒【列子丈人曰汝丨丨丨也亦何知问是乎修汝所以而后载言其上】坚白之昧终【庄子昭文之鼔琴也师旷之枝策也恵子之据梧也三子之知防乎皆其盛者也故载之】
　　【末年唯其好之也以异于彼其好之也欲以明之彼非所明而明之故以丨丨丨丨丨】存乎蓬艾之间【庄子夫三子者犹丨丨丨丨丨丨若不释然何哉】畸人【庄子子贡曰敢问丨丨曰畸人者畸于人而侔于天注向之所谓方外而不耦于俗者】风波之民【庄子若夫人者非其志不之非其心不为虽以天下誉之得其所谓謷然不顾以天下非之失其所谓傥然不受天下之非誉无益损焉是谓全徳之人哉我谓之丨丨丨丨】枯槁不舍【庄子墨子真天下之好也将求之不得也虽丨丨丨丨也才士也夫】博大真人【庄子闗尹老聃乎古之丨丨丨丨哉】稠适上遂【庄子其于本也大而辟深闳而肆其于宗也可谓丨丨而丨丨矣】么麽俊雄【鹖冠子无道之君任用丨丨动即烦浊有道之君任用丨丨动即明白】蚤虱之细【韩非子子圉见孔子于商太宰孔子出子圉入请问客太宰曰吾已见孔子则视子犹丨丨丨丨者也】革车千乗不如烛过一言【韩非子赵简子曰与吾得丨丨丨丨丨丨闻行人丨丨之丨丨也】通士公士直士慤士【荀子有丨丨者有丨丨者有丨丨者有丨丨者上则能尊君下则能爱民物至而应事起而辨若是则可谓通士矣不下比以闇上不上同以疾下分争于中不以私害之若是则可谓公士矣身之所长上虽不知不以悖君身之所短上虽不知不以取赏长短不饰以情自竭若是则可谓直士矣庸言必信之庸行必慎之畏法流俗而不敢以其所独甚若是则可谓慤士矣】以分异人为髙【荀子忍情性綦谿利跂茍丨丨丨丨丨丨不足以合大众明大分然而其持之有故其言之成理足以欺惑愚众是陈仲史防也】倜然无所归宿【荀子终日言成文典及紃察之则丨丨丨丨丨丨不可以经国定分然而其持之有故其言之成理足以欺惑愚众是慎到田骈也】怪説琦辩【荀子不法先生不是礼义而好治丨丨玩丨丨甚察而不恵辨而无用多事而寡功不可以为治纲纪然而其持之有故其言之成理足以欺惑愚众是恵施邓析也】敛然圣王之文章【荀子若夫总方略齐言行壹统类而羣天下之英杰而告之以太古教之以至顺奥窔之间簟席之上丨丨丨丨丨丨丨具焉佛然平世之俗起焉则六説者不能入也十二子者不能亲也无置锥之地而王公不能与之争名在一大夫之位则一君不能独畜一国不能独容成名况乎诸侯莫不愿以为臣是圣人之不得势者也仲尼子弓是也】上愚【荀子若夫充虚之相施易也坚白同异之分隔也是聪耳之所不能听也明目之所不能见也辩士之所不能言也虽有圣人之知未能偻指也不知无害为君子知之无损为小人工匠不知无害为巧君子不知无害为治王公好之则乱法百姓好之则乱事而狂惑戆陋之人乃始率其羣徒辩其谈説明其辟称老身长子不知恶也夫是之谓丨丨】老身长子不知恶【见上】劲士【荀子行法至坚不以私欲乱所闻如是则可谓丨丨矣】笃厚君子【荀子上则能大其所隆下则能开道不已若者如是则可谓丨丨丨丨矣】大儒之稽【荀子其言有类其行有礼其举事无悔其持险应变曲当与时迁徙与世偃仰千举万变其道一也是丨丨丨丨也】独立贵名【荀子通则一天下穷则丨丨丨丨天不能死地不能埋桀跖之世不能污非大儒莫之能立仲尼子弓是也】雅儒【荀子故有俗人者有俗儒者有丨丨者有大儒者】沟瞀【荀子志不免于曲私而冀人之以已为公也行不免于污漫而冀人之以已为修也其愚陋丨丨而冀人之以已为知也是众人也】雅文辩慧【荀子所以説之者必将丨丨丨丨之君子也】千嵗之信士【荀子人无百歳之夀而有千歳之信士何也曰以夫千歳之法自持者是乃丨丨丨丨丨矣】大忠次忠下忠【荀子若周公之于成王也可谓丨丨矣若管仲之于桓公可谓丨丨矣若子胥之于夫差可谓丨丨矣】上勇中勇下勇【荀子有丨丨者有丨丨者有丨丨者天下有中敢直其身先王有道敢行其意上不循于乱世之君下不俗于乱世之民仁之所在无贫穷仁之所亡无富贵天下知之则欲与天下同苦乐之天下不知之则傀然独立天地之间而不畏是上勇也礼恭而意俭大齐信焉而轻货财贤者敢推而尚之不肖者敢援而废之是中勇也轻身而重货恬祸而广解茍免不恤是非然不然之情以期胜人为意是下勇也】国寳国器国用国妖【荀子口能言之身能行之丨丨也口不能言身能行之丨丨也口能言之身不能行丨丨也口言善身行恶丨丨也】续然大夫【荀子子谓子家驹丨丨丨丨不如晏子晏子功用之臣也不如子产子产恵人也不如管仲管仲之为人力功不力义力知不力仁野人也不可以为天子大夫注续言补续君之过不能兴功用】魁士名人【吕氏春秋不疾学而能为丨丨丨丨者未之尝有也】瞑士【吕氏春秋丨丨未尝照故未尝见】文锦练染【淮南子故筦子丨丨也虽丑登庙子产丨丨也美而不尊】频频之党甚于鸒斯【扬子丨丨丨丨丨丨丨丨亦贼夫粮食而已矣】如玉如莹爰变丹青【扬子或问屈原智乎曰丨丨丨丨丨丨丨丨如其智如其智】书肆説铃【扬子好书而不要诸仲尼丨丨也好説而不见诸仲尼丨丨也】佗则苓【扬子老子之言道徳吾有取焉耳及捶提仁义絶灭礼学吾无取焉耳吾焉开明哉惟圣人为可以开明丨丨丨】牛羊用人【扬子申韩之术不仁之至矣若何丨丨之丨丨也若牛羊用人则狐狸蝼螾不膢腊也欤】虽隣不觌【扬子或曰庄周有取乎曰少欲邹衍有取乎曰自持至周罔君臣之义衍无知于天地之间丨丨丨丨也】庄周少欲邹衍自持【见上】君子不妄【扬子君子之言幽必有验乎明逺必有验乎近大必有验乎小微必有验乎着无验而言之谓妄丨丨妄乎丨丨】多知为杂【扬子或曰淮南太史公者其多知欤何其杂也曰杂乎杂人病以丨丨丨丨惟圣人为不杂】圣人不杂【见上】蜀庄沉冥【扬子楚两龚之絜其清矣乎丨丨丨丨蜀庄之才之珍也不作茍见不治茍得久幽而不改其操虽隋和何以加诸举兹以防不亦寳乎吾珍庄也居难为也注庄遵字君平蜀人也晦迹不仕故曰沉冥】庄扬荡而不法墨晏俭而废礼【扬子丨丨丨丨丨丨丨丨丨丨丨丨申韩险而无化邹衍迂而不信】絶徳絶力【扬子或问丨丨曰舜以孝禹以功臯陶以谟非絶徳邪力秦悼武乌获任鄙扛鼎抃牛非丨丨邪】蛛蝥之靡【扬子或问要离非义者与不以家辞国曰离也火妻灰子以反于庆忌实丨丨丨丨也焉可谓之义也】萧规曹随【扬子或问萧曹曰丨也丨丨也丨】椠人【扬子或问叔孙通曰丨丨也】虎哉虎哉角而翼【扬子或问酷吏曰丨丨丨丨丨丨丨也】货殖蚊【扬子或问丨丨曰丨】不纯师不纯表【扬子世称东方生之盛也言丨丨丨行丨丨丨】古之肤使【扬子张骞苏武之奉使也执节没身不屈王命虽丨丨丨丨其犹劣诸注肤美也】应谐不穷正谏秽徳【扬子或问东方生名过实者何也曰丨丨丨丨丨丨丨丨应谐似优不穷似哲正谏似直秽徳似隠】不夷不恵可否之间【扬子或问子蜀人也请人曰有李仲元者人也其为人也奈何曰不屈其意不累其身曰是夷恵之徒欤曰丨丨丨丨丨丨丨丨也】鱼质龙文【抱朴子丨丨丨丨似是而非遭水而喜见獭即悲】七制之主可以即戎【文中子子曰丨丨丨丨其人丨丨丨丨矣注续书有七制皆汉之贤君立文武之功业者髙祖孝文孝武孝宣光武孝明孝章是也】诸葛无死礼乐有兴【文中子使丨丨亮而丨丨丨丨其丨丨乎】动权静至【文中子或曰董常何人也子曰其丨也丨其丨也丨其顔氏之流乎】善藏其用【文中子子读乐毅论曰仁哉乐毅丨丨丨丨知哉太初善发其蕴】天之直人【文中子子谓魏徴曰汝与凝皆丨丨丨丨也徴也遂凝也挺若并行于时有用舍焉】荀史陆文【文中子子谓荀悦史乎史乎谓陆机文乎文乎皆思过半矣】多可少怪【文中子逹人哉山涛也丨丨而丨丨】闭闗人【文中子温彦博曰刘伶何人也子曰古之丨丨丨也】顔冉之器【文中子薛收游于馆陶适与魏徴归告子曰徴丨丨丨丨也徴宿子之家言六经逾月不出及去谓薛收曰明王不出而夫子生是三才九畴属布衣也】三才九畴属布衣【见上】干辅【文中子或问韦孝寛子曰丨矣问杨愔子曰丨矣】简敬【文中子或问谢安子曰丨矣问王导子曰丨矣】久于其道钟美于是【文中子薛公曰王氏有祖父焉有子孙焉虽然丨丨丨丨丨丨丨丨也是人必能叙彛伦矣】真汉相【文中子子谓魏相丨丨丨识兵畧逹时令逺乎哉】栾枝贞慎先轸有谋胥臣多闻【国语公使赵衰为卿辞曰丨丨丨丨丨丨丨丨丨丨丨丨皆可以为辅臣弗若也】人杰【史记髙祖纪髙祖置酒雒阳南宫髙祖曰列侯诸将无敢隐朕皆言其情吾所以有天下者何项氏之所以失天下者何髙起王陵对曰陛下慢而侮人项羽仁而爱人然陛下使人攻城畧地所降下者因以予之与天下同利也项羽妬贤嫉能有功者害之贤者疑之战胜而不予人功得地而不予人利此所以失天下也髙祖曰公知其一未知其二夫运筹策帷幄之中决胜于千里之外吾不如子房镇国家抚百姓给餽饟不絶粮道吾不如萧何连百万之众战必胜攻必取吾不如韩信此三者皆丨丨也吾能用之此吾所以取天下也项羽有一范増而不能用此其所以为我擒也】重厚少文【史记髙祖纪吕后问曰陛下百歳后萧相国即死令谁代之上曰曹参可问其次上曰王陵可然陵少戆陈平可以助之陈平智有余然难以独任周勃丨丨丨丨然安刘氏者必勃也可令为太尉】闳览博物【史记吴太伯世家延陵季子之仁心慕义无穷见微而知清浊呜乎又何其丨丨丨丨君子也】真将军【史记赵世家姑布子卿见简子简子徧召诸子相之子卿曰吾尝见一子于路殆君之子也简子召子毋防至子卿起曰此丨丨丨矣简子曰此其母贱翟婢也奚道贵哉子卿曰天所授虽贱必贵】犹龙【史记老子传孔子去谓弟子曰鸟吾知其能飞鱼吾知其能游兽吾知其能走走者可以为防游者可以为纶飞者可以为矰至于龙吾不能知其乗风云而上天吾今日见老子其丨丨邪】老子隐君子【史记老子传自孔子死之后百二十九年而史记周太史儋见秦献公曰始秦与周合而离离五百歳而复合合七十歳而霸王者出焉或曰儋即老子或曰非也世莫知其然否丨丨丨丨丨也】惨礉少恩【史记老庄申韩列传赞太史公曰韩子引绳墨切事情明是非其极丨丨丨丨】烈丈夫【史记伍子胥传方子胥窘于江上道乞食志岂尝须臾忘郢邪故隐忍就功名非丨丨丨孰能致此哉】以貌取人失之子羽【史记仲尼弟子列传孔子曰吾以言取人失之宰予丨丨丨丨丨丨丨丨】倾危之士【史记张仪传赞太史公曰张仪之行事甚于苏秦然世恶苏秦者以其先死而仪振暴其短以扶其説成其衡道要之此两人真丨丨丨丨哉】智囊【史记樗里子传樗里子滑稽多智秦人号曰丨丨】滑稽多智【见上】谈天衍雕龙奭炙毂过髠【史记孟荀列传驺衍之术迂大而闳辩奭也文具难施淳于髠久与处时有得善言故齐人颂曰丨丨丨丨丨丨丨丨丨丨】佳公子【史记平原君传赞平原君翩翩浊世之丨丨丨也然未睹大体】为燕尾生【史记邹阳传苏秦不信于天下而丨丨丨丨】秀才【史记贾生传贾生名谊雒阳人也年十八以能诵诗属书闻于郡中吴廷尉为河南守闻其丨丨召置门下甚幸爱】国士无双【史记淮隂侯传何曰诸将易得耳至如信者丨丨丨丨】握齱【史记郦生食其传陈胜项梁等起诸将徇地过髙阳者数十人郦生问其将皆丨丨好苛礼自用不能听大度之言郦生乃深自藏匿】木偶人衣绮绣【史记任安传赵禹曰吾闻之将门之下必有将类传曰不知其君视其所使不知其子视其所友今有诏举将军舍人者欲以观将军而能得贤者文武之士也今徒取富人子上之又无智略如丨丨丨丨之丨丨耳将奈之何】国器【史记韩长孺传安国为人多大略智足以当世取舍而出于忠厚焉贪嗜于财然所推举皆廉士贤于已者也于梁举壶遂臧固郅他皆天下名士士亦以此称慕之唯天子以为丨丨】才气天下无双【史记李将军传徙为上谷太守匈奴日以合战典属国公孙昆邪为上泣曰李广丨丨丨丨丨丨自负其能数与虏敌战恐亡之于是乃徙为上郡太守】苍鹰【史记郅都传是时民朴畏罪自重而都独先严酷致行法不避贵戚列侯宗室见都侧目而视号曰丨丨】冠狗【汉书五行志贺为王时又见大白狗冠方山冠而无尾此服妖亦犬旤也贺以问郎中令龚遂遂曰此天戒言在仄者尽丨丨也注师古曰言王左右侍侧之人不识礼义若狗而着冠者耳】道人【汉书五行志丨丨始去注服防曰有道之人去】千里驹【汉书楚元王交传徳字路叔少修黄老术有智略少时数言事召见甘泉宫武帝谓之丨丨丨】夫唯大雅卓尔不羣【汉书景十三王传赞丨丨丨丨丨丨丨丨河间献王近之矣】是非颇谬于圣人【汉书司马迁传赞又其丨丨丨丨丨丨丨论大道则先黄老而后六经序游侠则退处士而进奸雄述货殖则崇势利而羞贱贫此其所蔽也然自刘向扬雄博极羣书皆称迁有良史之材服其善序事理辨而不华质而不俚其文直其事核不虚美不隐恶故谓之实録乌呼以迁之博物洽闻而不能以知自全既陷极刑幽而发愤书亦信矣迹其所以自伤悼小雅巷伯之伦夫惟大雅既明且哲能保其身难矣哉】良史之材【见上】小雅巷伯之伦【见上】口谐倡辩【汉书东方朔传赞刘向言少时数问长老贤人通于事及朔时者皆曰朔丨丨丨丨不能持论喜为庸人诵説故令后世多传闻者而扬雄亦以为朔言不纯师行不纯徳其流风遗书蔑如也然朔名过实者以其诙逹多端不名一行应谐似优不穷似智正谏似直秽徳似隐非夷齐而是栁下恵戒其子以上容首阳为拙柱下为工饱食安歩以仕易农依隐玩世诡时不逄其滑稽之雄乎朔之诙谐逄占射覆其事浮浅行于众庶童儿牧竖莫不燿而后世好事者因取竒言怪语附着之朔故详录焉】言不纯师行不纯徳【见上】诙逹多端【见上】依隐玩世【见上】滑稽之雄【见上】近古之逸民【汉书王贡两龚鲍传序自园公绮里季夏黄公甪里先生郑子真严君平皆未尝仕然其风声足以激贪厉俗丨丨丨丨丨也】伯夷之防史鱼之直【汉书贡禹传朕以生有丨丨丨丨丨丨丨丨守经据古不阿当世孶孳于民俗之所寡】耆艾魁垒之士【汉书鲍宣传朝臣亡有大儒骨鲠白首丨丨丨丨丨丨论议通古今喟然动众心忧国如饥渴者臣未见也】邹鲁大儒【汉书韦贤传贤为人质朴少欲笃志于学兼通礼尚书以诗教授号称丨丨丨丨】天士【汉书李寻传拔擢丨丨任以大职注李竒曰天士知天道者也】国之司直【汉书盖寛饶传赞盖寛饶为司臣正色立于朝虽诗所谓丨丨丨丨无以加也】节亚翁归【汉书何并传赞何并之丨丨尹丨丨云】士之髙致【汉书萧望之传朋奏记望之曰将军体周召之徳秉公绰之质有卞庄之威至乎耳顺之年履折冲之位号至将军诚丨丨丨丨也按朋郑朋】好节士【汉书萧望之传令太常急发执金吾车骑驰围其第使者至召望之望之欲自杀其夫人止之以为非天子意望之以问门下生朱云云者丨丨丨劝望之自裁】儒宗【汉书萧望之传赞望之堂堂折而不挠身为丨丨有辅佐之能近古社稷臣也】近古社稷臣【见上】心如金石【后汉书王常传帝于大会中指常谓羣臣曰此家率下江诸将辅翼汉室丨丨丨丨真忠臣也是日迁常为汉忠将军】有宰相器【后汉书冦恂传恂经明行修名重朝廷所得秩奉厚施朋友故人及从吏士常曰吾因士大夫以致此其可独享之乎时人归其长者以为丨丨丨丨】有折冲千里之威【后汉书贾复传官属以复后来而好陵折等辈调补鄗尉光武曰贾督丨丨丨丨丨丨丨方任以职勿以擅除】此太仆之室【后汉书祭彤传从东廵狩过鲁坐孔子讲堂顾指子路室谓左右曰丨丨丨丨丨太仆吾之御侮也按彤时为太仆】条侯穰苴之伦不能过【后汉书祭彤传论祭彤武节刚方动用安重虽丨丨丨丨丨丨丨丨丨也且临守偏海政移犷俗徼人请符以立信胡貊数级于郊下至乃卧鼔边亭灭烽幽障者将三十年古所谓必世而后仁岂不然哉】武节刚方动用安重【见上】大才晚成【后汉书马援传少有大志诸兄竒之尝受齐诗意不能守章句乃辞况欲就边郡田牧况曰汝丨丨丨丨良工不示人以朴且从所好按况援兄】井底蛙【后汉书马援传谓嚣曰子阳丨丨丨耳而妄自尊大不如専意东方】元精所生王之佐臣【后汉书郎顗传处士汉中李固年四十通游夏之蓺履顔闵之仁絜白之节情同皎日忠贞之操好是正直卓冠古人当世莫及丨丨丨丨丨丨丨丨天之生固必为圣汉宜特徴以示四方】韩棱楚龙渊郅夀蜀汉文陈宠济南椎成【后汉书韩棱传肃宗尝赐诸尚书剑唯此三人特以寳剑自手署其名曰丨丨丨丨丨丨丨丨丨丨丨丨丨丨丨丨时论者为之説以棱渊深有谋故得龙渊夀明逹有文章故得汉文宠敦朴善不见外故得椎成】海内竒士【后汉书臧洪传中平末弃官还家太守张超请为功曹时董卓弑帝圗危社稷洪説超曰明府厯世受恩兄弟并据大郡今王室将危贼臣虎视此诚义士效命之秋也今郡境尚全吏人殷富若动桴鼓可得万人以此诛除国贼为天下倡义不亦宜乎超然其言与洪西至陈留见兄邈计事邈先谓超曰闻弟为郡委政臧洪洪者何如人超曰臧洪丨丨丨丨才畧智数不比于超矣邈即引洪与语大异之】防能及扬雄刘向父子【后汉书宋传帝尝问通博之士乃荐沛国桓谭才学洽闻丨丨丨丨丨丨丨丨丨于是召谭拜议郎给事中】楚国二龚不如云阳宣巨公【后汉书宣秉传迁司校尉务举大纲简畧苛细百僚敬之秉性节约常服布被蔬食瓦器帝尝幸其府舍见而叹曰丨丨丨丨丨丨丨丨丨丨丨即赐布帛帐帷什物】崇英逸伟【后汉书蔡邕传方今圣上寛明辅弼贤知丨丨丨丨不坠于地】荀君清识难尚钟君至徳可师【后汉书钟皓传时皓及荀淑并为士大夫所归慕李膺尝叹曰丨丨丨丨丨丨丨丨丨丨丨丨】士之模楷国之桢干【后汉书卢植传建安中曹操北讨栁城过涿郡告守令曰故北中郎将卢植名著海内学为儒宗丨丨丨丨丨丨丨丨也】一日千里【后汉书王允传同郡郭林宗尝见允而竒之曰王生丨丨丨丨王佐才也】干国之器【后汉书岑晊传晊有髙才郭林宗朱公叔等皆为友李膺王阳称其有丨丨丨丨】口讷心辩有珪璋之质【后汉书刘儒传郭林宗尝谓儒丨丨丨丨丨丨丨丨丨】隐不违亲贞不絶俗【后汉书郭太传或问汝南范滂曰郭林宗何如人滂曰丨丨丨丨丨丨丨丨天子不得臣诸侯不得友吾不知其他】月旦评【后汉书许劭传初劭与靖俱有髙名好共覈论郷党人物每月輙更其品题故汝南俗有丨丨丨焉】琨玉秋霜【后汉书孔融传论懔懔焉皜皜焉其与丨丨丨丨比质可也】才兼四科行包九徳【后汉书谢夷吾传窃见钜鹿太守会稽谢夷吾出自东州厥土涂泥而英资挺特竒伟秀出丨丨丨丨丨丨丨丨仁足济时知周万物】治世之能臣乱世之奸雄【魏志武帝纪注孙盛异同杂语太祖尝问许子将我何如人子将不答固问之子将曰子丨丨丨丨丨丨丨丨丨丨太祖大笑】嘘枯吹生【魏志武帝纪注张璠汉纪孔公绪能清谈髙论丨丨丨丨】冠世之懿【魏志武帝纪注河间张超称袁遗有丨丨丨丨干时之量】儒林丈人【魏志三少帝纪注傅畅晋诸公赞帝常与中防军司马望侍中王沈散骑常侍裴秀黄门侍郎钟会等讲宴于东堂并属文论名秀为丨丨丨丨沈为文籍先生望会亦有名号】龙翰凤翼国之重寳【魏志邴原传崔琰为东曹椽记让曰徴士邴原议郎张范皆秉徳纯懿志行忠方清静足以厉俗贞固足以干事所谓丨丨丨丨丨丨丨丨举而用之不仁者逺】三人为一龙【魏志华歆传注魏畧歆与北海邴原管宁俱游学三人相善时人号丨丨丨丨丨歆为龙头原为龙腹寜为龙尾】裴乐优劣【魏志陈思王植传注荀绰冀州记杨凖子峤字国彦髦字士彦并为后出之俊凖与裴頠乐广友善遣往见之頠性方爱峤之有髙韵谓凖曰峤当及卿然髦小减广性清淳爱髦之有神检谓凖曰峤自及卿然髦尤精出凖叹曰二儿之优劣即丨丨之丨丨也】子许少欲文生多情【魏志卫臻传注郭林宗传曰臻父兹弱冠与同郡圏文生俱称盛徳林宗与二人共至市子许买物随价讐直文生訾呵减价乃取林宗曰丨丨丨丨丨丨丨丨此二人非徒兄弟乃父子也后文生以秽货见损兹以烈节垂名按子许兹字】一时雄儿【魏志邓艾传艾深自矜伐谓蜀士大夫曰诸君頼遭某故得有今日耳若遇吴汉之徒已殄灭矣又曰姜维自丨丨丨丨也与某相值故穷耳】天下英雄唯使君与操耳【蜀志刘先主传曹公从容谓先主曰今丨丨丨丨丨丨丨丨丨丨本初之徒不足数也先主方食失七箸】卧龙【蜀志诸葛亮传先主屯新野徐庶见先主先主器之谓先主曰诸葛孔明者丨丨也将军岂愿见之乎】伏龙鳯雏【蜀志诸葛亮传注襄阳记刘备访世事于司马徳操徳操曰儒生俗士岂识时务识时务者在乎俊杰此间自有丨丨丨丨备问为谁曰诸葛孔明厐士元也】管萧亚匹【蜀志诸葛亮传亮之器能政理抑亦丨丨之丨丨也】絶伦逸羣【蜀志闗侯传侯闻马超来降旧非故人侯书与诸葛亮问超人才可谁比类亮知侯防前乃答之曰孟起兼资文武雄烈过人一世之杰黥彭之徒当与益徳并驱争先犹未及髯之丨丨丨丨也侯美须髯故亮谓之髯】南州冠冕【蜀志厐统传统字士元襄阳人也少时朴钝未有识者颍川司马徽清雅有知人鉴统弱冠往见徽徽采桑于树上坐统在树下共语自昼至夜徽甚异之称统当为丨丨士之丨丨由是渐显】非百里才【蜀志厐统传先主领荆州统以从事守耒阳令在县不治免官吴将鲁肃遗先主书曰厐士元丨丨丨丨也使处治中别驾之任始当展其骥足耳诸葛亮亦言之于先主先主见与善谭大器之以为治中从事】国之元寳【蜀志秦宓传注刘焉表荐任安味精道度厉节髙邈揆其器量丨丨丨丨宜处弼疑之辅以消非常之咎】廊庙器【蜀志许靖传评许靖夙有名誉既以笃厚为称又以人物为意虽行事举动未悉允当蒋济以为大较丨丨丨也】叹述不去口实【蜀志黄权传宣王与诸葛亮书曰黄公衡快士也每坐起丨丨足下丨丨丨丨】掞张【蜀志邓芝传孙权与诸葛亮书曰丁厷丨丨隂化不尽和合二国惟有邓芝注掞音夷念反或作艳盖谓丁厷之言多浮艳也】笔妙舌妙刀妙【吴志吴主传注沈友弱冠博学多所贯综善属文辞兼好武事注孙子兵法又辩于口每所至众人皆嘿然莫与为对咸言其丨之丨丨之丨丨之丨三者皆过絶于人】生子当如孙仲谋【吴志吴主传注曹公出濡须作油船夜渡洲上权以水军围取得三千余人其没溺者亦数千人权数挑战公坚守不出权乃自来乗轻船从濡湏口入公见舟船器仗军伍整肃喟然叹曰丨丨丨丨丨丨丨刘景升儿子若豚犬耳】宗室顔渊【吴志宗室传注孙桓仪容端正器懐聪朗博学彊记能论义应对权尝称为丨丨丨丨】蜀之扬雄今之仲舒【吴志阚泽传注虞翻称泽曰阚生矫杰盖丨丨丨丨又曰阚子儒术徳行亦丨丨丨丨也】东南之美非徒竹箭【吴志虞翻传翻与少府孔融书幷示以所着易注融答书曰闻延陵之理乐覩吾子之治易乃知丨丨丨丨者丨丨丨丨也又观象云物察应寒温原其祸福与神合契可谓探赜穷通者也】当今无辈【吴志张温传温少修节操容貌竒伟权闻之以问公卿曰温当今与谁为比大司农刘基曰可与全琮为辈太常顾雍曰基未详其为人也温丨丨丨丨权曰如是张允不死也徴到延见文辞占对观者倾竦权改容加礼】是我辈人【晋书石苞传见吏部郎许允求为小县允谓苞曰卿丨丨丨丨当相引在朝廷何欲小县乎】今日顔子【晋书羊祜传太原郭奕见之曰此丨丨之丨丨也】子竒甘罗之俦【晋书裴秀传度辽将军毋邱俭荐秀于大将军曹爽曰生而岐嶷长蹈自然元静守真性入道奥博学强记无文不该孝友着于乡党髙声闻于逺近诚宜弼佐谟明助和鼎味毗赞大府光昭盛化非徒丨丨丨丨丨丨兼包顔冉游夏之美】頠若武库五兵纵横【晋书裴頠传雅有逺识博学稽古自少知名御史中丞周弼见而叹曰丨丨丨丨丨丨丨丨一时之杰也】杜乂肤清叔寳神清【晋书卫玠传刘惔谢尚共论中朝人士或问杜乂可方卫洗马不尚曰安得相比其间可容数人惔又云丨丨丨丨丨丨丨丨其为有识者所重若此】雅素佳士【晋书谯刚王逊传承行逹武昌释戎备见王敦敦与之宴欲观其意谓承曰大王丨丨丨丨恐非将帅才也承曰公未见知耳鈆刀岂不能一割乎按承谯刚王逊子】人之领袖【晋书魏舒传文帝深器重之每朝会坐罢目送之曰魏舒堂堂丨丨丨丨也】使人神思清发昏不假寐【晋书刘智传平原管辂尝谓人曰吾与刘颍川兄弟语丨丨丨丨丨丨丨丨丨丨自此之外殆白日欲寝矣】如卿固未易得何论于胜【晋书唐彬传奉使诣相府计事于时僚佐皆当世英彦见彬莫不钦悦称之于文帝荐为掾属帝以问其参军孔颢忌其能良久不答陈骞在坐敛板而称曰彬之为人胜骞甚逺帝笑曰但能丨丨丨丨丨丨丨丨丨丨因辟彬为铠曹属】超然元着【晋书王戎传朝贤尝上已禊洛或问王济曰昨游有何言谈济曰张华善説史汉裴頠论前言往行衮衮可聴王戎谈子房季札之间丨丨丨丨】璞玉浑金【晋书王戎传戎有人伦鉴识常目山涛如丨丨丨丨人皆钦其寳莫知名其器王衍神姿髙彻如瑶林琼树自然是风尘表物谓裴頠拙于用长荀朂工于用短陈道宁如束长竿】钦其寳莫名其器【见上】瑶林琼树风尘表物【见上】用长用短【见上】如束长竿【见上】当从古人中求【晋书王衍传武帝闻其名问戎曰夷甫当世谁比戎曰未见其比丨丨丨丨丨丨耳】口中雌黄【晋书王衍传妙善元言唯谈老庄为事每捉玉柄尘尾与手同色义理有所不安随即改更世号丨丨丨丨朝野翕然谓之一世龙门矣】如珠玉在瓦石间【晋书王衍传衍隽秀有令望希心元逺未尝语利王敦过江常称之曰夷甫处众中丨丨丨丨丨丨丨顾恺之作画赞亦称衍岩岩清峙壁立千仞其为人所尚如此】岩岩清峙壁立千仞【见上】神太隽【晋书王澄传衍有重名于世时人许以人伦之鉴尤重澄及王敦庾敳尝为天下人士目曰阿平第一子嵩第二处仲第三澄尝谓衍曰兄形似道而丨丨丨丨衍曰诚不如卿落落穆穆然也澄由是显名有经澄所题目者衍不复有言輙云已经平子矣按平子澄字】落落穆穆【见上】已经平子【见上】人之水镜【晋书乐广传尚书令卫瓘朝之耆旧逮与魏正始中诸名士谈论见广而竒之曰自昔诸贤既没常恐微言将絶而今乃复闻斯言于君矣命诸子造焉曰此丨丨丨丨见之莹然若披云雾而覩青天也】若披云雾而覩青天【见上】森森如千丈松【晋书和峤传太傅从事中郎庾敳见而叹曰峤丨丨丨丨丨丨虽磥砢多节目施之大厦有栋梁之用】大厦栋梁【见上】有孙孟之风严郑之操【晋书李重传沉为中正亲执铨衡陈原隐居求志笃古好学学不为利行不要名絶迹穷山緼韣道艺外无希世之容内全遯逸之节行成名立缙绅慕之委质受业者千里而应丨丨丨丨丨丨丨丨丨按沉刘沉原霍原】万物不能移【晋书阮咸传山涛举咸典选曰阮咸贞素寡欲深识清浊丨丨丨丨丨若在官人之职必絶于时】兼有诸人之美【晋书阮裕传有以问王羲之羲之曰此公近不惊宠辱虽古之沈防何以过此又云裕骨气不及逸少简秀不如真长韵润不如仲祖思致不如殷浩而丨丨丨丨丨丨】一邱一壑自谓过之【晋书谢鲲传明帝在东宫见之甚相亲重问曰论者以君方庾亮自谓何如答曰端委庙堂使百僚凖则鲲不如亮丨丨丨丨丨丨丨丨】木屑霏霏【晋书胡母辅之传澄尝与人书曰彦国吐佳言如锯丨丨丨丨不絶诚为后进领防也按澄王澄】兖州八伯【晋书羊曼传时州里称陈留阮放为宏伯髙平郗鉴为方伯泰山胡母辅之为逹伯济隂卞壸为裁伯陈留蔡谟为朗伯阮孚为诞伯髙平刘绥为委伯而曼为防伯凡八人号丨丨丨丨盖拟古之八儁也】四伯【晋书羊传先是兖州有八伯之号其后更有丨丨大鸿胪陈留江泉以能食为谷伯豫章太守史畴以大肥为笨伯散骑郎髙平张嶷以狡妄为滑伯而以狼戾为琐伯盖拟古之四凶】八逹【晋书光逸传寻以世难避乱渡江复依辅之初至属辅之与谢鲲阮放毕卓羊曼桓彛阮孚散髪祼袒闭室酣饮已累日逸将排户入守者不聼逸便于户外脱衣露头于狗窦中窥之而大呌辅之惊曰他人决不能尔必我孟祖也遽呼入遂与饮不舍昼夜时人谓之丨丨按逸字孟祖辅之胡母辅之】悬河泻水【晋书郭象传能清言太尉王衍每云听象语如丨丨丨丨注而不竭】敏而多竒雅逹而聪哲【晋书陆机传賔礼名贤而张公为之雄交御豪俊而周瑜为之杰彼二君子皆丨丨丨丨丨丨丨丨丨丨】伐吴之役利获二俊【晋书陆机传至太康末与弟云俱入洛造太常张华华素重其名如旧相识曰丨丨丨丨丨丨丨丨】若非龙驹当是鳯雏【晋书陆云传防时吴尚书广陵闵鸿见而竒之曰此儿丨丨丨丨丨丨丨丨】在乎四五之间【晋书陆喜传有较论格品篇曰或问予薛莹最是国士之第一者乎答曰以理推之丨丨丨丨丨丨问者愕然请问答曰夫孙皓无道肆其暴虐若龙蛇其身沈黙其体潜而勿用趣不可测此第一人也避尊居卑禄代耕养元静守约冲退澹然此第二人也侃然体国思治心不辞贵以方见惮执政不惧此第三人也斟酌时宜在乱犹显意不忘忠时献微益此第四人也温恭修慎不为谄首无所云补从容保宠此第五人也过此已往不足复数故第二已上多沦没而逺悔吝第三已下有声位而近咎累是以深识君子晦其明而履柔顺也问者曰始闻髙论终年啓寐矣】百代文宗【晋书陆机传唐太宗制逺超枚马髙蹑王刘丨丨丨丨一人而已】连璧【晋书夏侯湛传防有盛才文章宏富善搆新词而美容观与潘岳友善每行止同舆接茵京都谓之丨丨】天才英博亮防不羣【晋书孙楚传初楚与同郡王济友善济为本州大中正访问铨邑人品状至楚济曰此人非卿所能目吾自为之乃状楚曰丨丨丨丨丨丨丨丨】一咏一吟许将北面【晋书孙绰传沙门支遁试问绰君何如许答曰髙情逺致弟子早已伏膺然丨丨丨丨丨丨丨丨矣按许谓许询】吏非吏隐非隐【晋书孙绰传尝鄙山涛而谓人曰山涛吾所不解丨丨丨丨丨丨若以元礼门为龙津则当防额暴鳞矣】道徳名望抗不及喜立功立事喜不及抗【晋书吾彦传帝尝问彦陆喜陆抗二人谁多也彦对曰丨丨丨丨丨丨丨丨丨丨丨丨丨丨丨丨】廊庙之才非简札之用【晋书索綝传綝字巨秀少有逸羣之量靖每曰綝丨丨丨丨丨丨丨丨丨州郡吏不足污吾儿也】清静比扬子云黙识拟张安世【晋书成公简传性朴素不求荣利潜心道味罔有干其志者黙识过人张茂先每言丨丨丨丨丨丨丨丨丨丨丨丨】向见管夷吾无复忧矣【晋书王导传桓彞初过江见朝廷微弱谓周顗曰我以中州多故来此欲求全活而寡弱如此将何以济忧惧不乐往见导极谈世事还谓顗曰丨丨丨丨丨丨丨丨丨】机神明鉴似魏武忠顺勤劳似孔明【晋书陶侃传尚书梅陶与亲人曹识书曰陶公丨丨丨丨丨丨丨丨丨丨丨丨丨丨陆抗诸人不能及也】道韵平淡【晋书郗鉴传彦辅丨丨丨丨体识冲粹处倾危之朝不可得而亲疏按彦辅乐广】南金【晋书顾荣传时南土之士未尽才用荣又言陆士光贞正清贵金玉其质甘季思忠欵尽诚胆干殊快殷庆元质畧有明规文武可施用荣族兄公让明亮守节困不易操会稽杨彦明谢行言皆服膺儒教足为公望贺生沉潜青云之士陶恭兄弟才干虽少实事极佳凡此诸人皆丨丨也书奏皆纳之】金玉其质【见上】荒莱特苖卤田善秀【晋书杨方传恢尝遣方为文荐郡功曹主簿虞预称美之送以示循循报书曰此子开拔有志意只言异于凡猥耳不图伟才如此其文甚有竒分若出其胸臆乃是一国所推岂但牧竖中逸羣耶闻处旧党之中好有谦冲之行此亦立身之一隅然世衰道丧人物凋每闻一介之徒有向道之志冀之愿之如方者乃丨丨之丨丨丨丨之丨丨资质已良但沾染未足耳移植丰壤必成嘉谷按恢诸葛恢循贺循】人所应有而不必有人所应无而不必无【晋书桓彞传尝过舆县县宰东海徐宁字安期通朗博渉彞遇之欣然停留累日结交而别先是庾亮每属彞覔一佳吏部及至都谓亮曰为卿得一吏部矣亮问所在彞曰丨丨丨丨丨丨丨丨丨丨丨丨丨丨丨丨徐宁真海岱清士因为叙之】海岱清士【见上】上方山涛不足下比魏舒有余【晋书王湛传武帝亦以湛为痴每见济輙调之曰卿家痴叔死未济常无以答及帝又问如初济曰臣叔殊不痴因称其美帝曰谁比济曰山涛以下魏舒以上时人谓湛丨丨丨丨丨丨丨丨丨丨丨丨湛闻曰欲处我于季孟之间乎】渡江名臣皆出其下【晋书王承传承少有重誉而推诚接物尽恕之理故众咸亲爱焉丨丨丨丨王导卫玠周顗庾亮之徒丨丨丨丨为中兴第一】中兴第一【见上】无官官事无事事心【晋书刘惔传孙绰为之诔云居官丨丨丨之丨处事丨丨丨之丨时人以为名言】勃窣为理窟【晋书张凭传举孝防负其才自谓必参时彦初欲诣惔郷里及同举者共笑之既至惔处之下坐神意不接凭欲自发而无端会王蒙就惔清言有所不通凭于末坐判之言防深逺足畅彼我之懐一坐皆惊惔延之上坐清言弥日留宿至旦遣之凭既还船须臾惔遣传教覔张孝防船便召与同载遂言之于简文帝帝召与语叹曰张凭丨丨丨丨丨按惔刘惔】公才公望【晋书虞传王导常谓曰孔愉有丨丨而无公望丁潭有丨丨而无公才兼之者其在卿乎】谄道佞佛【晋书何充传于时郗愔及弟昙奉天师道而充与弟凖崇信释氏谢万讥之云二郗丨于丨二何丨于丨】正字拔人【晋书蔡谟传初克未仕时河内山简尝与琅邪王衍书曰蔡子尼今之正人衍以书示众曰山子以丨丨丨丨然未易可称后衍闻克在选官曰山子正人之言验于今矣按克蔡谟父】向谓问人不谓问位【晋书蔡谟传陈留时为大郡号称多士琅邪王澄行经其界太守吕豫遣吏迎之澄入境问吏曰此郡人士为谁吏曰有蔡子尼江应元是时郡人多居大位者澄以其姓名问曰甲乙等非君郡人邪吏曰是也曰然则何以但称此二人吏曰丨丨君侯丨丨丨丨丨丨澄笑而止到郡以吏言谓豫曰旧名此郡有风俗果然小吏亦知如此】未若长卿慢世【晋书王徽之传尝夜与弟献之共读髙士传赞献之赏井丹髙洁徽之曰丨丨丨丨丨丨也】小者佳【晋书王献之传尝与兄徽之操之俱诣谢安二兄多言俗事献之寒温而已既出客问安王氏兄弟优劣安曰丨丨丨客问其致安曰吉人之辞寡以其少言故知之】获士一人有半【晋书习凿齿传后以脚疾废于里巷及襄阳陷于苻坚坚素闻其名与道安俱舆而致焉既见与语大悦之赐遗甚厚又以其蹇疾与诸镇书昔晋氏平吴利在二陆今破汉南丨丨裁丨丨丨丨耳】珪璋特逹机警有锋【晋书顾和传和尝诣导导小极对之疲睡和欲叩会之因谓同坐曰昔每闻族叔元公道公叶赞中宗保全江表体小不安令人喘息导觉之谓和曰卿丨丨丨丨丨丨丨丨不徒东南之美实为海内之俊按导王导】山南有人【晋书何琦传桓温尝登琦县界山喟然叹曰此丨丨丨丨焉何公真止足者也】野鹤在鸡羣【晋书嵇绍传绍始入洛或谓王戎曰昨于稠人中始见嵇绍昻昻然如丨丨之丨丨丨】立为顔囘夀防为游夏罗宪为子贡【晋书文立传师事谯周门人以丨丨丨丨陈丨李丨丨丨丨丨丨丨丨丨】寒素之死病荣逹之嘉名【晋书王沉传空嚣者以噌为雅量璅慧者以浅利为鎗鎗脢胎者以无捡为旷偻垢者以守意为坚贞嘲哮者以麤发为髙亮韫蠢者以色厚为笃诚庵婪者以博纳为通济眡者以难入为凝清拉答者有沉重之誉嗛闪者得清勦之声呛啍怯畏于谦让阘茸勇敢于饕诤斯皆丨丨丨丨丨丨丨丨丨丨】湘中琳琅【晋书罗含传太守谢尚与含为方外之好乃称曰罗君章可谓丨丨之丨丨按君章含字】才絶画絶痴絶【晋书顾恺之传俗传恺之有三絶丨丨丨丨丨丨】不言而四时之气备【晋书禇裒传谢安亦雅重之恒云裒虽丨丨丨丨丨丨丨亦丨】孙仲谋晋宣王流亚【晋书桓温传温豪爽有风槩姿貌甚伟面有七星少与沛国刘惔善惔尝称之曰温眼如紫石棱须作猬毛磔丨丨丨丨丨丨之丨丨也】读书半袁豹则文才不减班固【晋书殷仲文传仲文善属文为世所重谢灵运尝云若殷仲文丨丨丨丨丨丨丨丨丨丨丨丨言其文多而见书少也】随陆无武绛灌无文【晋书刘元海载记防好学师事上党崔游习毛诗京氏易马氏尚书尤好春秋左氏传孙吴兵法畧皆诵之史汉诸子无不综览尝谓同门生朱纪范隆曰吾每观书传常鄙丨丨丨丨丨丨丨丨道由人一物之不知者固君子之所耻也二生遇髙皇而不能建封侯之业两公属太宗而不能开庠序之美惜哉】姿宇神调英雄之魁【晋书刘曜载记岳从容谓曜曰刘生丨丨丨丨命世之才也四海脱有微风揺之者丨丨丨丨卿其人矣按岳崔岳】吾门摽秀【晋书慕容皝载记阳裕字士伦右北平无终人也少孤兄弟皆早亡单防独立虽宗族无能识者惟叔父眈防而竒之曰此儿非惟丨丨之丨丨乃佐时之良器也】魏之陈徐晋之潘陆【晋书姚兴载记谓其黄门侍郎姚文祖曰卿知宗敞乎文祖曰与臣州里西方之英隽兴曰有表理王尚文义甚佳当王尚研思耳文祖曰尚在南台禁止不与賔客交通敞寓于杨桓非尚明矣兴曰若尔桓为措思乎文祖曰西方评敞甚重优于杨桓敞昔与吕超周旋陛下试可问之兴因谓超曰宗敞文才何如可是谁辈超曰敞在西方时论甚美方敞丨丨丨丨丨丨丨丨】西方英隽【见上】逺求骐骥不知近在东邻【晋书冯跋载记南宫令成藻豪俊有髙名素弗造焉藻令门者勿纳素弗迳入与藻对坐旁若无人谈饮连日藻始竒之曰吾丨丨丨丨丨丨丨丨丨丨何识子之晚也按素弗冯跋弟】红紫成章邱陵生韵【晋书慕容徳载记徳大集诸生亲临策试既而飨宴乗髙逺瞩顾谓其尚书鲁防曰齐鲁固多君子当昔全盛之时接慎巴生淳于邹田之徒防修檐临清沼驰朱轮佩长剑恣飞马之雄辞奋谈天之逸辩指麾则丨丨丨丨俛仰则丨丨丨丨至于今日荒草頺坟气消烟灭永言千载能不依然】






　　御定子史精华卷一百二十七
　　钦定四库全书
　　御定子史精华卷一百二十八
　　言语部四
　　品藻下
　　台鼎人【宋书谢方明传方明严恪善自居遇虽处闇室未尝有惰容无他伎能自然有雅韵丹阳尹刘穆之白髙祖曰谢方明可谓名家驹直置便自是丨丨丨无论复有才用】应有尽有应无尽无【宋书江智渊传为随王诞佐在襄阳诞待之甚厚时咨议叅军谢庄府主簿沈懐文并与智渊友善懐文每称之曰人所丨丨丨丨人所丨丨丨丨者其江智渊乎】始平始安可谓二始【宋书顔延之传时尚书令傅亮自以文义之美一时莫及延之不为之下亮甚疾焉庐陵王义真颇好辞义待接甚厚徐羡之等疑延之为同异意甚不悦少帝即位出为始安太守领军将军谢晦谓延之曰昔荀朂忌阮咸斥为丨丨郡今卿又为丨丨丨丨丨丨黄门郎殷景仁亦谓之曰所谓俗恶俊异世疵文雅】俗恶俊异世疵文雅【见上】望虽不足才能有余【宋书臧质传任荟之乐安人也厯世祖南平王铄抚军右军司马长史行事太祖称之曰丨丨丨丨丨丨丨丨】气概髙亮有太尉彦云之风【宋书王元谟传元谟防而不羣世父蕤有知人鉴常笑曰此儿丨丨丨丨丨丨丨丨丨丨丨】清节必继美吴隐之【宋书王镇之传出为使持节都督交广二州诸军事建威将军平越中郎将广州刺史髙祖谓人曰王镇之少着丨丨丨将丨丨丨丨丨岭南之非此不康也在镇不受俸禄萧然无】
　　【所营去官之日不异始至】荆楚仙人【宋书龚祈传风姿端雅容止可观中书郎范述见而叹曰此丨丨丨丨也】此人作公应继王太保【宋书自序沈林子简素防靖不交接世务义让之美着于闺门虽在戎旅语不及军事所着诗赋赞三言箴祭文乐府表牋书记白事启事论老子一百二十一首太祖后读林子集叹息曰丨丨丨丨丨丨丨丨丨】后来佳器【齐书豫章王嶷传入为宋顺帝车骑谘议参军府掾转骠骑仍迁从事中郎诣司徒袁粲粲谓人曰丨丨丨丨也】江左风流宰相唯有谢安【齐书王俭传俭长礼学谙防朝仪每博议证引先儒罕有其例八坐丞郎无能异者令史谘事賔客满席俭应接铨序傍无畱滞十日一还学监试诸生巾卷在庭剑卫令史仪容甚盛作解散髻斜插帻簪朝野慕之相与放効俭尝谓人曰丨丨丨丨丨丨丨丨丨丨盖自比也】今之乐广【齐书张绪传绪少知名清简寡欲叔父镜谓人曰此儿丨丨丨丨也】正始遗风【齐书张绪传吏部尚书袁粲言于帝曰臣观张绪有丨丨丨丨宜为宫职】过江未有人【齐书张绪传仆射王俭谓人曰北士中覔张绪丨丨丨丨丨不知陈仲弓黄叔度能过之不耳】使人不衣自暖【齐书谢超宗传为义兴太守升明二年坐公事免诣东府门自通其日风寒惨厉太祖谓四座曰此客至丨丨丨丨丨丨矣超宗既坐饮酒数瓯辞气横出太祖对之甚欢】风流不坠政在江郎【齐书江斆传尚孝武女临汝公主拜驸马都尉除著作郎太子舍人丹阳丞时袁粲为尹见斆叹曰丨丨丨丨丨丨丨丨数与宴赏留连日夜】江东裴乐【齐书陆慧暁传慧晓清介正直不杂交游会稽内史同郡张畅见慧晓童防便嘉异之张绪称之曰丨丨丨丨也】阁下自有二骥【齐书刘绘传豫章王嶷为江州以绘为左军主簿随镇江陵转镇西外兵曹参军骠骑主簿绘聪警有文义善书数被赏召进对华敏僚吏之中见遇莫及琅邪王诩为功曹以吏能自进嶷谓僚佐曰吾虽不能得应嗣陈蕃然丨丨丨丨丨丨也】卿过季伟我非林宗【齐书乐颐传吏部郎庾杲之尝往候颐为设食枯鱼菜葅而已杲之曰我不能食此母闻之自出常膳鱼羮数种杲之曰丨丨于茅丨丨丨丨郭丨丨】祖逖之流【梁书郑绍叔传时刺史萧诞以弟谌诛台遣收兵卒至左右莫不惊散绍叔闻难独驰赴焉诞死侍送丧柩众咸称之到京师司空徐孝嗣见而异之曰丨丨丨丨也】精神秀朗【梁书范云传尝就亲人袁照学书一夜不怠照抚其背曰卿丨丨丨丨而勤于学卿相才也】卿相才【见上】王训无谢彦囘【梁书王训传迁侍中既拜入见髙祖从容问何敬容曰禇彦回年防为宰相敬容对曰少过三十上曰今之丨丨丨丨丨丨】神情不凡必成佳器【梁书傅昭传昭十一随外祖于朱雀航卖厯日为雍州刺史袁顗客顗尝来昭所昭读书自若神色不改顗难曰此儿丨丨丨丨丨丨丨丨】宋得其武梁得其文【梁书到洽传御华光殿诏洽及沆萧琛任昉侍防赋二十韵诗以洽辞为工赐绢二十匹髙祖谓昉曰诸到可谓才子昉对曰臣常窃议丨丨丨丨丨丨丨丨五年迁尚书殿中郎洽兄弟羣从递居此职时人荣之】昂昂千里之驹【梁书袁昂传昂本名千里齐永明中武帝谓之曰丨丨丨丨丨丨在卿有之今改卿名为昂即千里为字】金山玉海【梁书朱异传寻有诏求异能之士五经博士明山賔表荐异曰窃见钱塘朱异年时尚少徳备老成在独无散逸之想处闇有对賔之色器宇深神表峻丨丨万丈缘陟未登丨丨千寻窥映不测加以珪璋新琢锦组初搆触响铿锵值采便发观其信行非惟十室所稀若使负重遥逺必有千里之用】邹鲁遗风英贤不絶【梁书羊侃传髙祖制武宴诗三十韵以示侃侃即席应诏髙祖览曰吾闻仁者有勇今见勇者有仁可谓丨丨丨丨丨丨丨丨】荆南秀气【梁书刘之遴传时张稷新除尚书仆射托昉为让表昉令之遴代作操笔立成昉曰丨丨丨丨果有异才后仕必当过仆】千里絶迹百尺无枝【梁书王规传大同二年卒诏赠散骑常侍光禄大夫皇太子出临哭与湘东王绎令曰威明昨宵奄复殂化甚可痛伤其风韵遒正神标映丨丨丨丨丨丨丨丨文辨纵横才学优赡跌宕之情弥逺濠梁之气特多斯实俊民也】端右材【梁书萧介传侍中阙选王筠等四人并不称防髙祖曰我门中久无此职宜用萧介为之介博物强识应对左右多所匡正髙祖甚重之迁都官尚书每军国大事必先询访于介焉髙祖谓朱异曰丨丨之丨也】臧盾之饮萧介之文【梁书萧介传初髙祖招延后进二十余人置酒赋诗臧盾以诗不成罚酒一斗盾饮尽顔色不变言笑自若介染翰便成文无加防髙祖两美之曰丨丨丨丨丨丨丨丨即席之美也】东南美【梁书刘孺传孺少好文章性又敏速尝于御坐为李赋受诏便成文不加防髙祖甚称赏之后侍宴夀光殿诏羣臣赋诗时孺与张率并醉未及成髙祖取孺手板题戏之曰张率丨丨丨刘孺雒阳才揽笔便应就何事久迟囘其见亲爱如此】雒阳才【见上】滕曽子【梁书滕昙恭传太守王僧度引昙恭为功曹固辞不就王俭时随僧度在郡号为丨丨丨】当为儒者宗【梁书贺玚传玚少传家业齐时沛国刘瓛为会稽府丞见玚深器异之尝与俱造吴郡张融指玚谓融曰此生神眀聪敏将来丨丨丨丨丨】赏徳标竒未过此子【梁书庾诜传子曼倩亦早有令誉世祖在荆州辟为主簿迁中录事每出世祖常目送之谓刘之遴曰荆南信多君子虽美归田鳯清属桓阶丨丨丨丨丨丨丨丨】意圣人【陈书沈不害传博综坟典而家无卷轴每制文操笔立成曽无寻检仆射汝南周正尝称之曰沈生可谓丨丨丨乎】两玉人【南史谢晦传时谢琨风华为江左第一尝与晦俱在武帝前帝目之曰一时顿有丨丨丨耳】萧散直上【南史王恵传素不与谢灵运相识尝得交言灵运辩博辞义锋起恵时然后言时荀伯子在坐退而告人曰灵运固自丨丨丨丨王郎有如万顷陂焉】有如万顷陂【见上】分其才艺足了十人【南史栁恽传帝谓周舍曰吾闻君子不可求备至如栁恽可谓具美丨丨丨丨丨丨丨丨】明珠【南史刘孺传孺防聪敏七歳能属文叔父瑱为义兴郡擕以之官常置坐侧谓賔客曰此吾家丨丨也】益者三友此实其人【南史刘遵传遵自随蕃及在东宫以旧恩偏蒙宠遇时辈莫及卒官皇太子深悼惜之与遵从兄阳羡令孝仪令曰贤从弟中庶奄至殒逝痛可言乎其孝友淳深立身贞固内含玉润外表澜清言行相符终始如一文史该富琬琰为心辞章博赡元黄成采既以鸣谦表性又以难进自居吾昔在汉南连翩书记及忝朱方从容坐首鹢舟乍动朱鹭徐鸣未尝一日而不追随一时而不会遇丨丨丨丨丨丨丨丨及道下邑未申善政而能使人结去思野多驯雉此亦威鳯一羽足以騐其五徳】半天朱霞云中白鹤【南史刘訏传族祖孝标与书称之曰訏超超越俗如丨丨丨丨歊矫矫出尘如丨丨丨丨皆俭歳之粱稷寒年之纎纩按歊訏族兄】此子当凖的人物【魏书宗室孚传少有令誉侍中游肈幷州刺史髙聪司徒崔光等见孚咸曰丨丨丨丨丨丨丨恨吾徒衰暮不及见耳】言同百舌胆若鼷鼠【魏书宗室庆和传东豫州刺史为萧衍将所攻举城降之衍以为北道总督魏王至项城朝廷出师讨之望风退走衍责之曰丨丨丨丨丨丨丨丨遂徙合浦】当为宗室领袖我不妄谈人物【魏书任城王澄传以氏反叛除都督梁益荆三州诸军事征南大将军梁州刺史文明太后引见澄诫厉之顾谓中书令李冲曰此儿风神吐发徳音闲婉丨丨丨丨丨丨是行使之必称我意卿但记之丨丨丨丨丨丨也】文武顿出其门【魏书宗室嵩传髙祖南伐萧寳卷将陈显逹率众拒战嵩身备三仗免胄直前将士从之显逹奔溃斩获万计嵩于尔日勇冠三军髙祖大悦而言曰任城康王大有福徳丨丨丨丨丨丨以功赐爵髙平县侯】胸中所懐逾于甲兵【魏书崔浩传召新降髙车渠帅数百人赐酒食于前世祖指浩以示之曰汝曹视此人尫纎懦弱手不能弯弓持矛其丨丨丨丨乃丨丨丨丨朕始时虽有征讨之意而虑不自决前后克防皆此人导吾令至此也】唯须诵离骚饮美酒自为佳器【魏书卢元明传元明善自标置不妄交游饮酒赋诗遇兴忘返性好元理作史子新论数十篇文笔别有集录少时尝从郷还洛途遇相州刺史中山王熙熙博识之士见而叹曰卢郎有如此风神丨丨丨丨丨丨丨丨丨丨丨丨遂留之数日赠帛及马而别】黄中内润文明外照【魏书髙允传允少孤夙成有竒度清河崔元伯见而异之叹曰髙子丨丨丨丨丨丨丨丨必为一代伟器但恐吾不见耳】刘生堂堂搢绅领袖【魏书刘懋传肃宗初大军攻硖石懋为李平行台郎中城拔懋颇有功太傅清河王怿爱其风雅常目而送之曰丨丨丨丨丨丨丨丨】朝之儒秀【魏书郭祚传百官夕饮清徽后园髙祖举觞赐祚及崔光曰郭祚忧劳庶事独不欺我崔光温良博物丨丨丨丨不劝此两人当劝谁也其见知若此】浩浩如黄河东注【魏书崔光传太和六年拜中书博士转著作郎与秘书丞李彪参撰国书迁中书侍郎给事黄门侍郎甚为髙祖所知待常曰孝伯之才丨丨丨丨丨丨丨固今日之文宗也】有规检祢衡无冰棱文举【北齐书卢文伟传长广太守邢子广目二卢云询祖丨丨丨丨丨思道丨丨丨丨丨】謦欬为洪钟响胸中贮千卷书【北齐书崔防传赵郡李浑尝防聚名辈诗酒正驩哗防后到一坐无复谈话者郑伯猷叹曰身长八尺面如刻画丨丨丨丨丨丨丨丨丨丨丨丨使人那得不畏服】物外司马【北齐书王晞传性闲淡寡欲虽王事鞅掌而雅操不移在幷州虽戎马填闾未尝以世务为累良辰美景啸咏遨游登临山水以谈防为事人士谓之丨丨丨丨】此人风流警拔【北齐书裴让之传为太原公开府记室与杨愔友善相遇则清谈竟日愔每云丨丨丨丨丨丨裴文季为不亡矣】佳舍人【北齐书裴让之传厯文襄大将军主簿兼中书舍人后兼散骑常侍聘梁文襄尝入朝让之导引容仪蕴借文襄目之曰士礼丨丨丨迁长兼中书侍郎领舍人】独孤公犹镜【隋书髙颎传右卫将军厐晃及将军卢贲等前后短颎于上上怒之皆被疎黜因谓颎曰丨丨丨丨丨也每被磨莹皎然益明按颎父賔赐姓独孤氏】河朔英灵【隋书李徳林传徳林美容仪善谈吐齐天统中兼中书侍郎于賔馆受国书陈使江总目送之曰此即丨丨之丨丨也】襄阳水镜复在于兹【隋书栁庄传庄少有逺量博览坟籍兼善辞令济阳蔡大寳有重名于江左时为岳阳王萧詧谘议见庄便叹曰丨丨丨丨丨丨丨丨矣】徳为人表行为士则【隋书卢昌衡传出为徐州总管长史甚有能名吏部尚书苏威考之曰丨丨丨丨丨丨丨丨论者以为美谈】金城汤池【隋书辛彦之传吴兴沈重名为硕学髙祖尝令彦之与重论议重不能抗于是避席而谢曰辛君所谓丨丨丨丨无可攻之势髙祖大悦】齐平寳鼎归【北史魏宗室伟传伟性温柔好虚静笃学爱文初自邺还庾信赠其诗曰梁亡垂棘反丨丨丨丨丨为辞人所重如此】精神太遒【北史崔防传防有文学伟风貌寡言辞端嶷如神以简贵自处齐神武言崔防应作令仆恨其丨丨丨丨】赵李人物【北史李浑传武定初兼散骑常侍聘梁使主梁武谓曰伯阳之后久而弥盛丨丨丨丨今实居多使还为东郡太守】北间第一才士【北史邢邵传于时与梁和妙简聘使邵与魏收及从子子明被徴入朝当时文人皆邵之下但以不持威仪名髙难副朝廷不令出境南人曽问賔司邢子才故应是丨丨丨丨丨丨何为不作聘使答云子才文辞实无所愧但官位已髙恐非复行限南人曰郑伯猷防军犹得将命国子祭酒何为不可】能赋能诗【北史阳休之传休之字子烈儁爽有风槩好学爱文藻时人为之语曰丨丨丨丨阳休之】有君子貌兼君子心【北史杨逹传逹为人厚有局度杨素每曰丨丨丨丨丨丨丨丨者唯杨逹耳】业重籝金器成琢玉【旧唐书礼仪志永泰二年勅曰诸道节度观察都防御使等朕之腹心久镇方面眷其子弟各奉义方脩徳立身事资括羽恐干戈之后学校尚微僻居逺方无所谘禀山东寡学质疑必就于马融闗西盛名尊儒乃称于杨震负经来学当集京师幷宰相朝官及神策六军将子弟欲习业者自今已后并令补国子生欲其丨丨丨丨丨丨丨丨日新厥徳代不乏贤】激浊扬清【旧唐书王珪传时房元龄李靖温彦博戴胄魏徴与珪同知国政后尝侍宴太宗谓珪曰卿识鉴清通尤善谈论自房元龄等咸宜品藻又可自量孰与诸子贤对曰孜孜奉国知无不为臣不如元龄才兼文武出将入相臣不如李靖敷奏详明出纳惟允臣不如温彦博处繁理剧众务必举臣不如戴胄以谏诤为心耻君不及于尧舜臣不如魏徴至如丨丨丨丨嫉恶好善臣于数子亦有一日之长太宗深然其言羣公亦各以为尽巳所懐谓之确论】飞鸟依人自加怜爱【旧唐书长孙无忌传太宗目无忌曰禇遂良学问稍长性亦坚正既写忠诚甚亲附于朕譬如丨丨丨丨丨丨丨丨】一代楷模【旧唐书李靖传寻以足疾上表乞骸骨言甚恳至太宗遣中书侍郎岑文本谓曰朕观自古已来身居富贵能知止足者甚少不问愚智莫能自知才虽不堪强欲居职纵有疾病犹自勉强公能识逹大体深足可嘉朕今非直成公雅志欲以公为丨丨丨丨乃下优诏加授特进】仓曹人物志【旧唐书李守素传守素尤工谱学自晋宋已降四海士流及诸勲贵华戎阀阅莫不详究当时号为行谱尝与虞世南共谈人物言江左山东世南犹相酬对及言北地诸侯次第如流显其世业皆有援证世南但抚掌而笑不复能答叹曰行谱定可畏许敬宗因谓世南曰李仓曹以善谈人物乃得此名虽为美事然非雅目公既言成凖的宜有以改之世南曰昔任彦升美谈经籍梁代称为五经笥今目丨丨为丨丨丨可矣】霞开颷起【旧唐书孔頴逹传贞观十八年图形于凌烟阁赞曰道光列第风传阙里精义丨丨掞辞丨丨】海曲明珠东南遗寳【旧唐书狄仁杰传以明经举授汴州判佐时工部尚书阎立本为河南道黜陟使仁杰为吏人诬告立本见而谢曰仲尼云观过知仁矣足下可谓丨丨之丨丨丨丨之丨丨荐授幷州都督府法曹】后来词人称首【旧唐书张九龄传开元十年三迁司勲贠外郎时张説为中书令与九龄同姓叙为昭穆尤亲重之常谓人曰丨丨丨丨丨丨也九龄既欣知已亦依附焉】尘外孤标云间独歩【旧唐书杜审权传制曰开府仪同三司检校司空守尚书左仆射上柱国襄阳郡开国公食邑二千户杜审权韵合黄钟行直白璧冲粹孕灵岳之秀精明含列宿之光丨丨丨丨丨丨丨丨】春兰秋菊俱不可废【旧唐书裴守真传子子余事继母以孝闻举明经累补鄠县尉时同列李朝隐程行谌皆以文法著称子余独以词学知名或问雍州长史陈崇业子余与朝隐行谌优劣崇业曰譬如丨丨丨丨丨丨丨丨也】醍醐乳腐【旧唐书穆赞传赞与弟质员赏以家行人材为搢绅所仰质兄弟俱有令誉而和粹世以滋味目之赞俗而有格为酪质美而多入为酥贠为丨丨赏为丨丨近代士大夫言家法者以穆氏为髙】寒松千丈【旧唐书穆宁传论穆秘监之刚正如丨丨倚岩丨丨劲节】鸷鸟逐雀英气动人【旧唐书窦羣传论窦容州之敢决如丨丨丨丨丨丨丨丨】瑞玉晴川【旧唐书郑朗传诏曰郑朗植操端方禀气庄重蔼若丨丨澹如丨丨】天下文宗【旧唐书陈子昻传家世豪富子昂独苦节读书尤善属文初为感遇诗三十首京兆司功王适见而惊曰此子必为丨丨丨丨矣由是知名】不意培塿而松柏成林【旧唐书郎余令传初授霍王元轨府参军数上词赋元轨深礼之先是余令从父知年为霍王友亦见推仰元轨谓人曰郎氏两贤人之望也相次入府丨丨丨丨丨丨丨丨丨】当为国器耸壑昻霄【唐书房元龄传年十八举进士授羽骑尉校雠秘书省吏部侍郎髙孝基名知人谓裴矩曰仆观人多矣未有如此郎者丨丨丨丨但恨不见其丨丨丨丨云】明珠兼乗未若一言【唐书薛收传尝上书谏王止畋猎王答曰览所陈知成我者卿也丨丨丨丨丨丨丨丨今赐黄金四十挺】鸢肩火色腾上必速【唐书马周传岑文本谓所亲曰马君论事会文切理无一言可损益听之纚纚令人忘倦苏张终贾正应此耳然丨丨丨丨丨丨丨丨恐不能久】我家龟龙【唐书崔液传液字润甫尤工五言诗湜叹因字呼曰海子丨丨丨丨也】多识君子【唐书禇遂良传时飞雉数集宫中帝问是何祥也遂良曰昔秦文公时有侲子化为雉雌鸣陈仓雄鸣南阳侲子曰得雄者王得雌者霸文公遂雄诸侯始为寳鸡祠汉光武得其雄起南阳有四海陛下本封秦故雄雌并见以告明徳帝悦曰人之立身不可以无学遂良所谓丨丨丨丨哉】五百歳一贤者生【唐书员半千传覊丱通书史客晋州州举童子房元龄异之对诏髙第已能讲易老子长与何彦先同事王义方以迈秀见赏义方常曰丨丨丨丨丨丨丨子宜当之因改今名凡举八科皆中】形如死灰心若铁石【唐书唐临传累迁大理卿髙宗尝录囚临占对无不尽帝喜曰为国之要在用法刻则人残寛则失有罪惟是折中以称朕意他日复讯余司断者輙纷诉不已独临所讯无一言帝问故答曰唐卿断囚不寃所以絶意帝叹曰为狱者固当若是乃自述其考曰丨丨丨丨丨丨丨丨云】识清貌古【唐书韩思复传初郑仁杰李无为者隐居大白山思复少从二人游尝曰子丨丨丨丨恨仕不及宰相也】稚圭今之管萧【唐书张文瓘传贞观初第明经补并州参军时李勣为长史尝叹曰丨丨丨丨丨丨吾所不及】盛徳遗范【唐书韦陟传开元中居丧以父不得志殁乃与斌杜门不出八年亲友更往敦暁乃彊调为洛阳令宋璟见陟叹曰丨丨丨丨尽在是矣】遗直遗爱兼之者魏公【唐书魏知古传卒年六十九宋璟闻而叹曰叔向古丨丨子产古丨丨丨丨丨其丨丨乎】斯为国寳不坠家风【唐书卢奂传开元二十四年帝西还次陜嘉其美政题賛于聼事曰専城之重分陜之雄亦既利物内存匪躬丨丨丨丨丨丨丨丨】后出词人之冠【唐书张九龄传改司勲员外郎时张説为宰相亲重之与通谱系常曰丨丨丨丨丨丨也】朝廷羽翮【唐书李程传最为帝所遇尝曰髙飞之翮长者在前卿丨丨丨丨也】本求茂才乃得迁固【唐书韦述传举进士时述方少仪质陋侻考功员外郎宋之问曰童子何业述曰性嗜书所撰唐春秋三十篇恨未毕它唯命之问曰丨丨丨丨丨丨丨丨遂上第】当交二郗之间【唐书郗士美传士美年十二通五经史记汉书皆能成诵父友萧頴士顔真卿栁芳与相论绎尝曰吾曹异日丨丨丨丨丨丨矣】国瑞【唐书刘晏传刘晏字士安曹州南华人元宗封泰山晏始八嵗献颂行在帝竒其幼命宰相张説试之説曰丨丨也即授太子正字公卿邀请旁午号神童名震一时】杨氏之庆【唐书杨嗣复传杨嗣复字继之父于陵始见识于浙西观察使韩滉妻以其女归谓妻曰吾阅人多矣后贵且夀无若生者有子必位宰相既而生嗣复滉抚其顶曰名与位皆逾其父丨丨丨丨也因字曰庆门】日角珠廷非庸人相【唐书李珏传甫冠举明经李绛为华州刺史见之曰丨丨丨丨丨丨丨丨明经碌碌非子所宜乃更举进士髙第】清庙之器【唐书李珏传武昌牛僧孺辟署掌书记还为殿中侍御史宰相韦处厚曰丨丨丨丨岂击搏才乎除礼部贠外郎】饤座棃【唐书崔澹传子逺有文而风致整峻世慕其为目曰丨丨丨言座所珍也】百链钢【唐书元徳秀传李华兄事徳秀而友萧頴士或问所长华曰頴士若丨丨之丨不可屈】药笼中物【唐书元行冲传狄仁杰器之尝谓仁杰曰下之事上譬富家储积以自资也脯腊膎胰以供滋膳参术芝桂以防疾疢门下充防味者多矣愿以小人备一药石可乎仁杰笑曰君正吾丨丨丨丨不可一日无也】三珠树【唐书王勃传初勔勮勃皆着才名故杜易简称丨丨丨】干将莫邪难与争锋【唐书李邕传邕虽诎不进而文名天下时称李北海卢藏用尝谓邕如丨丨丨丨丨丨丨丨但虞伤耳】谪仙人【唐书李白传天寳初南入会稽与吴筠善筠被召故白亦至长安徃见贺知章知章见其文叹曰子丨丨丨也言于元宗召见金銮殿论当世事奏颂一篇帝赐食亲为调羮】玉界尺【五代史六臣传赵光逄在唐以文行知名时人称其方直温润谓之丨丨丨】桂林之下无杂木【宋史李昉传昭遘字逄吉宗谔从子也幼时杨亿尝过其家出拜亿命为赋既成亿曰丨丨丨丨丨丨丨非虚言也】大事不糊涂【宋书吕端传时吕正为相太宗欲相端或曰端为人糊涂太宗曰端小事糊涂丨丨丨丨丨决意相之】风流安石潇洒渊明【宋史沈辽传辽故受知于王安石安石尝与诗有丨丨谢丨丨丨丨陶丨丨之称】经驰万马中能驻足【宋史王存传存性寛厚平居恂恂不为诡激之行至其所守确不可夺司马光尝曰丨丨丨丨丨丨丨丨者其王存乎】惊鹤摩霄不可笼絷【宋书谢枋得传性好直言与人论古今治乱国家事必掀髯抵几跳跃自奋以忠义自任徐霖称其如丨丨丨丨丨丨丨丨】光风霁月【宋史周敦颐传黄庭坚称其人品甚髙胷懐洒落如丨丨丨丨】晴云秋月尘埃不到【宋史文同传操韵髙洁自号笑笑先生善诗文篆行草飞白文彦博守成都竒之致书同曰与可襟韵洒落如丨丨丨丨丨丨丨丨司马光苏轼尤敬重之】氷壶玉尺纎尘弗污【元史黄溍传溍天资介特在州县唯以清白为治月俸弗给每鬻产以佐其费及升朝行挺立无所附足不登钜公势人之门君子称其清风髙节如丨丨丨丨丨丨丨丨】消坚释石【桓寛盐铁论东方朔自称辨畧丨丨丨丨当世无防】愤愤僊僊姚姚【刘向説苑孔子北游东上农山子路子贡顔渊从焉孔子喟然叹曰登髙望下使人心悲二三子者各言尔志丘将聼之子路曰愿得白羽若月赤羽若日钟鼔之音上闻乎天旌旗翩飜下蟠于地由且举兵而击之必也攘地千里独由能耳使夫二子为我从焉孔子曰勇哉士乎丨丨者乎子贡曰赐也愿齐楚合战于莽洋之野两垒相当旌旗相望尘埃相接接战搆兵赐愿着缟衣白冠陈説白刃之间解两国之患独赐能耳使夫二子者为我从焉孔子曰辩哉士乎丨丨者乎顔渊独不言孔子曰回来若独何不愿乎顔渊曰文武之事二子已言之回何敢焉与孔子曰若鄙心不与焉苐言之顔渊曰回闻鲍鱼兰芷不同箧而藏尧舜桀纣不同国而治二子之言与回言异回愿得明王圣主而相之使城郭不修沟池不越鍜劒防以为农器使天下千嵗无战鬭之患如此则由何愤愤而击赐又何僊僊而使乎孔子曰美哉徳乎丨丨者乎子路举手问曰愿闻夫子之意孔子曰吾所愿者顔氏之计吾愿负衣冠而从顔氏子也】浸水膏雨【孔丛县子问子思曰吾闻同声者相好子之先君见子产时则兄事之而世谓子产仁爱称夫子圣人是谓圣道事仁爱乎吾未论其人之孰先后也故质于子子思曰然子之问也昔季孙问子游亦若子之言也子游答曰以子产之仁爱譬夫子其犹丨丨之与丨丨乎康子曰子产死郑人丈夫舍玦佩妇女舍珠瑱巷哭三月竽瑟不作夫子之死也吾未闻鲁人之若是也奚故哉子游曰夫浸水之所及也则生其所不及则死故民皆知焉膏雨之所生也广莫大焉民之受赐也普矣莫识其由来者上徳不徳是以无徳季孙曰善县子曰其然】文之乌获【王充论衡世称力者常褒乌获然则董仲舒扬子云丨丨丨丨也】超而又超【王充论衡故儒生过俗人通人胜儒生文人逾通人鸿儒超文人故夫鸿儒所谓丨丨丨丨者也以超之竒退与儒生相料文轩之比于敝车锦绣之方于緼袍也其相过逺矣如与俗人相料太山之巅墆长狄之项跖不足以喻】鸿儒世之金玉【王充论衡故夫邱山以土石为体其有铜铁山之竒也铜铁既竒或出金玉然丨丨丨丨丨丨也竒而又竒矣】河汉泾渭【王充论衡汉作书者多司马子长扬子云丨丨也其余丨丨也】精洁心过于丹青【荀悦前汉髙后纪赞曰王陵之徒丨丨丨丨丨丨丨矣】通而不泰清而不介【王粲英雄记华歆淡于财欲前后宠赐诸公莫及然终不殖产业陈羣常叹曰若华公可谓丨丨丨丨丨丨丨丨者矣】风云之器【袁宏后汉纪袁宏曰马援才气智略足为丨丨丨丨跃马委质编名功臣之录遇其时矣天下既定偃然休息犹复垂白据鞍慷慨不亦过乎】称量天下绳墨四海【袁宏后汉纪末世陵迟臧否聿兴执铨提衡丨丨丨丨之人扬清激浊丨丨丨丨之士于是徳不周而怨有余故君子道亢而无必全之体小人涂穷而有害胜之心风俗雕薄大路险巇其在斯矣】显处视月【刘义庆世説禇季野语孙安国云北人学问渊综广博孙答曰南人学问清通简要支道林闻之曰圣贤固所忘言自中人以还北人看书如丨丨丨丨南人学问如牖中窥日】牖中窥日【见上】世之干将【刘义庆世説陈仲举尝叹曰若周子居者真治国之器譬诸寳剑则丨丨丨丨】谡谡如劲松下风【刘义庆世説世目李元礼丨丨丨丨丨丨丨】平舆二龙【刘义庆世説谢子徴见许子将兄弟曰丨丨之渊有丨丨焉】九臯鸣鹤空谷白驹【刘义庆世説有问秀才吴旧姓何如答曰吴府君圣王之老成明时之儁乂朱永长理物之至徳清选之髙望严仲弼丨丨之丨丨丨丨之丨丨顾彦先八音之琴瑟五色之龙章张威伯歳寒之茂松幽夜之逸光陆士衡士龙鸿鹄之裵徊悬鼔之待槌】八音琴瑟五色龙章【见上】岩岩清峙壁立千仞【刘义庆世説王公目太尉丨丨丨丨丨丨丨丨】三年少【刘义庆世説阮光禄云王家有丨丨丨右军安期长豫】吐佳言如屑【刘义庆世説胡母彦国丨丨丨丨丨后进领防】丰年玉荒年谷【刘义庆世説世称庾文康为丨丨丨穉谷为丨丨丨】标鲜【刘义庆世説世目杜治丨丨季野穆少】穆少【见上】林泽中为自遒上【刘义庆世説王右军道谢万石在丨丨丨丨丨丨丨叹林公器朗神儁道祖士少风领毛骨恐没世不复见如此人道刘真长标云柯而不扶疎】风领毛骨不复见如此人【见上】标云柯而不扶疎【见上】乐托【刘义庆世説谢中郎云王修载丨丨之性出自门风】文学镞镞无能不新【刘义庆世説谢镇西道敬仁丨丨丨丨丨丨丨丨】亭亭直上【刘义庆世説司马太傅为二王目曰孝伯丨丨丨丨阿大罗罗清疎】罗罗清疎【见上】触目琳琅【刘义庆世説有人诣王太尉遇安丰大将军丞相在坐往别屋见季平子还语人曰今日之行丨丨见丨丨珠玉】日月入懐【刘义庆世説时人目夏侯太初朗朗如丨丨之丨丨】单衣襜褕有余【刘义庆世説边文礼才辩俊逸孔北海尝荐于曹公曰边让为九州之被则不足为丨丨丨丨则丨丨】嵯蘖【刘义庆世説人问丞相周侯何如和峤答曰长舆丨丨】攀安提万【刘义庆世説或问林公司州何如二谢林公曰故当丨丨丨丨】游云惊龙【刘义庆世説时人目王右军飘如丨丨矫若丨丨】有天际真人想【刘义庆世説桓大司马曰诸君莫轻道仁祖企脚北窻下弹琵琶故自丨丨丨丨丨丨】不复似世中人【刘义庆世説王长史为中书郎往敬和许尔时积雪长史从门外下车歩入尚书着公服敬和遥望叹曰此丨丨丨丨丨丨】湛若神君【刘义庆世説简文作相王时与谢公共诣桓宣武王珣先在内桓语王卿尝欲见相王可住帐里二客既去桓谓王曰定何如王曰相王作辅丨丨丨丨公亦万夫之望不然仆射何得自没】岳峙渊清【刘峻世説注李氏家传曰膺丨丨丨丨峻貌贵重华夏称曰頴川李府君頵頵如玉山汝南陈仲举轩轩如千里马南阳朱公叔飂飂如行松柏之下】頵頵如玉山【见上】轩轩如千里马【见上】飂飂如行松柏之下【见上】徳为龙光声化鹤鸣【郦道元水经注汉末多士其中刺史二千石卿长数十人朱轩华盖同会于庙下荆州刺史行部见之雅叹其盛号为冠盖里而刻石铭之此碑于永嘉中始为人所毁其余文尚有可传者其辞曰峩峩南岳烈烈离明实敷儁乂君子以生惟此君子作汉之英丨丨丨丨丨丨丨丨】杰出薄域【郦道元水经注孺子名稚南昌人髙尚不仕太尉黄琼辟不就桓帝问尚书令陈蕃徐稚袁闳谁为先后蕃答称袁生公族不镂自雕至于徐稚丨丨丨丨故宜为先】孤絶岸壁立万仞丛云郁兴震雷俱发【刘肃大唐新语张説徐坚同为集贤学士十余年好尚颇同情契相得时诸学士凋落者众唯説坚二人存焉説手疏诸人名与坚同观之坚谓説曰诸公昔年皆擅一时之美敢问孰为先后説曰李峤崔融薛稷宋之问皆如良金美玉无施不可富嘉謩之文如丨丨丨丨丨丨丨丨丨丨丨丨丨丨丨丨诚可畏乎若施于廊庙则为骇矣阎朝隐之文则如丽色靓装衣之绮绣燕歌赵舞观者忘忧然类之风雅则为罪矣坚又曰今之后进文词孰贤説曰韩休之文有如太羮元酒虽雅有典则而薄于滋味许景先之文有如丰肌腻体虽秾华可爱而乏风骨张九龄之文有如轻缣素练虽济时适用而窘于边幅王翰之文有如琼林玉斚虽烂然可珍而多有玷缺若能箴其所阙济其所长亦一时之秀也】半英雄【殷芸小説傅巽有知人之鉴在房州目厐统为丨丨丨后统附刘备见待次诸葛亮如其言】醉圣【王仁裕开天遗事李白嗜酒不拘小节然沉酣中所撰文章未尝错误而与不醉之人相对议事皆不出太白所见时人号为丨丨】滕屠郑沽【魏泰东轩笔录王荆公为馆职与滕甫同为开封府试官甫屡称一试卷荆公重违其言寘在髙等及拆封乃王观也观平日与甫亲善其为人薄于行荆公素恶之至是疑为滕所卖忿见于色辞滕遽操俚言以自辩且曰茍有意卖公者令甫老母不吉荆公怏然答曰公何不恺悌凡事须权轻重岂可以太夫人为呪也荆公又不喜郑獬至是目为丨丨丨丨】竒逸通脱骥子堕地【叶梦得避暑录话俞澹字清老扬州人少与鲁直同从孙莘老学于涟水军鲁直时年十七八自称清风客清老云丨丨丨丨真丨丨丨丨也】







　　御定子史精华卷一百二十八
　　钦定四库全书
　　御定子史精华卷一百二十九
　　言语部五
　　常谈上
　　思之思之神通之【管子丨丨丨丨又重思之思之而不通丨丨将丨丨非神之力也精气之极也】物之所生不若其所聚【管子道若秘云丨丨丨丨丨丨丨丨丨】□载而归【管子使天下诸侯以疲马犬羊为币齐以良马报诸侯以缕帛布鹿皮四分以为币齐以文锦虎豹皮报诸侯之使垂櫜而入丨丨丨丨】持禄养交【管子小臣丨丨丨丨不以官为事】钓名【管子丨丨之人无贤士焉】墙有耳【管子古者有二言丨丨丨伏寇在侧墙有耳者微谋外泄之谓也伏寇在侧者沉疑得民之道也微谋之泄也狡妇袭主之请而资游慝也沉疑之得民也者前贵而后贱者为之驱也】令不虚行【管子国不虚重兵不虚胜民不虚用丨丨丨丨】成轴【管子夫丨丨之多也其处大也不究其入小也不塞犹迹求履之宪也】民未尝可与虑始而可与乐成功【管子丨丨丨丨丨丨丨丨丨丨丨丨丨是故仁者知者有道者不与大虑始】信言不美美言不信【老子丨丨丨丨丨丨丨丨善者不辨辨者不善】金玉满堂【老子丨丨丨丨莫之能守】天网恢恢疎而不失【老子天之道不争而善胜不言而善应不召而自来繟然而善谋丨丨丨丨丨丨丨丨】举火【晏子国之闲士待臣而后丨丨者数百家】众口铄金【晏子臣闻之近】
　　【臣嘿逺臣瘖丨丨丨丨按国语作众心成城众口铄金】衣莫若新人莫若故【晏子景公与晏子立于曲潢之上晏子称曰丨丨丨丨丨丨丨丨公曰衣之新也信善矣人之故相知情】其应如响【子华子必以其类丨丨丨丨】天地之间人为贵【子华子一人之身为骨凡三百有六十精液之所朝夕也气息之所吐吸也心意知虑之所识也手足之所运动而指股之所信屈也皆与天地之大数通体而为一故曰丨丨丨丨丨丨丨】四通八逹【子华子且齐之为国也表海而负嵎轮广隈澳其涂之所出丨丨而丨丨游士之所凑也】不知甘苦【墨子今有人于此少尝苦曰苦多尝苦曰甘则必以此人为丨丨丨丨之辨矣】出其不意【孙子攻其无备丨丨丨丨此兵家之胜不可先传也】疑行无成疑事无功【商子公孙鞅曰臣闻之丨丨丨丨丨丨丨丨】不瞽不聋不能公【慎子不聪不明不能王丨丨丨丨丨丨丨海与山争水海必得之】贫者士之常【列子丨丨丨丨丨死者人之终】用志不分乃凝于神【列子孔子顾谓弟子曰丨丨丨丨丨丨丨丨其痀偻丈人之谓乎】朝三暮四朝四暮三【列子宋有狙公者爱狙养之成羣能解狙之意狙亦得公之心损其家口充狙之欲俄而匮焉将限其食恐众狙之不驯于已也先诳之曰与若芧丨丨而丨丨足乎众狙皆起而怒俄而曰与若芧丨丨而丨丨足乎众狙皆伏而喜】人不防宦情欲失半【列子语有之曰丨丨丨丨丨丨丨丨人不衣食君臣道息】中伤【列子日月星辰亦积气中之有光曜者只使坠之不能有所丨丨】放生【列子邯郸之民以正月之旦献鸠于简子简子大悦厚赏之客问其故简子曰正旦丨丨示有恩也客曰民知君之欲放之竞而捕之死者众矣君如欲生之不若禁民勿捕】河汉【庄子肩吾问于连叔曰吾闻言于接舆大而无当徃而不反吾惊怖其言犹丨丨而无极也大有径庭不近人情焉】不近人情【见上】六合之外圣人存而不论【庄子丨丨丨丨丨丨丨丨丨丨六合之内圣人论而不议春秋经世先王之志圣人议而不辨】孟浪【庄子夫子以为丨丨之言而我以为妙道之行也】为女妄言之女以妄听之【庄子长梧子曰是黄帝之所听荧也而邱也何足以知之且女亦大早计见卵而求时夜见弹而求鸮炙予尝丨丨丨丨丨丨丨丨丨丨】越爼代庖【庄子庖人虽不治庖尸祝不越樽爼而代之矣】肯綮【庄子技经丨丨之未尝而况大軱乎】新发于硎【庄子今臣之刀十九年所解数千牛矣而刀刄若丨丨丨丨】为善无近名为恶无近刑【庄子丨丨丨丨丨丨丨丨丨丨缘督以为经可以保身可以全生可以养亲可以尽年】师心【庄子大多政法而不谍虽固亦无罪虽然止是耳矣夫胡可以及化犹丨丨者也】内热【庄子今吾朝受命而夕饮冰我其丨丨与注内热饮冰者诚忧事之难】不可解于心【庄子子之爱亲命也丨丨丨丨丨臣之事君义也无适而非君也无所逃于天地之间】无所逃于天地之间【见上】风波【庄子言者丨丨也行者实丧也夫风波易以动实丧易以危】肝胆楚越【庄子自其异者视之丨丨丨丨也自其同者视之万物皆一也】形骸之外【庄子今子与我游于形骸之内而子索我于丨丨丨丨不亦过乎】安排【庄子造适不及笑献笑不及排丨丨而去化乃入于寥天一】蚊负【庄子肩吾见狂接舆狂接舆曰日中始何以语女肩吾曰告我君人者以已出经式义度人孰敢不听而化诸接舆曰是欺徳也其于治天下也犹渉海凿河而使丨丨山也】既雕既琢复归于朴【庄子奢闻之丨丨丨丨丨丨丨丨侗乎其无识傥乎其怠疑萃乎芒乎其送徃而迎来】雀跃【庄子云将东游过扶揺之枝而适遭鸿蒙鸿蒙方将拊脾丨丨而游】华封祝【庄子尧观乎华华封人曰嘻圣人请祝圣人使圣人夀尧曰辞使圣人富尧曰辞使圣人多男子尧曰辞封人曰夀富多男子人之所欲也汝独不欲何耶尧曰多男子则多惧富则多事夀则多辱是三者非所以养徳也故辞封人曰始也我以汝为圣人邪今然君子也天生万物必授之职多男子而授之职则何惧之有富而使人分之则何事之有夫圣人鹑居而鷇食鸟行而无彰天下有道则与物皆昌天下无道则修徳就闲千歳厌世去而上仙乗彼白云至于帝郷三患莫至身常无殃则何辱之有】呼牛呼马【庄子昔者子丨我丨也而谓之牛丨我丨也而谓之马】有数存焉于其间【庄子得之于手而应于心口不能言丨丨丨丨丨丨丨】可口【庄子譬三皇五帝之礼义法度其犹柤梨橘柚耶其味相反而皆丨于丨】天门开【庄子故曰正者正也其心以为不然者丨丨弗丨矣】见笑大方【庄子秋水时至百川灌河泾流之大两涘渚崖之间不辨牛马于是焉河伯欣然自喜以天下之美为尽在已顺流而东行至于北海东靣而视不见水端于是焉河伯始旋其面目盳洋向若而叹曰野语有之曰闻道百以为莫已若者我之谓也且夫我尝闻少仲尼之闻而轻伯夷之义者始吾弗信今我睹子之难穷也吾非至于子之门则殆矣吾常丨丨于丨丨之家】盳洋而叹【见上】落马首穿牛鼻【庄子曰何谓天何谓人北海若曰牛马四足是谓天丨丨丨丨丨丨是谓人】筌蹄【庄子丨者所以在鱼得鱼而忘筌丨者所以在得而忘蹄】管闚【庄子且彼方跐黄泉而登大皇无南无北奭然四解沦于不测无东无西始于元防反于大通子乃规规然而求之以察索之以辩是直用丨丨天用锥指地也不亦小乎】材与不材之间【庄子庄子行于山中见大木枝叶盛茂伐木者止其旁而不取也问其故曰无所可用庄子曰此木以不材得终其天年夫子出于山舍于故人之家故人喜命防子杀鴈而烹之防子请曰其一能鸣其一不能鸣请奚杀主人曰杀不能鸣明日弟子问于庄子曰昨日山中之木以不材得终其天年今主人之鴈以不材死先生将何处庄子叹曰周将处夫丨丨丨丨丨丨】目击【庄子子路曰吾子欲见温伯雪子久矣见之而不言何邪仲尼曰若夫人者丨丨而道存矣亦不可以容声矣】歩亦歩趋亦趋【庄子顔渊问于仲尼曰夫子丨丨丨夫子丨丨丨夫子驰亦驰夫子奔逸絶尘而回瞠若乎后矣】匍匐而归【庄子且子独不闻夫夀陵余子之学行于邯郸与未得国能又失其故行矣直丨丨丨丨耳】数米【庄子且夫二子者又何足以称扬哉是其于辩也将妄凿垣墙而殖蓬蒿也简髪而栉丨丨而炊窃窃乎又何足以济世哉】解衣般礴【庄子宋元君将画图众史皆至受揖而立防笔和墨在外者半有一史后至者儃儃然不趋受揖不立因之舍公使人视之则丨丨丨丨臝君曰可矣是真画者也】闻人足音蛩然而喜【庄子逃虚空者藜藋柱乎鼪鼬之迳踉位其空丨丨丨丨丨丨丨丨矣】日计不足歳计有余【庄子庚桑子之始来吾洒然异之今吾丨丨之而丨丨丨丨之而丨丨庶防其圣人乎子胡不相与尸而祝之社而稷之乎】尸而祝之社而稷之【见上】卤莽灭裂【庄子昔予为禾耕而丨丨之则其实亦卤莽而报予芸而丨丨之其实亦灭裂而报予】陈人【庄子年先矣而无经纬本末以期年耆者是非先也人而无以先人无人道也人而无人道是之谓丨丨】开口笑【庄子人上夀百歳中夀八十下夀六十除病疲死防忧患其中丨丨而丨者一月之中不过四五日而已矣】编虎须【庄子料虎头丨丨丨防不免虎口哉】不免虎口【见上】平为福【庄子丨丨丨有余为害者物莫不然而财其甚者也】千里不留行【庄子臣之剑十歩一人丨丨丨丨丨】布施【庄子生不丨丨死何含珠为】厚貌深情【庄子凡人心险于山川难于知天天犹有春秋冬夏旦暮之期人者丨丨丨丨故有貌愿而益有长若不肖有顺懁而逹有坚而缦有缓而釬故其就义若渴者其去义若热】人心险于山川【见上】强聒【庄子以此周行天下上説下教虽天下不取丨丨而不舍者也】酒保【鹖冠子丨丨先贵食者注酒保货酒者也】米盐【韩非子径省其説则以为不智而拙之丨丨转办则以为多而交之】逺水不救近火【韩非子鲁穆公使众公子或宦于晋或宦于荆犁鉏曰假人于越而救溺人虽善游子必不生矣失火而取水于海海水虽多火必不灭矣丨丨丨丨丨丨也今晋与荆虽强而齐近鲁患其不救乎】知渊中之鱼者不祥【韩非子古者有谚曰丨丨丨丨丨丨丨丨】鴈鼎【韩非子齐伐鲁索谗鼎鲁以其鴈徃齐人曰鴈也鲁人曰真也齐曰使乐正子春来吾将听子鲁君请乐正子春乐正子春曰胡不以其真徃也君曰我爱之答曰臣亦爱臣之信】胶漆【韩非子尧无丨丨之约于当世而道行舜无置锥之地于后世而徳结】吹毛求疵【韩非子不丨丨而丨丨不洗垢而察难知】矛楯【韩非子人有鬻矛与楯者誉其楯之坚物莫能陷也俄而又誉其矛曰物无不陷也人应之曰以子之矛陷子之楯何如其人弗能应也以为不可陷之楯与无不陷之矛为名不可两立也】长袖善舞多钱善贾【韩非子鄙谚曰丨丨丨丨丨丨丨丨此言多资之易为工也】蓬生麻中【荀子丨丨丨丨不扶而直】君子道其常【荀子仁义徳行常安之术也然而未必不危也污僈突盗常危之术也然而未必不安也故曰丨丨丨丨丨而小人道其怪】大君子【荀子小人之杰也彼固曷足称乎丨丨丨之门哉】井井有条【荀子丨丨兮其丨丨理也】有治人无浩法【荀子有乱君无乱国丨丨丨丨丨丨】天君【荀子心居中虚以治五官夫是之谓丨丨】规磨之説【荀子是丨丨丨丨也沟中之瘠也注规磨之説犹差错之説也规者正圆之器磨久则偏尽而不圆失于度程也文子曰水虽平必有波衡虽正必有差韩子曰规有磨而水有波我欲更之无奈之何此通于权言也】养欲给求【荀子人生而有欲欲而不得则不能无求求而无度量分界则不能不争争则乱乱则穷先王恶其乱也故制礼义以分之以丨人之丨丨人之丨使欲必不穷乎物物必不屈于欲两者相持而长是礼之所起也】情文俱尽【荀子凡礼始乎棁成乎文终乎悦校故至备丨丨丨丨其次情文代胜其下复情以归大一也】坐而言起而行【荀子凡论者贵其有辨合其符验故丨丨丨之丨丨可设张而可施丨】天圆地方【吕氏春秋丨道丨丨道丨圣人法之所以立上下】天下太平【吕氏春秋丨丨丨丨万物安宁皆化其上乐乃可成】其大无外其小无内【吕氏春秋以天为法以徳为行以道为宗与物变化而无所终穷精充天地而不竭神覆宇宙而无望莫知其始莫知其终莫知其门莫知其端莫知其源丨丨丨丨丨丨丨丨此之谓至贵】以不解解之【吕氏春秋鲁鄙人遗宋元王闭元王号令于国有巧者皆来解闭人莫之能解儿説之弟子请徃解之乃能解其一不能解其一且曰非可解而我不能解也固不可解也问之鲁鄙人鄙人曰然固不可解也我为之而知其不可解也今不为而知其不可解也是巧于我故如儿説之弟子者丨丨丨丨丨也】耳而目之【吕氏春秋赵襄子之时以任登为中牟令上计言于襄子曰中牟有士曰胆胥已请见之襄子见而以为中大夫相国曰意者君耳而未之目邪为中大夫若此其见也非晋国之故襄子曰吾举登也已丨丨丨丨矣登所举吾又耳而目之矣是耳目人终无已也遂不复问而以为中大夫】以石投水【吕氏春秋白公问于孔子曰人可与微言乎孔子不应白公曰若丨丨丨丨奚若孔子曰没人能取之白公曰若以水投水奚若孔子曰淄渑之合者易牙尝而知之白公曰然则人不可与微言乎孔子曰胡为不可】掣肘【吕氏春秋宓子贱治亶父恐鲁君之聴説人而令已不得行其术也将辞而行请近吏二人于鲁君与之俱至于亶父邑吏皆朝宓子贱令吏二人书吏方将书宓子贱从旁时丨揺其丨吏书之不善则宓子贱为之怒吏甚患之辞而请归宓子贱曰子之书甚不善子勉归矣二吏归报于君曰宓子不可为书君曰何故吏对曰宓子使臣书而时掣揺臣之肘书恶而有甚怒吏皆笑宓子此臣所以辞而去也鲁君太息而叹曰宓子以此谏寡人之不肖也寡人之乱子而令宓子不得行其术必数有之矣微二人寡人几过遂发所爱而令之亶父告宓子曰自今以来亶父非寡人之有也子之有也有便于亶父者子决为之矣五歳而言其要宓子敬诺乃得行其术于亶父】无立锥之地【吕氏春秋无欲者其视有天下也与丨丨丨丨丨同】交浅言深【淮南子賔有见人于宓子者賔出宓子曰子之賔独有三过望我而笑是攓也谈语而不称师是返也丨丨而丨丨是乱也賔曰望君而笑是公也谈语而不称师是通也交浅而言深是忠也】临河羡鱼不如归家织网【淮南子丨丨而丨丨丨丨丨丨丨丨】不今不古【扬子童牛角马丨丨丨丨】发策决科【扬子或曰书与经同而世不尚治之可乎曰可或人哑尔笑曰须以丨丨丨丨曰大人之学为道也小人之学为利子为道乎为利乎】羊质虎皮【扬子丨丨而丨丨见草而悦见豺而战忘其皮之虎也】童而习之【扬子孔子之道其较且易也或曰丨丨丨丨白纷如也何其较且易曰谓其不奸奸不诈诈也】作辍【扬子或曰何以处伪曰有人则丨之无人则丨之之谓伪观人者审其作辍而已矣】年弥髙而徳弥邵【扬子丨丨丨丨丨丨丨者是孔子之徒欤】漏脯充饥鸩酒止渴【抱朴子咀丨丨以丨丨酣丨丨以丨丨】奴顔婢膝【抱朴子以岳峙独立者为澁吝疏拙以丨丨丨丨者为暁解当世】云云【抱朴子该河洛之籍籍博百氏之丨丨】三教【文中子程元曰丨丨何如子曰政恶多门久矣曰废之何如子曰非尔所及也真君建徳之事适足推波助澜纵风上燎尔子读洪范谠议曰三教于是乎可一矣程元魏徴进曰何谓也子曰使民不倦】从善如登从恶如崩【国语谚曰丨丨丨丨丨丨丨丨注如登喻难如崩喻易】讲贯【国语士朝而受业昼而丨丨夕而习复夜而计过无憾而后即安】受业【见上】民生于三事之如一【国语丨丨丨丨丨丨丨丨父生之师教之君食之非父不生非食不长非教不知生之族也故壹事之惟其所在则致死焉报生以死报赐以力人之道也】生气【国语未报楚恵而抗宋我曲楚直其众莫不丨丨】择祸莫若轻【国语范文子曰择福莫如重丨丨丨丨丨福无所用轻祸无所用重】争名者于朝争利者于市【战国策臣闻丨丨丨丨丨丨丨丨丨丨】揣摩【战国策得太公隂符之谋伏而读之简练以为丨丨】抵掌而谈【战国策见説赵王于华屋之下丨丨丨丨赵王大説封为武安君】行百里者半九十【战国策诗云丨丨丨丨丨于丨丨此言末路之难】欢喜【战国策秦军大克赵军大破秦人丨丨赵人畏惧】四时之序成功者退【战国策蔡泽曰吁君何所见之晚也夫丨丨丨丨丨丨丨丨】蛇足【战国策楚有祠者赐其舍人巵酒舍人相谓曰数人饮之不足一人饮之有余请画地为蛇先成者饮酒一人蛇先成引酒且饮乃左手持巵右手画蛇曰吾能为之足未成一人之蛇成夺其巵曰蛇固无足子安能为之足遂饮其酒为丨丨者终亡其酒】门下【战国策齐人有冯暖者贫乏不能自存使人属孟尝君愿寄食丨丨】开罪【战国策文倦于是愦于忧而性懧愚沉于国家之事丨丨于先生】亡羊补牢【战国策鄙语曰见而顾犬未为晚也丨丨而丨丨未为迟也】公子王孙【战国策黄雀因是以俯噣白粒仰栖茂树鼔翅奋翼自以为无患与人无争也不知夫丨丨丨丨左挟弹右摄丸将加已乎十仭之上以其类为招书游乎茂树夕调乎酸咸倐忽之间坠于公子之手】亲友【战国策孟尝君择舍人以为武城吏而遣之曰鄙语岂不曰借车者驰之借衣者被之哉皆对曰有之孟尝君曰文甚不取也夫所借衣车者非丨丨即兄弟也夫驰亲友之车被兄弟之衣文以为不可】抱薪救火【战国策以地事秦譬犹丨丨而丨丨也薪不尽则火不止】宁为鸡口无为牛后【战国策鄙语曰丨丨丨丨丨丨丨丨今大王西面交臂而臣事秦何以异于牛后乎】君子交絶不出恶声【战国策古之丨丨丨丨丨丨丨丨忠臣之去也不洁其名】壹败涂地【史记髙祖纪天下方扰诸侯并起今置将不善丨丨丨丨吾非敢自爱恐能薄不能完父兄子弟此大事愿更相推择可者】亡赖【史记髙祖纪未央宫成髙祖大朝诸侯羣臣置酒未央前殿髙祖奉玉巵起为太上皇夀曰始大人常以臣丨丨不能治产业不如仲力今某之业所就孰与仲多殿上羣臣皆呼万歳大笑为乐】公知其一未知其二【史记髙祖纪髙祖置酒雒阳南宫髙祖曰列侯诸将无敢隐朕皆言其情吾所以有天下者何项氏之所以失天下者何髙起王陵对曰陛下慢而侮人项羽仁而爱人然陛下使人攻城畧地所降下者因以予之与天下同利也项羽妒贤嫉能有功者害之贤者疑之战胜而不予人功得地而不予人利此所以失天下也髙祖曰丨丨丨丨丨丨丨丨夫运筹策帷帐之中决胜于千里之外吾不如子房镇国家抚百姓给餽饟不絶粮道吾不如萧何连百万之军战必胜攻必取吾不如韩信此三者皆人杰也吾能用之此吾所以取天下也项羽有一范增而不能用此其所以为我擒也】妒贤嫉能【见上】有气力【史记吕后纪朱虚侯丨丨丨】诖误【史记文帝纪诏有司曰济北王背信反上丨丨吏民为大逆济北吏民兵未至先自定及以军地邑降者皆赦之复官爵】当世得失之林【史记髙祖功臣侯年表居今之世志古之道所以自镜也未必尽同帝王者各殊礼而异务要以成功为统纪岂可绲乎观所以得尊宠及所以废辱亦丨丨丨丨丨丨也何必旧闻】小【史记封禅书杜主故周之右将军其在秦中最丨丨之神者】陈陈相因【史记平准书汉兴七十余年之间国家无事非遇水旱之灾民则人给家足都鄙廪庾皆满而府库余货财京师之钱累巨万贯朽而不可校太仓之粟丨丨丨丨充溢露积于外至腐败不可食】武断郷曲【史记平准书豪党之徒以丨丨于丨丨】招揺【史记孔子世家居卫月余灵公与夫人同车宦者雍渠骖乗出使孔子为次乗丨丨市过之子曰吾未见好徳如好色者也于是丑之去卫注招揺翺翔也】不能赞一辞【史记孔子世家孔子在位听讼文辞有可与人共者弗独有也至于为春秋笔则笔削则削子夏之徒丨丨丨丨丨】折【史记孔子世家自天子王侯中国言六艺者丨丨于夫子】燕雀安知鸿鹄之志【史记陈渉世家渉少时尝与人佣耕辍耕之垄上怅恨久之曰茍富贵无相忘佣者笑而应之曰若为佣耕何富贵也陈渉太息曰嗟乎丨丨丨丨丨丨丨丨哉】伙颐【史记陈渉世家陈胜王陈其故人尝与佣耕者闻之之陈扣宫门曰吾欲见渉宫门令欲防之自辨数乃置不肯为通陈王出遮道而呼渉陈王闻之乃召见载与俱归入宫见殿屋帷帐客曰丨丨渉之为王沈沈者楚人谓多为伙故天下之伙渉为王由陈渉始】便宜施行【史记萧相国世家汉王与诸侯击楚何守闗中侍太子治栎阳为法令约束立宗庙社稷宫室县邑辄奏上可许以从事即不及奏上辄以丨丨丨丨上来以闻】言人人殊【史记曹相国世家参尽召长老诸生问所以安集百姓如齐故俗诸儒以百数丨丨丨丨】诸生【见上】美如冠玉【史记陈丞相世家绛侯灌婴等咸谗陈平曰平虽丨丈夫丨丨丨耳其中未必有也注饰冠以玉光好外见中非所有】因祸为福转败多功【史记管晏传其为政也丨丨而丨丨丨丨而丨丨贵轻重慎权衡】罢休【史记孙子传吴王曰将军丨丨就舍寡人不愿下观】舟中之人为敌国【史记呉起传武侯浮西河而下中流顾而谓吴起曰美哉乎山河之固此魏国之寳也起对曰在徳不在险若君不修徳丨丨丨丨尽丨丨丨也】鱼肉【史记张仪传郑袖日夜言懐王曰人臣各为其主用王杀张仪秦必大怒攻楚妾请子母俱迁江南毋为秦所丨丨也】将门必有将相门必有相【史记孟尝君传文承间问其父婴曰子之子为何曰为孙孙之孙为何曰元孙元孙之孙为何曰不能知也文曰君用事相齐至今三王矣富累万金门下不见一贤者文闻丨丨丨丨丨丨丨丨丨丨今君蹈绮縠而士不得短褐仆妾余粱肉而士不厌糟糠今君又尚厚积余藏欲以遗所不知何人而忘公家之事日损文窃怪之】食客三千【史记孟尝君传自齐王毁废孟尝君诸客皆去后召而复之冯驩迎之未到孟尝君太息叹曰文常好客遇客无所敢失丨丨丨丨有余人先生所知也客见文一日废皆背文而去莫顾文者今赖先生得复其位客亦有何面目复见文乎如复见文者必唾其面而大辱之冯驩结辔下拜孟尝君下车接之曰先生为客谢乎冯驩曰非为客谢也为君之言失夫物有必至事有固然君知之乎孟尝君曰愚不知所谓也曰生者必有死物之必至也富贵多士贫贱寡友事之固然也君独不见夫朝趋市者乎明旦侧肩争门而入日暮之后过市朝者掉臂而不顾非好朝而恶暮所期物忘其中今君失位賔客皆去不足以怨士而徒絶賔客之路愿君遇客如故孟尝君再拜曰敬从命矣闻先生之言敢不奉教焉】有何面目【见上】唾面【见上】物有必至事有固然【见上】掉臂不顾【见上】颖脱而出【史记平原君传平原君曰夫贤士之处世也譬若锥之处囊中其末立见今先生处胜之门下三年于此矣左右未有所称诵胜未有所闻是先生无所有也先生不能先生留毛遂曰臣乃今日请处囊中耳使遂蚤得处囊中乃丨丨丨丨非特其末见而已】无所有【见上】公等录录因人成事【史记平原君传毛遂谓楚王之左右曰取鸡狗马之血来毛遂奉铜盘而跪进之楚王曰王当歃血而定从次者吾君次者遂遂定从于殿上毛遂左手持盘血而右手招十九人曰公相与歃此血于堂下丨丨丨丨所谓丨丨丨丨者也】翩翩佳公子【史记平原君虞卿传平原君丨丨浊世之丨丨丨也然未睹大体鄙语曰利令智昬平原君贪冯亭邪説使赵陷长平兵四十余万众邯郸防亡虞卿料事揣情为赵画策何其工也及不忍魏齐卒困于大梁庸夫且知其不可况贤人乎然虞卿非穷愁亦不能著书以自见于后世云】利令智昬【见上】穷愁著书【见上】俾倪【史记信陵君传侯生又谓公子曰臣有客在市屠中愿枉车骑过之公子引车入市侯生下见其客朱亥丨丨故久立与其客语微察公子公子顔色愈和】当断不断反受其乱【史记春申君传语曰丨丨丨丨丨丨丨丨春申君失朱英之谓邪】擢发【史记范雎传丨贾之丨以续贾之罪尚未足】负荆【史记防颇蔺相如传防颇闻之肉袒丨丨因賔客至蔺相如门谢罪曰鄙贱之人不知将军寛之至此也卒相与驩为刎颈之交】刎颈之交【见上】胶柱鼔瑟【史记蔺相如传蔺相如曰王以名使括若丨丨而丨丨耳括徒能读其父书传不知合变也】白头如新倾盖如故【史记邹阳传谚曰有丨丨丨丨丨丨丨丨何则知与不知也】不羁【史记邹阳传使丨丨之士与牛骥同皁】先容【史记邹阳传蟠木根柢轮囷离诡而为万乗器者以左右丨为之丨也】无因至前【史记邹阳传明月之珠夜光之璧以闇投人于道路人无不按剑相盼者何则丨丨而丨丨也】明珠闇投【见上】积毁销骨【史记邹阳传众口铄金丨丨丨丨】草藁【史记屈原传懐王使屈原造为宪令屈平属丨丨未定上官大夫见而欲夺之】阘茸【史记贾生传丨丨尊显兮谗防得志】慸葪【史记贾生传细故丨丨兮何足以疑】人生一世间如白驹过隙【史记魏豹传汉王闻魏豹反方东忧楚未及击谓郦生曰缓颊徃説魏豹能下之吾以万户封若郦生説豹豹谢曰丨丨丨丨丨丨丨丨丨丨耳今汉王慢而侮人骂詈诸侯羣臣如骂奴耳非有上下礼节也吾不忍复见也于是汉王遣韩信击虏豹于河东】缓颊【见上】腐儒【史记黥布传项籍死天下定上置酒上折随何之功谓何为丨丨为天下安用腐儒随何跪曰夫陛下引兵攻彭城楚王未去齐也陛下发歩卒五万人骑五千能以取淮南乎上曰不能随何曰陛下使何与二十人使淮南至如陛下之意是何之功贤于歩卒五万人骑五千也然而陛下谓何腐儒为天下安用腐儒何也上曰吾方图子之功廼以随何为防军中尉】掉三寸舌【史记淮隂侯传郦生一士伏轼丨丨丨之丨下齐七十余城】备员而已【史记申屠嘉传自申屠嘉死之后景帝时开封侯陶青桃侯刘舍及今上时柏至侯许昌平棘侯薛泽武彊侯庄青翟商陵侯赵周等为丞相皆以列侯继嗣娖娖防谨为丞相丨丨丨丨按平原君传毛遂自赞曰愿君即以遂备员而行意亦相似而常谈所讥则仿此传】民以食为天【史记郦生传郦生因曰臣闻知天之天者王事可成不知天之天者王事不可成王者以民人为天而丨人丨丨丨丨】目皮相【史记陆贾传夫足下欲兴天下之大事而成天下之大功而以丨丨丨恐失天下之能士】千金之子坐不垂堂【史记袁盎传文帝从霸陵上欲西驰下峻阪袁盎骑并车擥辔上曰将军怯邪盎曰臣闻丨丨丨丨丨丨丨丨百金之子不骑衡圣主不乗危而徼幸今陛下骋六騑驰下峻山如有马惊车败陛下纵自轻奈髙庙太后何上乃止】沾沾自喜【史记魏其武安侯传窦太后数言魏其侯孝景帝曰太后岂以为臣有爱不相魏其魏其者丨丨丨丨耳多易难以为相持重遂不用用建陵侯卫绾为丞相】不直一钱【史记魏其武安侯传时武安不肯行酒次至临汝侯临汝侯方与程不识耳语又不避席夫无所发怒乃骂临汝侯曰生平毁程不识丨丨丨丨今日长者为夀乃效女儿呫嗫耳语】首鼠两端【史记魏其武安侯传武安已罢朝出止车门召韩御史大夫载怒曰与长孺共一老秃翁何为丨丨丨丨】死灰复然【史记韩长孺传安国坐法抵罪蒙狱吏田甲辱安国安国曰丨丨独不丨丨乎田甲曰然即溺之】数竒【史记李将军传大将军青亦隂受上诫以为李广老丨丨毋令当单于恐不得所欲】桃李不言下自成蹊【史记李将军传赞谚曰丨丨丨丨丨丨丨丨此言虽小可以喻大也】土崩瓦解【史记主父偃传天下之患在于丨丨不在于丨丨】何相见之晚【史记主父偃传书奏天子天子召见三人谓曰公等皆安在丨丨丨丨丨也】吞云夣者八九【史记司马相如传丨丨丨丨丨丨其于胸中曽不蔕芥】道不拾遗【史记循吏传子产为相一年防子不戏狎斑白不提挈僮子不犂畔二年市不豫贾三年门不夜闗丨丨丨丨四年田器不归五年士无尺籍丧期不令而治】招之不来麾之不去【史记汲黯传最后病庄助为请告上曰汲黯何如人哉助曰使黯任职居官无以逾人然至其辅少主守城深坚丨丨丨丨丨丨丨丨虽自谓贲育亦不能夺之矣上曰然古有社稷之臣至如黯近之矣】刀笔吏【史记汲黯传黯时与汤论议汤辨常在文深小苛黯伉厉守髙不能屈忿发骂曰天下谓丨丨丨不可以为公卿果然必汤也令天下重足而立侧目而视矣】重足而立【见上】后来居上【史记汲黯传始黯列为九卿而公孙张汤为小吏及汤稍益贵与黯同位黯又非毁汤等已而至丞相封为侯汤至御史大夫故黯时丞相史皆与黯同列或尊用过之黯褊心不能无少望见上前言曰陛下用羣臣如积薪耳丨丨者丨丨上黙然有间黯罢上曰人果不可以无学观黯之言也日益甚】推毂【史记郑当时传每朝上之间説未尝不言天下之长者其丨丨士及官属丞史诚有味其言之也】有味其言之【见上】功令【史记儒林传序太史公曰余读丨丨至于广厉学官之路未尝不废书而叹也】蕴借【史记酷吏传义纵者河东人也补上党郡中令治敢行少丨丨县无逋事】不寒而栗【史记酷吏传徙纵为定襄太守纵至掩定襄狱中重罪轻系二百余人及賔客昆弟私入相视亦二百余人纵一捕鞫曰为死罪解脱是日皆报杀四百余人其后郡中丨丨丨丨】救过不赡【史记酷吏传九卿碌碌奉其官丨丨丨丨何暇绳墨之外乎】不能得要领【史记大宛传骞从月氏至大夏竟丨丨丨月氐丨丨】卑论侪俗【史记游侠传今拘学或抱咫尺之义久孤于世岂若丨丨丨丨与世沉浮而取荣名哉】与世沉浮【见上】居间【史记郭解传邑中贤豪丨丨者以十数】谈言微中【史记滑稽传天道恢恢岂不大哉丨丨丨丨亦可以解纷】滑稽【史记滑稽传淳于髠丨丨多辩数使诸侯未尝屈辱】甚有文理【汉书髙帝纪十一年五月诏曰粤人之俗好相攻撃前时秦徙中县之民南方三郡使与百粤杂处会天下诛秦南海尉它居南方长治之丨丨丨丨中县人以故不耗减粤人相攻击之俗益止俱赖其力今立它为南粤王使陆贾即授玺绶它稽首称臣】饥不可食寒不可衣【汉书景帝纪黄金珠玉丨丨丨丨丨丨丨丨以为币用不识其终始】嵩呼【汉书武帝纪翌日亲登丨髙御史乗属在庙旁吏卒咸闻丨万歳者三】恶少【汉书昭帝纪夏大旱六月发三辅及郡国丨丨年吏有告劾亡者屯辽东】汉家自有制度【汉书元帝纪八歳立为太子壮大柔仁好儒见宣帝所用多文法吏以刑名绳下大臣杨恽盖寛饶等坐刺讥辞语为罪而诛尝侍燕从容言陛下持刑太深宜用儒生宣帝作色曰丨丨丨丨丨丨本以覇王道襍之奈何纯任徳敎用周政乎且俗儒不逹时宜好是古非今使人于名实不知所守何足委任】俗儒不逹时宜【见上】科第【汉书元帝纪二月诏丞相御史举质朴敦厚逊让有行者光禄歳以此丨丨郎从官】无万【汉书成帝纪建始元年六月有青蝇丨丨数集未央宫殿中朝者坐】加功【汉书成帝纪中陵司马殿门内尚未丨丨】比比【汉书哀帝纪郡国丨丨地动】摧枯朽者易为力【汉书异姓诸侯王表镌金石者难为功丨丨丨丨丨丨丨其势然也】不絶如线【汉书髙恵髙后文功臣表稍益衰微丨丨丨丨】一人郷隅【汉书刑法志古人有言满堂而饮酒有丨丨丨丨而悲泣则一堂皆为之不乐】铜钱【汉书食货志秦兼天下币为二等黄金以溢为名上币丨丨质如周钱文曰半两重如其文】系风捕景【汉书郊祀志听其言洋洋满耳若将可遇求之荡荡如丨丨丨丨终不可得】挺身【汉书五行志丨丨独与小人晨夜相随乌集醉饱吏民之家】缩朒【汉书五行志肃者王侯丨丨不任事臣下防纵故月行迟也注师古曰朒音女六反】投鼠忌器【汉书贾谊传里谚曰欲丨丨而丨丨此善喻也】反唇相稽【汉书贾谊传秦人家富子壮则出分家贫子壮则出赘借父耰锄虑有徳色母取箕箒立而谇语抱哺其子与公并倨妇姑不相説则丨丨而丨丨】履虽鲜不加于枕【汉书贾谊传丨丨丨丨丨丨丨冠虽敝不以苴履】颐指【汉书贾谊传今陛下力制天下丨丨如意】如意【见上】予之齿者去其角傅其翼者两其足【汉书董仲舒传夫天亦有所分予丨丨丨丨丨丨丨丨丨丨丨丨丨丨是所受大者不得取小也】差以毫牦缪以千里【汉书司马迁传易曰丨丨丨丨丨丨丨丨按史记作失之毫牦差以千里徐广曰易无此语易纬有之】戴盆望天【汉书司马迁传主人幸以先人之故使得奉薄技出入周卫之中仆以为丨丨何以丨丨故絶賔客之知忘室家之业日夜思竭其不肖之材力务壹心营职以求亲媚于主上】薄技【见上】九牛亡一毛【汉书司马迁传仆之先人非有剖符丹书之功文史星厯近乎卜祝之间固主上所戏弄倡优畜之流俗之所轻也假令仆伏法受诛若丨丨丨丨丨与蝼螘何以异】谈何容易【汉书东方朔传吴王曰可以谈矣寡人将竦意而览焉先生曰于戏可乎哉可乎哉丨丨丨丨】曲突徙薪【汉书霍光传丨丨丨丨亡恩泽焦头烂额为上客】遗子黄金满籝不如一经【汉书韦贤传邹鲁谚曰丨丨丨丨丨丨丨丨丨丨】取青紫如拾芥【汉书夏侯胜传胜每讲授常谓诸生曰士病不明经术经术茍明其丨丨丨丨俛丨地丨耳学经不明不如归畊】章句小儒破碎大道【汉书夏侯胜传胜从父子建字长卿自师事胜及欧阳髙左右采获又从五经诸儒问与尚书相出入者牵引以次章句具文饰説胜非之曰建所谓丨丨丨丨丨丨丨丨建亦非胜为学疏畧难以应敌建卒自颛门名经】颛门名经【见上】直日【汉书京房传分六十四卦更丨丨用事】足以自娱【汉书翼奉传臣愿陛下徙都于成周左防成臯右阻黾池前郷嵩髙后介大河建荥阳扶河东南北千里以为闗而入敖仓地方百里者八九丨丨丨丨】延年益夀【汉书李寻传宜急改元易号廼得丨丨丨丨皇子生灾异息矣】多谢【汉书赵广汉传湖都亭长西至界上界上亭长戏曰至府为我丨丨问赵君注师古曰多厚也言殷勤若今人言千万问讯矣】如神【汉书赵广汉传发奸擿伏丨丨】见事风生【汉书赵广汉传専厉彊蠭气丨丨丨丨无所廽避率多果敢之计莫为持难】不可干以私【汉书尹翁归传拜东海太守过辞廷尉于定国定国家在东海欲属托邑子两人令坐后堂待见定国与翁归语终日不敢见其邑子既去定国乃谓邑子曰此贤将汝不任事也又丨丨丨丨丨】五日京兆【汉书张敞传为京兆九歳坐与光禄勲杨恽厚善后恽坐大逆诛公卿奏恽党友不宜处位等比皆免而敞奏独寝不下敞使卒捕掾絮舜有所案验舜以敞劾奏当免不肯为敞竟事私归其家人或谏舜舜曰吾为是公尽力多矣今丨丨丨丨耳安能复案事敞闻舜语即部吏收舜系狱是时冬月未尽数日案事吏昼夜验治舜竟致其死事舜当出死敞使主簿持教告舜曰五日京兆竟何如冬月已尽延命乎廼弃舜市】惶恐【汉书朱博传迁琅琊太守齐部舒缓养名博新事右曹掾史皆移病卧博问其故对言丨丨】毋持布鼔过雷门【汉书王尊传迁为东平相是时东平王以至亲骄奢不奉法度傅相连坐及尊视事奉玺书至庭中王未及出受诏尊持玺书归舍食已乃还致诏后谒见王太傅在前説相鼠之诗尊曰丨丨丨丨丨丨丨王怒起入后宫尊亦直趋出就舍】卑人【汉书刘辅传里语曰腐木不可以为柱丨丨不可防为主】豺狼横道不宜复问狐狸【汉书孙寳传徴为京兆尹故吏侯文以刚直不茍合常称疾不肯仕寳以恩礼请文欲为布衣交日设酒食妻子相对文求受署为掾进见如賔礼数月以立秋日署文东部督邮入见敇曰今日鹰隼始击当顺天气取奸恶以成严霜之诛掾部渠有其人乎文卬曰无其人不敢空受职寳曰谁也文曰霸陵杜穉季寳曰其次文曰丨丨丨丨丨丨丨丨丨丨寳黙然穉季者大侠与卫尉淳于长大鸿胪萧育等皆厚善寳前失车骑将军与红阳侯有郤自恐见危时淳于长方贵幸友寳寳亦欲附之始视事而长防穉季托寳故寳穷无防复应文文怪寳气索知其有故因曰明府素着威名今不敢取穉季当且阖閤勿有所问如此竟歳吏民未敢诬明府也即度穉季而谴他事众口讙哗终身自堕寳曰受教穉季耳目长闻知之杜门不通水火穿舍后墙为小户但持鉏自治园因文所厚自陈如此文曰吾与穉季幸同土壤素无睚眦顾受将命分当相直诚能自改严将不治前事即不更心但更门户适趣祸耳穉季遂不敢犯法寳竟歳无所谴】布衣交【见上】耳目长【见上】同学【汉书萧望之传望之好学治齐诗事同县后仓且十年以令诣太常受业复事丨丨博士白竒又从夏侯胜问论语礼服京师诸儒称述焉】千人所指无病而死【汉书王嘉传今贤散公赋以施私恵一家至受千金徃古以来贵臣未尝有此流闻四方皆同怨之里谚曰丨丨丨丨丨丨丨丨臣常为之寒心按贤董贤】尊师重傅【汉书孔光传太后诏书国之将兴丨丨而丨丨其令太师毋朝十日一赐餐赐太师灵夀杖】鼻祖【汉书扬雄传有周氏之蝉嫣兮或丨丨于汾隅】疏通证明【汉书儒林传喜好自称誉得易家候隂阳灾变书诈言师田生且死时枕喜防独传喜诸儒以此耀之同门梁邱贺丨丨丨丨之曰田生絶于施雠手中时喜归东海安得此事注师古曰同门同师学者也疏通犹言分别也证明明其伪也按喜孟喜】同门【见上】相思【汉书外戚传上思念李夫人不已方士齐人少翁言能致其神乃夜张灯烛设帐帷陈酒肉而令上居他帐遥望见好女如李夫人之貌还帷坐而歩又不得就视上愈益丨丨悲感作诗曰是耶非耶立而望之偏何姗姗其来迟按帷一作幄】




　　御定子史精华卷一百二十九
　　钦定四库全书
　　御定子史精华卷一百三十
　　言语部六
　　常谈下
　　推心置腹【后汉书光武帝纪降者更相语曰萧王丨赤丨丨人丨中安得不投死乎】反水不收后悔无及【后汉书光武帝纪诸将议上尊号马武先进曰天下无主如有圣人承敝而起虽仲尼为相孙子为将犹恐无能有益丨丨丨丨丨丨丨丨】乐此不为疲【后汉书光武帝纪皇太子见帝勤劳不怠承间谏曰陛下禹汤之明而失黄老养性之福愿颐爱精神优游自宁帝曰我自丨丨丨丨丨也】郎官上应列宿【后汉书明帝纪馆陶公主为子求郎不许而赐钱千万谓羣臣曰丨丨丨丨丨丨出宰百里有非其人则民受其殃是以难之】含饴弄孙【后汉书明徳马皇后传吾但当丨丨丨丨不能复闗政矣】犹去虎口归慈母【后汉书刘盆子传明旦大陈兵马临洛水令盆子君臣列而观之谓盆子曰自知当死不对曰罪当应死犹幸上怜赦之耳帝笑曰儿大黠宗室无蚩者又谓崇等曰得毋悔降乎朕今遣卿归营勒兵鸣鼔相攻决其胜负不欲强相服也徐宣等叩头曰臣等出长安东都门君臣计议归命圣徳百姓可与乐成难与圗始故不告众耳今日得降丨丨丨丨丨丨丨诚欢诚喜无所恨也帝曰卿所谓铁中铮铮佣中佼佼者也】可与乐成难与图始【见上】铁中铮铮佣中佼佼【见上】一丸泥封函谷闗【后汉书隗嚣传今天水完富士马最强北收西】
　　【河上郡东收三辅之地按秦旧迹表里河山元请以丨丨丨为大王东丨丨丨丨此万世一时也】万世一时【见上】失之东隅收之桑榆【后汉书冯异传赤眉破平士吏劳苦始虽垂翅回谿终能奋翼黾池可谓丨丨丨丨丨丨丨丨】人苦不知足既平陇又望蜀【后汉书岑彭传车驾东归敇彭书曰两城若下便可将兵南击蜀虏丨丨丨丨丨丨丨丨丨丨丨每一发兵头须为白】差彊人意【后汉书吴汉传汉性彊力每从征伐帝未安恒侧足而立诸将见战陈不利或多惶惧失其常度汉意气自若方整厉器械激扬士吏帝时遣人观大司马何为还言方修战攻之具乃叹曰吴公丨丨丨丨隐若一敌国矣】有志者事竟成【后汉书耿弇传将军前在南阳建此大策常以为落落难合丨丨丨丨丨丨也】落落难合【见上】明见万里【后汉书窦融传玺书既至河西咸惊以为天子丨丨丨丨之外】底里【后汉书窦融传自以丨丨上露长无纎介】孤雏腐鼠【后汉书窦宪传宪恃宫掖声势遂以贱直请夺沁水公主园田主逼畏不敢计后肃宗驾出过园指以问宪宪隂喝不得对后发觉帝大怒召宪切责曰深思前过夺主田园时何用愈赵髙指鹿为马久念使人惊怖昔永平中常令隂党隂博邓叠三人更相紏察故诸豪戚莫敢犯法者而诏书切切犹以舅氏田宅为言今贵主尚见枉夺何况小人哉国家弃宪如丨丨丨丨耳】修饰边幅【后汉书马援传賔客皆乐留援暁之曰天下雌雄未定公孙不吐哺走迎国士与圗成败反丨丨丨丨如俑人形此子何足久稽天下士乎】久稽天下士【见上】妄自尊大【后汉书马援传谓嚣曰子阳井底蛙耳而丨丨丨丨不如専意东方】穷当益坚老当益壮【后汉书马援传亡命北地遇赦因留牧畜賔客多归附者遂役属数百家转游陇汉间常谓賔客曰丈夫为志丨丨丨丨丨丨丨丨因处田牧至有牛马羊数千头谷数万斛既而叹曰凡殖货财产贵其能施赈也否则守钱虏耳乃尽散以班昆弟故旧身衣羊裘皮绔】守钱虏【见上】开心见诚【后汉书马援传隗嚣与援共卧起问以东方流言及京师得失援説嚣曰前到朝廷上引见数十每接防语自夕至旦才明勇畧非人敌也且丨丨丨丨无所隐伏阔逹多大节畧与髙帝同经学博览政事文辨前世无比】萎腇【后汉书马援传春卿事季孟外有君臣之义内有朋友之道言君臣邪固当谏诤语朋友邪应有切磋岂有知其无成而但丨丨咋舌义手从族乎】矍铄【后汉书马援传武威将军刘尚击武陵五溪蛮夷深入军没援因复请行时年六十二帝愍其老未许之援自请曰臣尚能被甲上马帝令试之援据鞍顾盼以示可用帝笑曰丨丨哉是翁也遂遣援率中郎将马武耿舒刘匡孙永等将十二郡募士及防刑四万余人征五溪】据鞍顾盼【见上】画虎不成反类狗【后汉书马援传初兄子严敦并喜讥议而通轻侠客援前在交阯还书诫之曰吾欲汝曹闻人过失如闻父母之名耳可得闻口不可得言也好论议人长短妄是非正法此吾所大恶也宁死不愿闻子孙有此行也汝曹知吾恶之甚矣所以复言者施衿结褵申父母之戒欲使汝曹不忘之耳龙伯髙敦厚周慎口无择言谦约节俭防公有威吾爱之重之愿汝曹效之杜季良豪侠好义忧人之忧乐人之乐清浊无所失父丧致客数郡毕至吾爱之重之不愿汝曹效也效伯髙不得犹为谨敕之士所谓刻鹄不成尚类鹜者也效季良不得陷为天下轻薄子所谓丨丨丨丨丨丨丨者也讫今季良尚未可知郡将下车辄切齿州郡以为言吾常为寒心是以不愿子孙效也按后汉书孔僖传又有画龙不成反为狗之语僖习春秋因读吴王夫差时事废书叹曰若是所谓画龙不成反为狗者】刻鹄不成尚类鹜【见上】轻薄【见上】切齿【见上】寒心【见上】律设大法礼顺人情【后汉书卓茂传人常有言部亭长受其米肉遗者茂辟左右问之曰亭长为从汝求乎为汝有事嘱之而受乎将平居自以恩意遗之乎人曰徃遗之耳茂曰遗之而受何故言邪人曰窃闻贤明之君使人不畏吏吏不取人今吾畏吏是以遗之吏既卒受故来言耳茂曰汝为敝人矣凡人所以贵于禽兽者以有仁爱知相敬事也今邻里长老尚致馈遗此乃人道所以相亲况吏与民乎吏顾不当乗威力强请求耳凡人之生羣居杂处故有经纪礼义以相交接汝独不欲修之寜能髙飞逺走不在人间耶亭长素善吏歳时遗之礼也人曰苟如此律何故禁之茂笑曰丨丨丨丨丨丨丨丨今吾以礼教汝汝必无怨恶以律治汝何所措其手足乎一门之内小者可论大者可杀也且归念之于是人纳其训吏懐其恩】贫贱之交不可忘糟糠之妻不下堂【后汉书宋传时帝姊湖阳公主新寡帝与共论朝臣微观其意主曰宋公威容徳器羣臣莫及帝曰方且圗之后被引见帝令主坐屏风后因谓曰谚言贵易交富易妻人情乎曰臣闻丨丨丨丨丨丨丨丨丨丨丨丨丨丨帝顾谓主曰事不谐矣】事不谐矣【见上】求忠臣必于孝子之门【后汉书韦彪传是时陈事者多言郡国贡举率非功次故守职益懈而吏事寝疏咎在州郡有诏下公卿朝臣议彪上议曰伏惟明诏忧劳百姓垂恩选举务得其人夫国以简贤为务贤以孝行为首孔子曰事亲孝故忠可遗于君是以丨丨丨丨丨丨丨丨丨注孝经纬之文也】毛食【后汉书冯衍传饥者丨丨注臣贤按衍集毛字作无今俗语犹然者或古亦通用】二天【后汉书蘓章传顺帝时迁冀州刺史故人为清河太守章行部案其奸赃乃请太守为设酒肴陈平生之好甚欢太守喜曰人皆有一天我独有丨丨章曰今夕苏孺文与故人饮者私恩也明日冀州刺史案事者公法也遂举正其罪】闲居可以养志诗书足以自娱【后汉书梁竦传大丈夫居世生当封侯死当庙食如其不然丨丨丨丨丨丨丨丨丨丨丨丨】作舍道傍三年不成【后汉书曹褒传谚言丨丨丨丨丨丨丨丨防礼之家名为聚讼互相疑异笔不得下】聚讼【见上】入室操矛【后汉书郑康成传时任城何休好公羊学遂着公羊墨守左氏膏肓谷梁废疾康成乃发墨守鍼膏肓起废疾休见而叹曰康成丨吾丨丨吾丨以伐我乎】人生一世【后汉书张霸传丨丨丨丨但当畏敬于人若不善加已直为受之】贤者固不可测【后汉书刘赵淳于江刘周赵列传序中兴庐江毛义少节家贫防孝行称南阳人张奉慕其名徃候之坐定而府檄适至以义守令义奉檄而入喜动顔色奉者志尚士心贱之自恨来固辞而去及义母死去官行服数辟公府为县令进退必防礼后举贤良公车徴遂不至张奉叹曰丨丨丨丨丨丨徃日之喜廼为亲屈也】恨相知晚【后汉书第五伦传伦始防营长诣郡尹鲜于襃襃见而异之署为吏后襃坐事左转髙唐令临去握伦臂诀曰丨丨丨丨】为善最乐【后汉书东平宪王传日者问东平王处家何等最乐王言丨丨丨丨其言甚大副是腰腹矣按苍腰带十围故云】不入虎穴不得虎子【后汉书班超传奉车都尉窦固出击匈奴以超为假司马将兵别击伊吾战于蒲类海多斩首虏而还固防为能遣与从事郭恂俱使西域超到鄯善鄯善王广奉超礼敬甚僃后忽更疎懈超谓其官属曰宁觉广礼意薄乎此必有北虏使来狐疑未知所从故也明者覩未萌况已着邪乃召侍胡诈之曰匈奴使来数日今安在乎侍胡惶恐具服其状超乃闭侍胡悉防其吏士三十六人与共饮酒酣因激怒之曰卿曹与我俱在絶域欲立大功以求富贵今虏使到裁数日而王广礼敬即废如令鄯善收吾属送匈奴骸骨长为豺狼食矣为之奈何官属皆曰今在危亡之地死生从司马超曰丨丨丨丨丨丨丨丨当今之计独有因夜以火攻虏使彼不知我多少必大震怖】狐疑【见上】防犊【后汉书杨彪传子修为曹操所杀操见彪问曰公何痩之甚对曰愧无日防先见之明犹懐老牛丨丨之爱】闗西出将闗东出相【后汉书虞诩传谚曰丨丨丨丨丨丨丨丨观其习兵壮勇实过余州】槃根错节【后汉书虞诩传后朝歌贼甯季等数千人攻杀长吏屯聚连年州郡不能禁乃以诩为朝歌长故旧皆吊诩曰得朝歌何衰诩笑曰志不求易事不避难臣之职也不遇丨丨丨丨何以别利器乎】容容多后福【后汉书左雄传臣见方今公卿以下类多拱黙以树恩为贤尽节为愚至相戒曰白璧不可为丨丨丨丨丨】梁上君子【后汉书陈实传时歳荒民俭有盗夜入其室止于梁上寔隂见乃起自整拂呼命子孙正色训之曰夫人不可不自勉不善之人未必本恶习以性成遂至于此丨丨丨丨者是矣盗大惊自投于地稽颡归罪寔徐譬之曰视君状貌不似恶人宜深尅已反善然此当由贫困令遗绢二匹自是一县无复窃盗】盗不过五女门【后汉书陈蕃传鄙谚曰丨丨丨丨丨丨防女贫家也】甑已破矣视之何益【后汉书郭防传孟敏字叔逹钜鹿杨氏人也客居太原荷甑堕地不顾而去林宗见而问其意对曰丨丨丨丨丨丨丨丨林宗以此异之因劝令游学十年知名三公俱辟并不屈云】物色【后汉书严光传光武即位光乃变名姓隐身不见帝思其贤乃令以丨丨访之】相助为理【后汉书严光传车驾即日幸其馆光卧不起帝即其卧所抚光腹曰咄咄子陵不可丨丨丨丨耶】鸡肋【后汉书杨修传操自平汉中欲因讨刘僃而不得进欲守之又难为功防军不知进止何依操于是出教唯曰丨丨而已外曹莫能晓修独曰夫鸡肋食之则无所得弃之则如可惜公归计决矣】人中吕布马中赤【魏志吕布传注曹瞒传时人语曰丨丨有丨丨丨丨有丨丨】识时务者在乎俊杰【蜀志刘先主传注襄阳记刘僃访世事于司马徳操徳操曰儒生俗士岂识时务丨丨丨丨丨丨丨丨此间自有伏龙凤雏僃问为谁曰诸葛孔明厐士元也】畏蜀如虎【蜀志诸葛亮传注汉晋春秋亮围祁山贾诩魏平数请战因曰公丨丨丨丨奈天下笑何宣王病之】死诸葛走生仲逹【晋书宣帝纪亮病卒诸将烧营遁走百姓奔告帝出兵追之亮长史杨仪反旗鸣鼓若将距帝者帝以穷寇不之逼于是杨仪结阵而去经日乃行其营垒观其遗事获其图书粮谷甚众帝审其必死曰天下竒才也辛毗以为尚未可知帝曰军家所重军书密计兵马粮谷今皆弃之岂有人捐其五脏而可以生乎宜急追之闗中多蒺藜帝使军士二千人着软材平底木屐前行蒺藜悉着屐然后马歩俱进追至赤岸乃知亮死审问时百姓为之谚曰丨丨丨丨丨丨丨帝闻而笑曰吾便料生不便料死故也】尸居余气【晋书宣帝纪司马公丨丨丨丨形神已离不足虑矣】驽马恋栈豆【晋书宣帝纪天子谒髙平陵爽兄弟皆从是日太白袭月帝于是奏永宁太后废爽兄弟时景帝为中获军将兵屯司马门帝列阵阙下经爽门爽帐下督严世上楼引弩将射帝孙谦止之曰事未可知三注三止皆引其肘不得发大司农桓范出赴爽蒋济言于帝曰智囊徃矣帝曰爽与范内疎而智不及丨丨丨丨丨必不能用也】咄嗟便办【晋书石崇传崇为客作豆粥丨丨丨丨】絶倒【晋书卫玠传琅琊王澄有髙名少所推服每闻玠言辄叹息丨丨故时人为之语曰卫玠谈道平子絶倒】上方不足下比有余【晋书张华传鹪冥巢于蚊睫大鹏弥乎天隅将以丨丨丨丨而丨丨丨丨】杯中蛇影【晋书乐广传尝有亲客久阔不复来广问其故答曰前在坐蒙赐酒方欲饮见杯中有蛇意甚恶之既饮而疾于时河南听事壁上有角漆画作蛇广意丨丨丨即角丨也复置酒于前处谓客曰酒中复有所见不答曰所见如初广乃告其所以客豁然意解沉疴顿愈】礼岂为我设【晋书阮籍传籍嫂尝归宁籍相见与别或讥之籍曰丨丨丨丨丨邪】未能免俗聊复尔尔【晋书阮咸传七月七日北阮竞晒衣服皆锦绮粲目咸以竿挂大布犊鼻于庭人或怪之答曰丨丨丨丨丨丨丨丨】将无同【晋书阮瞻传见司徒王戎戎问曰圣人贵名教老庄明自然其防同异瞻曰丨丨丨】闻所闻而来见所见而去【晋书嵇康传初康居贫尝与向秀共鍜于大树之下以自赡给頴川钟会贵公子也精练有才辩故徃造焉康不为之礼而鍜不辍良久会去康谓曰何所闻而来何所见而去防曰丨丨丨丨丨丨丨丨丨丨防以此憾之】貂不足狗尾续【晋书赵王伦传张林等诸党皆登卿将并列大封其余同谋者咸超阶越次不可胜纪至于奴卒厮役亦加以爵位每朝防貂蝉盈坐时人为之谚曰丨丨丨丨丨丨】一纸书【晋书刘传每有兴废手书守相丁宁欵密所以人皆感悦争赴之咸曰得刘公丨丨丨贤于十部从事】木屑竹头【晋书陶侃传时造船丨丨及丨丨悉令举掌之咸不解所以后正防积雪始晴防事前余雪犹湿于是以屑布地及桓温伐蜀又以侃所贮竹头作丁装船其综理微密皆此类也】竟逹空函【晋书殷浩传后温将以浩为尚书令遗书告之浩欣然许焉将答书虑有谬误开闭者数十丨丨丨丨】乗兴而来兴尽而反【晋书王徽之传尝居山隂夜雪初霁月色清朗四望皓然独酌酒咏左思招隐诗忽忆戴逵逵时在剡便夜乗小船诣之经宿方至造门不前而反人问其故徽之曰本丨丨丨丨丨丨丨丨何必见安道】皮里春秋【晋书禇裒传裒少有简贵之风与京兆杜乂俱有盛名冠于中兴谯国桓彜见而目之曰季野有丨丨丨丨言其外无臧否而内有所褒贬也】并驱中原未知鹿死谁手【晋书石勒载记勒因飨髙句丽宇文屋孤使酒酣谓徐光曰朕方自古开基何等主也对曰陛下神武筹畧迈于髙皇雄艺卓荦超絶魏祖自三王以来无可比也其轩辕之亚乎勒笑曰人岂不自知卿言亦以太过朕若逄髙皇当北面而事之与韩彭竞鞭而争先耳脱遇光武当丨丨于丨丨丨丨丨丨丨丨大丈夫行事当礌礌落落如日月皎然终不能如曹孟徳司马仲逹父子欺他孤儿寡妇狐媚以取天下也朕当在二刘之间耳轩辕岂所拟乎】妍皮不裹痴骨【晋书慕容超载记超自以诸父在东恐为姚氏所录乃阳狂行乞秦人贱之惟姚超见而异焉劝兴拘以爵位召见与语超深自晦匿兴大鄙之谓绍曰谚云丨丨丨丨丨丨妄语耳】嗜痂【宋书刘穆之传邕所致丨食疮丨以为味似鳆鱼尝诣孟灵休灵休先患炙疮疮痂落床上因取食之灵休大惊答曰性之所嗜灵休疮痂未落者悉褫取以饴邕邕既去灵休与何朂书曰刘邕向顾见噉遂举体流血南康国史二百许人不问有罪无罪逓互与鞭鞭疮痂常以给膳按邕穆之子】影迹无端【宋书谢灵运传今丨丨丨丨假谤空设终古之酷未之或有】蚤知穷逹有命恨不十年读书【宋书沈攸之传攸之晚好读书手不释卷史汉事多所谙忆常叹曰丨丨丨丨丨丨丨丨丨丨丨丨】耕当问奴织当访婢【宋书沈庆之传太祖将北讨庆之固谏不可丹阳尹徐湛之吏部尚书江湛并在坐上使湛之等难庆之庆之曰治国譬如治家丨丨丨丨丨丨丨丨今欲伐国而与白面书生辈谋之事何由济上大笑】客食【齐书五行志永明中宫内坐起御食之外皆为丨丨世祖以客非家人名改呼为别食】三十六策走是上计【齐书王敬则传敬则仓卒东起朝廷震惧东昏侯在东宫议欲叛使人上屋望见征虏亭失火谓敬则至急装欲走有告敬则者敬则曰檀公丨丨丨丨丨丨丨丨汝父子惟应急走耳】岂有此理【齐书虞悰传郁林废悰窃叹曰王徐遂缚袴废天子天下丨丨丨丨耶】如风过耳【齐书庐陵王子卿传汝比在都读学不就年转成长吾日冀汝美勿得敇丨丨丨丨使吾失气】不可无一不可有二【齐书张融传太祖素竒爱融为太尉时时与融欵接见融常笑曰此人丨丨丨丨丨丨丨丨】蒙有猜焉【梁书任昉传朱益州汨彜叙越谟训捶直切絶交游视黔首以鹰鹯嫓人灵于豺虎丨丨丨丨请辨其惑】一身两役【梁书张充传张充字延符吴郡人父绪齐特进金紫光禄大夫有名前代充少时不持操行好逸游绪尝请假还吴始入西郭值充出猎左手臂鹰右手牵狗遇绪船至便放绁脱韝拜于水次绪曰丨丨丨丨无乃劳乎充跪对曰充闻三十而立今二十九矣请至来歳而敬易之绪曰过而能改顔氏子有焉及明年遂修身改节学不盈载多所该览尤明老易能清言】自我得之自我失之亦复何恨【梁书邵陵王纶传及景背盟复围城城防确排闼入啓髙祖曰城已陷矣髙祖曰犹可一战不对曰不可臣向者亲格战势不能禁自缒下城仅得至此髙祖叹曰丨丨丨丨丨丨丨丨丨丨丨丨乃使确为慰劳文】酒令【梁书王规传湘东王时为京兆尹与朝士宴集属规为丨丨规从容对曰自江左以来未有兹举特进萧琛金紫傅昭在坐并谓为知言】名下无虚【陈书姚察传报聘于周江左耆旧先在闗右者咸相倾慕沛国刘臻窃于公馆访汉书疑事十余条并为剖析皆有经据臻谓所亲曰丨丨定丨丨士】刘胡来【南史邓琬传刘胡南阳湼阳人也本以面坳黑似胡故名坳胡及长单名胡焉出身郡将稍至队主讨伐诸蛮徃无不防蛮甚畏惮之明帝即位除越骑校尉蛮畏之小儿啼语云丨丨丨便止】骗槖駞【南史兰钦传防而果决趫防过人宋末随父子云在洛阳恒于市丨丨丨】夫贵妻荣【魏书宗室匡传诏曰丨丨于朝丨丨于室妇女无定升从其夫三藩既启王封妃名亦宜同等】赌赛【魏书任城王澄传时诏延四庙之子下逮元孙之胄申宗宴于皇信堂不以爵秩为列悉序昭穆为次用家人之礼髙祖曰行礼已毕欲令宗室各言其志可率赋诗特令澄为七言连韵与髙祖徃复丨丨遂至极欢际夜乃罢】耳闻不如目见【魏书崔浩传李顺等复曰丨丨丨丨丨丨吾曹目见何可共辨浩曰汝曹受人金钱欲为之辞谓我目不见便可欺也】子细【魏书源懐传懐性寛容简约不好烦碎语人曰为贵人理世务当举纲维何必湏太丨丨也譬如为屋但外望髙显楹栋平正基壁完牢风雨不入足矣斧斤不平斲削不宻非屋之病也】有始无终【魏书叚承根传承根好学机辩有文思而性行疎薄丨丨丨丨】钟鸣漏尽【魏书游明根传臣桑榆之年丨丨丨丨蒙陛下之泽首领获全待尽私庭下奉先帝陛下大恩臣之愿也但犬马之恋不胜悲塞】舞文弄法【北齐书孝昭帝纪又以廷尉中丞执法所在绳违按罪不得丨丨丨丨】美景良辰【北齐书叚荣传孝言虽黩货无厌恣情酒色然举止风流招致名士丨丨丨丨未尝虚弃赋诗奏伎毕尽欢洽虽草莱之士麤闲文艺多引入賔馆与同兴赏其贫踬者亦时有乞遗世论复以此多之按孝言段荣子】恐不济事【北齐书髙昻传又随髙祖讨尔朱兆于韩陵昻自领郷人部曲王桃汤东方老呼延族等三千人髙祖曰髙都督纯将汉儿丨丨丨丨今当割鲜卑兵千余人共相叅杂于意如何昻对曰敖曹所将部曲练习已久前后战鬭不减鲜卑今若杂之情不相合胜则争功退则推罪愿自领汉军不烦更配髙祖然之】男来女徃【北齐书王纮传纮上言突厥与宇文丨丨丨丨必当相与影响南北寇边宜选九州劲勇强弩多据要险之地】润笔【隋书郑译传授开府隆州刺史请还治疾有诏徴之见于醴泉宫上赐宴甚欢因谓译曰贬退已久情相矜愍于是复爵沛国公位上柱国上顾谓侍臣曰郑译与朕同生共死间闗危难兴言念此何日忘之译因奉觞上夀上令内史令李徳林立作诏书髙颎戏谓译曰笔干译答曰出为方岳杖策言归不得一钱何以丨丨上大笑】闗节【旧唐书穆宗纪丁丑诏国家设文学之科本求才实茍容侥幸则异至公访闻近日浮薄之徒扇为朋党谓之丨丨干扰主司每歳策名无不先定永言败俗深用兴懐郑朗等昨令重试意在精覈艺能不于异常之中固求深僻题目贵令所试成就以观学艺浅深孤竹管是祭天之乐出于周礼正经阅其呈试之文都不知其本事辞律鄙浅芜累何多亦令宣示钱徽庶其深自懐愧诚宜尽弃以警将来但以四海无虞人心方泰用寛假式示殊恩孔温业赵存约窦洵直所试麤通予及第卢公亮等十一人可落下自今后礼部举人宜准开元二十五年敇及第人所试杂文幷策送中书门下详覆】作閙【旧唐书武宗纪时有纎人告中尉仇士良言宰相作赦书欲减削禁军衣粮马草料士良怒曰必若有此军人须至楼前丨丨宰相李徳裕等知请开延英诉其事帝曰奸人之词也召两军中尉谕之曰赦书出自朕意不由宰相况未施行公等安得此言士良惶恐谢之】对手【旧唐书宣宗纪日本国王子入朝贡方物王子善碁帝令待诏顾师言与之丨丨】好消息恶消息【旧唐书崔元暐传其母卢氏尝诫之曰吾见姨兄屯田郎中辛元驭云儿子从宦者有人来云贫乏不能存此是丨丨丨若闻赀货充足衣马轻肥此丨丨丨吾尝重此言以为确论比见亲表中仕宦者多将钱物上其父母父母但知喜悦竟不问此物从何而来必是禄俸余资诚亦善事如其非理所得此与盗贼何别纵无大咎独不内愧于心孟母不受鱼鲊之馈盖为此也汝今坐食禄俸荣幸已多若其不能忠清何以戴天覆地孔子云虽日杀三牲之养犹为不孝又曰父母惟其疾之忧特宜修身洁已勿累吾此意也元暐遵奉母氏教诫以清谨见称】末耐何【唐书承天皇帝倓传帝惑偏语赐倓死俄悔悟明年广平王收二京使李泌献防泌与帝雅素从容语倓事帝改容曰倓于艰难时实自有力为细人间防欲害其兄我计社稷割爱而为之所泌曰尔时臣在河西知其详广平于兄弟笃睦至今言建宁则呜咽不自已陛下此言得之谗口耳帝泣下曰事已尔丨丨丨】可人【唐书温造传州刺史张建封闻其名书币招礼造欣然曰丨丨也徃从之】止寒莫若重裘止谤莫若自修【唐书魏谟传李孝本宗室子坐李训事诛死其二女没入宫谟上言陛下即位不悦声色于今十年未始采择数月以来稍意声伎教坊阅选百十未已庄宅收市亹亹有闻今又取孝本女内之后宫宗姓不育宠幸为累伤治道之本速尘秽之嫌谚曰丨丨丨丨丨丨丨丨丨丨丨丨惟陛下崇千载之盛徳去一旦之玩好帝即出孝本女】贫不学俭富不学奢【唐书马周传里语曰丨丨丨丨丨丨丨丨言自然也】唾面自干【唐书娄师徳传其弟守代州辞之官教之耐事弟曰人有丨丨洁之乃已师徳曰未也洁之是违其怒正使丨丨耳】天下本无事庸人扰之【唐书陆象先传累徙蒲州刺史兼河东按察使小吏有罪诫遣之大吏白争以为可杖象先曰人情大抵不相逺谓彼不暁吾言邪必责者当以汝为始大吏慙而退尝曰丨丨丨丨丨丨丨丨丨为烦耳第澄其源何忧不简邪】芒刺在背【唐书崔日用传尝谓人曰吾平生所事皆适时制变不専始谋然每一反思若丨丨丨丨云】曵白【唐书苖晋卿传天宝二载判入等者凡六十四人分甲乙丙三科以张奭为第一奭御史中丞倚之子倚新得幸于帝晋卿欲附之奭本无学故议者嚣然不平安禄山因间言之帝为御花萼楼覆实中裁十一二奭持纸终日笔不下人谓之丨丨】清流【唐书裴枢传哀帝嗣位栁璨方用事全忠以牙将张廷范为太常卿枢以为廷范勲臣自宜任方镇何用为卿恐非王意持不下全忠怒谓賔佐曰吾常器枢不浮薄今乃尔璨闻即罢枢政事拜左仆射俄贬登州刺史又贬泷州司户参军至滑州全忠遣人杀之白马驿投尸于河年六十五初全忠佐史李振曰此等自谓丨丨宜投诸河永为浊流全忠笑而许之】白着【唐书刘晏传初州县取富人督漕挽谓之船头主邮逓谓之捉驿税外横取谓之丨丨人不堪命皆去为盗贼上元寳应间如袁晁陈庄方清许钦等乱江淮十余年乃定】炙手可热【唐书崔传所善者郑鲁杨绍复段瓌薛蒙颇参议论时语曰郑杨叚薛丨丨丨丨欲得命通鲁绍瓌蒙帝闻之题于扆】笑杀天下人【唐书郑綮传綮本善诗其语多俳谐故使落调世共号郑五歇后体至是省史走其家上谒綮笑曰诸君误矣人皆不识字宰相亦不及我史言不妄俄闻制诏下叹曰万一然丨丨丨丨丨既视事宗戚诣庆搔首曰歇后郑五作宰相事可知矣固让不听立朝偘然无复故态】笑者不可测【唐书鱼朝恩传会释菜执易升坐百官咸在言鼎有覆餗象以侵宰相王缙怒元载怡然朝恩曰怒者常情丨丨丨丨丨也】眼孔大【唐书安禄山传帝为禄山起第京师以中人督役戒曰善为部署禄山丨丨丨毋令笑我为户交疏台观池沼华僭防幕率缇绣金银为篣筐篱大抵服御虽乗舆不能过帝登勤政楼幄坐之左张金鸡大幛前置特榻诏禄山坐褰其幄以示尊宠】豹死留皮人死留名【五代史死节传王彦章武人不知书常为俚语谓人曰丨丨丨丨丨丨丨丨其于忠义盖天性也】小楼罗【宋史张思均传思均起行伍征讨稍有功质状小而精悍太宗尝称其楼罗自是人目为丨丨丨焉】矫枉过直【越絶书子之复仇臣之讨贼至诚感天丨丨丨丨乳狗哺虎不计祸福】生事【董仲舒春秋繁露无危而擅丨丨是卑君也】一节动而百枝揺【桓寛盐铁论一人有罪州里惊骇十家奔亡若痈疽之相泞色滛之相连丨丨丨丨丨丨丨】树欲静风不定子欲养亲不待【刘向説苑孔子行游中路闻哭者声其音甚悲孔子曰驱之驱之前有异人音少进见之邱吾子也拥镰带索而哭孔子辟车而下问曰夫子非有丧也何哭之悲也邱吾子对曰吾有三失孔子曰愿闻三失邱吾子曰吾少好学问周遍天下还后吾亲亡一失也事君奢骄谏不遂是二失也厚交友而后絶三失也丨丨丨乎丨丨丨丨丨丨吾丨丨丨徃而不来者年也不可得再见者亲也请从此辞则自刎而死孔子曰弟子记之此足以为戒也于是弟子归养亲者十三人】臧三耳【孔丛公孙龙又与子髙记论于平原君所辨理至于丨丨丨公孙龙言臧之三耳甚辨析子髙弗应俄而辞出明日复见平原君曰畴昔公孙之言信辨也先生实以为何如答曰然几能臧三耳矣虽然实难仆愿得又问于君今为臧三耳甚难而实非也谓臧两耳甚易而实是也不知君将从易而是者乎亦从难而非者乎平原君弗能应明日谓公孙龙曰公无复与孔子髙辨事也其人理胜于辞公辞胜于理辞胜于理终必受诎】充口【焦氏易林饮食丨丨安和无咎】东行西走【焦氏易林丨丨丨丨丧其犬马南求骅骝失车林下】渴不可言【焦氏易林龙马上山絶无水泉喉唇燋干丨丨丨丨】废物【吴越春秋不能报讐毕为丨丨】若有神助【王充论衡故命贵从贱地自逹命贱从富位自危故夫富贵丨丨丨丨贫贱若有祸命贵之人俱学独逹并仕独迁命富之人俱求独得并为独成贫贱反此】手中无钱【王充论衡丨丨丨丨之市使货主问曰钱何在对曰无钱货主必不与也夫胸中不学犹手中无钱也欲人君任使之百姓信向之奈何也】杨沟【三辅黄图长安御沟谓之丨丨谓植杨于其上也】宁逄恶賔无逄故人【葛洪西京杂记公孙起家徒歩为丞相故人髙贺从之食以脱粟饭覆以布被贺怨曰何用故人富贵为脱粟布被我自有之大慙贺告人曰公孙内服貂蝉外衣麻枲内防五鼎外膳一肴岂可以示天下于是朝廷疑其矫焉叹曰丨丨丨丨丨丨丨丨】巢居知风穴处识雨【刘勰新论天将风也纎尘不动而防自鸣旦且雨也寸隂未布而蚁蚓移矣丨丨丨丨丨丨丨丨风雨方至而鸟虫应之】方底圆盖【顔氏家训娣姒之比兄弟则疎薄矣今使疎薄之人而节量亲厚之恩犹丨丨而丨丨必不合矣】落索【顔氏家训妇人之性率宠子壻而虐儿妇宠壻则兄弟之怨生焉虐妇则姊妹之谗行焉然则女之行留皆得罪于其家者母实为之至有谚云丨丨阿姑飡此其相报也家之常可不戒哉】不鲫溜【宋祁笔记孙炎作反切语本出于俚俗常言尚数百种故谓就为鲫溜凡人不慧者即曰丨丨丨谓团曰突栾谓精曰鲫令谓孔曰窟笼不可胜举而唐卢仝诗云不鲫溜钝汉国朝林逋诗云团栾空绕百千回是不暁俚人反语逋虽变突为团亦其谬也】突栾【见上】鲫令【见上】窟笼【见上】一肚皮不合时宜【费衮梁溪漫志东坡退朝食罢扪腹徐行谓侍儿曰是中有何物一婢遽曰都是文章坡不以为然又一人曰满腹都是识见坡亦以为未当至朝云乃曰学士丨丨丨丨丨丨丨坡捧腹笑】冬烘【叶梦得避暑录话唐人言丨丨是不了了之语故有主司头脑太冬烘错认顔标是鲁公之言人以为戏谈今蜀人多称之】干星照湿土【姚寛西溪丛语谚云丨丨丨丨丨来日依旧雨】包弹杜撰【王楙野客丛书丨丨对丨丨为甚的包拯为台官严毅不恕朝列有过必须弹击故言事无瑕疵者曰没弹杜黙为诗多不合律故言事不合格者为杜撰世言杜撰包弹本此】牛食如浇羊食如烧【王逵蠡海集牛共羊居丑未之位牛色苍虽有杂色而苍多近于春阳之生气故闻死则觳羊色白虽有杂色而白多近于秋隂之杀气故闻死则不惧凡草木经牛噉之余必重茂经羊噉之余必悴槁谚有之曰丨丨丨丨丨丨丨丨信夫是盖生杀之气致然也】跨灶【海客日谈马前蹄之上有两空处名灶门马之良者后蹄印地之迹反在前蹄印地之前故名丨丨言后歩趱过前歩也】






　　御定子史精华卷一百三十
<子部,类书类,御定子史精华>
　　钦定四库全书
　　御定子史精华卷一百三十一
　　言语部七
　　诙谐上
　　吴王恶乎存【晏子晏子使呉吴王谓行人曰吾闻晏婴盖北方辨于辞习于礼者也命傧者曰客见则称天子请见明日晏子有事行人曰天子请见晏子蹵然行人又曰天子请见晏子蹵然又曰天子请见晏子蹵然者三曰臣受命敝邑之君将使于吴王之所以不敏而迷惑入于天子之朝敢问丨丨丨丨丨然后呉王曰夫差请见见之以诸侯之礼】使狗国者从狗门入【晏子晏子使楚以晏子短楚人为小门于大门之侧而延晏子晏子不入曰丨丨丨丨丨丨丨丨今臣使楚不当从此门入傧者更道从大门入见楚王王曰齐无人耶晏子对曰临淄三百闾张袂成隂挥汗成雨比肩继踵而在何为无人王曰然则子何为使乎晏子对曰齐命使各有所主其贤者使使贤王不肖者使使不肖王婴最不肖故直使楚矣】楚之水土使民善盗【晏子晏子至楚王赐晏子酒酒酣吏二缚一人诣王王曰缚者曷为者也对曰齐人也坐盗王视晏子曰齐人固善盗乎晏子避席对曰婴闻之橘生淮南则为橘生于淮北则为枳叶徒相似其实味不同所以然者何水土异也今民生长于齐不盗入楚则盗得无丨丨丨丨丨丨丨丨耶】盗殴【尹文子荘里丈人字长子曰丨少子曰丨盗出行其父在后追呼之曰盗盗吏闻因缚之其父呼殴喻吏遽而声不转但言殴殴吏因殴之防殪】杞人忧天地【列子丨国有丨丨丨丨崩坠身亡所寄废】
　　【寝食者又有忧彼之所忧者因徃晓之曰天积气耳亡处亡气若屈伸呼吸终日在天中行止柰何忧崩坠乎其人曰天果积气日月星宿不当坠耶晓之者曰日月星宿亦积气中之有光耀者只使坠亦不能有所中伤其人曰柰地壊何晓者曰地积块耳充塞四虚亡处亡块若躇歩跐蹈终日在地上行止柰何忧其壊其人舍然大喜晓之者亦舍然大喜】发于余窍子亦将承之【列子子舆曰子以公孙龙之鸣皆条也设令丨丨丨丨丨丨丨丨丨】窃鈇【列子人有亡鈇者意其邻之子视其行歩丨丨也顔色窃鈇也言语窃鈇也作动态度无为而不窃鈇也俄而抇其谷而得其鈇他日复见其邻人之子动作态度无似窃鈇者】不见人徒见金【列子昔齐人有欲金者清旦衣冠而之市适鬻金者之所因攫其金而去吏捕得之问曰人皆在焉子攫人之金柰何对曰取金之时丨丨丨丨丨丨】散人恶知散木【荘子匠石之齐至乎曲辕见栎社树其大蔽牛絜之百围其髙临山十仭而后有枝其可以为舟者旁十数观者如市匠伯不顾遂行不辍弟子厌观之走及匠石曰自吉执斧斤以随夫子未尝见材如此其美也先生不肯视行不辍何耶曰已矣勿言之矣散木也以为舟则沈以为棺椁则速腐以为器则速毁以为门户则液樠以为柱则蠧是不材之木也无所可用故能若是之夀匠石归栎社见梦曰汝将恶乎比予哉若将比予于文木耶夫柤梨橘柚果窳之属实熟则剥则辱大枝折小枝泄此以其能苦其生者也故不终其天年而中道夭自掊击于世俗者也物莫不若是且予求无所可用久矣防死乃今得之为予大用使予也而有用且得有此大也耶且也若与予也皆物也柰何哉其相物也而防死之丨丨又丨丨丨丨】日凿一窍七日而浑沌死【荘子南海之帝为儵北海之帝为忽中央之帝为浑沌儵与忽时相遇于浑沌之地浑沌待之甚善儵与忽谋报浑沌之徳曰人皆有七窍以视聼食息此独无有尝试凿之丨丨丨丨丨丨丨丨丨丨】猿狙而衣以周公之服【荘子今取丨丨丨丨丨丨丨丨丨彼必龁齧挽裂尽去而后慊观古今之异犹猿狙之异乎周公也】虎食外病攻内【荘子开之曰闻之夫子善养生若牧羊然视其后者而鞭之威公曰何谓田开之曰鲁有单豹者岩居而水饮不与民共利行年七十而犹有婴儿之色不幸遇饿虎饿杀而食之有张毅者髙门县簿无不走也行年四十而有内热之病以死豹养其内而丨丨其丨毅养其外而丨丨其丨此二子者皆不鞭其后者也】为彘谋【荘子祝宗人元端以临牢防说彘曰女奚恶死吾将三月防女十日戒三日斋借白茅加女肩尻乎雕爼之上则女为之乎丨丨丨曰不如食以糟糠而错之牢防之中自为谋则茍生有轩冕之尊死得于腞楯之上聚镂之中则为之为彘谋去之自为谋则取之所异彘者何也】载鼷以车马乐鷃以钟鼓【荘子今休欵啓寡闻之民也吾告以至人之徳譬之若丨丨丨丨丨丨丨丨丨丨也彼又安能无惊乎哉】暖姝濡需卷娄【荘子有丨丨者有丨丨者有丨丨者所谓暖姝者崇一先生之言则暖暖姝姝而私自说也自以为足矣而未知未始有物也是以谓暖姝者也濡需者豕虱是也择疏鬛自以广宫大囿奎蹄曲隈乳间服脚自以为安室利处不知屠之者一旦鼓臂布草操烟火而已与豕俱焦也此以域进此以域退此其所谓濡需者也卷娄者舜羊肉不慕蚁蚁慕羊肉羊肉羶也舜有羶行百姓恱之故三徙成都至邓之墟而十有万家尧闻舜之贤举之童土之地曰冀得其来之泽舜举乎童土之地年齿长矣聪明衰矣而不得休息所谓卷娄者也】豕虱【见上】蚁慕羊肉【见上】羶行【见上】大儒胪传【荘子儒以诗礼发冡丨丨丨丨曰东方作矣事之何若小儒曰未觧裙襦口中有珠诗固有之曰青青之麦生于陵陂生不布施死何含珠为接其鬓压其顪儒以金椎控其颐徐别其颊无伤口中珠】吕钜【荘子正考父一命而伛再命而偻三命而俯循墙而走孰敢不轨如而夫者一命而丨丨再命而于车上儛三命而名诸父孰协唐许】车上儛【见上】名诸父【见上】死药【韩非子有献不死之药于荆王者谒者操之以入中射之士问曰可食乎曰可因夺而食之王大怒使人杀中射之士中射之士使人说王曰客献不死之药臣食之而王杀臣是丨丨也是客欺王也夫杀无罪之臣而明人之欺王也不如释臣王乃不杀】三虱相讼【韩非子丨丨丨与丨一虱过之曰讼者奚说三虱曰争肥饶之地一虱曰若亦不患腊之至而茅之燥耳若又奚患于是乃聚嘬其母而食之彘人乃弗杀】饮鼈【韩非子郑县人乙子妻之市买鼈而归过颍水以为渇也因纵而饮之遂亡其鼈】浴矢【韩非子燕人李季好逺出其妻私有通于士季突至士在内中妻患之其室妇曰令公子裸而觧发直出门吾属佯不见也于是公子从其计疾走出门季曰是何人也家室皆曰无有季曰吾见乎妇人曰然为之柰何曰取五姓之矢浴之季曰诺乃丨以丨】掩耳毁钟【吕氏春秋范氏之亡也百姓有得钟者欲负而走则钟大不可负以椎毁之钟况然有音恶人闻之而夺已也遽掩其耳恶人闻之可也恶已自闻之悖矣】狴犴使人多礼【扬子劔客论曰劔可以爱身曰丨丨丨丨丨丨乎】将使鼈长而后食之【国语公父文伯饮南宫敬叔酒以露睹父为客羞鼈焉小睹父怒相延食鼈辞曰丨丨丨丨丨丨丨丨遂出文伯之母闻之怒曰吾闻之先子曰祭养尸飨养上賔鼈于何有而使夫人怒也遂逐之五日鲁大夫辞而复之】抟之不得扬君之耻【国语平公射鴳不死使竪襄抟之失公怒拘将杀之叔向闻之夕君告之叔向曰君必杀之昔吾先君唐叔射兕于徒林殪以为大甲以封于晋今君嗣吾先君唐叔射鴳不死丨丨丨丨是丨吾丨丨丨者也君其必速杀之勿令逺闻君忸怩顔乃趣赦之】求繋既繋求援既援【国语董叔将娶于范氏叔向曰范氏富盍已乎曰欲为系援焉它日董祁愬于范献子曰不吾敬也献子执而纺于庭之槐叔向过之曰子盍为吾请乎叔向曰丨丨丨丨矣丨丨丨丨矣求而得之又何请焉】以规为瑱【国语王曰子复言不谷虽不能用吾憖置之于耳对曰頼君之用也故言不然巴浦之犀犛兕象其可尽乎其又丨丨丨丨也】不嫁不宦【战国策齐人见田骈曰闻先生髙议设为不宦而愿为役田骈曰子何闻之对曰臣闻之邻人之女田骈曰何谓也对曰臣邻人之女设为丨丨行年三十而有七子不嫁则不嫁然嫁过毕矣今先生设为丨丨訾养千钟徒百人不宦则然矣然宦过毕矣田子辞】食玉炊桂因见帝【战国策蘓秦之楚三日乃得见乎王谈卒辞而行王曰寡人闻先生若闻古人今先生乃不逺千里而临寡人曽不肯留愿闻其说对曰楚国之食贵于玉薪贵于桂谒者难得见如王难得见如天帝今令臣丨丨丨丨丨丨丨丨王曰先生就舍寡人闻命矣】乌不为乌鹊不为鹊【战国策史疾为韩使楚楚王曰客何方所循曰治列子御防之言曰何贵曰贵正王曰正亦可为国乎曰可王曰楚国多盗正可以圉盗乎曰可曰以正圉盗柰何顷间有鹊止于屋上者曰请问楚人谓之何王曰谓之鹊谓之乌可乎曰不可曰今王之国有柱国令尹司马典令其任官置吏必曰亷洁胜任今盗贼公行而弗能禁也此丨丨丨丨丨丨丨丨也】名母【战国策宋人有学者三年反而丨其丨其母曰子学三年反而名我者何也其子曰吾所贤者无过尧舜尧舜名吾所大者无大天地天地名今母贤不过尧舜大不过天地是以名母也其母曰子之于学也将尽行之乎愿子之有以易名母也子之于学也将有所不行也愿子之且以名母为后也】沐猴而冠【史记项羽纪项王见秦宫室皆以烧残破又以懐思欲东归曰富贵不归故乡如衣绣夜行谁知之者说者曰人言楚人丨丨丨丨耳果然项王闻之烹说者】视舌在不【史记张仪传尝从楚相饮已而楚相亡璧门下意张仪掠笞数百不服醳之其妻曰嘻子毋读书游说安得此辱乎张仪谓其妻曰丨吾丨尚丨丨其妻笑曰舌在也仪曰足矣】人固未易知知人亦未易【史记范雎传魏齐夜亡出见赵相虞卿虞卿度赵王终不可说乃觧其相印与魏齐亡间行念诸侯莫可以急抵者乃复走大梁欲因信陵君以走楚信陵君闻之畏秦犹豫未肯见曰虞卿何如人也时侯嬴在旁曰丨丨丨丨丨丨丨丨丨丨也夫虞卿蹑屩担簦一见赵王赐白璧一双黄金百镒再见拜为上卿三见卒受相印封万户侯当此之时天下争知之夫魏齐穷困过虞卿虞卿不敢重爵禄之尊觧相印捐万户侯而间行急士之穷而归公子公子曰何如人人固不易知知人亦未易也信陵君大惭驾如野迎之】所持者狭所欲者奢【史记滑稽传威王八年楚大发兵加齐齐王使淳于髠之赵请救兵赍金百斤车马十驷淳于髠仰天大笑冠缨索絶王曰先生少之乎髠曰何敢王曰笑岂有说乎髠曰今者臣从东方来见道旁有禳田者操一豚蹄酒一盂祝曰瓯窭满篝污邪满车五谷蕃熟穰穰满家臣见其丨丨丨丨而丨丨丨丨故笑之于是齐威王乃益赍黄金千镒白璧十双车马百驷髠辞而行至赵赵王与之精兵十万革车千乗楚闻之夜引兵而去】赍以姜枣荐以木兰【史记滑稽传优孟者故楚之乐人也长八尺多辩常以谈笑讽諌楚荘王之时有所爱马衣以文绣置之华屋之下席以露床防以枣脯马病肥死使羣臣防之欲以棺椁大夫礼葬之左右争之以为不可王下令曰有敢以马諌者罪至死优孟闻之入殿门仰天大哭王惊而问其故优孟曰马者王之所爱也以楚国堂堂之大何求不得而以大夫礼葬之薄请以人君礼葬之王曰何如对曰臣请以雕玉为棺文梓为椁楩枫豫章为题凑发甲卒为穿圹老弱负土齐赵陪位于前韩魏翼卫其后庙食太牢奉以万户之邑诸侯闻之皆知大王贱人而贵马也王曰寡人之过一至此乎为之柰何优孟曰请为大王六畜葬之以垅灶为椁铜歴为棺丨丨丨丨丨丨丨丨祭以粳稻衣以火光葬之于人腹肠于是王乃使以马属太官无令天下久闻也】为孙叔敖衣冠抵掌谈语【史记滑稽传楚相孙叔敖病且死属其子曰我死汝必贫困若徃见优孟言我孙叔敖之子也居数年其子穷困负薪逢优孟与言曰我孙叔敖子也父且死时属我贫困徃见优孟优孟曰若无逺有所之即丨丨丨丨丨丨丨丨丨丨嵗余像孙叔敖楚王及左右不能别也荘王置酒优孟前为夀荘王大惊以为孙叔敖复生也欲以为相优孟曰请归与妇计之三日而为相荘王许之三日后优孟复来王曰妇言谓何孟曰妇言慎无为楚相不足为也如孙叔敖之为楚相尽忠为亷以治楚楚王得以覇今死其子无立锥之地贫困负薪以自饮食必如孙叔敖不如自杀因歌曰山居耕田苦难以得食起而为吏身贪鄙者余财不顾耻辱身死家室富又恐受赇枉法为奸触大罪身死而家灭贪吏安可为也念为亷吏奉法守职竟死不敢为非亷吏安可为也楚相孙叔敖持亷至死方今妻子穷困负薪而食不足为也于是荘王谢优孟乃召孙叔敖子封之寝邱四百户以奉其祀后十世不絶】汝虽长幸雨立我虽短幸休居【史记滑稽传优防者秦倡朱儒也善为笑言然合于大道秦始皇时置酒而天雨陛楯者皆沾寒优防见而哀之谓之曰汝欲休乎陛楯者皆曰幸甚优防曰我即呼汝汝疾应曰诺居有顷殿上上夀呼万嵗优防临槛大呼曰陛楯郎郎曰诺优防曰丨丨丨何益丨丨丨丨丨丨也丨丨丨于是始皇使陛楯者得半相代】宼从东方来令麋鹿触之【史记滑稽传始皇尝议欲大苑囿东至函谷关西至雍陈仓优防曰善多纵禽兽于其中丨丨丨丨丨丨丨丨丨丨足矣始皇以故辍止】漆城荡荡防来不能上【史记滑稽传二世立又欲漆其城优防曰善主上虽无言臣固将请之漆城虽于百姓愁费然佳哉丨丨丨丨丨丨丨丨丨即欲就之易为漆耳顾难为防室于是二世笑之以其故止】上履下似人足【史记滑稽传东郭先生久待诏公车贫困饥寒衣敝履不完行雪中履有上无下足尽践地道中人笑之东郭先生应之曰谁能履行雪中令人视之其丨丨也其履丨处乃丨丨丨者乎】河伯留客久【史记滑稽传魏文侯时西门豹为邺令豹徃到邺会长老问之民所疾苦长老曰苦为河伯娶妇以故贫豹问其故对曰邺三老廷掾常嵗赋敛百姓收取其钱得数百万用其二三十万为河伯娶妇与祝巫共分其余钱持归当其时巫行视小家女好者云是当为河伯妇即娉取洗沐之为治新缯绮縠衣间居斋戒为治齐宫河上张缇绛帷女居其中为具牛酒饭食行十余日共粉餙之如嫁女床席令女居其上浮之河中始浮行数十里乃没其人家有好女者恐大巫祝为河伯取之以故多持女逺逃亡以故城中益空无人又贫困所从来久逺矣民人俗语曰即不为河伯娶妇水来漂没溺其人民云西门豹曰至为河伯娶妇时愿三老巫祝父老送女河上幸来告语之吾亦徃送女皆曰诺至其时西门豹徃防之河上三老官属豪长者里父老皆防以人民徃观之者三二千人其巫老女子也已年七十从弟子女十人所皆衣绘单衣立大巫后西门豹曰呼河伯妇来视其好丑即将女出帷中来至前豹视之顾谓三老巫祝父老曰是女子不好烦大巫妪为入报河伯得更求好女后日送之即使吏卒共抱大巫妪投之河中有顷曰巫妪何久也弟子趣之复以弟子一人投河中有顷曰弟子何久也复使一人趣之复投一弟子河中凡投三弟子西门豹曰巫妪弟子是女子也不能白事烦三老为入白之复投三老河中西门豹簪笔磬折向河立待良久长老吏傍观者皆惊恐西门豹顾曰巫妪三老不来还柰之何欲复使廷掾与豪长者一人入趣之皆叩头叩头且破额血流地色如死灰西门豹曰诺且留待之须臾须臾豹曰廷掾起矣状丨丨丨丨之丨若皆罢去归矣邺吏民大惊恐从是以后不敢复言为河伯娶妇】声謷謷尻益髙【汉书东方朔传上令倡监榜舍人舍人不胜痛呼謈朔笑之曰咄口无毛丨丨丨丨丨丨舍人恚曰朔擅诋欺天子从官当弃市上问朔何故诋之对曰臣非敢诋之乃与为隐耳上曰隐云何朔曰夫口无毛者狗窦也声謷謷者鸟捕鷇也尻益髙者鹤俛啄也舍人不服因曰臣愿复问朔隐语不知亦当榜即妄为谐语曰令壶龃老柏涂伊优亚狋吽牙何谓也朔曰令者命也壶者所以盛也龃者齿不正也老者人所敬也柏者之庭也涂者渐洳径也伊优亚者辞未定也狋吽牙者两犬争也舍人所问朔应声輙对变诈鏠出莫能穷者】归遗细君又何仁也【汉书东方朔传伏日诏赐从官肉大官丞日晏不来朔独防剑割肉谓其同官曰伏日当蚤归请受赐即懐肉去大官奏之朔入上曰昨赐肉不待诏以劔割肉而去之何也朔免冠谢上曰先生起自责也朔再拜曰朔来朔来受赐不待诏何无礼也防劔割肉壹何壮也割之不多又何亷也丨丨丨丨丨丨丨丨】兼此数子【汉书东方朔传是时朝廷多贤材上复问朔方今公孙丞相儿大夫董仲舒夏侯始昌司马相如吾邱夀王主父偃朱买臣严助汲黯胶仓终军严安徐乐司马迁之伦皆辩知闳逹溢于文辞先生自视何与比哉朔对曰臣观其函齿牙树颊胲吐唇吻擢项颐结股脚连雎尻遗蛇其迹行歩偊旅臣朔虽不肖尚丨丨丨丨者朔之进退澹辞皆此类也】元尚白【汉书扬雄传时雄方草太元有以自守泊如也或嘲雄以丨丨丨而雄觧之号曰觧嘲】爰清静作符命【汉书扬雄传雄校书天禄阁上治狱使者来欲收雄雄恐不能自免廼从阁上自投下防死莾闻之曰雄素不与事何故在此间请问其故廼刘棻尝从雄学作竒字雄不知情有诏勿问然亰师为之语曰惟寂寞自投阁丨丨丨丨丨丨注师古曰以雄觧嘲之言讥之也】覆酱瓿【汉书扬雄传时有好事者载酒肴从游学而钜鹿侯巴常从雄居受其太元法言焉刘歆亦尝观之谓雄曰空自苦今学者有禄利然尚不能明易又如元何吾恐后人用丨丨丨也】狗曲【汉书儒林传王式东平新桃人诏除下为博士既至止舍中防诸大夫博士共持酒肉劳式皆注意髙仰之博士江公为鲁诗宗至江公着孝经说心嫉式谓鼓吹诸生曰歌骊驹式曰闻之于师客歌骊驹主人歌客毋庸归今诸君为主人日尚早未可也江翁曰经何以言之式曰在曲礼江翁曰何丨丨也式耻之阳醉逷墬】蝗岂鳯凰食【汉书酷吏传黄覇在頴川以寛恕为治郡中亦平娄丰年鳯凰下上贤焉下诏称扬其行加金爵之赏延年素轻覇为人及比郡为守褒赏反在已前心内不服河南界中又有蝗虫府丞义出行蝗还见延年延年曰此丨丨丨丨丨耶】陈惊座【汉书游侠传陈遵字孟公时列侯有与遵同姓字者每至人门曰陈孟公坐中莫不震动既至而非因号其人曰丨丨丨云】天帝除书【汉书王莾传是时争为符命封侯其不为者相戏曰独无丨丨丨丨乎】巨毋覇【汉书王莾传韩博上言有竒士长丈大十围来至臣府欲奋击胡虏自谓丨丨丨出于蓬莱东南五城西北昭如海滨轺车不能载三马不能胜即日以大车四马建虎旗载覇诣阙霸卧则枕鼓以鐡箸食此皇天所以辅新室也愿陛下作大甲髙车贲育之衣遣大将一人与虎贲百人迎之于道亰师门戸不容者开髙大之以视百蛮镇安天下博意欲风莾注晋灼曰讽言毋得簒盗而覇】勿为盗贼自致亭长【后汉书马武传帝后与功臣诸侯防语从容言曰诸卿不遭际防自度爵禄何所至乎髙密侯禹先对曰臣少尝学问可郡文学博士帝曰何言之谦乎卿邓氏子志行修整何为不掾功曹余各以次对至武曰臣以武勇可守尉督盗贼帝笑曰且丨丨丨丨丨丨丨丨斯可矣武为人嗜酒濶逹敢言时醉在御前面折同列言其短长无所避忌帝故纵之以为笑乐】遨游二帝间【后汉书马援传援至引见于宣徳殿世祖迎笑谓援曰卿丨丨丨丨丨今见卿使人大惭援顿首辞谢曰当今之世非独君择臣也臣亦择君矣臣与公孙述同县少相善臣前至蜀述陛防而进臣臣今逺来陛下何知非刺客奸人而简易若是帝复笑曰卿非刺客顾说客耳援曰天下反覆盗名字者不可胜数今见陛下恢廓大度同符髙祖乃知帝王自有真也帝甚壮之】良怖急者可牀下伏【后汉书马援传傍县尝有报仇者吏民惊言羌反百姓奔入城郭狄道长诣门请闭城发兵援时与賔客饮大笑曰烧虏何敢复犯我晓狄道长归守寺舍丨丨丨丨丨丨丨丨后稍定郡中服之】髙髻一尺广眉半额大袖匹帛【后汉书马廖传城中好丨丨四方髙丨丨城中好丨丨四方且丨丨城中好丨丨四方全丨丨斯言如感有切事实】我独诈善【后汉书张湛传人或谓湛伪诈湛闻而笑曰我诚诈也人皆诈恶丨丨丨丨不亦可乎】此缣出自机杼【后汉书王丹传丹资性方洁疾恶强豪时河南太守同郡陈遵关西之大侠也其友人防亲遵为防防事赙助甚丰丹乃懐缣一匹陈之于主人前曰如丹丨丨丨丨丨丨遵闻而有惭色自以知名欲结交于丹丹拒而不许】辽东豕【后汉书朱浮传徃时丨丨有丨生子头白异而献之行至阿东见羣豕皆白懐惭而还若以子之功论于朝廷则为辽东豕也按此朱浮移书责彭宠语】卿前在郡食鴈美乎【后汉书王符传度辽将军皇甫防觧官归安定乡人有以货得雁门太守者亦去职还家书刺谒防防卧不迎既入而问丨丨丨丨丨丨丨丨】铜臭【后汉书崔寔传寔从兄烈有盛名歴位郡守九卿灵帝时开鸿都门榜卖官爵公卿州郡下至黄绶各有差其富者则先入钱贫者到官而后倍输或因常侍阿保别自通逹是时叚颎樊陵张温等虽有功勤名誉然皆先输货财而后登公位烈时因傅毋入钱五百万得为司徒及拜日天子临轩百僚毕防帝顾谓亲幸者曰悔不小靳可至千万程夫人于傍应曰崔公冀州名士岂肯买官頼我得是反不知姝邪烈于是声誉衰减久之不自安从容问其子钧曰吾居三公于议者何如钧曰大人少有英称歴位卿守论者不谓不当为三公而今登其位天下失望烈曰何为然也钧曰论者嫌其丨丨烈怒举杖击之】岂闻仲尼挞顔回【后汉书吴祐传注济北先贤传曰宏字元襄刚县人也年二十二为督邮曽以职事见诘府君欲挞之宏曰今鄙郡遭明府咸以为仲尼之君国小人少以宏为顔囘丨丨丨丨有丨丨丨之义府君异其对即日教署主簿也注宏戴宏】寒蝉【后汉书杜密传后密去官还家每谒守令多所陈托同郡刘胜亦自蜀郡告归乡里闭门埽轨无所干及太守王昱谓密曰刘季林清髙士公卿多举之者密知昱激已对曰刘胜位为大夫见礼上賔而知善不荐闻恶无言隐情惜已自同丨丨此罪人也今志义力行之贤而密逹之违道失节之士而密紏之使明府赏刑得中令问扬休不亦万分之一乎】以今度之想当然耳【后汉书孔融传初曹操攻屠邺城袁氏父子多见侵掠而操子丕私纳袁熈妻甄氏融乃与操书称武王伐纣以妲己赐周公操不悟后问出何经对曰丨丨丨丨丨丨丨丨后操讨乌桓又嘲之曰大将军逺征萧条海外昔肃慎不贡楛矢丁零盗蘓武牛羊可并案也】生世不谐作太常妻【后汉书周泽传十二年以泽行司徒事如真泽性简忽威仪颇失宰相之望数月复为太常清洁循行尽敬宗庙常卧病斋宫其妻哀泽老病阚问所苦泽大怒以妻干犯斋禁遂收送诏狱谢罪当世疑其诡激时人为之语曰丨丨丨丨丨丨丨丨一岁三百六十日三百五十九日斋注汉官仪此下云一日不斋醉如泥】作奏虽工宜去葛龚【后汉书葛龚传注龚善为文奏或有请龚奏以干人者龚为作之其人冩之忘自载其名因并冩龚名以进之故时人为之语曰丨丨丨丨丨丨丨丨事见笑林】买菜乎求益也【后汉书严光传注皇甫谧髙士传覇使西曹属侯子道奉书光不起于床上箕踞抱膝发书读讫问子道曰君房素痴今为三公寜小差否子道曰位近鼎足不痴也光曰遣卿来何言子道传覇言光曰卿言不痴是非痴语也天子徴我三乃来人主尚不见当见人臣乎子道求报光曰我手不能书乃口授之使者嫌少可更足光曰丨丨丨丨丨丨按覇侯覇】边孝先腹便便懒读书但欲眠【后汉书边韶传边韶字孝先陈留浚仪人也以文学知名教授数百人韶口辩曽昼日假卧弟子私嘲之曰丨丨丨丨丨丨丨丨丨丨丨丨韶渐闻之应时对曰边为姓孝先字腹便便五经笥但欲眠思徃事寐与周公通梦静与孔子同意师而可嘲出何典记嘲者大惭】寐与周公通梦静与孔子同意【见上】大儿孔文举小儿杨徳祖【后汉书祢衡传唯善鲁国孔融及农杨修常称曰丨丨丨丨丨丨丨丨丨丨余子碌碌不足数也】适可作尉【魏志武帝纪注四体书势序梁鹄以公为北部尉曹瞒传曰为尚书右丞司马建公所举及公为王召建公到邺与欢饮谓建公曰孤今日可复作尉否建曰昔举大王时丨丨丨丨耳王大笑】执虎子【魏志蘓则传注魏畧旧仪侍中亲省起居故俗谓之丨丨丨始则同郡吉茂者是时仕甫歴县令迁为冗散茂见则嘲之曰仕进不止执虎子则笑曰吾诚不能效汝蹇蹇驱鹿车驰也】不能效汝蹇蹇驱鹿车驰【见上】召优说肥瘦【魏志王卫二刘传注吴质别传上将军曹真性肥中领军朱铄性瘦丨丨使丨丨丨真负贵耻见戯怒谓质曰卿欲以部曲将遇我耶】中圣人【魏志徐邈传魏国初建为尚书郎时科禁酒邈私饮至于沉醉校事赵逹问以曹事邈曰丨丨丨逹白之太祖甚怒度辽将军鲜于辅进曰平日醉客谓酒清者为圣人浊者为贤人邈性修慎偶醉言耳竟坐得免刑】乞儿乗小车【魏志邓艾传注世语周泰擢为新城太守宣王为泰防使尚书钟繇调泰君释褐登宰府三十六日拥麾盖守兵马郡丨丨丨丨丨一何驶乎泰曰诚有此君名公之子少有文采故守吏职狝猴骑土牛又何迟也众賔咸恱】死诸葛走生仲逹【蜀志诸葛亮传注汉晋春秋杨仪等整军而出百姓奔告宣王宣王追焉姜维令仪反旗鸣鼔若将向宣王者宣王乃退不敢偪于是仪结阵而去入谷然后发防宣王之退也百姓为之谚曰丨丨丨丨丨丨丨或以告宣王宣王曰吾能料生不便料死也】如瓠壶【蜀志张裔传张府君丨丨丨外虽泽而内实麤】君马何驶【蜀志杨洪传洪门下书佐何祗有才策功干举郡吏数年为广汉太守时洪亦尚在蜀郡注益部耆旧传杂记曰每朝防祗次洪坐嘲祗曰丨丨丨丨祗曰故吏马不敢驶但明府未着鞭耳众传之以为笑】潞涿君【蜀志周羣传初先主与刘璋防涪时张裕为璋从事侍坐其人饶须先主嘲之曰昔吾居涿县特多毛姓东西南北皆诸毛也涿令称曰诸毛绕涿居乎裕即答曰昔有作上党潞长迁为涿令涿令者去官还家时人与书欲署潞则失涿欲署涿则失潞乃署曰丨丨丨先主无须故裕以此及之】横目茍身虫入其腹【吴志薛综传西使张奉于权前列尚书阚泽姓名以嘲泽泽不能答综下行酒因劝酒曰蜀者何也有犬为独无犬为蜀丨丨丨丨丨丨丨丨奉曰不当复列君吴邪综应声曰无口为天有口为吴君临万邦天子之都于是众坐喜笑而奉无以对】使人牵驴题曰诸葛子瑜【吴志诸葛恪传恪父瑾面长似驴孙权大防羣臣丨丨丨一丨入长检其面丨丨丨丨丨丨恪跪曰乞请笔益两字因聼与笔恪续其下曰之驴举坐欢笑乃以驴赐恪】军旅在后酒食在先【吴志诸葛恪传孙权命恪行酒至张昭前昭先有酒色不肯饮曰此非养老之礼也权曰卿能令将军辞屈乃当饮之耳恪难昭曰昔师尚父九十秉旄仗钺犹未告老也今丨丨之事将军丨丨丨丨之事将军丨丨何谓不养老也昭卒无辞遂为尽爵】试使辅吴复求鹦父【吴志诸葛恪传注江表传曾有白头鸟集殿前权曰此何鸟也恪曰白头翁也张昭自以坐中最老疑恪以鸟戏之因曰恪欺陛下未尝闻鸟名白头翁者试使恪复求白头母恪曰鸟名鹦母未必有对丨丨丨丨丨丨丨丨昭不能答坐中皆欢笑】君非折简之客【晋书宣帝纪三年春正月王凌诈言吴人塞滁水请发兵以讨之帝潜知其计不聼夏四月帝自帅中军泛舟沿流九日而到甘城凌计无所出乃迎于武邱面缚水次曰凌若有罪公当折简召凌何若自来耶帝曰以丨丨丨丨丨丨故耳】啖大脔【晋书梁孝王彤传彤尝大会谓参军王铨曰我从兄为尚书令不能丨丨丨啖大脔故难铨曰公在此独嚼尚难矣】卿軰意亦复易败【晋书王戎传戎每与籍为竹林之游戎尝后至籍曰俗物已复来败人意戎笑曰丨丨丨丨丨丨丨耳】目光乃在牛背上【晋书王衍传尝因宴集为族人所怒举樏掷其面衍初无言引王导共载而去然心不能平在车中揽镜自照谓导曰尔看我丨丨丨丨丨丨丨矣】虱处裈中【晋书阮籍传世之所谓君子惟法是修惟礼是克手执圭璧足履绳墨行欲为目前检言欲为无穷则少称乡党长闻邻国上欲图三公下不失九州牧独不见羣丨之丨丨丨逃乎深缝匿乎壊絮自以为吉兆也行不敢离防际动不敢出禈裆自以为得绳墨也然炎邱火流焦邑灭都羣虱处于裈中而不能出也君子之处域内何异夫虱之处裈中乎】鸡肋不足以安尊拳【晋书刘伶传尝醉与俗人相忤其人攘袂奋拳而徃伶徐曰丨丨丨丨丨丨丨丨其人笑而止】犹不废我啸歌【晋书谢鲲传邻家髙氏女有美色鲲尝挑之女投梭折其两齿时人为之语曰任逹不已幼舆折齿鲲闻之慠然长啸曰丨丨丨丨丨丨】沙之汰之瓦石在后簸之扬之糠粃在前【晋书孙绰传绰性通率好讥调尝与习凿齿共行绰在前顾谓凿齿曰丨丨丨丨丨丨丨丨凿齿曰丨丨丨丨丨丨丨丨】书簏【晋书刘栁传时右丞傅廸好广读书而不觧其义栁惟读老子而已廸每轻之栁云卿读书虽多而无所觧可谓丨丨矣时人重其言】奴价倍婢【晋书祖纳传性至孝少孤贫常自炊防以养母平北将军王敦闻之遗其二婢辟为从事中郎有戯之曰丨丨丨丨纳曰百里奚何必轻于五羖皮邪】假有神锥必有神槌【晋书祖纳传时梅陶及钟雅数说余事纳輙困之因曰君汝頴之士利如锥我幽冀之士钝如锤持我钝锤捶君利锥皆当摧矣陶雅并称有神锥不可得锤纳曰丨丨丨丨丨丨丨丨雅无以对】短辕犊车长柄麈尾【晋书王导传初曺氏性妬导甚惮之乃密营别馆以处众妾曹氏知将徃焉导恐妾被辱遽令命驾犹恐迟之以所执麈尾柄驱牛而进司徒蔡谟闻之戯导曰朝廷欲加公九锡导弗之觉但谦退而已谟曰不闻余物唯有丨丨丨丨丨丨丨丨导大怒谓人曰吾徃与羣贤共游洛中何曽闻有蔡充儿也】元防尘汚人【晋书王导传时亮虽居外镇而执朝廷之权既据上流拥强兵趣向者多归之导内不能平常遇西风起举扇自蔽徐曰丨丨丨丨丨按亮庾亮元防亮字】相与有葛【晋书王恱传导尝共恱奕棋争道导笑曰丨丨丨丨丨那得为尔耶按恱王导子】蘓武节似不如是【晋书陶侃传蘓峻作逆温峤要侃同赴朝廷峻平王导入石头城令取故节侃笑曰丨丨丨丨丨丨丨导有惭色】入幕之宾【晋书郗超传温懐不轨欲立覇王之基超为之谋谢安与王坦之尝诣温论事温令超帐中卧聼之风动帐开安笑曰郗生可谓丨丨丨丨矣按温桓温】刻画无盐唐突西施【晋书周顗传庾亮尝谓顗曰诸人咸以君方乐广顗曰何乃丨丨丨丨丨丨丨丨也】阿奴火攻固出下策【晋书周顗传顗性寛裕而友爱过人弟嵩尝因酒瞠目谓顗曰君才不及弟何乃横得重名以所燃蜡烛投之顗神色无忤徐曰丨丨丨丨丨丨丨丨耳王导甚重之尝枕顗膝而指其腹曰卿此中何所有也答曰此中空洞无物然足容卿軰数百人】此中空洞无物然足容卿軰数百人【见上】莫近禁脔【晋书谢混传初孝武帝为晋陵公主求婿谓王珣曰主婿但如刘真长王子敬便足如王处仲桓元子才小富贵便豫人家事珣对曰谢混虽不及真长不减子敬帝曰如此便足袁崧欲以女妻之珣曰卿丨丨丨丨初元帝始镇建业公私窘罄每得一防以为珍膳项上一脔尤美輙以荐帝羣下未尝敢食于是呼为禁脔故珣因以为戯】滓秽太清【晋书谢朗传子重字景重明秀有才名为防稽王道子骠骑长史尝因侍坐于是月夜明净道子叹以为佳重率尔曰意谓乃不如微云防缀道子因戯重曰卿居心不净乃复强欲丨丨丨丨邪】令巢许遇稷契当无此言【晋书王羲之传刘惔为丹阳令许询尝就惔宿床帷新丽饮食丰甘询曰若此保全殊胜东山惔曰卿若知吉凶由人吾安得保此时羲之在坐曰丨丨丨丨丨丨丨丨丨丨二人并有愧色】马曺【晋书王徽之传性卓荦不覊为大司马桓温参军蓬首散不综府事又为车骑桓冲骑兵参军冲问卿署何曺对曰似是丨丨又问管防马曰不知马何由知数又问马比死多少曰未知生焉知死尝从冲行值暴雨徽之因下马排入车中谓曰公岂得独擅一车】岂得独擅一车【见上】未若诸庾翼翼【晋书孙盛传庾翼子爰客尝盛见放而问曰安国何在放答曰庾稚恭家爰客大笑曰诸孙大盛有儿如此也放又曰丨丨丨丨丨丨既而语人曰我故得重呼奴父也按放盛子安国盛字】韩卢后【晋书张天锡传时苻坚强盛每攻之兵无寜嵗天锡甚惧乃立坛刑牲率典军将军张寜中坚将军马芮等遥与晋三公盟誓献书大司马桓温尅六年夏誓同大举遣从事中郎韩博奋节将军康妙奉表并送盟文博有口才温甚称之尝大防温使司马刁彞嘲之彞谓博曰君是丨丨丨耶博曰卿是韩卢后温笑曰刁以君姓韩故相问焉他自姓刁那得韩卢后耶博曰明公脱未之思短尾者则为刁也一坐推叹焉】短尾为刁【见上】太儒【晋书范宣传家于豫章太守殷羡见宣茅茨不完欲为改宅宣固辞之庾爰之以宣素贫加年荒疾疫厚饷给之宣又不受爰之问宣曰君博学通综何以丨丨】此太逼人【晋书顾恺之传桓元时与恺之同在仲堪坐共作了语恺之先曰火烧平原无遗燎元曰白布纒根树旒旐仲堪曰投鱼深泉放飞鸟复作危语元曰矛头淅米劔头炊仲堪曰百嵗老翁攀枯枝有一参军云盲人骑瞎马临深池仲堪眇目惊曰丨丨丨丨因罢】了语危语【见上】何至作老婢声【晋书顾恺之传恺之矜伐过实少年因相称誉以为戯弄又为吟咏自谓得先贤风制或请其作洛生咏答曰丨丨丨丨丨丨】吴中髙士求死不得【晋书谢敷传初月犯少微少微一名处士星占者以隐士当之谯国戴逵有美才人或忧之俄而敷死会稽人士以嘲吴人云丨丨丨丨便是丨丨丨丨死】充隐【晋书桓元传元以歴代咸有肥遁之士而已世独无乃徴皇甫谧六世孙希之为著作并给其资用皆令让而不受号曰髙士时人名为丨丨】厌卿老拳饱孤毒手【晋书石勒载纪勒令武乡耆旧赴襄国既至勒亲与乡老齿坐欢饮语及平生初勒与李阳邻居嵗常争麻地迭相欧击至是谓父老曰李阳壮士也何以不来沤麻是布衣之恨孤方崇信于天下寜讐匹夫乎乃使召阳既至勒与酣谑引阳臂笑曰孤徃日丨丨丨丨卿亦丨丨丨丨因赐甲第一区拜参军都尉】卿目睕睕正耐溺中【晋书石季龙载记太子詹事孙珍问侍中崔约曰目疾何方疗之约素狎珍戯之曰溺中则愈珍曰目何可溺约曰丨丨丨丨丨丨丨丨】拜贼而卿国士【晋书慕容暐载记王猛入邺真望马首拜之明日更见语乃卿猛猛曰昨拜今卿何恭慢之相违也真答曰卿昨为贼朝是国士吾丨丨丨丨丨丨何所怪也按真皇甫真】人面狗心狗面人心【晋书苻朗载记既至扬州风流迈于一时超然自得志凌万物所与晤言不过一二人而已骠骑长史王忱江东之儁秀闻而诣之朗称疾不见沙门释法汰问朗曰见王吏部兄弟未朗曰吏部为谁非丨丨而丨丨丨丨而丨丨者乎王忱丑而才慧国寳美貌而才劣于弟故朗云然】斆孙皓歌【宋书刘穆之传河东王歆之尝为南康相素轻邕后歆之与邕俱豫元防并坐邕性嗜酒谓歆之曰卿昔尝见臣今不能见斟一杯酒乎歆之因丨丨丨丨答之曰昔为汝作臣今与汝比肩既不劝汝酒亦不愿汝年按邕穆之孙】作谢宣明面【宋书刘穆之传孝建三年除辅国将军益州刺史既行甚不得意至江陵与顔竣书曰朱修之三世叛兵一旦居荆州青油幕下丨丨丨丨丨见向使斋帅以长刀引吾下席于吾何有政恐匃奴轻汉耳】得钱防戯何用禄为【宋书王传性褊隘人忤意者輙面加责辱少时尝摴蒱公城子野舍及后当权有人就求县辞诉颇切此人尝以蒱戯得罪诘之曰君丨丨丨丨丨丨丨丨答曰不审公城子野何在黙然】不审公城子野何在【见上】那得此副急泪【宋书刘懐慎传徳愿性粗率为世祖所狎侮上宠姬殷贵妃薨葬毕数与羣臣至殷墓谓徳愿曰卿哭贵妃若悲当加厚赏徳愿应声便号恸抚膺擗踊涕泗交流上甚恱以为豫州刺史又令医术人羊志哭殷氏志亦呜咽他日有问志卿丨丨丨丨丨丨志时新防爱姬答曰我尔时自哭亡妾耳志滑稽善为谐谑上亦爱狎之】太初之时谁黄其阁【宋书张畅传孝武宴朝贤畅亦在坐何偃因醉曰张畅信竒才也与义宣作贼而卒无咎茍非竒才安能致此畅曰丨丨丨丨丨丨丨丨帝曰何事相苦初尚之为元凶司空及义师至新林门人皆逃尚之父子共洗黄阁故畅以此讥之】世载雄狐【宋书王淮之传宋台建御史中丞为僚友所惮淮之父纳之祖临之曽祖彪之至淮之四世居此职淮之尝作五言范泰嘲之曰卿唯觧弹事耳淮之正色答犹差卿丨丨丨丨】格佞【宋书郑鲜之传髙祖少事戎旅不经渉学及为宰相颇慕风流时或言论人皆依违之不敢难也鲜之难必切至未尝寛假要须髙祖辞穷理屈然后置之髙祖或有时惭恧变色动容既而谓人曰吾本无术学言义尤浅比时言论诸贤多见寛容唯郑不尔独能尽人之意甚以此感之时人谓为丨丨】妳母【宋书何承天传十六年除著作佐郎撰国史承天年已老而诸佐并名家年少頴川荀伯子嘲之常呼为丨丨承天云卿当云鳯凰将九子妳母何言邪】鳯凰将九子【见上】今日何不着鹿皮冠【宋书何尚之传尚之在家常着鹿皮防及拜开府天子临轩百僚陪位沈庆之于殿廷戯之曰丨丨丨丨丨丨丨丨】染鬓髪媚侧室【宋书谢灵运传临川王义庆招集文士长瑜自国侍郎至平西记室参军尝于江陵寄书与宗人何朂以韵语序义庆州府僚佐云陆展丨丨丨欲以丨丨丨青青不觧久星星行复出如此者五六句而轻薄少年遂演而广之凡厥人士并为题目皆加剧言苦句其文流行义庆大怒白太祖除为广州所统曽城令按长瑜何长瑜】军人惯噉麤食【宋书宗慤传孝建中累迁豫州刺史监五州诸军事先是乡人庾业家甚富豪方丈之膳以待宾客而慤至设以菜葅粟飰谓客曰宗丨丨丨丨丨丨慤致饱而去至是业为慤长史梁郡慤待之甚厚不以前事为嫌】伸卿眉头【宋书王元谟传民间讹言元谟欲反时栁元景当权元景弟僧景为新城太守以元景之势制令南阳顺阳上庸新城诸郡并发兵讨元谟元谟令内外晏然以觧众惑驰啓孝武具陈本末帝知其虚驰遣主书吴喜公抚慰之又答曰梁山风尘初不介意君臣之际过足相保聊复为笑丨丨丨丨元谟性严未尝妄笑时人言元谟眉头未曽伸故帝以此戯之】老悭老伧【宋书王元谟传孝武狎侮羣臣随其状貎各有比类多须者谓之羊顔师伯缺齿号之曰齴刘秀之俭吝呼为丨丨黄门侍郎宗灵秀体肥拜起不便每至集会多所赐与欲其瞻谢倾踣以为欢笑又刻木作灵秀父光禄勲叔献像送其家防事栁元景垣防之并北人而元谟独受丨丨之目凡所称为四方书疏亦如之】众人虽见古今不如下官耳学【宋书沈庆之传萧斌以前驱败绩欲死固碻磝庆之曰夫深入冦境规求所欲退败如此何可久住今青冀虚弱而坐守穷城若虏众东顾清东非国家有也碻磝孤絶复作朱修之滑台耳防诏使至不许退诸将并谓宜留斌复问计于庆之庆之曰阃外之事将所得专诏从逺来事势已异节下有一范増而不能用空议何施斌及坐者并笑曰沈公乃更学问庆之厉声曰丨丨丨丨丨丨丨丨丨丨丨丨也】不足劳少壮故使仆来【宋书沈庆之传司空竟陵王诞据广陵反复以庆之为使持节都督南兖徐兖三州诸军事车骑大将军开府仪同三司南兖州刺史率众讨之至欧阳诞遣客庆之宗人沈道愍赍书说庆之饷以玉环刀庆之遣道愍反数以罪恶庆之至城下诞登楼谓之曰沈君白首之年何为来庆之曰朝廷以君狂愚丨丨丨丨丨丨丨丨丨耳】草翁风必舅【宋书王景文传长子绚年七嵗读论语至周监于二代外祖何尚之戯之曰耶耶乎文哉绚即答曰丨丨丨丨偃少以敏慧见知及长笃志好学官至秘书丞按偃尚之子绚舅也应曰草翁风必丨今作偃刻本之譌又景文名彧彧郁同音也】华林閤勲【齐书张敬儿传诏加敬儿开府仪同三司将拜谓其妓妾曰我拜后应开黄閤因口自为鼔声既拜王敬则戯之呼为褚渊敬儿曰我马上所得终不能作丨丨丨丨也敬则恨甚】莫论攻围取胜自可拍手笑杀【齐书垣荣祖传除荣祖冗从仆射遣还徐州说刺史薛安都曰天之所废谁能兴之使君今不同八百诸侯如民所见非计中也安都曰天命有在今亰师无百里地丨丨丨丨丨丨丨丨丨丨丨丨且我不欲负孝武】王俭三公【齐书虞玩之传时人呼孔逿何宪为丨丨丨丨】司驴【齐书谢超宗传以失仪出为南郡王中军司马超宗怨望谓人曰我今曰政应为丨丨为省司所奏以怨望免官禁锢十年司徒褚渊送湘州刺史王僧防閤道壊坠水仆射王俭尝牛惊跣下车超宗抚掌笑戯曰落水三公坠车仆射前后言诮稍布朝野】落水三公坠车仆射【见上】羞面见人扇障何益【齐书刘祥传司徒褚渊入朝以腰扇鄣日祥从侧过曰作如此举止丨丨丨丨丨丨丨丨渊曰寒士不逊祥曰不能杀袁刘安得免寒士】如汝人才皆已令仆【齐书刘祥传王奂为仆射祥与奂子融同载行至中堂见路人驱驴祥曰驴汝好为之丨丨丨丨丨丨丨丨】书厨【齐书陆澄传当世称为硕学读易三年不觧文义欲撰宋书竟不成王俭戯之曰陆公丨丨也】都自非是【齐书张融传融与吏部尚书何戢善徃诣戢误通尚书刘澄下车入门乃曰非是至户外望澄又曰非是既造席视澄曰丨丨丨丨乃去其为异如此】陆处无屋舟居非水【齐书张融传世祖问融住在何处融答曰臣丨丨丨丨丨丨丨丨后日上以问融从兄绪绪曰融近东出未有居止权牵小船于岸上住上大笑】但恨今日刑于寡妻【齐书谢朓传朓初告王敬则敬则女为朓妻常懐刀欲报朓朓不敢相见及为吏部郎沈昭畧谓朓曰卿人地之美无忝此职丨丨丨丨丨丨丨丨】还东掘顾荣冢【齐书邱灵鞠传永明二年领骁骑将军灵鞠不乐武位谓人曰我应丨丨丨丨丨丨江南地方数千里士子风流皆出此中顾荣忽引诸伧渡妨我軰涂辙死有余罪】王令文章大进何如我未进时【齐书邱灵鞠传灵鞠好饮酒臧否人物在沈渊座见王俭诗渊曰丨丨丨丨丨丨灵鞠曰丨丨丨丨丨丨此言逹俭灵鞠宋世文名甚盛入齐颇减蓬发弛纵无形仪不治家业王俭谓人曰邱公仕宦不进才亦退矣】不頼舅氏遑恤外家【齐书何求传求弟防性率到好狎人物建元中褚渊王俭为宰相防谓人曰我作齐书已竟赞曰渊既世族俭亦国华丨丨丨丨丨丨丨丨】以卿为骑兵【梁书任昉传始髙祖与昉过竟陵王覀邸从容谓昉曰我登三府当以卿为记室昉亦戯髙祖曰我若登三事当丨丨丨丨丨谓髙祖善骑也至是故引昉符昔言焉】千秋万嵗谁传此者【梁书南平王伟传时世祖居藩颇事声誉勤心著述巵酒未尝妄进恭每从容谓人曰下官歴观世人多有不好欢乐乃仰眠床上看屋梁而著书丨丨丨丨丨丨丨丨劳神苦思竟不成名岂如临清风对朗月登山泛水肆意酣歌也按恭伟子】时谓帘为夏侯妓衣【梁书夏侯亶传性俭率居处服用充足而已不事华侈晚年颇好音乐有妓妾十数人并无被服姿容每有客常隔帘奏之丨丨丨丨丨丨丨丨也】何敬容残客【梁书张纉传初纉与参掌何敬容意趣不协敬容居权轴賔客辐辏有过诣纉者輙拒不前曰吾不能对丨丨丨丨丨】众造寺【梁书何敬容传何氏自晋司空充宋司空尚之世奉佛法并建立塔寺至敬容又舍宅东为伽蓝趋势者因助财造构敬容并不拒故此寺堂宇校饰颇为宏丽时轻薄者因呼为丨丨丨焉】门外不见卿马迹【梁书徐文盛传时任约被擒与文盛同禁文盛谓约曰汝何不早降令我至此约曰丨丨丨丨丨丨丨使我何遽得降文盛无以答】为屐谜【梁书孙谦传谦从子亷便僻巧宦广陵髙爽有险薄才客于亷亷委以文记爽常有求不称意乃丨丨丨以喻亷曰刺鼻不知蹋面不知瞠齧齿作数歩持此得胜人讥其不计耻辱以此取名是也】文字不辩岂得非愚【陈书虞寄传年数歳客有造其父者遇寄于门因嘲之曰郎君姓虞必当无智寄应声答曰丨丨丨丨丨丨丨丨客大惭入谓其父曰此子非常人文举之对不是过也】使卿复知寒暑【陈书徐陵传太清二年兼通直散骑常侍使魏魏人授馆宴賔是日甚热其主客魏收嘲陵曰今日之热当由徐常侍来陵即答曰昔王肃至此为魏始制礼仪今我来聘丨丨丨丨丨丨收大惭】何至与驽马争路【南史刘式之传瑀性使气尚人后为御史中丞甚得志弹萧惠开云非才非望非勲非徳弹王僧逹云防借髙华人品冗末朝士莫不畏其笔端转右卫将军年位本在何偃前孝武初偃为吏部尚书瑀图侍中不得与偃同从郊祀时偃乗车在前瑀策驷居后相去数十歩瑀蹋马及之谓偃曰君辔何疾偃曰牛骏驭精所以疾耳偃曰君马何迟曰骐骥罗于覊绊所以居后偃曰何不着鞭使致千里答曰一蹙自造青云丨丨丨丨丨丨丨按瑀式之子】二江之双流【南史谢朓传朓常轻祏为人祏尝诣朓朓因言有一诗呼左右取既而便停祏问其故云定复不急祏以为轻已后祏及弟祀刘沨刘晏俱朓朓谓祏曰可谓丨丨丨丨丨丨以嘲弄之祏转不堪按祏江祏也】生天在前成佛在后【南史谢灵运传太守孟顗事佛精恳而为灵运所轻尝谓顗曰得道应湏慧业丈人丨丨当丨灵运丨丨丨必丨灵运丨顗深恨此言】遥遥华胄【南史何昌防传昌防后为吏部尚书尝有一客姓闵求官昌防谓曰君是谁后答曰子骞后昌防团扇掩口而笑谓坐客曰丨丨丨丨】大徳所以不徳【南史荀伯子传伯子族弟昶字茂祖与伯子絶服元嘉初以文义至中书郎昶子万秋万秋字元寳亦用才学自显昶见释慧林谓曰昨万秋对策欲以相示答曰此不湏看若非先见而答贫道不能为若先见而答贫道奴皆能为昶曰此将不伤道徳耶答曰丨丨丨丨丨丨乃相对笑竟不看焉】非君家阿公【南史顔延之传尝与何偃同从上南郊偃于路中遥呼延之曰顔公延之以其轻脱怪之答曰身非三公之公又非田舍之公又丨丨丨丨丨何以见呼为公偃羞而退】铜山西倾洛钟东应【南史江禄传禄先为武寜郡颇有赀产积钱于壁壁为之倒迮铜物皆鸣人戏之曰所谓丨丨丨丨丨丨丨丨者也】唯觉逄人【南史王惠传时会稽内史刘懐敬之郡送者倾都惠亦造别还过从弟球球问向何所见惠言丨丨丨丨耳】到溉尚有余臭【南史到溉传歴御史中丞都官左户二尚书掌吏部尚书时何敬容以令参选事有不允溉輙相执敬容谓人曰丨丨丨丨丨丨遂学作贵人敬容日方贵宠人皆下之溉忤之如初溉祖彦之初以担粪自给故世以为讥云】何无忌讳【南史殷淳传子孚有父风尝与侍中何朂共食孚羮尽朂云益殷莼羮朂司空无忌子也孚徐辍筯曰丨丨丨丨】始知隔千里兮共明月【南史谢荘传荘有口辩孝武尝问顔延之曰谢希逸月赋何如答曰美则美矣但荘丨丨丨丨丨丨丨丨丨帝召荘以延之答语语之荘应声曰延之作秋胡诗始知生为久离别没为长不归帝抚掌竟日】元防为双声磝碻为叠韵【南史谢荘传王元谟问荘何者为双声何者为叠韵答曰丨丨丨丨丨丨丨丨丨丨其捷速如此按王元谟垣防之率师北伐败于磝碻故云】老狗复还【南史王僧逹传何尚之致仕复膺朝命于宅设八关斋大集朝士自行香次至僧逹曰愿郎且放鹰犬勿复游猎僧逹答曰家养一丨丨放无处去已丨丨尚之失色】君长东隅应嗜此族【南史王融传初为司徒法曺诣王僧祐因遇沈昭畧未相识昭畧屡顾盻谓主人曰是何年少融殊不平谓曰仆出于扶桑入于旸谷照耀天下谁云不知而卿此问昭畧云不知许事且食蛤蜊融曰物以羣分方以类聚丨丨丨丨居然丨丨丨丨】如鸡比凤【南史王慈传谢凤子超宗尝僧防仍徃东斋诣慈慈正学书未即放笔超宗曰卿书何如防公慈曰慈书比大人丨丨之丨丨超宗狼狈而退十嵗时与蔡兴宗子约入寺礼佛正遇沙门懴约戯慈曰众僧今日可谓防防慈应声曰卿如此何以兴蔡氏之宗】何以兴蔡氏之宗【见上】汤定不可浇雪【南史王莹传累迁义兴太守代谢超宗去郡与莹交恶还都就懋求书属莹求一吏曰丈人一防如汤浇雪耳及至莹答防公吏不可超宗徃懋处对诸賔谓懋曰丨丨丨丨丨丨懋面洞赤惟大耻愧按懋莹父】欲向南钱可贪遂向东为黄铜【南史王莹传既为公须开黄閤宅前促欲买南邻朱侃半宅侃惧见侵货得钱百万莹乃回閤向东时人为之语曰丨丨丨丨丨丨丨丨丨丨丨丨】若为攸【南史王亮传累迁晋陵太守在职清公有美政时有晋陵令沈防之性麄疎好犯亮讳亮不堪遂啓代之防之怏怏乃造坐云下官以犯讳被代未知明府讳丨丨丨字当作无骹尊傍犬为犬傍无骹尊若是有心攸无心攸乞告示亮不履下床跣而走防之抚掌大笑而去按亮父名攸】瘦已胜肥狂又胜痴【南史沈昭畧传性狂儁不事公卿使酒仗气无所推下尝醉晚日负杖携家賔子弟至娄湖苑逄王景文子约张目视之曰汝是王约耶何乃肥而痴约曰汝沈昭畧耶何乃瘦而狂昭畧抚掌大笑曰丨丨丨丨丨丨丨丨柰何王约柰汝痴何】秽里阙里【南史刘绘传出为南康相郡人有姓頼所居名秽里刺谒绘绘戯嘲之曰君有何秽而居丨丨此人应声曰未审孔子何阙而居丨丨绘黙然不答亦无忤意叹其辨速】亦复竒癫【南史齐宗室鱼复侯子响传直阁将军董蛮粗有气力子响要与同行蛮曰殿下癫如雷敢相随耶子响笑曰君敢出此语丨丨丨丨】可谓连璧【南史王敬则传敬则免官以公领郡后与王俭俱即本号开府仪同三司时徐孝嗣于崇礼门俭因嘲之曰今日丨丨丨丨险曰不意老子遂与韩非同传】老子与韩非同传【见上】虽复并坐可横政恐陋巷无枕【南史刘之遴传之遴后牛奔堕车折臂右手偏直不复得屈伸书则以手就笔叹曰岂黥而手乎周舍尝戯之曰丨丨丨丨丨丨丨丨丨丨丨丨】旱母【南史梁宗室推传普通六年以王子封南浦侯歴淮南晋陵吴郡太守所临必赤地大旱吴人号丨丨焉】当以人肝代米【南史傅琰传于时丹阳县令沈防之以清亷抵罪寂之闻之曰清吏真不可为也政当处季孟之间乎防吴兴武康人性疎直在县自以清亷不事左右浸润日至遂鎻繋尚方叹曰一见天子足矣上召问曰复欲何陈答曰臣坐清所以获罪上曰清复何以获罪曰无以承奉要人上曰要人为谁防之以手板四面指曰此赤衣诸贤皆是若臣得更鸣必令清誉日至防之虽危言上亦不责后知其无罪重除丹徒令入县界吏人候之谓曰我今重来丨丨丨丨丨丨不然清名不立】一代鼎臣不可覆餗【南吏邱灵鞠传尝还东诣司徒褚彦回别彦回不起曰比脚疾更増不复能起灵鞠曰脚疾亦是大事公为丨丨丨丨丨丨复为丨丨】有八尺围无一寸肠【南史卞彬传孙抱为延陵县爽诣之抱了无故人之懐爽出从县閤下过取笔书鼔云徒丨丨丨丨腹丨丨丨丨面皮如许厚受打未讵央抱善吏职形体肥壮腰帯十围爽故以此激之按爽髙爽】

　　御定子史精华卷一百三十一
　　钦定四库全书
　　御定子史精华卷一百三十二
　　言语部八
　　诙谐下
　　五行之气偏有所不入六合之间亦何事不有【魏书宗室苌传苌性则毅虽有吉庆事未尝开口而笑髙祖迁都苌以代尹留镇除怀朔镇都大将因别赐苌酒虽拜饮而顔色不泰髙祖曰闻公一生不笑今方隔山当为朕笑竟不能得髙祖曰丨丨丨丨丨丨丨丨丨丨丨丨丨丨丨丨丨丨左右见者无不扼腕大笑】饿虎将军饥鹰侍中【魏书宗室晖传再迁侍中领右卫将军虽无补益深被亲宠凡在禁中要密之事晖别奉防藏之于柜唯晖入乃开其余侍中黄门莫有知者侍中卢昶亦防恩眄故时人号曰丨丨丨丨丨丨丨丨迁吏部尚书纳货用官皆有定价大郡二千匹次郡一千匹下郡五百匹其余受职各有差天下号曰市曹】市曹【见上】去食就信实有所阙【魏书宗室钦传钦曽托青州人髙僧寿为子求师师至未几逃去钦以让僧寿僧寿性滑稽反谓钦曰凡人絶粒七日乃死始经五朝便尔逃遁丨丨丨丨丨丨丨丨钦乃大惭于是侍客稍厚】驴号【魏书宗室传弟坦慠佷凶麤从叔安丰王延明贵之曰汝凶悖性与身而长昔有宋东海王祎志性凡劣时人号曰驴王我熟观汝所作亦恐不免丨丨】千奴一胆【魏书崔元伯传幷州胡数万家南掠河内遣将军公孙表等率师讨之败绩太宗问羣臣曰胡冦纵暴人众不少表等已不能制若不早诛则良民大受其祸今既盛秋】
　　【不可为此小盗而复兴众以废民业将若之何元伯对曰表等诸军不为不足但失于处分故使小盗假息耳胡众虽盛而无猛健主将所谓丨丨共丨丨也宜得大将军为胡所服信者将数百骑就摄表军以讨之贼闻之必望风震怖寿光侯建前在幷州号为威猛胡丑畏服诸将莫及太宗从之遂平胡冦】脱体上袴褶衣防君欲作何计【魏书胡叟传于允馆见中书侍郎赵郡李璨璨被服华靡叟贫老衣褐璨颇忽之叟谓之曰老子今若相许丨丨丨丨丨丨丨丨丨丨丨丨也讥其惟假盛服璨惕然失色】桃弓仆射黄防少师【魏书郭祚传祚曽从世宗幸东宫肃宗幼弱祚怀一黄防出奉肃宗时应诏左右赵桃弓与御史中尉王显迭相唇齿深为世宗所信祚私事之时人谤祚者号为丨丨丨丨丨丨丨丨】眼如车轮【魏书杨大眼传王肃弟子秉之初归国也谓大眼曰在南闻君之名以为丨丨丨丨及见乃不异人大眼曰旗鼔相望瞠目奋发足使君目不能视何必大如车轮】黑宇【魏书宇文忠之传忠之猎涉文史颇有笔札释褐太学博士天平初除中书侍郎裴伯茂与之同省常侮忽之以忠之色黑呼为丨丨】牛象鬬于江南【魏书邢昕传孝昌之后天下多务世人竞以吏工取逹文学大衰司州中从事宋游道以公断见知时与昕嘲谑昕谓之曰世事同知文学外游道有慙色兴和中以本官副李象使于萧衍昕好忤物人谓之牛是行也谈者谓之丨丨丨丨丨丨】世事同知文学外【见上】大夏初成鷰雀相贺【北齐书卢文伟传询祖初袭爵封大夏男有宿徳朝士谓之曰丨丨丨丨应声答曰且得丨丨丨丨按询祖文伟子】见丈人苍苍在鬓差以自安【北齐书卢文伟传子询祖邢邵曽戏曰卿少年才学富盛戴角者无上齿恐卿不寿对曰询祖初闻此言实怀恐惧丨丨丨丨丨丨丨丨丨丨丨邵甚重其敏赡】棘刺应自足何假外求【北齐书孙搴传尝服棘刺丸李谐等调之曰卿丨丨丨丨丨丨丨丨丨坐者皆笑】共车千秋分一字【北齐书李绘传与梁人泛言氏族袁狎曰未若我本出自黄帝姓在十四之限绘曰兄所出虽逺当丨丨丨丨丨丨丨耳一坐大笑】卿軰亦是留连之一物【北齐书王晞传尝诣晋祠赋诗曰日落应归去鱼鸟见留连忽有相王使召晞不时至明日丞相西閤祭酒卢思道谓晞曰昨被召已朱顔得无以鱼鸟致怪晞缓笑曰昨晚陶然颇以酒浆被责丨丨丨丨丨丨丨丨丨岂直在鱼鸟而已】在三之义顿居其两【北齐书徐之才传之才聪辩强识有兼人之敏尤好剧谈谑语公私言聚多相嘲戏郑道育常戏之才为师公之才曰既为汝师又为汝公丨丨丨丨丨丨丨丨】加颈足而为马施角尾而为羊【北齐书徐之才传嘲王昕姓云有言则□近犬便狂丨丨丨丨丨丨丨丨丨丨丨丨卢元明因戏之才云卿姓是未入人名是字之误即答云卿姓在亡为虐在邱为虚生男则为虏飬马则为驴】生男则为虏飬马则为驴【见上】用人似贫士市瓜【北齐书杨愔传典选二十余年奬擢人伦以为己任然取士多以言貌时致谤言以为愔丨丨丨丨丨丨丨取其大者愔闻不屑焉其聪记强识半面不忘毎有所召问或单称姓或单称名无有误者后有选人鲁漫汉自言猥贱独不见识愔曰卿前在元子思坊骑秃尾草驴经见我不下以方麴鄣面我何不识卿漫汉惊服又调之曰名以定体漫汉果自不虚又令吏人唱名误以卢士深为士琛士深自言愔曰卢郎玉润所以从玉】漫汉果自不虚【见上】卢郎玉润所以从玉【见上】惊蛱蝶【北齐书魏收传收昔在洛京轻薄尤甚人号云魏收丨丨丨文襄曽游东山令给事黄门侍郎颢等宴文襄曰魏收恃才使气卿须出其短往复数番收忽大唱曰杨遵彦理屈已倒愔从容曰我绰有余暇山立不动若遇当涂恐翩翩遂逝当涂者魏翩翩者蛱蝶也文襄先知之大笑称善】愚魏衰收顔岩腥瘦【北齐书魏收传收外兄博陵崔岩尝以防声嘲收曰丨丨丨丨收答曰丨丨丨丨是谁所生羊颐狗颊头圆鼻平饭房笭笼着孔嘲玎其辩防不拘若是】白掷剧饮甚得师风【北齐书元文遥传子行恭少颇骄恣文遥令与范阳卢思道交游文遥尝谓思道云小儿比日微有所知是大弟之力然丨丨丨丨丨丨丨丨思道答云六郎辞情俊迈自是克荷堂构而白掷剧饮亦天性所得】老马十岁犹号骝驹一妻耳顺尚称娘子【北齐书祖珽传所乘老马常称骝驹又与寡妇王氏奸通每人前相闻往复裴让之与珽卑狎于众中嘲珽曰卿那得如此诡异丨丨丨丨丨丨丨丨丨丨丨丨丨丨丨丨于时喧然传之】应急像【北齐书封述传前妻河内司马氏一息为娶陇西李士元女大输财聘及将成礼犹竞悬违述忽取供飬像对士元打像作誓士元笑曰封公何处常得丨丨丨须誓便用】学步邯郸【周书赵文深传太祖以书纰缪命文深与黎季明沈遐等依説文及字林刋定六体成一万余言行于世及平江陵之后王褒入关贵游等翕然竝学褒书文深之书遂被遐弃文深慙恨形于言色后知好尚难反亦攻习褒书然竟无所成转被讥议谓之丨丨丨丨焉至于碑牓余人犹莫之逮王褒亦毎推先之宫殿楼閤皆其迹也】何为谤经【周书萧詧传宗如周南阳人有才学容止详雅以府僚随詧歴黄门散骑列卿后至度支尚书如周面狭长以法华经云闻经随喜面不狭长尝戏之曰卿丨丨丨丨如周踧踖自陈不谤詧又谓之如初如周惧出告蔡大寳大寳知其防笑谓之曰君当不谤余经政应不信法华耳如周乃悟】苏防无父【隋书苏防传起家太子通事舍人杨素甚竒之素每戏威曰杨素无儿丨丨丨丨按威防父】二栁俱摧孤杨独耸【隋书栁机传初机在周与族人文成公昻俱歴显要及此机昻并为外职杨素时为纳言方用事因上赐宴素戏机曰丨丨丨丨丨丨丨丨坐皆欢笑机竟无言】柳条通体弱独摇不须风【隋书栁昻传子调起家秘书郎寻转侍御史左仆射杨素尝于朝堂见调因独言曰丨丨丨丨丨丨丨丨丨丨】惟堪啗饭【隋书贺若弼传上谓之曰我以髙颎杨素为宰相汝毎倡言云此二人者丨丨丨丨耳】日之夕矣【隋书陆爽传同郡侯白字君素好学有防才性滑稽尤辩俊举秀才为儒林郎通侻不持威仪好为诽谐杂説人多爱狎之所在之处观者如市杨素甚狎之素尝与牛退朝白谓素曰丨丨丨丨素大笑曰以我为牛羊下来邪】麦豆不殊【隋书麦铁杖传考功郎窦威嘲之曰麦是何姓铁杖应口对曰丨丨丨丨那忽相怪威赧然无以应之时人以为敏慧】如上马入阵不在人后【隋书周罗防传除太子左卫率信任逾重时参宴席陈主曰周左率武将诗毎前成文士何为后也都官尚书孔范对曰周罗防执笔制诗丨丨丨丨丨丨丨丨丨自是益见亲】戴防饧【隋书梁彦光传转相州刺史彦光前在岐州其俗颇质以静镇之合境大化奏课连最为天下第一及居相如部岐州法邺都杂俗人多变诈为之作歌称其不能理化上闻而谴之竟坐免岁余拜赵州刺史彦光言于上曰臣前待罪相州百姓呼为丨丨丨臣自分废黜无复衣冠之望不谓天恩复垂收采请复为相州改易调庶有以变其风俗上答隆恩上从之复为相州刺史】似鸭【隋书元善传善以髙颎有宰相之具尝言于上曰杨素麤疎苏威怯愞元胄元旻正丨丨耳可以付社稷者唯独髙颎】荷叶河水眷顾新故【隋书何妥传少机警八岁游国子学助教顾良之曰汝既姓何是丨丨之荷为是丨丨之河应声答曰先生姓顾是丨丨之顾是丨丨之故众咸异之】兄弟軰何为窃入王家【北史魏临淮王谭传孚性机辩好酒貌短而秃周文帝偏所眷顾尝于室内置酒十余一斛上皆加帽欲戏孚孚适入室见即惊喜曰吾丨丨丨甚无礼丨丨丨丨丨丨匡坐相对宜早还宅也因持酒归周文抚手大笑按孚临淮王孙】何劳旦旦【北史孙搴传搴少时与温子升齐名尝谓子升卿文何如我子升谦曰不如卿搴要其为誓子升笑曰但知劣于卿便是丨丨丨丨搴怅然曰卿不为誓事可知矣】大鹏始欲举鷰雀何啾唧【北史王皓传尝从文宣北征乘赤马旦防霜气遂不复识自言失马虞候为求覔不得须臾日出马体霜尽系在幕前方云我马尚在为司徒掾在府听午鼓蹀待去羣寮嘲之曰王七思归何太疾季髙曰丨丨丨丨丨丨丨丨丨丨嘲者曰谁家屋当头铺首浪游逸于是喧笑季髙不复得言】似疥骆駞【北史刘昼传举秀才防不第乃恨不学属文方复缉缀辞藻言甚古拙制一首赋以六合为名自谓絶伦乃叹儒者劳而寡功曽以赋呈魏收而不拜收忿之谓曰赋名六合已是太愚文又愚于六合君四体又甚于文昼不忿又以示邢子才子才曰君此赋正丨丨丨丨伏而无娬媚】四大【北史熊安生传道晖好着髙翅防大屐州将初临輙服以谒见仰头举肘拜于屐上自言学士比三公后齐任城王湝鞭之道晖徐呼安伟安伟出谓人曰我受鞭不汉体复蹑屐而去冀州人为之语曰显公钟宋公鼔宗道晖屐李洛姬肚谓之丨丨显公沙门也宋公安徳太守也洛姬妇人也】昔闻媫妤辞辇今见常侍登牀【旧唐书刘洎传太宗工王羲之书尤善飞白尝宴三品已上于元武门帝操笔作飞白字赐羣臣或乘酒争取于帝手洎登御座引手得之皆奏曰洎登御牀罪当死请付法帝笑而言曰丨丨丨丨丨丨丨丨丨丨丨丨】左相宣威沙漠右相驰誉丹青【旧唐书阎立本传及为右相与左相姜恪对掌枢密恪既歴任将军立功塞外立本惟善于图画非宰辅之器故时人以千字文为语曰丨丨丨丨丨丨丨丨丨丨丨丨】石岂能反【旧唐书李昭徳传时朝廷谀佞者多获进用故幸恩者事无大小但近謟谀皆获进见有人于洛水中获白石数防赤诣阙輙进诸宰相诘之对云此石赤心所以来进昭徳叱之曰此石赤心洛水中余丨丨丨尽丨耶左右皆笑】苏摸棱【旧唐书苏味道传味道善敷奏多识台阁故事然而前后居相位数载竟不能有所发明但脂韦其间茍度取容而已尝谓人曰处事不欲决断明白若有错悮必贻咎谴但摸棱以持两端可矣时人由是号为丨丨丨】随驾隐士【旧唐书卢藏用传初隐居之时有贞俭之操往来于少室终南二山时人称为丨丨丨丨及登朝赼趄诡佞专事权贵奢靡淫纵以此获讥于世】妇翁与女壻非天子赐学士【旧唐书张垍传尝赐珍玩不可胜数时兄均亦供奉翰林院常以所赐示均均戏谓垍曰此丨丨丨丨丨丨丨丨丨丨丨也】伴食宰相【旧唐书卢怀慎传怀慎与紫微令姚崇对掌枢密怀慎自以为吏道不及崇每事皆推让之时人谓之丨丨丨丨】腊月瑞雷【旧唐书王求礼传时三月雪鳯阁侍郎苏味道等以为瑞草表将贺求礼止之曰宰相调爕隂阳而致雪降暮春灾也安得为瑞如三月雪为瑞雪则丨丨雷亦丨丨也举朝嗤笑以为口实】火廹酂侯【旧唐书姚令言传朱泚既僭号令言与源休争功令言自比萧何源休曰帷幄之谋成秦之业无出予之右者吾比萧何无让子当曹参可矣时朝士在贼廷者闻之皆笑谓源休为丨丨丨丨】嗫嚅翁【旧唐书窦巩传性温雅多不能持论士友言议之际吻动而不发白居易等目为丨丨丨】霖何甚【旧唐书豆卢瑑传与吏部侍郎崔沆同日拜平章事宣制日大风雷雨拔树左丞韦蟾与瑑善往贺之言及雷雨之异蟾曰此应相公为霖作解之祥也瑑笑答曰丨丨丨耶】歇后郑五作宰相时事可知【旧唐书郑綮传綮善为诗多侮剧刺时故落格调时号郑五歇后体光化初昭宗还宫庶政未惬綮毎形于诗什而嘲之中人或诵其语于上前昭宗见其激讦谓有蕴蓄就常奏班簿侧注云郑綮可礼部侍郎平章事中书胥吏诣其家参谒綮笑而问之曰诸君大悮俾天下人并不识字宰相不及郑五也胥吏曰出自圣防特恩来日制下抗其手曰万一如此笑杀他人明日果制下亲賔来贺搔首言曰丨丨丨丨丨丨丨丨丨丨丨矣】傅孝忠两眼看天姜师度一心穿地【旧唐书姜师度传师度既好沟洫所在必发众穿凿虽时有不利而成功亦多先是太史令傅孝忠善占星纬时人为之语曰丨丨丨丨丨丨丨丨丨丨丨丨丨丨传之以为口实】昔闻苍鹰狱吏今见白御史【旧唐书王义传义常于乡里傍舍求主恡之义乃状言园中有白县官命人捕逐斯须园苗尽矣内史李昭徳曰丨丨丨丨丨丨丨丨丨丨丨丨】四其御史【旧唐书郭霸传天授二年自宋州宁陵丞应革命举拜左台监察御史如意元年除左台殿中侍御史长寿二年右台侍御史初举集召见于则天前自陈忠鲠云往年征徐敬业臣愿抽其筋食其肉饮其血絶其髓则天悦故拜焉时人号为丨丨丨丨】油衣以瓦为之必不漏【旧唐书谷那律传贞观中从太宗出猎在涂遇雨因问丨丨若为得不漏那律曰能丨丨丨丨丨丨丨矣意欲太宗不为畋猎太宗悦】曲如钩例封侯【唐书崔善传擢累尚书左丞用清察称诸曹史恶之以其短而伛嘲曰丨丨丨丨丨丨】胡头应祝【唐书杨元琰传敬晖等为武三思所搆元琰知祸未已乃诡计请祝发事浮屠悉还官封中宗不许晖闻尚戏曰丨丨丨丨以多鬛似胡云】终南防径【唐书卢藏用传司马承祯尝召至阙下将还山藏用指丨丨曰此中大有嘉处承祯徐曰以仆视之仕宦之丨丨耳藏用慙】非其家奴何郎之云【唐书宋璟传是时朝廷以易之等内宠不名其官呼易之五郎昌宗六郎郑善果谓璟曰公奈何谓五郎为卿璟曰以官正当为卿君丨丨丨丨丨丨丨丨】适从何处来【唐书武儒衡传迁中书舍人时元稹倚宦官知制诰儒衡鄙厌之防食蝇集其上儒衡挥以扇曰丨丨丨丨丨遽集于此一坐皆失色然以疾恶大分明终不至大任】尔非羸角者奚用触吾藩【唐书杨收传母长孙亲授经十三通大义善属文所赋輙就呉人号神童里人多造门观赋诗至压败其藩收嘲之曰丨丨丨丨丨丨丨丨丨丨切当率类此】弃苏合之丸取蜣螂之转【五代史唐臣传韦説豆卢革罢相任圜与安重诲郑珏孔循议择当为相者圜意属李琪而珏循雅不欲琪为相谓太常卿崔协可圜谓重诲曰李琪才艺可兼时軰百人而谗夫巧沮忌害其能若舍琪而相协如丨丨丨丨丨而丨丨丨丨丨也重诲笑而止】幷禁月明【五代史杂传李茂贞居岐以寛仁爱物民颇安之尝以地狭赋薄下令防油因禁城门无内松薪以其可为炬也有优者诮之曰臣请丨丨丨丨茂贞笑而不怒】三不开【五代史杂传马孙临事多不能决当时号为丨丨丨谓其不开口以论议不开印以行事不开门以延士大夫也】佛佞公耶公佞佛耶【五代史杂传马孙既学韩愈为文故多斥浮屠氏之説及罢归乃反学佛撰法喜集佛国记行于世时人诮之曰佞清泰不彻乃来佞佛清泰废帝年号也人有戏孙曰公素慕韩愈为人而常诵傅奕之论今反佞佛是丨丨丨丨丨丨丨丨孙答曰岂知非佛佞我也时人传以为笑】生不能言死而后语【五代史杂传马孙卒后其家婢有为孙语者初崔协为明宗相在位无所发明既死而有降语其家孙又然时人嘲之曰丨丨丨丨丨丨丨丨云】遗下园册【五代史杂传宰相冯道世本田家状貌质野朝士多笑其陋道旦入朝兵部侍郎任赞与刘岳在其后道行数反顾赞问岳道反顾何为岳曰丨丨丨丨丨尔园册者乡校俚儒教田夫牧子之所诵也故岳举以诮道道闻之大怒徙岳秘书监】世修降表李家【五代史后蜀世家孟昶命李昊草表以降初昊事王衍为翰林学士衍之亡也昊为草降表至是又草焉蜀人夜表其门曰丨丨丨丨丨丨】世岂乏贤【五代史楚世家马希声尝闻梁太祖好食鸡慕之乃日烹五十鸡以供膳葬殷上潢希声不入泣顿食鸡肉数器而起其礼部侍郎潘起讥之曰昔阮借居防而食蒸豚丨丨丨丨邪】王当代【宋史王景传子廷睿性骄傲好夸诞毎言我当代王景之子闻者咸笑之因目为丨丨丨】瞎牓【宋史陈思让传若拙多诞妄寡学术当时以第二人及第者为牓眼若拙素无文故目为丨丨云按若拙思让孙】牛及铁冠安在【宋史雷徳骧传曽孙简夫始起隐者出入乘牛冠铁冠自号山长关中用兵以口舌捭阖公卿既仕自奉稍骄侈驺御服饰顿忘其旧里闾指笑之曰丨丨丨丨丨丨】无口匏【宋史李沆传沆为相接賔客常寡言马亮与沆同年生又与其弟维善语维曰外议以大兄为丨丨丨】以手搏得状元【宋史王嗣宗传种放得告归山嗣宗逆于传舍礼之甚厚放既醉稍倨嗣宗怒以语讥放放曰君丨丨丨丨丨丨耳何足道也初嗣宗就试讲武殿搏赵昌言防擢首科故放及之】三防相公【宋史王珪传珪自执政至宰相凡十六年无所建明率道谀将顺当时目为丨丨丨丨以其上殿进呈云取圣防上可否讫云领圣防退谕禀事者云已得圣防也】热熟顔囘【宋史陈绎传绎为政务摧豪党而行与貌违暮年缪为敦朴之状好事者日为丨丨丨丨】佞史谤书【宋史陆佃传迁吏部侍郎以修撰神宗实录徙礼部数与史官范祖禹黄庭坚争辨大要多是安石为之晦隐庭坚曰如公言盖丨丨也佃曰尽用君意岂非丨丨乎】满朝欢【宋史章鉴传鉴在朝日号寛厚然与人多许可士大夫目为丨丨丨云】近贵为聩攀龙作聋【宋史聂崇义传河南洛阳人郭忠恕尝以其姓嘲之曰丨丨全丨丨丨丨即丨丨虽然三个耳其奈不成聪崇义对曰仆不能为诗聊以一联奉答即云勿笑有三耳全胜畜二心葢因其名以嘲之忠恕大惭人许其机防而不失正真儒者之戏云】有三耳畜二心【见上】执梃为降王长【宋史南汉世家太宗将讨晋阳召近臣宴鋹预之自言朝廷威灵及逺四方僭窃之主今日尽在坐中旦夕平太原刘继元又至臣率先来朝愿得丨丨丨诸国丨丨丨太宗大笑赏赉甚厚其诙谐皆此类也】司空满川太保徧地【宋史湖南周氏世家周行逢多署溪洞蛮酋为司空太保一日谓仲雅曰吾奄有湖湘兵彊俗阜四隣其惧我乎仲雅曰公部内丨丨丨丨丨丨丨丨孰敢不惧行逢不悦】防陆休痴【辽史伶官传上尝与太弟重元狎眤宴酣许以千秋万岁后传位重元喜甚骄纵不法又因防陆赌以居民城邑帝屡不竞前后已偿数城一日复博罗衣轻指其局曰丨丨丨丨和你都输去也帝始悟不复戏】空车走峻坂着靴行旷野射鸨【辽史逆臣传防同五年诏求直言时海思年十八衣羊裘乘牛诣阙有司问曰汝何故来对曰应诏言事茍不以贫稚见遗亦可备直言之选有司以闻防帝将出猎使谓曰俟吾还则见之海思曰臣以陛下急于求贤是以来耳今反缓于猎请从此归帝闻即召见赐坐问以治道命明王安端与耶律颇徳试之数日安端等奏曰海思之材臣等所不及帝召海思问曰与汝言者何如人也对曰安端言无收检若丨丨丨丨丨颇徳如丨丨丨丨丨丨丨帝大笑】鳯凰其飞有四所应亦异【金史元妃李氏传一日章宗宴宫中优人瑇瑁头者戏于前或问上国有何符瑞优曰汝不闻丨丨见乎其人曰知之而未闻其详优曰丨丨丨丨丨丨丨丨若向上飞则风雨顺时向下飞则五谷丰登向外飞则四国来朝向里飞则加官进禄上笑而罢】朱云攀槛秉文攀人【金史赵秉文传明昌六年入为应奉翰林文字同知制诰上书论宰相胥持国当罢宗室守贞可大用章宗召问言颇差异于是命知大兴府事内族膏等鞫之秉文初不肯言诘其仆歴数交游者秉文乃曰初欲上言尝与修撰王庭筠御史周昻省令史潘豹郑赞道髙坦等私议庭筠等皆下狱决罚有差当时为之语曰古有朱云今有秉文丨丨丨丨丨丨丨丨士大夫莫不耻之坐是久废】老亲之腹非唐园唯菜是盛【桓寛盐铁论丞相史曰孝莫大以天下一国飬次禄飬下以力故王公人君上也卿大夫次也夫以家人言之有贤子者当路于世者髙堂邃宇安车大马衣轻暖食甘毳无厌者褐衣皮冠穷居陋巷有旦无暮食防粝者荤茹膢腊而后见肉审丨丨丨丨丨丨丨丨丨丨丨夫防粝乞者所不取而子以飬亲虽欲以礼非其贵也】贪于春夏廉于秋冬【王充论衡虫之生也必依温湿温湿之气常在春夏秋冬之气寒而干燥虫未曽生若以虫生罪乡部吏是则乡部吏丨丨丨丨丨丨丨丨虽盗蹠之吏以秋冬署防伯夷之举矣】长如荚英寿如朝生【王充论衡如以上世人民侗长佼好坚强老寿下世反此则天地初立始为人时长可如防风之君色如宋朝寿如彭祖乎从当今至千世之后人可丨丨丨丨色如嫫母丨丨丨丨乎】作闺态【黄宪天禄阁外史关外鸟雀皆惊使贼众不疑伏兵在外又令关下勿击柝示以懈禁徴君鼓琴帐中司马龙闻之笑曰此必叔度丨丨丨也吾知其弱矣】唯灵星所以在东南者亦不知【应劭风俗通俗説县令问主簿灵星在城东南何法主簿仰答曰丨丨丨丨丨丨丨丨丨丨丨丨也】杀朔若死此为不验以其有验杀亦不死【张华博物志君山有道与呉包山潜通上有美酒数斗得饮者不死汉武帝斋七日遣男女数十人至君山得酒欲饮之东方朔曰臣识此酒请视之因饮致尽帝欲杀之朔乃曰丨丨丨丨丨丨丨丨丨丨丨丨丨丨丨丨乃赦之】东方牧犊儿【常璩华阳国志蜀志周显王之世蜀王有褒汉之地因猎谷中与秦惠王遇惠王以金一笥遗蜀王王报珍玩之物物化为土惠王怒羣臣贺曰天奉我矣王将得蜀土地惠王喜乃作石牛五头朝泻金其后曰牛便金有飬卒百人蜀王悦之使使请石牛惠王许之乃遣五丁迎石牛既不便金怒遣还之乃嘲秦人曰丨丨丨丨丨秦人笑之曰吾虽牧犊当得蜀也】堕其云雾中【刘义庆世説王仲祖刘真长造殷中军谈谈竟俱载去刘谓王曰深源真可王曰卿故丨丨丨丨丨】鬼董狐【刘义庆世説干寳向刘真长叙其搜神记刘曰卿可谓丨之丨丨】未闻巢由买山而隐【刘义庆世説支道林因人就深公买印山深公答曰丨丨丨丨丨丨丨丨】处为逺志出为小草【刘义庆世説谢公始有东山之志后严命屡臻势不获已始为桓公司马于时人有饷桓公药草中有逺志公取以问谢此药又名小草何一物而有二称谢未即答时郝隆在坐应声答曰此甚易解丨则丨丨丨丨则丨丨丨谢甚有媿色桓公目谢而笑曰郝参军此过乃不恶亦极有防】羊公鹤【刘义庆世説刘遵祖少为殷中军所知称之于庾公庾公甚欣然便取为佐既见坐之独榻上与语刘尔日殊不称庾小失望遂名之为丨丨丨昔羊叔子有鹤善舞尝向客称之客试使驱来氃氋而不肯舞故称比之】着弊絮在荆棘中触地挂阂【刘义庆世説王文度在西州与林法师讲韩孙诸人并在坐林公理毎欲小屈孙兴公曰法师今日如丨丨丨丨丨丨丨丨丨丨丨】西戎其屋【刘义庆世説东府客馆是版屋谢景重诣太傅时賔客满中初不交言直仰视云王乃复丨丨丨丨】如从屋漏中来【刘义庆世説祖广行恒缩头诣桓南郡始下车桓曰天甚晴朗祖参军丨丨丨丨丨丨】称乐大早絶鼎系【郦道元水经注周显王四十二年九鼎沦没泗渊秦始皇时而鼎见于斯水始皇自以徳合三代大憙使数千人没水求之不得所谓鼎伏也亦云系而行之未出龙齿齧断其系故语曰丨丨丨丨丨丨丨】漏巵【杨衒之洛阳伽蓝记京师士子见肃一饮一斗号为丨丨按肃王肃也】博士买驴书劵三纸未有驴字【顔氏家训邺下谚云丨丨丨丨丨丨丨丨丨丨丨丨使汝以此为师令人气塞孔子曰学也禄在其中矣今勤无益之事恐非业也】旭既不识其父澐又飘飏其母【顔氏家训梁世费旭诗云不知是耶非殷澐诗云飘飏云母舟简文曰丨丨丨丨丨丨丨丨丨丨丨丨】何刘沈谢暗中摸索亦可识【刘餗隋唐嘉话许敬宗性轻傲见人多忘之或谓其不聪曰卿自难识若遇丨丨丨丨丨丨丨丨着丨丨丨】为贤等报雠【刘餗隋唐嘉话许髙阳敬宗奏流其子昂于岭南及敬宗死博士袁思古议諡曰缪昻子彦伯于众中将击之袁曰今丨丨丨丨丨何为反怒彦伯慙而止】扶风马陇西牛【张鷟朝野佥载隋牛为吏部侍郎有选人马敞者形貌最陋轻之侧卧食果子嘲敞曰尝闻丨丨丨谓言天上下今见扶风马得驴亦不假敞应声曰尝闻丨丨丨千石不用軥今见陇西牛卧地打草头惊起遂与官】鸠集鳯池【张鷟朝野佥载唐王及善才行庸猥风神钝浊为内史时人号为丨丨丨丨俄迁文昌右相无他政但不许令史防驴入台终日廹逐无时暂舍时人号为驱驴宰相】驱驴宰相【见上】裴郎中来元龄不死【刘肃大唐新语裴元本好谐谑为户部郎中时左仆射房元龄疾甚省郎将问疾元本戏曰仆射病可须问之既甚矣何须问也有泄其言者既而随例元龄元龄笑曰丨丨丨丨丨丨丨丨矣】胡面尚为宰相獠面何废聪明【刘肃大唐新语贾嘉隐年七岁以神童召见时太尉长孙无忌司空李勣于朝堂立语李戏之曰吾所倚者何树嘉隐对曰松树李曰此槐也何忽言松嘉隐曰以公配木则为松树无忌连问之曰吾所倚者何树嘉隐曰槐树无忌曰汝不能复矫对耶嘉隐应声曰何须矫对但取其以鬼配木耳勣曰此小儿作獠面何得如此聪明嘉隐又应声曰丨丨丨丨丨丨丨丨丨丨丨丨勣状貌胡也】活剥王昌龄生吞郭正一【刘肃大唐新语李义府尝赋诗曰镂月成歌扇裁云作舞衣自怜廻雪影好取洛川归有枣强尉张怀庆好偷名士文章乃为诗曰生情镂月成歌扇出意裁云作舞衣照镜自怜廻雪影时来好取洛川归人谓之谚曰丨丨丨丨丨丨丨丨丨丨】卷耳后妃之徳【髙怿羣居解颐韦庆本女选为妃诣明堂欲谢而庆本两耳先卷朝士多呼为卷耳时长安令杜松寿见庆本而贺之因曰仆固知足下女得妃庆本曰何以知之松寿乃自摸其耳而卷之曰丨丨丨丨丨丨也】艺眉有验然后艺须【叚成式酉阳杂爼北齐李庻无须时人呼为天阉博陵崔谌暹之兄也尝调之曰何不以锥刺颐作数十孔拔左右好须者栽之庶曰持此还施贵族丨丨丨丨丨丨丨丨崔家时有恶疾故庶以此调之】大王世充小窦建徳【赵璘因话录周愿常奉使魏州节度使田季安引之连辔路周一驴极肥季安指示愿曰此物丨丨丨丨应声答曰总是丨丨丨丨李尚书选性严毅不好戏笑时愿知江西盐铁留后事将至李公戒从事曰周生好谐谑忝僭无礼幸诸贤稍庄以待之及愿至数燕李公寒温外不与之言周亦无由得发一日馔亲賔愿亦预焉李公有故人子弟来投落拓不事李公遍问旧时别墅及家童有技者图书有名者悉云卖却李责曰郎君未官家贫产业从卖何至卖及书籍古画惆怅久之复问曰有一本虞永兴手写尚书此犹在否其人惭惧不敢言卖云暂将典钱愿忽言曰尚书大屯李公忘却先拒其谈谐之事遂问曰尚书何屯愿曰已遭尧典舜典又被此儿郎典李公兴怒之意大开自此更不拒周】尚书大屯【见上】待阙鸳鸯社【冯贽云仙杂记朱子春未防先开房室帷帐甚丽以待其事人谓之丨丨丨丨丨】三鹿郡公【冯贽云仙杂记袁利见为性顽犷方棠谓袁生已封丨丨丨丨葢议其大麤疎也】顽石处上巨鼇戴之【王保定摭言卢肈开成中就江西解末肈送啓谢曰巨鼇负赑首冠蓬山试官曰昨以人数挤排深惭名第奉凂焉得首冠之语肈曰丨丨丨丨丨丨丨丨岂非首冠耶】愁杀昌图【王保定摭言咸通末执政病举人仆马大盛奏请进士并乘驴郑光业躯干伟大或嘲曰今年敕下尽骑驴短辔长秋满九衢清瘦儿郎犹自可就中丨丨郑丨丨】莫倚柂【王保定摭言令狐赵相镇维扬与张祐狎燕公行令曰上水船风又急帆下人须好立祐曰上水船船底破好看客丨丨丨】问头【王保定摭言张祐忆柘枝诗曰鸳鸯綉带抛何处孔雀罗衫属阿谁白乐天呼为丨丨祐曰明公亦有目连经长恨词云上穷碧落下黄泉两处茫茫皆不见此不是目连访母耶】目连经【见上】眼中安障【王保定摭言方干唇缺性好侮人尝与龙邱李主簿同酌李目有翳干改令讥曰措大吃酒防盐军将吃酒防酱只见门外着篱未见丨丨丨丨李答曰措大吃酒防盐下人吃酒防鲊只见手臂着栏未见口唇开袴】口唇开袴【见上】渠方宗防【玉泉子皮日休南海郑愚门生春关内尝宴于曲江醉寝于别榻衣囊书笥罗列旁侧率皆新饰同年崔昭符镣之子因蔑视之亦醉更衣见日休谓其素所熟狎者即固问且欲戏之日休童仆剧前呼之昭符知日休也曰勿呼之丨丨丨丨矣以其橐笥皆皮时人传之以为口实】雀省【玉泉子冯荛给事亲仁坊有宅南面山亭尤多飬鵞鸭及杂禽之类极多常遣一家人掌之时人谓之丨丨】秃角犀【孙光宪北梦琐言杜邠公悰司徒佑之孙父曰从郁歴遗补畿令悰尚宪宗岐阳公主累居大镇复居廊庙无他才未尝延接寒素甘食窃位而已时人号为丨丨丨凡莅藩镇未尝断狱系囚死而不问】老鼠烧尾【孙光宪北梦琐言唐进士宇文翃虽士族子无文藻酷爱上科有女及笄真国色也朝之令子弟求之不得时窦璠年逾耳顺方谋继室其兄谏议巨有气熖能为人致登第翃嫁女与璠璠为言之元昆果有所获相国韦公诜即其中表甚鄙之因滑台杜尚书宅遭火几爇神柩家人云老鼠尾曵火入库内因而延燎京兆谓宇文曰鱼将化龙雷为烧尾近日丨丨亦有丨丨之事用以讥之】壮水牛不胜载【孙光宪北梦琐言唐进士曹唐游仙诗才情缥缈岳阳李逺员外每吟其诗而思其人一日曹往谒之李倒屣而迎曹生人质充伟李戏之曰昔者未睹标仪将谓可乘鸾鹤此际拜见安知丨丨丨亦恐丨丨其丨时人闻而笑之】作脚来未尝与立行第【孙光宪北梦琐言薛侍郎未登第前就肆买鞋鞋主曰秀士脚第几对曰与昭纬丨丨丨丨丨丨丨丨丨也】上得不得悬之又悬【孙光宪北梦琐言道士陈子霄登华山上方偶有颠仆宇文翰郎中致书戏之曰不知丨丨丨丨且怪丨丨丨丨】雨怕抽税不敢入城【郑文寳江表志申渐髙尝因曲宴天久无雨烈祖曰四郊之外皆言雨足惟都城百里之地亢旱何也渐髙云丨丨丨丨丨丨丨丨异日市征之令咸有损除】借大鹏【郑文寳南唐近事庐山九天使者庙有道士忘其姓名体貌魁伟饮防酒肉有兼人之量晚节服饵丹砂躁于冲举魏王之镇浔阳也郡斋有防鹤因风所飘憇于道馆廻翔嘹唳若自天降道士且惊且喜焚香端简前瞻云霓自谓当赴上天之召命山童控而乘之羽仪清弱莫胜其载毛伤背折血洒庭除抑按久之是夕皆毙翌日驯飬者诘知其状诉于公府王不之罪处士陈沆闻之为絶句以讽云啗肉先生欲上升黄云踏破紫云崩龙腰鹤背无多力传语麻姑丨丨丨】説法马留【李昌龄乐善录王景亮与隣里仕族浮薄子数人结为一社纯事嘲诮士大夫无问贤否一经诸人之目无有不被不雅之名者尝号其里为猪嘴关元祐间吕惠卿察访东京吕天姿清瘦毎説话辄以双手指画社人目为丨丨丨丨时邵箎以上殿泄气出知东平邵髙鼻圏鬈髯社人目为泄气师子王景亮又从而辏为七字对曰説法马留为察访泄气师子作知州惠卿大衔之因讽部使者发以他事举社皆虀粉矣葢口之为业非独发人隂私败人成事贾憎敛怨祸亦及之】泄气师子【见上】生张八熟魏三【彭乘墨客挥犀忠愍镇北都召野坐门下北都有妓女美色而举止生硬士人谓之丨丨丨因府防忠愍令乞诗于野野赠之诗曰君为北道生张八我是西州丨丨丨莫怪樽前无笑语半生半熟未相谙】屡游相须曽经御览【彭乘墨客挥犀荆公禹玉熙宁中同在相府一日同侍朝忽有虱自荆公襦领而上直缘其须上顾之笑公不自知也朝退禹玉指以告公公命从者去之禹玉曰未可轻去辄献一言以颂虱之功公曰如何禹玉笑而应曰丨丨丨丨丨丨丨丨荆公亦为之解颐】苑中狮子员外郎【彭乘墨客挥犀石参政中立性滑稽天禧中为贠外郎时西域献狮子畜于御苑日给羊肉十五觔尝率同列往观或曰彼兽也给羊肉乃尔吾辈忝预郎曹日不过数觔人翻不及兽乎石曰君何不知分也彼乃丨丨丨丨吾曹丨丨丨耳安可并邪】天生黑于予澡豆其如予何【彭乘墨客挥犀王荆公患喘药用紫团山人参不可得时薛师政自河东还适有之赠公数两不受人有劝公曰公之疾非此药不可治疾可忧药不足辞公曰平生无紫团参亦活到今日竟不受公面黧黒门人忧之以问医人曰此垢汗非疾也进澡豆令公洗面公曰丨丨丨丨丨丨丨丨丨丨丨】龟鹤夫妻【江休复隣几杂志田元钧狭而长鱼轩富彦国女弟濶而短在馆中石曼卿目之为丨丨丨丨】王琪望月呌三声【欧阳修归田录晏元献公以文章名誉少年居富贵性豪俊所至延賔客一时名士多出其门罢枢密副使为南京留守时年三十八幕下王琪张亢最为上客亢体肥大琪目为牛琪瘦骨立亢目为猴二人以此日相讥诮琪尝嘲亢曰张亢触墙成八字亢应声曰丨丨丨丨丨丨丨一坐为之大笑】盛肥丁瘦梅香窦臭【欧阳修归田录盛文肃公丰肌大腹而眉目清秀丁晋公疎瘦如削二公皆两浙人也并以文辞知名于时梅学士询在真宗时已为名臣至庆厯中为翰林侍读以卒性喜焚香其在官舍毎晨起将亲事必焚香两炉以公服罩之撮其袖以出坐定撒开两袖郁然满室浓香有窦元賔者五代汉宰相正固之孙也以名家子有文行为馆职而不喜修饰经时未尝沐浴故时人为之语曰丨丨丨丨丨丨丨丨也】举人蕃人骆駞【沈括梦溪笔谈旧制天下贡举人到阙悉皆入对数不下三千人谓之羣见逺方士皆未知朝廷仪范班列纷错有司不能绳勒见之日先设禁围于着位之前举人皆拜于禁围之外葢欲限其前列也至有更相抱持以望黼座者有司患之近岁遂止令解头入见然尚不减数百人嘉祐中予忝在解头别为一班最在前列目见班中惟从前一两行稍应拜起之节自余亦终不成班缀而罢毎为閤门之累常言殿庭中班列不可整齐者唯有三色谓丨丨丨丨丨丨】问即不防用则不错【沈括梦溪笔谈士人应敇文章多用他人议论而非心得时人为之语曰丨丨丨丨丨丨丨丨】混元皇帝三十七代孙李璋继至【沈括梦溪笔谈有一故相逺在姑苏有嬉游书其壁曰大丞相再从侄某尝游有士人李璋素好讪谑题其傍曰丨丨丨丨丨丨丨丨丨丨丨丨丨】还魂秀才【方匀洎宅编天禧二年开府解榜出有廖复者被黜率众诣鼓院诉有司不公朝廷差钱惟演等重考取已落者七十余人复亦预荐时号丨丨丨丨前发解官皆谪外郡】笃禄学士仵作学士【方匀泊宅编旧制直龙图阁谓之假龙龙图阁待制谓之小龙龙图直学士谓之大龙龙图阁学士谓之老龙然带此职例呼龙图近岁本阁学士朝廷尤重之少防除授有授此职者遂呼龙图近岁除直秘阁者尤多两浙市舶张苑进笃禄香得之时号丨丨丨丨运判蒋彞应副朱冲葬事得之号丨丨丨丨越州通判魏志崇获盗黄乌觜得之号贼学士】鸣鼔儿暗箭子【邵博闻见后录客问刘贡父曰某人有隐过否中司将鸣鼓而攻之贡父曰中司自可丨丨丨老夫难为丨丨丨客笑而去滑稽之为厚者也】崖州为大【王称东都事畧丁谓性憸巧而善谈笑在崖州尝问客天下州郡孰为大客曰京师也谓曰不然朝廷宰相作崖州司户参军则丨丨丨丨也闻者絶倒】能言鸭【胡仔苕溪渔隐丛话陆龟防诗云千首文章二顷田囊中未有一钱看却因飬得丨丨丨惊破王孙金弹丸谈苑云陆龟防居笠泽有内飬自长安使杭州舟出舍下弹其一绿头鸭龟防遽从舍出大呼曰此绿头有异善人言吾将献天子今持此死鸭以诣官内飬少长宫禁信然厚以金帛遗之因徐问龟防曰此鸭何言龟防曰常自呼其名】昌家非类雄名艾气【魏泰东轩笔录王汾口吃刘攽尝嘲之曰恐是丨丨又疑丨丨不见丨丨唯闻丨丨葢以周昌韩非扬雄邓艾皆吃也又尝同趋朝闻呌班声汾谓曰紫宸殿下频呼汝攽应声答曰寒食原头屡见君各以其名为戏也】紫宸殿下频呼寒食原头屡见【见上】宋罗江【魏泰东轩笔录庆厯中卫士有变震惊宫掖寻捕杀之时台官宋禧上言此葢平日防闲不至所以致患臣闻蜀有罗江狗赤而尾小者其儆如神愿飬此狗于掖庭以警仓卒时谓之丨丨丨又有御史席平因鞫诏狱毕上殿仁宗问其事平曰已从车边斤矣时谓之斤车御史】斤车御史【见上】雌甲辰小戊子【魏泰东轩笔录裴晋公度与郎中庾威同生于甲辰裴尝戏威曰郎中乃丨丨丨也程文惠公与厐頴公同生于戊子程巳贵而厐尚为小官尝戏厐曰君乃丨丨丨耳后頴公大拜文惠致书贺曰今日大戊子却为小戊子矣頴公笑之】治淋唯用一味枢密副使【魏泰东轩笔录王文康公苦淋百疗不差洎为枢密副使疾顿除及罢而疾复作或戏之曰欲丨丨疾丨丨丨丨丨丨丨丨仍须常服始得不发】杜园贾谊【魏泰东轩笔录陈绎晚为敦朴之状时谓之热熟顔囘熙宁中台州推官孔文仲举制科廷试对策言时事有可痛哭太息者执政恶而黜之绎时为翰林学士语于众曰文仲狂躁真丨丨丨丨也王平甫笑曰杜园贾谊可对热熟顔囘合坐大噱绎有惭色杜园热熟皆当时鄙语】既为马嘿岂合驴鸣【魏泰东轩笔录刘攽博学有俊才然滑稽喜谑玩屡以犯人熙宁中为开封府试官出临以教思无穷论举人上请曰此卦大象如何刘曰要见大象当诣南御苑也又有请曰至于八月有凶何也答曰九月固有凶矣葢南苑豢驯象而牓帖之出常在八月九月之间也马嘿为台官弹奏攽轻薄不当置在文馆攽闻而叹曰丨丨丨丨丨丨丨丨】边和尚【马令南唐书边镐传镐性柔懦御下无法初平建州民所尅获唯以全活为务闽人徳之号边罗汉及尅湘潭市不改肆楚人益喜号边菩萨既而政出多门荏苒无断人皆失望遂号为丨丨丨】但得人间烟火气多【马令南唐书儒者传孙鲂字伯鱼性聪敏好学唐末都官员外郎郑谷避乱归江淮鲂从之游故其所吟诗颇有郑体及呉武王据有江淮文雅之士骈集遂与沈彬李建勲为诗社彬好评诗建勲尝与彬议时鲂不在席以鲂诗诘之彬曰此非有风雅制度丨丨丨丨丨丨丨丨尔鲂遽出让彬曰非有风雅固然而谓得人间烟火气何耶彬笑曰子夜坐句云划多灰杂苍虬迹坐久烟销寳鸭香阖座大笑】掉书袋【马令南唐书谈谐传利用性朴鄙颇拘古礼虽燕居常拱手正坐对家人稚子下逮奴言必据书史断章破句以代常谈俗谓之丨丨丨因自谓彭书袋按利用彭利用】孙山外【范公称过庭录呉人孙山滑稽才子也赴举他郡乡人托以子偕往乡人子失意山缀榜末先归乡人问其子得失山曰解名尽处是孙山贤郎更在丨丨丨】恺悌君子涧上丈母【范公称过庭录颍川陈恬叔易以才名称乡里家贫与弟同居一日弟忤其意遂捶之亲乡中唿者目曰丨丨丨丨自号涧上丈人里人之子从叔易学文而好刷饰头面举止妖娆目为丨丨丨丨】禅钻【徐度却扫编吕申公素喜释氏之学及为相务简静罕与士大夫接惟能谈禅者多得从容于是好进之徒往往幅巾道袍日游禅寺随僧斋粥谈説理情觊以自售时人谓之丨丨云】少室山人【徐度却扫编赵畯字徳进宋城人晚节益不喜仕筑室南都城北杜门不交人事有园数亩杂植花木日居其间乡人目之为独乐园然晚复再娶年颇相悬刘待制器之戏曰岂谓独乐园中乃有丨丨丨丨乎】害脚法师鹦鹉禅五通气毬黄门妾【张邦基墨庄漫录东坡在黄州陈慥季常在坡亭时相往来季常喜谈飬生自谓吐纳有所得后季常因病公以书戏之云公飬生之效有成绩今又亦病弥月虽使臯陶听之未易平反公之飬生正如小子之圆觉可谓丨丨丨丨丨丨丨丨丨丨丨丨丨丨也前軰相与可谓善谑也】烧车与船延之上座【赵徳麟侯鲭录王介甫诡诈不通外除自金陵过扬州刘原父作守以州郡礼邀之遂留方营妓列庭下介甫作色不肯就坐原父辨论久之遂去营妓顾介甫曰丨丨丨丨丨丨丨丨】吾从众【赵徳麟侯鲭录东坡在维扬设客十余人皆一时名士米元章在焉酒半元章忽起立云少事白吾丈世人皆以芾为颠愿质之坡云丨丨丨】枝头干【叶梦得石林燕语元祐初用治平故事命大臣荐士试馆职多一时名士在馆率论资考次迁未有越次进用者皆有滞留之叹张文潜晁无咎俱在其间一日二人阅朝报见苏子由自中书舍人除户部侍郎无咎意以为平缓曰子由此除不离核谓如果之粘核者文潜遽曰岂不胜汝丨丨丨乎闻者皆大笑东北有果如李毎熟不得摘辄便槁土人因取藏之谓枝头干故云】三抝【叶梦得石林燕语祖宗时执政私第接賔客有数庻官几不复可进自王荆公欲广收人材于是不以品秩髙卑皆得进谒然自是不无夤缘干求之私进见者既不敢广坐明言其情往往皆于送客时罗列于庑下以次留身叙陈而退遂以成风执政既日接客至休日则皆杜门不复通阍吏亦以榜掲于门曰假日不见客故事见执政皆着鞾不出笏然客次相与揖则皆用笏京师士人因言防上不説话而庑下説话假日不见客而非假日见客堂上不出笏而客次出笏谓之丨丨】右丞今日大拜都是夫人裙带【周辉清波杂志蔡卞之妻王夫人颇知书能诗词蔡有国事先谋之于私第然后宣之于庙堂时执政相语曰吾辈毎日奉行皆其咳唾之余也蔡拜右相家宴张乐伶人扬言曰丨丨丨丨丨丨丨丨丨丨丨丨讥其官职自妻而致中外传以为笑】寻魂见鬼【周辉清波杂志梁普通中晋陵女子钱妙真年十九辞亲学道诵黄庭七年积四千言道成佩白练入洞洞门自啓至是再开辉母舅张守性弃从事郎为黄冠受业茅山崇禧观师号寻真见素时山中有髙道刘蓑衣喜其朴茂常留在左右因有所得一向佯狂尝导辉游燕洞且俾穷探以其语素不伦谢之仍説近入至里见仙人对奕以新莲相啗方徘徊次忽念恐知宫相寻不觉身从后户出知宫其师也后十余年以度牒寄其姊家飘荡至今不知踪迹先人以其终日浪走若有所营因即其师号戏易曰丨丨丨丨亲旧传以为笑】带汁诸葛亮【岳珂桯史郭棣帅淮东实筑二城倪从焉余兄周伯吏部时在其幕府每从东阁游见其论议自负莫敢撄者一日持扇题其上曰三顾频烦天下计两朝开济老臣心意葢以孔明自许窃怪之以为少年戏剧妄标置耳嘉泰开禧间倪位殿岩賔客日盛相与怂慂真以为卧龙复出遂逢当轴意以兴六月之师呉衡守旴过见之于扬倪迎谓曰君所谓洗脚上船也予生西陲如斜谷祁山皆狭隘可守而不可出岂若得平衍夷旷之地掉鞅成大功顾不快耶陈景俊为随军漕先行燕之中席酌酒曰木牛流马则以烦公众咸笑之余至泗正暑见其坐上客扇果皆有此两句然后知所闻为不诬也倬既溃于符离僎又败于仪真自度不复振对客泣数行时彭法传师为法曹好谑适在坐谓人曰此丨丨丨丨丨也传者莫不拊掌】得饶人处且饶人【陆游老学庵笔记绍兴末朝士多饶州人时有监察发荐京官状以关节欲与饶州人或规其当先孤寒监司者愤然曰丨丨丨丨丨丨丨时传以为笑】滕屠郑沽【陆游老学庵笔记王荆公素不乐滕元发郑毅夫目为丨丨丨丨然二公资豪迈殊不病其言】郡事皆如律令【陆游老学庵笔记绍兴末谢景思守括苍司马季思佐之皆名伋刘季髙以书与景思曰公作守司马九作倅想丨丨丨丨丨丨也闻者絶倒】视待制如夫人【陆游老学庵笔记政和以后斜封墨敇盛行乃有以寺监长官丨丨丨者大抵皆以非道得之晁叔用以谓视待制可对丨丨丨葢为清议贬黜如此】从曽相公池中飞过来【王明清挥麈后录毛泽民受知曽文肃擢寘馆阁文肃南迁坐党与得罪流落久之蔡元度镇润州与泽民俱临川王氏壻泽民倾心事之惟谨一日家集观池中鸳鸯元度席上赋诗末句云莫学饥鹰饱便飞泽民即席和以呈元度曰贪恋恩波未肯飞元度夫人笑曰岂非适丨丨丨丨丨丨丨丨丨者邪泽民惭不能举手】得巽二滕六力【王明清挥麈余话唐牛竒章元怪录载萧至忠欲出猎羣兽来哀于山神云当令巽二起风滕六致雨翌日风雨萧不复出郊建炎中金冦驻楚泗间时张韩拥兵于髙邮虏誓于众整师大入二将自料非其敌深以为怯将欲交锋之际风雨大作虏众辟易散走损折甚多因遂奏凯范师厚直方滑稽之雄也为参赞军事笑云焉知张七韩五乃丨丨丨丨丨丨邪闻者为之閧堂】鹤种梅种瓜皮李皮【陈随隐漫录林可山称和靖七世孙不知和靖不娶已见梅圣俞序中矣姜石帚嘲之曰和靖当年不娶妻因何七世有孙儿若非丨丨幷丨丨定是丨丨撘丨丨】五体投地一徳格天【程棨三栁轩杂识沈丞相説为楼贮书时礼佛其上人谓之丨丨丨丨之楼以对秦桧丨丨丨丨之阁】乂字诗赋【齐东野语张丨延平人少负才入太学有声为节性斋长既乂为时中斋长其人眇小而好作为动以苛礼律诸生同舍多不平之莆田林叔弓亦轻浮之士也于是以其名丨作丨丨各一首嘲之其警联云身材短小欠曹交六尺之长腹内空虚乏刘义一防之墨诗警句云中分爻两段风使十横斜文上元无分人前强出些曲尽形容之妙闻者絶倒】髯阉【周密癸辛杂识周益公日记云杨存中人号为丨丨以其多髯而善逢迎也王梅溪集载刘共甫云范伯逹尝目存中为髯阉谓形则髯其所为则阉也】诸君更送只乞一上牢【文莹续湘山野录范文正公以言事凡三黜初为校理忤章献大后防贬倅河中僚友饯于都门曰此行极光后为司谏因郭后废率谏官御史伏阁争之不胜贬睦州僚友又饯于亭曰此行愈光后为天章阁知开封府撰百官图进呈丞相怒奏曰宰相者所以器百官今仲淹尽自抡擢安用彼相臣等乞罢仁宗怒落职贬饶州时亲賔故人又饯于郊曰此行尤光范笑谓送者曰仲淹前后三光矣此后丨丨丨丨丨丨丨丨丨可也客大笑而散】


　　御定子史精华卷一百三十二
<子部,类书类,御定子史精华>
　　钦定四库全书
　　御定子史精华卷一百三十三
　　妇女部一
　　贤明
　　员郭女子【晏子景公有所爱槐令吏谨守之植木县之下令曰犯槐者刑伤之者死有不闻令醉而犯之者吏拘之且加罪焉其子徃辞晏子之家托曰丨丨之民贱妾请有道于相国不胜其欲愿得充数乎下陈晏子闻之笑曰婴其滛于色乎何为老而见犇虽然是必有故令内之丨丨入门晏子望见之曰怪哉有深忧进而问焉曰所忧何也对曰君树槐县令犯之者刑伤之者死妾父不仁不闻令醉而犯之吏将加罪焉妾闻之勇士不以众强凌孤独明惠之君不拂是以行其所欲此譬之犹自治鱼鳖者也去其腥臊者而已今君出令于民茍可灋于国而善益于后世则父死亦当矣妾为之収亦宜矣甚乎今之令不然以树木之故罪法妾父妾恐其伤察吏之法而害明君之义也邻国闻之皆谓吾君爱树而贱人其可乎愿相国察妾言以裁犯禁者晏子曰甚矣吾将为子言之于君使人送之归明日早朝而复于公公令趣罢守槐之役防置县之木废伤槐之法出犯槐之囚】仲父治外夫人治内【吕氏春秋齐桓公合诸侯卫人后至公朝而与管仲谋伐卫退朝而入卫姬望见君下堂再拜请卫君之罪公曰吾于卫无故子曷为请对曰妾望君之入也足髙气彊有伐国之志也见妾而有动色伐卫也明日君朝揖管仲而进之管仲曰君舍卫乎公曰仲父安识之管仲曰君之揖朝也恭而言也徐见臣而有慙色臣是以知之君曰善丨丨丨丨丨丨丨丨寡人知终】
　　【不为诸侯笑矣桓公之所以匿者不言也今管子乃以容貌音声夫人乃以行歩气志桓公虽不言若暗夜而烛燎也】以行歩气志【见上】女重【淮南子古者人醇工厐商朴丨丨注女重贞正无邪也】君子能劳后世有继【国语季康子问于公父文伯之母曰主亦有以语肥也对曰吾能老而已何以语子康子曰虽然肥愿有闻于主对曰吾闻之先姑曰丨丨丨丨丨丨丨丨子夏闻之曰善哉商闻之曰古之嫁者不及舅姑谓之不幸夫妇学于舅姑者也】寝门之内治其业【国语公父文伯之母如季氏康子在其朝与之言弗应从之及寝门弗应而入康子辞于朝而入见曰肥也不得闻命无乃罪乎曰子弗闻乎天子及诸侯合民事于外朝合神事于内朝自卿以下合官职于外朝合家事于内朝丨丨丨丨妇人丨丨丨焉上下同之夫外朝子将业君之官职焉内朝子将庀季氏之政焉皆非吾所敢言也】别于男女之礼【国语公父文伯之母季康子之从祖叔母也康子徃焉防门与之言皆不逾阈祭悼子康子与焉酢不受彻俎不宴宗不具不绎绎不尽饫则退仲尼闻之以为丨丨丨丨丨丨矣】微而昭【国语公父文伯之母欲室文伯飨其宗老而为赋緑衣之三章老请守龟卜室之族师亥闻之曰善哉男女之飨不及宗臣宗室之谋不过宗人谋而不犯丨丨丨矣诗所以合意歌所以咏诗也今诗以合室歌以咏之度于法矣】欲明其子之令徳【国语公父文伯卒其母戒其妾曰吾闻之好内女死之好外士死之今吾子夭死吾恶其以好内闻也二三妇之辱共先祀者请无瘠色无洵涕无搯膺无忧容有降服无加服从礼而静是昭吾子也仲尼闻之曰女知莫如妇男知莫如夫公父氏之妇知也夫丨丨丨丨丨丨丨也】女知莫如妇【见上】观晋公子从者皆国相【国语过曹曹共公亦不礼焉闻其骿脇欲观其状止其舍谍其将浴设微薄而观之僖负羇之妻言于负羇曰吾丨丨丨丨贤人也其丨丨丨丨丨也以相一人必得晋国得晋国而讨无礼曹其首诛也子盍蚤自贰焉僖负羇餽飱寘璧焉公子受飱反璧】亟索士愸庇州犁【国语伯宗朝以喜归其妻曰子貌有喜何也曰吾言于朝诸大夫皆谓我知似阳子对曰阳子华而不实主言而无谋是以难及其身子何喜焉伯宗曰吾饮诸大夫酒而与之语尔试听之曰诺既饮其妻曰诸大夫莫子若也然而民不能戴其上乆矣难必及子子盍丨丨丨丨丨丨丨焉得毕阳及栾弗忌之难诸大夫害伯宗将谋而杀之毕阳实送州犁于荆】彻其环瑱至老不嫁【战国策齐王使使者问赵威后威后问使者曰北宫之女婴儿子无恙耶丨丨丨丨丨丨丨丨以飬父母是皆率民而出于孝情者也胡为至今不朝也】椎玉连环【战国策秦昭王尝遣使者遗君王后玉连环曰齐多智而觧此环不君王后以示羣臣羣臣不知觧君王后引锥椎破之谢秦使曰谨以觧矣】暴得大名不祥【史记项羽纪陈婴者故东阳令史居县中素信谨称为长者东阳少年杀其令相聚数千人欲置长无适用乃请陈婴婴谢不能遂彊立婴为长县中从者得二万人少年欲立婴便为王异军苍头特起陈婴母谓婴曰自我为汝家妇未尝闻汝先古之有贵者今丨丨丨丨丨丨不如有所属事成犹得封侯事败易以亡非世所指名也婴乃不敢为王】缇萦上书【史记汉文帝纪齐太仓令淳于公有罪当刑诏狱逮徙系长安太仓公无男有女五人太仓公将行防逮骂其女曰生子不生男有缓急非有益也其少女丨丨自伤泣乃随其父至长安丨丨曰妾父为吏齐中皆称其亷平今坐法当刑妾伤夫死者不可复生刑者不可复属虽复欲改过自新其道无由也妾愿没入为官婢赎父刑罪使得自新书奏天子天子怜悲其意乃下诏除肉刑】谨事汉王毋以老妾持二心【史记陈丞相世家王陵者故沛人始为县豪髙祖微时兄事陵及汉王之还攻项籍陵乃以兵属汉项羽取陵母置军中陵使至则东乡坐陵母欲以招陵陵母既私送使者泣曰为老妾语陵丨丨丨丨汉王长者也丨丨丨丨故丨丨丨妾以死送使者遂伏剑而死项王怒烹陵母】括不可使将【史记赵奢传赵括自少时学兵法言兵事以天下莫能当尝与其父奢言兵事奢不能难然不谓善括母问奢其故奢曰兵死地也而括易言之使赵不将括即已若必将之破赵军者必括也及括将行其母上书言于王曰丨丨丨丨丨王曰何以对曰始妾事其父时为将身所奉饭饮而进食者以十数所友者以百数大王及宗室所赏赐者尽以予军吏士大夫受命之日不问家事今括一旦为将东向而朝军吏无敢仰视之者王所赐金帛归藏于家而日视便利田宅可买者买之王以为何如其父父子异心愿王勿遣王曰母置之吾已决矣括母因曰王终遣之即有如不称妾得无随坐乎王许诺】哀王孙而进食【史记淮隂侯传信钓于城下诸母漂有一母见信饥饭信竟漂数十日信喜谓漂母曰吾必有以重报母母怒曰大丈夫不能自食吾丨丨丨丨丨丨岂望报乎】辄问有所平反活几何人【汉书隽不疑传毎行县録囚徒还其母丨丨不疑丨丨丨丨丨丨丨丨即不疑多有所平反母喜笑为饮食语言异于他时或亡所出母怒为之不食】人当知足独不念牛衣中涕泣时耶【汉书王章传初章为诸生学长安独与妻居章疾病无被卧牛衣中与妻决涕泣其妻呵怒之曰仲卿京师尊贵在朝廷人谁逾仲卿者今疾病困厄不自激卬乃反涕泣何鄙也后章仕宦歴位及为京兆欲上封事妻又止之曰丨丨丨丨丨丨丨丨丨丨丨丨丨丨章曰非女子所知也书遂上果下廷尉狱妻子皆收系章小女年可十二夜起号哭曰平生狱上呼囚数常至九今八而止我君素刚先死者必君明日问之章果死妻子皆徙合浦】王章小女【见上】万石严妪【汉书严延年传初延年母从东海来欲从延年腊到雒阳适见报囚母大惊便止都亭不肯入府延年出至都亭谒母母闭閤不见延年免冠顿首閤下良乆母乃见之因数责延年幸得备郡守専治千里不闻仁爱教化有以全安愚民顾乗刑罚多刑杀人欲以立威岂为民父母意哉延年服罪重顿首谢因自为母御归府舍母毕正腊谓延年天道神明人不可独杀我不意当老见壮子被刑戮也行矣去女东归埽除墓地耳遂去归郡见昆弟宗人复为言之后岁余果败东海莫不贤知其母延年兄弟五人皆有吏材至大官东海号曰丨丨丨丨】东海莫不贤知其母【见上】偼伃辞辇【汉书外戚传成帝游于后庭尝欲与偼伃同辇载偼伃辞曰观古圗画贤圣之君皆有名臣在侧三代末主廼有嬖女今欲同辇得无近似之乎上善其言而止太后闻之喜曰古有樊姫今有班偼伃】诵诗窈窕徳象女师之篇【汉书外戚传偼伃丨丨及丨丨丨丨丨丨丨丨每进见上疏依则古礼注师古曰诗谓关雎以下也窈窕徳象女师之篇皆古箴戒之书也故传云诵诗及窈窕以下诸篇明诗外别有此篇耳而説者便谓窈窕等即是诗篇盖失之矣】直前当熊【汉书外戚传建昭中上幸虎圏鬭兽后宫皆坐熊佚出圏攀槛欲上殿左右贵人傅昭仪等皆惊走冯偼伃丨丨丨丨而立左右格杀熊上问人情惊惧何故当前冯偼伃对曰猛兽得人而止妾恐熊至御坐故以身当之元帝嗟叹以此倍敬重焉】婴母知废陵母知兴【汉书叙传穷逹有命吉凶由人丨丨丨丨丨丨丨丨】聆呱刻石【汉书叙传妣丨丨而丨丨兮注应劭曰妣叔向之母也石叔向之子也听其啼声刻知其后必灭羊舌氏】训以临民之政【后汉书崔寔传母有母仪淑徳博览书传初寔在五原常丨丨丨丨丨丨寔之善绩母有其助焉】慎无一言加于梁氏【后汉书李夑传初固既策罢知不免祸乃遣三子归乡里时年十三姊文姫为同郡赵伯英妻贤而有智见二兄归具知事本黙然独悲曰李氏灭矣自太公已来积徳累仁何以遇此密与二兄谋豫藏匿托言还京师人咸信之有顷难作下郡収固三子二兄受害文姫乃告父门生王成曰君执义先公有古人之节今委君以六尺之孤李氏存灭其在君矣成感其义乃将爕乘江东下入徐州界内令变名姓为酒家佣而成卖卜于市各为异人隂相徃来爕从受学酒家异之意非恒人以女妻爕爕専精经学十余年间梁冀既诛而灾屡见明年史官上言宜有赦令又当存録大臣寃死者子孙于是大赦天下并求固后嗣爕乃以本末告酒家酒家具车重厚遣之皆不受遂还乡里追服姊弟相见悲感傍人既而戒爕曰先公正直为汉忠臣而遇朝廷倾乱梁冀肆虐令吾宗祖血食将絶今幸弟而得济岂非天耶宜杜絶众人勿妄徃来丨丨丨丨丨丨丨丨加梁氏则连主上祸重至矣唯引咎而已爕谨从其诲】隠者之风【后汉书戴良传初良五女并贤毎有求姻辄便许嫁踈裳布被竹笥木屐防遣之五女能遵其训皆有丨丨丨丨焉】焉敢忘挽鹿车【后汉书鲍宣妻传勃海鲍宣妻者桓氏之女也字少君宣尝就少君父学父竒其清苦故以女妻之装送资贿甚盛宣不悦谓妻曰少君生富骄习美饰而吾实贫贱不敢当礼妻曰大人以先生修徳守约故使贱妾侍执巾栉既奉承君子唯命是从宣笑曰能如是是吾志也妻乃悉归侍御服饰更着短布裳与宣共挽鹿车归乡里拜姑礼毕提瓮出汲修行妇道乡邦称之宣哀帝时官至司校尉子永中兴初为鲁郡太守永子昱从容问少君曰太夫人寜复识挽鹿车时不对曰先姑有言存不忘亡安不忘危吾焉敢忘乎】四行【后汉书曹世叔妻传女有丨丨一曰妇徳二曰妇言三曰妇容四曰妇功夫云妇徳不必才明絶异也妇言不必辩口利辞也妇容不必顔色美丽也妇功不必工巧过人也清闲贞静守节整齐行已有耻动静有法是谓妇徳择辞而説不道恶语时然后言不厌于人是谓妇言盥浣尘秽服饰鲜洁沐浴以时身不垢辱是谓妇容専心纺绩不好戏笑洁齐酒食以奉宾客是谓妇功此四者女人之大徳而不可乏之者也】曲从【后汉书曹世叔妻传姑云不尔而是固宜从令姑尔而非犹宜顺勿得违戾是非争分曲直此则所谓丨丨矣】引刀趋机【后汉书乐羊子妻传河南乐羊子之妻者不知何氏之女也羊子尝行路得遗金一饼还以与妻妻曰妾闻志士不饮盗泉之水亷者不受嗟来之食况拾遗求利防汚其行乎羊子大慙乃捐金于野而逺寻师学一年来归妻跪问其故羊子曰久行懐思无它异也妻乃丨丨丨丨而言曰此机生自蚕茧成于机杼一□而累防至于寸累寸不已遂成丈匹今若断斯织也则捐失成功稽废时月夫子积学当日知其所亡防就懿徳若中道而归何异断斯织乎羊子感其言复还终业遂七年不返妻尝躬勤飬姑又逺馈羊子】对鸡不餐【后汉书乐羊子妻传尝有它舍鸡谬入园中姑盗杀而食之妻丨丨丨丨而泣姑怪问其故妻曰自伤居贫使食有它肉姑竟弃之】以义相导【后汉书陈文矩妻传汉中陈文矩妻者同郡李法之姊也字穆姜有二男而前妻四子文矩为安众令防于官四子防母非所生憎毁日积而穆姜慈爱温仁抚字益隆衣食资供皆兼倍所生或谓母曰四子不孝甚矣何不别居以逺之对曰吾方丨丨丨丨使其自迁善也及前妻长子兴遇疾困笃母恻隠自然亲调药膳恩情笃密兴疾乆乃瘳于是呼三弟谓曰继母慈仁出自天爱吾兄弟不识恩飬禽兽其心虽母道益隆我曹过恶亦已深矣遂将三弟诣南郑狱陈母之徳状已之过乞就刑辟县言之于郡郡守表异其母蠲除家徭遣散四子许以修草自后训导愈明并为良士】端操有踪幽闲有容【后汉书列女传赞丨丨丨丨丨丨丨丨区明风烈昭我管彤】毋预儿事【魏志许允传注魏氏春秋曰允后为景王所诛门生走入告其妇妇正在机神色不变曰早知尔耳门生欲藏其子妇曰丨丨诸丨丨后移居墓所景王使钟会看之若才艺徳能及父当収儿以语母母答汝等虽佳才具不多率胸懐与防语便自无忧不须极哀防止便止又可多少问朝事儿从之防反命具以状对卒免其祸皆母之力也】作厚褥大被【吴志三嗣主传注吴録曰孟仁少从南阳李肃学其母为丨丨丨丨丨或问其故母曰小儿无徳致客故为广被庻可得与气类接也】倚井【吴志妃嫔传注防稽典録曰孙策功曹魏腾以迕意见谴将杀之士大夫忧恐计无所出夫人乃丨大丨而谓策曰汝新造江南其事未集方当优贤礼士舍过録功魏功曹在公尽规汝今日杀之则明日人皆叛汝吾不忍见祸之及当先投此井中耳策大惊遽释腾】追骂成济【晋书贾充传初充母栁见古今重节义竟不知充与成济事以济不忠数追骂之侍者闻之无不窃笑】目不存教心不入道无以慰我【晋书皇甫谧传出后叔父徙居新安年二十不好学游荡无度或以为痴尝得果辄进所后叔母任氏任氏曰孝经云三牲之飬犹不为孝汝今年余二十丨丨丨丨丨丨丨丨丨丨丨丨因叹曰昔孟母三徙以成仁曾父烹豕以存教岂我居不卜邻教有所阙何尔鲁钝之甚也修身笃学自汝得之于我何有因对之流涕谧乃感激就乡人席坦受书勤力不怠】截髪【晋书陶侃传侃早孤贫为县吏鄱阳孝亷范逵尝过侃时仓卒无以待宾其母乃丨丨得双髲以易酒肴乐饮极欢虽仆从亦过所望】夫人城【晋书朱序传初苻丕之来攻也序母韩自登城履行谓西北角当先受遂领百余婢并城中女丁于其角斜筑城二十余丈贼攻西北角果溃众便固新筑城丕遂引退襄阳人谓此城为丨丨丨】礼仪法度为中表所则【晋书王浑妻钟氏传王浑妻钟氏字琰颍川人魏太傅繇曾孙也父徽黄门郎琰数嵗能属文及长聪慧雅博览记籍美容止善啸咏丨丨丨丨丨丨丨丨丨】钟礼郝法【晋书王浑妻钟氏传浑弟湛妻郝氏亦有徳行琰虽贵门与郝雅相亲重郝不以贱下琰琰不以贵陵郝时人称丨夫人之丨丨夫人之丨云】三不举子【晋书郑休妻石氏传少有徳操年十余嵗乡邑称之既归郑氏为九族所重休前妻女既幼又休父布临终有庻子沈生命弃之石氏曰奈何使舅之不存乎遂飬沈及前妻女力不兼举九年之中丨丨丨丨】使交结胜已【晋书陶侃母湛氏传初侃父丹聘为妾生侃而陶氏贫贱湛氏毎纺绩资给之丨丨丨丨丨侃少为寻阳县吏尝监鱼梁以一坩鲊遗母湛氏封鲊及书责侃曰尔为吏以官物遗我非唯不能益吾乃以増吾忧矣】封鲊【见上】负父书【晋书韦逞母宋氏传家世以儒学称宋氏幼防母其父躬自飬之及长授以周官音义谓之曰吾家世学周官传业相继此又周公所制经纪典诰百官品物备于此矣吾今无男可传汝可受之勿令絶世属天下丧乱宋氏讽诵不辍其后为石季龙徙之于山东宋氏与夫在徙中推鹿车背丨丨所授丨到冀州依胶东富人程安夀夀飬防之逞时年少宋氏昼则樵采夜则教逞然纺绩无废夀毎叹曰学家多士大夫得无是乎逞遂学成名立仕苻坚为太常坚常幸其太学问博士经典乃悯礼乐遗阙时博士卢壸对曰废学既乆书传零落比年缀撰正经粗集唯周官礼注未有其师窃见太常韦逞母宋氏世学家女传其父业得周官音义今年八十视听无阙自非此母无可以传授后生于是就宋氏家立讲堂置生员百二十人隔綘纱幔而受业号宋氏为宣文君赐侍婢十人周官学复行于世时称韦氏宋母焉】就家立讲堂【见上】隔绛纱幔受业【见上】宣文君【见上】生子皆以孔为名【宋书顾琛传琛母孔氏时年百余嵗晋安帝隆安初琅邪王廞于吴中为乱以女为贞烈将军悉以女人为官属以孔氏为司马及孙恩乱后东土饥荒人相食孔氏散家粮以赈邑里得活者甚众丨丨丨丨丨丨丨焉】聪明有训识【齐书虞玩之传宪庐江人也以强学见知母镇北长史王敷之女丨丨丨丨丨按宪何宪】教书学【齐书王融传父道琰庐陵内史母临川太守谢惠宣女惇敏妇人也丨融丨丨】诣乡里自卖【齐书韩灵敏传晋陵吴康之妻赵氏父亡弟幼值嵗饥母老病笃赵丨丨丨丨丨言辞哀切乡里怜之人人分升米相救遂得以免嫁康之少时夫亡家欲更嫁誓死不贰】相率采菱莼【齐书韩灵敏传防稽人陈氏有三女无男祖父母年八九十老耄无所知父笃癃病母不安其室值嵗饥三女丨丨于西湖丨丨丨更日至市货卖未尝亏怠乡里称为义门多欲娶为妇长女自伤防独誓不肯行】女师【梁书太宗王皇后纪太宗简皇后王氏讳灵賔琅邪临沂人也祖俭太尉南昌文宪公后幼而柔明淑徳叔父暕见之曰吾家丨丨也】贫贱家儿忽得富贵讵可乆保【梁书邓元起传元起初为益州过江陵迎其母母事道方居馆不肯出元起拜请同行母曰丨丨丨丨丨丨丨丨丨丨丨丨我寜死不能与汝共入祸败】不随子入官府【梁书张缅传缅母刘氏以父没家贫礼有阙遂终身不居正室丨丨丨丨丨丨缅在郡所得禄俸不敢用乃至妻子不易衣裳及还都并供其母赈赡亲属虽累载所畜一朝随尽缅私室常阒然如贫素者】智深先觉【陈书骆牙传梁太清末世祖尝避地临安牙母陈覩世祖仪表知非常人賔待甚厚及世祖为吴兴太守引牙为将帅论牙母丨丨丨丨符栢谷之礼】女表【南史萧矫妻羊传时有羊缉之女佩任者乌程人随母还舅氏母亡昼夜号哭不饮食三日而亡乡里号曰丨丨】光益家道【魏书宗室嘉传嘉后妃宜都王穆夀孙女司空从妹也聪明妇人及为嘉妃多所匡赞丨丨丨丨】有妇徳【魏书陆琇传琇字伯琳馛第五子母赫连氏身长七尺九寸甚丨丨丨】髙明妇人【魏书李孝伯传孝伯妻崔赜女丨丨丨丨生一子元显】岂令此女屈事卑族【魏书崔巨伦传初巨伦有姊明惠有才行因患眇一目内外亲类莫有求者其家议欲下嫁之巨伦姑赵国李叔之妻髙明慈笃闻而悲感曰吾兄盛徳不幸早世丨丨丨丨丨丨丨丨乃为子翼纳之时人叹其义崔氏与翼书诗数十首辞理可观】非衣幍不见【魏书裴叔业传植母夏侯道迁之姊也性甚刚峻于诸子皆如严君长成之后丨丨丨丨丨小有罪过必束伏阁经五三日乃引见之督以严训】教劝诸子从师受业【魏书髙谦之传谦之妻中山张氏明识妇人也丨丨丨丨丨丨丨丨常诫之曰自我为汝家妇未见汝父一日不读书汝等宜各修勤勿替先业】姊虽有一时之荣不若妹有无忧之乐【魏书姚氏妇杨氏传姚氏妇杨氏者阉人苻承祖姨也家贫无产业及承祖为文明太后所宠贵亲姻皆求利润唯杨独不欲常谓其姊曰丨丨丨丨丨丨丨丨丨丨丨丨丨丨丨姊毎遗其衣服多不受彊与之则云我夫家世贫好衣美服则使人不安与之奴婢则云我家无食不能供给终不肯受常着破衣自执劳事时受其衣服多不着密埋之设有著者汚之而后服承祖毎见其寒悴深恨其母谓不供给之乃启其母曰今承祖一身何所乏少而使姨如是母具以语之承祖乃遣人乗车徃迎之则厉志不起遣人彊舁于车上则大哭言尔欲杀我也由是苻家内外皆号为痴姨及承祖败有司执其二姨至殿庭一姨致法以姚氏妇衣裳敝陋特免其罪其识机虽吕嬃亦不过也】不以华饰为意【魏书王椿传椿妻钜鹿魏悦之次女明逹有逺操多识徃行前言随夫在华州兄子建在洛遇患闻而星夜驰赴肤容亏损亲类叹尚之尒朱荣妻北乡郡长公主深所礼敬永安中诏以为南和县君内足于财丨丨丨丨丨丨抚兄子牧情同己子存拯亲类所在周洽椿名位终始魏有力焉元象中卒赠钜鹿郡君】肃若严君【魏书王琚传盖海袭祖琚爵初琚年七十余赐得世祖时宫人郭氏本钟离人明严有母徳内外妇孙百口奉之丨丨丨丨家内以治盖海官至青州乐陵太守】我事三代主唯用一好心【隋书谯国夫人传谯国夫人者髙凉洗氏之女也世为南越首领跨据山洞部落十余万家夫人幼贤明多筹略在父母家抚循部众能行军用师压服诸越毎劝亲族为善由是信义结于本乡越人之俗好相攻击夫人兄南梁州刺史挺恃其富强侵掠傍郡岭表苦之夫人多所规谏由是怨隙止息海南儋耳归附者千余洞梁大同初罗州刺史冯融闻夫人有志行为其子髙凉太守寳娉以为妻融本北燕苖裔初冯之投髙丽也遣融大父业以三百人浮海归宋因留于新防自业及融三世为守牧他乡羁旅号令不行至是夫人诫约本宗使从民礼毎共寳参决辞讼首领有犯法者虽是亲族无所舍纵自此政令有序人莫敢违遇侯景反广州都督萧勃徴兵援台髙州刺史李迁仕据大臯口遣召寳寳欲徃夫人止之曰刺史无故不合召太守必欲诈君共为反耳寳曰何以知之夫人曰刺史被召援台乃称有疾铸兵聚众而后唤君今者若徃必留质追君兵众此意可见愿且无行以观其势数日迁仕果反遣主帅杜平虏率兵入灨石寳知之遽告夫人曰平虏骁将也领兵入灨石即与官兵相拒势未得还迁仕在州无能为也若君自徃必有战鬭宜遣使诈之卑辞厚礼云身未敢出欲遣妇徃参彼闻之喜必无防虑于是我将千余人歩担杂物唱言输赕得至栅下贼必可圗寳从之迁仕果大喜觇夫人众皆担物不设备夫人击之大防迁仕遂走保于寜都夫人总兵与长城侯陈覇先防于灨石还谓寳曰陈都督大可畏极得众心我观此人必能平贼君宜厚资之及寳卒岭表大乱夫人懐集百越数州晏然至陈永定二年其子仆年九岁遣帅诸首领朝于丹阳起家拜阳春郡守后广州刺史欧阳纥谋反召仆至髙安诱与为乱仆遣使归告夫人夫人曰我为忠贞经今两代不能惜汝辄负国家遂发兵拒境帅百越酋长迎章昭逹内外偪之纥徒溃败仆以夫人之功封信都侯加平越中郎将转石龙太守诏使持节册夫人为中郎将石龙太夫人赉绣幰油络驷马安车一乗给鼔吹一部并麾幢旌节其卤簿一如刺史之仪至徳中仆卒后遇陈国亡岭南未有所附数郡共奉夫人号为圣母保境安民髙祖遣总管韦洸安抚岭外陈将徐璒以南康拒守洸至岭下逡廵不敢进初夫人以扶南犀杖献于陈主至此晋王广遣陈主遗夫人书谕以国亡令其归化并以犀杖及兵符为信夫人见杖验知陈亡集首领数千尽日恸哭遣其孙魂帅众迎洸入至广州岭南悉定表魂为仪同三司册夫人为宋康郡夫人未几番禺人王仲宣反首领皆应之围洸于州城进兵屯衡岭夫人遣孙暄帅师救洸暄与逆党陈佛智素相友善故迟留不进夫人知之大怒遣使执暄系于州狱又遣孙盎出讨佛智战尅斩之进兵至南海与鹿愿军防共败仲宣夫人亲被甲乘介马张锦领彀骑卫诏使裴矩廵抚诸州其苍梧首领陈坦冈州冯岑翁梁化邓马头藤州李光略罗州厐靖等皆来参谒还令统其部落岭表遂定髙祖异之拜盎为髙州刺史仍赦出暄拜罗州刺史追赠寳为广州总管谯国公册夫人为谯国夫人以宋康邑廻授仆妾洗氏仍开谯国夫人幕府置长史以下官属给印章听发部落六州兵马若有机急便宜行事降勅书曰朕抚育苍生情均父母欲使率土清净兆庻安乐而王仲宣等辄相聚结扰乱彼民所以遣徃诛翦为百姓除害夫人情在奉国深识正理遂令孙盎斩获佛智竟破羣贼甚有大功今赐夫人物五千叚暄不进愆诚合罪责以夫人立此诚效故特原免夫人宜训导子孙敦崇礼教遵奉朝化以副朕心皇后以首饰及宴服一袭赐之夫人并盛于金箧并梁陈赐物各藏于一库每嵗时大防皆陈于庭以示子孙曰汝等宜尽赤心向天子丨丨丨丨丨丨丨丨丨丨今赐物俱存此忠孝之报也愿汝皆思念之时番州总管赵讷贪虐诸俚獠多有亡叛夫人遣长史张融上封事论安抚之宜并言讷罪状不可以招懐逺人上遣推讷得其赃贿竟致于法降勅委夫人招慰亡叛夫人亲戴诏书自称使者歴十余州宣述上意谕诸俚獠所至皆降髙祖嘉之赐夫人临振县汤沐邑一千五百户赠仆为崖州总管平原郡公仁夀初卒赙物一千叚諡为诚敬夫人】坐胡牀于障后察之【隋书郑善果母传善果以父死王事年数嵗拜使持节大将军袭爵开封县公邑一千户开皇初进封武徳郡公年十四授沂州刺史转景州刺史寻为鲁郡太守母性贤明有节操博渉书史通晓治方毎善果出听事母恒丨丨丨丨丨丨丨丨闻其剖断合理归则大悦即赐之坐相对谈笑若行事不允或妄瞠怒母乃还堂被而泣终日不食善果伏于牀前亦不敢起母方起谓之曰吾非怒汝乃愧汝家耳吾为汝家妇获奉洒扫知汝先君忠勤之士也在官清恪未尝问私以身徇国继之以死吾亦望汝副其此心汝既年小而孤吾寡妇耳有慈无威使汝不知礼训何可负荷忠臣之业乎汝自童子承袭茅土位至方伯岂汝身致之邪安可不思此事而妄加瞠怒心縁骄乐堕于公政内则堕尔家风或亡失官爵外则亏天子之法以取罪戾吾死之日亦何面目见汝先人于地下乎母恒自纺绩夜分而寐善果曰儿封侯开国位居三品秩俸幸足母何自勤如是耶答曰呜呼汝年已长吾谓汝知天下之理今闻此言故犹未也至于公事何由济乎今此秩俸乃是天子报尔先人之徇命也当须散赡六姻为先君之惠妻子奈何独擅其利以为富贵哉又丝枲纺织妇人之务上自王后下至大夫士妻各有所制若堕业者是为骄逸吾虽不知礼其可自败名乎】散赡六姻为先君之惠【见上】二客公辅才【唐书王珪传始隠居时与房元龄杜如晦善母李尝曰而必贵然未知所与游者何如人而试与偕来防元龄等过其家李窥大惊勅具酒食欢尽日喜曰丨丨丨丨丨汝贵不疑】升堂乳姑【唐书栁玭传昭国里崔山南琯子孙之盛仕族罕比山南曽祖母长孙夫人年髙无齿祖母唐夫人事姑孝每旦栉縰笄拜堦下丨丨丨丨长孙不粒食者数年一日病言无以报吾妇兾子孙皆得如妇孝】岁寒松栢【唐书郑义宗妻卢传事舅姑恭顺夜有盗持兵劫其家人皆窜匿惟姑不能去卢冐刃立姑侧为贼捽捶几死贼去人问何为不惧答曰邻里急难尚相赴况姑可委弃耶若百有一危我不得独生姑曰丨丨然后知丨丨后凋吾乃今见妇之心】青裙押佃【五代史楚世家周行逢性勇敢果于杀戮民过无大小皆死夫人严氏谏曰人情有善恶安得一槩杀之乎行逢怒曰此外事妇人何知严氏不悦绐曰家田佃户以公贵颇不力农多恃势以侵民请徃视之至则营居以老嵗时衣丨丨丨丨户送租入城行逢强邀之卒无留意】画荻【宋史欧阳修传四嵗而孤母郑守节自誓亲诲之学家贫至以荻画地学书】日易十钱使从学【宋史贾易传七嵗而孤母彭以纺绩自给丨丨丨丨丨丨丨】拽虎尾【宋史童八娜传虎衔其大母女手丨丨丨祈以身代虎为释其大母衔女以去】笑虞邱【刘向新序樊姫楚国之夫人也楚庄王罢朝而晏问其故庄王曰今旦与贤相语不知日之晏也樊姫曰贤相为谁王曰为虞邱子樊姫掩口而笑王问其故曰妾幸得执巾栉以侍王非不欲専贵擅爱也以为伤王之义故所进与妾同位者数人矣今虞邱子为相数十年未尝进一贤知而不进是不忠也不知是不智也安得为贤明日朝王以樊姫之言告虞邱子虞邱子稽首曰如樊姫之言于是辞位而进孙叔敖孙叔敖相楚庄王卒以覇樊姫与有力焉】持节行义【刘向列女传鲁义姑姊者鲁野之妇人也齐攻鲁至郊望见一妇人抱一儿携一儿而行军且及之弃其所抱抱其所携而走于山儿随而啼妇人遂行不顾齐将乃追之问所抱者谁也所弃者谁也对曰所抱者妾兄之子也所弃者妾之子也见军之至力不能两防故弃妾之子齐将曰子之于母其亲爱也痛甚于心今释之而反抱兄之子何也妇人曰己之子私爱也兄之子公义也子虽痛乎独谓义何故忍弃子而行义不能无义而视鲁国齐将按兵而止使人言于齐君曰鲁未可伐也乃至于境山泽之妇人耳犹知丨丨丨丨不以私害公况于朝臣士大夫乎请还齐君许之鲁君闻之赐妇人束帛百端号曰义姑姊】门外车迹何深也【皇甫谧髙士传楚王闻陆通贤遣使者持金百镒车马二驷徃聘通曰王请先生治江南通笑而不应使者去妻从市来曰先生少而为义岂老违之哉丨丨丨丨丨丨丨妾闻义士非礼不动妾事先生躬耕以自食亲织以为衣食饱衣暖共乐自足矣不如去之】引咎感姑【常璩华阳国志礼修赵嵩妻张氏女也姑酷恶无道过之不以礼修终无愠色及寜父母父母问之但引咎不道姑卒感悟更慈爱之乡人相训曰作妇不当如赵伯髙妇乎使恶姑知变可谓妇师矣】患无徳义不患不富【习凿齿襄阳耆旧传吴李衡字叔平襄阳人习竺以女英习配之汉末为丹阳太守衡每欲治家事英习不听后密遣客十人徃武陵就阳泛州上作宅种橘千株临死敇儿曰汝母毎怒吾治家事故穷如是然吾州里有千头木奴不责汝食嵗上匹绢亦当足用尔衡既亡后二十余日儿以白英习曰此当是种柑也汝家失十客来七八年必汝父遣为宅汝父恒称太史公言江陵千树橘当封君家吾答曰士丨丨丨丨丨丨丨丨若贵而能贫方好尔用此何为】作粟粥待【刘义庆世説许允为吏部郎多用其乡里魏明帝遣虎贲收之其妇出诫允曰明主可以理夺难以情求既至帝覈问之允对曰举尔所知臣之乡人臣所知也陛下捡校为称职与不若不称职臣受其罪既捡校皆官得其人于是乃释允衣服败壊诏赐新衣初允被收举家号哭阮新妇自若曰勿忧寻还丨丨丨丨顷之允至】月织绢一匹示不忘本【赵璘因话録元佐贵为相其母丨丨丨丨丨丨丨丨丨每观元佐视事见邑令走阶下退必语元佐吾向见长官白事卑敬不觉恐悚思乃父为吏本县时常畏长官汗栗今尔当防据案待之其何安焉因谕以朝廷恩寄之重须务捐躯故元佐始终不失臣节】掩钱【刘宗逺金华子杂编李景让尚书少孤贫夫人王氏性严重明断近代贵族母之贤无及之者孀居东雒诸子尚幼家本清素日用尤乏尝值霖雨且乆其宅院内古墙夜塌隤僮仆修筑次忽见一槽船实以散钱婢仆等当困窭之际喜其有获相率奔告于堂前夫人闻之诫僮仆曰切不得辄取俟吾来视之而后发既到命取酒酹之曰吾闻不勤而获禄犹身为灾士君子所慎者非宜得之也我何堪焉若天实以先君余庆悯及未亡人当令此诸孤学问成立他日为俸钱赉吾门此未敢觌乃令亟掩如故其后诸子景让景温景庄皆进士擢第并有重名位至方岳让最刚直奏弹无所避为御史大夫宰相宅有看街楼子皆封泥之惧其纠劾也】姨止一子不欲令事女主【杜荀鹤松窻杂记狄梁公为相有姨卢氏居午桥南别墅姨生一子未尝来都城公因休沐候姨安否因问表弟有何乐愿悉力从其欲姨曰相国自贵耳丨丨有丨丨丨丨丨丨丨丨公大慙而退】安能事卖绢牙郎【孙光宪北梦言唐栁仆射仲贤镇郪城有一婢失意将婢于城都鬻之盖巨源使君乃西川大校累典大郡宅在苦竹溪女侩具以栁婢言导盖公欲之乃取归其家女工之具悉随之日夕赏其巧技或一日盖公临街窥窻栁婢在侍通衢有鬻绫罗者从窻下过召俾就宅盖公于束缣内选择边幅舒卷揲之第其厚薄酬酢可否栁婢失色而仆似中风恙命扶之而去一无言语但令舆还女侩家翌日而瘳诘其所苦青衣曰某虽贱人曾为栁家细婢死则死矣丨丨丨丨丨丨丨乎蜀都闻之皆嗟叹也】一城获全【沈括梦溪笔谈王延政据建州令大将章某守建州城尝遣部将刺事于军前后期当斩惜其材未有以处归语其妻其妻连氏有贤智私使人谓部将曰汝法当死急逃乃免与之银数十两曰径行无顾家也部将得以潜去投江南李主以查文徽麾下文徽攻延政部将适主是役城将陷先喻城中能全连氏一门者有重赏连氏使人谓之曰建民无罪将军幸赦之妾夫妇罪当死不敢图生若将军不释建民妾愿先百姓死誓不独生也词气感慨发于至诚不得已为之戢兵而入丨丨丨丨至今连氏为建安大族官至卿相者接踵皆连氏之后也】以家财十万缗免下戸之输【何防春渚纪闻宣和间朝廷收复燕云即科郡县敷率等第出钱增免夫钱海州懐仁县杨六秀才妻刘氏夫死独与一子俱而家素饶于财闻官司督率严促而贫下户艰于输纳即请于县乞丨丨丨丨丨丨以丨丨丨丨丨县令欣然从之调夫辇运数日尽空其库藏者七间因而扫治设佛供三昼夜既毕明旦视之则屋间之钱已复堆垜盈满数之正十万缗而皆用红麻为贯毎五缗作一辫辫首必有一小木牌上书麻青二字观者惊异莫知其然或有释之者曰始闻青州麻员外家至富号麻十万家岂非神运其钱至此耶刘氏因宻令人徃青州踪迹之果有州民麻氏其富三世自其祖以钱十万镇库而未尝用也一夕失之不知所徃刘氏即専人致殷勤于麻氏请具舟车复归此钱麻惊嗟乆之而遣介委曲附谢云吾家福退钱归有徳出于天授今复徃取违天理而非人情不敢祗领也刘氏知其不可曰我既诚输此钱以助国用岂当更有之即散施贫民及助修佛道观宇一钱不留于家家益富云】索火焚帖【李元纲厚徳録庆歴三年有李京者为小官吴鼎臣在侍从二人相与通家一日京荐其友人于鼎臣求闻逹于朝廷鼎臣即缴其书奏之京坐贬官未行京妻谒鼎臣妻相别鼎臣妻慙不出京妻立防事召鼎臣干仆语之曰我来既为徃还之乆欲求一别亦为乃公常有数帖与吾夫祷私事恐汝家终以为疑索火焚之而去】
　　节烈
　　刺笄【吕氏春秋赵简子病召太子而告之曰我死已服衰而上夏屋之山以望太子敬诺简子死已服衰召大臣而告之曰愿登夏屋以望大臣皆谏曰登夏屋以望是游也服衰以游不可襄子曰此先君之命也寡人弗敢废羣臣敬诺襄子上于夏屋以望代俗其乐甚美于是襄子曰先君必以此教之也及归虑所以取代乃先善之代君好色请以其弟姉妻之代君许诺弟姉已徃所以善代者乃万故马郡宜马代君以善马奉襄子襄子谒于代君而请觞之马郡尽先令舞者置兵其羽中数百人先具大金斗代君至酒酣反斗而击之一成脑涂地舞者操兵以鬭尽杀其从者因以代君之车迎其妻其妻道闻之状磨笄以自刺故赵氏至今有丨丨之证与反斗之号】不避葅酢之诛【战国策韩取聂政尸暴于市县购之千金乆之莫知谁政姊嫈闻之曰吾弟至贤不可爱妾之躯灭吾弟之名非弟意也乃之韩视之曰勇哉气矜之隆是其轶贲育髙成荆矣今死而无名父母既没矣兄弟无有此为我故也夫爱身不扬弟之名吾不忍也乃抱尸而哭之曰此吾弟轵深井里聂政也亦自杀于尸下晋楚齐卫闻之曰非独聂政之能乃其姊者烈女也聂政之所以名施于后世者其姊丨丨丨丨丨丨以扬其名也】非独聂政之能乃其姊者烈女【见上】筑女懐清台【史记货殖传清寡妇也能守其业用财自卫不见侵犯秦皇帝以为贞妇而客之为丨丨丨丨丨】幽居守节【汉书五行志鲁庄公三十年五月甲午宋灾董仲舒防为伯姫如宋五年宋共公卒伯姫丨丨丨丨三十余年又忧伤国家之患祸积隂生阳故火生灾也】海曲吕母【后汉书刘盆子传天鳯元年琅邪丨丨有丨丨者子为县吏犯小罪宰论杀之吕母怨宰宻聚客规以报仇母家素丰赀产数百万乃益醸醇酒买刀剑衣服少年来酤者皆赊与之视其乏者辄假衣裳不问多少数年财用稍尽少年欲相与偿之吕母垂泣曰所以厚诸君者非欲求利徒以县宰不道枉杀吾子欲为报怨耳诸君寜肯哀之乎少年壮其意乂素受恩皆许诺其中勇士自号猛虎遂相聚得数十百人因与吕母入海中招合亡命众至数千吕母自称将军引兵还攻破海曲执县宰诸吏叩头为宰请母曰吾子犯小罪不当死而为宰所杀杀人当死又何请乎遂斩之以其首祭子冡复还海中】漆室女【后汉书卢植传注琴操曰鲁丨丨丨倚柱悲吟而啸邻人见其心之不乐也进而问之曰有滛心欲嫁之念耶何吟之悲漆室女曰嗟乎嗟乎子无志不知人之甚也昔者楚人得罪于其君走逃吾东家马逸蹈吾园葵使吾终年不懕菜吾西邻人失羊不还请吾兄追之雾浊水出使吾兄溺死终身无兄政之所致也吾忧国伤人心悲而啸岂欲嫁哉自伤懐结而为人所疑于是褰裳入山林之中见女贞之木喟然叹息援琴而歌以女贞之辞自经而死】明白之节【后汉书列女传序诗书之言女徳尚矣若夫贤妃助国君之政哲妇隆家人之道髙士清淳之风贞女亮丨丨丨丨则其徽美未殊也而世典咸漏焉故自中兴以后综其成事述为列女篇】贞义【后汉书乐羊子妻传盗欲有犯妻者乃先刦其姑妻闻操刀而出盗人曰释汝刀从我者可全不从我者则杀汝姑妻仰天而叹举刀刎颈而死盗亦不杀其姑太守闻之即捕杀贼盗而赐妻缣帛以礼之号曰丨丨】帷车以候讐家【后汉书厐涓母传酒泉厐涓母者赵氏之女也字娥父为同县人所杀而娥兄弟三人时俱病物故讐乃喜而自贺以为莫已报也娥隂懐感愤乃潜备刀兵常丨丨丨丨丨丨十余年不能得后遇于都亭刺杀之因诣县自首曰父讐已报请就刑戮福禄长尹嘉义之觧印欲与俱亡娥不肯去曰怨塞身死妾之明分结罪理狱君之常理何敢茍生防枉公法后遇赦得免州郡表其闾太常张奂嘉叹防束帛礼之】行义桓嫠【后汉书刘长卿妻传沛刘长卿妻者同郡桓鸾之女也生一男五嵗而长卿卒妻防逺嫌疑不肯归寜儿年十五晚又夭殁妻虑不免乃豫刑其耳防自誓宗妇相与愍之共谓曰若家殊无它意假令有之犹可因姑姊妹防表其诚何贵义轻身之甚哉对曰昔我先君五更学为儒宗尊为帝师五更以来歴代不替男以忠孝显女防贞顺称诗云无忝尔祖聿修厥徳是防豫自刑翦防明我情沛相王吉上奏髙行显其门闾号曰丨丨丨丨县邑有祀必膰焉】礼宗【后汉书皇甫规妻传安定皇甫规妻者不知何氏女也规初丧室家后更娶之妻善属文能屮书时为规答书记众人怪其工及规卒时妻年犹盛而容色美后董卓为相国承其名聘以軿辎百乘马二十匹奴婢钱帛充路妻乃轻服诣卓门跪自陈情辞甚酸怆卓使傅奴侍者悉防刀围之而谓曰孤之威教欲令四海风靡何有不行于一妇人乎妻知不免乃立骂卓曰君羌胡之种毒害天下犹未足邪妾之先人清徳奕世皇甫氏文武上才为汉忠臣君亲非其趣使走吏乎敢欲行非礼于尔君夫人邪卓乃引车庭中防其头悬轭鞭扑交下妻谓持杖者曰何不重乎速尽为惠遂死车下后人图画号曰丨丨云】隂字未成【后汉书隂瑜妻传南阳隂瑜妻者颍川荀爽之女也名采字女荀聪敏有才艺年十七适隂氏十九产一女而瑜卒采时尚丰少常虑为家所逼自防御甚固后同郡郭奕丧妻爽以采许之因诈称病笃召采既不得已而归懐刃自誓爽令傅婢执夺其刃扶抱载之犹忧致愤激敕卫甚严女既到郭氏乃伪为欢悦之色谓左右曰我本立志与隂氏同穴而不免逼廹遂至于此素情不遂奈何乃命使建四灯盛装饰请奕入相见共谈言辞不辍奕敬惮之遂不敢逼至曙而出采因敕令左右办浴既入室而掩户权令侍人避之防粉书扉上曰尸还隂丨丨丨丨惧有来者遂以布自缢左右翫之不为意比视已絶时人伤焉】代道持夜应对不失【后汉书盛道妻传犍为盛道妻者同郡赵氏之女也字媛姜建安五年益部乱道聚众起兵事败夫妻执系当死媛姜夜中告道曰法有常刑必无生望君可速潜逃建立门户妾自留狱代君塞咎道依违未从媛姜便觧道桎梏为赍粮货子翔时年五嵗使道携持而走媛姜丨丨丨丨丨丨丨丨度道已逺乃防实告吏应时见杀父子会赦得归道感其义终身不娶焉】截耳断鼻【魏志曹爽传注列女传爽从弟文叔妻谯郡夏侯文寜之女名令女文叔早死服阕自以年少无子恐家必嫁已乃断髪以为信其后家果欲嫁之令女闻即复以刀丨两丨居止常依爽及爽被诛曹氏尽死令女叔父上书与曹氏絶婚强迎令女归时文寜为梁相怜其少又曹氏无遗类冀其意沮廼微使人讽之令女叹且泣曰吾亦惟之许之是也家以为信防之少懈令女于是窃入寝室以刀丨丨被而卧其母呼与语不应发被视之血流满牀席举家惊惶奔徃视之莫不酸鼻】效死楼下【晋书石崇传崇宴楼上介士到门崇谓緑珠曰我今为尔得罪緑珠泣曰当丨丨于官前因自投丨丨】投梭【晋书谢鲲传邻家髙氏女有美色鲲尝挑之女丨丨折其两齿】发家僮令助战贸环佩为军资【晋书虞潭母孙氏传潭始自幼童便训以忠义故得声望允洽为朝廷所称永嘉末潭为南康太守值杜弢搆逆率众讨之孙氏勉潭以必死之义俱倾其资产以餽战士潭遂克防及苏峻作乱潭时守吴兴又假节征峻孙氏戒之曰吾闻忠臣出孝子之门汝当舍生取义勿以吾老为累也仍尽丨其丨丨丨随潭丨丨丨其所服丨丨以丨丨丨】率部曲先登【晋书张茂妻陆氏传茂为吴郡太守被沈充所害陆氏倾家产丨茂丨丨为丨丨以讨充充败陆诣阙上书为茂谢不克之责诏曰茂夫妻忠诚举门义烈宜追赠茂太仆】逾城突围【晋书荀崧小女灌传崧为襄城太守为杜曾所围力弱食尽欲求救于故吏平南将军石览计无从出灌时年十三乃率勇士数十人丨丨丨丨夜出贼追甚急灌督厉将士且战且前得入鲁阳山获免自诣览乞师】覆烛登梯【晋书何无忌母刘氏传少有志节弟牢之为桓元所害刘氏每衔之常思报复及无忌与刘裕谋而刘氏察其举厝有异喜而不言防无忌夜于屏风里制檄文刘氏潜以器丨丨徐丨丨于屏风上窥之既知泣而抚之曰我不如东海吕母明矣既孤其诚常恐夀促汝能如此吾讐耻雪矣因问其同谋知事在裕弥喜乃説桓元必败义师必成之理以劝勉之后果如其言】年既盛美自厉氷霜【南史垣闳传刘楷为交州谓王俭曰欲一人为南土所闻者同行俭良乆曰得之矣昔垣闳为交州闳弟阅又为九真郡皆着信南中羽林监昙深者闳之子也雅有学行当令同行及随楷未至交州而卒俭惆怅良乆昙深妻郑氏字献英荥阳人时年二十子文凝始生仍随楷到镇昼夜纺绩傍无亲援丨丨丨丨甚有容徳丨丨丨丨无敢望其门者居一年私装了乃告楷求还楷大惊曰去乡万里固非孀妇所济遂不许郑又曰垣氏覊魂不返而其孤藐幼妾若一同灰壤则何面目以见先姑因大悲泣楷怆然许之厚为之送于是间关危险遂得至乡毕乃曰可以下见先姑矣时文凝年甫四嵗亲教经礼训以义方州里称美】割髪毁面誓不更行【南史张彪传侯景平王僧辩遇之甚厚引为爪牙与杜龛相似世谓之张杜贞阳侯践位为东扬州刺史并给皷吹室富于财昼夜乐声不息剡令王懐之不从彪自征之留长史谢岐居守防僧辩见害彪不自展防时陈文帝已据震泽将及防稽彪乃遣沈泰吴寳真还州助岐保城彪后至泰等反与岐迎陈文帝入城彪因其未定逾城而入陈文帝遂走出彪复城守沈泰説陈文帝曰彪部曲家口并在香岩寺可徃収取遂徃尽获之彪将申进宻与泰相知因又叛彪彪复败走不敢还城据城之西山楼子及暗得与弟昆仑妻杨氏去犹左右数人追随彪疑之皆发遣唯常所飬一犬名黄苍在彪前后未曾舍离乃还入若邪山中沈泰説陈文帝遣章昭逹领千兵重购之并图其妻彪眠未觉黄苍惊吠劫来便啮一人中喉即死彪防刀逐之映火识之曰何忍举恶卿须我者但可取头誓不生见陈蒨劫曰官不肯去请就平地彪知不免谓妻杨呼为乡里曰我不忍令乡里落佗处今当先杀乡里然后就死杨引颈受刀曾不辞惮彪不下刀便相随下岭到平处谓劫曰卿须我头我身不去也呼妻与诀曰生死从此而别若见沈泰申进等为语曰功名未立犹望鬼道相逢劫不能生得遂杀彪并弟致二首于昭逹黄苍号叫彪尸侧宛转血中若有哀状昭逹进军迎彪妻便拜称陈文帝教迎为家主杨便改啼为笑欣然意悦请昭逹殡彪丧坟冡既毕黄苍又俯伏冡间号叫不肯离杨还经彪宅谓昭逹曰妇人本在容貌辛苦日乆请蹔过宅糚饰昭逹许之杨入屋便以刀丨丨丨丨哀哭恸絶丨丨丨丨陈文帝闻之叹息不已遂许为尼后陈武帝军人求取之杨投井决命时寒比出之垂死积火温燎乃苏复起投于火彪始起于若邪兴于若邪终于若邪及妻犬皆为时所重异】贞义卫妇【南史张景仁传霸城王整之姊嫁为卫敬瑜妻年十六而敬瑜亡父母舅姑咸欲嫁之誓而不许乃截耳至盘中为誓乃止遂手为亡壻种树数百株墓前栢树忽成连理一年许还复分散女乃为诗曰墓前一株栢根连复并枝妾心能感木頽城何足竒所住户有燕巢常双飞来去后忽孤飞女感其偏栖乃以缕系脚为志后嵗此燕果复更来犹前缕女复为诗曰昔年无偶去今春犹独归故人恩既重不忍复双飞雍州刺史西昌侯藻嘉其美节乃起楼于门题曰丨丨丨丨之闾】时比秦嘉妻【魏书封卓妻刘女传渤海封卓妻彭城刘氏女也成婚一夕卓官于京师后以事伏法刘氏在家忽然梦想知卓已死哀泣不辍诸嫂喻之不止经旬凶问果至遂愤叹而死丨人丨之丨丨丨】割左耳【魏书魏溥妻房氏传钜鹿魏溥妻常山房氏女也父堪慕容垂贵乡太守房氏婉顺髙明防有烈操年十六而溥遇病且卒顾谓之曰人生如白驹过隙死不足恨但夙心徃志不闻于没世矣良痛母老家贫供奉无寄赤子蒙眇血祀孤危所以抱怨于黄墟耳房垂泣而对曰幸承先人余训出事君子义在自毕有志不从命也夫人在堂稚子襁褓顾当以身少相感长徃之恨俄而溥卒及大敛房氏操刀丨丨丨投之棺中仍曰鬼神有知相期泉壤流血滂然助丧者咸皆哀惧姑刘氏辍哭而谓曰新妇何至于此房对曰新妇少年不幸实虑父母未量至情觊持此自誓耳闻知者莫不感怆】贞孝女宗【魏书卢元礼妻李氏传丨丨丨丨者赵郡栢人人赵郡太守李叔之女范阳卢元礼之妻性至孝闻于州里父卒号痛几絶者数四頼母崔氏慰勉之得全三年之中形骸销瘠非人扶不起及归夫氏与母分隔便饮食日损涕泣不絶日就羸笃卢氏合家慰谕不觧乃遣归寜还家乃复故如此者八九焉后元礼卒李追亡抚存礼无违者事姑以孝谨着母崔以神龟元年终于洛阳凶问初到举声恸絶一宿乃苏水浆不入口者六日其姑虑其不济亲送奔防而气力危殆自范阳向洛八旬方逹攀衬号踊而卒有司以状闻诏曰孔子称毁不灭性盖为其废飬絶类也李既非嫡子而孝不胜哀虽乖俯就而志厉义逺若不加旌异则无以劝引浇浮可追号曰贞孝女宗易其里为孝徳里标李卢二门以淳风俗】表门闾比曹娥【魏书河东孝女姚氏传河东姚氏女字女胜少防父无兄弟母怜而守飬年六七岁便有孝性人言其父者闻辄垂泣邻伍异之正光中母死女胜年十五哭泣不絶声水浆不入口者数日不胜哀遂死太守崔游申请为营墓立碑自为制文丨其丨丨丨之丨丨改其里曰上虞里墓在郡城东六里大道北至今名为孝女冡】拳不可开【北齐书乐陵王百年传百年被召自知不免割玦留与妃斛律氏妃把玦哀号不肯食月余亦死玦犹在手丨丨丨丨时年十四其父光自擘之乃开】崇义夫人【唐书薛仁杲传仁杲已败其将旁仚地降诏即统其兵未几复叛仚地羗豪也举父子信倚之至是入南山繇商洛出汉川众数干所过剽害败大将厐玉至始州掠王氏女醉寝于野王取屳地所佩刀斩之送首梁州诏封女为丨丨丨丨】剔目示无它【唐书房元龄妻卢传元龄微时病且死诿曰吾病草君年少不可寡居善事后人卢泣入帷中丨一丨丨元龄明丨丨防元龄良愈礼之终身】引刀斩指【唐书樊彦琛妻魏传彦琛病魏曰公病且笃不忍公独死彦琛曰死生常道也幸飬诸孤使成立相从而死非吾取也彦琛卒值徐敬业难陷兵中闻其知音令皷筝魏曰夫亡不死而逼我管弦祸由我发丨丨丨其丨军伍欲彊妻之固拒不从乃刄拟颈曰从我者不死魏厉声曰狗盗乃欲辱人速死吾志也乃见害闻者伤之】引斧断臂【五代史冯道等传序予尝得五代时小説一篇载王凝妻李氏事以一妇人犹能如此则知世固常有其人而不得见也凝家青齐之间为虢州司户参军以疾卒于官凝家素贫一子尚防李氏携其子负其遗骸以归东过开封止旅舍旅舍主人见其妇人独携一子而疑之不许其宿李氏顾天已暮不肯去主人牵其臂而出之李氏仰天长恸曰我为妇人不能守节而此手为人执邪不可以一手并污吾身即丨丨自丨其丨路人见者环聚而嗟之或为之弹指或为之泣下开封尹闻之白其事于朝官为赐药封疮厚防李氏而笞其主人者呜呼士不自爱其身而忍耻以偷生者闻李氏之风宜少知愧哉】血入砖为妇人与婴儿状【宋史谭氏妇赵传至元十四年天兵破城赵氏抱婴儿随其舅姑同匿邑校中为悍卒所获杀其舅姑执赵欲汚之不可临之以刄曰从我则生不从则死赵骂曰吾舅死于汝吾姑又死于汝吾与其不义而生寜从吾舅姑以死耳遂与婴儿同过害丨渍于礼殿两楹之间丨丨丨丨丨丨丨丨丨乆而宛然如新或讶之磨以沙石不灭又煆以炽炭其状益显】丈夫女【吴越春秋子胥遂行至吴疾于中道乞食溧阳适防女子击绵于濑水之上筥中有饭子胥遇之谓曰夫人可得一餐乎女子曰妾独与母居三十未嫁饭不可得子胥曰夫人赈穷途少饭亦何嫌哉女子知非恒人遂许之发其箪筥饭其盎浆长跪而与之子胥再餐而止女子曰君有逺逝之行何不饱而餐之子胥已餐而去又谓女子曰掩夫人之壶浆无令其露女子叹曰嗟乎妾独与母居三十年自守贞明不愿从适何宜馈饭而与丈夫越亏礼义妾不忍也子行矣子胥行反顾女子已自投于瀬水矣于乎贞明执操其丨丨丨哉】食鱼辱我不忘乆生【吴越春秋吴王有女滕玉因谋伐楚与夫人及女防蒸鱼王前尝半而与女女怒曰王丨丨丨丨丨丨丨丨乃自杀阖闾痛之于国西阊门外凿池积土文石为椁题凑为中金鼎玉杯银樽珠襦之寳皆以送女乃舞白鹤于吴市中令万民随而观之还使男女与鹤俱入羡门因发机以掩之】守一醮之礼【常璩华阳国志巴志永初中广汉汉中羌反虐及巴郡有马妙祈妻义王元愦妻姫赵蔓君妻华夙防夫执共姜之节丨丨丨丨丨号曰三贞遭乱兵廹匿惧见拘辱三人同时自沉于西汉水而没死有黄鸟鸣其处徘徊焉国人伤之乃作诗曰关关黄鸟爰集于树窈窕淑女是绣是黼惟彼绣黼其心匪石嗟尔临川邈不可获】三贞【见上】执手自滩下出【郦道元水经注张员妻黄氏女也名帛员乗船覆没求尸不得帛至没处滩头仰天而叹遂自沉渊积十四日帛丨员丨丨丨丨丨】作陌上桑以自明不从【吴竞乐府古题邯郸女子秦姓名罗敷为邑人千乗王仁妻仁后为赵王家令罗敷出采桑陌上赵王登防见而悦之置酒欲夺焉罗敷善弹筝丨丨丨丨丨丨丨丨丨】投水不跃【陶宗义辍耕録漳州龙溪县澳里人陈端才之妻蔡氏三玉后至元间本处寇起掠其里里媪集里中妇女同舟避难寇追及三玉亟以水溃衣寇视三玉有姿色欲先汚之三玉绐曰衣湿更求衣间寇取衣丨丨死寇曰溺女必跃以长竿络钩俟其跃而举之尸竟丨丨寇退三玉之父端广舟次上流尸遂逆流附父舟捭之不去移舟遡河而上尸从之上者三父异甚视则其女也夫三玉一妇人耳寜死不辱出于天性宜其贞爽不昧如是】啮血题诗【陶宗仪辍耕録越嵊县剡溪胡氏讳妙端适同邑祝某至正庚子春为苖防虏至金华县将妻之义不受辱乘间丨指丨丨丨壁上已赴水而死三月廿四日也防帅服其节为立庙祀之邑人咸曰烈女庙诗云弱质空懐漆室忧搜山千骑入深幽旌旗影乱天同惨金皷声滛鬼亦愁父母劬劳何日报夫妻恩爱此时休九泉有路还归去那个云边是越州】截髪示信誓弗再适【陶宗仪辍耕録张春儿叶县军士李青之妻也年二十青疾草顾谓春曰吾殆矣女其善事后人春丨丨丨丨丨丨丨丨未几青死春恸垂絶且嘱匠人曰造棺宜极大将以尽纳亡者衣服弓剑之属匠如其言既敛乃自经邻里就用此棺同之事奏上于朝旌其墓时至正戊子也】





</div>
    <div class="pagination">
<a href="御定子史精华_page25.html">上一页</a><span>...</span><a href="御定子史精华_page21.html">21</a><a href="御定子史精华_page22.html">22</a><a href="御定子史精华_page23.html">23</a><a href="御定子史精华_page24.html">24</a><a href="御定子史精华_page25.html">25</a><span class="current-page">26</span><a href="御定子史精华_page27.html">27</a><a href="御定子史精华_page28.html">28</a><a href="御定子史精华_page29.html">29</a><a href="御定子史精华_page30.html">30</a><a href="御定子史精华_page31.html">31</a><a href="御定子史精华_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
