<!DOCTYPE html>
<html>
<head>
    <meta charset="UTF-8">
    <title>天中记 - 第 65 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 65 页/共 201 页</h1>
    <div class="content">　　三为粲恭王游于泾上宻康公从有三女奔之其母曰必致之于王夫兽三为羣人三为众女三为粲夫粲美之物也众以美物归女而何徳以堪之王犹不堪况尔小丑康公弗献一年王防密【国语】
　　目送宋华父督见孔父之妻于路目逆而送之曰美而艳因攻孔氏杀孔父而取其妻公怒督惧遂弑殇公君子以督为有无君之心而后动于恶
　　骊姫骊姫者国色也【公羊传】晋献公伐骊戎克之获骊姫以归有宠立以为夫人史苏告大夫曰夫有男戎必有女戎如其色必授之情从其恶心必败国且深乱乱必自女戎君子曰知难本矣【国语】毛嫱丽姫人之所美也鱼见之深入鸟见之髙飞麋鹿见之决骤丽之姫艾封人之子也【庄子】昔秦穆公与晋献公共伐丽戎之国得美女一玉环二秦取环而晋取女即丽戎国艾地守封彊人之女也【成公英】丽姫崔本作西施
　　破舌献公欲伐虢而惮舟之侨存荀息曰周书有言美女破舌乃遗之女乐以乱其政舟之侨諌而不聴遂去因而伐郭遂破之【国防】内美人而虞虢亡晋献公伐虞虢乃遗之屈产之乗垂棘之璧女乐六以荣其意而乱其政【韩内储】
　　南威晋文公得南之威三日不聴朝遂推南之威而逺之曰后世必有以色亡其国者【魏防】
　　三少陈灵公与孔宁仪行父通于夏姫皆其衵服以戯于朝泄冶諌曰公卿宣滛民无効焉且闻不令君其纳之公告二子二子遂杀泄冶【宣九】灵公与孔寜仪行父饮酒于夏氏公谓行父曰徴舒似女对曰亦似君徴舒病之公出自其厩射而杀之二子奔楚【宣十一】楚之讨陈夏氏也庄王欲纳夏姫申公巫臣曰不可君召诸候以讨罪也今纳夏姫贪其色也贪色为滛滛为大罚君其图之王乃止子反欲取之巫臣曰是不祥人也是天子蛮杀御叔弑灵侯戮夏南出孔仪防陈国何不祥如是天下多美妇人何必是子反乃止王以予连尹襄老襄老死其子黒要烝焉巫臣以夏姫行遂奔晋【成二】子反怨之后与子重杀巫臣之家【成七】夏姫内挟伎术老而复壮三为王后七为夫人九为寡妇春秋之初有晋楚之谚曰夏姫得道鸡皮三少【宇文士及妆防记】
　　尤物叔尚欲娶于申公巫臣氏【夏姫女】其母曰子灵之妻杀三夫一君一子而亡一国两卿矣可无惩乎吾闻之甚美必有甚恶是郑穆少妃姚子之子子貉之妺也子貉早死无后而天钟美于是将必以是大有败也且三代之亡共其之废皆是物也女何以为哉夫有尤物足以移人茍非徳义则必有祸叔尚惧不敢取平公强使取之生伯石狼子野心竟防羊舌氏【昭二十八】
　　西施越王以呉王滛而好色大夫种乃使相者国中得苎萝山鬻薪之女曰西施郑旦餙以罗谷教以容歩习于土城临于都巷三年学服而献于呉乃使相国范蠡进之【呉越】越谋防呉有美女二人一名夷光二名明【即西施郑旦之别名】以贡于呉呉防以椒华之房贯防珠为帘幌朝下以蔽景夕卷以待月二人当轩并坐理镜靓妆于珠幌之内窃窥者莫不动心惊魂谓之神人矣乃嗟而目之若双鸾之在轻雾沚水之漾芙蕖呉王妖惑怠于国政及越兵入国乃抱二女以逃呉苑越军乱入见二女在树下皆言神女望而不敢侵【拾遗记】西施越之美女欲见者先输金钱一文【孟子注防】曼颊皓齿形姱骨佳不待粉芳泽而性可悦者西施阳文也【淮修务】西施之沈其美也【墨子】嘉兴县南有女儿亭勾践令范蠡取西施以献夫差西施于路与范蠡潜通三年始达于呉遂生一子至此亭其子一嵗能言因名女儿亭越絶书云西施亡呉国后复归范蠡因泛五湖而云【唐陆广防呉地记】西施山下有浣沙石【十道志】西施自窥于井不恃其美犹佐汤沐尧舜自窥于世不恃其美犹湏才徳况中庸而距諌嫫母自窥于井以为媚于西施桀纣自窥于世以为贤于尧舜【阚子】鲁仲连谓孟尝君曰君后宫十妃皆衣缟纻食梁肉岂毛廧先施哉【国防】使先施阳文呉娃予之徒嬿服而御【七发】庄齐物厉与西施司马云夏姫误
　　毛嫱毛嫱西施天下之美人也盛怨气于面不能以为可好【管子小称】毛嫱西施天下之至姱也衣以皮褐则见者皆走易以则行者皆止【慎子】
　　国色天子诛邾娄顔而立其弟叔术顔夫人者妪盈女也国色也其言曰有能为我杀杀顔者吾为其妻叔术为之杀杀顔者而以为妻【公羊昭三十一】
　　闾娵鲁君举觥于梁惠王曰左白台而右闾湏南威之美也【魏防】闾娵子奢莫之媒也【荀佹诗】孙子赋闾姝子奢草之媒兮【楚防】谓闾娵为丑恶【骚七谏】陇防与孟娵同宫【哀时命】后语作明娵集韵引荀子闾娶子奢
　　王质燕昭王即位二年广延国来献善舞者二人一名旋娟一名提谟竝玉质凝肤体轻气馥绰约而窈窕絶古无伦或行无迹影或积年不饥昭王处以锦绡华幄饮以瓀珉之膏饴以丹泉之粟【拾遗记】
　　苕荣赵武灵王逰大陵梦见防女鼓琴【后语作瑟】而歌诗曰美人荧荧兮顔若苕之荣命乎命乎曽无我嬴异日王饮酒乐数言所梦想见其状呉广闻之因夫人而内其女娃嬴孟姚也孟姚有宠于王【史记】
　　朝云楚襄王逰云梦望朝云之馆上有云气宋玉曰昔先王【懐】逰髙唐怠而昼寝梦一妇人暧乎若云皦乎若星将行未至如浮如倾对曰我赤帝季女名曰瑶【姚】姫未行而防塟于巫山之阳精魂为草实为灵芝所谓巫山之女髙唐之姫王因幸之去而辞曰妾在巫山之阳髙丘之咀旦为行云暮为行雨朝朝暮暮阳防之下且朝视之果如其言故为立庙号曰朝云【襄阳耆旧传】
　　东家登徒子以好色短宋玉于楚王宋玉曰天下之佳人莫若臣里东家之子东家之子増之一分则太长减之一分则太短着粉则太白施朱则太赤眉如翠羽肌如白雪腰如束素齿如含具嫣然一笑惑阳城迷下蔡【宋玉赋】
　　粉白黛黒张仪之楚见楚王曰彼郑周之女粉白黛黒立于衢闾之间非知而见之者以为神王曰楚僻陋之国寡人未见中国之女如此其美乃资以珠玉南后郑防闻之大恐令人谓张子曰闻君将之晋有金十斤请供蒭秣长子请王之王召南后郑防而之张子再拜曰仪有死罪仪行天下遍矣未尝见人如此其美面仪言得美人是欺王也王曰吾固以为天下莫若两人也【秦防】
　　犀角偃月隂姫与江姫争为后司马喜为隂姫乃谓赵王曰臣闻赵天下善为音佳丽人之所出也今至境入都邑容貌顔色殊无佳丽好美者臣未尝见人如山中隂姫者也不知者时以为神人若其眉目凖额权衡犀角偃月乃帝王之后非诸侯之姫也赵王大悦欲请之司马喜归谓中山君曰赵王非贤主也乃欲请隂姫王宜立以为后以絶赵王之意中山君遂立为后【上】中相楚考烈王相春申君吏李园园女弟女环谓园曰我闻王老无嗣可见我于春申君我欲假于春申君我得见于春申君径得见于王矣园曰春申君贵人也千里之佐吾何托敢言女环曰即不见我汝求谒于春申君才人告逺道客请归待之彼必问汝汝家何等逺道客者因对曰园有女弟鲁相闻之使使者来求之园才人使告园者彼必有间汝女弟何能对曰能鼓者读书通一经故彼必见我园曰诺明日辞春申君才人有逺道客请归待之春申君果问汝家何等逺道客对曰园有女弟鲁相闻之使使求之春申君曰何能对曰能鼓音读书通一经春申君曰可得见乎明日使待于离亭园曰诺既归告女环曰吾辞于春申君许我明日夕待于离亭女环曰园冝先供待之春申君到园驰人呼女环到黄昏女环至大纵酒女环鼓琴曲未终春申君大悦留宿明日女环谓春申君曰妾闻王老无嗣属邦于君君外滛不顾政事使王闻之君上负于王使妾致下负于夫人为之柰何无泄此口君召而戒之春申君以告官属莫有闻滛女也皆曰诺与女环通未终月女环谓春申君曰妾闻王老无嗣今懐君子以一月矣见妾于王幸产子男君即王公也而何为佐乎君戒念之五日而道之邦中有好女中相可属嗣者烈王曰诺即召之烈王悦取之十月产子男是为□王【越絶书】
　　画像齐王起九重之防募国中有画者赐之钱狂卒敬君常居饥寒妻端正敬君工画贪赐画防去家日乆思念其妻遂画其像向之嘻笑旁人赡见之以白王王即设酒与敬君相乐谓敬君曰国中献女无好者以钱百万请妻可乎不者杀汝敬君慞惶聴许【説】
　　图形或曰【陈平】为帝解平城之围其事秘而不子知之乎曰城平使画工图美女形间遣人遗阏氏云汉有好丽美女其容貌天下无有今皇帝困厄已驰使归迎取欲进于单于单于见此人必大好爱之爱之则阏氏日不逺踈不如及其未到令汉得脱去去亦不持女来矣阏氏妇女有妬媔之性恐汉女美夺已宠因谓单于曰汉天子亦有神灵得有地非能有也于是开其一角得突出以计鄙秘不也【桓谭新论汉书音义】
　　金屋贮长公主嫖有主欲与太子婚后长主还宫武帝数嵗主抱置膝上问曰儿欲得妇否主指左右长御百余人皆云不用指其女曰阿娇好否笑对曰好若得阿娇作妇当作金屋贮之长主大悦乃若要上遂成婚焉【汉武故事】万花谷作景帝问儿欲得妇误
　　自痛不如尹夫人邢夫人同时并幸武帝有诏不得相见尹夫人自请武帝愿见邢夫人帝许之即令他夫人餙从御者数十人为邢夫人来前尹夫人前见之曰此非邢夫人身也帝曰何以言之对曰覩其身貌形状不足以当人主矣于是帝乃诏使邢夫人衣故衣独身来前尹夫人望见之曰此真是也于是乃低头俛而泣自痛其不知也【史外戚世家】
　　絶世李延年性知音善歌舞侍武帝起舞歌曰北方有佳人絶世而独立一顾倾人城再顾倾人国寜不知倾城与倾国佳人难再得上叹息曰善世岂有此人乎平阳主因言延年有女弟上乃召见之实妙丽善舞由是得幸李夫人蚤卒上怜闵焉图画其形于甘泉宫【汉书】丽娟武帝所幸宫人名丽娟年十四玉肤柔软吹气胜兰不欲衣缨拂之恐体痕也每歌李延年和之于长生殿唱风之曲庭中花皆飜落置丽娟于明离之帐恐尘垢汚其体也帝常以衣带系丽娟之闭于重幕之中恐随风而去也丽娟以琥珀为佩置衣裾里不使人知乃言骨节自鸣相与为神恠也【洞冥记】
　　赵飞燕世祖杨霓拂翳皮轩记鼓汾河而祠祀后土登甘泉而祭昊天奉常献仪谓之大驾车千乗而骑万匹以幸姫赵飞燕置属车间豹尾中【晋舆服志】
　　燕赵上起明光宫发燕赵美女二千人充之率取十五以上二十以下年满三十者出嫁凡诸宫美人选二百人常从行郡国载之后车舆上同辇者十六人员数恒使满皆自然美丽不使粉白黛黒侍尚衣轩者亦如之【汉武故事】
　　玉女武帝在甘泉宫有玉女防常与帝围棊相娯女丰姿端正帝宻悦乃逼之玉女因吐帝面而去遂病疮经年故汉书云避暑甘泉宫此其时也【幽明録】
　　脸若芙蓉卓文君姣好眉色如望逺山脸际常若芙蓉肌肤柔滑如脂十七而寡为人放诞风流故悦司马长卿之才而越礼焉长卿素有消渇疾及还成都悦文君之色遂以发痼疾乃作美人赋欲以自刺而终不能改卒以此疾至死文君为诔传于世【西京杂记】
　　昭君元帝宫人既多乃令画工图之欲有呼者輙披图召之其中常者皆行货赂王明君姿容甚丽志不茍求工遂毁为其状后匈奴来和求美女于汉帝帝以明君充行【世説】及去召见貌为后宫第一善应对举止闲雅帝悔之而名籍已定帝重信于外国故不复更人乃穷案其事画工皆弃市【西京杂记】文頴曰昭君本蜀郡秭归人也琴操曰昭君者齐国王穰女也年十七仪形絶丽以节闻国中长者求之者王皆不许乃献元帝石季伦曰昭以触文帝讳故改为明【世説】钱萧娘昭君汉云早信丹青巧重货洛阳师千金买蟾鬓百万写蛾眉【松杂録】飞燕合徳冯万金善歌世事江都王王孙女嫁江都赵曼万金又是曼因与主通曼有疾不能近妇人主有身恐乃称疾一产二女归于万金长曰宜主次曰合徳冐姓赵氏宜主聪敏家有彭祖方脉之事善行气防长而纎腻举止翩然谓之飞燕帝幸之曰丰若有余柔若无骨迁延谦畏若逺若近礼义人也合徳美容体肤滑出浴不濡善音词轻缓可聴新沐膏九廽沉水香为巻髪号新兴髻为薄眉号逺山黛施小朱号慵来妆左右啧啧嗟赏淖夫人在帝后唾曰此祸水也防火必矣既进帝大悦以辅属体无所不靡谓为温柔乡谓樊嬺曰吾老是乡矣不能效武帝求白云乡也【飞燕外传】
　　体无轸粟飞燕初居贫与妺合徳共被尝通邻人羽林射鸟者夜露雪立闭息顺气体无轸粟射鸟者以为神仙【上】
　　唾花飞燕与其妺婕妤坐后误唾其防合徳曰姊唾染人绀碧正似石上花假令尚方为之未必能若此衣之华乃号石华广防【上】
　　体香赵后浴五蕴七香汤踞通香沉水坐燎降神百蕴香婕妤浴荳汤露花百英粉帝尝私语樊嬺曰后虽有异香不若婕妤体自香也【上】
　　昭阳赵飞燕为皇后其女弟在昭阳殿遗飞燕书曰今日嘉辰防姊懋膺洪册谨上禭三十五条以陈踊跃之心【西京杂记】后立后宠少衰而弟絶幸为昭仪居昭阳舍【汉书】妖态梁翼妻孙夀色美而善为妖态作愁眉啼妆堕马髻折腰歩龋齿笑以为媚惑【后汉】
　　身推鹿车赵喜与友人韩仲伯欲入武関仲伯以其妇有姿色恐有强暴者而已受其害欲弃之喜责怒仲伯以泥涂其妇面载以鹿车身自推每逢贼輙为求哀言其病遂脱【东观汉记】
　　惠而有色魏甄后惠而有色先为袁熈妻甚获宠曹公之屠邺也令疾召甄左右白五官中郎已将去公曰今年破贼正为奴【世説】建安中袁绍为中子熈娶甄会女绍死熈出在幽州甄留侍姑及邺城破五官将从而入绍舍【魏畧】见妇人被髪垢面垂涕立绍妻刘后文帝问知是熈妻使令揽髪以防拭面姿貌絶伦既过刘谓甄曰不复死矣遂纳之有宠【世语】五官将纳熈妻也孔融与曹公书曰武王伐纣以妲己赐周公太祖以融博学真谓书所记后见融问之对曰以今度古想其然也【魏氏春秋】感甄记曰魏东阿王汉末求甄逸女既不遂太祖囬与五官中郎将植殊不平昼思夜想废寝与食黄初中入朝帝示植甄后玉镂金带枕植见之不觉泣下时已为郭后防死帝意亦寻悟因令太子留宴饮仍以枕赉植植还度轘辕少许时将息洛水上思甄后忽见女来自云我本托心君王其心不遂此枕是我在家时从嫁前与五官中郎将今与君王遂用荐枕席懽情交集岂常辞能具为郭后以糠塞口今被髪羞将此形貌重覩君王尔言讫遂不复见所在遣人献珠于王王荅以玉佩悲喜不能自胜遂作感甄赋后明帝见之改为洛神赋得妾杀子建安二年春正月曹操征张绣绣防其季弟济妻国色也操以妾为绣由是媒叛袭操七军大败之杀其二子【袁宏后纪】国志绣济族子
　　鍼神魏文帝所爱美人姓薛名云芸常山人也芸年十七容貌絶世时文帝选良家子入宫灵芸别父母歔欷累日泪下沾衣至升车就路之时以玉唾壶承泪壶郎如红色及至京师壶中之泪凝如血色矣帝改灵芸之名曰夜来来妙于鍼工虽处深帷重幄之内不用灯烛裁制立成非夜来缝制帝则不服宫中号为鍼神【拾遗记】四絶文帝宫人絶所爱者有莫琼树薛夜来田尚衣段巧笑四人日夕在侧琼树乃制蝉鬓缥如蝉状故曰蝉鬓巧笑始以锦衣丝履作紫粉拂面尚衣能歌舞夜来善为衣裳一时冠絶【古今注】
　　绛树今之妙舞莫巧于綘树清歌莫激于宋臈【文帝与文钦书】神女呉主潘夫人父坐法夫人输入织室容态少俦为江东絶色同幽者百余人谓夫人为神女敬而逺之有司闻于呉主使图其容貌夫人忧戚不食减瘦改形工人冩之以进呉主见而喜悦以虎魄如意抚按嗟曰此神女也愁貌尚能惑人况在懽乐乃命雕轮就织室纳于后宫果以姿色见宠
　　四姫孙亮作琉璃屏风甚薄而莹澈每于月下清夜舒之常与爱姫四人皆振古絶色一名朝姝二名丽居三名防华四名洛珍
　　刻像孙皓以张布女为美人有宠皓问曰汝父所在荅曰贼以杀之皓大怒棒杀之后思其顔色使巧工刻木作美人形像恒置座侧问左右布复有女否荅曰布大女适故衞尉冯朝子纯即夺纯妻入宫大有宠拜为左夫人昼夜与夫人房宴不聴朝政防夫人死皓哀愍思念葬于苑中大作使工匠刻栢作木人内中以为兵衞【江表传】
　　神伤荀常以妇人才智不足论自宜以色为主骠骑将军曹洪女有色于是聘焉容服帷帐甚丽専房燕婉歴年后妇病亡未殡嘏往喭不哭而神伤虾问曰妇人才色并茂为难子之聘也遗才存色非难遇也何哀之甚曰佳人难再得顾逝者不能有倾城之异然未可易遇也痛悼不能已已嵗余亦亡【世説】
　　光丽韩夀美姿容贾充辟以为掾充每聚防贾女于青璅中看见夀説之恒懐存想光丽艳逸端美絶伦夀闻之心动遂请婢潜修音问及其往宿夀蹻捷絶人逾墙而入家中莫知自是充觉女盛自拂拭説畼有异于常后防诸吏闻夀有竒香之气是外国所贡一箸人则歴月不歇充计武帝唯赐已及陈骞余家无此香疑夀与女通而垣墙重宻门阁急峻何由得尔乃托言有盗令人墙使反曰其余无异唯东北角如有人迹而墙髙非人所逾充乃取女左右婢考问即以状对充秘之以女妻夀【别传】郭子谓与韩夀通者乃是陈骞女即以妻夀之未婚而女亡夀因娶贾氏故世因是充女晋诸公賛曰夀字徳真敦家风性忠厚岂有若斯之事诸书无闻唯见世説自未可信【注】骞弟与其子兴兴忿争遂説骞子女秽行骞表徙弟以此获讥于世【晋书】
　　章丹陈珠夏统从父祀先人迎女巫章丹陈珠二人并有国色庄服甚丽善歌舞又能隠形匿影吞刀吐火统破藩而走归责诸人曰昔滛乱之俗兴衞文公为之悲惋防蝀之气见君子尚不敢指季桓纳齐女仲尼载驰而退子路见夏南愤恚而忼忾吾常恨不得顿叔向之头防华父之眼柰何诸君迎此妖物夜与游戯放傲逸之情纵奢滛之行乱男女之体破贞髙之节何也遂隠床上被髪而卧不复言【上】
　　六刘刘聪使大鸿胪李拜太保刘殷二女为左右贵嫔长曰英字丽芳次曰娥字丽华又纳殷孙女四人为贵人谓曰此女軰皆姿色絶世女【阙】　　且太保馆朕实自不同曰太保裔自有周与【阙】　　　聪大晤赐黄金六十斤于是六刘之宠
　　二靳刘聪如中防军靳凖第遂纳其二女为左右贵嫔大曰月光小曰月华皆国色也数月立月光为皇后靳氏有滛秽之行陈元达奏之聪废靳靳慙恚自杀门薛张天锡疾笃门薛二姫并有国色天锡谓曰吾死之后汝二人岂可更为他妻皆曰尊若不讳请効死尊前誓无他志二人自杀天疾瘳追悼二姫以夫人礼【续帝王世説】
　　陈琬晋元兴末魏郡民陈氏女名琬家在查浦年十六饥疫之嵗父母相继死没唯有一兄佣赁自活女容色甚艳隣中士庶见其贫弱竟以金帛招要之女力操贞气未尝有许后直卢循之乱贼众将加凌逼女厉然不廽遂以被害【祖冲之述异记】
　　化生邢峦在汉中时掠良人为奴婢卢防与峦有隙与元晖计令崔亮劾之峦惧乃以汉中所得巴西太守厐景民女化生等二十余口与晖化生等数人竒色也晖大悦乃背防为峦言于世宗遂得不坐【魏书五十三】
　　美人石梁石灵寳本余姚人寓居武康生女有姿容北齐始安王遥光纳焉遥光败入东昏宫建康城平为武帝采女生元帝为脩容赐姓阮氏拜其父为朝请时人因名其所居之溪曰阮公溪溪中有大青石曰美人石【南史西呉里语】
　　重台莲梁呉兴苏氏女尝于霅溪西南岸遇道士以小遗已光彩五色曰三年有徴苏适章景明生女名要儿为陈覇先后因名其地曰贵泾浦又曰章浦其中生重台莲花识者云主出美人后果生后后生紫光照室因失所在后少聪慧美容仪手长五寸色竝红白每有朞功之服则一先折【陈书呉兴志】
　　光彩照映陈后主张贵妃名丽华髪长七尺防黒如漆其光可鉴特聪慧有神彩进止闲雅容色端丽每瞻视眄睐光彩益目照映左右【陈书】
　　司花女长安贡御车女袁寳儿年十五腰肢纎堕騃情多态帝宠爱之特厚时洛阳进合迎辇花帝命寳儿持之号曰司花女【陏遗録】
　　秀色一日帝将登风舸凭殿脚女呉绛仙肩喜其柔丽不与羣辈齿爱之甚乆不移歩綘仙善画长蛾眉帝色不自禁由是殿脚女争効为长蛾眉帝海倚帘视綘仙移时不去顾内谒者云古人言秀色若可飡如綘仙真可疗饥矣时越溪进耀光绫帝独赐司花女洎綘仙他姫莫预也殿脚女自至广陵悉用备月观行宫由是綘仙不得亲侍寝殿有即将自州宣事廽献合欢水果一器帝命小黄门以一双骑驰赐綘仙遇马急摇解綘仙拜赐因附红牋小简上进曰驲骑双果君王宠念深寜知辞帝里无复合欢心帝省章不悦顾黄门曰綘仙如何来辞何怨之深也黄门言其故帝曰綘仙不独貌可观诗意深切乃女相如也何谢左贵嫔乎【上】来梦儿帝自达广陵沉湎失度每睡湏摇顿四体方就一梦侍儿韩俊娥尤得帝意每寝必召令振耸支节然后成寝别赐名为来梦儿他日萧后诬罪去之帝一日登迷楼忆之题云黯黯愁侵骨绵绵病欲成湏知刘岳鬓强半为多情
　　饮乳侯君集既诛録其家得二美人容色絶代太宗问其状曰自尔已来常食人乳而不饭又君集之破髙昌得金簟二甚精御府所无亦隠而不献至时并得焉【陏唐嘉话】
　　花鸟使天寳中天下无事选六宫风流艳态者名花鸟使主宴【载】
　　素面朝天宗妃杨太真姿质豊艶知筭过人每倩盼承迎动移上意【旧书】有姊三人皆豊硕脩整工于谑浪巧防防趣每入宫中移晷方出宗并封国夫人之号长曰大姨封韩国三姨封虢国八姨封秦国同日拜命皆月给钱十万为脂粉之资然虢国不施妆粉自衒美艶常素面朝天当时杜甫有诗云虢国夫人承主恩平明上马入宫门却嫌脂粉涴顔色淡扫娥眉朝至尊【杨妃外传】明秀梅妃善属文自比谢女淡妆雅服而姿态明秀笔不可描画明皇大见宠幸长安大内大明兴庆三宫东都大内上阳两宫几四万人自得妃视如尘土宫中亦自以为不及【梅妃传】
　　秀曼都雅韩为汴帅恶李光顔力战隂图挠屈遂举大梁城求得一美妇人教以歌舞弦管六博之艺餙之以珠翠金玉衣服之具计费数百万命使者送遗光顔翼一见悦惑而怠于军政也诘朝光顔乃大宴军士命使者进妓之至秀曼都雅殆非人间所有一军惊视光顔乃谓来使曰令公怜我乆离室家舍美妓见赠诚有以荷徳也然今战卒皆负妻子蹈白刃光顔柰何独以好色为乐因涕泣鸣咽厚酬来使俾领其妓自席上而廽【旧书】
　　飞鸾轻鳯寳厯二年浙东国贡舞女二人一曰飞鸾一曰轻鳯脩眉黟首兰气融冶冬不纩衣夏不汗軆上琢玉芙蓉以为二女歌舞台每歌声发如鸾鳯之音及观于庭际舞态艳逸更非人间所有每歌罢上令内人藏之金屋寳帐盖恐风日所侵故也由是宫中语曰寳帐香重重一双红芙蓉【杜阳杂编】
　　絶色毕诚宣宗恩顾特异许以为相令孤绹所忌连徙之镇皆绹缓其入相之谋也诚思有以结绹在北门得絶色非人所有者盛餙珠翠専使献绹绹一见心为之动谓其子曰尤物必害人毕太原于吾无分今以是饵吾将倾吾家族也一见立反之使人不敢将囬驿候诚意诚又沥血书输啓事于绹绹终不纳乃命吏货之东头医李伯伯所狎昵者以钱七十万致于家乃舍上堂坐之伯执贱伇以事之逾月尽得其欢心焉乃进于上上见大惑之宠冠六宫伯烧伏火丹进以市恩睾上疮疾作伯之罪也懿宗即位与山人王岳道士卢仙芝俱弃市【东观奏记】
　　窅娘李后主宫嫔窅娘纎丽善舞后主作金莲六六尺作品色瑞莲令窅娘以帛纆脚令纎小屈上作新月状素袜舞莲中囬旋有凌云态齐镐诗云莲中花更好云里月常新因窅娘作也自是人皆効之【道山青话】
　　颦笑后主保仪黄氏容态华丽冠絶当世顾眄颦笑无不妍姣其书学伎能皆出于天性【南唐书】
　　花蕋夫人费氏蜀之青城人以才色入蜀宫后主嬖之号花蕋夫人效王建作宫词百首国亡入备后宫宋祖闻之召使陈诗诵其国亡诗云君王城上竪旗妾在深宫那得知十四万人齐解甲寜无一介是男儿祖悦盖蜀兵十四万而王师才数万尔【后山诗话】花蕋夫人入宫太祖幸之晋王諌为未黜一日与宋祖猎于园中射杀之【鐡围山丛谈】
　　琼仙南汉刘鋹才人名卢琼仙【五国故事】
　　花不如完顔亮侍寝妃花不如者长安贫家女慧丽专亮宠凢打毬纵猎出入无不从之亮死亦被杀【采石州毙亮托】
　　青琴青琴妃之徒絶殊离俗冶闲都靓庄刻餙便嬛繛约【上林赋】南部青琴姣冶之极而必俟盛餙以増丽囬赐防夏虽天才隽朗而实湏坟诰以广智【抱朴】
　　丑丈夫
　　丑耗土之人丑【家语】仳媒□□防噅睢颏顝防丑也【广推】
　　异貌伏羲牛首女娲蛇躯臯陶鸟喙孔子牛唇【后汉周蔡传注】顔恶禹长颈鸟啄面目顔色亦恶矣天下独贤之【尸子】蔑丑男鬷蔑丑女钟离泰【束晳发蒙记】法琳云阳文与鬷蔑争丽孟陬与陇亷兢妍【广英集】
　　他鲁哀公问仲尼曰衞有恶人焉曰哀骀他丈夫之与处者思而不能去也妇人见之请于父母曰与人为妻寜为天子妾者十数而未止也是必有以异乎人也寡人召而观之果以恶骇天下【庄子徳充符】
　　鲁恶鲁有恶者其父出而见啇咄反而告其邻曰啇咄不若吾子矣且其子至恶也啇咄至美也彼以至美不如至恶尤乎爱也【吕去尤】
　　雠糜陈有恶人焉曰敦洽雠糜雄颡广顔色如浃頳垂眼临鼻长肘而短陈侯见而甚説之外使治其国内使制其身楚合诸侯陈侯病不能往使敦洽雠糜往谢焉楚王恠其名而先见之客有进状有恶其名言有恶状楚王怒合大夫而告之曰陈侯不知其不可使是不知也知而使之是侮也侮且不智不可不攻也兴师伐陈三月然后防恶足以骇人言足以防国而友之是于陈侯而无上也至于亡而友不衰【上遇合】
　　支离支离防者頥隠于齐肩髙于顶防撮指天五管在上两髀为胁【庄人间世】闉跂支离无脤説衞灵公灵公説之而视全人其脰肩肩瓮防大瘿【上徳充符】
　　不相唐举相蔡泽曰先生曷鼻臣肩魋顔蹙齃膝挛吾闻圣人不相殆先生乎【史】史秦相蔡泽敛頥折頞【初学记】泽敛頥蹙頞【周爕注】頞鼻茎也
　　貌陋子髙见齐王齐王问谁可临淄宰称管穆焉王曰穆容貌陋民不敬荅曰夫见敬在徳且臣所称称其材也君王闻晏子赵文子乎晏子长不过三尺面貌恶齐国上下莫不宗焉赵文子其身如不胜衣其言如不出口非但体陋辞气又呐呐然其相晋国晋国以寜诸侯敬服皆有徳故也以穆躯形方之二子犹悉贤之良臣尝行临淄市见屠啇焉身脩八尺须髯如防面正红白市之男女未有敬之者无徳故也王曰是所谓祖龙始者也帎如先生之言于是乃以管穆为临淄宰【孔丛予】名承宫字少子朝廷惮其节名播匈奴时北单于遗使求得见官显宗勅自整餙宫对曰夷狄名非识实者也臣闻虚称故欲见臣丑陋形寝不可以示逺不如选长大有威容者帝乃以大鸿胪魏应代之【后汉】
　　异貌汝南周爕敛頥折頞状丑骇人毋欲不举其父不聴曰吾闻圣贤多有异貌兴我宗者必此儿也遂育之【汝南先贤传后汉书】
　　形陋魏武将见匈奴使目以形陋不足雄逺国使崔季珪代帝自捉刀立床头既毕令闲谍问曰魏王何如匈奴使荅曰魏王雅望非常然床头捉刀人此乃英雄也魏武闻之追杀此使【世説】
　　貌寝王容状短小有异才西京扰乱乃之荆州依刘表表以粲貌寝而体弱通侻不甚重也【魏志二十一】初粲与族兄凯俱避地荆州刘表欲以女妻粲而嫌其形陋而用率以凯有风貌乃以妻凯【博物记】
　　丑顇左思貌丑顇不持仪餙【续文章志】思貌丑陋而口讷【晋书】太冲絶丑效潘岳游遨于是羣妪齐共乱唾之委顿而返【世説】
　　投石张孟阳至丑每行小儿以瓦石投之满车【语林】甚丑刘伶字伯伦长六尺貌甚丑悴常乗鹿车携锄壶酒使人荷锸而随之谓曰死便埋我【晋书】
　　真猴宋何尚之与顔延之少相狎好为嘲调二人并坐小何常谓顔公为猴顔亦以何为猴尝共逰戯西池顔问路防吾二人谁似猴路人指何为似延之大喜人曰彼似猴尔君乃真猴也【谢绰宋拾遗録】
　　短陋张融字思光形貌短陋精神清澈王敬则见融革垂寛殆将至骼谓之曰革太急融曰既非歩吏急何为【南齐】
　　陋小晋安王出成石头髙祖谓周舍曰为我求一人文学俱长兼有行者欲令与晋安逰处舍曰臣外弟徐摛形质陋小若不胜衣而堪此选髙祖曰必有仲宣之才亦不简其容貌以摛为侍读【梁书】
　　生犀陆验为少府丞本无艺业而容貌特丑先是外国献生犀其形甚陋故闾里以验为生犀【南史恩幸传】
　　竒丑昔王池国有民婿面竒丑妇国色鼻齆壻乃求媚此妇终不肯迎顾遂往西市无价名香而熏之还入其室妇既齆岂知分香臭哉【金楼子】
　　无情宋逰道使气党侠时人语曰防道弥猴面陆操科斗形意识不闗貌何谓丑者必无情李构尝因游道会客因戯之曰贤从在门外大好人宜自迎接为通名称族弟游山游道出见之乃猕猴衣防也将与构絶构谢之豁然如旧【北齐】
　　麽陋长孙太尉见欧阳率更姿形麽陋嘲之曰耸防成山字埋肩畏出头谁言麟间上画此一猕猴询亦酬之曰索头连背暖漫裆畏肚寒柢縁心混混所以面团团太宗闻之而笑曰询此嘲曽不为皇后邪【本事诗】贞观十年文徳皇后崩百官缞经率更令欧阳询状貌丑异众或指之许敬宗见而大笑为御史所劾左授洪州都督【旧唐】
　　许郝许钦明与郝处俊乡党亲族两家子弟类多丑陋而盛餙车马以防里巷京洛为之语曰衣裳好仪貌恶不姓许即姓郝【韦两京记】
　　鬼视卢妃貌陋而色如蓝人皆鬼视之【旧唐】
　　昆仑慕容彦超吐浑部人也父亮彦超即汉髙祖之同产弟也尝冐姓阎氏体黒面胡故谓之阎昆仑【周史】
　　丑妇
　　嫫母黄帝纳丑女号嫫母使训宫人而有淑徳奏上徳之颂帝周防行时元妃嫘祖死于道令次妃嫫母监护于道以时祭之因以嫫母为方相氏【轩辕本纪】人之于色也无不知説美者而美者未必遇也故嫫母执乎黄帝黄帝曰属女徳而弗忘与女正而弗衰虽恶奚伤【吕遇合】西施媞媞而不得见兮嫫母勃屑而入侍【七谏】轩皇爱嫫母之貌不易落英之丽容陈侯悦敦洽之丑状弗贸阳文之婉姿【刘子】
　　仳啳哆噅籧篨戚施虽粉白黛黒弗能为美者嫫母仳也注仳古之丑女【淮修务】仳丑面也【説文】仳璋珪杂于甑窐兮陇帘与孟娵同宫注云陇帘丑妇也孟娵好女也【哀时命】
　　效矉西施病心而矉其里其里之丑人见而美之归亦捧心而矉其里其里之富人见之坚闭门而不出贫人见之挈妻子而去之走彼知美矉而不知矉之所以美【庄天运】
　　倭傀毛嫱西施善毁者不能薮其好嫫母倭丑善誉者不能掩其丑【四子谐徳论】
　　厚送齐王厚送女欲妻屠牛吐为妇吐辞以疾其友曰子终死腥臭之肆而已乎何为辞之吐应之曰其女丑其女曰子何以知之吐曰以吾屠知之其友曰何谓也吐曰吾肉善之量而去苦少耳吾肉不善虽以他附益之尚犹不售今厚送子子丑故耳其友后见之果丑曰目如擗杏齿如编贝【韩诗外传】
　　卬鼻齐钟离春者齐无防色女也其为人极丑无双白头深目长脂大节卬鼻结喉肥项少髪折腰出胸皮肤若漆行年三十无所容入衒嫁不售于是拂拭短褐自谒宣王宣王方宴于渐台左右闻之掩口大笑曰此天下强顔女子也宣王召见扬目防齿谓有四殆宣王喟然而叹纳之为后【列女传】
　　项瘤齐宿瘤女者齐东郭采桑之女也项有大瘤故号宿瘤闵王出防百姓尽观宿瘤采桑如故王曰此竒女也命后车载之归告诸夫人曰今日出逰得一圣女迟其至也宿瘤骇宫中失貌不能自止女与众言闵王大感以为后【上】
　　五逐齐孤逐女者即墨之女也孤无父母其状甚丑三逐于乡五逐于里过时无所容乃造襄王之门而求见王辍食而起左右曰三逐于乡者不忠五逐于里者少礼何足为贵王曰子不识也夫牛鸣而马不应者异类故也此人必有与人异者遂见与之语而悦之遂以为齐相妻【上】
　　登徒妻登徒子其妻蓬头挛耳齞唇歴齿旁行踽偻又疥且痔登徒子悦之使有五子【好色赋】
　　允妇许允妇是阮衞尉女徳如妹竒丑交礼竟允无复入理家人深以为忧会桓范至语许云阮家既嫁丑女与卿故当有意卿宜察之许便囬入内既见妇既欲出妇料其此出无复入理便捉停之许因谓曰妇有四徳卿有其几妇曰新妇所乏唯容尔然士有百行君有几许云皆备妇曰夫百行以徳为首君好色不好徳何谓皆备允有惭色遂相敬重【世説】
　　卑下王公渊娶诸葛诞女入室言语始交王谓妇曰新妇神色卑下殊不似公休妇曰大丈夫不能仿佛彦云而令妇人比踪英杰
　　酒家婢兵部郎中朱前疑貌丑其妻有美色天后时洛中殖业坊西门酒家有婢蓬头垢面伛肩皤腹寝恶之状举世所无而前疑大悦之殆忘寝食乃知前世言宿瘤防爱信不虚也【佥载】
　　美室张郎中又新与杨防州齐名友善杨妻李氏即鄘相之女有徳无容杨未尝意敬待特甚张尝语杨曰我少年成美名不忧仕矣唯得美室平生之望斯足杨曰必求是但与我同好必谐君心张深信之既婚殊不惬心杨以笏触之曰君何太痴言之数四张不胜其忿廽应之曰与君无间以情告君君误我如是何谓痴杨歴数求名从宦之由曰岂不与君皆同邪曰然然则我得丑妇君讵不闻我邪张色解问君室何如我曰特甚张大笑遂如初张既成家乃诗曰牡丹一朶直千金将谓从来色最深今日满栏开似雪一生辜负看花心【本事诗】
　　长人
</div>
    <div class="pagination">
<a href="天中记_page64.html">上一页</a><span>...</span><a href="天中记_page60.html">60</a><a href="天中记_page61.html">61</a><a href="天中记_page62.html">62</a><a href="天中记_page63.html">63</a><a href="天中记_page64.html">64</a><span class="current-page">65</span><a href="天中记_page66.html">66</a><a href="天中记_page67.html">67</a><a href="天中记_page68.html">68</a><a href="天中记_page69.html">69</a><a href="天中记_page70.html">70</a><span>...</span><a href="天中记_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
