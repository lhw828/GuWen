<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 59 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 59 页/共 99 页</h1>
    <div class="content">　　隔幔授业苻坚幸太学问博士经典博士卢壶对曰周官礼注未有其师韦逞母宋其父业得周官音义自非此母无可授后生于是就宋立讲室书堂生徒百二十人隔绛幔而授业焉拜宋爵号宣文君赐侍婢十人【裴景仁前秦记】
　　南面几杖魏高贵乡公之学也将崇先典乃命王祥为三老侍中郑小同为五更祥南面几杖以师道自居帝北面乞言【晋书】
　　省疾拜牀下姚为太子受经于太学博士淳于岐岐病在家以师者人之表范先圣之训加在三之义不可以不重亲诣省疾拜于牀下【崔鸿后秦録】
　　郑公乡通徳门郑字康成北海人也好学学徒相寻数千百人国相孔融深敬特立一乡曰郑公乡广其门曰通徳门【后汉书】
　　前生徒后女乐马融为世通儒教养诸生千数不拘儒生之节常坐高堂施绛帐前授生徒后列女乐弟子次以相鲜有入其室者【本】
　　宾客
　　投辖陈遵大饮酒宾客满座取客车辖投井中虽有急不得出
　　安得此竒客崔礼过武宣从刘佐猎酒酣顾曰崔生不知此乐耶礼笑曰我固喜武请为公欢佐臂鹰与礼驰逐急缓在手一军惊曰安得此竒客置驿马郑当时置驿马长安诸郊请谢賔客夜以继日至明早常恐不遍好黄老言其慕长者常恐不称自见年少官薄然其知友皆天下有名之士也
　　开东阁公孙置客馆开东阁以延贤人食一肉脱粟饭故人賔客仰衣食俸禄皆以给之
　　门无杂賔李景懐清素寡欲门无杂宾李涿罢浙西以同里访之避不见及责之斸其骗石焉【并本】
　　脱粟布被公孙食故人髙贺以脱粟覆以布被贺曰何用故人富贵脱粟布被我自有之怒而去语人曰内厨五鼎外饍一肴其俭诈也闻之惭曰宁逢恶客不逢故人
　　噉名客右军指晋简文顾语孙兴公曰此噉名客简文曰天下自有利齿儿【世说】
　　诗门有车马賔金鞍耀朱轮谓从丹霄落乃是故乡亲【李白】归家酒债多门客粲几行高谈满四座一日倾千觞座上客常满樽中酒不空【并孔融】白酒酿来縁好客黄
　　金散尽为收书
　　行旅
　　千里不赍粮汉武帝使郑庄治河决请治行五日曰吾闻郑庄行千里不赍粮治行者何也【本】
　　背箧怀牍桞宗元送文郁师序读孔氏书遯而之释背笈箧懐笔牍挟海泝江独行山水间
　　新丰逆旅马周舎新丰逆旅主人不之顾
　　防驴天津桥裴晋公防时羇游洛中一日策蹇驴上天津桥时淮西不定已数年矣有二老人倚柱立曰蔡州何时得平见晋公愕然而退有仆夫在后闻其语曰适忧蔡州未平须得此人为将仆遽告公曰见我龙钟故相戏尔【剧谈録】
　　弃官客秦州杜甫出为华州司功防军闗辅饥輙弃官去客秦州
　　行旅给于道魏徴劝帝行仁义至是天下大治行旅不赍粮取给于道
　　解乗马以遗王义方孤窭举明经诣京师客有徒歩疲于道者自言父宦逺方病且革欲往省困不能前义方哀之解所乗马以遗不告姓名去由是誉振一时【六帖】诗密竹复冬笋清池可放舟虽伤旅寓逺庶遂平生游中宵驱车去饮马寒塘流大哉乾坤内吾道长悠悠五载客蜀郡一年归梓州如何闗塞阻转作潇湘游万事已黄髪残生随白鸥安危大臣在何必泪长流　路危行木杪身逺宿云端鸡鸣问前馆世乱敢求安洪波忽争道岸转异江湖鄂渚分云树衡山引舳舻邵平先入汉张翰复归呉莫恠啼防数危樯逐夜乌　纳纳乾坤大行行郡国遥云山兼五岭风壤带三苗野树侵江濶春蒲长雪消扁舟空逺去无补圣明朝　衣醉长沙酒晓行湘水春【并杜甫】心飞秦塞云影滞楚闗月【李白】客舎盈樽酒江行满箧诗【韦应物】风定雪新晴尘埃眼豁明青山似相识终日伴行人　南来十日尽山行北去前驱野稍平边日照人如月色野风吹草似泉声　鸣笳悲咽愁须絶独骑盘旋画不成待与故人闲説此几时归得到天京　马足知人意骎骎不少留路囘山斗转沙漫水平流雪底青春动林梢赤气浮故园花发早待得到家否【范蜀公】何日燕南去平生此别稀定知花已发不及鴈先归寒日连云惨惊沙带雪飞胡中风土恶换尽别家衣　卷衣上马去骎骎檐雨飘零楚客心归路渐惊红叶老旧山已落白云深庄鹏聊欲辞沧海越鸟终须忆故林初啓松阡青未合岭头一望一霑襟【并郑獬】流落天涯与海涯旧山终日恨归迟思量却得蹉跎力防尽人间一肚皮【郭震】浪头送过皇天荡夕阳引到乌衣巷恶风退作六鹢飞清秋不成一鹗上故人情亲在千里万金不如一畨纸望断云边鸿影稀似聴枝间鹊声喜【高子勉】
　　朋友
　　名公愿交韩愈家江南读书着文其誉蔼郁当时名公皆折官位辈行愿为交
　　方外十友陆余庆雅善赵贞固卢藏用陈子昂杜审言宋之问毕搆郭袭防司马承祯释懐一时号方外十友文章四友杜审言少与李峤崔融苏味道为文章四友世号崔李苏杜
　　同舆连璧夏侯湛孝若与潘岳友善每出同舆人谓之连璧
　　面交如携手顔尧自为志文有面交如携手见利即解携而去也【北梦言】
　　先友纪后交羣孔融才髙倨傲年在陈纪陈羣之间融先与纪友后与羣交更为纪拜【魏志】
　　倾盖相悦孔子遇程子倾盖而语终日甚相悦顾谓子路曰程子天下之贤士取束帛以赠之【家语】
　　诗轻言托朋友对面九疑峯多花必早落桃李不如松管鲍久已死何人继其踪【箜篌语】故友不相恤新交宁见矜　谷风刺轻薄交道方崄巇斗酒强然诺寸心终自疑【并李白】羇旅惜宴防艰难懐友朋【杜甫】少年乐新知衰暮见故友【韩愈】种树复择地恶土变木根结交若失人中道生谤言君子芳桂性春秾寒更繁小人槿花心朝在夕不存莫蹑冬冰坚中有潜浪翻惟当金石交可与贤达论【文粹】玉殿登科四十年当时交友尽英贤嵗寒惟有君兼我头白犹持将相权【白行简】
　　奴婢
　　奚三百人奚三百人【郑注曰古者从坐男女没入县官曰奴婢其少才智者以为奚今时侍史官婢是也周礼】
　　犯罪没官裴豹也【杜预注曰犯罪没官为奴左】
　　赐奴婢百七十人宣帝诏大司马光宿伟忠正宣徳明恩赏赐前后奴婢百七十人【汉书】
　　奴婢皆读书郑家奴婢皆读书尝怒使曵一婢于泥中一婢来问曰胡为乎泥中答曰薄言往愬逢彼之怒【世説】
　　羮烂汝手刘寛性简畧夫人欲试寛意俟当朝防装严已讫使婢奉肉羮翻汚朝衣婢收之寛神色不异乃徐言羮烂汝手【东观汉记】
　　佩刀断席任安卫将军舎人过平阳主家主家设食与骑奴同席而食安拔佩刀断席别坐【史记】
　　耕织问奴婢敌据滑台太祖欲北伐沈庆之固谏不可丹阳君徐湛之吏部尚书江湛并在坐上使湛之等难庆之曰理国譬如理家耕当问奴织当问婢陛下今欲伐国而与白面书生軰谋之事何由济上大笑【宋书】胡婢善射金祎为郡上计留在许都时魏武使长史伍必将兵卫天子于许都袆与必善必见袆有胡婢善射必尝请之从后也【三辅决录】
　　夷奴斫石林邑记曰范文夷师父奴也以刀斫石障如斩芦苇后为国主
　　赋金生砂砾珠出蚌泥叹兹窈窕产于卑防昑倩淑丽皓齿蛾眉纵横接髪叶如低葵绮袖丹裳蹑蹈丝扉盘跚蹴蹀坐起低昂和畅善笑动杨朱唇都冶武媚卓跞多姿精惠小心趋事如飞中馈裁割莫能双追闗雎之洁不陷邪非察其所履世之鲜希宜作夫人为众女使伊何外命在此贱防代无樊姬楚庄晋妃感昔郑季平阳是私故因杨国歴尔邦畿虽得嬿娩舒冩情怀寒雪缤纷充庭盈阶兼裳累镇展转倒頽昕昕将曙鸡鸣相催饬驾趣严将舎尔乖蒙冒蒙冒思不可排【蔡邕】彼何人斯悦此艶姿丽词美誉雅句斐斐文则可嘉志鄙意防鳯兮鳯兮何徳之衰高岗可华何必棘茨醴泉可饮何必洿泥隋珠弹雀堂溪刈葵鸳雏啄防何异乎鸣歴观今古祸福之阶多由孽妾妻书戒牝鸡诗载哲妇三代之季皆由斯起晋获骊戎毙坏公子有夏取仍覆宗絶祀叔盻纳由所声狼似穆子私庚竪牛馁已黄歇之败从李园始鲁受齐乐仲尼逝矣文公怀安姜诮其鄙周渐将衰康王晏起毕公喟然深思古道感彼闗雎得不双侣愿若周公好以窈窕防防消渐讽谕君父孔氏大之列冠篇首晏婴洁志不顾景女及携不疑奉霍不受见尊不迷况此丽竪三族元纪绸缪不序蟹行索妃旁行求偶防姻无媒宗庙无主门戸不名依其在所生女为妾生男为虏嵗时酬祀诣其先祖或于马廐厨间灶下东向长跪接狎觞酒悉请诸灵僻邪当主多乞少出铜瓦铁柱积缯累亿皆来集聚婍婉欢心各有先后臧获之类盖不足数古之贽壻尚为尘垢况明智者欲作奴父















　　锦绣万花谷后集卷十六
　　钦定四库全书
　　锦绣万花谷后集卷十七
　　婚姻
　　三夜不息烛礼曰嫁女之家三夜不息烛思相离也谓亲骨肉也
　　三月乃奠菜妇入三月乃奠菜以篚祭用槿祝曰某氏来归敢奠菜于皇舅姑妇拜扱地扱地犹男子稽首也【出仪礼】
　　族属姻家李敬元进吏部尚书凡三娶皆山东旧族又与赵李氏合谱故台省要职多族属姻家
　　娶必多取赀太宗尝以山东士人尚阀阅后虽衰子孙犹负世望嫁娶必多取赀故人谓之卖婚
　　通婚名族李日知贵诸子方緫角皆通婚名族时人讥之
　　女福丰厚桞玭家训曰东都仁和里裴尚书寛子孙众盛实为名阀天后时宰相魏元同选为壻未成婚而魏陷罗织狱家徙镇岭表及北还女已逾笄其家无以为资愿下髪为尼有一尼自外至曰女福丰厚必有令匹子孙将遍天下宜北归家人遂不敢议及荆门则裴赍装以迎矣今势利之徒舍信誓如反掌则裴之蕃衍乃天之报施
　　侍执巾栉晋太子圉为质于秦将逃归谓嬴氏曰与子归乎对曰子晋太子而辱于秦子之欲归不亦宜乎寡君之使婢子侍执巾栉以固子也从子而归弃君命也不敢从亦不敢言【杜预注曰嬴氏秦所妻子圉懐嬴也婢子妇人之卑称出左传】文萧驾彩鸾文萧抵钟陵西山山有许真君上升第毎嵗中秋士女栉比文生睹一姝歌曰若能相伴陟仙坛应与文萧驾彩鸾自是綉襦并甲帐琼台不怕雪霜寒歌罢秉烛陟山扪石生亦濳蹑其踪妹顾曰非文箫耶引至絶顶侍卫甚严后有天判云呉彩鸾以私欲泄天机谪为民妻一纪后入越王山【出传竒】
　　举按齐眉后梁鸿字伯鸾同县有孟氏有女肥丑而黑力举石臼鸿闻而娶之常举按齐眉荆钗布裠字曰徳耀
　　啓下榻贤孺子久钦族系之隆作亭号醉翁自愧家声之冷【出欧阳娶徐】　宋之子齐之姜天立厥配洽之阳渭之涘文定厥祥男女必欲及时夫妇莫先正始【出毛诗句】楚处南齐处北桑梓不同国大富向大贫门阑亦异偶縁臭味之合辄兴姻娅之求　孟光择壻于伯鸾固其宜也郑忽辄攀于齐女不亦过乎【并出王状元】开孔雀之屏辄以敬仲而卜妻协鳯凰之兆益坚刘氏之世姻【出陈娶刘】奕世簮缨之家通国衣冠之望观乐于鲁宛其风流作嫔于虞有此贤淑【出虞娶呉】藜杖光腾素仰校书之盛事槐花句好空余谏议之风流【出翁娶刘】红丝系足虽已定于前縁白髪上头何相逢之太晩【出再娶】宋城三龄之女已兆婚姻泥阳六嵗之男早谐伉俪【出幼婚】
　　祭祀
　　荐时荐敬荐义宫室不设不可以祭祭者荐其时也荐其敬也荐其义也非享味也许慎五经异义曰公侯祭百辟自卿以下不过其族夫鬼神之所及非其族类则絶其同位百辟者百君先有功徳于人者今在其位故报祭之
　　骍牲黝牲周礼凡阳祀用骍牲毛隂祀用黝牲毛郑注祀祭北郊及社禝黝黒骍赤也
　　五祭国之大祭五有禘袷郊祖宗报此五者礼之大节也【出袁佳正论】
　　郁金煑酒凡祭祀賔客之祼事和郁鬯以实彛而陈之郑注曰筑郁金煮之和鬯酒也郁为草若兰【出周礼】浴兰汤刘义庆曰庙方四丈不墉壁道广四尺夹树兰香斋者煮以沐浴然后亲祭所谓浴兰汤【出幽明録】
　　乐六变天神降孤竹之管云和之琴瑟云门之舞冬日至于圆丘奏之若乐六变则天神皆降可得而礼矣【出周礼】
　　苍璧黄琮以玉作六器以礼天地四方以苍璧礼天以黄琮礼地【出周礼】
　　彩坛桓帝立黄老祠北宫濯龙中为坛彩色曜【出东观汉记】
　　绀席皇帝自行羣臣从辇皆百日池祠不出祭天紫坛幄帷髙皇帝配天后堂下西向绀幄绀席
　　圜丘方泽凡乐圜钟为宫黄钟为角太簇为徴姑洗为羽冬日至于地上之圜丘奏之则天神皆降可得而礼矣函钟为宫太蔟为角姑洗为徴南吕为羽夏日至于泽中之方丘奏之则地皆出可得而礼矣【出周礼春官大司乐】
　　诗霜露凝宸感肃僾动天引西郊灭烟揜东溟起昭晋舞风泛龙常轮霞浮玉轫紫阶协笙镛金途展应方见六诗和永闻九徳润观生识幸渥睇服慙輶悋【出谢庄】夜静琼筵谧月出杏坛明香烟百和吐灯色九防清五岳移龙驾十洲廻鳯笙目想灵人格心属羽衣轻蕙肴荐神飨桂醑达遥诚熈然聊自得挹酒念浮生【出陈】升坛预洁祀诘早肃分司达气风霜积登光日色迟农敎先八政阳和秩四时祈年服垂冕告币动褰帷瘗地尊余奠人天庶有资椒兰卒清酌簠簋彻香萁折俎分归胙充庭降受厘方慿知礼节况奉化雍熈
　　郊丘
　　黄郊灵帝建宁二年迎气黄郊道于洛水西桥逢暴风雨从卤簿车或发盖百官霑还不至郊使有司行礼迎气北郊【出后汉书】
　　黑畤髙祖入闗问故秦时上帝祀何帝对曰四帝有白青黄赤之祠髙祖曰吾闻天有五帝而四何也莫知其说于是高祖曰吾知之矣待我而具五也乃立黑帝之祠名曰黑畤【出汉书】
　　紫坛营泰畤定天衷思心睿谋筮从建表蕴设郊宫田烛置爟火通厯元旬集首吉餙紫坛坎列室【出同前】鲁郊皇皇后帝皇祖后稷【皇皇大也后君也帝谓天帝也鲁郊祭皇皇之君帝以美祖后禝以配之其祭如天子之礼出毛诗】
　　雍畤祭五帝于雍畤【雍畤在山上四望不见四方故曰雍畤出汉书】
　　诗皇猷属穹昊至徳迈深渊禋望沿礼举咸秩资化宣竭职恭瘗祀饬躬奉严蠲淑气符首节光风临上年【出鲍照】惟皇敬明祀望拜出河东地灵开复道营星发紫宫衡街响清跸侦起恒风森沈羽林骑肃穆虎贲弓【出王褒】开年简时日上辛称天吉平晓禁门开隠隠乗舆出乗舆出九重金根御六龙章移千乗动斾举百神从黄麾引朱节灵鼓应华钟神歌已相续神光复相烛风中飏紫烟坛上埋苍玉【出卢思道】
　　宗庙
　　瑶爵凡賔客献瑶爵皆防郑注曰谓王之同姓及二王后来朝觐为王賔客者也祼之礼亚王而礼賔也献谓王飨燕王献賔也【出周礼】
　　玉豆季夏六月以禘礼祀周公于太庙郁尊用黄目灌用玉瓉大圭荐用玉豆雕篹爵用玉琖【出礼记】
　　閟宫閟宫有洫郑注曰閟神也姜嫄神所依故庙曰神宫【出毛诗】
　　清庙清庙祀文王也周公既成洛邑朝诸侯率以祀文王焉郑注曰清庙者祭有清明之徳者之宫也谓祭文王天徳清明文王象之故歌此诗而祭之【出毛诗】祠禴尝烝以祠春享先王以禴夏享先王以尝秋享先王以烝冬享先王
　　酎金皇帝防诸侯酎金庙中以上计仪设九賔陪位也史记注云正月旦作酒八月成名酎酎言纯也武帝时八月尝酎防诸侯庙中出金助祭所谓助金
　　灌玉凡祼玉濯之陈之以赞祼事【灌玉谓珪瓒璋瓒出周礼】
　　五庙当七庙五庙无虚主唯祫祭于祖为无主耳【出礼记】七室傅畅晋诸公赞曰王俊字彭祖为幽州刺史寻洛阳破后承制衍台以宗庙焚毁设坛望祀七室及功成配食
　　三嵗祫五嵗禘叔孙通有日祭之礼知古而然也三嵗一祫此周礼也五嵗一禘疑先王之礼也【出五经异义】序昭穆谛父子位尊徳盛所及弥逺谓之禘祫何禘之为言禘也序昭穆谛父子祫者合也【出白虎通】
　　露濡霜降君子合诸天道春禘秋尝霜露既降君子履之必有凄恻之心非其寒之谓也春雨露既濡君子履之必有怵惕之心如将见之也【出礼记】
　　诗束带从王事结缨奉清祀肃肃禁闱内翳然絶尘轨峩峩髙堂上层搆郁云起明发修荐享矜悚不遑止罄折阶廊间栖栖常靡已【出孔欣】洁斋谢纷黩寂寥清庙静肃襟视牲盛端服侍严省
　　社稷
　　五社大社惟松东社惟柏南社惟梓西社惟栗北社惟槐【出尚书】
　　探金兴于黄帝尧舜之代是以三代修之也【出三辅黄圗】阳馆黄帝曰合宫有虞氏曰总章殷人曰阳馆周人曰明堂
　　教诸侯孝祀三老于明堂所以教诸侯孝【出白虎通】
</div>
    <div class="pagination">
<a href="锦绣万花谷_page58.html">上一页</a><span>...</span><a href="锦绣万花谷_page54.html">54</a><a href="锦绣万花谷_page55.html">55</a><a href="锦绣万花谷_page56.html">56</a><a href="锦绣万花谷_page57.html">57</a><a href="锦绣万花谷_page58.html">58</a><span class="current-page">59</span><a href="锦绣万花谷_page60.html">60</a><a href="锦绣万花谷_page61.html">61</a><a href="锦绣万花谷_page62.html">62</a><a href="锦绣万花谷_page63.html">63</a><a href="锦绣万花谷_page64.html">64</a><span>...</span><a href="锦绣万花谷_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
