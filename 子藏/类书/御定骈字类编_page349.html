<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 349 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 349 页/共 1019 页</h1>
    <div class="content">　　二目【诗有驔有鱼传豪骭曰驔丨丨白曰鱼音义毛云一目白曰鱼尔雅云一目曰瞷丨丨曰防　卢仝月蚀诗黄帝有丨丨帝舜重瞳明】
　　二睛【琅嬛记南蕃白胡山出猫睛极多且佳古传此山有胡人徧身俱白素无生业惟畜一猫猫死埋于山中久之猫忽见梦焉曰我已活矣不信者可掘观之及掘猫身已化惟得丨丨坚滑如珠中间一道白横搭转侧分明騐十二时无误与生不异】
　　二鼻【齐书五行志见二胸下】
　　二颈【诗隂靷鋈续疏见一衡下】
　　二齿【唐书髙宗则天皇后武氏传太后虽春秋高善自涂泽虽左右不悟其衰俄而丨丨生下诏改元为长寿】
　　二手【仪礼大射获者左执爵右祭荐爼丨丨祭酒　又图绘宝鉴倪瓉字元镇号云林画林木平逺竹石殊无市朝尘埃气晩年率畧酬应似出丨丨】
　　二指【仪礼乡射礼凡挟矢于丨丨之间横之注丨丨谓左右手之第丨丨此以食指将指挟之　唐书万敬儒传三世同居丧亲庐墓刺血写浮屠书防手丨丨輙复生州改所居曰成孝乡广孝聚大中时表其家宋史兵志诏殿前马步军司见管教头别选事艺精强通晓教像体法者展转教习其弓箭手马步射射亲用防药包指及第丨丨知镞并如元丰格法】
　　二臂【史记楚世家且魏防丨丨颠越矣　宋史五行志淳熙十年番阳南乡妇产子肘各有丨丨及长鬭则六臂并连】
　　二肘【新论禹耳三漏汤肩丨丨】
　　二身【宋书五行志晋孝武帝太元十年四月京都有豕一头丨丨八足　北史周武帝纪保定三年十二月有犬生子腰以后分为丨丨】
　　二躯【齐书扶南国传见一躯下】
　　二形【鲍照井字谜诗见一八下】
　　二体【易象曰天行健君子以自彊不息疏凡六十四卦説象不同或总举象之所田不论象之实体又总包六爻不显上体下体则乾坤二卦是也或直举上下丨丨者若云雷屯也天地交防也天地不交否也雷电噬嗑也雷风恒也雷雨作解也风雷益也雷电皆至丰也洊雷震也随风防也习坎坎也明两作离也兼山艮也丽泽兑也凡此一十四卦皆总举两体而结义也取两体俱成　书序悉以书还孔氏疏自苍颉以至周宣皆苍颉之体未闻其异宣王纪其史籀始有大篆十五篇号曰篆籀惟篆与苍颉丨丨而已　诗小大雅谱疏雅有小大丨丨而体亦由事而定　春秋桓三年日有食之既疏日月之体大小正同相揜宻者丨丨相近正映其光故光得溢出而中食也相揜疏者丨丨相逺日近而月逺自人望之则月之所映者广故日光不复能见而日食既也　左传见一气下　又注舞者有文武疏正义曰乐之动身体者唯有舞耳文舞执羽籥武舞执干戚舞者有文武之丨丨　后汉书袁绍传见二垒下　晋书刘兆传撰周易训注以正动丨丨互通其文齐书陆厥传见一家下　守护国界主陀罗尼经真际湛然不动揺有为无为无丨丨　宣和画谱御府所】
　　【藏有丨丨千字文　江淹杂体诗序见一骨下】
　　二脇【无量印法门经彼胜威王于佛法中修禅定行于一时安处禅定其王忽然左右丨丨生二莲华殊妙可爱清净犹如龙实防檀香于其华中生二童子跏趺而坐】
　　二胷【齐书五行志京房易传曰生子丨丨以上民谋其主三手以上臣谋其主二口已上国见惊以兵三耳已上是谓多聴国事无定二鼻已上国主久病三足三臂已上天下有兵】
　　二肠【施肩吾古别离诗老母别爱子少妻送征郎血流既四面乃一防丨丨】
　　二脂【鲍照药奁铭丨丨六体振衰返华】
　　二股【宋史英宗纪治平元年五月己亥濬丨丨河　又河渠志诏翰林学士司马光乗传相度四州生堤回日兼视六墖丨丨利害】
　　二足【尔雅丨丨而羽谓之禽四足而毛谓之兽　荀子非相篇人之所以为人者非特丨丨无毛也以其有辨也今夫猩猩形笑亦丨丨而毛也然而君子啜其羮食其胾故人之所以为人者非以其丨丨而无毛也妙法莲华经浄修梵行供养最上丨丨尊己修习一切无上之慧于最后身得成为佛】
　　二步【宋史礼志执事者奉冠以进掌冠者进前丨丨受之进公主席前北向立】
　　二踪【王逸几思拟斯兮丨丨未知兮所投】
　　二骨【仪礼少牢馈食礼司马升羊右胖髀不升肩臂臑膊胳正脊一脡脊一横脊一短胁一正胁一代胁一皆丨丨以并肠三胃三举肺一祭肺三实于一鼎宋史礼志前脊谓之正脊次直谓之脡脊阔于脡脊谓之横脊皆丨丨胁骨最后二为短脇旁中二为正脇最前二为代脇　又唐书新罗传见一骨下】二藏【素问丨丨同病者可治注心火肝木木火相生】
　　二脉【宋史厐安时传察脉之要莫急于人迎寸口是丨丨隂阳相应如两引绳隂阳均则绳之大小等故定隂阳于喉手配覆溢于尺寸寓九于浮沈分四温于伤寒此皆扁鹊畧开其端而予参以内经诸书考究而得其説　金丹元学正宗人身有任督丨丨任脉者起于中极之下以上毛际循腹里上关元至咽喉属隂脉之海督脉者起于下极之腧并于脊里上至风府入脑上颠循额至鼻柱属阳脉之海所以谓任脉者女子得之以妊养也谓之督脉者以其督领经脉之海也鹿运尾闾葢能通督脉者也龟纳鼻息葢能通其任脉者也人能通此丨丨则百脉皆通】
　　二窍【宋史石普传时军制踈畧凡号令进退及呼召佐防合别屯皆遣人驰告普上请曰臣尝将兵輙破一钱与别将各持半用相合为信帝为制传信牌漆木长六寸阔三寸腹背刻字而中分之置凿枘令可合又穿丨丨容笔墨上施纸札每临阵则分持或传令则书其言系军吏之至彼为合契　元史天文志昼夜时刻之器其制以铜如圆镜而可挂面刻十二辰位昼夜时刻上加铜条缀其中可以圆转铜条两端各屈其首为丨丨以对望昼则视日影夜则窥星辰以定时刻以测休咎　文子瓶有丨丨以水实之倒泻闭一则水不下盖不升则不降　黄庭外景经出入丨丨合黄庭呼吸虚无见吾形】
　　二毛【礼记檀弓太宰嚭曰古之侵伐者不斩祀不杀厉不获丨丨注丨丨鬓髪斑白　左传君子不重伤不禽丨丨注丨丨头白有二色　晋书姚兴载记裴氏年知命首髪丨丨嫠居本家不在尚室年迈姿陋何用送为　左思白髪赋虽有丨丨河清难俟　虞羲数名诗丨丨飒已垂家贫无所择　江总诒孔中丞奂诗谁知懐九叹徒然泣丨丨　张説登九里防是樊姬墓诗志阐三折后愁值丨丨前　贾至秋懐诗秋风吹丨丨烈士加慷慨　杜甫得家书诗见一命下　又送贾阁老出汝州诗人生五马贵莫受丨丨侵　孟浩然秦中苦雨诗丨丨催白髪百镒罄黄金　萧頴士答邹象先诗回首无津梁只令丨丨变　耿韦同李端春望诗丨丨羁旅尚迷津万井莺花雨后春　独孤及送大夫秋夜书情即事诗方知秋兴作非惜丨丨斑　羊士谔白髪诗丨丨非骑省朝镜忽秋风　吕温道州敬詶何处士书情见赠诗期君自致青云上不用伤心叹丨丨韩愈元日朝回诗太平时节难身遇郎署何须叹丨丨　白居易自叹诗丨丨晓落梳头嬾两眼春昏防药】
　　【频　又答苏六诗但喜暑随三伏去不知秋送丨丨来又新秋诗丨丨生镜日一叶落庭时　许坚题茅山观诗分眀有个长生路休向红尘叹丨丨　李商隠江亭散席循栁路吟诗从诗得何报惟感丨丨催　许浑盈上人诗丨丨梳上雪双泪枕前氷　韦荘语松竹诗庭前芳草緑于袍堂上诗人欲丨丨　齐己友人寒夜所寄诗丨丨凋一半百嵗去三分　徐寄钟谟诗看看潘鬓丨丨生昨日林梢又啭莺　苏轼初入贑过惶恐滩诗见一叶下　唐庚夜坐怀舍弟诗不见今三载当时已丨丨　叶适送郑文赴建宁诗频繁三节召荏苒丨丨侵　元好问寄刘光甫诗陶潜贫里营三潘岳秋来见丨丨】
　　二心【左传厉公入遂杀傅瑕使谓原繁曰傅瑕贰周有常刑既伏其罪矣纳我而无丨丨者吾皆许之上大夫之事吾愿与伯父图之注伯父谓原繁疑原繁有丨丨　又白狄及君同州君之仇讐而我之昏姻也君来赐命曰吾与汝伐狄寡君不敢顾昏姻畏君之威而受命于吏君有丨丨于狄曰晋将伐女狄应且憎是用告我　又知防对曰若不获命而使嗣宗职次及于事而帅偏师以修封疆虽遇执事其不敢违其竭力致死无有丨丨以尽臣礼所以报也　战国防豫让又漆身为厉灭须去眉自刑以变其容吞炭为哑变其音其友谓之曰子之道甚难而无功以子之才而善事襄子襄子必近幸子子之得近而行所欲此甚易而功必成豫让乃笑而应之曰夫委质而事人而求弑之是懐丨丨以事君也吾所为难亦将以愧天下后世人臣懐丨丨者　史记晋世家宦者曰臣刀锯之余不敢以丨丨事君倍主故得罪于君　汉书王陵传陵母既私送使者泣曰愿为老妾语陵汉王长者毋以老妾故持丨丨宋书谢晦传臣推诚仰期罔有丨丨不图奸回遘理顺难恃　齐书髙帝纪袁粲典籖莫嗣祖知粲谋太祖召问嗣祖袁谋反何不啓闻嗣祖曰事主义无丨丨虽死不敢泄也　唐书魏徴传夫上易事下易知君长不劳百姓不惑故君有一徳臣无丨丨　五代史溥行宻传人有诬刘信逗留隂纵全播言信将反者信闻之因自献防至金见温温与信博信敛骰子厉声祝曰刘信欲背吴骰为恶彩茍无丨丨当成浑花温遽止之一掷六子皆赤温慙自以巵酒饮信　荘子斔斛不敢入于四境则诸侯无丨丨也　韩非子贤者之为人臣北面委质无有丨丨朝廷不敢辞贱军旅不敢辞难顺上之为从主之法虚心以待令而无是非也　嵇康家训心疲体懈或牵于外物或累于内欲不堪近患不忍小情则议于去就议于去就则丨丨交争丨丨交争则向所见役之情胜矣　实如来三昧经其心等一切因是习无有丨丨是则为法宝】
　　二命【左传见二信下　又晋侯使韩穿来言汶阳之田归之于齐季文子饯之私焉曰大国制义以为盟主是以诸侯懐徳畏讨无有贰心谓汶阳之田敝邑之旧也而用师于齐使归诸敝邑今冇丨丨曰归诸齐七年之中一与一夺二三孰甚焉士之二三犹丧妃耦而况霸主霸主将徳是以而二三之其何以长有诸侯乎】二志【诗已焉防天实为之谓之何防笺谓勤也诗人事君无丨丨故自决归之于天我勤身以事君何防忠之至　五代史吕琦传是时晋高祖镇河东有丨丨废帝患之琦与李崧俱备顾问多所裨益　白居易醉中狂歌丈夫一生有丨丨兼济独善难得并　又元史天文志昔司马迁作天官书班固范晔作天文志其于星辰名号分野次舍推歩验之际详矣及晋隋丨丨实唐李淳风撰于夫二十八宿之躔度二曜五纬之次舍时日灾祥之应分野休咎之别号极详备后有作者无以尚之矣】
　　二思【诗皎皎白驹贲然来思尔公尔侯逸豫无期慎尔优游勉尔遁思疏此来思遁思丨丨皆语助不为义也】
　　二意【书盘庚永肩一心疏用此布示于民必以徳义长任一心以事君不得懐丨丨以迁都既定故殷勤以戒之　诗女也不爽士贰其行笺我心于女故无差贰而复关之行有丨丨　又君子来朝言观其旂疏见一文下　春秋序然则春秋何以不始于鲁隠公疏不直云隠公而言鲁隠公者言鲁决其不始于他国也言隠决其不始于余公挟此丨丨故并鲁言之也　后汉书董卓传初杨定与段煨有隙遂诬煨欲反乃攻其营十余日不下而煨犹奉给御膳禀赡百官终无丨丨魏书临淮王传王公犹自一心已下何敢丨丨　晋子夜歌常虑有丨丨欢今果不齐】
　　二想【何逊入西塞示南府同僚诗见一路下】
　　二念【却扫编赵康靖公槩既休致居乡里宴居之室必寘三器几上一贮黄豆一贮黒豆一空又闲捉数豆空器中曰吾平日兴一善念则投一黄豆兴一恶念则投一黒豆用以自警始则黒多于黄中则黄多于黒近者丨丨俱忘则不复投矣】
　　二忆【楞严经二人相忆丨丨念深如是乃至从生至生同于形影不相乖异】
　　二虑【公羊传隠于是焉而辞立则未知桓之将必得立也且如桓立则恐诸大夫之不能相防君也故凡隠之立为桓立也疏己若辞立则未知桓之将得立以否是其一虑也假令桓得立又恐诸大夫不能相幼君是其丨丨也】
　　二情【宋书萧恵开传窃见积射将军徐冲之为偃命所黜臣愚懐谓有可申故聊设微异偃恃恩使贵欲使人靡丨丨便诃胁主者手定文案割落臣议専载已辞　唐书魏徴传臣闻为国基于徳礼保于诚信诚信立则下无丨丨徳礼形则逺者来格故徳礼诚信国之大纲不可斯须废也　晋西平乐我情与欢情丨丨感苍天】
　　二愿【白居易赠梦得诗见一愿下】
　　二感【诗女心伤悲疏感养蚕之事苦又感阳气故传明其丨丨之意】
　　二号【五代史唐明宗纪注实同光四年而书天成元年者大赦改元文见下可知荘宗本纪自书同光四年各从其所称既曰改元不嫌丨丨也】
　　二力【隋众经目录有丨丨本经一卷】
　　二声【诗常棣之华鄂不韡韡笺不当作拊古声不拊同音义不拊不音如字又芳浮反丨丨相近也　宋书戴颙传太祖以其好音长给正声伎一部颙合何尝白鹄丨丨以为一调号为清旷　齐书五行志建明十年十二月丙申夜闻西北上雷频续丨丨　宋史乐志调弦之法散声隔四而得丨丨中晖亦如之而得四声八晖隔三而得六声九晖按上者隔二而得四声按下者隔一而得五声十晖按上者隔一而得五声按下者隔一而得四声　陈陶鸡鸣曲鸡声春晓上林中一声惊落虾蟇宫丨丨唤破枕边梦三声行人烟海红】二唱【宋书厯志元嘉十一年被勅使考月蚀土圭测影检署由来用伟景初法冬至之日日在斗二十一度少检十一年七月十六日望月蚀加时在卯到十五日四更丨丨丑初始蚀到四唱食既在营室十五度末景初其日日在轸三度以月蚀所冲考之其日日应在翼十五度半】
　　二诺【魏徴述懐诗见一言下　李白防阳送弟昌峒鄱阳司马作见一覩下】
　　二视【春秋繁露目不能丨丨耳不能二聴一手不能二事】
　　二听【春秋繁露见上】
　　二见【楞伽经大慧复有余外道见种求那极微陀罗骠形处横法各各差别见已计着无角横法作牛有角想大慧彼堕丨丨不解心量自心境界妄想増长身受用建立妄想根量　张説虚室赋役丨丨之交战驱五神而杂扰　姚鹄书情献知己诗一为栖寓客丨丨北归鸿】
　　二名【诗周南召南谱二国之诗以后妃夫人之徳为首疏此后妃夫人皆太姒也一人而丨丨各随其事立称　礼记曲礼礼不讳嫌名丨丨不偏讳　左传四岳三涂疏见一山下　公羊传曷为谓之仲孙忌讥丨丨二名非礼也　汉书匈奴传莽奏令中国不得有丨丨因使使者风单于宜上书慕化为一名汉必加厚赏单于从之　北史张普恵传时灵太后父胡国珍薨赠相国太上秦公普恵以前世后父无太上之号上疏陈其不可廷尉少卿袁翻曰周官上公九命上大夫四命命数虽殊同名为上何必上者皆是极尊普惠厉声呵翻曰礼有上卿上士何止大夫与公但今所行以太加上丨丨双举不得非极雕虫小艺微或相许至于此处岂卿所及　宋史白敏中传太宗飞白书敏中洎张咏丨丨付中书曰此二人名臣也朕将用之左右因称其材并命为枢宻直学士　小学绀珠丨丨无名天地之始有名万物之母　孙绰天台山赋释丨丨之不同消一无于三幡注丨丨即有名物始无名物母也　权徳舆与道者同守庚申诗派分示三教理诣无丨丨】二讳【晋语范献子聘于鲁问具山敖山鲁人以其乡对献子曰不为具敖乎对曰先君献武之讳也献子归编戒其所知曰人不可以不学吾适鲁而名其丨丨为笑焉唯不学也】
　　二事【诗序治世之音安以乐其政和乱世之音愁以怒其政乖疏乐记云其哀心感者其声噍以杀其乐心感者其声啴以缓彼説乐音之中兼有丨丨此安以乐怨以怒亦与彼同　又周道如砥其直如矢君子所履小人所视睠言顾之澘焉出涕笺此丨丨者在乎前世过而去矣我从今顾视之为之出涕伤今不如古周礼内宰以妇职之法教九御使各有属以作丨丨注丨丨谓丝枲之事　春秋序记事者以日系月疏春秋诸事皆不以日月为例其以日月为义例者惟卿卒日食丨丨而已　左传女成丨丨而后告余余恐乱命以不女违既勤君而兴诸侯牵帅老夫以至于此既无武守而又欲易余罪曰是实班师不然克矣余羸老可重任乎注丨丨伐偪阳封向戌　又诸梁兼丨丨事宁乃使宁为令尹使寛为司马而老于叶注丨丨令尹司马宋书天文志序或问盖天于扬雄雄曰盖哉盖哉难其八事郑元又难其丨丨为天之学者不能通也　宋】
　　【史律厯志成都厯学进士贾复自言诏求推明荧惑太隂丨丨转运使资遣至临安愿造新厯毕还蜀仍进厯法九议孝宗嘉其志馆于京学赐廪给　又职官志以四善三最考守令通善最分三等五事为上丨丨为中余为下　宝如来三昧经其心不入丨丨已一事悉知法是则为宝　曾纾南游记旧黄实自言平生有丨丨元丰甲子为淮东提举尝于除夜泊汴口见苏子瞻执杖立对岸若有所俟归舟中以扬州厨酿二尊雍苏一奁遗之后十五年为发运使暑泊清淮楼见米芾衣犊鼻自涤砚于淮口索箧中一无所有独得小龙团二饼乃遣人送之趂其涤砚来此有此丨丨颇自慰云　小学绀珠儆戒丨丨持酒以礼持才以愚　令狐楚汉皇竹宫望拜神光赋奉其道永肩一心荅其祥敢有丨丨沈约还园宅奉詶华阳先生诗丨丨虽云已此外复非一　白居易有感诗食来即开口睡来即合眼丨丨最闗身安寝加餐饭　又宋史舆服志建隆三年十月近臣军校増给锦衬袍有翠毛宜男云鴈细锦师子练鹊宝照大锦宝照中锦凡七等应给锦袍者皆五事大军少卿监郎中以上枢宻诸房副承防以上诸司使皇亲承制崇班皆四事军至副率知杂御史至大理正入内都知内侍都知皇亲殿直以上皆三事通事舍人承制崇班入内押班内侍副都知押班内常侍六尚奉御以下京官充馆阁宗正寺刑法官者皆丨丨】
　　二业【后汉书刘般传下令禁民丨丨　又桓谭传夫理国之道举本业而末利是以先帝禁人丨丨锢啇贾不得宦为吏此所以抑并兼长防耻也　晋书刘颂传使夫昧适情之乐者损其显荣之贵俄在不鲜之地约己洁素者防俭徳之报列于清官之上丨丨分流令各有防　北史卢景裕传避地大宁山不营世事居无丨丨唯在注解】
　　二术【宋书厯志按五纪论黄帝厯有四法颛顼夏周并有丨丨诡异纷然则孰识其正此古厯可疑之据一也】
　　二法【唐书百官志以丨丨平物一曰度量二曰权衡】
　　二制【诗羔羊之革疏崔灵恩等以天子诸侯朝祭之服先着明衣又加中衣又加裘裘外又加裼衣裼之上乃加朝祭之服其丨丨等】
　　二迹【后汉书傅毅传于赫我祖显于殷国丨丨阿衡克光其则注高宗命傅説曰尔尚明保罔俾阿衡専羙有商故曰丨丨也】
　　二政【左传内宠并后外宠丨丨嬖子配适大都耦国乱之本也　易林丨丨多门君失其权三家専制祸起季孙】
　　二德【易文言君子行此四徳者疏有丨丨者大有蛊渐大畜升困中孚凡七卦此丨丨或在事上言之或在事后言之由后有事乃致此丨丨故也　左传季康子欲伐邾子服景伯曰小所以事大信也大所以保小仁也民保于城城保于徳失丨丨者危将焉保】
　　二致【宋史周尧卿传其学春秋由左氏记之详得经之所以书者至三传之异同均有所不取曰圣人之意岂丨丨邪】
　　二理【公羊传取郜大鼎于宋传器何以从名地何以从主人注据错防丨丨相违故谓之错　齐书柳世隆传世隆至性纯深哀过乎礼事陛下在危尽忠丧亲居忧杖而后起立人之本丨丨同极加荣增宠足以厉俗敦风】
　　二盟【左传僖公二十五年齐师侵我西鄙讨是丨丨也】
　　二防【诗南山序笺鲁桓公夫人久留于齐荘公即位后乃来犹复防齐侯于禚于祝丘又如齐师防按经荘七年春夫人姜氏防齐侯于防冬夫人姜氏防齐侯于谷亦是滛事此不言者畧举其先三防以包其后丨丨也以左传于防禚之下书奸也于防防之正言齐志也杜预以为意出于夫人则云书奸意岀于齐侯则云齐志传举二端其余皆从之则祝丘与如齐师奸由从夫人防谷奸发于齐侯郑意或亦当然】
　　二图【左传见二庆下】
　　二验【后汉书袁绍传诚以忠臣之节道不两立顾私懐己不能全功斯亦愚臣破家狥国之丨丨也】二用【小学绀珠艺文丨丨用九者干之坤用六者坤之干干爻七九九变而七无为易占其变用九不用七坤爻八六六变而八无为用六不用八】
　　二要【晋书苻丕载记吕光自西城还师凉州刺史梁熙谋闭境距之高昌太守杨翰曰光出流沙其势难测高梧谷口水险之要宜先守之如其以逺伊吾之关亦可距也若度此丨丨虽子房之防难为计矣　又诗苑类格释皎然曰诗有丨丨要力全而不苦涩要气足而不怒张】
　　二能【法集经善男子无明有丨种丨四种因何者丨丨一者烦恼障二者是智障何者是四因所谓贪欲界因贪色界因贪无色界因贪无有界因】
　　二信【左传臣闻之君能制命为义臣能承命为信信载义而行之为利谋不失利以卫社稷民之主也义无丨丨信无二命君之赂臣不知命也受命以出有死无霣又可赂乎臣之许君以成命也死而成命臣之禄也寡君有信臣下臣获考死又何求楚子舍之以归注欲为义者不行两信欲行信者不受二命】二刚【易同人九五同人先号咷而后笑大师克相遇注彖曰柔得位得中而应乎干曰同人然则体柔居中众之所与执刚用直众所未从故近隔乎丨丨未获厥志是以先号咷也居中处尊战必克胜故后笑也不能使物自归而用其强直故必湏大师克之然后相遇也】
　　二直【宋书五行志见一抱下　又索虏传彼伺我军仍相掩袭俘我甲士翦我边民良彼有两曲我有丨丨也】
　　二强【宋书厯志见一辰下】
　　二善【唐书百官志一最四善为上上一最三善为上中一最丨丨为上下无最而有丨丨为中上无最而有一善为中中　又李邕传许昌男子孔璋上书曰臣愿以六尺之躯膏鈇钺以代邕死臣与邕生平不欵曲臣知有邕邕不知冇臣臣不逮邕明矣夫知贤而举仁也任人之恵义也获丨丨以死臣又何求　金史百官志凡县令以下三最以上有四善或三善者为上陞一等三最以上有丨丨者为中减两资歴三最以上有一善为下减一资歴】
　　二誉【淮南子上有一善下冇丨丨上有三衰下有九杀】
　　二竒【贵耳録曲江有丨丨张相国以铁铸六祖禅师以铜铸俗语云铁胎相公铜身六祖铁胎有二身一在庙一在庠铜身在大鉴寺王徽之诗归目寄欢心防丨丨】
　　二明【云笈七签服日月法两鼻孔下左有日右冇月日中有黄精赤气月中冇赤精黄气精者丨丨之质色气者日月之烟也】
　　二顺【左传昭王攻大防卒于城父子闾曰君王舍其子而让羣臣敢忘君乎从君之命顺也立君之子亦顺也丨丨不可失也与子西子期谋潜师闭涂逆越女之子章立之而后还】
　　二劳【唐太宗临层防赋有土木之丨丨非干戈之两役】
　　二争【诗出其东门序公子五争兵革不息疏桓十五年传曰祭仲専郑伯患之使其壻雍纠杀之雍姬知之以告祭仲祭仲杀雍纠厉公出奔蔡六月乙亥郑世子忽复归于郑是丨丨也】
　　二罪【左传衞侯入书曰复归国纳之也公至使让大叔文子曰寡人淹恤在外二三子皆使寡人朝夕闻衞国之言吾子独不在寡人对曰臣知罪矣臣不佞不能负羁绁以从扞牧圉臣之罪一也有出者有居者臣不能贰通内外之言臣之罪二也有丨丨敢忘其死乃行从近关出公使止之　又见一玉下　唐书班宏传擢刑部侍郎京官考使右仆射崔宁署兵部侍郎刘乃为上下考宏不从曰今军在节度虽有尺籍伍符省署不校也夫上多虚羙则下趋竞上阿容则下朋党因削之乃闻谢曰敢掠一羙以邀丨丨乎　小荀子大臣之患常立于丨丨之间在职而不尽忠直之道罪也尽忠直之道焉则必矫上拂下罪也有罪之罪邪臣由之无罪之罪忠臣置之】
　　二辟【虞世南赋得慎罚诗五疵过亦察丨丨理弥精】
　　二咎【史记文帝纪四荒之外不安其生封畿之内勤劳不处丨者之丨皆自于朕之徳薄而不能逺达也汲冡周书恶有丨丨欲有一极】
　　二失【宋史富弼传仲淹坐争废后事贬弼上言是一举而丨丨也纵未能复后宜还仲淹】
　　二敝【汉书五行志继丨丨之后承其下流注谓周秦　又作弊宋史张亢传见一弊下】
　　二患【六一题防佛之徒来自西夷老之徒起于中国丨丨交攻】
　　二怖【苏轼赠郑清叟秀才诗胡为犯丨丨博此一笑喜】
　　二忧【左传邾人莒人愬于晋曰鲁朝夕伐我防亡矣我之不共鲁故之以晋侯不见公使叔向来辞子服恵伯对曰君信蛮夷之诉以絶兄弟之国弃周公之后亦惟君寡君闻命矣叔向曰寡君有甲车四千乘在虽以无道行之必可畏也况其率道其何敌之有南蒯子仲之忧其庸可弃乎若奉晋之众用诸侯之师因邾莒杞鄫之怒以讨鲁罪间其丨丨何求而弗克鲁人惧聴命　又哀公二十一年秋八月冬及邾子盟于顾齐人责稽首因歌之曰鲁人之臯数年不觉使我高蹈唯其儒书以为丨国丨】
　　二险【水经江水东迳樊石滩又迳大附滩注频歴丨丨也】
　　二创【何休公羊传序见一创下　元史按扎传至元四年从行省伊苏岱尔攻泸州按扎以水军与宋将陈都统张总管战于马湖江按只身被丨丨战愈力】
　　二痏【素问刺少隂于内踝上丨丨春无见血出血太多不可复也】
　　二病【诗燕婉之求籧篨不鲜传籧篨不能俯者笺籧篨口柔常观人顔色而为之辞故不能俯者也疏籧篨戚施本人疾之名但人口柔者必仰面观人之顔色而为辞似籧篨不能俯之人因名口柔者为籧篨而柔者必低首下人媚以容色似戚施之人因名面柔者为戚施时宣公为此二者故恶而比之非宣公实有丨丨故笺申传意以为口柔面柔也　山谷题防有所欲则富者取之有所畏则贵者夺之清老离此丨丨则长有之】
　　二疾【宋史刘平传万一元昊澘结契丹互为掎角则我一身丨丨不可并治必轻者为先重者为后如何减兵以应河北】
　　二苦【事文类聚祥符九年邵晔知广州凿金内河通州飓不为害陈世卿代之奏免广南口盐广人歌曰邵父陈母除我丨丨　梁武帝游钟山大爱敬寺诗丨丨常追随三毒自烧然】
　　二败【齐东野语诊脉之法必均调自己之息而后可以他人之息凡四十五动为一息或过或不及皆为病脉故有丨丨三迟四平六数七极八脱九死之法】
　　二怨【唐书李徳裕传裴度荐材堪宰相而李宗闵以中人助秉政出徳裕郑滑节度使引僧□协力罢度政事丨丨相济凡徳裕所善悉逐之】
　　二厄【北史牛传汉兴建藏书之防置校书之官至孝成之代遣谒者陈农求遗书于天下诏刘向父子讐校篇籍汉之典文于斯为盛及王莽之末并从焚烬此则书之丨丨也】
　　二责【春秋桓公八年春正月己卯烝疏见一贬下】
　　二亡【汉书鲍宣传凡民有七亡隂阳不和水旱为灾一亡也县官重责更赋税租丨丨也贪吏并公受取不已三亡也豪强大姓蠺食无厌四亡也苛吏繇役失农桑时五亡也部落鼔鸣男女遮迣六亡也盗贼劫畧取民财物七亡也】
　　二疑【云笈七签太元经曰凡休粮诸门甚多学道至近只为学者浮心未定居丨丨之端使心神动揺三尸齐起百思既至心迹难归虽复气易为退败里诚必不灵矣】
　　二害【宋史冯拯传帝欲修绥州谋诸辅臣拯与宰相向敏中等皆曰便宰相吕蒙正参知政事王旦王钦若皆曰宜弃勿修帝遣洪湛驰驿往视还上七利丨丨卒修完之】
　　二惑【梁简文帝如梦诗潜令六识扰安能丨丨除】
　　二戒【小学绀珠人伦丨丨命义】
　　二遁【宋史艺文志隂阳丨丨万一诀四卷】
　　二待【太虚南岳真人歌有无得元运丨丨亦相盖　南极紫元夫人歌东賔防髙唱丨丨何足争案有待无待为丨丨】
　　二施【江总至徳二年十一月十二日升徳施山斋三宿决定罪福懴悔诗四知无矫志丨丨啓幽心】二求【法苑珠林或七难由之获销或丨丨因之果遂】
　　二返【大洞链真宝经将丹砂修炼伏火鼓成白银名之为一返也将白银化出砂令伏火鼓之乃成黄银名之为丨丨也】
</div>
    <div class="pagination">
<a href="御定骈字类编_page348.html">上一页</a><span>...</span><a href="御定骈字类编_page344.html">344</a><a href="御定骈字类编_page345.html">345</a><a href="御定骈字类编_page346.html">346</a><a href="御定骈字类编_page347.html">347</a><a href="御定骈字类编_page348.html">348</a><span class="current-page">349</span><a href="御定骈字类编_page350.html">350</a><a href="御定骈字类编_page351.html">351</a><a href="御定骈字类编_page352.html">352</a><a href="御定骈字类编_page353.html">353</a><a href="御定骈字类编_page354.html">354</a><span>...</span><a href="御定骈字类编_page350.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
