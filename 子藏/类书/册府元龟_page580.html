<!DOCTYPE html>
<html>
<head>
    <meta charset="UTF-8">
    <title>册府元龟 - 第 580 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 580 页/共 736 页</h1>
    <div class="content">    胡叟披读群籍再阅於目皆诵於口朝廷以其机识拜武威将军。
    杨机为雒阳令凡诉讼者一经其前後皆识其名姓并记事理世咸异之迁镇军将军。
    阚る博通经传聪敏过人三史群言经目则诵时人谓之宿读沮渠蒙逊甚重之拜秘书考课郎中。
    高谦之专意经史天文历图纬之书多所该涉日诵数千言释褐奉朝请加宣威将军。
    常景字永昌少聪敏初读。《论语》毛诗一受便览廷尉公孙良举为协律博士。
    邢邵十岁便能属文雅有才思聪明强记日诵万言族兄峦有文鉴谓子弟曰：宗室中有此儿非常人也。少在雒阳会天下无事专以山水游宴为娱不暇勤业尝霖雨乃读。《汉书》五日略能遍记之後因饮谑倦方广寻经史五行俱下一览便无所遗尝与右北平阳固河东裴伯茂从兄梁河南陆道晖等至北海王昕舍宿饮相与赋诗凡数十首皆在主人奴处旦日奴行诸人求诗不得邵皆为诵之诸人不可认诗者奴还得本不误一字诸人方之王粲後为卫将军国子祭酒。
    李神风骨[A13C]秀举博学多闻朝廷旧章及人伦氏族多所谙记仕至骠骑大将军仪同三司。
    祖莹年十二为中书学士时中书博士张天龙讲尚书选为都讲生徒悉集莹夜读书劳倦不觉天晓催讲既切遂误持同房生赵郡李怡曲礼卷上座博士严毅不敢还取乃置曲礼於前诵尚书三篇不遗一字讲罢李怡异之向博士说举学尽惊。
    北齐王琳虽无学业而︹记内敏军府佐吏千数皆识其姓名自梁归齐除骠骑大将军进封巴陵郡王杨幼聪敏从父兄黄门侍郎昱尝与十馀人赋诗一览便诵无所遗失典选聪记︹识半面不忘每有所召问或单称姓或单称名无有误者後有选人鲁漫汉自言猥贱独不见识曰：卿前在元子思坊骑秃尾草驴经过见我不下以方麴障面我何不识卿漫汉惊服。又调之曰：名以定体漫汉果自不虚後为尚书令拜骠骑大将军。
    裴诹之字士正少好学释褐太学博士尝从常景借书百卷十许日便返景疑其不能读每卷策问应答无遗景叹曰：应奉五行俱下祢衡一览便记今复见之於裴生矣。
    祖为神武开府仓曹参军神武口授三十六事出而疏之一无遗失大为僚类所赏。
    刁柔字子温少好学综习经史尤留心礼仪性︹记至於氏族内外多所谙悉天保除国子博士。
    冯子琮性聪敏涉猎书传为孝昭领军府法曹典机密摄库部孝昭曾阅簿领试令口陈子琮ウ对无有遗失。
    唐邕初为文宣大将军府参军後文宣频年出塞邕必部从专掌兵机每识悟闲明承受敏速自督将以还军吏以上劳效由绪无不谙练每有顾问占对如响或於御前简阅虽三五千人邕多不执文簿暗唱官位姓名未尝谬误文宣。又尝对邕白太后云：唐邕分明︹记每有军机大事手作文书口。且处分耳。又听受实是异人。
    後周韩果为都督从太祖征讨果性︹记兼有权略所之处山川形势取能记忆。
    长孙绍远魏太师稚之子雅好坟籍聪慧过人时稚作牧寿春绍远年甫十三稚管记王硕闻绍远︹记心以为不然遂白稚曰：伏承世子聪慧之姿发於天性目所一见诵之於口此既历世罕有窃愿验之，於是命绍远试焉读月令数纸才一遍诵之。若流自是硕乃叹服累迁殿中尚书录尚书事孝闵践祚封上党公。
    柳庆幼聪敏有器量博涉群经不治章句好饮酒闲於占对年十三因暴书父习谓庆曰：汝虽聪敏吾未经特试令於杂赋集中取赋一篇千有馀言庆立读三遍便即诵之无所遗漏保定中为司会。
    裴汉字仲霄操尚宏雅聪敏好学尝见人作百字诗一览便诵後魏孝文初解褐员外散骑侍郎。
    韦师雅为宇文护宾曹参军知诸番风俗及山川险易其有夷狄朝贡师雅必接对论其国俗如视诸掌夷人惊服无敢隐情格高下亦如是卒为扬州功曹蒋为右拾遗史馆撰德宗尝幸凌烟阁见左壁颓剥上有残缺文记每行可辨三五字命录之以问宰臣卒然无以对遽召访之对曰：此圣历年侍臣图赞也。暗讽不失一字宰臣上奏德宗叹曰：虞世南暗写列女传无以加也。
    刘聪[A13C]志学暗记六经日数千言为给事中终朱Г之乱。
    陈谏︹记洽闻人罕及之王叔文之党量移通州刺史卒。
    马嘉运为太学博士性聪赡异於众人耳目所涉终身不忘尤善论难。
    梁敬翔为枢密使开平三年宴宰臣扈从官新授西路行营行军司马崔公实时刘知俊西讨延。又传檄银夏甚为岐寇党侵扰帝深忧其未济中宴顾问侍臣翔承旨而对剖析山川险要郡邑虚实兵粮多少悉以条奏如素讲耨左右莫不惊其聪悟人罕能及帝嗟赏。
    晋郑琮太原人始事唐武皇为左院军小校屡有军功庄宗在河上为马步都虞候戎伍之事一睹不忘凡所诘问应答如流故所在知名唐同光末从明宗伐魏州时军情有变明宗退守魏县未知趋向安重诲将徵兵於四方琮在帐中历数诸道屯军及主将姓名附口传檄相次而至。
    ○总录部　聪悟
    语曰：生而知之者上也。学而知之者次也。诚哉！聪悟之性天纵之能故世之所希矣。若乃思理周物警慧过人耳目口手不相参涉画诵数听无所差忒赋古诗而达其意闻氵（音搜隐辞也。见国语）辞而究其理悬解默识洞察其精微屈指心讨尽发疑谬故为稠人之所推服史之所流传至如过[A13C]悟靡虞漏师致不密而失身者亦士子之攸戒也。
    叔向晋大夫也。初诸侯伐秦及泾莫济叔向见鲁叔孙穆子曰：诸侯谓秦不恭而讨之及泾而止於秦何益穆子曰：豹（豹穆子名也。）之业在匏有苦叶矣。不他叔向退召舟虞与司马曰：夫苦匏不材於人共济而已鲁叔孙赋匏有苦叶必将涉矣。具舟除隧不共有法。
    范燮为晋大夫有秦客氵辞於朝大夫莫之能对也。燮知三焉（解其三事）。
    颜回字子渊孔子弟子也。子谓子贡曰：女与回也。孰愈（愈犹胜也。）对曰：赐也。何敢望回回也。闻一以知十赐也。闻一以知二。又子曰：回也。非者也。於吾言无所不说（助益也。言回闻言即解无所发起增益於已）。
    卜商字子夏孔子弟子也。子夏问巧笑倩兮美目盼兮素以为绚兮何谓也。（倩笑貌盼动目貌绚文貌此上二句在卫风硕人之二章其下一句逸子曰：绘事後素（绘画文也。凡画绘先布众色然後以素分布其间以成其文喻美女虽有倩盼美质须礼成也。）曰：礼後乎！（孔子言绘事後素子夏闻而解知以素喻礼。故曰：礼後乎！）孔子曰：商也。与言诗已矣。
    驺忌子以鼓琴见齐威王驺忌子见三月而受相印淳于髡见之曰：善说哉！髡有愚志愿陈诸前驺忌子曰：谨受教淳于髡曰：得全全昌失全全亡驺忌子曰：谨受令请谨毋离前淳于髡曰：膏棘轴所以为滑也。然而不能运方穿驺忌子曰：谨受令请谨事左右淳于髡曰：弓胶析（一作乾）所以为合也。然而不能傅合疏罅驺忌子曰：谨受令请谨自附於万民淳于髡曰：狐裘虽弊不可补以黄狗之皮驺忌子曰：谨受令请谨择君子毋杂小人其间淳于髡曰：大车不较不能载其常任琴瑟不调不能成其五音驺忌子曰：谨受令请谨法律而督奸吏淳于髡说毕趋出至门面其仆曰：是人者吾与之微言五其应我。若响之应声是人必封不久矣。（新序曰：齐稷下先生喜议政事驺忌既为齐相稷下先生淳于髡之属七十二人皆轻驺忌淳于髡之徒礼踞驺忌之礼卑淳于髡等称辞驺忌知之如应响淳于髡等辞诎而去驺忌之礼踞淳于髡之礼卑故所以尚干将莫邪者贵其立断也。所以尚骐骥者为其立至也。必。且历日旷久则丝能挈石驽马亦能致远是以聪明捷敏人之美才也。）居期年封以下邳号曰：成侯。
    後汉应奉字世叔才敏善讽诵自为童儿及长凡所经履莫不暗记故世称应世叔读书五行俱下位司隶校尉。
    杨好学有俊才为丞相曹公主簿用事曹氏及曹公自平汉中欲因讨刘备而不得进欲守之。又难为功参军不知进止何依曹公，於是出教唯曰：鸡肋而已外曹莫能晓之独曰：夫鸡肋食之则无所得弃之则如可惜公归计决矣。乃令外白稍严曹公於此回师之能决几多如此类。又尝出行筹曹公有问外事乃逆为答记敕守舍儿。若有令出依次通之既而果然如是者二曹公怪其速使廉之知状。
    蜀费衤韦为尚书令于时战国多事公务烦猥衤韦识悟过人每省读书记举目暂视已究其意旨其速数倍於人终亦不忘。
    吴吕蒙少不书传每陈大事尝口占为笺疏位南郡太守封孱陵侯。
    顾谭每省簿书未尝下筹徒屈指心计尽发疑谬下吏以此服之加奉车都尉。
    晋范乔字伯孙友人刘彦秋夙有声誉尝谓人曰：范伯孙体应纯和理思周密吾每欲错其一事而终不能。
    阮瞻字千里性清虚寡欲自得於怀读书不甚研求而默识其要遇理而辩辞不足而旨有馀永嘉中为太子舍人。
    宋谢晦为太尉参军高祖尝讯囚其旦刑狱参军有疾晦代之於车中一览讯牒催促便下相府多事狱系殷积晦随问酬辨曾无遗谬高祖奇之即日署刑狱贼曹。
    殷景仁为中书侍郎学不为文敏有思致口不谈义深达玄理。
    刘穆之为左仆射领监军中军二府军同将领引选内总朝政外供军旅决断如流事无壅滞目览词讼手答笺书耳行听受口兼酬应不相参涉。
    沈璞善属文时有忆识之功尤练究万事经目过耳人莫能欺仕至淮南太守。
    南齐王融少而神明警慧博涉有文才举秀才仕至太子舍人。
    梁王训字怀范幼聪警有识量徵士何裔一见奇之迁侍中终于位。
    周舍字逸父齐中书侍郎有名于时舍幼聪[A13C]异之临卒谓曰：汝不患不富贵但当将之以道德既长博学多通尤精义理善诵书背文诵说音韵清辩起家齐太学博士。
    陶弘景为人圆通谦谨出处冥会心如明镜遇物便了言无烦舛有亦辄觉齐高帝作相引为诸王侍读除奉朝请辞禄而去。
    蔡徵为中书令陈平随例入关隋文帝闻其敏赡召见顾问言取会旨。
    後魏李预字元ダ少为中书学生聪敏︹识涉猎经史。
    胡叟少聪慧学不师受友人劝之叟曰：先圣之言精义入神者，其唯易乎！犹谓可思而过半末世腐儒粗别刚柔之位宁有探会未兆者哉！就道之义非在今矣。仕至武威将军。
    程骏字ら驹少孤贫师事刘丙性机敏好学昼夜无倦丙谓门人曰：举一隅而以三隅反者。此子亚之也。始拜著作郎。
    陈奇河北人少孤家贫龆龀聪识有夙成之美性气刚亮与俗不群为儒不用于世。
    邢臧加安东将军为特进博学有藻思曾共读回文集臧独先通之。
    北齐魏收为太子少傅安德王延宗纳赵郡李祖收女为奴後帝幸李宅宴而妃母宋氏荐二石榴於帝前问诸人莫知其意帝投之收曰：石榴房中多子王新妃母欲子孙众多帝大喜诏收卿还将来仍赐收美锦二疋。
    邢邵字子才聪明强记广寻经史五行俱下累迁尚书令加侍中。
    庾信幼而俊迈聪敏博览群经。
    隋薛胄字昭玄河东汾阴人也。胄少聪明每览异书便晓其义尝叹训注者不会圣人深旨取以意辨之诸儒莫不称善袭爵文成郡公为兖州刺史有善政李德饶少敏聪好学有至性宗党咸敬之弱冠为校书郎仍直内史省参事文翰。
    刘炫字光伯河间景城人也。少以聪敏见称与信都刘焯闭户读书十年不出炫眸子精明视日不炫默识强记莫与为俦左画方右画圆口诵目数耳听五事同举无所遗失初为户曹从事。
    张虔雄少有才器秦孝王俊为秦州总管选为法曹参军王尝亲按囚徒虔雄误不持状口对百馀人皆尽事情同辈莫不叹焉。
    唐裴矩襁褓而孤博闻强记雅有智略善应对尤达政。
    吕才博州清平人少好学善阴阳方伎之书贞观初太子左庶子杜正伦太常少卿祖孝孙表荐之诏令直弘文馆太宗尝览周武帝所撰三局象经不晓其旨太子洗马蔡允恭年少时尝为此戏太宗召问亦废而不通或称才有敏思召使问焉才寻绎一宿便作图解允恭览之依然记其旧法与才正同才由是知名。
    欧阳询虽貌甚寝陋而聪悟绝伦读书数行俱下博览经史尤精三雅终司礼卿判纳言事。
    杨绾清识过人至如往哲微言五经奥义先儒未悟者绾一览究其精理。
    袁滋陈郡汝南人弱岁︹学以外兄通州刺史元结有重名往依焉每读书悬解旨奥结甚重之迁河南观察使卒。
    郄士美字和夫父纯士美少好学博涉善记览父友颜真卿萧[A13C]士辈尝与之讨论经传应对如流既而相谓曰：吾曹异日当交於二郄之门矣。卒忠武军节度使。
    後唐萧顷字子澄京兆万年人故相仿之孙京兆廪之子顷幼聪悟善属文昭宗朝擢进士第太常卿太子少保致仕卒。
    ●卷八百
    ○总录部　敏捷
    夫言辞辩给应答无滞其敏捷之谓矣。仲尼曰：言及之而不言谓之隐。又曰：辞之不可以已也。其或备人君之切问预朋友之燕居剖疑析滞涣。若冰释。《解嘲》答难森然锋起或因枝而振叶或踵事以增华响应无穷言必有中良足嘉也。至夫啬夫之利躁人之多贻如簧之讥致乱官之责亦所不敢取也。
    後汉戴宠年二十二为督邮曾以职事见诘府君欲挞之宠曰：今鄙郡遭明府咸以为仲尼之君国小人少以宠为颜回岂闻仲尼有挞颜回之义府君异其对即日教署主簿。
    张重日南计吏形容短小明帝问云：何郡小吏答曰：臣日南计吏非小吏也。
    魏陈登沛相陈子也。吕布在下邳遣登诣太祖布因登求徐州牧不得登还布怒拔戟斫几曰：卿父劝我协同曹公绝婚公路今吾所求无一获而卿父子并显重为卿所卖耳卿为吾言其说云：何登不为动容徐喻之曰：登见曹公言待将军譬如养虎当饱其肉则将噬人公曰：不如卿言也。譬如养鹰饥则为用饱则去其言如此布意方解。
    王朗字景兴太祖请同会啁朗曰：不能效君昔在会稽折亢米饭也。朗仰而叹曰：宜难值太祖问云：何朗曰：如朗昔者未可折而折如明公今日可折而不折也。後为司空。
    徐邈为尚书郎时禁酒而邈私饮至醉校事赵达问以曹事邈曰：中圣人达白之後文帝幸许昌问邈曰：颇复中圣人不邈对曰：昔子反毙於阳御叔罚於饮酒臣嗜同二子不能自惩时复中之然宿瘤以鬼见传而臣以醉见识帝大笑顾左右曰：名不虚立。
    吴虞字世文翻第八子也。少有倜傥之志仕吴黄门郎以捷对见异超拜尚书侍郎。
    张纯字元基少厉操行学博才秀切问捷对容止可观拜郎中。
    薛综为谒者仆射蜀使张奉於太常前列尚书阚泽姓名以嘲泽泽不能对综下行酒因劝酒曰：蜀者何也。有犬为独无犬为蜀横目勾身虫入其腹奉曰：不敢复列君吴耶综应声曰：无口为天有口为吴君临万邦天子之都，於是众坐喜笑而奉无以对其枢机敏捷皆此类也。（一云：费衤韦聘於吴陛见公卿侍臣皆在座酒酣衤韦与诸葛恪相对嘲难言及吴蜀衤韦问曰：蜀字云：何恪曰：有水者浊无水者蜀横目勾身虫入其腹衤韦复问吴字云：何恪曰：无口者天有口者吴下临沧海天子之都）。
    诸葛恪父瑾面长似驴大帝大会群臣使人牵一驴入长检其面题曰：诸葛子瑜恪跪曰：乞请笔益两字因听与笔恪续其下曰：之驴举坐欢笑乃以驴赐恪他日复见帝问恪曰：卿父与叔父孰贤对曰：臣父为优帝问其故对曰：臣父知所事叔父不知是以为优帝。又大噱命恪行酒至张昭前昭先有酒色不肯饮曰：此非养老之礼也。帝曰：卿其能令张公辞屈乃当饮之耳恪难昭曰：昔师尚父九十秉旄仗钺犹未告老也。今军旅之事参军在後酒食之事将军在先何谓不养老也。昭卒无辞遂为尽爵後蜀使至群臣并会帝谓使曰：此诸葛恪雅好骑乘还告丞相为致好马恪因下谢帝曰：马未至而谢何也。恪对曰：夫蜀者陛下之外厩今有恩诏马必至也。安敢不谢恪之才捷皆此类也。帝尝问恪顷何以自娱而更肥泽恪对曰：臣闻富润屋德润身臣非敢自娱已而已。又问卿何如滕胤恪答曰：登阶摄履臣不如胤运筹转策胤不如臣恪尝献帝马先其耳范慎时在座嘲恪曰：马虽六畜禀气於天今残其耳，岂不伤仁恪答曰：母之於女恩爱至矣。穿耳附珠何伤於仁曾有白头鸟集殿前帝曰：此何鸟也。恪曰：白头翁也。张昭自以坐中最老疑恪以鸟戏之因曰：恪欺陛下未尝闻鸟有白头翁者试使恪复求白头母恪曰：鸟名鹦母未必有对试使辅吴复求鹦父昭不能答坐中皆欢笑位至太傅。
    蜀张裔为益州郡太守郡耆率雍不宾缚裔与吴会先主薨诸葛亮遣邓芝使吴亮令芝言次可从孙权请裔裔自至吴数年流徙伏匿权未之知也。故许芝遣裔裔临发权乃引见问裔曰：蜀卓氏寡女亡奔司马相如贵土风俗何以乃尔乎！裔对曰：愚以为卓氏之寡犹贤於买臣之妻权。又谓裔曰：君还必用事西朝终不作田父於闾里也。将何以报我裔对曰：裔负罪而归将委命有司。若蒙徼亻幸得全首领五十八已前父母之年也。自此以後大王之赐也。权言笑欢悦有器裔之色裔出阁深悔不能阳愚即便就船倍道兼行权果追之裔已入永安界数十里追者不能及。
    晋阮籍文帝引为大将军从事中郎有司言有子杀母者籍曰：嘻杀父乃可至杀母乎！坐者怪其失言帝曰：杀父天下之极恶而以为可乎！籍曰：禽兽有知母而不知父杀父禽兽之类也。杀母禽兽之不如众乃悦服。
    孙皓封归命侯武帝尝与王济奕棋时皓在侧济谓皓曰：何以好剥人面皮皓曰：见无礼於君者则剥之济时伸脚局下皓讥焉。
    吴彦为建平太守吴亡彦始归降晋武帝以为金城太守帝尝从容问薛莹曰：孙皓所以亡国者何也。莹对曰：归命侯臣皓之君吴昵近小人刑罚妄加大臣大将无所亲信人人忧恐各不自安败亡之[C260]由此而作矣。其後帝。又问彦对曰：吴主英俊宰辅贤明帝笑曰：君明臣贤何为亡国彦曰：天禄永终历数有属所以为陛下擒此盖天时岂人事也。张华时在坐谓彦曰：君为吴将积有岁年蔑尔无闻窃所惑矣。彦厉声曰：陛下知我而卿不闻乎！帝甚嘉之。
    孙楚与王济友善楚少时欲隐居谓济曰：当欲枕石氵敕流误云：氵敕石枕流济曰：流非可枕石非可氵敕楚曰：所以枕流欲洗其耳所以氵敕石欲砺其齿後为冯翊太守。
    陆机字士衡入雒尝诣侍中王济济指羊酪谓机曰：卿吴中何以敌此答云：千里莼羹未下盐豉时人称为名对范阳卢志於众中问机曰：陆逊陆抗於君近远机曰：如君於卢毓卢志默然既起谓机曰：殊邦遐远客不相识何至於此机曰：我父祖名播四海宁不知耶议者以此定二陆之优劣机位至平原守陆性清正有才理与兄机齐名虽文章不及机而持论过之与荀隐素未相识尝会张华座华曰：今日相遇可勿为常谈因抗手曰：间陆士龙隐曰：日下荀鸣鹤鸣鹤隐字也。。又曰：既开青睹白雉何不张尔弓挟尔矢隐曰：本谓是龙癸癸乃是山鹿野麋兽微弩︹是以发迟华抚手大笑後为大将军右司马。
    王尼字孝孙初入雒诣东海王越云：公负尼物越大惊曰：宁有是也。尼曰：昔楚人亡布谓令尹盗之今尼屋舍资财悉为公军人所略尼今饥冻是亦明公之负也。越大笑即赐绢五十疋诸贵人闻竞往饷之辟车骑府舍人不就。
    祖纳为大将军王敦闻其贤遗其二婢而辟为从事中郎有戏之曰：奴价倍婢纳曰：百里奚何轻於五皮耶。
    诸葛恢尝与司空王导戏争族姓曰：人言王葛不言葛王也。恢曰：不言马驴而言驴马岂驴胜马耶恢後至尚书令。
    习凿齿为桓温户曹参军时有桑门释道安俊辩有高才自北至荆州与凿齿初相见道安曰：弥天释道安凿齿曰：四海习凿齿时人以为佳对。
    戴遂字安丘处士逵之弟并骁果多权略逵励操东山而遂以武勇显谢安尝谓遂曰：卿兄弟志业何如遂曰：下官不堪其忧家兄不改其乐。
    王为仆射王恭谓曰：比来视君一似胡广曰：王陵廷争陈平慎默但问岁终何如耳。
    孙绰高尚有志节所居斋前种一株松尝自守护邻人谓之曰：树子非不楚楚可怜但恐永无栋梁日耳绰答曰：枫柳虽复合抱亦何所施行。
    潘京字世长武陵人为州所辟因谒见问策探得不孝字刺史戏京曰：辟士为不孝耶京举板答曰：今为忠臣不得为孝子其机辩皆此类京位至泉陵令周处仕吴为无难督及吴平王浑登建业宫酾酒谓吴人曰：诸君亡国之馀得无戚乎！处对曰：汉末分离三国鼎立魏灭於前吴亡於後亡国之戚岂惟一人浑有惭色。
    袁甫为淮南国大农郎中令石衍问甫曰：卿名能辩岂知寿阳已西何以常旱寿阳已东何以常水甫曰：寿阳已东皆是吴人夫亡国之音哀以思鼎足︹邦一朝失职愤叹甚积积忧成阴阴积成雨雨久成水故其域常涝也。寿阳已西皆是中国新平︹吴美宝皆入志盈心满用长欢娱公羊有言鲁僖甚喜故致旱京师。若能抑︹扶弱先疏後亲则天下和平灾害不生矣。观者叹其敏捷。
    孟嘉为征西桓温参军人问听伎丝不如竹竹不如肉何谓也。嘉答曰：渐近使之然一坐咨嗟。
    袁宏为大司马桓温记室谢安尝赏其机对辩速後安为扬州刺史宏自吏部出为东阳郡乃祖道於治亭时贤皆集安欲以卒迫试之临别执其手顾就左右取一扇而授之曰：聊以赠行宏应声答曰：辄当奉扬仁风慰彼黎庶时人叹其率而能要焉。
    谢玄字幼度与从兄朗俱为叔父安所器重安尝戒约子侄因曰：子弟亦何豫人事而正欲使其佳诸人莫有言者玄答曰：譬如芝兰玉树欲使其生於庭阶耳安悦之後为左参军会稽史。
    顾悦之字君叔少有义行与简文同年而早白帝问其故对曰：松柏贞姿经霜独茂蒲柳常质望秋先零帝悦其。
    对历尚书右丞顾恺之为大司马桓温参军甚见亲昵温薨後恺之拜温墓赋诗云：山摧溟海竭鱼鸟将何依或问之曰：卿凭重温公乃尔哭状其可见乎！答曰：声如震雷破山泪如倾河注海。
    虞啸父为侍中侍宴因大醉出拜不能起孝武顾曰：扶虞侍中啸父曰：臣位未及扶醉不及乱非分之赐所不敢当帝甚悦。
    王桢之字公献之兄徽之子也。为大司马长史桓玄为太尉朝臣毕集问桢之我何如君亡叔在坐咸为气咽桢之曰：亡叔一时之标公是千载之英一坐皆悦。
    刘迈为殷仲堪中兵参军桓玄尝戏马以肖拂仲堪迈谓玄曰：马肖有馀精理未足玄怒将杀之迈仅而免祸後玄得志迈诣门称谒玄谓迈曰：安知不死而敢相见迈对曰：射钩斩与迈为三故知不死玄甚喜。
</div>
    <div class="pagination">
<a href="册府元龟_page579.html">上一页</a><span>...</span><a href="册府元龟_page575.html">575</a><a href="册府元龟_page576.html">576</a><a href="册府元龟_page577.html">577</a><a href="册府元龟_page578.html">578</a><a href="册府元龟_page579.html">579</a><span class="current-page">580</span><a href="册府元龟_page581.html">581</a><a href="册府元龟_page582.html">582</a><a href="册府元龟_page583.html">583</a><a href="册府元龟_page584.html">584</a><a href="册府元龟_page585.html">585</a><span>...</span><a href="册府元龟_page581.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
