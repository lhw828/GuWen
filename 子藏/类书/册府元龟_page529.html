<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 529 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 529 页/共 736 页
  </h1>
  <div class="content">
   仲几宋大夫也。昭二十五年宋元公将为鲁昭公故如晋（请纳公）梦太子栾即位於庙已与平公服而相之（平公元公父）。且召六卿公曰：寡人不佞不能事父兄（父兄谓华向）以为二三子忧寡之罪也。若以群子之灵获保首领以没唯是扁付所以藉者（扁付棺中グ床也。骸骨也。）请无君（欲自贬损）仲几对曰：君。若以社稷之故私降昵宴群臣弗敢知（昵近也。降昵宴谓降损亲近宴乐饮食之事）。若夫宋国之法死之度先君有命矣。群臣以死守之弗敢失坠臣之失职常刑不赦臣不忍其死君命祗辱（言君命必不行以辱也。）宋公遂行卒於曲棘。
    逄滑为陈大夫哀元年吴之入楚也。使召陈怀公怀公朝国人而问焉曰：欲与楚者右欲与吴者左陈人从田无田从党（都邑之人无田者随党而立不知所与故从所居田在西者居右在东者居左）逄滑当公而进（不左不右）曰：臣闻国之兴也。以福其亡也。以祸今吴未有福楚未有祸楚未可弃吴未可从而晋盟主也。若以晋辞吴。若何公曰：国胜君亡非祸而何（楚为吴所胜）对曰：国之有是多矣。何必不复小国犹复况大国乎！臣闻国之兴也。视臣如伤是其福也。（如伤恐惊动）其亡也。以民为土芥是其祸也。（芥草也。）楚虽无德亦不艾杀其民吴日敝於兵暴骨如莽（草生於广野莽。故曰：草莽）而未见德焉天其或者正训楚也。（使惧而改过）祸之吴其何日之有（言至今）陈侯从之。
    ●卷七百三十五
    ○陪臣部　智识第四
    斗伯比楚大夫也。楚武王侵随（鲁桓公六年）使章求成焉（章楚大夫）军於瑕以之（瑕随地）随人使少师董成（少师随大夫董正也。）斗伯比言於楚子曰：吾不得志於汉东也。我则使然我张吾三军吾甲兵以武临之彼则惧而协以谋我故难间也。汉东之国随为大随张必弃小国（张自侈大也。）国离楚之利也。少师侈请羸师以张之（羸弱也。）熊率。且比曰：季梁在何益（熊率。且比楚大梁随贤臣）斗伯比曰：以为後图少师得其君（言季梁之谏不过一见从随侯卒当以少师为计故云：以为後图二年蔡侯郑伯于邓始惧楚楚子自此遂盛终於抗衡中国故传备言其事以终始之）王毁军而纳少师（从伯比之谋）少师归请追楚师随侯将许之季梁止之随侯惧而修政楚不敢伐。
    叔伯楚大夫也。僖公二十三年成得臣帅师伐陈（成得臣子玉也。）讨其贰於宋也。取焦夷城顿而还子文以为之功使为令尹叔伯曰：子。若国何（叔伯楚大夫吕也。以为子玉不任令尹）对曰：吾以靖国也。夫有大功而无贵仕（贵仕贵位）其人能靖者与有几。
    贾楚大夫僖公二十七年楚子将围宋使子文治兵於暌（子文时不为令尹故云：使治兵习号令也。暌楚邑）终朝而毕戮一人（终朝自旦及食时也。）子玉复治兵於（子玉为令尹故楚邑）终日而毕鞭七人贯三人耳国老皆贺子。《文子》文饮之酒（贺子玉堪其事）贾尚幼後至不贺子文问之对曰：不知所贺子之传政於子玉曰：以靖国也。靖诸内而败诸外所获几何子玉之败子之举也。举以败国将何贺焉子玉刚而无礼不可以治民过三百乘其不能以入矣。苟入而贺何後之有。
    潘楚大夫也。文公十六年楚伐庸自庐以往振廪同食（往往伐庸也。振发也。廪仓也。同食上下无异馔也。）次于句ㄛ（楚西界也。）使庐侵庸（戢黎庐大夫）及庸方城（方城庸地上庸县东有方城亭也。）庸人逐之囚子扬窗（窗官属）三宿而逸曰：庸师众群蛮聚焉不如复太师（还复句ㄛ师。）。且起王卒合而後进师叔曰：不可（师叔字）姑。又与之遇以骄之彼骄而後可克先君冒所以服陉隰也。（冒楚武王诸父陉隰地名）。又与之遇七遇皆北（军走曰：北）唯鱼人实逐之（礻卑鱼庸三邑鱼鱼复县今巴东永安县轻楚故但使三邑人逐之）庸人曰：楚足与战矣。遂不设备楚子乘驿会师于临品（驿传车也。临品也。名也。）分为二队（队部也。分为攻之）子越自石溪子贝自亻刃以伐庸（子越斗椒也。石溪亻刃入庸道）秦人巴人从楚师群蛮从楚子盟（蛮见楚强故）遂灭庸叔时楚大夫也。成公十六年晋侯伐郑郑人闻有晋师使告于楚姚句耳与往（句耳郑大夫与往非使也。）楚子救郑司马将中反）令尹将左（子重）右尹子辛将右（公子壬夫）过。《申子》反入见申叔时（叔时老在申）曰：师其何如对曰：德刑详义信战之器也。（器犹用也。）德以施惠刑以正邪详以事神义以建利礼以顺时信以守物民生厚而德正（财足则思无邪）用利而事节（动不失利则事得其节）时顺而物成（群生得所）上下和睦旋不逆（动顺理）求无不具（下应上）各知其极（无二心）故。《诗》曰：立我蒸民莫匪尔极（敦厚庞也。）是以神降之福时无灾害民生敦和同以听（蒸众也。极中也。诗颂王立其众民无不得中正）莫不尽力以从上命致死以补其阙（阙战死也。）此战之所繇克也。今楚内弃其民（不施惠）而外绝其好（义不建利）渎齐盟（不详事神）而食话言（信不守物）奸时以动（礼不顺时周四月今二月妨农业）而疲民以逞（刑不正邪而苟快意）民不知信进退也。人恤所底其谁致死（底至也。）子其勉之吾不复见子矣。（言其必败不反）姚句耳先归子驷问焉对曰：其行速过险而不整速则失志（不思虑也。不整则丧列志失列丧将何以战楚惧不可用也。战於鄢陵楚师败绩。
    子冯楚大夫也。襄公二十四年楚子伐郑以救齐门于东门次于棘泽诸侯还救郑楚子自棘泽还使启疆帅师送陈无宇（传言齐楚固相结也。）吴人为楚舟师之役故（在此年夏）召舒鸠鸠人叛楚（舒鸠楚属国名欲兴兵以伐楚也。）楚子师於荒浦（荒浦舒鸠地）使沈尹寿与师祁犁让之（二子皆楚大夫也。）舒鸠子敬逆二子而告。且请受盟二子复命王欲伐之子曰：不可彼告不叛。且请受盟而。又伐之伐无罪也。姑归息民以待其卒（卒终也。）卒而不贰吾。又何求。若犹叛我无辞有庸乃还（彼无辞我有功楚灭舒鸠）。
    启疆楚大夫也。齐侯既伐晋而惧将欲见楚子楚子使启疆如齐聘。且请期（请其会）齐社军实使客观之（祭社因阅数军器以示启疆）陈。《文子》曰：齐将有寇吾闻之兵不戢必取其族（戢藏族类也。取族还自害）。
    沈尹戌楚大夫也。昭公二十三年楚囊瓦为令尹城郢（囊瓦子囊之孙子常也。代阳モ楚用子囊遗言已筑郢城矣。今畏复增修以自固）沈尹戌曰：子常必亡郢苟不能卫城无益也。古者天子守在四夷（德及远。）天子卑守在诸侯（政卑损）诸侯守在四邻（邻国为之守）诸侯在四境（裁省）慎其四境结其四援（结四邻之国以为援助）民狎其野（狎安习也。）三务成功（春夏秋三时之务）民忧而。又无外惧国焉用城今吴是惧而城於郢守已小矣。卑之不获能无亡乎！（不获守四境）昔梁伯沟其公宫而民溃（在僖公十八年也。弃其上不亡何待夫正其疆埸修其土田险其走集（走集边境之垒壁）亲其民人明其伍候（使民有部伍相为候望）信其邻国慎其官守守其交礼（交接之礼）不赞不贪不懦不耆（懦弱也。耆强也。）完其守亻以待不虞畏矣。《诗》曰：无念尔祖聿修厥德（诗大雅无念念也。聿述也。义取念祖考则述其治德以显之）无亦监乎！若敖冒於武文（四君皆楚先君之贤者）土不过同（方百里为一同言未满一圻）慎其四境犹未城郢土数圻（方千里为圻）而郢是城不亦难乎！（言守。若是难以为安也。定四年吴入楚）。
    宁国楚大夫也。楚庄王欲伐陈使人视之使者曰：陈不可伐也。庄王曰：何故对曰：城郭高沟洫深畜积多也。宁国曰：陈可伐也。夫陈小国而积畜多赋敛重也。则民怨上矣。城郭高沟洫深则民力罢矣。兴兵伐之陈可取也。庄王听之遂取陈。
    孙叔敖楚大夫也。狐丘大人谓孙叔敖（丈人老人而居狐丘者）曰：人有三怨子知之乎！孙叔敖曰：何谓也。对曰：爵高者士妒之官大者主恶之禄厚者怨处之孙叔敖曰：吾爵益高吾志益下吾官益大吾心益小吾禄益厚吾施益博是以免三怨可乎！故。《老子》曰：必贵而以贱为本必高而以下为基。又孙叔敖疾将死戒其子曰：王数封我矣。吾不受也。（孙叔敖贾之子庄王之令尹也。我死王必封汝汝必无受利地（人所贪利之地）楚越之间寝之邱者。此其地不利（人不利之）而名甚恶（谓邱也。）荆人鬼而越人机（言荆人畏鬼神越人信吉凶之机详此地名邱恶畏之终可长有者唯此也。（唯独也。）孙叔敖死王果以美地封其子辞而请寝之丘至今不失孙叔敖之知知以不利之为利矣。知以人之所恶为巳之所善矣。此有道者之所异乎！俗也。（众人利利孙叔病利）。
    申无宇楚大夫也。昭公四年楚子欲迁许於赖使斗韦龟与公子弃疾城之而还（为许城也。韦龟子文之元孙）申无宇曰：楚祸之首将在此矣。召诸候而来伐国而克城境莫校（筑城於外境诸侯无与争）王心不违民其居乎！（言将有事不能安也。）民之不处其谁堪之不堪王命乃祸乱也。
    椒举楚大夫也。昭公四年申之会楚子示诸侯侈（自奢侈）椒举曰：夫六王二公之事（六王汤武成康穆启也。二公齐桓公晋文皆所以示诸侯礼也。诸侯所繇用命也。夏桀为仍之会有缗叛之（仍缗皆国名）商纣为黎之东夷叛之（黎东夷国名）周幽为大室之盟戎狄叛之（大中岳）皆所以示诸侯汰也。诸侯所繇弃命也。今君以汰无乃不济乎！王弗听子产见左师曰：吾不患楚矣。汰而愎谏（愎恨也。）不过十年左师曰：然不十年侈其恶不远远恶而後弃（恶及远方而人弃之）善亦如之德远而後兴。
    范无宇楚大夫也。楚灵王城陈蔡不羹使仆夫子问於范无宇曰：吾不服诸夏而独事晋何也。唯晋近我远也。今我城三国赋皆千乘亦当晋矣。又加之以楚诸侯其来乎！对曰：其在志也。国为大城未有利者昔郑有京栎卫有蒲戚宋有萧蒙鲁有卞费齐有渠丘晋有曲沃秦有徵衙叔以京患庄公郑几不封栎人实使郑子不得其位卫蒲戚实出献公宋萧蒙实弑昭公鲁卞费实弱襄公齐渠丘实弑无知晋曲沃实纳齐师秦徵衙实难桓景皆志於诸侯此其不利者也。且夫制城邑。若体性焉有首领股肱至於指拇毛脉大能掉小故变而不动地有高下天有晦明民有臣国有都鄙古之制也。先王惧其不帅故制之以义旌之以服行之以礼辩之以名书之以文道之以言既其失也。易物之繇夫边境者国之尾也。譬之如牛马处暑之既&lt;亡虫&gt;缵之既多而不能掉其尾臣亦惧之不然是三城也，岂不使诸侯之心惕惕焉子复命王曰：是知天咫安知民则是言诞也。右尹子革侍曰：民天之生也。知天必知民矣。是其言可以惧哉！三年陈蔡及不羹人纳弃疾而弑当王。
    王子胜楚大夫也。昭十八年言于楚子曰：许於郑仇敌也。而居楚地以不礼於郑（十五年平王复迁邑许自夷还居叶恃楚而不事郑）晋郑方郑。若伐许而晋助之楚丧地矣。君盍迁许许不专於楚（自以旧国不专心事楚）郑方有令政许曰：余旧国也。（许先郑封）郑曰：余也。（隐十一年郑灭许而复存之。故曰：我俘邑）叶在楚国方城之外蔽也。（为方城外之蔽障。）士不可易（易轻也。）国不可小（谓郑）许不可俘雠不其图之楚子说冬楚子使王子胜迁许於析实白羽（於传时白羽改为析）。
    士尹池楚大夫也。使於宋司城子罕止而觞之南家之墙於前而不直（犹出也。出於子西家之潦经其宫而不止（西家地高潦流注子罕之宫而不禁之也。）尹池问其故子罕曰：南家工人也。者也。（鞔作履之工也。）吾将徙之其父曰：吾恃为鞔以食三世矣。今徙是宋国之求鞔者不知吾处也。吾将不食愿相之忧吾不食也。为是故吾不徙之也。西家高吾宫卑潦之径吾宫也。利故不禁也。士尹池归楚兴兵而将攻宋士尹池谏曰：宋不可攻也。其主贤其相仁贤者得民仁者能用人。若攻之必无功徒为天下笑耳遂释宋而攻郑孔子闻之曰：夫修之於庙堂之上而折冲乎！千里之外者其司城子罕之谓。
    蓝尹楚大夫也。子西叹於朝蓝尹曰：吾闻君子惟独居思念前世之崇替与哀殡丧，於是叹其馀则否君子临政思义饮食思礼同宴思乐在乐思善无有叹焉今吾子临政而叹何也。子西曰：阖庐能败吾师阖庐即世吾闻其嗣。又甚焉吾是以叹对曰：子患政德之不修无患吴矣。夫阖庐口不贪嘉味耳不乐逸声目不氵於色身不怀於安朝夕勤志恤民之羸闻一善。若惊得一士。若赏有过必悛有不善必惧是故得民以济其志今吾闻夫差好罢民力以成私好纵过而翳谏一夕之宿台榭陂池必成六畜玩好必从夫先自败也。已焉能败人子修德以待吴吴将毙矣。
    子西楚大夫也。哀公元年吴师在陈楚大夫皆惧曰：阖庐惟能用其民以败我於柏举今闻其嗣。又甚焉将。若之何子西曰：二三子恤不相睦无患吴矣。昔阖庐食不二味居不重席室不崇坛（平地作室不起坛也。）器不彤镂（彤丹也。镂刻也。）宫室不观（观台榭）舟饰衣服财用择不取费（选取坚厚不尚细靡）在国天有疠（疠疾疫也。）亲巡孤寡而共其乏困在军熟食者分而後敢食（必须军士皆分熟食不敢先食分犹遍也。）其尝者卒乘与焉（所尝甘珍非常食）勤恤其民而与之劳逸是以民不罢劳死知不旷（知身死不见旷弃）吾先大夫子常易之所以败我也。（反也。）今闻夫差次有台榭陂池焉（积土为高曰：台有木曰：榭过再宿曰：次）宿有妃嫱嫔御焉（妃嫱贵者嫔御贱者皆内官）一日之行所欲必成玩好必从珍异是聚观乐是视民如雠而用之日新夫先自败也。已安能败我。
    范楚臣也。齐使甘茂於楚楚怀王新与秦合而（昭王二年时迎妇於楚）而秦闻甘茂在楚使人谓楚王曰：愿送甘茂於秦楚王问於曰：（一作）寡人欲置相於秦孰可对曰：臣不足以识之楚王曰：寡人欲相甘茂可乎！对曰：不可夫史举下蔡之监门也。大不为事君小不为家室以苟贱不廉闻於世甘茂事之顺焉故惠王之明武王之察张仪之辩而甘茂事之取十官而无罪茂诚贤者也。然不可相於秦夫秦之有贤相非楚国之利也。且王前尝用召滑于越（滑一作涓）而内行章义之难（一云内自章昧之难）越国乱故楚南塞厉门（一作濑胡）而郡江东计王之功以能如此者越国乱而楚治也。今王知用诸越而忘用诸秦臣以王为钜过矣。。然则王。若欲置相於秦则莫。若向寿者可夫向寿之於秦王亲也。少与之同衣长与之同车以听事王必相向寿於秦则楚国之利也，於是使使请秦相向寿於秦秦卒相向寿而甘茂竟不得复入秦卒於魏。
    季札吴大夫也。襄公二十九年聘鲁见叔孙穆子说之谓穆子曰：子其不得死乎！（不得以寿死）好善而不能择人吾闻君子务在择人吾子为鲁宗卿而任其大政不慎所举何以堪之祸必及子昭四年竖牛作乱杀穆子遂聘於齐说晏平仲谓之曰：子速纳邑与政（纳归之于公）无邑无政乃免於难齐国之政将有所归未获所归难未歇也。（歇尽也。）故。《晏子》因陈桓子以纳政与邑是以免於栾高之难聘於郑见子产如旧相识与之缟带子产献衣焉（大带也。吴地贵缟郑地贵故各献已所贵示损己不为彼货利）谓子产曰：郑之执政侈难将至矣。政必及子子为政慎之以礼不然郑国将败（侈谓伯有）卫说蘧瑗（蘧伯玉）史狗（史朝之。《文子》）史酋（史鱼）公子荆公叔发（公叔。《文子》）公子朝曰：卫多君子未有患也。自卫如晋将宿于戚（戚孙。《文子》之邑）闻钟声曰：异哉！吾闻之也。辩而不德必加於戮（辩犹争也。）夫子获罪於君以在此（孙。《文子》以戚叛）惧犹不足而乐夫子之在此也。犹燕之巢于幕上（言至危）君。又在殡而可以乐乎！（献公卒未葬）遂去之（不止宿）。《文子》闻之终身听琴瑟（闻义能徙）晋说赵。《文子》韩宣子魏献子曰：晋国其萃於三家乎！（言晋国之政将集於三家）说叔向将行谓叔向曰：吾子之君侈而多良大夫皆富政将在家（富而厚施故政在家）吾子好直必思自免於难。
    李克魏大夫魏武侯之居中山也。问於李克曰：吴之所以亡者何也。李克曰：骤战而骤胜武侯曰：骤战而骤胜国家之福也。其亡也。何故对曰：骤战则民罢骤胜则主骄以骄主使罢民然而不亡者鲜矣。骄则恣恣则极物罢则极虑上下俱极吴之亡也。犹晚。
    赵奢赵之田部吏也。收租税而平原君家不肯出赵奢以法治之杀平原君用事者九人平原君怒将杀奢奢因说曰：君於赵为贵公子今纵君家而不奉公则法削法削则国弱国弱则诸侯加兵诸侯加兵是无赵也。君安得有此富乎！以君之贵奉公如法则上下平上下平则国强国强则赵固而君为贵戚岂轻於天下邪平原君以为贤言之於王王用之治国赋国赋太平民富而府库实。
    蔺相如赵大夫也。为上卿位在廉颇之右廉颇曰：我为赵将有攻城野战之大功而蔺相如徒以口舌之劳而位居我上。且相如素贱人吾羞不忍为之下宣言曰：我见相如必辱之相如闻不肯与会相如每朝时常称病不欲与廉颇争列已而相如出望见廉颇相如引车避匿，於是舍人相与谏曰：臣所以去亲戚而事君徒慕君之高义也。今君与廉颇同列廉君宣恶言而君畏匿之恐惧殊甚。且庸人尚羞之况於将相乎！臣等不肖请辞去蔺相如固止之曰：公之视廉将军孰与秦王曰：不。若也。相如曰：夫以秦王之威而相如廷叱之辱其群臣相如虽驽独畏廉将军哉！顾吾念之强秦之所以不敢加兵於赵者徒以吾两人在也。今两虎共斗其势不俱生吾所以为此以先国家之急而後私雠也。廉颇闻之肉袒负荆因宾客至蔺相如门谢罪曰：鄙贱之人不知将军宽之至此也。卒相与为刎颈之交。
    宋公者赵仇液之客也。秦昭王七年樗里子死而使泾阳君质於齐赵人楼缓来相秦赵不利乃使仇液之秦请以魏冉为秦相仇液将行其客宋公谓液曰：秦不听公楼缓必怨公，公不。若谓楼缓曰：请为公毋急秦秦王见赵请相魏冉之不急。且不听公，公言而事不成以德楼子事成魏冉故德公矣，於是仇液从之而秦免楼缓而魏冉相秦。
    宁越赵大夫也。齐攻廪邱赵使孔青将兵救之与齐人战大败齐将死得车二千得尸二万以为二京（京观也。）宁越谓之曰：惜矣。不如归尸以内攻之越闻之古之善战莎随贲服（贲置也。服则置之）舍延尸（舍以缓其民使得收之）车甲尽於战府库竭於葬之谓内攻之孔青曰：敌齐不尸则如何宁越曰：不然彼战而不胜其罪一与人出而不与之入其罪二与之尸而不取其罪三民以此三者怨其上则上无以使下下无以事上是之谓重攻之宁越可谓知用文武矣。
    商文事魏吴起谓商文曰：事君果有命矣。夫商文曰：何谓也。起曰：治四境之内成驯教变习俗使君臣有义父子有亲子与我孰贤商文曰：吾不。若子曰：今日置质为臣其主安重今日释玺辞官其主安轻子与我孰贤商文曰：吾不。若子起曰：士马成列马与人敌人在马前援桴一鼓使三军之士乐死。若生子与我孰贤商文曰：吾不。若子起曰：三者子皆不吾。若也。位则在吾上命也。未事君商文曰：善哉！亦问子世变主少群臣相疑黔首不定属之子乎！属之我乎！起默然不对少顷乃曰：吾不。若子商文曰：是吾所以加於子之上矣。
    魏敬魏臣也。初秦王立帝宜阳令计绾诞魏王将入秦魏敬谓魏王曰：以河内孰与梁重王曰：梁重。又曰：梁孰与身重王曰：身重。若使秦求河内则王将与之乎！王曰：不与魏敬曰：河内三论之下也。秦索其下而王不听之臣窃不取也。王曰：善乃辍行。
    公子无忌魏信陵君也。无忌与魏王博而北境传举烽言赵冠至。且入界（作高木橹橹上作兜零以薪置其中谓之烽常氏之有寇即火燃举之以相告）魏王释博欲召大臣谋公子止王曰：赵王田猎耳非为寇也。复博如故王恐心不在博居顷复从北方来传言曰：赵王猎矣。非为寇也。魏王大惊曰：公子何以知之公子曰：臣之客有能探得赵王阴事者赵王所为客取以报臣臣以此知之是後魏王畏公子之贤能不敢任公子以国政。又齐楚相约而攻魏秦昭王救之故欲亲秦而伐韩以求故地无忌谓魏王曰：秦与戎翟同俗有虎狼之心贪戾好利无信不识礼义德行苟有利焉不顾亲戚兄弟。若禽兽耳此天下之所识也。非有所施厚积德也。故太后母也。而以忧死穰侯舅也。功莫大焉而竟逐之两弟无罪而再夺之国此以亲戚。若此而况於仇雠之国乎！今王与秦共伐韩而益近秦患臣甚惑之而王不识则不明群臣莫以闻则不忠今韩氏以一女子奉一弱主内有大乱外交强秦魏之兵王以为不亡乎！韩亡秦有郑地与大梁邻王以为安乎！王欲得故地今负强秦之亲王以为利乎！秦非无事之国也。韩亡之後必将更事更事必就易与利就易与利必不伐楚与赵矣。是何也。夫越山逾河绝韩上党而攻强赵是复阏与之事秦必不为也。若道河内倍邺朝歌绝漳釜水与赵兵决於邯郸之郊是知伯之祸也。秦。又不敢伐楚道涉山谷行三千里而攻黾阝厄之塞（楚之险塞也，或以为江夏黾阝县）所行甚远所攻甚难秦。又不为也。若道河外倍大梁右蔡左召陵与楚兵决陈郊秦。又不敢。故曰：秦必不伐楚与赵矣。又不攻卫与齐矣。夫韩亡之後兵出之日非魏无攻已秦固有怀茅（在修武轵县有茅亭）邢邱（在平皋）城危津以临河内河内共汲必危（汲属河内）有郑地（成皋荥阳亦属郑）得垣雍（垣雍城在卷县卷县属魏地卷县。又有长城经阳到密者也。）决荥泽水大梁大梁必亡王之使者出过而恶安陵氏於秦（召陵有安陵郡征羌有安陵亭也。）秦之欲诛之久矣。秦叶阳昆阳与舞阳邻听使者之恶之随安陵氏而亡之绕舞阳之北以东临许南国必危国无害己夫憎韩不爱安陵氏可也。夫不患秦之不爱南国非也。异日者秦在河西晋国去梁千里（魏国之界千里。又云：河南梁县有注城）有河山以之有周韩以间之从林乡军（林乡在宛县）以至于今秦七攻魏五入囿中（一作城中）边城尽拔文台堕垂都焚（一魏山都焚句阳有垂亭）林木伐麋鹿尽而国继以围。又长驱梁北东至陶卫之郊北至平监（平县属河南平或作乎！字。《史记》齐阚止作监字阚东平须昌县）所亡於秦者山南山北河外河内大县数十（一作百）名都数百（一作十）秦乃在河西晋去梁千里而祸。若是矣。又况於使秦韩有郑地无河山而阑之无周韩而间之去大梁百里祸必繇此矣。异日者从之不成也。楚魏疑而韩不可得也。今韩受兵三年秦桡之以讲识亡不听投质于赵请为天下雁行顿刃楚赵必集兵皆识秦之欲无穷也。非尽亡天下之国而臣海内必不休矣。是故臣愿以从事王王速受楚赵之约赵挟韩之质以存韩而求故地韩必效之此士民不劳而故地得其功多於与秦共伐韩而。又免与︹秦邻之祸也。夫存韩安魏而利天下此亦王之天时已通韩上党於共甯（朝歌有甯乡）使道安成出入赋之是魏重质韩以其上党也。今有其赋足以富国韩必魏爱魏重魏畏魏韩必不敢反魏是韩则魏之县也。魏得韩以为县卫大梁河外必安矣。今不存韩二周安陵必危楚赵大破卫齐甚畏天下西乡而驰秦入朝而为臣不久矣。
    惠施魏人也。齐魏战於马陵齐大胜魏杀太子申覆十万之军魏王召惠施而告之曰：夫齐寡人之雠也。怨之至死不忘国虽小吾尝欲悉起兵而攻之何如对曰：不可臣闻之王者得度而霸者知计今王所以告臣者疏於度与计王固先属怨於赵而後与齐战今战不胜国无守战之备王。又欲悉起兵而攻齐此非臣之所谕也。王。若欲报齐乎！则不如因变服折节而朝齐楚王必怒矣。王游人而令其斗则楚必伐齐以休楚而伐罢齐则必为楚擒矣。是王以楚致齐也。王曰：善乃使人报於齐愿臣畜而朝田婴许诺张尹曰：不可战不胜魏而得朝礼与魏和而下楚此可以大胜也。今战胜魏覆十万之军而擒太子申臣万乘之魏而卑秦楚此其於暴戾矣。且楚王之为人也。好用兵而甚务名终为齐患者必楚也。田婴不听遂内魏王而与之并朝齐使再至赵氏鬼之楚王怒自将而伐齐赵应之大败齐於徐州。
    虞卿赵上卿也。秦赵战於长平赵不胜亡一都尉赵王召楼昌与虞卿曰：军战不胜尉复死（复一作系）寡人使束甲而趋之何如楼昌曰：无益也。不如发重使为媾（右后切求和曰：媾）虞卿曰：昌言媾者以为不媾军必也。而制媾者在秦。且王之论秦也。欲破赵之军乎！不邪王曰：秦之不遗馀力矣。必。且欲破赵军虞卿曰：王听臣发使出重宝以附楚魏楚魏欲得王之重宝必内吾使赵使入楚魏秦必疑天下之合从。且必恐如此则媾乃可为也。赵王不听与平阳君为媾发郑朱入秦秦内之赵王召虞卿曰：寡人使平阳君为媾於秦秦已内郑朱矣。卿以为奚如虞卿对曰：王不得媾军必破矣。天下贺战胜者皆在秦矣。郑朱贵人也。入秦秦王与应侯必显重以示天下楚魏以赵为媾必不救王秦知天下不救王则媾不可得成也。应侯果显郑朱以示天下贺战胜者终不肯媾长平大败遂围邯郸为天下笑秦既解邯郸围而赵王入朝王入朝使赵郝（音释一作攻）约事於秦割六县而媾虞卿谓赵王曰：秦之攻王也。倦而乎！王以其力尚能进爱王而弗攻乎！王曰：秦之攻我也。不遗馀力矣。必以倦而归也。虞卿曰：秦以其力攻其所不能取倦而归王。又以其力之所不能取以送之是助秦自攻也。来年秦复攻王王无救矣。王以虞卿之言告赵郝赵郝曰：虞卿诚能尽秦力之所至乎！诚知秦力之所不能进此弹丸之地弗与令秦来年复攻王王得无割其内而媾乎！王曰：请听子割矣。子能必使来年秦之不复攻我乎！赵郝对曰：此非臣之所敢任也。他日三晋之交於秦相善也。今秦善韩魏而攻王王之所以事秦必不如韩魏也。今臣为足下解负亲之攻开关通币齐交韩魏至来年而王独取攻於秦此王之所以事秦必在韩魏之後也。此非臣之所敢任也。王以告虞卿虞卿对曰：郝言不媾来年秦复攻王王得无割其内而媾乎！今媾郝。又以不能必秦之不复攻也。今虽割六城何益来年复攻。又割其力之所不能取而媾此自尽之术也。不如无媾秦虽善攻不能取六县赵虽不能守终不失六城秦倦而归兵必罢我以六城收天下以攻罢秦是我失之於天下而取偿於秦也。吾国尚利孰与坐而割地自弱以强秦哉！今郝曰：秦善韩魏而攻赵者必以为韩魏不救赵也。而王之军必孤有以王之事秦不如韩魏也。是使王岁以六城事秦也。即坐而城尽来年秦复求割地王将与之乎！弗与是弃前功而挑秦祸也。与之则无地而给之语曰：强者善攻弱者不能守今坐而听秦秦兵不弊而多得地是强秦而弱赵也。以益强之秦而割愈弱之赵其计故不止矣。且王之地有尽而秦之求无己以有尽之地而给无己之求其势必无赵矣。赵王计未定楼缓从秦来赵王与楼缓计之曰：予秦地何如毋予孰高缓辞让曰：此非臣之所能知也。王曰：虽然试言公之私楼缓对曰：王亦闻夫公甫文伯母乎！公甫文伯仕於鲁病死女子为自杀於房者二人其母闻之弗哭也。其相室曰：焉有子死而弗哭者乎！其母曰：孔子贤人也。逐於鲁而是人不随也。今死而妇人为之自杀者二人。若是者必其於长者薄而於妇人厚也。故从母言之是为贤母从妻言之是必不免为妒妻故其言一也。言者异则人心变矣。今臣新从秦来而言勿予则非计也。言予之恐王以臣为秦也。故不敢对使臣得为大王计不如与之王曰：诺虞卿闻之入见王曰：此饰说也。王（徐广曰：音慎）勿予楼缓闻之往见王王。又虞卿之言告楼缓对曰：不然虞卿得其一不得其二夫秦赵构难而天下皆说何也。曰：吾。且因强而乘弱矣。今赵兵困於秦天下之贺战胜者则必尽在於秦矣。故不如亟割地为和以疑天下而慰秦之心不然天下将因秦之强怒乘赵之弊瓜分之赵。且亡何秦之图乎！故曰：虞卿得其一不得其二愿王以此决之勿复计也。虞卿闻之往见王曰：危哉！楼子之所以为秦者是愈疑天下而何慰秦之心哉！独不言其示天下弱乎！且臣言勿予者非固勿予而已也。秦索六城於王而王以六城赂齐齐秦之深雠也。得王之六城并力西击秦齐之听王不待辞之毕也。则是王失之於齐而取偿於秦也。而齐赵之深雠可以报矣。而示天下有能为也。王以此发声兵未窥於境臣见秦之重赂至赵而反媾於王也。从秦为媾韩魏闻之必尽重王重王必出重宝以先於王则是王一举而结三国之亲而与秦易道也。赵王曰：善则使虞卿东见齐王与之谋秦虞卿未反秦使者已在赵矣。楼缓闻之亡去赵，於是封虞卿以一城居顷之而魏请赵王为从赵孝成王召虞卿谋过平原君平原君曰：愿卿之论从也。虞卿入见王王曰：魏请为从对曰：魏过（光帅切）王曰：寡人固未之许对曰：王过王曰：魏请从卿曰：魏过寡人未之许。又曰：寡人过。然则从终不可乎！对曰：臣闻小国之与大国从事也。有利则大国受其福有败则小国受其祸今魏以小国请其祸而王以大国辞其福臣。故曰：王过魏亦过窃以为从便王曰：善乃合魏为从。
    规韩康子臣也。赵葭魏宣子臣也。张孟谈赵襄子臣也。知伯帅赵魏而伐范中行氏灭之休数年使人请地於韩韩康子欲勿与规谏曰：不可夫知伯之为人也。好利而鸷愎来请地不与必加兵於韩矣。君其与之与之彼狃。又将请地於他国他国不听必乡之以兵。然则韩可以免於患难而待事之变康子曰：善使使者致万家之邑一於知伯如伯说。又使人请地於魏魏宣子欲弗与赵葭谏曰：彼请地於韩韩与之请地於魏魏弗与则是魏内自强而外怨知伯也。然则其错兵於魏必矣。不如与之宣子曰：诺因使人致万家之邑一於知伯知古卧切伯说。又使人之赵请蔡皋狼之地赵襄子弗与知伯因阴结韩魏将以伐赵赵襄子召张孟谈而告之曰：夫知伯之为人阳亲而阴疏三使韩魏而寡人弗与焉其移兵寡人必矣。今吾安居而可张孟谈曰：夫董阏安於简主之才臣也。世治晋阳而尹铎循之其馀政教犹存君其定晋阳君曰：诺乃使延陵王将车骑先之晋阳君因从之至行城郭案府库视仓廪召张孟谈曰：吾城郭之完府库足用仓廪实矣。无矢奈何张孟谈曰：臣闻董子之治晋阳公宫之垣皆以狄蒿苫楚墙之其高至丈馀君发而用之，於是发而试之其坚则之劲不能过也。君曰：矢足矣。吾铜少张孟谈曰：臣闻董子之治晋阳也。公宫之室皆以炼铜为柱质请发而用之则有馀铜矣。君曰：善号令以定备守以具三国之兵乘晋阳城遂战三月不能拔因舒军而围之决晋水而灌之围晋阳三年城中巢居而处悬金而炊财食将尽士卒羸病襄子谓张孟谈曰：粮食匮城力尽士大夫病吾不能守矣。欲以城下何如张孟谈曰：臣闻之亡不能存危不能安则无为贵知士也。君释此计勿复言也。臣请见韩魏之君襄子曰：诺张孟谈，於是阴见韩魏之君曰：臣闻唇亡则齿寒今知伯帅二国之君伐赵赵亡矣。亡则君为之次矣。二君曰：我知其然夫知伯之为人也。粗中而少亲我谋未遂而知则其祸必至为之奈何张孟谈曰：谋出二君之口入臣之耳人莫之知也。二君即与张孟谈阴约三军与之期日夜遣入晋阳张孟谈以报襄子襄子再拜之张孟谈因朝知伯而出遇知过（一云知果）辕门之外知过入见知伯曰：二主殆将有变君曰：何如对曰：臣遇张孟谈於辕门之外其志矜其行高知伯曰：不然吾与二主约谨矣。破赵三分其地寡人所亲之必不欺也。子释之勿出於口知过出见二主入说知伯曰：二主色动而意变必背君不如令杀之知伯曰：兵著晋阳三年矣。旦暮当拔之而乡其利乃有他心不可子慎勿复言知过曰：不杀则遂亲之知伯曰：亲之奈何知过曰：魏宣子之谋臣曰：赵葭韩康子之谋臣曰：规是皆能移其君之计君其与二君约破赵则封二子者各万家之县一如是则二主之心可不变而君得其所欲矣。知伯曰：破赵而分其地。又封二子者万家之县一则吾所得者少不可知过见君之不用也。言之不听出更其姓为辅氏遂去不见张孟谈闻之入见襄子曰：臣遇知过於辕门之外其视有疑臣之心入见知伯出更其姓今暮不击必後之矣。襄子曰：诺使张孟谈见韩魏之君曰：夜期教守堤之吏而决水灌知伯军知伯军救水而乱韩魏翼而击之襄子将卒犯其前大败知伯军而擒知伯知伯身死国亡地分为三而天下笑此贪欲无厌也。夫不听知过亦所以亡也。知氏尽灭惟辅氏存焉三晋已破知氏分其地规谓韩王曰：分地必取成皋韩王曰：成皋石溜之地也。寡人无所用之规曰：不然臣闻一里之厚而动千里之权者地利也。万人之众而破三军者不意也。王用臣言则韩必取郑矣。王曰：善东取成皋至韩将之取郑也。果从成皋。
    ●卷七百三十六
    ○陪臣部　智谋
    传云：智者利人。又云：咨难曰：谋盖智以兴利谋以纾难者古之道也。春秋之世下逮战国诸侯竞取其霸大夫各图其功故有处重臣之列负先见之明考几微极思虑画经久之略献康济之谋诡辞以济祸乱重币以误仇敌或兵车之既会金鼓之既陈辨盟载之义决胜负之策饰之以文辞润之以礼乐足以服诸夏光启邦家。若其合从连衡构怨速祸专任喉舌遐弃二刑者盖不足称焉。
    《管子》名夷吾字敬仲齐大夫也。桓公问於管仲曰：楚者山东之强国也。其人民习战斗之道举兵伐之恐力不能过兵弊於楚功不成於周为之奈何。《管子》对曰：即以战斗之道与之矣。曰：何谓也。《管子》对曰：公贵买其鹿桓公即为百里之域使人之楚买生鹿楚生鹿当一而八万。《管子》即令桓公与民通轻重藏什之六令左司马伯公将白徒而铸钱於庄山令中大夫王邑载钱二千万求生鹿於楚楚王告其相曰：彼金钱人之所重也。国之所以存明主之所以赏有功禽兽者群害也。明主之所弃逐也。今齐以重宝贵买吾群害则是楚之福也。天。且以齐私楚也。子告吾民急求生鹿以尽齐之宝楚民即释其耕农而田鹿管仲告楚之贾人曰：子为我致生鹿二十赐子金百斤什至而金千斤也。则是楚不赋於民而财用足也。楚之男子居外女子居涂隰朋杀民藏粟伍倍楚以生鹿藏钱伍倍。《管子》曰：楚可下矣。公曰：奈何。《管子》对曰：楚钱伍倍其君。且自得而修钱伍倍是楚强也。桓公诺因令人闭关不与楚通使楚王果自得而修不可三月而得也。楚籴四百齐因令人载粟处芊之南楚人降齐者十分之四三年而楚服桓公。又曰：寡人欲西朝天子而贺献不足为此有数乎！《管子》对曰：请以令城阴里使其墙三重而门九袭因使玉人刻石而为璧尺者万泉八寸者八千七寸者七千中四千瑗中五百璧之数已具。《管子》西见天子曰：敝邑之君欲率诸侯而朝先王之庙观於周室请以令使天下诸侯朝先王之庙观於周室者不得不以彤弓石璧不以彤弓石璧者不得入朝天子许之曰：诺号令於天下诸侯载黄金珠玉五文采布帛输齐以收石璧流而之天下天下财物流而之齐故国八岁而无藉阴里之谋也。桓公。又曰：寡人多务令衡籍吾国之富商蓄贾称贷家以利吾贫萌农夫不失其本事反此有道乎！。《管子》对曰：惟反之以号令为可耳桓公曰：行事奈何。《管子》对曰：请使宾胥无驰而南隰朋驰而北宁戚驰而东鲍叔驰而西四子之行定夷吾请号令谓四子曰：子能为我君视四方称贷之间其受息之氓几何干家以报吾鲍叔驰而西反报曰：西方之氓者带济负河沮泽之萌也。渔猎取薪蒸而为食其称贷之家多者千锺少者六七百锺其出之锺也。一锺其受息之萌九百馀家宾胥无驰而南反报曰：南方之萌者山居谷处登降之萌也。上断轮轴下采杼栗田猎而为食其称贷之家多者千万少者六七百万其出之中伯伍也。其受息之萌八百馀家宁戚驰而东反报曰：东方之萌带山负海。若处上断福渔猎之萌也。治葛缕而为食其称贷之家丁惠高国多者五千锺少者三千锺其出之中锺五釜也。其受息之萌八九百家隰朋驰而北反报曰：北方之萌者衍处负海煮为盐梁济取渔之萌也。薪食其称贷之家多者千万少者六七百万其出之中伯二十也。受息之萌九百馀家凡称贷之家出泉三千万出粟三数千万锺受子息民三万家四子已报。《管子》曰：不弃我君之有萌中一国而五君之正也。然欲国之无贫兵之无弱安可得哉！桓公曰：为此有道乎！《管子》曰：惟反之以号令为可耳诸以令贺献者皆以钅枝兰鼓则必坐长什倍其本矣。君之栈台之职以坐长什倍请以令召称贷之家君因酌之酒太宰行觞桓公举衣而问曰：寡人多务令衡藉吾国闻子之假贷吾贫萌使有以终其上令寡人有钅枝兰鼓其贾中纯万泉也。愿以为吾贫萌决其子息之数使无券契之责称贷之家皆齐首而稽颡曰：君之忧萌至於此请再拜以献堂下桓公曰：不可子使吾萌春有以亻事耜夏有以决芸寡人之德子无所宠。若此而不受寡人不得於心故称贷之家曰：皆再拜受所出栈台之职未能参千纯也。而决四方子息之数使无券契之责四方之萌闻之父教其子兄教其弟曰：夫垦田发务上之所急可以无庶乎！君之忧我至於此此之谓反准。《管子》曰：昔者癸度居人之国必四面望於天下天下高亦高天下高我独下必失其国於天下桓公曰：此。若言曷谓也。《管子》对曰：昔莱人善染练茈之於莱纯锱纟呙绶之於莱亦纯锱也。其周中十金莱人知之闻綦茈空周。且敛马作见於莱人操之莱有推马是自莱失綦茈而反准於马也。故可因者因之乘者乘之此因天下以制天下此之谓国准桓公。又曰：寡人以定三君之居处矣。今。又将何行。《管子》对曰：臣闻诸侯贪于利勿与分于利君何不发虎豹之皮文锦以使诸侯令诸侯以缦帛鹿皮报桓公曰：诺，於是以虎豹皮文锦使诸侯诸侯以缦帛鹿皮报则令因始行於天下矣。又桓公曰：仲父何不遂交楚哉！《管子》对曰：不可楚人攻宋郑烧。又焚郑地使城坏者不得复筑也。屋之烧者不得复葺也。令人有丧雌雄居屋如鸟鼠处穴要宋田夹塞两川使水不得东流东山之西水浅灭危四面百里而後可田也。楚欲吞宋郑思人众兵强而能害已者必齐也。是欲以文克齐（以宝币赂齐而齐自服。故曰：以文齐）而以武取宋郑也。楚取宋郑而不知禁是失宋郑也。禁之则是。又不信于楚也。知困於内兵困於外非善举也。桓公曰：善。然则。若何。《管子》对曰：请兴兵而南存宋郑而令曰：无攻楚言与楚王遇（冬会曰：遇）至於遇上而以郑城与宋水为请楚。若许则是我以文令也。楚。若不许则遂以武令焉桓公曰：善于是遂兴三君杞邢卫兵而南存宋郑与楚王遇于召陵之上而令于遇上曰：无贮粟无曲堤无擅废子无置妾以为妻因以郑城与宋水为请于楚楚人不许遂退七十里而舍使军人城郑南之地立百代城焉（取其虽百代而无敢毁者）曰：自此而北至于河者郑自城之而楚不隳也。东发宋田夹两川使水复东流而楚不敢塞也。遂南伐及逾方城济于汝水望汶山（汶音岷岷山江水所从出）南致楚越之君而西伐秦北伐狄东存晋君于南（自伐秦而自存晋於晋之南。故曰：东存）北伐孤竹还存燕山兵车之会六乘车之会三九合诸侯反位为己霸修钟磬而复乐。《管子》曰：此臣之所谓乐也。又桓公问於。《管子》曰：代国之出何有。《管子》对曰：代之出狐白之皮公其贵买之。《管子》曰：狐白应阴阳之变六月而一见公贵买之代人忘其难得喜其贵贾必相率而求之则是齐金钱不必出代民民必去其本而居山林之中离枝闻之必侵其北离枝侵其北代必归於齐公因令齐载金钱而往桓公曰：诺即令中大夫王师北将人徒载金钱之代谷之上求狐白之皮代王闻之即告其相曰：代之所以弱於离枝者以无金钱也。今齐乃以金钱求狐白之皮是代之福也。子急令民求狐白之皮以致齐之币寡人将以来离枝之民代人果去其本处山林之中求狐白之皮二十四月而不得一离枝闻之则侵其北代王闻之大恐则将其士卒保於代谷之上离枝遂侵其北王即将其士卒愿以下齐齐未亡一钱币使修三年而代服桓公。又问於。《管子》曰：吾欲制衡山之术为之奈何。《管子》曰：公其令人贵买衡山之械器而卖之燕代必从公而买之秦赵闻之必与公争之衡山之械器必倍其贾天下争之衡山械器必十倍以上公曰：诺因令人之衡山求买械器不敢辨其贾齐修械器於衡山十月燕代闻之果令人之衡山求买械器燕代修三月秦国闻之果令人之衡山求买械器衡山之君告其相曰：天下争吾械器令其贾再什以上衡山之民释其本修械器之巧齐即令隰朋漕粟於赵赵籴十五隰朋取之石五十天下闻之载粟而之齐齐修械器十七月修籴五月即闭关不与衡山通使燕代秦赵即引其使而归衡山械器尽鲁削衡山之南齐削衡山之北内自量无械器以应二敌即奉国而归齐矣。又桓公问曰：夫军令则寄诸内政矣。齐国寡甲兵为之。若何。《管子》对曰：轻过而移诸甲兵制重罪赎以犀甲一戟（重罪死罪犀犀皮可为甲戟车戟也。必长丈六尺）轻罪赎以贵盾一戟（轻罪劓刖之属贵盾缀华有文如缋）小罪讠以金分（小罪不入五刑者以金赎有分两之差今之罚金是也。《书》曰：金作赎刑）宥罪（宥赦也。罪刑罚之疑者尚。《书》曰：五刑之疑有赦）索讼者三禁而不可上下坐成以矢（索求也。求讼者之情三禁禁之三日使审实其辞不可上下辞定不可移也。坐成狱讼之坐成也。十二矢为东矢取往而不反。《周礼》以两造禁民讼入束矢于朝然後听之）美金以铸戟剑（铸冶）试诸狗马（狗马难为利者）恶金以铸Θ夷斤扌属（恶粗夷平也。所以削草平地也。斤形似Θ而小扌属研也。）试诸壤土则甲兵大足也。
    王缪秦缪公内史也。戎将由余使秦秦缪公问之得失之要对曰：古有国者未尝不以恭俭也。失国者未尝不以骄奢也。由余因论五帝三王之所以衰及至布衣之士所以亡缪公然之，於是告王缪曰：邻国有圣人敌国之忧也。由余圣人也。将奈之何王缪曰：夫戎王居僻陋之地未尝见中国之声色也。君遗之女乐以其志乱其政其臣下必疏因为由余请缓期使其君臣有间然後可图缪公曰：善乃使王缪以女乐二列遗戎王为由余请缓期戎王大悦许之，於是张酒听乐日夜不休终岁纵牛马多死由余归数谏不听去之秦缪公迎拜之上卿遂以并国十二辟地千里（又云：秦缪公见由余悦而欲留之由余不肯缪公以告蹇叔曰：君以告史廖廖曰：戎不达于五音与五味君不。若遗之缪公以女乐二人与良宰遗之宰谓膳宰戎王喜迷惑大乱饮酒昼不休由余骤谏不听因怒而归）。
    屈瑕楚莫敖也。楚伐绞军其南门屈瑕曰：绞小而轻轻则寡谋请无采樵者以诱之（卫也。樵薪也。）从之绞人获三十人（获楚人也。）明日绞人争出驱楚役徒于山中楚人坐其北门而覆诸山下（坐犹守也。覆设伏兵而待之）大败之为城下之盟而还。
    公孙偃鲁大夫也。齐师宋师伐鲁次于郎公孙偃曰：宋师不整可败也。宋败齐必还请击之鲁庄公弗许自雩门窃出蒙皋比而先犯之（雩门鲁南城门皋比虎皮）公从之大败宋师于乘丘齐师乃还。
    斗廉楚大夫也。屈瑕将盟贰轸（贰轸二国名）郧人军于蒲骚将与随绞州蓼伐楚师（郧国在江夏杜县东南有郧城蒲骚郧邑绞国名州国在南郡华容县南蓼国今义阳棘阳县东南湖阳城）莫敖患之（莫敖楚官名即屈瑕）斗廉曰：郧人军其郊必不诫。且日虞四邑之至也。（虞度也。四邑随绞州蓼也。）君次于郊郢以御四邑（君谓屈瑕也。郊郢楚地）我以锐师宵加于郧郧有虞心而恃其城（恃近其城）莫有斗志。若败郧师四邑必离莫敖曰：盍请济师於王（盍何不也。济益也。）对曰：师克在和不在众商周之不敌君之所闻也。（商纣也。周武王也。《传》曰：武王有乱臣十人纣有亿兆夷人）成军以出。又何济焉莫敖曰：卜之对曰：卜以决疑不疑何卜遂败郧师于蒲骚卒盟而还。
    荀息晋大夫也。晋献公欲伐虢荀息曰：君何不以屈产之乘垂棘之璧而借道乎！虞也。（荀息晋大夫屈邑产骏马垂棘出良璧）公曰：此晋国之宝也。如受吾币而不借吾道则如之何荀曰：此小国之所以事大国也。（此谓璧马之属）彼不借吾道必不敢受吾币如受吾币而借则是我取之中府而藏之外府取之中厩而置之外厩也。公曰：宫之奇存焉（宫之奇虞之贤大夫）必不使受也。荀息曰：宫之奇之为人也。达心而懦（懦弱）。又少长於君达心则其言略（明达之人言则举纲领要不言提其耳则愚者不悟也。）懦则不能︹谏少长於君则君轻之。且夫玩在耳目之前而患在一国之後此中知以上乃能虑之臣料虞公中知以下也。公遂借道而伐虢宫之奇谏曰：晋国之使者其辞卑而币重必不便於虞虞公弗听遂受其币而借之道宫之奇谏曰：语曰：唇亡则齿寒其斯之谓与（语谚语也。）挈其妻子以奔曹献公亡虢五年而後举虞荀息牵马操璧而前曰：璧则犹是也。而马齿加长矣。（犹是言如故）先轸晋大夫也。楚伐宋宋人使门尹般如晋师告急（门尹般宋大夫）公曰：宋人告急舍之则绝（与晋绝）告楚不许我欲战矣。齐秦未可。若之何（未肯战）先轸曰：使宋舍我而赂齐秦（求救於齐秦）藉之告楚（假借齐秦使为宋请）我执曹君而分曹卫之田以赐宋人楚爱曹卫必不许也。（不许齐秦之请）喜赂怒顽能无战乎！（言齐秦喜得宋赂而怒楚之顽必自战也。不可告请。故曰：顽）公悦执曹伯分曹卫之田以畀宋人楚子使子玉去宋子玉使宛春告於晋师曰：请复卫侯而封曹臣亦释宋之围（卫侯未出境曹伯见执在宋已失位故言复卫封曹）子犯曰：子玉无礼哉！君取一臣取二（君取一以释宋围惠晋侯臣取二复曹卫为己功）不可失矣。（言可伐）先轸曰：子与之定人之谓礼楚一言而定三国我一言而亡之我则无礼何以战乎！不许楚言是弃宋也。救而弃之谓诸侯何（言将为诸侯所怪）楚有三施我有三怨怨已多将何以战不如私许复曹卫以携之（私许二国使告绝于楚而後复之携离也。）执宛春以怒楚既战而後图之（须胜负决乃定计）公悦乃拘宛春於卫。且私许复曹卫曹卫告绝于楚子玉怒从晋师晋师退军吏曰：以君辟臣辱也。且楚师老矣。何故退子犯曰：师直为壮曲为老岂在久乎！微楚之惠不及此（重耳过楚楚成王有赠送之礼）退三舍辟之所以报也。（一舍三十里初楚子云：若返国何以报我故退三舍以报）背惠食言以亢其雠（亢犹当也。雠谓楚也。）我曲楚直其众素饱不可谓老（直气盈饱）我退而楚还我将何求。若其不还君退臣犯曲在彼矣。退三舍楚众欲止子玉不可战於莘北楚师败绩。
    狐偃晋大夫也。楚子及诸侯围宋宋公孙固如晋告急（公孙固宋庄公孙）先轸曰：报施救患取威定霸，於是乎！在矣。（先轸晋下军之佐原轸也。报宋赠马之施）狐偃曰：楚始得曹而新於卫。若伐曹卫楚必救之则齐宋免矣。（楚围宋宋复告急于晋晋文公欲救则攻楚谓楚尝有德不欲伐也。欲释宋宋。又尝有德于晋晋患先轸曰：执曹伯分曹卫地以与宋楚急曹卫其势宜释宋，於是文公从之而楚成王乃引兵归）。
    师叔楚大夫潘也。楚伐庸自庐以往振廪同食（往往伐庸也。振发也。廪仓也。同食异馔也。）次于句ㄛ（楚西界也。）使庐戢黎侵庸（戢黎庐大夫）及庸方城（方城庸地上庸县东有方城亭）庸人逐之囚子扬{穴忽}（{穴忽}戢黎官属）三宿而逸曰：庸师众群蛮聚焉不如复大师（还复句ㄛ。且起王卒合而後进师叔曰：不可姑。又与之遇以骄之彼骄我怒而後可克先君冒所以服陉隰也。（冒楚武王陉隰地名也。）乃与之遇七遇皆北（军走曰：北）惟礻卑鱼人实逐之（礻卑鱼庸三邑鱼鱼复县今巴东永安县轻楚故但使三邑人逐之）庸人曰：楚不足与战矣。遂不设备楚子乘驿会师於临品（驿传车也。临品地名）分为二队（队部也。两道攻之）子越自石溪子贝自仞以伐庸（子越斗椒也。石溪仞皆庸道）秦人巴人从楚师群蛮从楚子盟（蛮见楚强故）遂灭庸。
    公孙申郑大夫也。晋人执郑伯郑人围许公孙申谋之曰：我出师以围许（示不畏晋）为将改立君者而纾晋使（纾缓也。勿亟遣使诣晋示欲更立君也。）晋必归君明年晋归郑伯。
    仲孙蔑鲁大夫孟献子也。襄公二年秋会晋荀宋华元卫孙林父曹人邾人于戚谋郑故也。（郑人叛晋谋计也。）孟献子曰：请城虎牢以Τ郑（虎牢旧郑邑今属晋）知武子曰：善曾阝之会吾子闻崔子之言今不来矣。（元年孟献子与齐崔杼次于曾阝崔杼有不晋之言献子以告武子）滕薛小邾之不至皆齐故也。（三国齐之属言）寡君之忧不惟郑（复忧齐叛）将复於寡君而请于齐（以城事白晋君而请会之欲以观齐志）得请而告吾子之功也。（得请谓齐人应命告诸侯会筑虎牢）。若不得请事将在齐（将伐齐）吾子之请诸侯之福也。（城虎牢足以服郑息征伐）岂惟寡君赖之（传言荀能用善谋）冬复会于戚齐崔武子及滕薛小邾之大夫皆会知武子之言故也。（武子言吾事将在齐齐人惧帅小国而会之）遂城虎牢郑人乃成（如献子之谋）。
    庆虎陈大夫也。楚子囊围陈诸侯会陈侯于为阝以救之（晋会诸侯）陈侯患楚（楚围陈故）庆虎庆寅谓楚人曰：吾使公孙黄往而执之（二庆陈执政大夫公子黄哀弟）楚人从之（为执黄）二庆使告陈侯于会（为阝之会）曰：楚人执公子黄矣。君。若不来群臣不忍社稷宗庙惧有二图（背君属楚）陈侯逃归知武子晋大夫也。诸侯伐郑郑人恐乃行成（与晋成也。）中行献子曰：遂围之以待楚人之救也。而与之战不然无成（献子荀偃也。恐楚救郑郑复属之）知武子曰：许之盟而还师以敝楚人（敝罢也。）吾三分四军（分四军为三部）与诸侯之锐以逆来者（来者楚也。）於我未病楚不能矣。（晋各一动而楚三来。故曰：不能）犹愈於战（胜聚战）暴骨以逞不可以争（言争当以谋不可以暴骨）大劳未艾君子劳心小人劳力先王之制也。（艾急也。言当从劳心之劳）诸侯皆不欲战乃许郑成。
    子展郑大夫也。郑人患晋楚之故诸大夫曰：不从晋国几亡（几近也。）楚弱於晋晋不吾也。（疾急也。）晋疾楚将辟之何为而使晋师致死於我（言当作何计）楚弗敢敌而後可固与也。（固与晋子展曰：与宋为恶诸侯必至吾从之盟楚师至吾。又从之则晋怒甚矣。晋能骤来楚将不能乃固与晋大夫说之使疆埸之司恶於宋（使守疆埸之吏侵犯宋）宋向戍侵郑大获子展曰：师而伐宋可矣。若我伐宋诸侯之伐我必疾吾乃听命焉。且告於楚楚师至吾。又与之盟而重赂晋师乃免矣。（言如此乃免於晋楚之难）子展侵宋（欲以致诸侯）诸侯伐郑齐太子光宋向戍先至於郑门於东门其莫晋荀至于西郊东侵旧许（许之旧国郑新邑）卫孙林父侵其北鄙诸侯会于北林师于向（向地在颍川长社县东北）右还次于琐（北行而西为右还荣阳宛陵县西有琐候亭）围郑观兵于南门（观示也。）西济于济隧（济隧水名）郑人惧乃行成。
    荀偃晋大夫中行献子也。卫侯出奔卫人立公孙剽晋侯问卫故於中行献子（问卫逐君当讨否）对曰：不如因而定之卫有君矣。（谓剽已立）伐之未可以得志而勤诸侯史佚有言曰：因重而抚之（重不可移就抚安）仲虺有言曰：亡者侮之乱者取之推亡固存国之道也。（仲虺汤左相）君其定卫以待时乎！（待其昏乱之时乃伐之）冬会於戚谋定卫也。（定立剽）乐王鲋晋大夫桓子也。晋栾盈帅曲沃之甲因魏献子以昼入绛（献子魏舒绛晋国都）初栾盈佐魏。《庄子》於下军（。《庄子》魏绛献子之父）献子私焉故因之（私相亲爱）赵氏以原屏之难怨栾氏（成八年庄臣谮之栾为徵）韩赵方睦（韩起让赵武故和睦）中行氏以伐秦之役怨栾氏（十四年晋伐秦栾违荀偃命曰：余马首欲东）而固与范氏和亲（范宣子佐中行偃于中军）知悼子少而听於中行氏（悼子知之子荀盈也。少年十七知氏中行氏同祖故相听从）程郑嬖於公（郑亦荀氏宗）惟魏氏及七舆大夫与之（七舆官名）乐王鲋侍坐于范宣子或告曰：栾氏至矣。宣子惧桓子曰：奉君以走固宫必无害也。且栾氏多怨子为政栾氏自外子在内其利多矣。既有利权。又执民柄（赏罚为民柄）将何惧焉栾氏所得其惟魏氏乎！而可强取也。夫克乱在权子无懈矣。公有姻丧（夫人有杞丧）王鲋使宣子墨冒（晋自ゾ战还遂常墨）二妇人辇以如公（恐栾氏有内应拒之故为妇人服而进）奉公以如固宫（固宫宫之有台官备守者）。
    叔孙豹鲁大夫穆叔也。襄公在楚楚康王卒楚人使公亲衤遂（望侯有遣使礻遂之礼今楚欲依遣使之礼）公患之穆叔曰：祓殡而礻遂则布币也。（先使巫祓除殡之凶而行礻遂礼与朝而布币无异）乃使巫以桃先祓殡。
    楚人弗禁既而悔之厨人濮宋厨邑大夫也。华登以吴师救华氏（登前年奔吴）齐乌枝鸣戍宋（乌枝鸣齐大夫）厨人濮曰：军志有之先人有夺人之心後人有待其衰盍及其劳。且未定也。伐诸。若入而固则华氏众矣。悔无及也。从之齐师宋师败吴师于鸿口获其二帅公子苦&lt;今隹&gt;偃州员。
    冀芮晋大夫也。晋献公二十三年遂发贾华等伐屈（贾华晋右行大夫）屈溃夷吾将奔翟冀芮曰：不可重耳已在矣。今往晋必移兵伐翟翟畏晋祸。且及不如走梁梁近於秦秦强吾君百岁後可以求入焉遂奔梁二十五年晋伐翟翟以重耳故亦击晋於桑（翟地）晋兵解而去晋既杀奚齐卓子秦穆使公子絷吊公子重耳重耳再拜不稽首起而哭退而不私絷退吊公子夷吾于梁如吊重耳之命夷吾告冀芮曰：秦人勤我矣。冀芮曰：公子勉之乎！亡人无狷洁狷洁不行重赂配德公子尽之无爱财人实有之我以徼幸不亦可乎！夷吾出见使者再拜稽首而不哭退而私於公子絷曰：中大夫里克与我矣。吾命之以汾阳之田百万丕郑与我矣。吾命之以负蔡之田七十万君苟辅我蔑天命矣。吾必遂矣。亡人苟入扫除宗庙定社稷亡人何国之与有君实有郡县。且入河外列城五岂谓君无有亦为君之东游津之上无有难急也。亡人之所环挟缨瑰以望君之尘垢者黄金四十镒白玉之珩六双不敢当公子请纳之左右公子絷反致命穆公曰：吾与公子重耳重耳仁再拜不稽首不敢为後也。起而哭爱其父也。退而不私不没於利也。公子絷曰：君之言过矣。君。若求置晋君而戴之置仁不亦宜乎！君。若求置晋君以成名於天下则不如置不仁以滑其中。且可以进退臣闻之仁有置武有置仁置德武置服是故先置公子夷吾为惠公穆公问冀芮曰：公子谁恃於晋国对曰：臣闻之亡人无党有党必有雠夷吾之少也。不好弄戏不过所复怒不及色及其长也。弗改是故出亡亦无恶於国而众安之不然夷吾不佞其谁能恃君子曰：善以徵劝。
    张孟谈赵臣也。知伯帅赵魏而伐范中行氏灭之休数年使人请地於韩韩康子欲勿与规谏曰：不可夫知伯之为人也。好利而鸷复来请地不与必加兵於韩矣。君其与之与之彼狃。又将请於他国他国不与必乡之以兵。然则韩可以免於患难而待事之变康子曰：善使使者致万家之邑一於知伯知伯悦。又使人请地於魏魏宣子欲勿与赵葭谏曰：彼请地於韩韩与之请地於魏魏弗与则是魏内自强而外怒知伯也。然则其错兵於魏必矣。不如与之宣子曰：诺因使人致万家之邑一於知伯知伯悦。又使人之赵请蔡皋狼之地赵襄子弗与知伯因阴结韩魏将以伐赵赵襄子召张孟谈而告之曰：夫知伯之为人阳亲而阴疏三使韩魏而寡人弗与焉其移兵寡人必矣。今吾安居而可张孟谈曰：夫董阏安于简子之才臣也。世治晋阳而尹铎循之其馀政教犹存其定居晋阳君曰：诺乃使延陵君将车骑先之晋阳君因从之至行城郭案府库视仓廪召张孟谈曰：吾城郭之完府库足用仓廪实矣。无矢奈何张孟谈曰：臣闻董子之治晋阳公宫之垣皆以狄蒿苫楚之其高至丈君发而用之，於是发而试之其坚则{路}之劲不能过也。君曰：矢足矣。吾铜少。若何张孟谈曰：臣闻董子之治晋阳也。公宫之室皆以炼铜为柱质请发而用之则有馀铜矣。君曰：善号令以定备守以具三国之兵乘晋阳城遂战三月不能拔因纾军而围之决晋水而灌之围晋阳三年城中巢居而处悬釜而炊财食将尽士卒羸病襄子谓张孟谈曰：粮食匮城力尽士大夫病吾不能守矣。欲以城下何如张孟谈曰：臣闻之亡不能存危不能安则无为贵知士也。君释此计勿复言也。臣请见韩魏之君襄子曰：诺张孟谈，於是阴见韩魏之君曰：臣闻唇亡则齿寒今知伯帅二国之君伐赵赵亡矣。亡则君为之次矣。二君曰：我知其然矣。夫知伯之为人也。粗中而少亲我谋未遂而知则祸必至为之奈何张孟谈曰：谋出二君之口入臣之耳人莫之知也。二君即与张孟谈阴约三军与之期日夜遣入晋阳张孟谈以报襄子襄子再拜之张孟谈因朝知伯而出遇知过（一云知果）辕门之外知过入见知伯曰：二主殆将有变君曰：何如对曰：臣遇张孟谈於辕门之外其志矜其行高知伯曰：不然吾与二主约谨矣。破赵三分其地寡人所亲之必不欺也。子释之勿出诸口知过出见二主入说知伯曰：二子色动而意变必背君不如令杀之知伯曰：兵著晋阳三年矣。旦暮当拔之而乡其利乃有他心不可子慎勿复言知过曰：不杀则遂亲之知伯曰：亲之奈何知过曰：魏宣子之谋臣曰：赵葭韩康子之谋臣曰：规是皆能移其君之计君其与二君约破赵则封二子者各万家之县一如是则二主之心不可变而君得其所欲矣。知伯曰：破赵而三分其地。又封二子者则吾所得者少不可知过见君之不用也。言之不听出更其姓为辅氏遂去不见张孟谈闻之入见襄子曰：臣遇知过於辕门之外其视有疑臣之心入见知伯出更其姓今暮不击必後之矣。襄子曰：诺使张孟谈见韩魏之君日夜期教守堤之吏而决水灌知伯军救水而乱韩魏翼而击之襄子将卒犯其前大败知伯军而禽知伯知氏尽灭惟辅氏存焉。
    规韩臣也。三晋已破知氏将分其地规谓韩王曰：分地必取成皋韩王曰：成皋石溜之地也。寡人无所用之规曰：不然臣闻一里之厚而动千里之权者地利也。万人之众而破三军者不意也。王用臣言则韩必取郑矣。王曰：善果取成皋至韩之取郑也。果从成皋始大。
    伍员事吴吴子问於伍员曰：初而言伐楚余知其可也。而恐其使余往也。又恶人之有余之功也。今余将自有之矣。伐楚何如对曰：楚执政众而乖莫任患。若为三师以肄焉（肄犹劳也。）一师至彼必皆出彼出则归彼归则出楚必道敝（罢敝于道）亟肄以罢之（亟数也。）多方以误之既罢而後以三军继之必大克之阖庐从之楚，於是乎！始病。
    文种越大夫也。吴王夫差起师伐越越王勾践起师逆之江大夫种乃献谋曰：夫吴之与越惟天所授王其无庸战夫申胥华登简服吴国之士於甲兵而未尝有所挫也。一人善射百夫决拾胜未可成也。夫谋必素见成事焉而後履之不可以授命王不如设戎约辞行成以喜其民以广侈吴王之心吾以卜之於天天。若弃吴必许吾成而不吾足也。将必宽然有伯诸侯之心焉既罢弊其民而天夺之食安受其烬乃无有命矣。越王许诺乃令诸稽郢行成于吴曰：寡君勾践使下臣郢不敢显然布币行礼敢私告於下执事曰：昔者越国见祸得罪於天王天王亲举玉趾以心孤勾践而。又赦宥之君王之於越也。ム起死人而肉白骨也。孤不敢忘天灾其敢忘君王之大赐乎！今句践申祸无良草鄙之人敢忘天王之大德而思边垂之小怨以重得罪於下执事句践用帅二三之老亲任重罪顿颡於边今君王不察盛怒属兵将残伐越国越国固贡献之邑也。君王不以鞭使之而辱军士使寇令焉句践请盟一介嫡女执箕帚以亥姓於王宫一介嫡男奉盘以随诸御春秋贡献不解於王府天王岂辱裁之亦征诸侯之礼也。夫谚曰：狐埋之而狐扌骨之是以无成功今天王既封殖越国以名闻於天下而。又刈亡之是天王之无成劳也。虽四方之诸侯则何实以事吴敢使下臣尽辞惟天王秉利度义焉吴王夫差乃许越成。
    范蠡越大夫也。越国大饥（不熟）王恐召范蠡而谋之蠡曰：王何患焉今之饥此越国之福而吴之祸也。夫吴国甚富而财有馀其王年少智寡剽轻好须臾之名不思後患（其王吴王夫差）王。若重币卑辞以请籴於吴则食可得也。（王越王勾践也。）食得其粜越必有吴而王何患焉（得其粜终必得吴国王何忧焉）王曰：善乃使人请食於吴王将与之伍子胥谏曰：不可与也。夫吴之与越接土邻境道易人通仇雠敌国也。非吴丧越越必丧吴。若燕秦齐鲁山处陆居，岂能逾五湖九江越十七陂以有吴哉！（逾渡也。越历也。陂险难也。曰：非吴丧越越必丧吴今将输之粟与之食是长吾雠而养吾死也。财匮而民怨悔无及也。不。若勿与而攻之固其数也。（数术也。）此昔吾先王之所以霸。且夫饥代事也。（先王阖闾也。代更也。）犹渊之与陂谁国无有吴王曰：不然吾闻之义兵不攻服仁者食饥饿今服而攻之非义兵饿而不食非仁者不仁不义虽得十越吾不为也。遂与之不出三年而吴亦饥使人请食於越越王弗与乃攻之夫差为禽。
    陈轸与张仪俱事秦惠王皆贵重争宠轸奔楚楚未之重也。而使陈轸使於秦过梁欲见犀首犀首谢弗见轸曰：吾为事来公不见轸轸将行不得待异日犀首见之陈轸曰：公何好饮也。犀首曰：无事也。曰：吾请令公餍事可乎！曰：奈何曰：田需约诸侯从亲楚王疑之未信也。公谓於王曰：臣与燕赵之王有故数使人来曰：无事何不相见愿谒行於王王虽许公，公请勿多车以车三十乘可陈之於庭明言之燕赵燕赵客闻之驰车告其王使人迎犀首楚王闻之大怒曰：田需与寡人约而犀首之燕赵是欺我也。怒而不听其事齐闻犀首之北使人以事委焉犀首遂行三国相事皆断於犀首轸遂至秦韩魏相攻期年不解秦惠王欲救之问於左右左右，或曰：救之便，或曰：勿救便惠王未能为之决陈轸至秦惠王曰：子去寡人之楚亦思寡人不陈轸对曰：王闻夫越人庄舄乎！王曰：不闻曰：越人庄舄仕楚执有顷而病楚王曰：舄故越之鄙细人也。今仕楚执富贵矣。亦思越不中谢对曰：凡人之思故在其病也。彼思越则越声不思越则楚声使人往听之犹尚越声也。今臣虽弃逐之楚，岂能无秦声哉！惠王曰：善今韩魏相攻期年不解，或谓寡人救之便，或曰：勿救便寡人不能决愿子为子主计之馀为寡人计之陈轸对曰：亦尝有以夫卞。《庄子》刺虎闻於王者乎！《庄子》欲刺虎馆竖子止之曰：两虎方。且食牛食甘必争争则必斗斗则大者伤小者死从伤而刺之一举必有双虎之名卞。《庄子》以为然立须之有顷两虎果斗大者伤小者死从伤者而刺之一举果有双虎之功今韩魏相攻期年不解是必大国伤小国亡从伤而伐之一举必有两实此犹。《庄子》刺虎之类也。臣主与王何异也。惠王曰：善卒弗救大国果伤小国亡秦兴兵而伐大克之此陈轸之计也。
    张仪事秦惠王王欲发兵以伐蜀以为道险狭难至而韩。又来侵秦秦惠王欲先伐韩後伐蜀恐不利欲先伐蜀恐韩袭秦之敝犹豫未能决司马错与张仪争论於惠王之前司马错欲伐蜀张仪曰：不如伐韩王曰：请闻其说仪曰：亲魏善楚下兵三川塞什谷之口当屯留之道魏绝南阳楚临南郑秦攻新城宜阳以临二周之郊诛周王之罪侵楚魏之地周自知不徐广曰：一作寻成皋巩县有寻口能救九鼎宝器必出据九鼎按图籍挟天子以令於天下天下莫敢不听此王业也。今夫蜀西僻之国而戎翟之伦也。敝兵劳众不足以成名得其地不足以为利臣闻争名者於朝争利者於市今三川周室天下之朝市也。而王不争焉顾争於戎翟去王业远矣。司马错曰：不然臣闻之欲富国者务广其地欲强兵者务富其民欲王者务博其德三资者备而王随之矣。今王地小民贫故臣愿先从事於易夫蜀西僻之国也。而戎翟之长也。有桀纣之乱以秦攻之譬如使豺狼逐群羊得其地足以广国取其财足以富民缮兵不伤众而彼已服焉拔一国而天下不以为暴利尽西海而天下不以为贪是我一举而名实附也。而。又有禁暴止乱之名今攻韩劫天子恶名也。而未必利也。又有不义之名而攻天下所不欲危矣。臣请论其故周天下之宗室也。齐韩之与国也。周自知失九鼎韩自知亡三川将二国并力合谋以因乎！齐赵而求解乎！楚魏以鼎与楚以地与魏王不能止也。此臣之所谓危也。不如伐蜀完惠王曰：善寡人请听子卒起兵伐蜀十月取之遂定蜀贬蜀王更号为侯而使陈庄相蜀蜀既属秦秦以益强富厚轻诸侯仪。又以商於六百里地诈楚怀王後秦要楚欲得黔中地欲以武关外易之楚王曰：不愿易地愿得张仪而献黔中地秦王欲遣之口弗忍言张仪乃请行惠王曰：彼楚王怒子之负以商於之地是。且甘心於子张仪曰：秦强楚弱臣善靳尚尚得事楚夫人郑袖所言皆从。且臣奉王之节使楚楚何敢加诛假令诛臣而为秦得黔中之地臣之上愿遂使楚楚怀王至则囚张仪将杀之靳尚谓郑袖曰：秦王甚爱张仪而不欲出之今将以上庸之地六县赂楚以美人聘楚以宫中善讴歌者为媵楚王重地尊秦秦女必贵而夫人斥矣。不。若为言而出之，於是郑袖日夜言怀王曰：人臣各为其主用今地末入秦秦使张仪来至重王王未有礼而杀张仪秦必大怒攻楚妾请子母俱迁江南毋为秦所鱼肉也。怀王後悔赦张仪厚礼之如故。
    干朋齐臣也。魏惠王围邯郸赵求救於齐齐威王召大臣而谋曰：救赵孰与勿救驺忌子曰：不如勿救干朋曰：不救则不义。且不利威王曰：何也。对曰：夫魏氏并邯郸其於齐何利哉！且夫救赵而军其郊是赵不伐而魏全也。故不如南攻襄陵以弊魏邯郸拔而乘魏之弊威王从其计。
    无忌魏公子也。齐楚相约而攻魏秦昭王救之魏王以秦救之故欲亲秦而伐韩以求故地无忌谓魏王曰：秦与戎翟同俗有虎狼之心贪戾好利无信不识礼义德行苟有利焉不顾亲戚兄弟。若禽兽耳此天下之所识也。非有所施厚积德也。故太后母也。而以忧死穰侯舅也。功莫大焉而竟逐之两弟无罪而再夺之国此於亲戚。若此而况於仇雠之国乎！今王与秦共伐韩而益近秦患臣甚惑之而王不识则不明群臣莫以闻则不忠今韩氏以一女子奉一弱主内有大乱外交强秦魏之兵王以为不亡乎！韩亡秦有韩地与大梁邻王以为安乎！王欲得其故地今负强秦之亲王以为利乎！秦非无事之国也。韩亡之後必将更事更事必就易与利就易与利必不伐楚与赵矣。是何也。夫越山逾河绝韩上党而攻强赵是复阏与之事秦必不为也。若道河内倍邺朝歌绝漳滏水与赵兵决於邯郸之郊是知伯之祸也。秦。又不敢伐楚道涉山谷行三千里而攻冥厄之塞（楚之险塞也。徐广曰：，或以为今江夏阝县）所行甚远所攻甚难秦。又不为也。若道河外倍大梁右蔡左召陵与楚兵决陈郊秦。又不敢。故曰：秦必不伐楚与赵矣。又不攻卫与齐矣。夫韩亡之後兵出之日非魏无攻已秦固有怀茅（在修武轵县有茅）邢丘（在平皋）城危津以临河内河内共汲必危（汲县属河内）有郑地（成皋荥阳亦属郑）得垣雍（垣雍城在卷县卷县属魏地卷县。又有长城经阳武到密者也。）决荥泽水灌大梁大梁必亡王之使者出过而恶安陵氏於秦（召陵有安陵郡征羌有安陵亭也。秦之欲诛之久矣。秦叶阳昆阳与舞阳邻听使者之恶之随安陵氏而亡之绕舞阳之北以东临许南国必危国无害已夫憎韩不爱安陵氏可也。夫不患秦之不爱南国非也。异日者秦在河西晋国去梁千里（魏国之界千里。又云：河南梁县有注城）有河山以阑之有周韩以间之从林乡军（林乡在宛县）以至於今秦七攻魏五入囿中（一作城中）边城尽拔文台堕垂都（一云魏山都句阳有垂亭焚林木伐麋鹿尽而国继以围。又长驱梁北东至陶卫之郊北至平监（平县属河南平或作乎！字。《史记》齐阚止作监字阚在东平须昌县）所亡於秦者山南山北河外河内大县数十（一作百）名都数百（一作十）秦乃在河西晋去梁千里而祸。若是矣。又况於使秦无韩有郑地无河山而阑之无周韩而间之去大梁百里祸必繇此矣。异日者从之不成也。楚魏疑而韩不可得也。今韩受兵三年秦挠之以讲识亡不听投质於赵请为天下雁行顿刃楚赵必集兵皆识秦之欲无穷也。非尽亡天下之国而臣海内必不休矣。是故臣愿以从事王王速受楚赵之约赵挟韩之质以存韩而求故地韩必效之此士民不劳而故地得其功多於与秦共伐韩而。又免与︹秦邻之祸也。夫存韩安魏而利天下此亦王之天时已通韩上党於共甯使道安城出入赋之是魏重质韩以其上党也。今有其赋足以富国韩必德魏爱魏重魏畏魏韩必不敢反魏是韩则魏之县也。魏得韩以为县大梁河外必安矣。今不存韩二周安陵必危楚赵大破卫齐甚畏天下西乡而驰秦入朝而为臣不久矣。
    虞卿为赵上卿秦赵战於长平赵不胜亡一都尉赵王召楼昌与虞卿曰：军战长平不胜尉复死（复一作系）寡人使束甲而趋之何如楼昌曰：无益也。不如发重使为媾（古切求和曰：媾）虞卿曰：昌言媾者以为不媾军必破也。而制媾者在秦。且王之论秦也。欲破赵之军乎！不邪王曰：秦不遗馀力矣。必。且欲破赵军虞卿曰：王听臣发使出重宝以附楚魏楚魏欲得王之重宝必内吾使赵使入楚魏秦必疑天下之合从。且必恐如此则媾乃可为也。赵王不听与平阳君为媾发郑朱入秦秦内之赵王召虞卿朝歌有甯乡曰：寡人使平阳君为媾於秦秦已内郑朱矣。卿以为奚如虞卿对曰：王不得媾军必破矣。天下贺战胜者皆在秦矣。郑朱贵人也。入秦秦王与应侯必显重以示天下楚魏以赵为媾必不救王秦知天下不救王则媾不可得成也。应侯果显郑朱以示天下贺战胜者终不肯媾长平大败遂围邯郸为天下笑秦解邯郸围而赵王入朝使赵郝约事於秦割六县而媾虞卿谓赵王曰：秦之攻王也。倦而归乎！王以其力尚能进爱王而弗攻乎！王曰：秦之攻我也。不遗馀力矣。必以倦而归也。虞卿曰：秦以其力攻其所不能取倦而归王。又以其力之所不能取以送之是助秦自攻也。来年秦复攻王王无救矣。王以虞卿之言告赵郝赵郝曰：虞卿诚能尽秦力之所至乎！诚知秦力之所不能进此弹丸之地弗与秦来年复攻王王得无割其内而媾乎！王曰：请听子割矣。子能必使来年秦之不复攻我乎！赵郝对曰：此非臣之所敢任也。他日三晋之交於秦相善也。今秦善韩魏而攻王王之所以事秦必不如韩魏也。今臣为足下解负亲之攻开关通币齐交韩魏至来年而王独取攻於秦此王之所以事秦必在韩魏之後也。此非臣之所敢任也。王以告虞卿虞卿曰：郝言不媾来年秦复攻王王得无割其内而媾乎！今媾郝。又以不能必秦之不复攻也。今虽割六城何益来年复攻。又割其力之所不能取而媾此自尽之术也。不如无媾秦虽善攻不能取六县赵虽不能守终不失六城秦倦而归兵必罢我以六城收天下以攻罢秦是我失之於天下而取偿於秦也。吾国尚利孰与坐而割地自弱以强秦哉！今郝曰：秦善韩魏而攻赵者必以为韩魏不救赵也。而王之军必孤。又以王之事秦不如韩魏也。是使王岁以六城事秦也。即坐而城地尽来年秦复求割地王将与之乎！弗与是弃前功而挑秦祸也。与之则无地以给之语曰：强者善攻弱者不能守今坐而听秦秦兵不弊而多得地是强秦而弱赵也。以益强之秦而割愈弱之赵其计固不止矣。且王之地尽而秦之求无已以有尽之地而给无已之求其势必无赵矣。赵王计未定楼缓从秦来赵王与楼缓计之曰：予秦地何如毋予孰吉缓辞让曰：此非臣之所能知也。王曰：虽然试言公之私楼缓对曰：王亦闻夫公甫文伯母乎！公甫文伯仕於鲁病死女子为自杀於房中者二人其母闻之弗哭也。其相室曰：焉有子死而弗哭者乎！其母曰：孔子圣人也。逐於鲁而是人不随也。今死而妇人为之自杀者二人。若是者必其於长者薄而於妇人厚也。故从母言之是为贤母从妻言之是必不免为妒妻故其言一也。言者异则人心变矣。今臣新从秦来而言勿予则非计也。言予之恐王以臣为为秦也。故不敢对使臣得为大王计不如予之王曰：诺虞卿闻之入见王曰：此饰说也。王（单续）勿予楼缓闻之往见王王。又以虞卿之言告楼缓楼缓对曰：不然虞卿得其一不得其二夫秦赵构难而天下皆说何也。曰：吾。且因强而乘弱矣。今赵兵困於秦天下之贺战胜者则必尽在於秦有音慎矣。故不如亟割地为和以疑天下而慰秦之心不然天下将因秦之强怒乘赵之弊瓜分之赵。且亡矣。何秦之图乎！故曰：虞卿得其一不得其二愿王以此决之勿复计也。虞卿闻之往见王曰：危哉！楼子之所以为秦者是愈疑天下而何慰秦之心哉！独不言其示天下弱乎！且臣言勿予者非固勿予而已也。秦索六城於王而王以六城赂齐齐秦之深雠也。得王之六城并力西击秦齐之听王不待辞之毕也。则是王失之於齐而取偿於秦也。而齐赵之深雠可以报矣。而示天下有能为也。王以此发声齐兵末窥於境臣见秦之重赂至赵而反媾於王也。从秦为媾韩魏闻之必尽重王重王必出重宝以先於王则是王一举而结三国之亲而与秦易道也。赵王曰：善则使虞卿东见齐王与之谋秦虞卿未返而秦使者已在赵矣。楼缓闻之亡去赵，於是封虞卿以一城虞卿。又谓赵王曰：人之情宁朝人宁朝於人乎！赵王曰：宁朝人耳何故宁朝於人虞卿曰：夫魏为从主而违者范痤也。今王能以百里之地君万户之都请杀范痤痤死则从事可移於赵赵王曰：善乃使人以百里之地请杀范痤於魏魏主许诺使司空执范痤而未杀也。痤献书魏主曰：臣闻赵王以百里之地请杀痤之身也。夫杀无罪痤薄故也。而得百里之地大利也。臣窃为大王美之。虽然而有一焉百里之地大可得而死者不可复生也。则王必为天下笑也。臣窃以为与其死人市不。若以生人市便也。又遗其後相信陵君（一作信安君）。《书》曰：夫赵魏敌战之国也。赵王以咫尺之书来而魏王轻为杀无罪之痤痤虽不肖故魏之免相也。尝以魏之故得罪於赵夫国内无用臣外虽得地势不能守然今能用魏者莫如君矣。王听赵杀痤之後强秦袭赵之欲倍赵之割君将何以止之此君之累也。信陵君曰：诺遽言之王而出之。
    孙膑齐臣也。魏伐赵赵与韩亲共击魏赵不利战於南梁宣王召田忌复故位韩氏请救於齐宣王召大臣而谋曰：蚤救孰与晚救驺忌子曰：不如勿救田忌曰：弗救则韩。且折而入於魏不如蚤救之孙膑曰：夫韩魏之兵未弊而救之是吾代韩受魏之兵顾反听命於韩也。且魏有破国之志韩见亡必东面而於齐矣。吾因深结韩之亲而晚承魏之弊则可重利而得尊名也。宣王曰：善乃阴告韩之使者而遣之韩因恃齐五战不胜而东委国於齐齐因起兵使田忌田婴将（婴一作ツ）孙子为师救韩赵以击魏大败之马陵杀其将庞涓虏魏太子申（又云：南梁之难韩氏请救于齐田侯召大臣而谋曰：早救之孰与晚救之便张丐对曰：晚救之韩。且折而入于魏不如蚤救之田忌曰：不可夫韩魏之兵未弊而我救之是我代韩而受魏之兵顾反听命于韩也。且夫魏有破韩之志韩见。且亡必东于齐我因阴结韩之亲而晚承魏之弊则国可重利可得名可尊矣。田侯曰：善乃阴告韩使者而遣之韩自以专有齐国五战五不胜东于齐齐因起兵击魏大败之马陵魏破韩弱韩魏之君因田婴北面而朝田侯田侯齐宣王也。）。
    乐毅为燕亚卿当是时齐王强南败楚相唐昧於重丘西摧三晋於观津遂与三晋击秦助赵灭中山破宋广地千馀里与秦昭王争重为帝已而复归之诸侯皆欲背秦而服於齐王自矜百姓弗堪，於是昭王问伐齐之事乐毅对曰：齐霸国之馀业也。地大人众未易独攻也。王必欲伐之莫如与赵及楚魏，於是使乐毅约赵惠文王别使连楚魏令赵阎秦（阎进说之意）以伐齐之利诸侯害齐王之骄暴皆争从与燕伐齐乐毅还报燕昭王悉起兵使乐毅为上将军惠施魏臣也。齐魏战於马陵齐大胜魏杀太子申覆十万之军魏王召惠施而告之曰：夫齐寡人之雠也。怨之至死不忘国虽小吾尝欲悉起兵而攻之何如对曰：不可臣闻之王者得度而霸者知计今王所以告臣者疏於度与计王固先属怨於赵而後与齐战今战不胜国无守战之备王。又欲起而攻齐此非臣之所谕也。王。若欲报齐乎！则不如因变服折节而朝齐楚王必怒矣。王游人而令其斗则楚必伐齐以休楚而伐罢齐则必为楚禽矣。是王以楚毁齐也。王曰：善乃使人报於齐愿臣畜而朝田婴许诺张丑曰：不可战不胜魏而得朝礼与魏和而下楚此可以大胜也。今战胜魏覆十万之军而禽太子申臣万乘之魏而卑秦楚此其暴戾定矣。且楚王之为人也。好用兵而甚务名终为齐患者必楚矣。田婴不听遂内魏王而与之并朝齐使再至赵氏鬼之楚王怒自将而伐齐赵应之大败齐於徐州。
    ●卷七百三十七
    ○陪臣部　荐贤
    夫十室之邑必有忠信三人同行厥有我师举尔所知惟君子之不比各於其党见士庶之相让。若乃春秋务战之世敌国急贤之际而有处大夫之列挟霸王之术以尊其主者何尝不勤接士类汲引材智推毂靡遗於後进拔茅乃至于汇征大则让卿宰之位小则备家陪之列，或以素敦友善夙知隐滞，或以方在羁旅久为仆御并加推奖俾之效用至於举雠取盗曾无嫌间自非深於知人忠於事上者其能。若是乎！
    鲍叔牙齐大夫也。桓公使为宰（宰太宰也。）辞曰：臣君之佣臣也。君加惠于臣使不冻饥则君之赐也。若必治国家者则非臣之所能也。其惟管夷吾乎！臣之所不如管夷吾者有五宽惠爱民臣不如也。治国家不失其秉臣不如也。（秉柄也。柄所操以作事国柄者赏纪要故也。）忠信可结於诸侯臣不如也。制礼义可法於四方臣不如也。执χ鼓立於军门使百姓皆加勇焉臣不如也。夫。《管子》民之父母将欲治其子不可弃其父母公曰：夫管夷吾射寡人中钩殆於死今乃用之可乎！鲍叔对曰：彼为其君动也。君。若宥而反之其为君犹是也。桓公遂任以政。
    管仲相齐三月请论百官桓公曰：诺管仲曰：升降揖让进退闲习辩辞之刚柔臣不如隰朋请立以为大行垦草入邑辟土聚粟多众尽地之利臣不如宁戚请立以为司田平原广牧（广远可牧之地）车不结辙士不旋踵鼓之而三军之士视死如归臣不如王子城父请立以为大司马决狱折中不杀不辜不轻有罪臣不如宾胥无请立以为大司理犯君颜色进谏必忠不避死亡不挠富贵臣不如东郭牙请立以为大谏之臣此五子者夷吾一不如（於五子者各不如其一）然而以易夷吾夷吾不为也。（以五子之能易夷吾之德则夷吾所以不能）君。若欲治国强兵则五子者存矣。若欲霸王夷吾在此桓公曰：善孔子曰：管仲遇盗取二人焉上以为公臣曰：其所与游者僻也。可人也。（言此人可也。但居恶人之中使人犯管仲死桓公使为之服宦於大夫者之为之服也。自管仲始也。有君命焉尔也。（亦记失礼所由也。善桓公不忘贤举宦犹仕也。此仕于大夫连升于公与为大夫之诸侯同尔礼不反服）。
    佚之狐郑大夫晋文公与秦伯围郑佚之狐言於郑伯曰：国危矣。若使烛之武见秦君师必退（烛之武亦郑大夫）公从之辞曰：臣之壮也。犹不如人今老矣。无能为也。已公曰：吾不能蚤用子今急而求子是寡人之过也。然郑亡子亦有不利焉许之夜纟追而出见秦伯秦师乃还。
    臼季晋大夫使过冀见冀缺耨其妻饣盍之（臼季胥臣也。冀晋邑耨锄也。野馈曰：饣盍）敬相待如宾与之归言诸文公曰：敬德之聚也。能敬必有德德以治民君请用之臣闻之出门如宾（如见大宾）承事如祭（常敬谨也。）仁之则也。公曰：其父有罪可乎！（缺父冀芮欲杀文公）对曰：舜之罪也。殛鲧其举也。兴禹（禹鲧子）管敬仲桓之贼也。实相以济康诰曰：父不慈子不祗兄不友弟不恭不相及也。（祗敬也。）。《诗》曰：采葑采菲无以下体君取节焉可也。（葑菲之菜上善下恶食之者不以其恶而弃其善言可取其善节公以为下军大夫。
    百里奚秦大夫初仕虞虞亡走宛秦缪公以五羊皮赎之授之国政号曰：五大夫百里奚让曰：臣不及臣友蹇叔蹇叔贤而世莫知臣尝游困於齐而乞食饣至人（侄一作至）蹇叔收臣臣因而欲事齐君无知蹇叔止臣臣得脱齐难遂之周周王子颓好牛臣以养牛干之及颓欲用臣蹇叔止臣臣去得不诛事虞君蹇叔止臣臣知虞君不用臣臣诚私利禄爵。且留再用其言得脱一不用及虞君难是以知其贤，於是穆公使人厚币迎蹇叔以为上大夫。
    虞丘相为楚相孙叔敖者楚之处士也。虞丘相进之於楚庄王以自代。
    赵。《文子》（赵武也。）为晋大夫所举於晋国管库之士七十有馀家（管库之士府史以下官长所置也。举之於君以为士大夫也。管键也。库物所藏）晋平公过九原而叹曰：嗟呼此地之蕴吾良臣多矣。若使死者起也。吾将与谁归乎！叔向对曰：赵武乎！平公曰：子党於子之师也。对曰：臣敢言赵武之为人也。立。若不胜衣言。若不出於口然其身举士於白屋下者四十六人皆得其意而公家甚赖之及。《文子》之死也。四十六人皆就宾位是其无私德也。臣故以为贤也。平公曰：善夫赵武贤臣也。相晋天下无兵革者九年春秋曰：晋赵武之力尽得人也。
    司马侯为晋大夫悼公与之升台而望曰：乐夫对曰：临下之乐则乐矣。德义之乐则未公曰：何谓德义对曰：诸侯之为日在君侧以其善行以其恶戒可谓德义矣。公曰：孰能对曰：羊舌习於春秋乃召叔向使傅太子彪。
    祁奚为晋大夫请老（老致仕也。）问嗣焉（嗣续其职者）称解狐其雠也。将立之而卒（解狐卒）。又问焉对曰：午也。可（午祁奚子），於是羊舌职死矣。晋侯曰：孰可以代之对曰：赤也。可（赤职之子伯华），於是使祁午为中军尉羊舌赤佐之（各代其父）君子谓祁奚，於是能举善矣。称其雠不为谄立其子不为比举其偏不为党（谄媚也。偏媚属也。）。《周书》曰：无偏无党王道荡荡（荡荡平正无私）其祁奚之谓矣。解狐得举（未得位。故曰：得举）祁午得位伯华得官建一官而三物成（言惟有德之人能举似己者）能举善也。夫惟善故能举其类诗云：惟其有之是以似之祁奚有焉（一官军尉物事也。）。
    赵盾为晋大夫（赵盾宣子也。）言韩献子於灵公（献子韩厥也。）以为司马河曲之役赵孟使人以其乘车行献子执而戮之众咸曰：韩厥必不没矣。其主朝升之而暮戮其车其谁安之宣子召而礼之曰：吾闻事君者比而不党夫周以举义比也。举以其私党也。夫军事无犯犯而不隐义也。吾言汝於君惧汝不能也。举而不能党孰大焉勉之临长晋国者非汝其谁皆告诸大夫曰：二三子可以贺我矣。吾举厥也。而中吾乃今知免於罪也。
    公叔。《文子》为卫大夫荐其家臣亻巽与。《文子》同升诸公（亻巽本。《文子》家臣荐之使与己并为大夫同升在公朝上）孔子闻之曰：可以为文矣。（言行如是可谥为文）。
    晏婴为齐相景公时晋伐阿鄄而燕侵河上齐师败绩景公患之晏婴荐田穰苴曰：穰苴虽田氏庶孽（司马穰苴者田完之苗裔也。）然其人文能附众武能威敌愿君试之景公召穰苴与语兵事大说之以为将军婴尝出其御之妻从门间而其夫其夫为相御拥大盖策驷马意气扬扬甚自得也。既而归其妻请去夫问其故妻曰：晏婴长不满六尺身相齐国名显诸侯今者妾观其出志念深矣。常有以自下者今子长八尺乃为人仆御然子之意自以为足妾是以求去也。其後夫自抑损。《晏子》怪而问之御以实对。《晏子》荐以为大夫魏冉为秦相举白起使代向寿将而攻韩魏败之伊阙斩首二十四万虏魏将公孙喜明年。又取楚之宛叶。
    公仲连为赵烈侯相国烈侯好音谓公仲连曰：寡人有爱可以贵之乎！公仲连曰：富之可贵之则否烈侯曰：然夫郑歌者枪石二人吾赐之田八万亩公仲曰：诺不与居一月烈侯从代来问歌者田公仲曰：求未有可者有顷烈侯复问公仲终不与乃称疾不朝蕃吾君自代来谓公仲曰：君实好善而未知所持今公仲相赵於今四年亦有进士乎！公仲曰：未也。蕃吾君曰：牛畜荀欣徐越皆可公仲乃进三人及朝烈侯复问歌者田何如公仲曰：方使择其善者牛畜侍烈侯施以仁义约以王道烈侯然明日荀欣侍以选练举贤任官使能明日徐越侍以节财俭用察度功德所与无不充君说烈侯使使谓相国曰：歌者之田。且止官牛畜为帅荀欣为中尉徐越为内史赐相国衣二袭（单复具为一袭）。
    赵胜封平原君赵奢者赵之田部吏也。平原君以为贤言之於王王用之治国赋国赋大平民富而府库实。
    田忌为齐大夫孙膑至齐田忌善而客待之进於威王威王问兵法遂以为帅大破梁军。
    貂勃为齐大夫常恶安平君（田单）小人也。安平君闻之故蕃音盘常山有蕃吾县为酒而召貂勃曰：单何以得罪於先生故常见誉於朝貂勃曰：跖之狗吠尧非贵跖而贱尧也。狗固吠非其主也。且今使公孙子贤而徐子不肖然而公孙子与徐子斗徐子之狗由将攫公孙子之腓而噬之也。若乃得去不肖者而为贤者狗岂得攫其腓而噬之哉！安平君曰：敬闻命明日任之於王王有所幸臣九人之属伤安平君相与语於王曰：燕之伐齐之时楚王使将军将万人而佐齐今国已定而社稷已安矣。何不使使者谢於楚王王曰：左右孰可九人之属曰：貂勃可貂勃使楚。
    李克为魏大夫文侯谓李克曰：先生尝教寡人家贫则思良妻国乱则思良相今所置非成则璜（璜翟璜也。成文侯弟）二子何如李克对曰：臣闻之卑不谋尊疏不谋戚臣在关门之外不敢当命文侯曰：先生临事勿让李克曰：君不察故也。居视其所亲富视其所与达视其所举穷视其所不为贫视其所不取五者足以定之矣。何待克哉！文侯曰：先生就舍寡人之相定矣。李克趋而出过翟璜之家璜曰：今者闻君召先生而卜相果谁为之乎！李克曰：魏成子为相矣。翟璜忿然作色曰：以耳目之所睹记臣何负於魏成子西河之守臣之所进也。君内以邺为忧臣进西门豹君谋欲伐中山臣进乐羊中山已拔无使守之臣进先生君之子无傅臣进屈侯鲋臣何负於魏成子克曰：且子之言克於子之君者岂将比周以求大官哉！君问置相非成则璜二子何如克对曰：君不察故也。居视其所亲富视其所与达视其所举穷视其所不为贫视其所不取五者足以定之矣。何待克哉！是以知魏成子之为相也。且子安得与魏成子比乎！魏成子食禄千锺什九在外什一在内是以东游得卜子夏田子方干木此三人者君皆师之子之所进五人者君皆臣之子恶得与魏成子比也。翟璜逡巡再拜曰：璜鄙人也。失对愿卒为弟子。
    郑安平魏人范睢既为魏齐笞击得出後魏齐悔复召求之安平闻之乃遂操范睢亡伏匿更名姓曰：张禄当此时秦昭王使谒者王稽於魏郑安平诈为卒侍王稽王稽问魏有贤人可与俱西游者乎！郑安平曰：臣里中有张禄先生欲见君言天下事其人有仇不敢昼见王稽曰：夜与俱来郑安平夜与张禄见王稽语未究王稽知范睢贤谓曰：先生待我於三亭之南与私约而去王稽辞魏去过载范睢入秦至湖关望见车骑从西来范睢曰：彼来者为谁王稽曰：秦相穰侯东行县邑范雎曰：吾闻穰侯专秦权恶内诸侯客此恐辱我我宁。且匿车中有顷穰侯果至劳王稽因立车而语曰：关东有何变曰：无有。又谓王稽曰：谒君得无与诸侯客子俱来乎！无益徒乱人国耳王稽曰：不敢即别去范睢曰：吾闻穰侯智士也。其见事迟乡者疑车中有人忘索之，於是范睢下车走曰：此必悔之行十馀里果使骑还索车中无客乃已王稽遂与范睢入咸阳已报使因言曰：魏有张禄先生天下辩士也。曰：秦王之国危於累卵得臣则安不可以书传也。臣故载来後秦王拜睢为相。
    ○陪臣部　贤德
    夫家陪攸设命曰：诸侯之臣德用孔彰乃为巨室之慕本自列国政出多门武力相征谋臣并骛达从政之道处交兵之间而能灭私犭旬公克己致让谦抑周慎教戒垂裕改过不吝容众在宽正以御家忠以事上信义兼著贞白自守饬行以矩恕已以推义无遗时哲得是民好谨厚而知节廉约而缮性至於进退语默咸其宜昭厥声猷为人景仰斯乃得士君子之道矣。
    臾骈为晋上军佐初贾季奔狄赵宣子使臾骈送其孥（孥妻子也。宣子以贾季中军之佐同官故）夷之贾季戮臾骈骈之人欲尽杀贾氏以报焉臾骈曰：不可吾闻前志有之曰：敌惠敌怨不在後嗣忠之道也。（敌犹对也。若及子孙则为非对则为迁怒）夫子礼於贾季我以其宠报私怨无乃不可乎！（言蒙宣已子宠位）介人之宠非勇也。（介因也。）损怨益仇非知也。（杀季家欲以除怨宣子将复怨已是益仇私害公非忠也。释此三者何以事夫子尽具其帑与其器用财贿亲帅之送致诸境。
    子良郑公子也。郑灵公遇弑郑人将立子良（穆公庶子）辞曰：以贤则去疾不足（去疾子）以顺则公子坚长乃立襄公（襄公坚也。）襄公将去穆氏（逐群兄弟）而舍子良（以其让已）子良不可曰：穆氏宜存则固愿也。若将亡之则亦皆亡去疾何为（何为独留）乃舍之皆为大夫。
    克（献子也。）为晋大夫将中军靡笄之役韩献子将斩人献子驰将救之至则既斩之矣。子使速以犭旬告其仆曰：吾以分谤也。（不欲韩氏独受谤）。
    士燮（范。《文子》也。）为晋大夫佐上军靡笄之役献子师胜而反范。《文子》後入武子曰：燮乎！汝亦知吾望尔也。乎！对曰：夫师子之师也。其事臧。若先则恐国人之属耳目於我也。故不敢武子曰：吾知免矣。
    公子黑肱为郑大夫有疾归邑于公（黑肱子张）召室老宗人立（子石黑肱子）而使黜官薄祭（黜官无多受职）祭以特羊殷以少牢（四时祀以一羊三年盛祭以羊豕殷盛也。）足以供祀尽归其馀邑曰：吾闻之生於乱世贵而能贫民无求焉可以後亡敬共事君与二三子生在敬戒不在富也。是月子张卒君子曰：善戒。《诗》曰：慎尔侯度用戒不虞郑子张其有焉（诗大雅侯维也。义取慎法度戒未然）。
    华元为宋大夫宋城华元为植巡功（植将主也。）城者讴曰：旱其目皤其腹弃甲而复（旱出皤大腹弃谓亡师）于思于思弃甲复来（于思多须之貌）使其骖乘谓之曰：则有皮犀兕尚多弃甲则那（那犹何也。）役人曰：从其有皮丹漆。若何华元曰：去之夫其口众我寡（传言华元不吝其咎宽众）。
    子罕为宋司城郑尉氏司氏之乱其馀盗在宋（乱在鲁襄公十年。）郑人以子西伯有子产之故纳赂于宋（三子之父尉氏所杀故）以马四十乘（百六十匹）与师茂师惠（乐师也。茂惠其名也。）公孙黑为质焉（公孙黑子也。）司城子罕以堵汝父尉翩与之良司臣而逸之（贤而放之）诸季武子武子诸卞（子罕以司臣季氏）郑人醢之三人也。（三人堵汝父尉翩司齐也。）过宋朝将私焉（私小便）其相曰：朝也。（相师者）慧曰：无人焉相曰：朝也。何故无人慧曰：必无人焉。若犹有人岂其以之相易淫乐之蒙必无人焉故也。（千乘之相谓子产等也。言不为子产杀三盗得赂而归之是重淫而轻国子罕闻之固请而归之（言子罕能改过）。
    荆人士尹（尹一作君）池使於宋子罕止而觞之南家之墙拥於前而不直西家之潦经於宫而不止士尹池问其故子罕曰：南家工人也。为鞔者也。吾将徙之其父曰：吾恃为鞔以食三世矣。今徙是宋邦之求鞔者不知吾处也。吾将不食愿相国之忧吾不食也。为是故不徙也。西家高吾宫卑潦之经吾宫也。利为是故吾不禁也。士尹池归荆兴兵欲攻宋士尹池谏於王曰：宋不可攻也。其主贤其相仁贤者得民仁者能用人攻之无功为天下笑楚乃释宋而攻郑孔子闻之曰：夫修之于庙堂之上而折冲于千里之外者司城子罕之谓也。
    范武子为晋大夫宋向戍请弭诸侯之兵为会于宋楚子木问於赵孟曰：范武子之德何如（士会贤闻於诸侯故问之）对曰：夫子之家事治言於晋国无隐情其祝史信於鬼神无愧辞（祝陈馨香德足副之故不愧）子木归以语王王曰：尚矣。（尚上也。）能歆神人（歆享也。使神享其祭人怀其德）宜其光辅五君以为盟主也。（五君文襄灵成景也。子产为郑大夫丰卷将祭请田焉弗许（田猎也。）曰：惟君用鲜（鲜野兽）众给而已（众臣祭以刍豢为足）子张怒（子张丰卷也。）退而徵役（欲攻子产）子产奔晋子皮止之而逐丰卷丰卷奔晋子产请其田里（请於公不没入）三年而复反其田里及其入焉（田里所收入）。
    叔孙豹为鲁大夫季武子伐莒莒人告於虢之会楚告於晋请戮其使（时叔孙豹在会欲戮之）乐王鲋相赵。《文子》欲求货於叔孙为之请叔孙弗与曰：诸侯之会卫社稷也。我以货免鲁必受师是祸之也。何卫之为虽怨季孙鲁国何罪叔出季处有自来矣。吾。又谁怨赵孟闻之曰：临患不忘国忠也。（谓言鲁国何罪）思难不越官信也。（谓言叔出季处）图国忘死贞也。（谓不以祸免）谋主三者义也。（三者忠信贞）有是四者。又可戮乎！（并义而四）乃请诸楚曰：鲁虽有罪其执事不辟难（执事谓叔孙）畏威而敬命矣。（谓不敢避戮）子。若免之劝左右可也。若子之群吏处不避（劳事）出不逃难（不苟免）其何患之有患之所生而不治难而不所由来也。能是二者。又何患焉不靖其能。又谁从之（安靖则众贤能附从）鲁叔孙豹可谓能矣。请免以靖能者子会而赦有罪（不伐鲁）。又赏其贤（赦叔孙）诸侯其谁不欣焉望楚而归之视远如迩疆之邑一彼一此何常之有恤大舍小足以为盟主子其图之固请诸楚楚人许之乃免叔孙。
    陈桓子为齐大夫栾施高疆来奔於鲁陈鲍分其室。《晏子》谓桓子必致诸公让德之主也。让之谓懿德凡有血气皆有争心故利不可︹（不可︹取）思义为愈义利之本也。蕴利生孽（蕴畜也。孽妖害也。）姑使无蕴乎！可以滋长桓子尽致诸公而请老于莒（莒桓子召子山（子山子商子周襄三十一年子尾所逐群公子）私具幄幕器用从者之衣屦（私具不告公）而反棘焉（棘子山故邑齐国西安县东有戟里亭）商亦如之而反其邑子周亦如之而与之夫于（子周本无邑故更与之齐南於陵县西北有于亭）反子城子公，公孙捷（三子襄八年子所逐）而皆益其禄凡公子公孙之无禄者私分之邑（桓子以己邑分之）国之贫约孤寡者私与之粟公与桓子莒之旁邑辞（让不受）穆姬为之请高唐陈氏始大（穆孟姬景公母传言陈氏所以兴）叔孙鲁大夫也。为晋人所执叔孙所馆者虽一日必葺其墙屋（葺补治也。）去之如始至（不以当去而有所毁坏）。
    延陵季子吴公子也。楚子期伐陈季子救之谓子期曰：二君不务德（二君吴楚）而力争诸侯民何罪焉我请退以为子名务德而安民乃还（季子吴王寿梦少子）。
    司马牛为宋大夫桓之弟也。桓之宠害于公（恃宠骄盈）公使夫人骤请享焉而将讨之（夫人景公母也。数请享欲因请讨）未及先谋公请以鞍易薄（鞍向邑薄公邑欲因易邑为公享宴而作乱）乃益鞍七邑而请享公焉（伪喜于受赐）日中为期家备尽往（甲兵之备）公知之奔卫司马牛致其邑与焉而齐（守邑符信。）向出於卫地公文氏攻之（公文氏卫大夫）求夏后氏焉与之他玉而奔齐陈成子使为次卿司马牛。又致其邑焉而吴（示不与同）吴人恶之而反赵简子召之陈成子亦召之卒於鲁郭门之外亢氏葬之丘舆（亢氏鲁人也。泰山南城县北有舆城录其卒葬所在贤者失所）。
  </div>
  <div class="pagination">
   <a href="册府元龟_page528.html">
    上一页
   </a>
   <span>
    ...
   </span>
   <a href="册府元龟_page524.html">
    524
   </a>
   <a href="册府元龟_page525.html">
    525
   </a>
   <a href="册府元龟_page526.html">
    526
   </a>
   <a href="册府元龟_page527.html">
    527
   </a>
   <a href="册府元龟_page528.html">
    528
   </a>
   <span class="current-page">
    529
   </span>
   <a href="册府元龟_page530.html">
    530
   </a>
   <a href="册府元龟_page531.html">
    531
   </a>
   <a href="册府元龟_page532.html">
    532
   </a>
   <a href="册府元龟_page533.html">
    533
   </a>
   <a href="册府元龟_page534.html">
    534
   </a>
   <span>
    ...
   </span>
   <a href="册府元龟_page530.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
