<!DOCTYPE html>
<html>
<head>
    <meta charset="UTF-8">
    <title>元和姓纂 - 第 31 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 31 页/共 45 页</h1>
    <div class="content">　　云安冉氏　盘瓠后冉髦之种类也代为巴东蛮夷酋帅陈有南康太守巴东王冉伽轸轸孙安昌唐潭州都督安昌孙寔河州刺史娶江夏王宗女生祖雍刑部侍郎祖雍生太华华子愔
　　染
　　石赵録云石季龙将染闵魏郡内黄人或作冉氏簒石赵号魏三年为慕容隽所灭
　　奄
　　风俗通云国号也尚书云成王既践奄左传秦大夫奄息其后也
　　敛
　　姚秦録将军敛宪敛方敛岐并南安人皆羌酋也
　　检
　　汉末句章尉检集见姓苑
　　【彡音陜且了且反合二字为音陜】
　　唐上元中有左金吾大将军闗西节度使复弟振贲
　　五十三槛
　　撖【胡感切】
　　今河内懐州多此氏
　　五十五范
　　范
　　帝尧刘累之后在周为唐杜氏周宣王灭杜范伯之子隰叔奔晋为士师曽孙士防仓采于范遂为范氏越范蠡魏范座项羽谋臣范増居巢人
　　顺阳　南郡属县也汉渡辽将军平陵侯范明友之后居顺阳晋凉州刺史范晷生广雅雅生江兖州刺史江生中书侍郎生泰宋国子祭酒泰生晏晔太子詹事侍郎
　　钱塘　明友裔孙馥后汉尚书仆射避董卓乱过江居钱塘县平吴临海太守平五代孙皥之宋建安太守五代孙义頵周王司马生宏基宏宏基国子博士生安亲安仁安亲房州别驾生怦惀愔憕怦大理评事生傅防惀戸部员外生傅庆太仆少卿安仁生巨源源生傅氏宏秘书少监博州刺史
　　汝南　金乡范式之后
　　代郡　汉博士范滂之后
　　河内　状云滂之后唐春官尚书范履氷侄冬芬宣州刺史
　　炖煌　状云范汪之后职方郎中范季明代居怀州云自炖煌徙焉晋范宣陈留人梁范云南乡人



　　元和姓纂卷七
<子部,类书类,元和姓纂>
　　钦定四库全书
　　元和姓纂卷八【去声送韵至夬韵】　　唐　林寳　撰一送
　　仲
　　髙辛氏才子八元仲堪仲熊之后以王父字为氏一云鲁桓公子庆父子孙号仲氏又虺为汤左相子孙氏焉汉有廷尉仲定少景唐司门员外郎仲子陵成都人
　　贡
　　仲尼弟子端木赐子贡之后以王父字为氏汉有御史大夫贡禹
　　仲孙
　　庆父子孙号仲孙氏左传齐有仲孙湫韩子有仲孙章
　　仲行
　　左传秦三良仲行之后世本宋有仲行寅晋大夫有仲行氏
　　仲梁
　　鲁大夫仲梁懐见左传后鲁有仲梁闵
　　仲颜
　　鲁有大夫仲颜庄叔齐有大夫仲颜据
　　仲熊
　　楚公族有仲熊氏
　　洞沐
　　汉有洞沐孟阳治易
　　二宋
　　宋
　　子姓殷王帝乙长子微子启周武王封于宋传国三十六世至君偃为楚所灭子孙以国为氏楚有宋义宋昌
　　广平　昌为汉中尉始居西河介休十二代孙晃生恭徙广平利人侯孙药师生毓恭弟畿给【案唐世系表给作洽】恭前燕河南太守毓生良北齐东郡太守良生干子皓干生大辩唐卭州司马大辩生守恭守愼守俭守恭遂安令生楚璧兵部郎中杭州刺史守愼襄阳尉生庭璬庭瑜庭璘庭璬库部员外庭瑜度支郎中司农少卿庭瑜生颙常州刺史庭璘兵部郎中深州刺史守俭洛州刺史生鼎兵部侍郎【案唐世系表鼎兵部郎中】荆州长史鼎生悦工部员外郢州刺史悦生稷子皓孙阳元洛阳尉景孙孝玉北平王文学撰关东风俗生侠畿后燕卫将军司马生荣国曾孙丹【案唐世系表丹作弁】后魏吏部尚书生纪纪生钦道钦仁曾孙务本唐蓝田令生元抚襄州司户元抚生璟侍郎左丞相广平文贞公生升尚浑恕延华复衡升祠部员外太仆少卿随州刺史生实浑嘉部郎中御史中丞恕都官郎中生衮太常丞延太原少尹华大理评事生俨佶倚俨苏州刺史佶河南尉倚虢州刺史衡检校左常侍生倓荣国七代孙庆孙庆孙大理正给后魏七兵尚书孙谟生钦琼钦曾孙正文唐秘书郎琼生仲羡燕渤海太守曾孙延庆生长威季绪长威北齐御史中丞孙正言洛州司马季绪生本立立生卓然比部员外益州长史
　　炖煌　汉有宋谅谅裔孙后汉清水公繇曾孙逰道繇六代孙夀唐同州郃阳县令
　　宏农　状云昌后自西河徙宏农唐太常丞宋仁回生果毅生之问之望之悌之问户考二员外生昌藻之望改名之逊荆州刺史之悌太原尹益州长史河南劒南节度生若水若思御史中丞若水丹徒令乐陵　状云本望出广平唐嶲州都督宋君眀生防弼防固安令生宣逺弼生考玉比部员外君眀堂兄渭河阳令生思敬思敬生询吏部郎中左常侍询生晦諌议大夫同州刺史晦生泛泛汝州刺史扶风　唐秦州长史生元爽元奬爽尚书左丞秋官侍郎洛二州长史生述监察御史元奬晋原尉生遥适遥礼户吏侍郎左丞魏汴州刺史适左补阙遥生东里东里生华
　　河南　周黄化令宋道状云本广平人曾孙义椆栢令生温璡【案此下疑脱温瑗一人椆栢令亦有误】温瑾温璩温瑾户部侍郎郑州刺史温璡太原少尹生寂温瑗侍郎御史生蹇温璩梓州刺史
　　京兆　后汉侍中宋宏之后今无闻晋宋甄宋琨唐都官郎中宋质给事中生撙虢州人殿中御史宋务先洛阳人司农少卿宋遵贵中书舍人宋则并京兆人工部郎中宋元昉江夏安陆人生之顺户部员外殿中侍御史贝州刺史宋庆礼邯郸人殿中御史虔微邯郸人
　　统
　　见姓苑
　　三用
　　用
　　风俗通古有用国见毛诗汉有高唐令用蚪名士録有高唐用【案毛诗有用国未详高唐用下亦有脱字】
　　雍
　　风俗通周文王第十三子雍伯之后以国为姓今或音雍州之雍汉雍齿沛人
　　四绛
　　绛
　　绛县老人之后
　　巷
　　毛诗周巷伯之后
　　五寘
　　赐
　　仲尼弟子端木赐之后以王父名为氏
　　刾
　　左传郑大夫刾张姓苑云其先封刾乡用氏焉【案左传郑大夫郏张郏古洽切今作刾误也刾俗刺字】
　　义
　　风俗通云义伯阳卿也汉有南阳太守义纵
　　河东　义縦代居河东封岸头侯晋有上庸都尉义钦
　　智
　　今有河东智氏汉有零陵太守智嗣
　　戏
　　颍川　见姓苑　又音僖魏志有戏才
　　譬厯辰
　　代人改为辰氏
　　六至
　　季
　　陆终氏之子季连之后一云鲁桓公子季友之后亦为季氏汉功臣表戚圉侯季必传封四代
　　夀春　姓苑云今夀春有季氏汉河东太守季布弟心宋有季高大厯右常侍季广琛
　　挚
　　风俗通挚畴古诸侯国毛诗周有挚荒【按挚荒未见毛诗义防】京兆　长安魏太仆少卿挚模代居京兆生虞晋太常卿光禄勲晋书有传
　　驷
　　左传郑穆公子騑字子驷之后以王父字为姓汉恩泽侯表邬侯驷钧齐哀王舅
　　冀
　　左传冀国今晋州冀氏又晋大夫郤芮食采冀邑亦为冀氏芮生缺唐侍御史冀元珪太原人子仲辅职方郎中【案姓氏急就篇仲辅作仲甫】
　　秘
　　汉功臣表戴侯秘彭祖传七代孙西秦録有仆射秘宜【案西秦録宜作宣】
　　肆
　　风俗通宋大夫肆臣之后
　　渔阳　汉有渔阳太守肆敏子孙居之
　　利
　　汉有利几又仙人利眞元汉阳人风俗通云汉有利干为中山相
　　河南　官氏志咤利氏改为利氏
　　遂
　　左传有遂国齐人殱于遂因氏焉其后并以遂为姓
</div>
    <div class="pagination">
<a href="元和姓纂_page30.html">上一页</a><span>...</span><a href="元和姓纂_page26.html">26</a><a href="元和姓纂_page27.html">27</a><a href="元和姓纂_page28.html">28</a><a href="元和姓纂_page29.html">29</a><a href="元和姓纂_page30.html">30</a><span class="current-page">31</span><a href="元和姓纂_page32.html">32</a><a href="元和姓纂_page33.html">33</a><a href="元和姓纂_page34.html">34</a><a href="元和姓纂_page35.html">35</a><a href="元和姓纂_page36.html">36</a><span>...</span><a href="元和姓纂_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
