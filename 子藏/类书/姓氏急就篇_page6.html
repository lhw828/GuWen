<!DOCTYPE html>
<html>
<head>
    <meta charset="UTF-8">
    <title>姓氏急就篇 - 第 6 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>姓氏急就篇 - 第 6 页/共 10 页</h1>
    <div class="content">　　豫雍营【雍于恭切左传文王子雍国于用切】
　　【豫氏晋有豫让史记龟防传宋渔者豫且得神龟荘子作余音豫　雍氏文王子雍伯之后又宋雍氏姞姓郑有雍纠齐有雍廪楚雍子卫宦者雍渠雍季魏雍沮汉雍齿雍陟货殖传雍乐成雍伯唐雍裕之雍陶希颢宋雍子方　营氏后汉京兆尹营郃】
　　凉幽并
　　【凉氏魏有凉茂　幽氏见姓苑　并氏梁武帝时交趾人并韶冨词藻诣选求官蔡撙以并姓无前贤除广阳门郎韶耻之谋乱】
　　华霍嵩【华胡化切】
　　【华氏宋戴公之后食采于华有华元华登齐有华免华还华毋伤卫有华龙滑华仲汉华龙华寄魏华歆晋华峤谭隋华秋荀子太公诛华仕吴华覈梁华敀霍氏周文王子霍叔国在河东后以为氏汉霍去病光即河东人后汉霍谞霍融蜀汉霍弋峻晋霍原唐霍献可宋霍安国　嵩氏西京杂记嵩真善筭术】
　　陉邢【音盈】
　　【陉氏晋邑大夫氏焉　氏见广韵　邢氏邢侯周公之裔后以为氏晋邢带邢汉司徒邢穆侍中邢辟魏邢颙贞晋邢乔邢臧邢昕北齐邢邵汉靳歙传有邢说唐邢璹文玮君牙和璞南和宋邢昺恕居实惇昂焕】
　　召邵彤鬷容【鬷子公切】
　　【召氏召康公奭之后与周同姓继为周卿士召穆公虎召伯廖召武公皆其后齐有召忽召扬卫有召获六国召滑秦有召平赵召骚汉召信臣召驯亦作邵邵氏秦邵鼛晋邵续唐邵轸邵说宋邵亢邵必邵雍晔餗　彤氏周国名姒姓成王时彤伯为宗伯其后为氏彤城氏之后　鬷氏郑大夫鬷明名蔑鲁有鬷戾齐有鬷蔑平隂大夫后燕有鬷让　容氏八凯仲容之后礼记有徐大夫容居一云黄帝时容成之后宋有容机见浮溪志】
　　朗浪龚共洪【共音恭】
　　【朗氏见姓苑　浪氏晋永嘉末有浪逢　龚氏汉有龚遂胜舍奋调晋龚壮颍后汉板楯蛮七姓有龚宋龚鼎臣史茂良原颍　共氏共工氏之后世本共鼓作舟又国名周有共伯和左传晋左行共华共赐鲁共刘郑共仲楚柱国共敖汉共友后汉共普　洪氏共工氏之后本曰共后推本水德之绪加水于左唐洪经纶集贤注记有洪孝昌宋有洪湛渥洪皓迼遵迈又丹阳氏避唐讳改有洪兴祖拟】
　　莫鄚谭覃潭
　　【莫氏楚莫敖之后后汉莫嗣晋并州从事莫含赵王伦将军莫原后魏莫题莫云唐莫藏用休符宋莫冲济叔光又复姓莫折氏后魏莫折大提念生　鄚氏见广韵县名在河间　谭氏国在济国南为齐所灭谭子奔莒因为氏又周襄王时大夫谭伯战国防齐有谭拾子汉有谭闳谭贤南齐谭宝呉谭正晋谭该唐谭忠藏用宋谭世勣续仙传谭峭江南谭紫霄覃氏姓纂本谭氏避难改梁东宁州刺史覃元先隋有孝节覃氏唐有覃季子见桞文溪州蛮覃行璋夷獠覃问今岭南多此姓　潭氏唐李晟传岚州刺史潭元澄后汉武陵蛮潭戎】
　　颍永泛泛凡【泛音泛泛同】
　　【颍氏左传郑有颍考叔汉儒林传颍容着左氏条例宋颍贽　永氏列仙传有永石公　泛氏国姓名皇甫谧云本姓凡氏秦乱避地于泛水因改焉汉有泛胜之子辑为炖煌太守泛宫泛昭晋有泛衷泛毓腾济北英贤传泛昭晋泛瑗西凉泛称后魏泛潜泛礼泛氏后汉泛嶷　凡氏周公子封凡凡伯之后吕氏春秋燕有凡繇】
　　厉赖邽酅【邽音圭酅户圭切】
　　【厉氏国名风俗通汉有厉温唐厉　赖氏国名汉有校尉赖丹风俗通交趾太守赖先吴志赖恭交州刺史　邽氏孔子弟子邽巽酅氏国名左传晋有酅魁垒】
　　邹留郫茬【茬音缁】
　　【邹氏邾国改为邹后以为氏齐邹忌衍奭汉邹阳邹长倩春秋有邹氏传后汉邹丹魏邹歧晋邹湛唐邹保英宋邹浩邹何　留氏卫大夫留封人之后又周有留子嗟子国见于诗汉功臣表留盻日者传留长孺吴将军留平賛略虑陈有留异唐艺文志留叔先五代留从效宋留正　郫氏晋邑见姓苑茬氏汉泰山郡有茬县以为氏】
　　滕腾浦普甫
　　【滕氏黄帝子十二姓之一又周文王子滕侯之后以国为氏帝繋曰颛顼娶滕氏孟子滕更汉滕抚延吴滕牧脩晋滕恬之唐滕珦宋滕宗谅甫康　腾氏本滕氏避难改汉长乐谒者腾是　浦氏晋起居注有尚书令浦选宋浦延熈　普氏后魏十姓有之甫氏姜姓风俗通甫侯之后史记郑大夫甫瑕唐南蛮传有甫枳】
　　飂廖郄郗台【飂力谬切音溜廖音溜郄音隙郗音絺台音怡】
　　【飂氏古国左传有飂叔安古今人表作廖　廖氏周文王子伯廖之后后汉廖扶廖湛廖祈蜀汉廖化廖立唐廖光图彦若宋有廖正一刚　郄氏左传作郤出自唐叔晋郤叔虎芮之后有縠溱缺克至又楚有郤宛后汉郤检郤廵蜀汉郤正晋郄诜郤敬舆扬雄蜀都赋郤公之徒　郗氏姓纂已姓青阳氏之后赵有郗疵汉郗虑郗萌晋郗鉴唐郗纯士美郗昂　台氏见姓苑】
　　蕃繁聂摄掲【蕃音皮繁歩何切】
　　【蕃氏诗蕃维司徒汉书作蕃后汉党锢传蕃向　繁氏左传殷民七族晋有繁羽汉御史大夫繁延夀又有繁钦繁胜隋繁师元　聂氏楚大夫食采于聂因为氏韩有聂政汉有聂壹聂尚吴聂友唐聂夷中师道宋聂崇义冠卿　摄氏楚有摄叔　掲氏今江西有之】
　　卭卬郏夹禚【卭音蛩卬音昂郏音夹夹音颊禚音酌】
　　【卭氏列仙传有周封史卭疏　卬氏汉有御史大夫卬祗　郏氏左传郑大夫郏张宋有郏升卿　夹氏艺文志春秋夹氏传　禚氏齐地名】
　　酆郇郜郐邘邬鄐【鄐许六切】
　　【酆氏周文王子所封氏于国左传潞有酆舒　郇氏周文王子郇伯之后汉有郇越郇相郇恁唐有郇谟郜氏周文王子所封以国氏左传宋有郜延唐有郜成义　郐氏陆终子求言妘姓封于郐郐仲为郑】
　　【所灭后以为氏诗国风作桧宋登科记有郐士隆邘氏周武王子所封以国氏汉有邘侯为上谷太守列仙传邘子蜀人　邬氏晋县祁氏食采于邬其家臣有邬臧孔子弟子鄡单一作邬广韵邬大夫司马弥牟之后因为氏陈邬居业　鄐氏晋邑楚雍子奔晋晋与之鄐汉东海太守鄐熈】
　　郈鄡郓郳邺郕【鄡苦尧切郳五兮切音彧郕音成】
　　【郈氏鲁有郈昭伯吕氏春秋郈成子　鄡氏孔子弟子鄡单音善鄡钜鹿县　郓氏鲁大夫食采于郓后因氏　郳氏以国氏左传宋有郳由小邾穆公子邺氏以县为氏风俗通汉有梁令邺风　郕氏周文王所封以国氏见姓苑　氏见姓苑】
　　鄄鄅邝鄢郯鄮郅【鄄音绢邝音荒鄅音渠鄢于晚切】
　　【鄄氏邑名吕氏春秋卫大夫鄄子士　鄅氏妘姓鄅子国在琅邪其后以国氏　邝氏姓苑庐江人唐髙骈佐吏邝师防　鄢氏妘姓国后为氏楚有鄢将师卫有鄢武子　郯氏郯子少皞之裔以国氏见姓苑史记嬴姓有郯子唐郯峭大言诗　鄮氏县名见姓苑　郅氏潜夫论姞氏封燕郅音同汉有郅都郅恽郅他汝南孝防郅伯向晋郅辅】
　　防郴莒宿【音童防音辰郴音琛音弗】
　　【氏见广韵　防氏见广韵　郴氏陶侃别传江夏郴宝　氏汉有江夏太守修　莒氏已姓国莒子之后左传齐有莒恒汉有缑氏令莒诵史记嬴姓有莒氏　氏公刘所邑以国氏见姓苑　宿氏风姓国汉有雁门太守宿详见风俗通孝子传宿仓舒公孙渊遣宿舒奉行表于呉后魏改宿六斤氏为宿有宿沓干又刘文陈赫连若豆根赐姓宿其孙宿石又复姓宿勤氏后魏宿勤买奴宿勤明达】
　　祭解宛缑全瑕【引信切祭侧界切宛音鸳解音蟹】
　　【氏侯之后见广韵　祭氏周公子祭伯之后以国氏郑有祭仲汉有祭遵彤　解氏解地在河东故晋多解氏有解张扬狐魏解扁汉解光延年万年解胜晋解系结南齐解叔谦唐解琬崇质艺文志有解子宋解宾玉潜又百济八姓有解氏　宛氏左传郑宛射犬齐宛茂晋宛没楚宛春吕氏春秋衞亦有宛春　缑氏孝子传后汉陈留缑氏女名玉　全氏呉全琮瑞隋全元起注素问又诗疏有全缓宋全安石见范文正公诗　瑕氏周有瑕禽瑕廖瑕辛晋詹嘉处瑕谓之瑕嘉有瑕叔盈又复姓瑕吕氏左传晋瑕吕饴甥】
　　绛阚羑儋横韶衙【羑音牖儋都甘切】
　　【绛氏见广韵晋都绛以邑氏　阚氏齐阚止呉阚泽后魏阚骃唐阚棱杨行密将阚眰呉越阚璠　羑氏见广韵　儋氏周灵王弟儋季子括孙翩　横氏风俗通韩王子成号横阳君其后为氏吕氏春秋横革佐禹　韶氏见姓苑　衙氏秦穆公子食采于衙因氏焉晋督护衙博讨李特】
　　盱禺防淩渻澧涡【防音昨渻息井切澧音礼涡音戈】
　　【盱氏集僊传盱烈豫章人　禺氏见姓苑　防氏地在蜀亦姓出苍颉篇　淩氏呉将淩絻唐淩敬淩凖璠宋淩防淩唐佐景旸景夏周官淩人后因以为氏渻氏左传齐有渻灶　澧氏见姓苑　涡氏三辅决录有扶风太守涡尚五代呉有涡信】
　　汪源澄湳洋涳洼【湳奴感切洼乌瓜切风俗通音圭】
　　【汪氏出汪罔氏漆姓亦汪芒或说姬姓食采于汪左传鲁有僮汪锜礼记作陈汪纲自歙徙河间唐汪华宋汪白藻革应辰澈伯彦大猷黟歙之人十姓九汪　源氏秃发傉檀之子贺入后魏太武谓同原可为源氏源懐贺子雍唐源乾曜直心衍　澄氏吕氏春秋宋有澄子　湳氏见广韵水经注羌人因水以氏之汉冲帝时羌湳孤奴归化湳水出西河美稷晋氏羌有湳徳　洋氏见姓纂　涳氏见纂文　洼氏后汉儒林传洼丹南阳人】
　　芈隗瞫瞒侬獦北【芈音弭瞫音审瞒音墁獦音猎】
　　【芈姓陆终六子其季曰季连为姓楚之祖史记秦宣太后弟芈戎艺文志芈子名婴齐人　隗姓赤翟路洛泉徐蒲秦丞相隗林汉隗嚻魏隗禧晋隗隗伯凉隗瑾隗仁　瞫氏后汉巴郡蛮五姓有瞫　瞒氏左传卫有瞒成风俗通瞒氏荆蛮之后本姓蛮其支裔随音变改为瞒氏　侬氏西原蛮有侬氏智髙其族也　獦氏广韵戎姓　北氏髙丽姓】
　　秃发恒沙释西竺
　　【秃姓国语秃姓舟人祝融之后彭祖之别　发氏左传郑有外仆髠屯　恒氏楚大夫恒思公　沙氏五代晋沙彦珣后唐沙守荣沙延祚又百济八姓有之宋沙世坚又复姓沙咤氏百济人唐沙叱忠义　释氏见广韵晋沙门道安言佛氏释迦今为佛子宜从佛氏请皆姓释佛经释种汉书作塞本一姓　西氏见广韵荀子禹学于西王国又复姓陈夏氏曰少西氏　竺氏本天竺国人归汉称竺氏有谒者竺次又酒泉太守竺曽孝子传竺弥广韵后汉竺晏本姓竹有仇加二字以存夷齐晋有竺恢竺爽竺谦之竺瑶竺和之竺法深宋有竺防灵秀超民后魏竺虩】
　　鄩寻掌党仉【音寻党音掌仉音掌】
　　【鄩氏地在巩左传周大夫鄩肹鄩罗　寻氏后汉有寻穆晋有寻曾字子贡唐宋金刚将寻相　寻氏见纂文　氏姓苑汝南人　掌氏晋有掌同前凉有掌据宋掌禹锡汉扬雄书林闾妇蜀郡掌氏子　党氏鲁大夫有党氏党奴周公族党氏　仉氏梁四公有仉防】
　　毒防汻党瓽【音防毒防音并同上汻呼朗切党音党瓽丁浪切】
　　【氏梁四公有闯　毒氏见广韵　氏见纂文防氏见纂文说文姓也　汻氏广韵泾州有之党氏羌姓与党同后魏党法宗宋有党进唐广州都督党仁后秦羌酋党容　瓽氏姚弋仲将瓽耐虎唐瓽金毗为名将】
　　巨慺谕喻焣住逗【慺音缕玉篇作楼喻音树今如字焣音娶逗特遇切音住】
　　【巨氏汉有巨武为荆州刺史王莽传有巨毋覇莽更其姓曰巨母氏宋巨师古　慺氏见纂文　谕氏东晋有谕归撰西河记　喻氏何承天云豫章人唐喻士珍喻鳬喻坦之宋有喻樗喻良能喻汝砺　焣氏古今人表有焣子　住氏见姓苑　逗氏见纂文】
　　能佴圏卷亶匽椻【能佴二字皆音耐卷音圏匽椻音偃】
　　【能氏姓苑楚熊摰之后避难改吕氏春秋能意见齐宣王唐有能元皓孝友传能君德　佴氏山公集有佴姓　圈氏四皓园公一曰圏公汉末圏称撰陈留风俗传圈文生　卷氏陈留太守徐焉改圏作卷字异音同　亶氏后汉有中谒者亶诵　匽氏咎繇之后汉桓帝母匽氏　椻氏吕氏春秋魏之尚臣椻长】
　　委骩似癸炅昋炔【炅昋炔并音桂骩音委】
　　【委氏风俗通汉太原太守委进　骩氏见纂文　似氏唐有似先知又已氏战国策魏已宁　癸氏姓苑齐癸公后　炅氏汉有炅横魏志炅母　昋氏见桂字注初学记昋道元　炔氏汉儒林传炔钦】
　　裒棓猷欧傰华【棓音裴音浮傰音朋又音倍华比潘切】
　　【裒氏后魏达勃氏改　棓氏汉爰盎从棓生问占又音桮　氏见纂文　猷氏风俗通卫有猷康　欧氏越絶书越有欧冶子宋有欧静　傰氏汉王尊传傰宗广韵作倗　华氏见姓谱又盘氏五代道州蛮酋盘崇】
　　亲訚防防奔闻纷【防音身防牛昆切】
　　【亲氏史记齐有亲弗战国防作祝　訚氏姓苑广平人　防氏见姓苑　防氏见纂文　奔氏后唐奔洪进后汉董宪将贲休光武纪注音奔今按当作肥闻氏本闻人或作闻　纷氏战国策魏臣纷疆秃髪乌孤将纷陁】
　　鄫邢贞城称闲单【闲单并如字】
　　【鄫氏姚姓左传鲁有鄫鼓父欧阳公曰非鄫子之后皆姓曽也　邢氏汉匈奴用事贵人邢未央　贞氏百济八姓有贞　城氏战国防城浑南防于楚风俗通氏扵事者城郭园池　称氏汉功臣表新山侯称忠　闲氏汉严助传闲忌见姓苑淮南王传作蕑　单氏虏姓可单氏改】
　　牵歂榬溒研兼谦【歂音遄榬溒音袁】
　　【牵氏后汉牵颢魏牵招晋牵秀　歂氏左传鲁歂孙生博宋万广韵史记有歂师　榬氏汉榬终古为语儿侯　溒氏见纂文　研氏西羌有研种北齐有研胥　兼氏卫公子兼之后　谦氏通鉴西秦谦屯】
　　髦尞它佗轲多波【尞音僚佗古字】
　　【髦氏史记子姓分封有北殷氏索隐曰世本作髦氏尞氏隋牛其先避难改尞氏一作辽父元复姓牛　它氏荀子非十二子有它嚻注世本楚平王孙有田公它成岂非族乎　佗氏汉逰侠传佗羽轲氏通鉴西秦轲弹　多氏汉东游将多军封无锡侯韦昭曰多姓军名　波氏后汉黄巾波才】
　　眭被芝追惟僖厘【眭息随切被音披厘与僖同】
　　【眭氏汉眭字孟眭固晋眭秘燕眭邃后魏眭夸北齐眭道闲　被氏庄子古今人表尧时被衣王倪之师　芝氏汉匈奴传芝音　追氏左传晋追喜范鞅御　惟氏后魏猗防妻惟氏左传楚有小惟子　僖氏国语黄帝子十二姓之一左传曺有僖负羁史记作厘　厘氏汪罔氏守封禺山为厘姓】
　　斐贲皎劦寪虺盵【斐音非贲音肥劦音梨寪于委切盵音气】
　　【斐氏左传晋斐豹广韵作斐　贲氏赵将贲郝汉贲赫儒林传贲生又贲丽善为星晋贲嵩从汉贲休音奔恐非　皎氏通鉴后晋交州将皎公羡　劦氏晋刁逵之后避难改　寪氏左传鲁大夫　虺氏唐琅邪王冲越王贞纪王慎武后更姓　盵氏见簒文】
　　兆肁仵晵奬襄【肁音肇音久仵音伍晵音启】
　　【兆氏见广韵　肁氏战国策赵有肁氏贾　氏见纂文　仵氏见姓苑薛仁杲将仵士政　晵氏后汉将军晵伦　奨氏唐奨贻防　曩氏蜀有曩氏夷其族世传严君平易学谯定往受】
　　淡蚠厍乜彡须昝【蚠扶粉切厍音舍乜弥也切彡先冉切须音闪昝子感切】
　　【淡氏唐王镕亲吏淡从　蚠氏谈苑楚有蚠黄　厍氏后汉厍钓注今羌中有姓厍者曰承钓之后见姓苑广韵台栝有之　乜氏蕃姓　彡氏汉书注西羌有彡姓　须氏蕃姓　昝氏蜀李势将军昝坚唐叶州刺史昝插又昝君谟善射宋昝居润】
　　汗旰句勾钩絇蔄【旰一作干句古侯切勾音钩絇俱遇切又音劬蔄音漏】
　　【汗氏战国防汗眀见春申君　旰氏战国策魏旰夷句氏孔子弟子句井疆卫人蜀汉句安华阳国志句扶为大将军晋句方汉中人宋句中正　勾氏本句氏避宋髙宗讳改有勾涛　钩氏本句氏避宋髙宋讳改有钩光祖　絇氏同上有絇纺　蔄氏见广韵】
　　佟防佘呙綝庐笪【佟音防音嵩佘音蛇綝音琛丑林切笪音如】
　　【佟氏北燕录辽东佟万以文章知名又有佟夀　防氏见广韵　佘氏姓苑出南昌今新安有之唐佘钦改为余　呙氏南唐将呙彦　綝氏吐蕃达磨妃綝氏　庐氏左传庐戢黎庐戎南蛮豫章志庐俗字君孝本姓　夏禹苗裔庐山记匡俗周威王时居山上世称庐君　笪氏建平有之有笪深举进士】
　　防防傶逯触毒【肃音肃防音同上鏚并将毒切逯音录】
　　【防氏汉有防河　防氏见广韵　氏见广韵　傶氏见广韵　逯氏风俗通逯秦邑也其大夫氏焉汉逯普逯并顔师古曰今东郡有逯姓后赵逯眀唐逯并又绿氏新序颛顼学乎绿图　触氏吕氏春秋齐有触子　毒氏唐窦懐贞改】
　　佛奕激防弗溺【佛音弼音橘防音逼】
　　【佛氏论语佛肸说苑作拂　氏见韵谱　奕氏世说注晋治令奕逊　激氏广韵淮南王传有激章晋王敦有激如　防氏见广韵　弗氏史记禹后有费氏索隠云世本费作弗　溺氏见广韵】
　　亳佫唃刹劦防防【佫音涸劦音恊刹初切防才盍切防音盍】
　　【亳氏后汉五行志桓帝亳后掖庭民女亳氏　佫氏见纂文　唃氏西蕃唃厮罗　刹氏真腊国王姓劦氏百济八姓有劦　防氏见纂文北海有之　防氏见纂文】
　　谬逮爱兊务涅謵
　　【谬氏汉郊祀志亳人谬忌奏祠泰一亦曰薄忌　逮氏汉书注今河朔有逮姓逮或作逮二姓皆有之爱氏唐囘鹘国相爱邪勿赐姓爱名顺　兊氏见广韵　务氏西秦务和北燕务银提　湼氏通鉴燕中常侍涅浩　謵氏荘子黄帝见大隗謵刖前马又遏氏文选注引荘子曰遏氏之子】
　　所之其亓上虖且【亓音其且七鱼切】
　　【所氏风俗通宋大夫华所事之后又谷梁传隠九年侠防侠者所侠也汉有所忠后汉所辅　之氏见姓苑　其氏汉功臣表有其石　亓氏一作丌唐有亓元实丌志沼宋丌赟　上氏左传齐上之登御邢公后汉方术传上成公　虖氏见广韵　且氏左传呉行人且姚唐渭州刺史且洛生】
　　顾视有余当考诸
　　【顾氏已姓国昆吾之后成汤伐之后以为氏后汉有顾奉呉有雍为相与朱张陆为四姓晋有荣和宋有觊之陈有野王隋顾彪唐有琮少连况陶云宋顾临　视氏古今人表卫视夷即式夷也见吕氏春秋又姓山海经巫臷民盼姓　有氏孔子弟子有若风俗通汉光禄勲有光　余氏姓苑晋有余頠燕有余岩余崇余蔚北史百济王姓余氏　当氏见广韵又复姓房当氏党项　考氏见姓苑　诸氏左传越有诸鞅说苑越诸发执一枝梅遗梁王风俗通汉有洛阳令诸于】
　　方雷缙云
　　【方雷氏国语方雷氏注西陵氏之姓帝繋曰黄帝取于西陵氏曰累祖实生青阳　缙云氏左传注黄帝时官名】
　　霞露浩星
　　【霞露氏广韵汉有之　浩星氏汉有浩星赐又儒林传皓星公受谷梁春秋又宋司星子韦】
　　轩辕子车
　　【轩辕氏黄帝号唐有轩辕弥明轩辕集子车氏左传诗秦三良子车氏子】
　　公玉公金
</div>
    <div class="pagination">
<a href="姓氏急就篇_page5.html">上一页</a><a href="姓氏急就篇.html">1</a><a href="姓氏急就篇_page2.html">2</a><a href="姓氏急就篇_page3.html">3</a><a href="姓氏急就篇_page4.html">4</a><a href="姓氏急就篇_page5.html">5</a><span class="current-page">6</span><a href="姓氏急就篇_page7.html">7</a><a href="姓氏急就篇_page8.html">8</a><a href="姓氏急就篇_page9.html">9</a><a href="姓氏急就篇_page10.html">10</a><a href="姓氏急就篇_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
