<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 848 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 848 页/共 1019 页</h1>
    <div class="content">　　虎伏【宋史乐志艮位寅为虎丨丨则以象止乐　楼异嵩山三十六峰赋连络偃覆兮龙盘而丨丨　髙适听讲金经诗鸣钟山丨丨説法天龙防　苏轼逰罗浮山示儿子过诗云谿夜逢瘖丨丨斗坛昼出铜龙吟袁桷述旧懐诗斋近乌啼树禅回丨丨门刘基煌煌京洛行廷无乳丨丨邑有驯雉翔】
　　虎步【后汉书何进传陈琳曰今将军龙骧丨丨髙下在心此犹鼓洪炉燎毛髪耳　魏志夏侯渊传陇右平太祖下令曰宋建乱逆三十余年渊一举灭之丨丨闗右所向无前　宋史太祖纪每对近臣言太宗龙行丨丨他日必为太平天子】
　　虎行【易林丨丨相逐未有休息　元稹大云寺诗丨丨风防猎龙睡气氛氲　陆游憩归州光孝寺诗丨丨欲与人争路猿啸能令客断肠】
　　虎见【喻鳬赠空禅师诗丨丨修行久松知夏腊髙】
　　虎过【陆游雪中诗迹深惊丨丨烟絶悯僧饥　傅汝舟南峰庵诗云飞不在外丨丨定消魂】虎守【陈旅送毛真人诗左乙象文令丨丨尚方鳬舄背人飞】
　　虎变【易革九五大人丨丨未占有孚象曰大人丨丨其文炳也　陆机文赋见鸟澜下　傅元董逃行歴九秋篇奏新诗兮夫君烂然丨丨龙文　鲍照从过旧宫诗丨丨由石纽龙翔自鼎湖　李白鞠歌行朝歌鼓刀叟丨丨磻谿中　李羣玉送萧绾之桂林诗丈夫未丨丨落魄甘风尘】
　　虎争【史记南越尉陁传南海尉任嚣病且死召龙川令赵陀语曰秦为无道天下苦之项羽刘季陈胜吴广等州郡各共兴军聚众丨丨天下中国扰乱未知所安　班固答賔戏于是七雄虓阚分裂诸夏龙战丨丨罗隠台城诗玉井已干龙不起金瓯虽破丨曾丨】
　　虎嘷【战国策楚王逰于云梦结驷千乗旌旗蔽天野火之起也若云蜺兕丨丨之声若雷霆】虎骇【栁宗元三戒黔无驴有好事者船载以入至则无可用放之山下虎见之尨然大物也以为神他日驴一鸣丨大丨逺遁以为且噬已也　窦臮述书赋见鹗眙下】
　　虎惊【贾谊旱云赋屈巻轮而中天兮象丨丨与龙骇　元稹别李十一诗见虵伏下】
　　虎暴【后汉书宋均传迁九江太守郡多丨丨数为民患常募设槛穽而犹多伤害均曰夫虎豹在山鼋鼍在水各有所托今为民患咎在残吏而劳勤张捕非忧恤之本也其务退奸贪思进忠善可一去槛穽除削课制其后传言虎相与东逰渡江　捜神记丹阳人沈宗在县治下以卜为业义熙中左将军檀侯镇姑熟好猎以格虎为事忽有一人着皮袴乗马从一人亦着皮袴以纸裹十余钱来诣宗卜云西去觅食好东去觅食好宗为作卦卦成告之东向吉西向不利因就宗乞饮内口着瓯中状如牛饮既出东行百余歩从者及马皆化为虎自此以后丨丨非常】
　　虎骤【和凝宫词两番供奉打毬时鸾凤分厢锦绣衣丨丨龙腾宫殿响骅骝争趁一星飞】
　　虎掷【任子野八阵图诗笑云此公大肚皮龙拏丨丨堆胸胃　李献能荥阳古城登览寄裕之诗丨丨龙拏王伯事天荒地老古今情】
　　虎聚【易林丨丨磨牙以待防猪】
　　虎张【贾谊新书视有四则朝廷之视端防平衡祭祀之视视如有将军旅之视固植丨丨防纪之视不防垂纲】
　　虎怒【殷文圭九华贺雨吟雷劈老松疑丨丨雨冲阴洞觉龙腥】
　　虎鸷【战国策张仪説韩王曰秦带甲百余万车千乗骑万匹丨丨之士跿跔科头贯颐奋防者至不可胜计也】
　　虎击【呉越春秋丨之卑势将以有丨也理之卑身将求所取也】
　　虎虓【太元经丨丨振廞如鹰之扬　抱朴子防丨丨阚不能威蚊蝱冠世之才不能合流俗】虎伤【茅亭客话凡丨丨者人衣服器杖乃至巾鞋皆指叠置扵地上倮而复僵盖虎能役使所杀者人魂也】
　　虎畏【本草见豺狗下】
　　虎拙【温庭筠书懐呈友人诗丨丨休言画龙希莫学屠】
　　虎羞【杨牢赠舍弟诗早驱风雨知龙圣饿食鱼虾觉丨丨】
　　虎困【韩愈鸿沟诗龙疲丨丨割川原亿万苍生性命存】
　　虎防【汲冡周书丨之猛也而丨扵获人之智也而防扵诈注丨以食丨穽人以欲防诈】
　　虎败【画墁録本草着八月后蟹与虎鬭而丨丨骨入虎以此而死非力不赡知有所穷也】
　　虎饱【盐铁论当世嚣嚣非患儒之鸡亷患在位者之丨丨　癸辛杂识近嵗平江虎邱有虎十余据之同里叶氏墓舍在焉其一大享堂虎专为食息之地其堂下大泥潭丨丨则展转于中】
　　虎孽【唐书顾少连传补登封主簿邑有丨丨民患之少连命塞防穽移文岳神虎不为害】
　　虎患【史记项羽纪项王乃与汉约中分天下割鸿沟以西者为汉鸿沟而东者为楚项王已约乃引兵解而东归汉欲西归张良陈平説曰楚兵罢食尽此天亡楚之时也不如因其饥而遂取之今释弗击此所谓养丨自遗丨也　魏志邴原传注原到辽东辽东多虎原之邑落独无丨丨　歴代名画记鄠杜间有苍丨为丨天皇引骁雄千骑取之　陈普无逸圗赋遗丨丨乎渔阳溅鹘血乎峨嵋】
　　虎鬭【战国策陈轸曰有两丨争人而丨卞荘子将刺之管与止之曰虎者戾虫人者甘饵今两丨争人而丨小者必死大者必伤子待伤虎而刺之则是一举而兼两虎也无刺一虎之劳而有刺两虎之名　史记蔺相如传相如位在亷颇之右亷颇宣言曰我见相如必辱之相如闻不肯与防于是舍人相与谏曰今君与亷颇同列亷君宣恶言而君畏匿之臣等不肖请辞去相如曰相如虽驽独畏亷将军哉顾吾念之彊秦之所以不敢加兵扵赵者徒以吾两人在也今两丨共丨其势不俱生吾所以为此者以先国家之急而后私讐也亷颇闻之肉袒负荆因賔客至蔺相如门谢罪杜甫东屯月夜诗泥留丨丨迹月挂客愁村】
　　虎卜【本草集解时珍曰易卦通騐云丨知冲破能画地观竒偶以丨食今人效之谓之丨丨】
　　豹
　　豹文【山海经西山经玉山是西王母所居也有兽焉其状如犬而丨丨其角如牛其名曰狡其音如吠犬见则其国大穰　又中山经青要之山实惟帝之密都防武罗司之其状人面而丨丨小腰而白齿而穿耳以鐻其鸣如鸣玉　李徳裕望匡庐赋丨丨忽变蔚然以姿蝉緌更新倏然而脱　李商隠赠送刘五经映诗惊疑丨丨防贪窃虎皮羊】
　　豹采【郭璞鼮赞有防丨丨厥号为鼮汉朝莫知郎中能名赏以束帛雅业遂盛】
　　豹雾【骆賔王夏日防徳州赠髙四序仆少负不羁长逾虚诞读书颇存涉猎学劎不待穷工进不能矫翰龙云退不能栖神丨丨抚循诸已深觉劳生】
　　豹华【埤雅丨丨如钱黑而小如虎文】
　　豹斑【晋书王献之传尝观门生樗蒲曰南风不竞门生曰此郎亦管中窥丨时见一丨　钱起玛瑙杯歌湛湛兰英照丨丨满堂词客尽朱顔　苏轼次韵王震诗携文过我治平间雾丨当时始一丨】
　　豹章【玉海元祐初西域贡马首髙八尺龙颅而鳯膺虎脊而丨丨】
　　豹钱【叚成式戏髙侍御诗丨丨骢子能擎举兼着连干许换无】
　　豹姿【晋书石虎载记假丨丨扵羊质骋枭心扵狼性李程衣锦褧衣赋彷佛兮若丨丨之藏雾隠映兮似珠光之透水　谢朓之宣城郡出新林浦向板桥诗虽无元丨丨终隠南山雾】
　　豹首【唐书卢藏用传见虎臆下　急就篇丨丨落莫兔双鹤注丨丨若今兽头锦　李庾西都赋见虎眦下】
　　豹头【唐书五行志韦后妺尝为丨丨枕以辟邪】
　　豹耳【傅元走狗赋舒节急筋丨丨龙形】
　　豹颈【北齐书髙昻传长而俶傥胆力过人龙眉丨丨姿体雄异】
　　豹腹【何逊七召拾卵鳯巢剖胎丨丨】
　　豹胎【杜牧杜秋娘诗归来煮丨丨餍饫不能饴】
　　豹皮【周礼大行人大国之孤执皮帛注孤尊既聘享更自以其贽见执束帛而已丨丨表之为饰　仪礼大射之仪疏畿外诸侯亦以丨丨为鹄　晋书韩友传舒县廷掾王睦病死已复魄友为筮之令以丹画版作日月置牀头又以丨丨马障泥卧上立愈　五代史王彦章传丨死留丨人死留名　穆天子传河宗之子孙絮逆天子先丨丨十良马二六天子使井利受之　文房宝饰养砚以文绫盖贵乎隔尘养墨以丨丨囊贵乎逺湿　上官昭容诗横铺丨丨褥侧戴鹿胎巾　皮日休初冬诗丨丨茵下百余钱刘堕闲沽尽醉眠】豹鞹【刘向九叹筐泽泻以丨丨兮破荆和以继筑李峤上张明府书质异鳯毛饰慙丨丨】豹革【清异録丨丨为囊风神呼吸之具也煮茗啜之可以涤滞思而起清风】
　　豹毛【陆玑诗疏丨丨无文色亦不赤其形小此各有种非能变为虎也王防篇云屠州有黒豹白豹】豹脂【梁简文帝对烛赋丨丨宜火牛膫耐寒】
　　豹髓【洞冥记帝既躭扵灵怪常得丹丨之丨白鳯之膏磨青锡为屑以苏油和之照扵神坛夜暴雨光不灭】
　　豹股【苏轼书韩干马诗见龙膺下　周权羸骥行天闲十二屯如云龙膺丨丨八尺身　陈旅三马圗诗丨丨龙膺百战余凌烟长櫑载璠璵】
　　豹脚【尔雅翼蚊生草中者吻尤利而足有花纹吴兴号为丨丨蚊子　齐东野语坡翁尝曰湖州多蚊蚋丨丨尤甚且见之诗云飞蚊猛防如花鹰又云风定轩窗飞丨丨盖湖之丨丨蚊著名久矣旧传崇王入侍夀皇圣语云闻湖州多蚊果否后侍宴因以小金盒贮丨丨者数十枚进呈盖不特著名亦且尘乙览矣　韩琦中元病起诗风吹丨丨蚊休拍露逼鸡毛菜已长】
　　豹足【崔伯易感山赋见鹤虱下】
　　豹尾【汉书扬雄传赵昭仪方大幸每上甘泉常法从在属车间丨丨中注大驾属车八十一乗作三行尚书御史乗之最后一乗县丨丨豹尾以前皆为省中后汉书舆服志黄门鼔车古者诸侯贰车九乗秦灭九国兼其车服故大驾属车八十一乗法驾半之最后一车悬丨丨豹尾以前比省中注小学汉官篇曰丨丨过后罢屯解围胡广曰施扵道路丨丨之内为省中故过后屯围乃得解皆所以戒不虞也淮南子曰军正执豹皮所以制正其众礼记前载虎皮亦此义类　晋书贾充传充率兵临发谓其妻子曰男儿不竖丨丨终不还也　南史齐髙昭刘皇后传后年十七裴方明为子求婚酬许已定后梦见先有迎车至犹如常家迎法后不肯去次有迎至龙旂丨丨有异扵常后喜而从之既而与裴氏不成婚竟嫔扵上　唐书地理志忻州定襄郡土贡丨丨　宋史舆服志丨丨车古者军正建丨丨唐贞观后始加此车扵卤簿内制同黄钺车上载朱漆竿首缀丨丨右武衞队正一人执之驾两马驾士十五人山海经西山经见虎齿下　顔氏家训见狼壶下蔡邕独断大驾属车八十一乗最后一车悬丨丨　小学绀珠十二属车指南记里鼓白鹭鸾旂辟恶皮轩耕根安车四望羊车黄钺丨丨　曹植七啓见防肩下又陈审举表又闻丨丨已建戎轩骛驾陛下将复劳玉躬扰挂神思臣诚竦息不遑寜处　孙绰庾亮碑要雄防以扶华毂勤武旅以翼丨丨　郭璞神长乗赞人状丨丨其神则凝　梁简文帝南郊颂序风承丨丨日映鹖冠　郭璞南郊赋矫陵乌以侦兮整丨丨扵后属梁简文帝和籍田诗皮轩承早日丨丨拂防烟　陆厥李夫人及贵人歌属车桂席尘丨丨香烟灭　骆賔】
　　【王王昭君诗敛容辞丨丨缄恨度龙鳞　髙适部落曲雕戈防丨丨红斾插狼头　郑锡玉阶怨昨夜鸳鸯梦还陪丨丨防　李商隠少年诗直登宣室螭头上横过甘泉丨丨中】
　　豹属【毛诗陆疏广要尔雅云貔白狐其子豰邢疏字林云貔丨丨一名白狐其子名豰　郭璞貔赞书称猛士如虎如貔貔盖丨丨亦曰执夷】
　　豹林【贵耳集种放往见陈希夷希夷曰君当富贵名闻天下又希夷尝为卜地扵丨丨谷下不定穴既葬希夷见之云地固佳而稍后世当出名将其侄世衡果为名将】
　　豹子【明一统志丨丨山在遵义府真州长官司西八里山多产豹故名】
　　豹生【吴莱观王度古镜记诗涕泣念鹦鹉悲酸逢丨丨】
　　豹乔【潘尼赠长安令刘正伯诗刘侯抚西都迈绩参丨丨按丨丨谓西门丨王丨也】
　　豹产【潘岳许由颂虚薄忝任来宰斯城媿无惠化丨丨之政　江总欧阳頠墓志如羊如粟不改夷齐之心遗庆流风方留丨丨之徳按丨丨谓西门丨子丨也】
　　豹奴【法帖刋误丨丨桓嗣也王氏甥故二王帖中时及之　王献之丨丨帖丨丨此月惟省一书亦不足慰懐深悉足下情素耳】
　　豹祠【隋书礼仪志后齐祈祷者有九一曰雩二曰南郊三曰尧庙四曰孔顔庙五曰社稷六曰五岳七曰四渎八曰滏口九曰丨丨　王廙洛都赋丨丨赤杏铜马朱樱】
　　豹防【王逢诗丨丨严御靮】
　　豹虎【山海经中山经荆山其中多犛牛多丨丨　易林安如泰山禄祐屡臻虽有丨丨不敢危身】豹罴【诗献其貔皮赤豹黄罴疏貔皮之上言献其则丨丨亦献之貔言皮则丨丨亦献皮也】豹狼【张华晋凯歌丨丨染牙爪羣生号穹旻】
　　豹犬【瑞应圗匈奴献丨丨锥头赤身髙四尺　小学绀珠见虎韬下】
　　豹狐【急就篇丨丨距虚豺犀兕　豹似乌涂而圜文狐妖兽也鬼所乗】
　　豹鼠【郭璞尔雅序尔雅者盖兴扵中古隆扵汉氏丨丨既辨其业亦显】
　　豹螭【曹植白马篇狡防过猴猿勇剽若丨丨】
　　豹骑【唐书百官志左右骁衞上将军各一人大将军各一人将军各二人掌同左右衞凡翊府之翊衞外府丨丨番上者分配之　唐六典骁骑兵曰丨丨永固等四十九府隶之　卢思道为隋檄陈文见虎夫下李昂旗赋拥丨丨而长往指龙山而冲出】
　　豹乗【西溪丛语被紫荷槖按荷槖即持荷之荷也或以为紫荷槖非也宋子京云猥挈荷槖预从丨丨皆縁习之误】
　　豹鹄【周礼射人以貍步张三侯注大射礼曰大侯九十参七十干五十参读为糁糁杂也杂者丨丨而麋饰下天子大夫】
　　豹侯【周礼司裘见熊侯下】
　　豹直【闻见録御史初入台陪直比五日为伏丨丨取不出之义众官皆出此人独宿故谓之丨丨】豹管【陆防幽居赋见羊岐下】
　　豹略【唐书朱滔传左右将军曰虎牙丨丨军使曰鹰扬龙骧　于邵东川节度使鲜于公颂龙韬丨丨天资黙识敦诗説礼行有余力　侯圭割鸿沟赋潜丨丨而久困割鸿沟而两存　庾信从驾观讲武诗丨丨推全胜龙韬揖所长　李适奉和送张仁亶诗丨丨恭宸防雄文动睿情】
　　豹韬【淮南子上观至人之论深原道徳之意以下考世俗之行乃足羞也故通许由之意金縢丨丨废矣小学绀珠见虎韬下　杜甫喜闻官军已临贼境诗元帅归龙种司空握丨丨　刘长卿奉饯元侍郎加豫】
　　【章采访兼赐章服诗见乌府下】
　　豹篇【孟郊猛虎吟见虎队下】
　　豹策【庾信周陇右总管长史赠太子少保豆卢公神道碑铭丨丨乃建龙韬同啓】
　　豹服【梁简文帝大法颂超光蹑景日被天回金盖玉轝丨丨鼍鼔】
　　豹裘【汉书赵充国传间者匈奴困扵西方闻乌桓来保塞恐兵复从东方起数使使尉黎危须诸国设以子女丨丨欲沮解之　管子见豹襜下　淮南子丨丨而杂不若狐裘而粹　説苑晋平公使叔向聘吴呉人饰舟以逆之左五百人右五百人有绣衣而丨丨者有锦衣而狐裘者　李咸用和殷衙推春霖即事诗腥觉闻龙气寒宜拥丨丨】
　　豹袪【诗羔裘丨丨自我人居居笺羔裘丨丨在位卿大夫之服也】
　　豹褎【诗羔裘丨丨自我人究究　礼记玉藻君子狐青裘丨丨元绡衣以裼之　郑锡邯郸少年行霞鞍金口骝丨丨紫貂裘　又作袖苏轼次韵水官诗见熊冠下】
　　豹犆【礼记玉藻君羔幦虎犆大夫齐车鹿幦丨丨朝车士齐车鹿幦丨丨注臣之朝车与齐车同饰】豹幨【管子武王令丨丨豹裘方得入庙故豹皮百金功臣之家粟千钟而未得一豹皮】
　　豹饰【诗羔裘丨丨孔武有力传丨丨縁以豹皮也　礼记玉藻羔裘丨丨缁衣以裼之注饰犹褎也孔子曰缁衣羔裘　管子令诸侯之子将委质者皆以双武之皮卿大夫丨丨列大夫豹幨　宋玉招魂文异丨丨侍陂陁些注言侍从之臣皆衣虎丨之文异采之丨侍君堂隅衞阶陛也　秦观贺钱学士启熊掌兼鱼餐之羙自古为难羔裘加丨丨之华扵今益寡雍陶千金裘赋极貍制之状殊丨丨之迹】
　　豹舄【左传见禽父下　钱起丨丨赋丽哉丨丨文彩彬彬丨则雕虎齐价丨与君子同身　李瓘乐九成赋去翠被与丨丨戢乌唬及骅骝】
　　豹环【隋书礼仪志左右宗侍陪左右前侍之后夜则衞扵寝庭之中皆服金涂甲左执丨丨右执貔环并金涂饰】
　　豹席【唐书张志和传丨丨椶屩每垂钓不设饵志不在鱼也】
　　豹变【易革上六君子丨丨小人革面征凶居贞吉象曰君子丨丨其文蔚也小人革面顺以从君也　晋书应贞传位以龙飞文以丨丨　刘峻辨命论视韩彭之丨丨谓鸷猛致人爵　皇甫松大隠赋不望丨丨非圗蠖伸　陈陶避世翁诗兹焉乃磻溪丨丨应湏时】
　　豹躩【章碣赠邉将诗宛转龙蟠金劒雪连钱丨丨绣旗风】
　　豹止【埤雅见虎伸下】
　　豹蔚【栁宗元献农公诗挺生惟丨丨遐步仰龙骧】
　　豹鸣【琅嬛记昔有人饮扵锦城谢氏其女窥而悦之其人闻子规啼心动即谢去女恨甚后闻子规啼则怔忡若丨丨也使侍女以竹枝驱之曰豹汝尚敢至此啼乎故名子规为谢豹】
　　豹啼【琅嬛记见上】
　　豹踯【栁宗元行路难诗见虎喙下】
　　豹隐【列女传陶答子化陶三年名誉不兴其妻谓之曰妾闻南山有丨雾雨七日而不食欲泽其衣毛而成其文章故藏丨以逺害今君与此背得无后患乎中山诗话赵少师初在涟水守馆不数年后以学士知涟水继来者名其堂丨丨曼卿有诗曰熊非清渭逢何暮龙卧南阳去不还年少官防今郡守蔚然疑在立谈间后莫偕者　皇甫松大隠赋芜音适愧乎雕虫浪迹遽同乎丨丨　骆賔王送侯四诗我留安丨丨君去学鹏抟　李颀谒张果先生诗韬精殊丨丨炼骨同蝉蜕钱起秋霖曲鹤鸣蛀跃正及时丨丨兰凋亦可悲】豹藏【列女传见上　王季文九华山謡雷霆往往从地发龙卧丨丨安可别】
　　豹廉【埤雅豹一名程古诗曰饿狼食不足饥豹食有余言狼贪丨丨有所程度而食】
　　彪
　　彪身【北史斛律光传光马面丨丨神爽雄杰】
　　彪尾【晋书天文志土司空北二星曰军门主营丨丨威旗】
　　彪貍【王令古庙诗岂亦以此为人尸视其肤革已丨丨】
　　彪虎【中兴徴祥説近代所谓白虎者背斑而虎文尔雅所谓丨丨者也】
　　彪虥【韩愈酬崔少府诗下言人吏稀惟足丨与丨】
</div>
    <div class="pagination">
<a href="御定骈字类编_page847.html">上一页</a><span>...</span><a href="御定骈字类编_page843.html">843</a><a href="御定骈字类编_page844.html">844</a><a href="御定骈字类编_page845.html">845</a><a href="御定骈字类编_page846.html">846</a><a href="御定骈字类编_page847.html">847</a><span class="current-page">848</span><a href="御定骈字类编_page849.html">849</a><a href="御定骈字类编_page850.html">850</a><a href="御定骈字类编_page851.html">851</a><a href="御定骈字类编_page852.html">852</a><a href="御定骈字类编_page853.html">853</a><span>...</span><a href="御定骈字类编_page849.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
