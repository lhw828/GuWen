<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 543 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 543 页/共 736 页
  </h1>
  <div class="content">
   裴行立江西道节度李之甥也。初以宣州富饶有并吞之意遣四院随身兵马使张子良李奉山田少卿领兵三千分路将收宣池等州三军夙有顺志而未知发及是後确然同心行立亦思向顺之密谋多决於行立属以之密计传於二将故得口约共子良等发兵於外行立应於内是夕子良等屯师於营声言将行实伺便而动召其众告之曰：诸君知所为乎！仆射反状已闻於朝四方精兵咸闻进讨况尝湖镇将相次见杀势已蹙矣。方遣吾辈远袭宣城，岂能保全徒死耳转祸为福见机而作皆事机也。於诸君如何众皆悦从子良复谕之知志可保乃回戈趋城行立举火为应内外鼓讠声骇四远行立先率兵直趋牙门惊问左右曰：城外有何兵马来曰：张中丞大怒。又问曰：门外谁兵马是何多也。左右曰：裴侍御抚膺曰：行立背吾耶乃跣足匿於女楼之下最亲将李钧领挽硬三百人趋山亭院将战为行立伏兵所截遽引退之须臾钧已传首城下举家皆哭子良宣命城中具陈顺逆连声呼请令束身归朝左右乃执裹之以幕纟追而出之送於阙下。
    令狐建父彰为滑亳魏博等州节度既终建初为三军逼夺情礼建守死不从天下士多义之谓彰善终建後至大将军。
    李惟简宝臣第三子也。初王武俊既诛惟岳。又械惟简送京师德宗拘於客省防伺甚峻朱Г之乱惟简斩关而出奔赴奉天德宗嘉之用为禁军将军。
    权皋为监察御史时玄宗在蜀会丁母丧因家洪州时南北隔绝或逾岁不闻诏命有中使奉宣至洪州经时未复过有求取州县苦之时有王遘为南昌令将执按之因见皋白其事皋不言久之垂涕曰：方今何繇可致一敕使而遽有此言因掩涕而起遘遽拜谢之。
    苏弁为奉天县主簿时德宗仓卒迁华县令杜正元上府计事闻大驾至官吏惶恐皆欲奔窜山谷弁声言於众曰：君上避狄臣下当伏难死节昔肃宗至新平安定二太守皆潜遁上命斩之以犭旬诸君知其事乎！众乃迎扈储待无阙德宗嘉之就授试大理司直贼平拜监察御史历三院。
    高沐进士及第以家族在郓李师古署为判官居数年师道擅袭每谋不顺沐於同列郭户李公度等必广引古今成败谕之前後说师道为善者凡数千言其判官李文会孔目官林英皆为师道信用乘间相与涕泣於师道前曰：文会等血诚忧尚书之家事反为高沐辈所嫉尚书柰何不惜十二州之地成高沐等百代之名乎！复日夜谗构繇是渐见疑忌令沐知莱州事而林英因奏事至京师吏密报师道云：高沐潜有诚款至朝廷矣。师道大怒李文会从而构成之沐遂遇害於迁所而囚郭户於莱州其血属皆徙远地及淮西平师道渐惧李公度与其大将李英昙乘其惧也。说师道乃献三州及入质长子初甚然之中悔将杀公度贾直言闻之谓师道用事诸奴曰：今大祸将至，岂非高沐冤气所为。又杀公度是益其疾也。乃止逐英昙於莱州未至缢杀之。又有崔承宠杨偕陈佑崔清皆以怀顺为贼所恶李文会呼为高沐之党沐之遇害承宠等同被囚放郭户名亚於沐虽不死备尝困辱矣。及刘悟平贼遽召李公度执手欷既除滑州节度首辟户及公度为从事。
    李夷简为郑县丞遇朱Г僭逼德宗避难於奉天Г初扬言将迎车驾逆顺未辨俄而遣使速出潼关行至华州邮吏李翼纵之不问夷简谓翼曰：朱Г必有异谋前发幽陇兵五千救援襄城皆Г之部曲也。今所遣使是必遣往襄城耳上越在外未有防虞。若五千之兵倍道兼行不数日而至助Г为逆其为祸也。非细不如径追其使。若果挟徵兵之符便宜戮之翼驰往潼关及之鞠验果有Г符实追襄城之兵也。翼言於关将元光光立斩Г使收其符遣使间道献於行在遂以元光为华州刺史元光不举翼之功时罕知者。
    符田悦之将也。德宗建中三年悦反与淄青李纳会於濮阳因请助兵纳分麾下数千人随之至是纳为河南诸军所迫自濮阳奔归濮州徵兵於悦悦使以三百骑护送之纳兵既归遂悉其众降於马燧迁试太子詹事兼御史中丞封仪阳郡王实封三百户父令奇初为悦部将至是因之出遂令三子同降於燧悦怒执令奇令奇大呼慢骂之悦族其家赠令奇户部尚书。
    李景略幽州人大历末寓居河中李怀光为朔方节度使招在幕府奏授大理司直迁监察御史及怀光屯军咸阳反状始萌景略说怀光请修宫阙迎大驾怀光不从景略出军门大哭曰：谁知此军一旦舀於不义军士相顾甚义之因退居私家。
    王士则镇州承宗之叔父也。元和四年士则以承宗拒命率从事刘栖楚及骑士驰京师召见劳问之李全略本姓王名日简为镇州小将节度使王承宗没军情不安自拔归朝授代州刺史。
    田布成德节度使中书弘正第三子也。始弘正为田季安礻卑将镇临清县布时尚幼尝密说其父以其所镇之众归朝宏正虽不能行甚奇重之。
    傅良弼为神策行营乐寿镇兵马使李寰为博野镇初王廷凑叛良弼寰所镇介居燕赵而二舀之以利胁之以威屡趣其降各以一旅之众坚壁不战贼不能取诏赦廷凑以良弼为沂州刺史。
    杨元卿少孤慷慨有才略时吴少诚专蔡州朝廷姑息之元卿白衣谒见署以剧县旋辟为从事奏授试大理评事後事少阳转监察里行因上奏宰相吉甫深嘉慰纳自是一岁或再随奏至京师元卿每与少阳言谕以大义遂为凶党所构赖节度判官苏肇保持免元卿潜奉朝廷内少阳之事及少阳死其子元济继立元卿说曰：先尚书性[A092]诸将皆饥寒今须布惠以自固府中有无元卿熟知之曷。若散聘诸道卑辞厚礼以丈人行呼群帅，庶几一助而诸将大获矣。元卿愿将留後表上闻朝廷安得不从哉！元济许之元卿即日离蔡以贼势盈虚条奏潜请诏诸道拘留使者元济觉元卿妻陈氏并四男与苏肇同日为元济所杀诏授元卿岳王府司马改太子仆射迁蔡州刺史未行改光禄大夫每宰相奏对延英必召入计事及蔡州平超拜左金吾卫。
    将军梁韦震唐末为宣武节度副使乾宁二年七月内昭宗狩於石门震奉表自虢略山中间道奔问进献行在昭宗大悦复命授检校司徒震本名肇至是赐名震太祖特为制字其优遇如此。
    後唐史敬容太原人事太祖为帐中纲纪甚亲任之庄宗之初嗣晋王位李克宁阴构异图将害庄宗事发有日矣。克宁密引敬容以邪谋谕之既而敬容白贞简太后太后惶骇召张承业李存璋等图之克宁等伏诛以功累历郡守。
    刘彦琮字比德中人也。事武皇帝累从征役先是绛州刺史玉叛武皇言於彦琮意欲致之无几从畋於汾晋之郊彦琮奔绛以为附己待之甚厚因命为亲骑会出猎於驱驰之际彦琮刃之首来献武皇甚奇之。
    汉梁晖淦阳人少为盗会契丹犯阙晖收集徒党先入磁州无所侵犯遣使送款於高祖晖侦知相州颇积饷。且无守备遂以三月二十一日夜与其徒逾垣而入杀契丹十人夺器用数万计遂据其城北主先遣伪命相州节度使高唐英率兵讨之未几北主至城下是月四日攻拔之遂屠其城。
    ●卷七百六十
    ○总录部　忠义
    夫忠者臣下之高行义者制事以合宜谓其益也。犭旬死而无二语其大也。灭亲而不顾然贞一之道存乎！诚节而逆顺之理著於艰危自正道浸微祸阶萌立纪律隳弛而莫制英贤驰骛而不足谏或见拒黜之无怨难之将作奋不顾命乃至因利陈说唱合义举借势鼓怨用图兴复挺身而誓除逆节誓心而耻仕伪朝感至流涕愤以碎首精贯白日雠不同天虽或时移运谢赍志弗克其英风馀烈良足尚焉。
    富辰周襄王之大夫也。襄王十七年王以翟师伐郑王德翟人将以其女为后富辰谏曰：不可王弗听十八年王黜翟后翟人来攻富辰曰：吾骤谏王王弗从以及此难。若我不出其以我为怼乎！乃以其属死（言率其所属以死难）。
    汉张充为期门郎时王莽居摄充等六人谋共劫莽立楚王发觉诛死。
    後汉鲍永字君长宣之子也。永初为郡功曹王莽以鲍宣不附己欲灭其子孙都尉路平承望风旨规欲害永太守苟谏拥护召以为吏常置府中永因数为谏陈兴复汉室翦灭篡逆之策谏每戒永曰：君长几事不密祸倚人门永感其言及谏卒日送丧归扶风路平遂收永弟升太守赵兴到闻乃叹曰：我受汉茅土不能立节而鲍宣死之，岂可害其子也。敕县出升复署永功曹。
    郭丹为更始谏议大夫持节使南阳更始败诸将悉归光武并获封爵丹独保平氏不下为更始发丧衰尽哀建武二年遂潜逃去敝衣间行涉历险阻求谒更始妻子奉还节传因归乡里。
    赵熹为更始郎中累迁五威偏将军更始败熹遇更始亲属皆裸跣涂炭饥困不能前熹见之悲感所装缣帛资粮悉以与之将护归乡里。
    王遵字子春父为上郡太守遵少豪侠有才辨虽与隗嚣举兵而尝有归汉意曾於天水私谓来歙曰：吾所以力不避矢石者岂要爵位哉！徒以人思旧主先君蒙汉厚恩思效万分耳。又数劝嚣遣子入侍前後辞谏切甚嚣不从故去焉。
    闵贡为河南中部掾时袁绍袁术诛宦官中常侍段劫天子出贡北到河上天子饥渴贡烹宰进之励声责张让等曰：君以阉宦之隶刀锯之残越从ㄜ泥扶持日月卖弄国恩阶贱为贵劫迫帝王荡覆王室假息漏刻游魂河津自亡新以来奸臣贼子未有如君者今不速死吾射杀汝让等惶怖手再拜叩头向天子辞曰：臣等死陛下自爱遂投河而死。
    臧洪广陵人中平末弃官还家太守张超请为功曹时董卓图危社礻洪说超曰：明府历世受恩兄弟并据大郡今王室将危贼臣虎视此诚义士效命之秋也。今郡境尚全吏人殷富。若动桴鼓可得二万人以此诛除国贼为天下倡义不亦宜乎！超然其言与洪西至陈留见兄邈计事邈先谓超曰：闻弟为郡委政臧洪洪者何如人超曰：臧洪海内奇士才略智数不比於超矣。邈即引洪与语大异之乃使诣兖州刺史刘岱豫州刺史孔遂皆相善邈既先有谋约会超至定议乃与诸牧守大会酸枣设坛场将盟而更相辞让莫敢先登咸共推洪洪乃摄衣升坛操血而盟曰：汉室不幸皇纲失统贼臣董卓乘[C260]纵害祸加至尊毒流百姓大惧沦丧社稷翦覆四海兖州刺史岱豫州刺史陈留太守邈东郡太守瑁广陵太守超纠合义兵并赴国难凡我同盟齐心一力以致臣节陨首丧元必无二志有渝此盟俾坠其命无克遗育皇天后土祖宗明灵实皆鉴之洪辞气慷慨涕泣横下闻其言者虽卒伍厮养莫不激扬人思致节。
    魏田畴幽州人也。汉末刘虞为本州牧时董卓迁献帝於长安虞叹曰：贼臣作乱朝廷播荡四海俄然莫有固志身备宗室之遗老不得自同於众今欲奉使展效臣节安得不辱命之士乎！众议咸曰：田畴虽年少多称其奇畴时年二十二矣。虞乃备礼请与相见大悦之遂署为从事具其车骑将行畴曰：今道路阻绝寇虏纵横称官奉使为众所指名愿以私行期於得达而已虞从之畴乃归自选其家客与少年之勇壮募从者二十骑俱往虞自出祖而遣之既取道畴乃更上西关出塞傍北山直趣朔方循间径去遂至长安致命诏拜骑都尉畴以为天子方蒙尘未安不可以荷佩荣宠固辞不受朝廷高其义三府并辟皆不就初畴将行引虞密与议畴因说虞曰：今帝王幼弱奸臣擅命表上须报惧失事机。且公孙瓒阻兵安忍不早图之必有後悔虞不听。
    杨阜天水冀人凉州刺史韦康辟为别驾马超率诸戎渠帅以击陇上郡县陇上郡县皆应之惟冀城奉州郡以固守超尽兼陇右之众而张鲁。又遣大将杨昂以助之凡万馀人攻城阜率国中士大夫及宗族子弟胜兵者千馀人使从弟岳於城上作偃月营与超接战自正月至八月拒守而救兵不至州遣别驾阎温循水潜出求救为超所杀，於是刺史太守失色始有降超之计阜流涕谏曰：阜等率父兄子弟以义相励有死无二田单之守不固於此弃垂成之功舀不义之名阜以死守之遂号哭刺史太守卒遣人请和开城门迎超超入拘岳於冀使杨昂杀刺史太守阜内有报超之志而未得其便顷之阜以丧妻求葬假阜外兄姜叙屯历城阜少长叙家见叙母及叙说前在冀中时事欷悲甚叙曰：何为乃尔阜曰：守城不能完君亡不能死亦何面目以视息於天下马超背父叛君虐杀州将岂独阜之忧责一州士大夫皆蒙其耻君拥兵专制而无讨贼心此赵盾所以书弑君也。超强而无义多[C260]易图耳叙母慨然敕叙从阜计计定外与乡人姜隐赵昂尹奉姚琼孔信武都人李俊王灵结谋定讨超约使从弟谟至冀州语岳并结安定梁宽南安赵衢庞恭等约誓既明十七年九月与叙起兵於卤城超闻阜等兵起自将出而衢宽解岳闭冀城门讨超妻子超袭历城得叙母叙母骂之曰：汝背父之逆子杀君之桀贼天地岂久容汝而不早死敢以面目视人乎！超怒杀之阜与超战身被五创宗族昆弟死者七人超遂南奔张鲁陇右平定。
    金字德曹公为魏王自以世为汉臣自日讨莽何罗忠诚显著名节累叶睹汉祚将移谓可复兴乃喟然发愤遂与少府耿纪司直韦晃太医令吉本本子邈邈弟穆等结谋纪字季行少有美名为丞相掾王甚敬异之迁侍中守少府邈字文然穆字思然以慷慨有日之风。又与魏王丞相长史王必善因以闻之。若杀必欲挟天子以攻魏南援刘备时蜀中强盛而王在邺留必典兵督许中事文然等杂人及家僮千馀人夜烧门攻必遣人为内应射必中肩必不知攻者为谁以素与善走投夜唤德家不知是必谓为文然等错应然曰：王长史已死乎！卿曹事立矣。必乃更他路奔一曰必乃欲投其帐下督谓必曰：今日事竟知谁门而投人乎！扶必奔南城会天明必犹在文然等众散故败後十馀日必竟以创死收纪晃等将斩之纪呼魏王名曰：恨吾不自生意竟为群儿所误耳晃顿首搏颊以至於死王闻王必死盛怒召汉百官诣邺令救火者左不救火者右众人以为救火者必无罪皆附左王以为不救火者非助乱救火者乃实贼也。皆杀之。
    张恭敦煌人为郡功曹太守马艾卒官府。又无丞恭素有学行郡人推行长史事恩信甚著乃遣子就东诣太祖请太守时酒泉黄华张掖张进各据其郡欲与恭并势就至酒泉为华所拘执劫以白刃就终不回私与恭疏曰：大人率厉敦煌忠义显然岂以就在困厄之中而替之哉！昔乐羊食子要离覆家经国之臣宁怀妻孥邪今大军垂至但当促兵以掎之耳愿不以下流之爱使就有恨於黄壤也。恭即遣从弟华攻酒泉沙头乾齐两县恭。又连兵寻继华後以为首尾之援别遣铁骑二百东缘酒泉北塞径出张掖北河逄迎太守尹奉，於是张进须黄华之助华欲救进西顾恭兵恐急击其後遂诣金城太守苏则降就竟平安奉得之官黄初二年下诏褒扬赐恭爵关内侯拜西域戊巳校尉数岁徵还将授以侍臣之位而以子就代焉恭至敦煌固辞疾笃太和中卒赠执金吾就後为金城太守父子著称於西州。
    尹大目少为曹氏家奴高贵乡公时为殿中人尝侍在帝侧母丘尉文钦之举兵也。大将军司马景王将俱行景王目有瘤疾使医割之文钦子鸯勇冠三军鸯之来攻王惊而目出大目知大将军一目已突出启云：文钦本是明公腹心但为人所误耳。又天子乡里大目昔为文钦所信乞得追解语之令还与公复好大将军听遣大目单身往乘大马披铠胄追文钦遥相与语大目心实欲曹氏安谬言君侯何苦苦不可复忍数日中也。欲使钦解其旨钦殊不悟乃更厉声骂大目汝先帝家人不念报恩而反与司马师作逆不顾上天天不汝乃张弓传矢欲射大目大目涕泣曰：世事败矣。善自努力也。
    蜀吕凯字季平永昌不韦人仕郡五官掾功曹时雍等闻先主薨於永安骄黠滋甚都护李严与书六纸解喻利害但答一纸曰：盖闻天无二日土无二王今天下鼎立正朔有三是以远人惶惑不知所归也。其桀慢如此。又降於吴吴遥署为永昌太守永昌既在益州郡之西道路壅塞与蜀隔绝而郡太守改易凯与府丞署郡王伉帅厉吏民闭境拒数移檄永昌称说云：云：凯檄曰：天降丧乱奸雄乘[C260]天下切齿万国悲悼臣妾大小莫不思竭筋力肝脑涂地以除国难伏惟将军世受汉恩以为当躬聚党众率先启行上以报国事下不负先人书功竹帛遗名千载何期臣仆吴越背本就末乎！昔舜勤民事殒於苍梧书籍嘉之流声无穷陨於江浦何足可悲文武受命成王乃平先帝龙兴海内望风宰臣聪睿自天降康而将军不睹盛衰之纪成败之符譬如野火在原蹈履河冰火灭冰泮将何所依附曩者将军先君雍侯造怨而封窦融知兴归志世祖皆流名後叶世歌其美今诸葛丞相英才挺出深睹未萌受遗孤翊赞季兴与众无忌录功忘瑕将军。若能卒然改图易迹更步古人难追鄙土何足宰哉！盖闻楚国不恭齐桓是责夫差僭号晋人不长况臣於非主谁肯归之邪窃惟古义臣无越境之交是以前後有来无往重承告示发愤忘食故略陈所怀惟将军察焉凯威恩内著为郡中所信故能全其节及丞相亮南征讨既发在道而凯已为高定部曲所杀亮至上表曰：永昌郡吏吕凯府丞王伉等执忠绝域十有馀年雍高定Τ其东北而凯等守义不与交通臣不意永昌风俗敦直乃尔以凯为南太守封阳迁亭侯会为叛夷所害子祥嗣而王伉亦封亭侯为永昌太守（蜀世谱曰：吕祥後为晋南夷校尉祥子及孙世为冰昌太守李雄破晋宁州诸吕不肯附举郡固守）姜维为大将军後主降邓艾维见锺会会曰：来何迟也。维正色流涕曰：今日见此为速矣。会奇之会既构邓艾艾槛车徵会阴怀异图维见而知其心谓可构成扰乱以图克复也。乃诡说会曰：闻君自淮南已来无遗策晋道克昌皆君之力今复定蜀威德振世民高其功主畏其谋欲以此安归乎！夫韩信不背汉於扰攘而见疑於既平大夫种不从范蠡於五湖卒伏剑而妄死彼岂ウ主愚臣哉！利害使之然也。今君大功既立大德已著何不法陶朱公泛舟绝迹全功保身登峨嵋之巅而从赤松子游乎！会曰：君言远矣。我不能行。且为今之道或未尽於此也。维曰：其他则君智力之所能无烦於老夫矣。由是情好欢甚维教会诛北来诸将徐欲杀会尽坑魏兵还复蜀祚密书与後主曰：愿陛下暂忍数日之辱臣欲使社稷危而复安日月幽而复明孙盛以永和初从安西将军平蜀见诸故老言及姜维既降之後密与刘禅表疏说欲伪服事锺会事不捷遂至冫民灭蜀人於今伤之。
    正为秘书令後主东迁雒阳时扰攘仓卒蜀之大臣无翼从者惟正及殿中督汝南张通舍妻子单身随侍後主赖正相导宜举动俱无阙乃慨然叹息恨知正之晚时论嘉之。
    谯周字允南後主时为中散大夫及晋文王为魏相国下书辟周至汉中因病不进晋室践祚累下诏所在发遣周周遂舆病诣雒泰始三年至以病不起就拜骑都尉周乃自陈无功而封求还爵土皆不听许吴桓应为丞相孙峻司马时太子和无罪见杀众庶皆怀愤叹应因此招合将吏欲共杀峻事觉见杀。
    晋裴楷子宪东海王越以为豫州刺史北中郎将假节王浚承制以宪为尚书怀帝永嘉末王浚为後赵石勒所破枣嵩等莫不谢罪军门贡赂交错惟宪及荀绰恬然私室勒素闻其名召而谓之曰：王浚虐暴幽州人鬼同疾孤恭行天宪拯兹黎民故旧咸欢庆谢交路二君齐恶傲威诚信阻绝防风之戮将谁归乎！宪神色侃然泣而对曰：臣等世荷晋恩荣遇隆重王浚凶恶鬼正尚晋之遗藩虽欣圣化义阻诚心。且武王伐纣表商容之闾未闻商容在倒戈之列也。明公既不欲以道厉物必欲刑忍为治者防风之戮臣之分也。请就辟有司不拜而出勒深嘉之待以宾礼毛孟为宁州治中惠帝末西南夷叛刺史李毅卒城中百馀人奉毅女固守经年孟诣京师求刺史不见省孟固陈曰：君亡亲丧幽闭穷城万里诉哀不垂愍救既惭包胥无哭秦之感。又愧梁妻无摧城之验存不。若亡乞赐臣死朝廷怜之乃以吴兴太守王逊为南夷校尉宁州刺史。
    高韬有志节东海王越辅政不朝觐韬知人心有望密与太傅参军姜顺京兆杜溉等谋讨越事泄伏诛庾珉字子琚少历散骑常侍本国中正侍中封长岑男怀帝之没刘元海也。珉从在平阳元海大会因使帝行酒珉不胜悲愤再拜上酒因大号哭贼恶之会有告珉及王隽等谋应刘琨者元海因图弑逆珉等并遇害。
    辛宾愍帝时为尚书郎及帝蒙尘於平阳前赵刘聪使帝行酒洗爵欲观晋臣在朝者意宾起而抱帝大哭聪曰：前杀庾珉辈故不足为戒邪引出遂加害焉乐道融为王敦参军敦将图逆谋害朝贤以告甘卓以为不可迟留不赴敦遣道融召之道融虽为敦佐忿其逆节因说卓曰：主上躬统万机非专任刘隗今虑七国之祸故割湘州以削诸侯而王氏擅权日久卒见分政便谓被夺耳王敦背恩肆逆举兵伐主国家待君至厚今。若同之，岂不负义生为逆贼死为愚鬼永成宗党之耻耶君当伪许应命而驰袭武昌敦众闻之必不战自败大勋可就矣。卓大然之乃与巴东监军柳纯等露檄陈敦过逆率所统致讨。又遣赍表诣台卓性不果决。且年老多疑遂待诸方同进出军稽迟至猪口敦闻卓已下兵卓兄子时为敦参军使求和於卓令其旋军卓信之将旋主簿邓骞与道融劝卓曰：将军起义兵而中废为败军之将窃为将军不取今将军之下士卒各求其利一旦而还恐不可得也。卓不从道融日夜涕泣谏卓忧愤而死周崎为湘州从事王敦之难谯王承使崎求救於外与周该俱为魏侦人所执责崎辞情临以白刃崎曰：州将使求援於外本无定指随时制宜耳谓崎曰：汝为我语城中称大将军已破刘隗戴。若思甘卓住襄阳无复异议三江州郡万里肃清外援理绝如是者我当活汝崎伪许之既到城下大呼曰：王敦军败於湖甘安南已克武昌即日分遣大众来赴此急努力坚守贼今败矣。，於是数而杀之。
    易雄为舂陵令王敦作乱刺史谯王承将谋起兵以赴朝廷雄移符驰檄远近列敦罪恶宣募县境数日之中有众千馀负粮荷戈而从之承既固守而湘中残荒之後城池不完兵资。又阙敦遣魏李恒攻之雄勉励所统御累旬士卒死伤者相枕力屈城舀为所虏意气慷慨神无惧色送到武昌敦遣人以檄示雄而数之雄曰：此实有之惜雄位微力弱不能救国之难王室如毁雄安用生为今日即戮得作忠鬼乃所愿也。敦惮其辞正释之众人皆贺雄笑曰：昨夜梦乘车挂肉其傍夫肉必有筋筋者斤也。车傍有斤吾其戮乎！寻而敦遣杀之当时见者莫不伤惋焉周该性果烈以义勇称虽不好学而率繇名教叔父级为宜都内史亦忠节士也。闻谯王承立义湘州甘卓。又不同王敦之举而书檄不至级谓该曰：吾尝疾王敦挟陵上之心今称兵构逆有危社稷之势谯王承宗室之望据方州之重建旗誓众图袭武昌甘安南少著勇名士马器械当今为盛闻与谯王克期举义此乃烈士急病之秋吾致死在今日汝其成吾之志申款於谯王乎！该欣然奉命潜至湘州与承相见口陈至诚承大悦会王敦遣其将魏围承甚急该乃与湘州从事周崎间出反命俱为所执考之至死竟不言其故级繇是获免王敦之难。
    王伛吕蕤并生江夏旧姓伛为江安令蕤为秀才时张昌叛乱旬日之间众三万江夏义阳士庶莫不从之唯伛蕤不从昌以三公位徵之伛蕤密将宗室北奔汝南投豫州刺史刘乔乡人期思令李权阳安令吴凤孝廉吴畅纠合善士得五百馀家追随伛等不豫妖逆。
    贺循除南中郎长史不就会逆贼李辰起兵江夏征镇不能讨皆望尘奔走辰别帅石冰略有扬州逐会稽相张景以前宁远参军程超代之以其长史宰与领山阴令前南平内史王矩吴兴内史顾秘前秀才周等倡义传檄州郡以讨之循亦合众应之冰大将杭宠有众数千屯郡讲堂循移檄於宠为陈逆顺宠遂遁走超与皆降一郡悉平循迎景还郡即遣谢兵士杜门不出论功报赏一无豫焉。
    周为议郎太安初妖贼张昌丘沈等聚众於江夏百姓从之如归惠帝使监军华宏讨之败於障山昌等浸盛杀平南将军羊伊镇南将军新野王歆等所在覆没昌别率封攻徐州石冰攻扌易州刺史陈徽出奔冰遂略有扌易土密欲讨冰潜结前南平内史王矩共推吴兴太守顾秘都督扬州九郡军事及江夏人士同起义兵斩冰所置吴兴太守区山及诸长史冰遣其将羌毒领数万人距临阵斩毒时右将军陈敏自广陵率众助斩冰别帅赵{龙马}於芜湖因与俱前攻冰於建康冰北走投封司马张统斩冰以降徐扬并平不言功赏散众还家。
    刘遐广平人值天下大乱遐与坞主壁於河济之间贼不敢逼遐间道遣使受元帝节度朝廷嘉之玺书慰勉以为龙骧将军平原内史建武初元帝令曰：遐忠勇果毅义诚可嘉以遐为下邳内史将军如故。
    邵续为苟参军除沁水令时天下渐乱续去县还家纠合亡命得数百人王浚假续绥集将军乐陵太守屯厌次以续子为督护续绥怀流散多归附之石勒既破浚遣还招续续子孤危无援权附於勒勒亦以为督护既而段疋在蓟遣书要续俱归元帝续从之其下谏曰：今弃勒归匹任子危矣。续垂泣曰：我出身为国岂得顾子而为叛臣哉！遂绝於勒勒乃害续惧勒攻先求救於匹匹遣弟文鸯救续文鸯未至勒已率八千骑围续勒素畏鲜卑及闻文鸯至乃弃攻具东走续与文鸯追勒至安陵不及虏勒所署官并驱三千馀家。又遣散骑入勒北边略常山亦二千家而还匹既杀刘琨夷晋多怨叛遂率其徒依续勒南和令赵领等率广川渤海千馀家背勒归续而帝以续为平原乐安太守右将军冀州刺史进平北将军假节封祝阿子续遣兄子武邑内史存与文鸯率匹众就食平原为石季龙所破续先与曹嶷亟相侵掠嶷因存等败乃破续屯田。又抄其户口续首尾相救疲於奔命太兴初续遣存及文鸯屯济南黄巾固因以逼嶷嶷惧求和俄而匹率众攻段末杯石勒知续孤危遣季龙乘虚围续季龙骑至城下掠其居人续率众出救季龙伏骑断其後遂为季龙所得使续降其城续呼其兄子存竺及子得等曰：吾志雪国难以报所受不幸至此汝等努力自勉便奉匹为主勿有二心时帝既闻续没下诏曰：邵续忠烈在公义诚慷慨绥集荒馀忧国身功勋未遂不幸陷没朕用悼恨於怀所统任重宜时有代其部曲文武已共推其息缉为营主续之忠义著於公私今立其子足以安众一以续本位即授缉使总率所统效节国难雪其家雠存及竺缉等与匹婴城距寇而帝。又假存扬武将军武邑太守勒屡遣季龙攻之战守疲苦不能自立久之匹及其弟文鸯与竺缉等悉见获惟存得溃围南奔在道为贼所杀竟亦遇害。
    孔坦为领军司马初除未赴召王敦反坦与右卫将军虞潭俱在会稽起义而讨沈充事平始就职。
    陶回丹阳人为王导司马苏峻之役王师败绩回还本县收合义军得千馀人并为参军与陶侃温峤等并力攻峻。又别破韩晃时大贼新平纲维弛废导以回有器权补北军中候辛恭靖少有器才量过人隆安中为河南太守会後秦姚兴来冠恭靖固守百馀日以无救而陷被执至长安兴谓之曰：朕将任卿以东南之事可乎！恭靖厉色曰：我宁为国家鬼不为羌贼臣兴怒幽之别室经三年至元兴中诳守者乃逾垣而遁归於江东安帝嘉之桓玄请为谘议参军置之朝首寻而病卒。
    丁穆字彦远孝武太元四年除振武将军梁州刺史受诏未发会苻坚遣众寇顺阳穆战败被执长安称病不仕伪朝坚。又倾国南冠穆与关中人士唱义谋袭长安事泄遇害临死作表以付其妻周其後周得至京师诣阙上之孝武下诏曰：故顺阳太守真定侯丁穆力屈身陷而诚节弥固直亮壮劲义贯古烈其丧柩始反言增伤悼可赠龙骧将军雍州刺史赙赐一依周故事为立屋宅并给其妻衣食以终厥身。
    庾仄新野人桓玄僭楚王置相国加九锡之命仄闻之乃起义兵袭冯该於襄阳走之仄有众七千於城南设坛祭祖宗七庙南蛮参军庾彬安西参军杨道护江安令邓襄子谋为内应仄本仲堪党桓伟既死石康未至故乘间而发江陵震动桓济之子亮起兵於罗县自号平南将军湘州刺史以讨仄为名南。
    尉羊僧寿与石康共攻襄阳仄众散奔姚兴等皆遇害。
    ●卷七百六十一
    ○总录部　忠义第二
    宋陶潜晋大司马侃之曾孙也。有高节以弱年薄宦不洁去就之迹自以曾祖晋世宰辅耻复屈身後代自高祖王业渐隆不复肯仕所著文章皆题其年月义熙以前则书晋氏年号自永初以来唯云：甲子而已。
    王仲德与兄元德同自苻坚中南奔投桓玄值玄初篡见辅国将军张畅言及世事仲德曰：自古革命诚非一族然今之起者恐不足以成大事元德果敢有智略武帝甚知之告以义举使於都下袭元仲德闻其谋谓元德曰：天下之事不可不密应机务速不在巧迟玄每冒夜出入今。若图之正须一夫力尔事泄元德为玄所诛仲德奔窜会义军克建业仲德抱元德子方回出候高祖高祖於马上抱方回与仲德相对号泣追赠元德给事中封安复县侯以仲德为中兵参军。
    王镇恶弟康留关中及高祖北伐镇恶为前锋康逃匿田舍镇恶次潼关康将家奔之高祖极为彭城公前将军行参军镇恶被害康逃藏得免携家出雒阳到彭城归高祖即以康为相国行参军求还雒阳视母寻值关陕不守康与长安徙民张旰鬼刘等唱集义徒得百许人驱率邑郭侨户七百馀家共保金墉城为守战之备时有一人邵平率部曲及并州乞活一千馀户屯城南迎亡命司马文荣为主。又有亡命司马道恭自东垣率三千人屯城西亡命司马顺明五千人屯凌台顺明遣刺杀文荣平复推顺明为主。又有司马楚之屯柏谷坞索虏野坂戍主黑槊公游骑在芒上攻逼交至康坚守六旬宋台建除康宁朔将军河东太守遣龙骧将军姜率军救之诸亡命并各奔散高祖嘉康节封西平县男食邑三百户。
    徐广为秘书监初桓玄篡位帝出宫广陪列悲动左右史缺名及高祖受禅恭帝逊位广。又哀感涕泗交流谢晦见之谓曰：徐公将无小过广收泪答曰：身与君不同君佐命兴王逢千载嘉运身世荷晋德实眷恋故主因更欷。
    郭原平父世道有孝行太祖旌表之原平亦有至行为乡里所推及太祖厌世原平号哭致恸日食麦旱一枚如此五日人或问之曰：谁非王臣何独如此原平泣而答曰：吾家见异先朝蒙褒赞之赏不能报恩私心感恸尔。
    何子平有孝行州辟不就元嘉三十年元囟弑逆安东将军随王诞入讨以为行参军子平以凶逆灭理普天同奋故废已受职事宁自解。又除奉朝请不就武念新野人为右将军直阁太宗初即位四方为乱帝遣念乘驿还雍州绥抚为刘胡诈而杀之念党袁处珍逃亡至寿阳为逆党刘顺所得考楚备至秉义不移後得返奔刘π太宗嘉之为奉朝请。
    鲁秀南宁将军爽之子也。初在魏太武以为尚书郎时邺民欲据城反太武遣秀尝乘驿往返是时病还迟为太武所诘让秀复恐惧太武寻南寇因从渡河先是程天祚为魏所没太武引置左右与秀相见劝令归降秀纳之天祚广平人为殿中将军有武力文帝元嘉二十七年助戍彭城会孝武遣将刘泰之轻军袭魏於汝阳天祚督战战败被创为魏所获天祚妙善针术太武深加爱赏或与同舆常不离於侧封为南安公太武北还蕃天祚因其沉醉伪。若受使督功後军者所至轻罚天祚为太武所爱群下并畏之莫敢问因得逃归後为山阳太守明帝初兴四方同反魏太武始南行遣爽随永昌王库仁真向寿阳与弟瑜共破刘祖於尉武仍至瓜步始得与秀定归南之谋太武还至湖陆爽等请曰：奴与南有雠每兵来尝虑祸及坟墓乞共迎丧还葬国都魏群下於其主称奴犹中国称臣也。太武许之长社戍兵有六七百人爽谲之曰：南更有军可遣三百骑往界上参听骑去爽率腹心夜击馀众尽杀之驰入虎牢爽唯第三弟在北馀家属悉自随率部曲及愿从合千馀家奔汝南遣秀从许昌还寿阳奉辞於南平王铄曰：爽秀得罪晋朝负[C260]三世生长绝域远身戎狄兄弟合门沦点伪授殒命不可还国无因近系南倾属东日盖犹痿人思步盲者愿明嵩霍咫尺江河非远夷庚壅塞隔同天地痛心疾首昼慨宵悲敌人猖狂豺豕其志虐遍华戎怨结幽显自于眙旋军亡殪过半昏酣沉湎恣性肆身爽秀等因民之愤藉将旅之愿齐契义奋枭馘鬼徒凭恃皇威肃清逋秽牢落诸城指期克定规以清尘微雪夙负方当束骸北阙待戮司寇濡节未申腹心边表明大王殿下以茂居藩文武兼姿远迩钦顺承风闻德愿垂援拯以慰虔望老弱百口先遣归庇逼迫丹心仰希怀远谨遣同义颍川聂元初奉辞陈闻铄驰驿以闻帝大悦下诏曰：伪宁南将军鲁爽中书郎鲁秀义志烈忠诚久著抚兹福先阖门效款招集义锐枭剪獯鬼肃定边城献馘象魏虽宣孟之去翟归晋颓当之出胡入汉方之此日曾何足云：朕实嘉之宜即授任逞其忠略爽可督司州之陈留东郡济阴濮阳五郡诸军事征虏将军司州刺史秀可辅国将军荥阳颍川二郡太守其同诸子弟及契士庶委征虏府以时申言详加酬叙南齐李安民兰陵承人也。父为薛令安民随在县宋元嘉中没魏率部曲自拔南归及元凶作逆使安民领支军并降义师拔建威将军补鲁爽左军及爽反安民遁还京师除领军行参军。
    刘善明平原人也。宋刺史刘道隆辟为治中从事仍举秀才对策强直孝武甚异之泰始初徐州刺史薛安都反清州刺史沈文秀应之时州治东阳城善明家在郭内不能自拔伯父弥之诡。《说文》秀求自效文秀使领军主簿张灵庆等五千援安都弥之出门密谓部曲曰：始免祸坑矣。行至下邳起义背文秀善明从伯怀恭为北海太守据郡相应善明密契收集门宗部曲得三千人夜斩关奔北海族兄乘民。又聚渤海以应朝廷而弥之寻为薛安都所杀明帝赠辅国将军青州刺史以乘民为宁朔将军冀州刺史善明为宁朔长史北海太守。
    桓康北兰陵承人也。勇果骁悍宋大明中随太祖为军容从世祖在赣县泰始初世祖起义为郡所絷众皆散康装担一头贮穆后一头贮文惠太子及竟陵王子良自负置山中与门客萧欣祖杨彖之等四十馀人相结破郡狱出世祖郡追兵急康等死战破之裴叔业武帝时为宁蛮校尉长史广平太守永明九年雍州刺史王奂死难叔业率部曲於城内起义武帝以其有用仍留为晋安王征北谘议领中兵扶风太守。
    梁柳敬礼为扶风太守侯景渡江敬礼率马步三千赴援至都据青溪埭与景频战常先登陷阵甚著威名台城没敬礼与兄仲礼俱见於景景遣仲礼经略上流留敬礼为质以为参军景饯仲礼於後渚敬礼密谓仲。《礼》曰：景今来会敬礼抱之兄拔佩刀便可斫杀敬礼死亦无所恨仲礼壮其言许之及酒数行敬礼目仲礼仲礼见备卫严不敢动计遂不果会景征晋熙敬礼与南康王会理共谋袭其城克期将发建安侯萧贲知而告之遂遇害。
    范桃棒为侯景仪同及景陷东府城桃棒密遣使送款朝廷乞降会事泄见杀。
    陆缉秦郡人也。侯景陷台城缉与戴文举等起兵万馀人杀景太守苏单于推前淮南太守文城侯宁为主以距景景将宋子仙闻而击之缉等弃城走。
    祖皓为江都令时侯景叛皓起兵广陵斩景刺史董绍先推前太子中书舍人萧π为刺史。又结魏人为援驰檄远近将以讨景景闻之大惧即日率侯子监等出自京口水陆并集皓婴城拒守景攻城陷之景车裂皓以犭旬城中无少长皆斩之。
    张彪会稽人大宝初侯景专政彪起义於会稽攻破上虞景太守蔡台乐讨之不能禁彪。又破诸暨永兴等诸县景遣仪同田迁赵伯起谢答仁等东伐彪彪遣别将寇钱塘富春田迁进军与战破之。
    羊字子鹏都官尚书侃之子台城陷侯景以为库直将军及景败密图之乃随其东走景於松江下海欲向蒙山景寝语海师向京口至湖豆洲景觉拔刀叱海师景透水斩之景入船中以小刀抉船以槊刺杀之世祖以为青州刺史封昌国侯陈侯初仕梁为超武将军随鄱阳王萧范镇合肥及侯景围台城范乃遣其世子嗣入援京邑京城陷与嗣退还合肥乃随范徙镇湓城俄而范及嗣卒领其众依于豫章太守庄铁铁疑之惧因而刃之据有豫章之地侯景将于庆南略地至豫章城邑皆下穷蹙乃降於庆庆送於景景以於己同姓为宗族待之甚厚留其妻子及弟为质遣庆平定蠡南诸郡及景败於巴陵景将宋子仙任约等并为西军所获乃诛景党与以应义军景亦尽诛其弟及妻子梁元帝授武臣将军南兖州刺史郫县侯邑一千户。
    沈恪在梁为宣猛将军监吴兴郡梁灭自吴兴入朝高祖受禅使中书舍人刘师知引恪令勒兵入因卫敬帝如别宫恪乃排闼入见高祖叩头谢曰：恪身经事萧家来今不忍见许事分受死尔决不奉命高祖嘉其意乃不复逼。
    周敷临川人也。性豪侠轻财重士乡党少年多归之梁侯景之乱乡人周续合徒众以讨贼为名时内史始兴王萧毅以郡让续续所部内有欲侵掠於毅敷护之亲率其党捍卫送至豫章时观宁侯萧永长乐侯萧基丰城侯萧泰避难流寓闻敷信义皆往依之敷愍其危惧屈体崇敬厚加给┰送之西上俄而续部下将帅争权复反杀续以降周迪迪素无簿阀恐失众心倚敷族望深求交结敷未能自固事迪甚恭迪大凭仗之渐有兵众迪据临川之工塘敷镇临川故郡侯景平梁元帝授敷使持节通直散骑常侍武威将军宁州刺史。
    顾野王吴郡人也。为宣城王宾客梁侯景之乱野王丁父忧归本郡乃召募乡党数百人随义军援京邑野王体素清羸长六尺。又居丧过毁殆不胜衣及杖戈被甲陈君臣之义逆顺之理抗辞作色见者莫不壮之京城陷野王逃於会稽寻往东阳与刘归义合军据城拒贼侯景平太尉王僧辨甚嘉之使监海盐县。
    岑之敬为南沙令侯景之乱之敬率令所部赴援京邑至郡境闻台城陷乃与众辞诀归乡里。
    蔡景历仕梁为海阳令侯景之乱梁简文帝为景所幽景历与南康嗣王萧会理谋欲挟简文帝出奔事泄见执贼党王伟保护之获免。
    沈众仕梁为太子舍人兼散骑常侍侯景之乱众表於梁武众家代所隶故义部曲并在吴兴求还召募以讨贼梁武许之及景围台城众率宗族及义附五千馀人入援京邑军容甚整景深惮之寻授众为太子右卫率京城陷众降於景景平元帝以为太子庶子。
    任忠汝阴人也。梁鄱阳王萧范为合州刺史闻其名引置左右侯景之乱忠率乡党数百人随晋熙太守梅伯龙讨景将王贵显於寿春每战却敌会土人胡通聚众寇抄范命忠与主帅梅思立并军讨平之仍随范世子嗣率众入援会京城陷旋戍晋熙侯景平授荡寇将军。
    樊毅南阳人少习武善射梁侯景之乱毅率部曲随叔父文皎援台城文交於清溪战没毅将宗族子弟赴江陵仍隶王僧辨讨河东王萧誉以功除假节威戎将军右中郎将。
    鲁悉达幼以孝闻起家为梁南平嗣王中兵参军侯景之乱悉达纠合乡人保新蔡力田蓄时兵荒饥馑京都及上川饿死者十八九有得存者皆携老以归焉悉达分给粮廪其所济活者甚众仍於新蔡置镇以居之招集晋熙等五郡尽有其地使其弟广达领兵随王僧辨讨景景平梁元帝授持节仁威将军散骑常侍北江州刺史。
    鲁广达仕梁为平南当阳公府中兵参军侯景之乱与兄悉达聚众保新蔡梁元帝承制授假节壮武将军晋州刺史王僧辨之讨侯景也。广达出境候接资奉军储僧辨谓沈ぁ曰：鲁晋州亦是王师东道主人仍率众随僧辨景平加员外散骑常侍。
    後魏尉古真代人道武之在贺兰部贺染干遣侯引乙突等诣行宫将肆逆古真知之密以驰告侯引等不敢发染干疑古真泄其谋乃执拷之以两车拉押其头伤一目不伏乃免之。
    封伟伯为萧宝夤关西行台郎及宝夤为逆伟伯乃与南平王ぁ潜结关中豪右韦子粲等谋举义兵事发见杀年三十六时人惜之。
    房士达清河人为京兆王继大将军府骑兵参军孝昌中其乡人刘均房须等作乱攻陷郡县频败州军时士达父忧在家刺史元欣欲逼其为将士达以礼固辞欣乃命其友人冯元兴谓之曰：今合境从逆贼徒转炽。若万一陷州君家岂得独全既急病如此安得顾名教也。士达不得已而起率州郭之人三千馀人东西讨击悉破平之。
    崔宽字景仁祖肜随晋南阳王保避地陇右遂仕於沮渠李父剖字伯宗每慷慨有怀东土尝叹曰：风雨如晦鸡鸣不已吾所，庶几及太武西巡剖乃总率同义使宽送款。
    裴骏者闻喜侯双硕之子性方简有礼度乡里宗敬焉盖吴作乱於关中汾阴人薛永宗聚党应之残破诸县来袭闻喜县中先无兵仗人情骇动县令忧惶计无所出骏在家闻之便率厉乡豪曰：在礼君父危臣子致命府今为贼所逼是吾等犭旬节之秋诸君可不勉乎！诸豪皆奋激请行骏乃简骑士骁勇数百人奔赴贼闻救至引兵走刺史嘉之以状表闻会太武亲讨盖吴引见骏骏陈叙事宜甚会机理太武大悦顾谓崔浩曰：裴骏有当世才具。且忠义可嘉补中书博士浩亦深器骏目为三河领袖。
    房法寿清河驿募人招集壮士尝有百数宋景和末遇沈文秀崔道固起兵应刘子勋明僧刘乘民起兵应宋明帝攻讨文秀法寿亦与清河太守王玄邈起兵合讨道固玄邈以法寿为司马累破道固军加法寿绥边将军魏郡太守子勋死道固文秀悉复归宋乃罢兵。
    王玄威恒农北陕人献文之崩玄威立草庐於州城门外衰裳蔬粥哭踊无时刺史荀颓以事表闻诏令问状玄威称先帝泽被苍生玄威不胜悲慕中心如此不知体式诏问玄威欲有所诉听为表列玄威云：闻讳悲号窃谓臣子同例无所求谒及至百日乃自竭家财设四百人斋会忌日。又设百僧供至公除日诏送白纟由褶一具与玄威释服下州令表异焉。
    韦元恢东海太守合宗之子孝明时值刺史元法僧据州外叛元恢招聚同志潜规克复事泄为法僧所害时人伤惜之。
    郑仲明为太尉属从弟俨所昵除荥阳太守俨虑世难欲以东道之建义初仲明弟季明遇害河阴俨後归之欲与起兵寻为城民所杀庄帝以仲明舅氏之亲其弟与谋挟戴仲明之死也。且有奉国之意乃追封安平县侯赠侍中车骑大将军左仆射仲明初谋起义令其长子道门说大都督李叔仁於大梁叔仁始欲同举後闻庄帝已立叔仁子拔江乃斩道门建义中特赠立节将军瓜州刺史。
    崔孝演清河人少无宦情浮沉乡里河间王琛为定州刺史以为治中晚除羸州安西府外兵参军因罢归及鲜于修礼起逆孝演率宗属保郡城为贼攻陷贼以孝演民望恐移众心乃害之时年四十。
    高敬猷为轻车将军奉车都尉萧宝夤西征引为骠骑司马及宝夤谋逆猷与行台郎中封伟伯等潜图义举谋泄见杀赠冠军将军沧州刺史听一子出身苏湛为萧宝夤行台郎中深见委任及宝夤将谋叛逆湛时卧疾於家宝夤乃令湛从母弟天水姜俭谓湛曰：吾不能坐受死亡今便为身计不复作魏臣也。与卿死生荣辱方当共之故以相报湛闻之举声大哭俭遽止之曰：何得便尔湛曰：阖门百口即时屠灭云：何不哭哭数十声徐谓俭曰：为我白齐王王本以穷鸟投人赖朝廷假王羽翼遂得荣宠至此既属国步多虞不能竭诚报德，岂可乘人间隙便有问鼎之心乎！今魏德虽衰天命未改王之恩义未洽于人破亡之期必不旋踵苏湛终不能以积世忠贞之基一旦为王族灭也。宝夤复令俭谓湛曰：此是救命之计不得不尔湛复曰：凡举大事当得天下奇士今但共长安博徒小儿辈为此计，岂有辨哉！湛不忍见荆棘生王户庭愿乞骸骨还旧里庶归全地下无愧先人宝夤素重之知必不为己用遂听还武功宝夤後果败孝庄帝即位徵拜尚书郎帝尝谓之曰：闻卿答萧宝夤甚有美辞可为我说之也。湛顿首谢曰：臣自惟言辞不如伍被远矣。然始终不易窃谓过之但臣宝夤周旋契阔言能尽心而不能令其守节此臣之罪也。孝庄大悦加散骑侍郎寻迁中书孝武初以疾还里终於家赠散骑常侍镇西将军雍州刺史。
    崔光韶清河东武城人为廷尉卿孝庄末还乡里後刺史侯渊代下疑惧停军益都谋为不轨令数百骑夜入南郭劫光韶以兵责以谋略光韶曰：凡起兵者须有名义使君今日举动直是作贼尔父老知复何计渊虽恨之敬而不敢害。
    高子儒字孝礼元颢入雒其叔道穆从驾北巡子儒後逾河至行宫庄帝见之具访雒中事意子儒备陈元颢败在旦夕帝谓道穆曰：卿初来日何故不与子儒俱行对曰：臣家百口在雒须其经营。且欲其今日之来知京师後事帝曰：子儒非直合卿本怀亦大慰朕意乃授秘书郎中。
    ●卷七百六十二
    ○总录部　忠义第三
    北齐高乾仕魏为司徒中兵迁员外孝庄在藩乾潜相附兄弟本有从横志及尔朱杀害人士乾谓天下遂乱乃率河北流人於河济之间受葛荣官爵屡败齐州士马庄帝寻遣右仆射元罗巡抚三齐乾兄弟相率出降朝廷以乾为给事黄门侍郎尔朱荣以乾不应居近要庄帝听乾解官归乡里荣死乾驰赴雒阳庄帝见之大喜时尔朱党拥兵在外庄帝以乾为金紫光禄大夫河北大使令招集乡闾为表里形援乾垂涕奉诏弟昂拔剑起舞请以死自效俄而尔朱兆入雒寻遣其监军孙白鹞百馀骑至冀州言普徵民马欲待乾兄弟送马因收之乾既有报复之心白鹞忽至知将见图乃先机定策潜勒壮士袭据州郡杀白鹞执刺史元仲宗推封隆之权行州事为庄帝举哀三军缟素乾坛誓众辞气激扬涕泪交下将士莫不哀愤昂初为魏直阁将军昂以寇难尚繁非一夫所济乃请还本乡招集部曲仍除通直常侍加平北将军所在义勇竞来投赴寻值京师不守遂与父兄据信都起义。
    刘海宝少轻侠然为州里所爱高昂之起义也。海宝率乡闾袭沧洲以应昂昂以海宝权行沧州事前范阳太守刁整心附尔朱遣弟子安寿袭杀海宝弟叔宗仍归於昂中兴初高祖除前将军廷尉少卿。
    封隆之魏永安中为河内太守加持节後将军假平北将军当郡都督未及到郡属尔朱兆入雒隆之以父遇害常怀报雪因此遂持节东归图为义举时高乾告隆之曰：尔朱暴逆祸加至尊弟与兄等并荷先帝殊常之眷，岂可不出身为主以报雠雪耻乎！隆之对曰：国耻家怨痛入骨髓乘机而动今实其时遂与乾等定计夜袭州城克之乾等以隆之素为乡里所信乃推为刺史隆之尽心慰抚人情感悦寻高祖自晋阳东出隆之遣子绘奉迎於喜口高祖甚悦之既至信都集诸州郡督将僚吏等议曰：逆贼尔朱兆穷凶极虐天地之所不容人神之所摈弃今所在蜂起此天亡之时也。欲与诸君剪除凶羯其计安在隆之对曰：尔朱暴虐天亡斯至神怒民怨众叛亲离虽握重兵其强易弱而大王乃心王室首揭义旗天下之人孰不归仰愿大王勿疑中兴初拜左光禄大夫。
    後周韩雄少敢勇膂力绝人自魏孝武西迁雄便慷慨有立功之志大统初遂与其属六十馀人於雒西举兵数日间众至千人与河北行台杨琚共为犄角抄掠东魏所向克获徒众日盛州县不能御之东魏雒州刺史韩贤以状闻邺乃遣其军司慕容绍宗率兵与贤合势讨雄战数十合雄众略尽兄及妻子皆为贤所获将以为戮乃遣人告雄曰：若雄至皆免之雄与其所亲谋曰：奋不顾身以立功名者本望上申忠义下荣亲戚今。若忍而不赴人谓我何既免之後更思其计未为晚也，於是遂诣贤军即随贤还雒乃潜引贤党谋欲袭之事泄遁免时太祖在宏农雄至上谒太祖嘉之封武阳县侯。
    杨宽父均初仕魏为北道大行台恒州刺史宽从均以功拜行台郎中广阳王深与宽素相委昵深犯法得罪宽被逮捕孝庄帝时为侍中与宽有旧藏之於宅遇赦得免除宗正丞北海王颢少相器重时为大行台北征葛荣欲启宽为左右丞与参谋议宽辞以孝庄厚恩未报义不见利而动颢未之许颢妹婿李神轨谓颢曰：杨宽义士也。匹夫犹不可夺志况义士乎！王今强之以行亦恐不为人用颢乃止孝庄践阼拜通直散骑侍郎。
    卢光初仕魏为员外侍郎及孝武西迁光於山东立义遥授大都督晋州刺史大统六军携家西入太祖深礼之除丞相府记室参军。
    柳霞仕後梁为大将军开府仪同三司梁宣帝践帝位於江陵以襄阳归周霞乃辞宣帝曰：陛下中兴鼎运龙飞旧楚臣昔因幸会早奉名节理当以身许国期之始终自晋氏南迁臣宗族盖寡从祖太尉世父仪同从父司空并位望隆重遂家於金陵唯留先臣独守坟柏尝诫臣等使不违此志今襄阳既入北朝臣。若陪随銮跸进则无益尘露退则有亏先旨伏愿曲垂鉴亮臣此心宣帝不违其志遂许之因留乡里以经籍自娱太祖世宗频有徵命霞固辞以疾及宣帝殂霞举哀行旧君之服保定中。又徵之霞始入朝。
    侯植後魏正光中起家奉朝请寻而天下大乱盗贼蜂起植乃散家财募勇讨贼以功拜统军隋。
  </div>
  <div class="pagination">
   <a href="册府元龟_page542.html">
    上一页
   </a>
   <span>
    ...
   </span>
   <a href="册府元龟_page538.html">
    538
   </a>
   <a href="册府元龟_page539.html">
    539
   </a>
   <a href="册府元龟_page540.html">
    540
   </a>
   <a href="册府元龟_page541.html">
    541
   </a>
   <a href="册府元龟_page542.html">
    542
   </a>
   <span class="current-page">
    543
   </span>
   <a href="册府元龟_page544.html">
    544
   </a>
   <a href="册府元龟_page545.html">
    545
   </a>
   <a href="册府元龟_page546.html">
    546
   </a>
   <a href="册府元龟_page547.html">
    547
   </a>
   <a href="册府元龟_page548.html">
    548
   </a>
   <span>
    ...
   </span>
   <a href="册府元龟_page544.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
