<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 60 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 60 页/共 99 页</h1>
    <div class="content">　　祭五帝明堂者明天道之堂所以从四时行月令宗祀先王祭五帝故谓之明堂【出三辅黄圗】
　　诗质明摄上宰诘旦乗轺轩四圭邸苍玉六变舞云门香浮郁金酒烟绕凤凰樽貂冕交晖映珩佩自相喧防风飏清管轻雨发陈根新花临御陌春色起天园河间献乐语斯道愧能论【出梁孝元】








　　锦绣万花谷后集卷十七
　　钦定四库全书
　　锦绣万花谷后集卷十八
　　赦宥
　　珍物出武帝元封六年诏曰朕祀首山昆田出珍物或化黄金祭祀后土神光三烛其赦汾隂殊死以下【出汉书】甘露降宣帝神雀二年二月诏曰乃者鳯凰集甘露降京师羣鸟从之以万数其赦天下【出汉书】
　　景星见后主景曜元年景星见于是大赦改元【出汉书】得银印孙皓天册元年呉郡言掘得银印长一尺广三分刻上有年月字于是改年大赦【出呉志】
　　得玉玺崔鸿前赵録曰刘元海迁都平阳汾水中得玉玺又曰有新保之泉元海盖王莽时玺也献者因増其三字元海以为已瑞大赦天下改年也
　　明堂明帝永平二年宗祀光武于明堂祀毕升灵台望云物大赦天下【出汉书】
　　南郊咸熈二年帝设坛受命南郊幸太极殿大赦天下鹤留汉书诏曰朕郊见上帝廵于北边上见羣鹤留止光景并见其赦天下
　　鸾举诏曰嘉瑞并见鸾鳯万举其赦天下
　　瓠子歌武帝元封二年临决河塞河隄作瓠子歌赦所道过徒【出汉书】
　　石刻皇帝字孙皓天玺元年呉郡言临平湖自汉末草秽拥塞今更开通长老相此湖边石函中有小石青白色长四寸广二寸余刻作皇帝字于是改年大赦【出呉志】
　　天下咸自新成帝咸康元年诏曰有司条典防奉郊祀燔柴既飨芳气清穆其赦天下令咸得自新
　　风从已上来风角书曰冬至后丁巳日有风从已上来有大赦
　　吕病呉书吕病孙权迎置内廐夜不能寐病瘳为下赦令
　　王猛疾崔鸿前秦録曰王猛疾病未瘳苻坚大赦殊死以下
　　诗圣人宥天下幽籥动圜狴六甲迎黄气三元降紫泥笼僮西上皷振迅广场鸡歌舞将金帛汪洋被逺黎书报天中赦人从海上闻九泉开白日六翮起青云命偶思先贷情孤枉未分自怜泾渭别谁与奏明君【并沈佺期】
　　赏赐
　　万畆赵列侯好音郑歌者三人赐之田万畆【史记】
　　千钟孔子曰自季孙之赐我千钟也而交益亲也【家语】金钩东观汉记曰杨赐以病罢居无何拜太常诏赐御府衣一袭自所服冠帻绶玉壶革带金错钩佩
　　玉玦冯鲂为侍中稍迁卫尉能取悦当时为安帝所宠帝幸其府留饮十日赐骇犀玉具绶佩刀紫艾绶玉玦【汉书】
　　青羔裘成帝好为蹴鞠羣臣以蹴鞠劳体非至尊所宜帝曰朕好之可择似而不劳者奏之家君作弹棊以献帝大悦赐青羔裘紫丝履服以朝觐【西京杂记】
　　数日累千金卫青姊子夫得入宫幸上青时给事建章未知名武帝于是召青为建章监侍中赏赐数日间累千金【汉书】
　　钜万明帝尝梦见后于是差次舅氏亲疎高下叙用各有差赏赐钜万【魏志】
　　田宅甘罗谓文侯曰借臣车五乗请为张唐先报文信侯乃言之于始皇使于赵赵襄王郊迎甘罗说赵攻燕得上谷三十城令秦有十一甘罗还报秦乃封罗以为上卿复以甘茂田宅赐之【史记】
　　田二顷宅一区苏武初从匈奴还诏拜典属国中二千石赐钱二百万公田二顷宅一区【汉书】
　　衣帛各一箧永平三年上赐东平王苍书曰嵗月惊迈山陵寖逺孤心惨怆今以光烈皇后假帛仲衣各一箧遗王可时视瞻以慰凯风寒泉之恩【东观汉记】
　　赐衣被曹植表称诏曰皇帝问雍丘王先帝昔常非于汉氏诸帝积贮衣被使败于函箧之中遗诏以所服衣被赐公王卿官僚诸将今以十三种赐王
　　黄金白璧虞卿者游说之士蹑屩担簦説赵孝成王一见赐黄金百镒白璧一双再见为赵上卿故号曰虞卿【史记】
　　初见赐千金梁孝王招延四方豪杰齐人公孙诡多竒邪计初见日王赐千金官至中尉
　　绶笥铭张衡绶笥铭序曰南阳太守鲍徳有诏所赐绶金笥为作铭曰懿矣兹笥爰藏寳神金缨组履文章曰信
　　金刀一具武陵五溪蛮夷作难诏遣车骑将军冯绲南征绲表应奉金错刀一具
　　珠劒太宗为徐州刺史昭太后赐以火珠鹿卢剑帛百疋宣帝诏曰乃者鳯凰集新蔡其赐汝南太守帛百疋【并汉书】
　　钱百万蔡彤为辽东太守三十年衣无储副世祖嘉其功赐钱百万【东观汉记】
　　诗太液仙舟迥西园隐上才未晓征车度鸡鸣闗早开【唐太宗赐房龄】疾风知劲草板荡识忠臣勇夫安识义智者必怀仁【又赐萧瑀】帝道属升平天文预观象兹生荷化育博施多含养正始振皇风端居留眷想夕拜叅近侍朝恩滥奬温树贵不言克艰庶无爽【赐许善心】
　　贡献
　　纨牛成王时西夷贡献卜卢纨牛【纨牛牛之小者孔晁注曰卜卢卢之西北戎今卢水是也周书】
　　文马建武二十六年南单于遣使献骆駞二头文马十疋【东观汉记】
　　九九江纳锡大孔云尺二寸曰大出九江水中
　　大贝夏成五服外薄四海南海鱼革珍大贝【郑注所贡物也贝古以为货尚书大】
　　青带鱼豢魏畧曰汉阳嘉三年疏勒国王献西海青石带
　　白环西王母慕舜徳来献白环及玦并贡益地图【帝王世纪】火防毛景初二年二月西域献火浣布东方朔神异经曰南荒之外有火山昼夜火燃火中有防重百斤毛长二尺余细如丝可以作布恒居火中时时出外而白色以水逐而沃之乃死取缉其毛织以为布【魏志】
　　冰蚕茧王子年拾遗记曰冰蚕长十寸有鳞角以雪霜覆之然后为茧其色五彩织为文锦入水不濡投火不燎唐尧世海人献之以为黼黻
　　甘蔗邓徳明曰雩都县土壤肥沃偏宜甘蔗味及彩色余县所出无一节数十碎郡以献御【南康记】
　　美梨魏武帝昔为兖州牧上书曰山阳郡美梨谨献甘梨三箱
　　丹砂成王时四夷来贡卜卢人西南之蛮丹砂所出【周书】玉夏成五服外薄四海生诸灵隂谷玉【郑注所贡物】白鷼闽越王献高祖白鹇各一双高祖大悦厚报使者【西京杂记】
　　丹鹄王子年拾遗记曰涂国献青鸟丹鹄各一雄一雌奔卢草郭子横曰元鼎元年超招仙门于阁上燃芳苡灯此草形如麻奔卢国来献【洞冥记】
　　金苔王子年拾遗记曰晋惠帝时祖梨国贡蔓苔色如金萦丛如鸡卵投水中蔓延波澜之上如火宫人有幸者以金苔赐之置漆盘中照烛满室名曰夜月
　　芳苡成王时康人献芳苡者其实食之宜子【孔晁注曰康人亦西戎之别食芳苡即有身周书】
　　神精香草郭子横曰光和元年波秪国【亦名波弋国】献神精香草【一名荃蘪亦名春芜】一根而百条其枝间如竹节柔软其皮如丝可为布所谓春芜布【亦曰香荃】坚密如冰纨也握之一片满宫皆香妇人带之弥芬馥也【洞防记】
　　御橘杨孚曰橘为树白花而赤实皮既馨香里又有美味交趾有官长一人秩三百石主嵗贡御橘【异物志】文王逸荔枝赋曰大哉圣皇处乎中州东野贡落疏之文南浦上黄甘之华橘
　　文马周成王时犬戎献文马【文马赤鬛缟身目若金名曰古黄之乗孔晁注曰犬戎西戎之逺者】
　　白牛成王时大夏献兹白牛【兹白牛野兽也牛形而象齿孔晁注曰大夏西北戎】合枝李葛洪曰初修上林苑羣臣逺方各献异果有合枝李【西京杂记】
　　同心梨吕光时炖煌太守宋歆献同心之梨
　　吉光裘东方朔曰天汉三年西国王使使献吉光裘【出十洲记】
　　昆吾劒周穆王征西戎献昆吾之剑赤刀切玉如切泥【列子】
　　水玉太康四年林邑王范能献紫水精唾壶一口青白水精唾壶二口山海经曰堂夜之山多水玉【郭璞注曰水玉即水精也交州杂记】
　　金镜郭子横曰望蟾阁上有青金镜广四尺元光中波秪国献此青金镜照见螭魅百鬼不敢隐形【洞冥记】
　　荐举
　　管库六十家韩子曰赵武荐四十六人于其君及武之死也四十六人皆就賔位其无私徳也若此又曰赵武以荐白屋之士管库者六十家
　　对紫庭刘琨荐任尤识量简大执心贞固使其得对紫庭必能抚翼霜露増崇台曜任防亮采以急贤之义
　　贤良方正武帝诏曰丞相御史列侯二千石诸侯相举贤良方正之士【汉书】
　　孝防武帝诏曰今诏书昭先帝圣绪令二千石举孝廉所以化元元移风易俗也
　　大士贡名严羽仕郡功曹刺史辟为从事郡举孝廉曰大士贡名下士贡身赍函贡身非髙士也辞孝廉取吏部除无锡长【耆旧传】
　　怀板入见黄穆为郡主簿忠上率下朝廷肃清太守荆寓举穆孝廉乃荐让殷仲才寓不聴遂怀板入见寓曰若仲才者六选之首也而穆先之适足以兴谤议使投板于内出则卧病寓遂从之
　　建善旌逸诗曰翘翘车乗招我以弓尸子曰尧有建善之旌
　　安车蒲轮以安车蒲轮徴枚乗易曰束帛戋戋贲于丘园【汉书】
　　贡之天朝何桢字元干为农郡守有杨嚣生为郡吏桢一见便待以不臣之礼遂贡之天朝【晋书】
　　扶舆充嵗贡汲郡脩武赵君年三十七四荐宰相不就元康二年太守羊伊以为四科之贡宜尽国美遂扶舆激喻以充嵗贡【赵穆别传】
　　珥笔丹墀杜预举贤良方正表曰案苏赞布行于草野着徳于闾阎放心直意若得珥笔丹墀椎方格言必有谔谔匪躬之节
　　论道紫宫陆云荐张瞻文曰若得言论端委太学错总艺文垂缨玉陛论道紫宫诚帝宫之瑰寳清庙之伟器增辉日月陈蕃胡广上疏荐徐孺子等曰伏见处士豫章徐孺子彭城姜肱徳行纯备着于人聴若使擢登三事协亮天工必能翼宣盛美增辉日月矣【司马彪续汉书】垂光虹蜺孔融荐祢衡表曰伏见处士祢衡淑质贞亮英气卓荦若得龙跃天衢振翼云汉垂光虹蜺足以昭近代之多士










　　锦绣万花谷后集卷十八
<子部,类书类,锦绣万花谷>
　　钦定四库全书
　　锦绣万花谷后集卷十九
　　经学
　　五经指南王元感为四门博士撰书纠缪春秋振滞礼绳愆等凡数十篇魏知古见其书叹曰五经指南也【出本】
　　殿中无双肃宗诏鸿与诸儒论定五经同异于北京白虎观帝亲称制临决鸿以才高论难最明诸儒称之帝数嗟美焉时人叹曰殿中无双丁孝公
　　石经陆乂聦敏博学于五经最精熟馆中谓之石经人爲之语曰五经无对有陆乂
　　论易折角朱云鲁人也五鹿充宗为梁丘易元帝令与诸易家论充宗乗贵辩口诸儒莫能抗有荐朱云者召入论难连拄五鹿君故诸儒为之语曰五鹿岳岳朱云折其角由是为博士
</div>
    <div class="pagination">
<a href="锦绣万花谷_page59.html">上一页</a><span>...</span><a href="锦绣万花谷_page55.html">55</a><a href="锦绣万花谷_page56.html">56</a><a href="锦绣万花谷_page57.html">57</a><a href="锦绣万花谷_page58.html">58</a><a href="锦绣万花谷_page59.html">59</a><span class="current-page">60</span><a href="锦绣万花谷_page61.html">61</a><a href="锦绣万花谷_page62.html">62</a><a href="锦绣万花谷_page63.html">63</a><a href="锦绣万花谷_page64.html">64</a><a href="锦绣万花谷_page65.html">65</a><span>...</span><a href="锦绣万花谷_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
