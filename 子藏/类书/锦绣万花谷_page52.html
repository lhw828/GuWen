<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 52 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 52 页/共 99 页</h1>
    <div class="content">　　复道四十里梁孝王广睢阳城七十里大修宫室为复道自宫连属于平台四十余里
　　钱缣助国东海王彊孙慎王肃性谦俭永初中以西羌未平上钱二千万元初中上缣万疋以助国【出东观汉记】爵比皇子楚元王交髙帝弟自文帝即位交学诗内事文帝尊宠元王子爵比皇子
　　筑宫置馆河间王徳筑日华宫置客馆二十余区以待学士【出西京杂记】
　　献雅乐对三雍河间献王景帝子修学好古武帝时献王来朝献雅乐对三雍之宫应劭注曰辟雍明堂灵台也【出汉书】
　　宴饮如家人齐悼惠王孝惠二年入朝帝与齐王宴饮太后前置孝惠以齐王为兄置上坐如家人礼【出汉书】置钟簴东海王彊得食五郡二十九县租入倍诸王赏赐恩宠絶无伦比置虎贲髦头宫殿钟簴悬之【出东观汉记】
　　宗室
　　帝宗千里驹唐宗室嵩始为枝江丞荆州长史张柬之曰帝宗千里驹
　　百孙院唐宗诸子同为大宅分院居为十王宅又置百孙院于宫侧宫人每院四百余百孙院亦三四十人禁中置维城库以给诸王月俸【出六帖】
　　宗老梁萧琛为侍中武帝呼为宗老
　　玉林皆寳天族多竒玉林皆寳【出慕容超】
　　岂为仕进资舒王元名髙宗欲授元名大州辞曰臣忝属籍岂以州郡为仕进资耶
　　宗室标的景元子孙当草昧之初乗运而奋方髙宗攘除四方所以宣力皆欲显为世豪英至河间之功江夏之略可谓宗室标的者也【出史賛】
　　龙种与常人殊杜甫哀王孙诗髙帝子孙尽髙凖龙种自与常人殊
　　皇戚
　　同舆同案同席冯诞与髙祖同嵗幼侍书学特防亲待尚髙祖妹乐安公主髙祖宠诞同舆而出同案而食同席而坐卧
　　一公两侯二公主窦融长子穆尚内黄公主子子固尚温阳公主窦氏一公两侯二公主【出汉书】












　　锦绣万花谷后集卷七
　　钦定四库全书
　　锦绣万花谷后集卷八
　　皇后
　　神光照室窦后少小头秃不为家人所齿遇七夕日人皆看织女独不许出乃有神光照室为后瑞【出后】黄气满室宋皇后以汉延熹二年生齐郡白亭有黄气满室移日父敬侯恠之以问卜者卜者曰此吉祥也【魏书】玉衣覆上甄后少时家中髣髴见有人持玉衣覆其上常共恠之【出魏志】
　　云入戸易坤灵图曰其母萌之云入戸蛟龙守门【郑注曰谓庆天皇之女天帝以云覆卫】
　　曾沙膺庆谢晖齐敬皇后策文曰曽沙膺庆【春秋时沙鹿山崩晋文占之曰后六百四十五年宜有圣女兴汉元后之宗正居其地年数后与之相符】
　　女中王魏文帝郭皇后少而父竒之曰此女中王也遂以女王为字
　　月中聚雪蜀先主置甘后于白绡帐中望之如月中聚雪时河南献玉人长三尺夕则拥后而玩玉人
　　方口美发明徳马皇后传曰后长七尺二寸青白色方口美髪【出东观汉记】
　　金根玉辂太后太皇太后皇后法驾六御金根车玉辂辇【出舆服志】
　　玳瑁簪皇后太后簪以玳瑁长一尺端为花胜左右各一横簪之【出续汉书】
　　五色玉环赵皇后女弟上五色玉环【出西京杂记】
　　幸茧馆王莽传元后厌居深宫中王莽欲市其欢令太后四时巡四郊春幸茧馆【上林蚕所也】
　　西京七族西京七族皆后党吕窦卫上官霍许王东京六族东京六族亦后党邓马窦阎梁何是为六族【并出庾亮表】
　　武后诏开花卓异记天授二年腊卿相诈称上苑花开则天宣诏曰明朝游上苑火急报春知花须连夜发莫待晓风吹凌晨名花皆发
　　言天下事不对太宗长孙皇后与帝言或及天下事辞曰牝鸡司晨家之穷也可乎帝固要之讫不对
　　检左右抑宗族孝和邓后性谦慎兄弟皆先帝所宠自摄政之后内检左右外抑宗族【出续汉书】
　　不观戏马文昭甄皇后自少至长不存戏弄八歳外有立骑戏马者家人诸姊妹皆上阁观之后独不行诸姊问之答云岂女人之所观也
　　不尚华丽武宣卞皇后性俭约不尚华丽无文绣珠玉【并出魏书】
　　脂泽田安帝九年右丞张项议琅邪及湖熟界有皇后脂泽田四十顷请以借贫人【出晋氏要事】
　　万年蛤真腊夷献万年蛤不夜珠光彩皆若月照人亡妍丑絶美艳帝以蛤赐赵后珠赐婕妤【出赵后外传】
　　诗先王统大业化渐八维仪形孚万邦内训崇宫闱皇英垂帝则大雅咏三妃含章体柔顺率礼蹈谦只螽斯慈惠樛木逮幽微徽音穆清风髙义邈不追贵荣参日月举世仰余辉【出张华】天地不独立造化由隂阳乾坤垂覆载日月耀重光理国先妇道立教起闺房二妃齐有虞三母翊周王涂山兴大禹有莘佐成汤齐晋霸诸侯皆赖同与姜关雎思贤妃此言安可忘【出成公绥】
　　公主
　　紫袍玉带歌舞太平公主则天皇后所生仪凤中吐蕃请主下嫁后不欲弃之外乃真筑宫如方士薰戒以拒和亲事久之主衣紫袍玉带折上巾具纷丽歌舞帝前帝及后大笑曰儿不为武官何故尔主曰以赐驸马可乎帝识其意择薛绍尚之时宰相七人五出主门下【六帖】陈人间利病和正公主代宗立屡陈人间利病国家盛衰事天子向纳
　　有子寡不复嫁万寿公主下嫁郑颢主每进见帝必谆勉笃诲曰无鄙夫家无忤时事又曰太平安乐之祸不可不戒故诸主只畏争为喜事遂诏夫妇敎化之端其公主县公有子而寡不得复嫁
　　起祠堂于墓李吉甫徳宗时义阳义章二公主薨诏起祠堂于墓百二十楹费数万计防永昌公主薨有司以请帝命减义阳之半吉甫曰徳宗一切之恩不可为法昔汉章帝欲起邑屋于亲阳东平王苍以为不可故非礼之举人君所谨请裁墓戸以充制守奉帝曰吾固疑其冗减之今果然然不欲取编民以官戸奉坟而已取门阀者配帝曰诸女嫁不时而选尚皆由中人厚为财谢乃得遣吉甫奏自古尚主必谨择其人江右悉取名士独近世不然帝乃下诏皆封县主令有司取门阀者配焉
　　平地生公府张果帝欲以玉真公主降果未言也果忽谓秘书少监王回质太常少卿萧华曰谚谓娶妇得公主平地生公府可畏也二人恠语不伦俄有使至传诏曰玉真公主欲降先生果笑固不奉诏
　　光艳动天下安乐公主下嫁武崇训光艳动天下侯王柄臣皆出其门尝作诏箝其前请帝署可帝笑从之与太平公主皆开府而主府官属尤滥皆出屠贩纳赀售官降墨勅斜封授之故号斜封官
　　就第放赦安乐公主产男满月中宗韦后幸其第就第放赦【出旧史传】
　　夀阳妆武帝女寿阳公主人日卧于含章檐下梅花落公主额上成五出之花拂之不去自后有梅花妆【出宋书】追封立庙邓晨初娶光武姊元及汉兵起晨将賔客防棘阳汉兵败姊亡光武即位封晨戾子侯帝感悼姊殁于乱追封諡元为新野节义长公主立庙于县西【出汉书】为子求郎馆陶公主为子求郎明帝不许而赐钱千万谓羣臣曰郎官上应列宿出宰百里非其人民受其殃是以难之【出汉书】
　　诗别业临青甸鸣鸾降紫霄长筵鸳鹭集仙馆凤凰调树接南山近烟含北渚遥承恩咸已醉恋赏未还镳凤楼纡睿幸龙舸畅宸襟歌舞平阳第园亭沁水林山花添圣酒涧竹绕薰琴愿奉瑶池驾千春侍徳音【并出李适】沁园东郭外襄驾一游盘水树宜时陟山林向晩看席临大女贵林接近臣观圣藻悬辰象微臣切仰观【出崔珪】紫禁乘雷动青门访水嬉上台鳣宇庆仙女凤楼期合宴缙绅满承恩雨露滋北辰还捧日东馆幸逢时　平阳馆外有仙家沁水园中好物华地出东郊回日驭城临南斗庆云车风泉韵绕幽林竹雨霰光摇杂树花已庆时来千亿寿还言日暮九重赊【并出李乂】凤唳怜萧曲鸾闺念掌珍羌庭遥筑馆庙乘重相亲星转天河夕花移海树春圣情凄送逺留跸望行尘【出徐彦伯】
　　太子妃
　　金玺瑜佩皇太子妃金玺龟钿纁朱绶佩瑜玉【出沈约宋书】雀钿太子纳妃有同心雀钿一具
　　四望车皇太子纳妃四望车羽葆前后部鼓吹各一部【出张敞晋东宫旧事】
　　画堂元帝为太子宣帝令皇后择后宫大家女子可以娱侍太子王禁女政君预焉使侍者送入太子宫见于景殿得御幸有身立为太子妃生子于甲观画堂子即成帝也画堂太子宫中之堂
　　五可五不可武帝娶杨后生惠帝初为太子谋婚久不决上欲娶卫瓘女杨后欲娶贾充女充妻郭酷妬宿着上曰卫公女有五可贾公女有五不可卫家女种贤而多子端正而长白贾家女种妬而少子丑恶而短黑郭氏使输物杨后遂成纳贾妃后乱晋国【出晋书】
　　诗帝子威仪絶诸妃礼庆优叠鼓陪仙观凝笳翼画舟郁郁细香蕃奕奕彩云浮排空列锦罽腾观溢皇州金闺未息火玉树钟天爱月路饰还装星律动归佩紫极流宸渥清规侍慈诲恩波洽九流光辉轶千载列席照亲贤式宴坐神仙圣文飞圣笔天乐奏钧天曲池涵瑞景文字孕祥烟小臣同百兽率舞悦尧年【出胡元范】瑜佩升青殿秾华降紫微还如桃李发更似凤凰飞金屋贞离象瑶台起婺徽防缨分碧坐缋羽泛褕衣云路移彤辇天津转明镜僊珠照乘归宝月重输映望园嘉宴洽主第懽娱盛丝竹帝薰簪裾奉宸庆晴云霭晓光湛露晞朝阳天文天景丽睿藻睿词芳玉庭献秋色银宫生夕凉太平超逺古万夀乐无疆【出裴守真】
　　妃嫔
　　飞燕轻凤唐宝厯三年浙东贡舞女二人一曰飞燕一曰轻凤脩眉黝首兰气融冶冬不纩衣夏无汗体上琢玉芙蓉为二女歌舞台每歌舞一发如鸾凤之音百鸟莫不翔集其态艳非人间所有每歌罢上令内人藏之金屋宝帐盖恐风日也宫中语曰宝帐香重重一双红芙蓉
　　九嫔掌妇学周礼曰九嫔掌妇学之法以教九御妇徳妇言妇容妇功各帅其属而时御叙于王所
　　天极后四星中宫天极星后有四星其一为正妃余三星后宫之属【出史记】
　　简选取长白武帝泰始中大采择公卿子女以充六宫使杨后简选后皆不取端正妙好惟取长白【出晋书】银印瓄佩晋服制曰婕妤银印青绶佩采瓄玉
　　雀钗晋起居注曰有司今月九日当拜郑夫人石婕妤按仪注应服雀钗袿襈
　　象簟武帝以象牙为簟赐李夫人
　　金环戚夫人以百链金为彄环照见指上骨上恶之以赐伴儿鸣玉耀光等各四枚
　　玉簪武帝过李夫人就取玉簪搔头自此宫人搔头皆用玉为【并出西京杂记】
　　当熊孝元时冯昭仪初为婕妤上幸虎圏鬬兽熊突出圏攀槛欲上冯婕妤直前当熊而立上问何故婕妤对曰猛兽得人而止妾恐熊至御坐故身当之【出汉书】蝶幸明皇春时使后宫各揷花亲放蝴蝶随蝶所止幸之谓之蝶幸
　　贵妃红汗贵妃每至夏月常衣轻绡使侍儿交扇鼓风犹不解其热每汗出红腻而多香或拭之于巾帕之上其色如桃红也
　　贵妃解语花明皇秋八月太液池有千叶白莲数枝盛开帝与贵戚宴赏焉左右皆叹羡久之帝指贵妃示于左右曰争如我解语花【并出天宝遗事】
　　诗寥落古行宫宫花寂寞红白头宫女在闲坐説宗【出元微之】凉殿初生露满天木犀花发月初圆君王少御瑚枕多就宫人玉臂眠【出南岳】巧画蛾睂独出羣当时人道便承恩经年不见君王面落日黄昏空掩门【出罗隐】自是三千第一名内家丛里独分明芙蓉殿上中元日水拍冰盘弄化生【出薛能】内人晓起怯春寒轻揭珠帘看牡丹一把栁丝收不尽和风搭在玉栏干【出徐仲雅】雨入珠帘满殿凉避风新出玉盆汤内人恐要秋衣着不住熏笼换好香【出王建】



　　锦绣万花谷后集卷八
　　钦定四库全书
　　锦绣万花谷后集卷九
　　宰相
　　赐筯表卿直宋璟为宰相朝野人心归美焉时春御宴帝以所用金筯赐璟曰所赐之物非赐汝金盖赐卿筯以表卿直也【出开元遗事】
　　朝野相贺杨绾久积公辅之望及拜相诏出朝野相贺清白宰相庆厯中杜衍为相苞苴货殖不敢到其门时号清白宰相
　　风流宰相王俭曰江南风流宰相惟有谢安【出南史】朝廷有人赵徳明言民饥求粮百万斛大臣皆请以诏书责之真宗问王旦旦请勅有司具百万于京师诏徳明来取真宗大喜徳明得诏慙且拜曰朝廷有人【出言行录】真宰相言薛简肃公天禧中为江淮发运使辞文正公公无他语但云东南民力竭矣薛退语人曰真宰相之言也【出湘山野录】
　　安排宰相王沂公曽布衣时以梅花诗献吕文穆公云雪压乔林冻欲摧始知天意欲春回雪中未问和羮事且向百花头上开吕曰此生已安排状元宰相也后果然【出古今诗话】
　　不收恩避怨王沂公曾为人方正持重在中书尝谓大臣执政不当收恩避怨公尝语尹师鲁曰大臣执政恩欲归已怨使谁当闻者叹服以为名言
　　不呼名真宗初即位对宰相皆不呼名吕端等再拜恳请帝曰公等顾命元老朕何敢比先帝乎【事实】
　　提一笔福苍生刘梦得送令狐相诗云终当提一笔再入福苍生
　　黄阁汉旧仪丞相听事阁曰黄阁
　　见管夷吾晋王导为丞相桓彛见导极谈世事还谓周顗曰向见管夷吾无复忧矣【晋史】
　　八柱承天张説撰姚崇神道碑云八柱承天髙明之位列四时成歳亭毒之功成【明皇杂记】
　　玉堂宸翰郑畋为学士闻跸声出迎帝已升玉堂取案上纸书云同中书门下平章事畋拜谢帝笑曰朕戏耳畋曰唐叔剪桐周公以天子亡戏言况陛下宸翰焉可为戏帝不得已相之【纪异录】
　　花押宰相判四方事有堂案处分百司有堂帖不次押名曰花押【国史补】
　　不营产太祖谓侍臣曰范质但有所居宅不营产真宰相也太宗亦称累朝宰辅以为循规矩惜名器无出质之右者
　　大事不糊涂太宗欲相吕惠公或曰吕端为人糊涂帝曰端小事糊涂大事不糊涂决意相之【并言行録】
</div>
    <div class="pagination">
<a href="锦绣万花谷_page51.html">上一页</a><span>...</span><a href="锦绣万花谷_page47.html">47</a><a href="锦绣万花谷_page48.html">48</a><a href="锦绣万花谷_page49.html">49</a><a href="锦绣万花谷_page50.html">50</a><a href="锦绣万花谷_page51.html">51</a><span class="current-page">52</span><a href="锦绣万花谷_page53.html">53</a><a href="锦绣万花谷_page54.html">54</a><a href="锦绣万花谷_page55.html">55</a><a href="锦绣万花谷_page56.html">56</a><a href="锦绣万花谷_page57.html">57</a><span>...</span><a href="锦绣万花谷_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
