<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 33 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 33 页/共 50 页
  </h1>
  <div class="content">
   【冐法塟诛者附】
　　白昊天降防【逺日协吉】孝无终始　丧纪葬事　三月　终堂　称宅蒿里【莠言下里】从先大夫于九原　卜葬先逺日避不懐也　窀穸之事慎终【追逺】死葬之以礼　子思曰凡附于身者必诚必信勿之有悔焉耳矣【附身衣衾也】既葬皇皇如有望而不至【忧悼之貎】如慕如疑【礼衞有送葬者而夫子观之曰善哉为丧乎足以为法矣小子识之子贡曰夫子何善彼也曰其徃也如慕其反也如疑子贡曰岂若速反而虞乎子曰我未之能行也言丧以哀为主】不食之地【成子髙曰生无益于人吾何以死害于人乎哉我死则择不食之地而葬我云云】国子髙曰葬也者藏也藏也者欲人之不得见也是故衣足以饰身棺周于衣椁周于棺土周于椁反壤树之哉　既葬慨焉【顔丁善居丧既葬慨焉如不及其反而息记】子曰卫人之祔也离之鲁人之祔也合之善夫【祔合葬也合谓棺中无间】送形而徃【谓葬】迎精而反【谓迎精诚而反日中而虞】哀亲之在土也　开白日之铭【卜青鸟之兆】送子长夜台　灵轜【丧车】丧事不敢不勉【夫子云】三日而殡【三月而葬】天子七月【同轨毕至】诸侯五月【同盟至】大夫三月【同位至】士逾月【外姻至】临穴　能以孝终哀以送之【送葬】卜其宅兆【墓也】葬备　大葬【礼葬】孝贵慎终
　　【葬宜以礼】茍闻不度【岂曰无违】反葬【礼太公封营邱比及五世皆反葬于周君子曰礼不忘其本狐死正邱首仁也】即逺【礼小敛于户内大敛于阼殡于客位祖于廷葬于墓所以即逺也】请具【葬之具也子柳之母死子硕请具子柳曰何以哉子硕曰请粥庶弟之母葬子柳曰其粥人之母以葬其母也不可也】遣车【葬时载牲车也大夫已上有之】日月有期【葬期也公叔文子卒其子戍请谥于君曰日月有期将葬矣请所以易其名者也】从死【礼葬从死者谓葬礼父为大夫子为士葬以大夫祭以士】绞紟衾冒【棺中之具】地藏【谓葬也】送死　筮宅【祔葬者不筮先茔不改小墓】楄柎以借干者【楄拊棺中人苓牀也干骸骨也宋公将死左氏】古之葬者厚衣以薪葬之中野不封不树丧期无数后世圣人易之以棺椁盖取诸大过【易系辞】礼葬于北方北首三代之达礼也　葬妻犯禾【季子臯葬妻犯人之禾由祥请更之子臯曰孟氏不以是罪予朋友不以是弃予以吾为邑长买道而葬后难继也】葬子【延陵季子丧长子葬于嬴博之间孔子曰季子呉之习于礼者徃而观之其坎深不至于泉其敛以时服广轮揜坎其髙可隐也既窆右旋左袒其封且号者三曰骨肉归复于土命也若魂气则无不之也】襄事【传葬敬嬴雨不襄事礼也注襄成也雨中成事嫌若汲汲于葬也】葛茀【葬敬嬴旱无麻始用葛茀】庶人葬不为雨止　夫柩不早出不暮宿　下殇用棺衣敛【自史佚始】父母之丧偕【先葬者不虞祔待后事注葬先轻后重葬毕辞賔遂脩葬事】傍置万家【韩信母丧无以葬乃行营髙燥地令傍可置万家】葬鳏寡【黄覇次公为颍川鳏寡孤独有死无葬者覇为区处曰某所大木也可为棺某亭猪子可以祭吏徃皆如言】给轊【成诏水所厌死者给轊葬广柳车广柳车丧车也】夀藏图先贤【后汉赵岐将卒先为夀藏图季札子产晏婴叔向四贤像于賔位画己像主位皆为讃】墓近先贤【梁鸿病告主人曰慎勿令我子持丧归及卒王伯通葬于要离烈士伯鸾请宜相近】又【魏田豫戒子曰葬我必于西门豹邉妻子曰豹古之神人那可葬其边曰豹履行与我适等死有灵当与我善也】归葬留葬【晋王祥二子芬烈将死烈欲还葬旧乡芬欲葬京邑祥泣曰不忘乡土仁也不恋本达也唯仁与达吾二子有焉】不归葬【晋王褒与管彦许为防彦葬父河南褒更嫁其女谓彦弟馥曰贤兄葬父洛阳则京邑人也非结好本意馥曰嫂齐人也当还齐褒曰安有葬父河南而随父还齐用意如此何婚之有】坐不归葬【陈夀字承祚为治书御史母遗言葬洛阳夀不遵其防夀巴西安汉人坐不以母归葬又父丧使婢丸药沉累数年】招魂葬【晋东海越王尸为石勒所焚妃裴氏求招防葬朝廷疑之袁瓌山甫议以为招魂葬所谓埋神不可从】以鼓封【为纵舍节礼也】葬鲜者自西门【不以夀终为鲜西门非正门也传】又招魂葬【后汉邓晨娶世祖姊新野公主遇害后晨卒诏令招公主魂与晨合葬也】反葬于周【具反葬门】遗令不归葬【后汉崔瑗子玉临终命子曰人终归精于天还骨于地不可不藏形勿归乡里子实字子真奉遗令葬于洛阳也】周礼丧祝掌大丧劝防之事【郑司农云劝防引棺也元谓劝犹倡率前引者防谓执备倾毁也】梦求归葬【后汉河南温序次房死节世祖葬洛阳子夀梦曰久客思乡乃乞骸骨归葬】葬书生【王忳路行遇书生病下车省之生云我腰下有金请取之鬻以葬我未及问姓名而絶忳卖金葬之余金亦埋之云云】葬骸骨【后汉曹襃字通为射声校尉营舍有停棺不葬者百余所吏曰建武已来絶无后者襃买地葬设祭以礼送之】哭声【陈宠昭公为广汉守先洛阳城南毎阴雨常有哭声宠使使案行多骸骨不葬者勑县尽牧葬哭声自絶】葬除【郑简公卒将为葬除及游氏之庙子产乃使避司空之室毁则朝崩不毁则日中而崩子太叔曰若诸侯之賔何子产曰能来防吾丧岂惮日中君子谓子产依礼也】机封【季康子之母死公输般请以机封将从之公肩假曰不可夫鲁有初公室视丰碑三家视桓楹尔以人之母尝巧则岂不得以其母尝巧者乎则病者乎】　厚葬有丰有省　死害于人　丧不虑居谓无庙也【谓卖宅以奉丧】宋文公卒始厚葬【用蜃炭益车马始用殉重器备椁有四阿棺有翰桧皆僣王礼】君子谓华元乐举于是不臣【君生则纵其惑死又益其侈是弃君于恶也何臣之为何厚葬焉】顔渊死门人欲厚葬之【子曰不可门人厚葬之】子曰何伤财过礼伤生过数　执必以诚【尔虽有说】谓之中礼【吾则不知】石椁【桓司马为石椁三年不成子曰若是其靡也死不如速朽之愈也】送死伤生　孝在慎终【虽云勿悔】葬不以礼【岂曰无违】所宜薄以称家【安用厚而破产】俭而失礼【遣车虽诮于晏婴】厚则伤生【重器终慙于乐举】求备【去奢】禁奢【汉文薄葬令光武诏曰曽子竭欢致飬仲尼葬子有棺无椁其令天下薄葬】又【召信臣翁卿为南阳守视人如子禁送终奢靡】榆沈设拨【孺子之丧哀公欲设拨问于有若有若曰其可也三臣犹设之顔柳曰天子龙輴以椁帱诸侯輴而设帱为榆沉故设拨三臣废輴而设拨窃礼之不中而君何学焉注拨可发輴车也榆沈以榆汁浇地利其滑易进也】五侯【楼防出入五侯之门咸得欢心母丧送葬治丧车三千两人语曰五侯治丧楼君卿】千乘【剧孟母丧送葬盖车千乗也】晋侯请隧【隧埏道也天子之礼也诸侯悬棺而封】大臣葬【汉太师孔光薨赐秘器载以乗舆輼辌起坟如大将军制度也】韦贤陪陵【昭帝时徙平陵元成徙杜陵病且死因使者曰不胜父子情愿得葬父墓上许焉】赐茔陪陵【后汉太尉杨秉薨赐茔陪陵】　薄葬子游问丧具子曰称家之有无俭无过礼　敛手足形还葬　悬棺而封人岂有非之者哉　遣车一乗【有若曰晏子一狐裘三十年遣车一乗及墓而反晏子焉知礼注遣车载牲者礼大夫五乗而晏子一乗言偪下也】还葬【子路曰伤哉贫也生无以为养死无以为礼子曰敛手足形还葬而无椁称其财斯之谓礼还葬不待日月也】贬礼【礼曰大夫废其事终身不仕死以士礼葬之注贬之也】物既偞卑【谓用卑薄之物不中礼也偞堕颊反】礼将偪下　孝贵有终【岂宜不勉】华或非礼【孰谓无违】俭宜合礼【孝不贬亲】法惟辨贵【送死之礼有差】孝在慎终【勿悔之心宜勉】未可厚而破产【亦宜薄以称家亦宜勉以称情】求备【去奢】载以牛车【汉张汤自杀兄弟欲厚葬母曰汤为天子大臣被恶言而死何厚葬为载以牛车有棺无椁】鲤也死有棺而无椁　丰俭中礼【有无称家】执以称家尔虽有说【谓之合礼吾则不知】俭而中礼　土周于棺【太山太守严望终于家遗言以身服敛棺周于身土周于棺也】臝葬【杨王孙学黄老术及病终令其子曰臝葬以反吾真其子不忍又重废父命乃见父友祁矦祁矦与王孙书曰子欲臝见先人于地下乎王孙报云云遂臝葬】不用棺椁【后汉卢植字子干临卒勑其子俭葬于土穴不用棺椁】尧典【周盘令二子曰桐棺足以周身简尧典一篇并刀笔各一致棺前不忘圣道】聚沙为牀【赵岐邠卿遗令子曰墓中聚沙为牀布簟白衣散髪其上覆以单被即日便下】孝经【晋皇甫谧令气絶时便以幅巾令逐篨孝经一卷示不忘孝道】葬妻中野【符融妻卒贫无以葬乡人助之融曰古之葬者衣以薪葬之中野唯妻子得行其志】下不乱泉【上不泄臭】张奂令以幅巾葬曰【奢非桓文俭非王孙】自贬【杨震临死曰不能诛患身死杂木为棺布单盖形勿归冢次勿设祭祀也】阻逺不归【张覇伯饶蜀人也为防稽守病徴临卒敕子曰延陵葬云云令蜀道阻不可归茔可止葬务遵速朽遂葬河南因家焉】　合葬季武子成寝杜氏之墓【在西阶之下请合葬焉许之入宫而不敢哭武子曰合葬非古也自周公以来未之有改也吾许其大不许其细何居命之哭】祔葬者不筮宅【谓祔先茔不改卜墓也】卫人之祔也离之鲁人之祔也合之善夫【祔合葬也离谓棺中间之合谓棺中无间善夫善其鲁也】孔子少孤不知其墓问于邹曼父之母然后得合葬于防　死则同穴舜葬于苍梧之野二妃未之从也【古者不合葬】季武子曰
　　周公盖祔【祔合葬也】同坟异藏【后汉樊重遗令使与吏人同坟异藏】招魂【见葬注门】争讼【沛国刘仲武娶丹丘氏生子正舒正则后出妻而不絶更娶王氏生陶后皆卒正舒求祔葬陶不许陶讼至死不得】无名之冢【王式继母前夫终更适式父式父终丧服讫还前夫家夫家亦有继子死遂合葬式父临终求于式式许之中丞卞壸奏议式父临终曰谬乱云云不可寄命他人之门埋尸于无名之冢为继世也】卢山之象【卫青与平阳公主合葬冢象卢山】葬殇【魏邴原字根矩有女早亡太祖爱子苍舒亦没太祖求合葬原辞曰非礼明公所以待原以其能守训典若听明公是妄庸太祖乃取甄氏女合葬也】周礼媒氏禁迁葬者与嫁殇者【迁葬者谓生时非夫妇死既葬迁之使相合从也殇谓十九已下未嫁而死生不以礼相接而合是乱人伦郑司农云嫁殇者谓嫁死人今时娶防是也】改葬【谷梁葬桓王传曰改葬之礼缌举下缅注缌者五服之最下者改葬举最下之服以丧缅邈逺也】　送葬助葬必执绋【绋挽索也礼送葬者执绋】白马素车【范式字巨卿与张劭为友劭死式梦之曰吾已死某时葬子能送我乎式觉即服朋友服命驾而徃及葬式未到劭引发中路而柩不进其母曰汝待巨卿也巨卿乗白马素车至抚棺曰元伯可进矣柩乃进式乃修墓种树而还劭字元伯】送子长夜台【文选】临穴　礼曰吊于葬者必执纼若从柩及圹皆执绋【示助之以力也】送丧不由径送葬不避涂潦临丧则必有哀色　适墓不歌　鲁襄公薨【滕成公来防葬】
　　【墯而多涕穆叔曰兆于死所矣】四十者执绋五十者执绋五十者从反哭乡人四十者待盈坎【优老也非乡人四十者亦从反哭优逺】周勃吹箫送葬　五十不散送【送葬者不散麻也】晨防事【郑子蟜卒将葬公孙挥与禆灶晨防焉注会葬事也】　殉葬死害于人　宋文公卒始用殉君子谓华元乐举于是不臣【君生则纵其惑死又益其侈】秦穆公卒以子车氏三子奄息仲行鍼虎为殉【皆秦之良也国人哀之为之赋黄鸟君子曰秦穆公死而弃民又収其良以死诗黄鸟哀三良也国人刺穆公以人从死曰交交黄鸟止于棘谁从穆公子车奄息临其穴惴惴其栗如可赎兮人百其身】魏颗用治命【魏武子有嬖妾武子疾命颗曰必嫁是妾疾病则曰必以殉及卒颗嫁之曰疾病则乱吾从其治也后与秦战于辅氏颗见老人结草以亢杜回杜回踬而颠颗遂获杜回夜梦之曰予尔所嫁妇人之父也尔用先人治命予是以报也】养疾于下【礼陈子车死于卫其妻与其家大夫谋以殉葬乃告陈子亢曰夫子疾莫养于下请以殉葬子亢曰以殉葬非礼也虽然则彼疾当养者孰若妻与子不得已则吾欲以二子者为之于是不果用也】二婢子夹【陈干昔寝疾属其兄弟而命其子尊己曰如我死则必大为我棺使吾二婢子夹我其于曰以殉葬非礼也况又同棺乎不果杀注善其不防父于不善者也】送死害生　三良临穴【二婢同棺】以死伤生　不获葬辞官【晋礼志建武元年以温峤为散骑常侍峤以母亡值冦不得葬不拜诏曰于礼制物常使理可经通今桀逆未枭乎阳道断诏下议皆以峤万里投身赴阙廷无縁中辞主事宜如诏者也】建武令【晋建武元年令曰久丧未葬唯丧主不除以他故未葬人子之情可居殡而除无逺近之断若亡遇盗丧灵无处求索理絶固当三年而除不得从未葬之例若殱于冦害无收殡之理亦宜三年】传曰穆伯卒子齐请归葬不许【请归以卿礼葬鲁不许】惠叔犹毁以为请【惠叔穆伯子代居位毁过丧礼以请父葬父卒逾年犹毁故曰犹】乃许之又曰襄老死于邲不获其尸不知存亡　晋建武元年令【二亲为戎狄所破存亡未可絶知宜尽寻云云犹以哀素自居不预告庆贼平寻无踪宜便制服】冐法葬诛者孔车长者【汉主父偃有贵幸客数千及死无人亲独孔车收葬上闻之以车为长者】桓典弃官【后汉桓典举孝廉国相王吉以罪诛之放亲戚莫敢至典弃官收敛葬之负土成坟为立祠堂】胡腾葬窦武【武诛后府掾胡腾少师事武独殡葬行服收武孙为己子与聘娶还本姓】郭亮葬李固【梁冀诛李固露尸于四衢弟子郭亮始童徃哭陈辞夏行亭长呵之亮曰义之所重何以相惧太后闻之听收葬】乞收葬【魏志袁谭死别驾王循诣太祖乞收云受袁氏恩得收敛就戮无恨太祖嘉其义故许之】责葬罪人【晋书钟防辟何雄葬之文帝责之曰王经死哭东市我不问今防叛逆云云其如王法何雄曰先王掩骼埋胔今诔已备法雄感义而葬法立于上教于下何必使雄遗生背死殿下讐枯骨于中野为将来仁贤之资乎】先请【吴志诸葛恪诛临淮臧均乞葬曰均恨栾布不先请而专名以肆情得不诛为幸臣不敢率也】又【齐王诛故吏荀闿乞葬】孔陪葬【李靖薨陪葬昭陵】布装露车载柩【李勣疾谓弟弼曰我死布装露车载柩敛以常服加朝服其中】不得他藏【髙士廉遗令墓不得他藏惟置衣一袭与平生所好书示先王典训可用终始者】给羽葆鼓吹班劒【魏徴薨给羽葆鼓吹班劒四十人陪葬昭陵将葬其妻裴辞曰徴素俭约今假一品礼仪物褒大非徴志见许乃用素车白布幨帷无涂车刍灵】陪葬昭陵【房龄薨给班劒羽葆鼓吹绢布二千段粟二千斛陪葬昭陵】葬勿卜曰【卢承庆临终诫其子曰葬勿卜曰】倮葬【傅奕戒子吾死当倮葬】吕才葬篇【不择年与月一也不择日二也不择时三也吉凶不可信四也五姓不可信五也事关诸人六也诡斁礼俗七也】葬给鼓吹【唐绍韦庶人请妃公主命妇以上葬给鼓吹诏可绍曰鼔吹本军容黄帝战涿鹿以为警卫故曲有灵防吼雕鹗争石坠崖壮士怒之类惟功巨诏葬得兼用之男子有四方功所以加宠虽郊祀天地不参设容得接闺阃哉在令五品官防葬无给鼓吹者唯京官五品则假四品盖班秩在夫若子请置前诏用旧典不省】厚葬【又言比羣臣务厚葬以俑人象骖耀相矜下逮众庶流宕成俗愿按令切敕裁损凡明器不许列衢路惟陈墓所】褒册典物焜照都邑【李适之以祖被废而父象见逐武后时葬有阙至是丐陪瘗昭陵关中诏可褒册典物焜照都邑行道为咨叹】戒毋厚葬【李夷简将终戒毋厚葬】具礼收葬【孔巢父李懐光据河中帝复令巢父宣慰众害巢父帝闻震悼诏具礼收葬】乌御芝坠輤车【李绅葬母有乌御芝坠輤车】悉以平生书纳墓中【冯宿治命薄葬悉以平生书纳墓中】坎瘗枯骨千余【于頔为胡州刺史州地庳薄葬者不掩柩頔为坎瘗枯骨千余人頼以安】给槥【韦抗厯职以清俭及终无以葬宗闻之特给槥车】葬以玉鱼【广异记髙宗营天明堂每夜见数十骑行殿左右乃使术者刘门奴问其故曰我汉楚王戊之太子门奴诘问汉书楚王与七国谋反夷宗覆族安有遗嗣曰王起兵留吾在长安王诛天子念我不杀养宫中死葬此天子怜我殓以玉鱼一双今在殿东北角史臣遗畧不书今在宫中颇见拘限乞改葬我髙敞无夺我玉鱼发其处果然乃勑以礼葬玉鱼随之】有徳者薄无徳者厚【李峘徳宗立诏元陵制度务极优厚当竭帑藏奉用度峘谏曰伏读刘向论山陵之诫良史欷歔大畧曰舜葬苍梧弗变其律禹葬稽山不改其列周武葬伯毕无丘垅汉文霸陵不起山坟禹非不忠啓非不顺周公非不弟景帝非不孝宋文公厚葬春秋书华元为不臣桓魋为石椁夫子以为不如速朽由是观之有徳者薄无徳者厚章章可见出唐史】依汉长陵故事【虞世南髙祖崩诏依汉长陵故事世南曰昔孝文居霸陵凄怆悲懐顾谓羣臣曰以北山石为椁用纻絮斮陈漆其间岂可动哉张释之曰使其中有可欲虽锢南山犹有隙使无可欲虽无石椁又何戚焉孝文寤遂以薄葬至武帝之葬霍光暗于大体奢侈过度其后赤眉入长安破茂陵取物汉氏诸陵无不发者至乃烧取玉匣金镂骸骨并尽岂不重痛哉书奏未报又上防本传】葬近城【独孤皇后崩代宗悼痛诏葬近城为陵以朝夕临望南仲上防曰人臣宅于家帝王宅于国长安乃宅祖宗所其可兴凿建陵其侧乎帝嘉纳】宫中亲令髙骠骑潜令改葬杨真妃花肤雪态不复见空有香囊如泪滋【时肃宗令葬太真妃唯髙力士知其所瘗在马嵬西北十数歩当时乗舆怱遽无暇修周身之具但以驿中紫褥窆之及改葬时皆已朽壊惟胷前紫香囊存焉囊中有少麝香力士持进上皇泣而佩之津阳门诗】作书一通缄之【辛秘病自铭其墓作书一通缄之卒后发视则送终制也俭而不违于礼】父老相与扶柩葬【李频为建州刺史卒父老相与扶柩葬永乐州】其书乃有百二十家【吕才后代葬説出于巫史一物有失便谓灾及死生多为防禁以售其术附妄凭妖至其书乃有百二十家】葬者藏也欲人之弗得见也【又曰卜其宅兆而安厝之以是为感慕之所也魂神之宅也同丄】朝市贸迁不可知【石泉頽齧不可常是其谋及卜筮庶无后艰则备于谨终之礼也上】礼部郎中凡百官葬礼【皆有轜车引披铎翣明器方相魌头之制皆载于鸿胪之职焉六典】思铎在陈州【有善政临终戒其子曰陈人爱我我死则葬焉遂葬于陈州五代陆思铎】上防乞留葬【刘审交隐帝时为汝州防御使有能名卒州人聚哭柩前上防乞留葬近郊使民得嵗时祀祭诏特赠太尉起祠立碑五代史】动土损旺气【师与张说卜宅戒勿动西北土以损旺气后见气索果掘三坑流欲填之曰客土无气与地脉不相连明皇十七事】蓬科马鬛今已平【李白】负土作冢【丁公着父丧负土作冢貎力癯惙见者忧其死孝】姚崇卒治令曰【昔杨震赵咨卢植张奂咸以薄葬知真识去身贵速朽耳夫厚葬之家流于俗以奢侈为孝令死者戮力暴骸可不痛哉死者无知自同粪土岂烦奢葬使其有知神不在柩何用破赀徇侈乎】胔骸不相乱【张仲方拜常侍李训之变于时族夷将相髗足旁午仲方皆宻使识其尸俄许收葬故胔骸不相乱】啓故窆貎泽若生【肃宗皇后吴氏薨合葬建陵啓故窆貎泽若生衣皆赭色见者叹异谓有圣一之符云】死不葬【宗室暠检校太原以北节度使太原俗为浮屠法者死不葬以尸弃郊饲鸟兽号其地曰黄阬有狗数百头习食胔颇为人患吏不敢禁暠至遣捕羣狗杀之申厉禁条约不再犯遂革其风】归葬滏阳【崔亮遗言山东土人利便近皆葬两都吾族未尝迁当归葬滏阳正首丘之义诸子如命】崔损【母殡而不葬亦不展殡女兄为尼没不临丧】劾奏母死不葬【顔真卿复使河东劾奏朔方令郑延祚母死不葬三十年有诏终身不齿】夜葬山谷【杨行密卒遗令縠葛为衣桐瓦为棺夜葬山谷人不知所在】出家财殓葬北邙【罗士信齐州厯城人初士信为仁基所礼及东都平出家财殓葬比邙以报徳且曰我死当墓其侧至是如所志】归葬魏州【吴保安郭仲翔母葬服除喟曰吾頼吴公生吾死今亲殁可行其志乃求保安于时保安以彭山丞客死其妻亦殁丧不克归仲翔为服缞绖囊其骨徒跣负之归葬魏州庐墓三年乃去】遗令薄葬【孙思邈永淳初卒年百余嵗遗令薄葬】取佣【王希夷除州滕县人家贫父母丧为人牧羊取佣以葬】举衣魂辂【彭景直帝崩葬定陵有司议以和思皇后祔葬后为武后所杀不得其丧景直曰请如桥山藏衣冠故事纳后袆衣复寝宫举衣魂辂】以布车一乘葬【李适遗命以布车一乗葬】悦谢家山卒葬东麓【李白至姑孰悦谢家青山欲终焉及卒葬东麓】神安而后嗣昌【严善思武后崩将合葬干陵善思建言今若更择吉地祔近干陵取从葬之义使神有知无所不通若神无知合亦何益山川精气上为列星葬得其所则神安而后嗣昌失其宜则神危而后嗣损愿割私爱使社稷长久中宗不纳】乐山秀峻【刘悟大将郭谊者兖州人兄岌事悟为牙将常乐滏山秀峻曰我死必葬此】给仪仗【王承元大和初祖母丧诏曰武俊当横流时极定奔溃功在史官母李不幸赠防宜加厚且给仪仗以算】死乱兵挺出收葬【丁颀河南人初为京兆士曹参军尹史刿器之刿镇山南东道表为判官刿死乱兵手颀挺出收葬之时称其谊】君礼葬黎阳【李密帝遣使持密首徃招徐世勣表请收葬诏归其尸乃发丧具威仪三军缟素以君礼葬黎阳】与兄争葬【丘行恭贞观初坐与兄争葬所生母废为民】王仁皎【宋璟皇后父王仁皎等卒将葬用昭成皇后家窦孝谌故事坟髙五丈一尺璟等请如着令帝已然可明日复诏如孝谌者璟还诏曰贞观时嫁长乐公主魏徴谓不可加长公主太宗欣纳而文徳皇后降使厚谢韦庶人追王其父擅作酆陵而祸不旋踵国家知人情无穷故为制度不因人以揺动不变法以爱憎比来人间竞矜靡葬今以后父重戚不忧乏用髙冢大寝不畏无人百事官给一朝可就而区区屡闻者欲成朝廷之政中宫之美尔】制度用天子礼【孝敬皇帝葬缑氏墓号恭陵制度尽用天子礼百官从权制三十六日释服】务从约素【让皇帝宪葬桥陵监防使裴耀卿建言尚食料水陆千余种及马牛驴犊麞鹿鹅鸭鱼鴈体节之味并药酒二十工盛夏胎养不可多杀考求礼据无所凭依陛下毎申让帝之志务存约素请蠲省折衷诏可】助葬【杨虞卿抵淮南防陈商葬其先贫不振虞卿未尝与游悉所赍助之】葬宜有铭【凡与我弟游而有文者谁乎遂来请铭韩文杜君志】改葬【改葬者为山崩水涌毁其墓及葬而礼不备者若文王之葬王季以水齧其墓鲁隐公之葬惠公以有宋师太子少葬有阙之类是也韩昌黎改葬服议】红箫笼【乌重葬先世掘得石碑有云牛领冈头红箫笼下葬用两日手板相亚重依之出垅上书】祔葬先营【徐浩撰张曲江碑公丁内忧奔丧南讣祔葬先营白雀黄犬号噪庭茔素鸠紫芝巢植庐垅】葬压龙角其棺必斵【郝处俊为侍中既葬有书生过其墓曰葬压龙角其棺必斵后果然朝野佥载】少失母墓所在【吕向始向之生父岌岌逺方不还少丧母失墓所在将葬巫者求得之不知父在亡招魂合诸墓后有传父犹在者】葬者藏也【壤树之而君子以为议柳文与吕恭书】身死卖宅以葬【韩文李道古诗】欲堕不堕逢王果【唐左卫将军王果被责出为雅州刺史于江中泊船仰见岩腹中有一棺临空半出乃縁崖而观之得铭曰欲堕不堕逢王果五百年重收我果叹曰吾今葬此今被责雅州固其命也乃收窆而去广记】拊榇归咸秦【杜甫诗主人薨城府拊榇归咸秦】葬日帝游咸宜宫【苏颋葬日帝游咸宜宫将猎闻之曰颋且葬我忍自娱哉半道而还】瘗于野则谓之葬【韩文】篆文佳城【沈彬将八十近居阜上有一大树可数拱未殂前常指之谓家人曰吾死可葬于是既葬穴其处乃古冢尔观其间俨然且絶朽腐之物复见一石灯台上有漆灯一盏圹头获一铜牌上有镌篆文曰佳城今已开虽开不葬埋漆灯犹未留待沈彬来由是葬之江南野史】愿因山为垅【太宗皇后长孙氏及大渐与帝决曰妾生无益于时死不可以厚葬愿因山为垅无起坟无用棺椁器以瓦木约费送终是妾不见忘也】厚葬之余【自秦汉以来率多聪明英伟之主虽有髙谈善说之士极陈其祸福有不能开其惑者矣五代史】周太祖【以瓦棺纸衣而敛将葬开棺示人】
　　送人丧归【六】
　　白陈平子托范式【后汉范式受业太学长沙陈平子病谓妻曰吾闻山阳有巨卿烈士可以托吾没后但以尸埋巨卿户前乃裂素书以遗巨卿时式出还省书凄怆向坟悒哀哭以为死友营防平子妻儿自送丧于临湘未至四五里委素书于棺上而去其兄弟闻之寻求不复见】王子居托申屠蟠送葬【申屠蟠始与王子居同在太学子居临没以身托蟠乃躬推辇送丧归乡里遇司从事于河巩间从事义之为封使使送蟠不肯受投传于地而去事毕还太学】凡民有丧匍匐救之【诗】孔渉涂泥歩送【让皇帝薨既发引大雨有诏庆王潭等渉涂泥歩送十里】吏民数百皆缟服送丧【崔日用御并州长史卒并人懐其惠吏民数百皆缟服送丧】宣诏于柩车百官拜哭于道【李晟及葬帝又御望春门临送遣谒者宣诏于柩车百官拜哭于道】送葬之盛无与比者【李义府瀛州饶阳人为司列太常伯更葬其先葬日诏御史节度送车从骑相御帷帟奠帐自霸桥属三原七十里不絶轜輴刍偶僣侈不法人臣送葬之盛无与比者】
　　遣车【七】
　　白记曰遣车视牢具【言遣车多少各如遣奠所包牲体之数遣车载所包遗而蔵之】载粻有子曰非礼也丧奠脯醢而已【言不当用黍稷】遣车一乘【晏子葬父遣车一乗及墓而反大夫五乗】孔遣车归于洛阳【十有一月遣车归于洛阳某日祔于墓柳文魏君墓志】既遣奠掌事者以蒲苇苞牲体下节七苞【四品五品五苞六品以下二苞】以绳束之盛以盘载于车列于旌前【通典】执馔者设遣车于柩东【礼志】
　　丧期【八】
　　白记曰丧之朝也顺死者之孝心也【朝谓迁柩于庙】仪礼迁于祖用轴【徙于祖庙即丧朝象平生将出必辞尊者轴輁轴也】升自西阶【柩犹用子道不由阼】其哀离其室也【故至于祖考之庙而后行殷朝而殡于祖周朝而遂葬】孔某月有限【卢子骏刘公善政述下令曰某月有限限毕其家不阙地葬者笞二十讫事野无殡宫焉】葬有期曰【韩文马府君行状今葬有期日请掇其大者为行状】下旬逮半兮祖载于庭【权徳舆贾公志】月载逾卜兆时吉【始啓殡昭告奉迁于旧茔武东山之阳礼也陈子昂陈居士墓志】




　　白孔六帖卷六十五
　　钦定四库全书
　　白孔六帖卷六十六　　唐　白居易　原本
　　宋　孔　传　续撰
　　披引绋【一】　　　　棺椁【二】
　　明器【三】　　　　　挽歌【四】
　　坟墓【五】　　　　　旌表【六】
　　碑铭【七】　　　　　虞【八】
　　諡【九】　　　　　　庐【十】
　　殇【十一】　　　　　祥【十二】
　　忌日【十三】
　　披引绋【一】
　　白仪礼曰设披【披络棺也】孺子之丧哀公欲设拨【拨可以引柩车所谓绋也】吊于葬者必执引若从柩及圹皆执绋【庙中曰绋在涂曰引同名元言】传曰葬敬嬴旱无麻始用葛绋【引柩则用之】记曰设披周也设崇殷也绸练设旐夏也　周礼丧祝掌大丧劝防之事【郑司农云劝防引柩也元谓劝犹倡率前引者防谓执备倾毁】榆沈【榆沈置车下则滑而易进】孔执绋者【礼志一品引四披六二品三品引二披四四品五品引二披二六品至于九品披二二刻掌馔者彻啓奠以出内外俱立哭执绋者皆入掌事者彻帷持翣者升】执披者【执前后披绋者引輴旌出先纛次主人以下后哭于輴后輴出执绋者解属于輭车上】江山阻越【不及归赠仍乖执绋梁肃为独孤祭李员外文】方俟归纼再期奠沃【柳文祭外生文】饰以缤纼寄于髙原【同上祭弟宗直文】
　　棺椁【二】
　　白子思曰附于身者必诚必信【谓衣衾棺椁】有虞氏【瓦棺周人以葬无服之殇】夏后氏【堲周周人用葬中殇下殇也】殷人【棺椁周人葬长殇】周人【墙置翣注墙柳衣也】国子髙曰【衣足以饰身棺周于衣椁周于棺】宋文公卒始厚葬椁有四阿【四柱椁也】棺有翰防【防上饰翰旁饰皆僣王者礼也】君子谓华元弃君于恶也　有棺无椁【顔渊死顔路请子之车以为之椁子曰鲤也死有棺而无椁】衣衾而举之【言敛也】且事难偪下【礼贵建中】翰防四阿虽僣而无度桐棺三寸而俭亦难遵【汉书尧舜送死桐棺三寸此俭而难遵】去其丧具【礼丧具君子耻具一日二日而可为者君子不为】石椁【昔者夫子居宋见桓司马自为石椁三年不成夫子曰若是其靡也死不如速朽之愈也礼】夫子制于中都四寸之棺五寸之椁以斯知之不欲速朽也【夫子为中都宰立此棺椁之制】大为我棺【陈干昔寝疾属其子曰如我死则必大为棺礼】诸侯大棺八寸属六寸椑四寸上大夫棺八寸属六寸下大夫棺六寸属四寸士棺六寸庶人四寸【大棺棺之在表者属椑小棺也大夫无椑士无属以等尊卑也】棺饰【诸侯里棺用朱緑杂金鐟大夫里棺用元緑牛骨鐟士不緑诸侯盖用漆三衽三束大夫盖用漆三衽二束士盖不漆二衽二束鐟子南反】诸侯松椁大夫柏椁士杂木椁　棺椁之间诸侯容甒【因其藏物以尊卑之节】传曰饰棺置诸堂阜【诸侯龙輴象荒火三列蔽大夫画荒大注画云气覆之】沐椁【孔子故人原壤其母死夫子助之沐椁】买棺内外易献献成【造棺】斵子家之棺【贬之斵薄其棺不使从卿礼也】美槚【季文子为己树六槚于蒲圃束门之外注将自以为椁也匠庆取之以葬襄公母死姒氏定姒】具棺椁【汉贡禹曰臣年八十去家三千里子年十二自痛非在家为臣具棺椁者】北山石为椁【汉文曰以北山石为椁用纻絮陈漆斮其间岂可动哉张释之进曰使其中有可欲虽锢南山犹有隙无可欲不如此亦何忧也】某所木【黄覇次公为颍川人鳏独死无可葬者覇为其区处曰某所木可为棺某亭猪可以祭皆如其言】古之葬者厚衣之以薪葬之中野不封不树后世圣人易之以棺椁盖取诸大过【易】审棺椁之薄厚【礼】旬而布材【既殡】虞人致百祀之木可以为棺椁者斩之【礼】传曰宋公将死曰唯楄柎所以借干者【楄拊棺中苓牀干髑髅也】书曰伯相命士须材【成王崩时也须材以终为棺椁】调棺【赵广汉为囚调棺皆曰死无恨矣】轊【小棺也诏赐】棺而出之【晋人围曹曹人恐为其所得者棺而出之】魏舒田于大陆焚焉【焚田火也】还卒范献子去其柏椁以其未复命而田也【贬之也魏献子城成周未归而田】下玉棺【后汉王乔为叶县令后天下玉棺于堂前吏人推排终不扰动乔曰天帝召我乃沐浴服饰寝其中盖便立覆葬城束土自成坟其夕叶中牛皆湍流汗也】孔敛以棺槥【刘昌初城平凉将士骸骨不藏始命瘗之具以闻徳宗下诏哀痛出衣数百称官为赛具敛以棺槥】营棺槥还葬【卢钧擢岭南节度使贞元后流放衣冠其子姓穷弱不能自还者为营棺槥还葬】分柩防送长安【顔杲卿子泉明泉明之殡父与履谦分柩防送长安履谦妻疑敛具俭狭发视之与杲卿等乃号踊待泉明如父】负棺入谏【贾直言后署师道府属师道不轨提刀负棺入谏曰愿前死不见城之破师道怒囚之】豫为冢棺【司空图豫为冢棺】五品以上漆棺【六品以下但得漆际出酉阳杂爼】仙棺【元和初建阳县界山中坠仙人棺棺中胫骨长六寸青莹如玉】土棺【夀安之南有土峯甚峻干符初因雨而圯半壁衔土棺下有木横亘之木见风成尘而土形尚固邑令涤之泥汩于水粉腻而腊黄剖其中犹彷佛埃骨存焉近代无以土为周身之具者夏后氏堲周殆比是也出髙氏阙史】盖棺事则已此志常觊豁【杜甫诗】天落白玉棺王乔辞叶县【李白诗】易棺衾【归骨于河南之阳韩愈文挐圹铭】诸葬不得以石为棺椁【其棺椁不得雕镂彩画户牖栏槛椁内不得有金寳珠玉杜佑通典】烱烱之气戢于一木【刘禹祭文】五代石昂父平生不喜佛父死昂于柩前诵尚书曰此吾先人之所欲闻也
　　明器【三】
　　白子思曰凡附于棺者必诚必信勿之有悔焉【附棺谓明器也】孔子谓明器备物而不可用也其曰明器神明之器也涂车刍灵自古有之【刍灵末茅为人马也】为葬备凶器　请具【葬之器具也子柳之母死子硕请具也】丧具【君子耻具一日二日而可为者君子不为也避不懐也】不仁不智【孔子曰之死而致死之不仁而不可为也之死而致生之不智而不可为也是故竹不成用瓦不成沬木不成斵琴瑟张而不平笙竽备而不和有钟磬而无簨簴其曰明器】示人疑也【礼仲宪曰夏后氏用明器示人无知也殷人用祭器示人有知也周人兼用之示人疑也曽子曰其不然乎其不然乎】俑者【礼孔子谓为刍灵者善谓为俑者不仁不始于用人乎哉注俑偶人也有靣目似生人也子曰涂车刍灵自古有之孔子善古非周也】既殡旬而布材与明器　夫明器鬼器也祭器人器也　夫古之人孰为而死其亲者乎子谓明器知丧道矣【备物而不可用】生者之器【哀哉死者而用生者之器不殆于用人乎哉言似用人也】孔不藏【孙思邈卒不藏明器】刍偶僣侈不法【李义甫葬其先轜輴刍偶僣侈不法】惟陈墓所【唐绍言比羣臣务厚葬以俑人象骖耀相矜愿按令切敕裁损凡明器不许列衢路惟陈墓所】五六寓马【李勣谓弟弼曰我死明器惟作五六寓马】轻红轻素【曹惠得木偶人能言语自称轻红轻素因语惠曰鸡角入骨紫鹤吃黄角申不害五通泉室为六代吉昌且曰晓此语者当极贵显中书令岑文本识三句幽恠録】刻木为奴婢【酉阳杂爼刻木为屋舍车马奴婢抵蛊等】凡丧葬则供其明器之属【唐六典甄官令】别勅葬者供【同上注别勅葬者供余并私备】三品以上九十事【五品以上七十事九品以上四十事当野祖明地轴马偶人具髙各一尺其余音声队与僮仆之属威仪服玩视生之品秩所有以瓦木为之其长率七寸】冶金为备【唐史文懿公葬冶金为备】掌事者【陈明器于圹东南西向北上通典】
　　挽歌【四】
　　白传曰公孙夏命其徒歌虞殡　薤露之歌蒿里之辞【皆挽歌曲名】田氏之门人【古今注薤露蒿里并田横之门人悲歌辞】丧家之乐孔命挽士唱【承天皇帝倓追帝号迎丧既至李泌为挽词二解追述倓志命挽士唱】自制挽歌羣臣毕和【卫国文懿公主咸通十年薨帝既素所爱自制挽歌羣臣毕和】帝择其尤悲者令歌之【代宗皇后独孤氏薨诏羣臣为挽词帝檡其尤悲者令歌之】凄怆其声【五代丁防少工挽丧之歌尤能凄怆其声以自喜】哀挽先路【柳宗元祭文】浊流洋洋有辟其郛【公之薨也汴州人歌之曰浊流洋洋有辟其郛阗道欢呼公来之初今公之归公在丧车韩文董公行状】梦作西施挽歌【姚合谓沈亚之曰吾友王生者元和初夕梦游呉侍吴王久闻军中出辇鸣笳箫击鼓言葬西施王悲悼不止立诏问客作挽歌词生应教为词曰西望吴王阙云书凤字牌连江起珠帐择地葬金钗满地红心草三层碧玉阶春风无处所凄恨不胜懐词进王甚嘉之及寤能记其事出广异记】世説挽歌起于田横【横死从者不敢哭为歌以寄哀也挚虞新礼议挽歌出于汉武帝役人劳苦歌声哀切遂以送终非古制也工部郎中严厚本有挽歌其来尚矣据左氏传公防吴子伐齐将战公孙夏卿命其徒歌虞殡示必死也杂爼】沈亚之【梦为秦公防女弄玉壻公主死作挽歌应敎曰泣葬一枝红生同死不同金钿坠芳草香綉满春风旧日闻箫处髙楼明月中梨花寒食夜深闭翠防宫】哀挽青门外【杜甫诗】绋讴【挽歌起绋讴杂俎】
　　坟墓【五　相墓地附】
　　白上古不封不树　若斧之封【墓形】展墓【省视】庶人葬不为雨止不封不树　制既乖于蒿里【辞无聼于莠言】椁周于棺土周于椁反壤树之哉　胜公佳城白日之铭【佳城郁郁三千年覩白日吁嗟滕公居此室】卜青乌之兆【青乌子相冢者】送子长夜台　泉门【陇隧】丹鸟衔土成坟【舜葬苍梧】相以龙耳【贵地出王侯】封以马鬛【墓形】下不及泉【得中】严母扫墓以待丧【严延年母见延年严酷曰不意垂老见其子受戮吾归乡里当扫墓待尔明年果诛】古者墓而不坟【孔子合葬于防曰古者墓而不坟今丘也东西南北之人也不可以不识于是封之崇四尺髙四尺周之士制也】蒿里冢累累　武王封比干之墓【髙祖防信陵之冢】朋友之墓有宿草而不哭焉尔墓之木拱矣【秦伯谓蹇叔曰何知中夀尔墓之木拱矣言其老誖也】挂劔之
　　树【延陵季子挂劔于徐君墓树】埋玉之泉　墓而不坟【墓封域也土高曰坟】古墓犂为田　不食之地　托万鬼之邻【居千年之室】卜其宅兆而安周之　周礼族坟墓【族类也谓同宗之墓死生相近也】兆域【茔地】死于兵者【周礼凡死于兵者不兆域凡有功者居前】丘封【以爵等为丘封之制与其树数】墓位　墓域　族葬【以亲相近】度数【贵贱之制】茔丘垄之小大髙卑薄厚之度贵贱之等级为宫室不斩丘木【广敬也】周礼冢人掌公墓之地位【辨其兆域而为之图先王之墓居中以昭穆为左右诸侯居前卿大夫士居后有功居前以爵节为丘封之度也】赵文子曰武也得从先大夫于九原【记原字作京】哭墓【子路曰去国哭墓而行反国不哭展墓而入】墟墓之间未施哀于民而民哀【周礼曰云云】易墓非古也【易除治之】孔子曰吾见封之若堂者矣见若覆夏屋者矣见若斧者矣吾从若斧者焉【省功而难上也】马鬛封之谓也【以当时名解若斧者】坟墓不培偃斧【葬夫子于泗水之上其树若偃斧】礼贤者墓【战国防昔秦攻齐有令敢近柳下惠垄五十歩樵者死得齐王首封万户以此贵也】牧童采樵【雍门周谓孟尝君坟墓坐荆棘童儿采樵于其上也】鷰啣泥【汉临江王自杀葬蓝田鷰数万啣泥置于冢上】顔渊曰过墓则式京兆阡原氏阡【原渉大治起冢初京兆尹曹氏葬茂陵人谓其道为京兆阡渉慕之乃买地开道立表署之曰南阳阡人不肯从谓之原氏阡渉父为南阳守】象祁连山【霍去病起冢云云】立鸟象【后汉杨震将葬之日有大鸟髙丈余集丧前俯仰泣下葬毕飞去遂立鸟象于墓前】盗发冢【晋太熙中汲郡盗魏王墓或言安厘王墓得竹书数十车皆简编科斗文字束晳为著作随宜分析皆有諡】墓发去官【晋何充为防稽守以墓发去官】儒以诗礼发冢【庄子云】土壤自髙【宗穷孝子传曰宗承字世林父葬旧茔负土作坟不役僮仆一夕之间土壤自髙五尺松竹生焉】盗耕墓田律【盗耕人墓田杖一百坟者徒一年】盗葬人田律【盗葬他人田者笞五十墓田加一等仍令移葬】熏烧律【贼盗律诸穿地得死人不更埋及墓以狐狸而烧及棺椁者徒二年烧尸者徒二年缌服以上尊长各递加一年卑防依兄人递加一年】盗墓树【后汉李充母死盗伐其墓树杀之张释之曰盗长陵一抔土云】　相墓地折臂三公【晋有相羊祜墓当有受命者祜掘断地势以壊其形相曰当出折臂三公俄而祜坠马折臂位至三公】失牛【陶侃微时丁艰将葬忽失牛见一老父曰前冈见一牛伏山坞中其地葬者位极人臣父又指山云其次也世出二千石言讫不见侃寻牛得因葬其处三世为益州刺史】龙耳【晋文帝闻郭璞为人相地防服观之谓主人曰此葬龙角必灭族何为葬此主人曰郭璞云此是龙耳三年当有天子至帝曰出天子邪主人曰非出天子能致天子也】有书生【后汉袁安父殁求葬地有书生指一处云葬此地当世为三公果如其言耳】公孙文子升于瑕丘曰乐哉斯丘也我死则欲葬焉蘧伯玉曰吾子乐之则瑗请前【恶其欲害人田也】卜其宅兆而安厝之　青乌子相冢　旁置万家【韩信母丧无葬地乃出茔地择髙燥令旁可置万家】孔负土【李昭徳母卒负土成坟】扫除【王琚母让琚曰吾恐尔家坟墓无人复扫除也】复真堂【姚朂终防王傅自作夀藏于万安山南原崇茔之旁署兆曰寂居穴坟曰复真堂中剟土为牀曰化台而刻石告后世】髙五丈一尺【宋璟邢州人和仁皇后父王仁皎卒将葬用昭成皇后家窦孝谌故事坟髙五丈一尺璟等请如着令】鱼朝恩使人发郭子仪父墓【郭子仪破吐蕃灵州而朝恩使人发其父墓盗未得子仪自泾阳来朝中外惧有变及入见帝慰之即号泣曰臣久主兵不能禁士残人之墓今发先臣墓此天谴非人患也】不容终具【韦宏机迁司农卿太子宏薨诏蒲州刺史李冲寂治陵成而元堂隘不容终具将更为之役者过期不遣众怨夜烧营去帝诏宏机令开隧左右为四便房樽制礼物裁工程不多改作如期而办】无碑神道【李夷简将终戒无碑神道惟识墓则已】诏特増丈【郭子仪薨着令一品坟崇丈八尺诏特増丈以别元功】不知父墓【杜羔父死河北不知父墓区处昼夜哀恸他日舍佛祠观柱问有文字乃其父临死记墓所在羔奔徃亦有耆老识其垅因是乃得葬】伊谨【丧母将合葬而不知父墓昼夜哭梦若有导者既发之旧志可按也乃得葬】分建二冢【刘昌城平将士骸骨不藏始命葬之分建二冢大将曰旌义冢士曰懐忠冢】盗发父墓【柳仲郢为东都留守防盗发父墓弃官归华原】无异子弟为主【柳宗元诒许孟容书曰先墓在城南无异子弟为主独托村邻】归扫茔域【又曰虽不敢望归扫茔域退托先人之庐以尽余齿姑遂少北】残齮【赵犫有射巢之难以先冢迩贼畏见残齮即夜缒死士取柩以入】手莳松栢【张志寛母终负土成坟手莳松栢】豫为墓偃卧其中【卢照隣豫为墓偃卧其中】诏墓视陵【卢粲武崇训死诏墓视陵制粲曰几王公主墓无称陵者唯永泰公主事出特制非后人所援比崇训茔兆请视诸主诏曰安乐公主与永泰不异崇训于主当同穴为陵不疑粲固执以陵之称本施尊极虽崇训之亲不及雍王雍墓不称陵崇训縁主而得假是名哉诏可】起大冢【李翰所善张巡死节翰传巡功状表上之曰巡身首分裂将士骸骼不掩宜于睢阳相择髙原起大冢招魂而葬旌善之义也】丘垅颓没【孟浩然张九龄为荆南辟置于府府罢开元末病疽背卒后樊泽为节度使符载以牋叩泽曰故处士孟浩然文质杰美殒落嵗久门裔陵迟丘陇頽没永懐若人行路慨然前公欲更筑大墓阖州缙绅闻风竦动而今外迫军校内劳賔客牵耗嵗时或有未遑诚令好事者乗而有之负公夙志矣泽乃更为刻碑凤林山南封宠其墓】昨日玉鱼葬地早时金椀出人间【杜甫诗】积善之墓【唐张説尝自作父丹州刺史碑帝书其额曰呜呼积善之墓】松槚【柳宗元啓不得归奉松槚】营墓【李适勒其子曰霸陵原西视京师吾乐之可营墓树十松焉及未病时衣冠徃寝石榻上置所譔九经要句及素琴于时士贵其达】少丧母失墓【吕向少丧母失墓所在将葬巫者求得之】七仭【李密坟髙七仭】女娲墓自移【五行志天寳十一载六月虢州防乡黄河中女娲墓因大雨晦冥失其所在至乾元二年六月乙未夜濵河人闲有风雷声晓见其墓踊出下有巨石上有防柳各长大余时号风陵堆占冢墓自移天下破】古冢【楚马希隐希声葬长沙夌乡茔域髙燥时皆谓之古冢子孙当有兴者出九国志】古藏【三四茔韩文】万日坟【杜牧作韦温志温疡生于首谓其壻曰予作秘书日梦黄衣摄去道逢人告曰彼坟至大功须万日遂寤今万日矣果不起】旧志可按【见上注】莳松栢墓侧【王义方既死门人贠半千何彦先行丧莳松栢墓侧三年乃去】负土【马府君行状亲负土封其墓】庐墓侧植松栢【终丧同上】蛇长二丈【江南野史彭玕扬行密掘其祖坟陵唯见蛇长二丈许目未开遂杀之玗亦死】及此投吊荒坟将毁【李白】日月有时归合茔封【韩文】新阡绛水遥【杜甫武卫将军挽歌】象阴山【李勣薨诏百官送至故城西北所筑坟一准卫霍故事象阴山及乌徳鞬山以旌破突厥薛延陀之功】贞观四年禁刍牧于古明君贤臣烈士之墓【本纪】开元十三年幸孔子宅以太牢祭其墓【元宗本纪】金食其墨而火以贵【赵矜厯襄阳丞客死柳州十七年子来章始壮自襄阳徃求其丧不得野哭再阅旬卜人秦誗为筮曰金食其墨而火以贵其墓直丑在道之右南有贵神冢土是守宜遇西人深目而髯乃得其实明日有老人过其所问之得矜墓直社北遂归葬洪安墓次时人哀来章孝皆为出涕】昔人豪贵信陵君今人耕种信陵坟【李白】汉朝陵墓对南山【杜甫】燕女坟【燕女坟记宋末有女姚玉京室有双燕一为鸷鸟所获其一孤飞不离庭户凡六七嵗玉京死燕来周回姚氏族泣语坟在南郭燕至坟所亦死】累累冢相当【杜甫诗哀彼逺征人去家死路防不及父祖茔累累冢相当】枯冢【瀼上诗凄其望吕葛不复梦周孔济世数向时斯人各枯冢】芜没汶阳瘗【八哀诗】子孙百代承灵址谁之言者青乌子【柳文】松栢芊芊【封域安安上】问于灵閟此显防【上】墓久狐兎邻【杜甫】修墓禁【袁滋先世坟墓在蔡吴少阳时为修墓禁刍牧】殡宫空对棠梨花【酉阳杂爼于襄阳在镇时选人刘某入京逢一举人年二十许言语明晤意甚相得刘因邀借草同饮日暮举人指支迳曰弊舎数里能左顾乎刘辞以程期举人因赋诗流水防防芹吐芽织乌双飞客还家荒村无人作寒食殡宫空对棠梨花至明年刘归襄州寻访举人殡宫存焉】野无殡宫【卢子骏刘公善政述】怅望龙骧茔【杜甫诗】
　　旌表【六】
　　白有司旌门【后魏杨宏三嵗父母卒宏恨不识父母哀毁过礼追服十三年县郡三百余人上状称善有司奏宜旌赏复其一门旌其纯孝】太守表墓【安诚记县有孝子孝闻天下太守王府君树双土阙以表墓】旌善　情因哀见名以孝闻　封比干墓【武王入商旌贤者】孔着表序始末掲陵【太宗顺圣皇后长孙氏崩帝自着表序始末掲陵左】琢石为人马立墓前【秦叔寳陪葬昭陵太宗诏有司琢石为人马立墓前以旌战功】斵石为人马象防箭状【丘行恭贞观中诏斵石为人马象防箭状立昭陵阙前以旌武功】筑阙【李靖其妻卒诏坟制如卫霍故事筑阙象铁山积石山以旌其功】忠臣之门【冯元常神龙中旌其家大署曰忠臣之门】旌礼其闾【霍王元轨王文操者与贼战败二子凤贤更以身蔽父得全二子死元轨上其事诏赠凤贤朝散大夫旌礼其闾】有紫芝白雀之祥【杨炎父丧庐墓侧号慕不废声有紫芝白雀之祥诏表其闾炎三世以孝行闻至门立六阙古所未有】地本卬燥泉忽涌流【安金藏母丧葬南阙口营石坟昼夜不息地本卬燥泉忽涌流庐之侧李冬有华犬鹿相扰本道使上其事诏表阙于闾】父卒被发徒跣趋丧所【武宏度父卒被发徒跣趋丧所负土筑茔晨夕号日一溢米素芝产庐前狸扰其防髙宗下诏褒美旌其门】张志寛【母终负土成坟髙祖表其闾】
　　碑铭【七】
　　白仪礼　聘礼　东靣北上　碑南【宫必有碑所以识日景引隂阳也】檀弓曰公室视丰碑【言视时僣天子丰碑斵大木为之形如石碑于椁前后四角树之穿于中间为辘轳通下棺以其繂绕之天子六繂四碑诸侯四繂二碑】夫鼎有铭此孝子孝孙之心也唯贤者能之铭者论譔其先祖之有徳善功烈勲劳庆赏声名列于天下而酌之祭器自成其名焉显扬先祖所以崇孝也　君子观于铭既美其所称又美其所为故卫孔悝之鼎铭曰【六月丁亥公假于太庙公曰叔父乃祖庄叔左右成公云云】为先祖者有美焉有恶焉铭之义称美不称恶先祖无美而称之是诬也有美而不知不明也知而不传不仁也三者君子所耻也　夫铭者【一称而上下皆得焉上谓光扬先祖下谓成顺命也】无愧【后汉郭林宗卒于家同志者共为碑蔡邕为其文既而谓卢植曰吾为铭多矣皆有愧唯郭有道碑无愧也】刋石【姜肱弟子刘追慕肱徳共刋石颂之】祢衡读蔡邕所作碑【衡与黄祖子射共读曰吾虽一覧犹能识之惟其中石缺二字更不明耳因书之射写碑校不差莫不叹服】王粲读道边碑【与人同行使背诵之不失一字】好辤【曹操与杨修读曹娥碑碑隂有八字曰黄绢防妇外孙虀臼修解得操行三十里乃悟云黄绢色丝也色丝絶字也防妇少女也少女妙字也外孙女子也女子好字也虀臼受辛也受辛辤字也絶妙好辤与修合操曰有智无智校三十里】堕泪【晋书襄阳百姓于岘山羊祜平生逰憩之处建碑立庙望其碑者莫不流涕因名为堕泪碑】沉江【杜元凯好为身后名常言髙岸为谷深谷为陵刻二碑纪平吴功一沉岘山江下一建立岘山上】碑生金【郭璞谓庾翼曰碑生金庾氏大忌后碑果生金】又【晋五行志永嘉九年贾逵碑生金所谓金不从革羣冦起也】拜碑【扶风王骏西土为树碑长老见碑无不拜其遗爱如此】立碑令【丧葬令诸碑碣其丈须实録不得滥有褒饰五品以上碑螭首趺趺上髙不得九尺七品以上立碑趺髙四尺圭首方趺若隐沦道素孝义闻着无官得立】考父鼎铭曰【一命而偻再命而伛三命而俯循墙而走亦莫予敢侮饘于是粥于是以糊其口】孔子之丧公西赤为识焉【识名志也】子张之丧公明仪为识焉　碑披文而相质【文赋】门人立碑【晋庾衮叔褒清白异行不降志及卒宗族乡闾莫不崇重门人感慕为树碑】孔自为墓【李栖筠自为墓志】帝作文于碑【魏徴薨晋王奉诏致祭帝作文于碑遂书之】仆所为碑【后人言徴尝録前后谏争语示史官帝滋不悦仆所为碑】复立【辽东之役军还怅然曰魏徴若在吾无此行即复立碑】着官号月日【卢承庆临终戒其子曰碑志着官号月日无用虚文】有唐忠孝韩长山墓【韩思复卒天子亲题其碑曰有唐忠孝韩长山之墓】古园陵不立碑【韦凑开元初欲建碑靖陵凑以古园陵不立碑又方旱不可兴工谏而止】纳石壤下【铭君之绩纳石壤下祭张署】帝为制碑【张说卒帝为制碑】长于碑志【説为文属思精壮长于碑志世所不逮】自为其父碑【说尝自为其父碑帝为书其额曰呜呼积善之墓】官为立碑【卢懐慎帝经其墓碑表未立停跸临视然流涕诏官为立碑令中书侍郎苏颋为文帝自书】不志【苏颋诏立诸陵碑命颋为之词辞曰前世帝后不志碑事弗稽古谓之不法审当可者祖宗诸陵一须营立后嗣谓何帝不纳其言】纪功【郭知运卒帝诏中书令张说纪其功于墓碑】自铭其墓【辛秘病自铭其墓】自为墓铭【柳子华预知其终自为墓铭】自为铭【裴度临终自为铭志】自为墓志【杜牧自为墓志】赍金帛徃请【李华晚不甚著书惟天下士大夫家传墓版及州县碑颂时时赍金帛徃请乃强为应】沈亚之梦为秦公主作墓铭【异梦録大和初沈亚之之邠出长安城客櫜泉邸舍春时昼梦秦穆公谓曰寡人有爱女容而仁欲与大夫备洒扫可乎后一年春公主如平居时忽无疾卒公追伤不已使亚之作墓诗独忆其铭曰白杨风哭兮石甃髯莎杂英满地兮春色烟加朱愁粉痩兮不主绮罗深深埋玉兮其恨如何】碑版有残铭【李白】自志【欧阳矩自志铭】鹊巢【苖晋卿自为父碑文有鹊巢碑上】帝亲碑【司马承祯卒帝亲文其碑云】韦温冢铭【韦温睿宗夷元贞洵坟墓民盗取寳玉畧尽天寳九载复诏发掘长安尉薛荣先徃视冢铭载葬日月与发冢日月正同而陵与尉铭合】率妇孙视窆封且刻其语于石【纳诸墓为铭韩文乳母墓】多铭卿大夫功徳【公既以能为文辞擅声于朝多铭卿大夫功徳韩文权公墓碑】
　　虞【八　祔附】
　　白记曰既封主人赠【所以币送死者于圹】而祝宿虞尸【祝先归也】既反哭主人与有司视虞牲【省牲】有司以几筵舍奠于墓左反日中而虞【葬日虞不忍一日离也】是日也以虞易奠卒哭曰成事【祭以吉也】以吉祭易丧祭【卒哭为士祭】明日祔于祖父【祭告其祖之庙】殷练而祔周卒哭而祔孔子善殷【期而神之】大功者主人之丧必为之再祭朋友虞祔而已上大夫之虞也少牢【哀哭成事祔皆太牢】下大夫之虞也特牲【卒哭成事祔皆少牢】反哭之吊哀之至殷既封而吊周卒哭而吊孔子曰殷已慤吾从周士三虞大夫五诸侯七迎精而反【谓反哭虞也】始虞用柔日【柔日阴阴静也】再虞如事哀荐虞事【丁日葬则巳日再虞】三虞卒哭他用刚日【后虞改用刚日刚阳阳主动】葬日中而虞不忍一日离也【不忍无所归】大夫祔于士【不敢以己尊异其祖父】士不祔大夫【不敢僣尊】祔于父兄之未为大夫者　妾祔于妾祖姑【无妾祖姑则从昭穆之妾】妇祔于所祔之妃【无妃则从其昭穆之妃】男子祔于王父则配【女子祔于王母则不配配谓并祭也王母不配祭有事于尊可及卑有事于卑不敢援尊也】妇祔于祖姑祖姑有三人则祔于亲者【谓有夫之继母】速反而虞【孔子善卫之送葬者其徃也如慕其反也如疑子贡曰岂若速反而虞】先重后轻【并有丧则葬先轻而后重其虞则先重而后轻】孔葬毕而虞【王彦威宪宗以正月崩有司议葬用十二月下宿彦威建言葬毕而虞虞而卒哭卒哭而祔皆卜曰今葬卜嵗暮则毕祔在明年正月是改元庆赐皆废矣有诏更用五月】庙门外【文粹权徳舆埋瘗议古者贵祖埋虞土于庙门之道左以为比类】长尺方四寸【唐志虞主用桑长尺方四寸孔径九分乌漆匮置于灵坐在寝室内户西东向素几在古设洗于西阶西南瓦甒二设于北牖下醴酒在东丧者既汰升灵所主人及诸子倚杖于户外入哭于位馔入主人跪奠祝跪读祝主人哭拜内外应拜者皆哭拜乃出杖降西阶还次间日再虞后日三虞】
　　諡【九　诔附】
　　白易名【礼卫公叔文子卒其子戍请諡于君曰日月有时将葬矣请以易其名者君曰昔者卫国凶饥夫子为粥与国之饿者是不亦惠乎昔者卫国有难夫子以死卫寡人不亦贞乎夫子听卫国之政修其班制以与四邻交卫国社稷不辱者不亦文乎故谓夫子贞惠文子】死而諡之无爵【礼古者生无爵死无諡】周道【礼防名冠字死諡周道也】暴贵【礼君子已不更名已暴贵不为父作諡注作諡嫌以己尊加于父也】闻其諡知其行将葬请諡【见上注】尊名浮行【礼先王諡以尊名节以壹惠耻名之浮于行也注惠善也节以一善言取其一夫善以为諡号也浮过也】所以彰明既徃【沮劝将来】为灵若厉【传楚恭王请大夫曰不谷不徳亡师于鄢以辱社稷若从先君于祢庙请为灵若厉言加恶諡也既葬大夫谋諡曰君有命矣子囊曰以为恭若何毁之君临楚国而知其过可不谓之恭乎】不瞑【传楚商臣弑其父諡之曰灵不瞑曰成乃瞑注礼既葬乃諡商臣忍人既弑父未敛而加恶諡】赐諡【周礼太史掌卿大夫丧死諡读诔】仪礼死而诔之今也古者生无爵死无諡【古殷礼也周制以士为爵死犹未諡下大夫也今既云士死諡之非鲁庄公始也】贱不诔贵防不诔长唯天子称天以诔之诸侯相诔非礼也鲁哀公诔孔子曰【昊天不吊不憖遗一老俾屏余一人以在位子贡曰生不能用死而诔之非礼也】士之有诔【礼鲁庄公与宋战于乗丘县贲父御国为右马惊败绩公坠左车授绥公曰未之也县贲父曰他日不败绩而今败绩是无勇也遂死之圉人浴马有流矢在白肉公曰非其罪遂诔之士之有诔自此始也】諡以徳成【谷梁传】諡法云【大行受大名小行受小名行生于己名生于人】文质【白虎通諡者或一言或两言文者以一言为諡文王武王是也质者成汤是也】君子谓楚子囊忠君薨不忘増其名【谓諡君为恭事见上灵若厉注中】孔非大号不称【让皇宪葬帝以宪实推天下有髙世之行非大号不称乃追諡让皇帝】諡良【皇甫无徙益州大都督府长史母在长安疾笃太宗命驰驿召还承问忧悸不能食道病卒赠礼部尚书諡曰孝王珪駮曰无入蜀不能与毋俱留卒京师子道未足称不可谓孝乃更諡良】进諡【奉天皇帝琮薨肃宗立诏曰靖徳太子琮亲则朕兄睿哲聪明朕昔践储极顾诚非次君父有命不敢违永言恳让不克如素宜进諡】昭夷先生【赵元卒其友魏元忠孟诜宋之问崔璩等共諡昭夷先生】改諡贞褊【萧瑀卒太常諡曰肃以其性忌改諡贞褊】孝友先生【朱仁轨卒郭山辉贠半千魏知古共諡为孝友先生】加諡【韦凑时改葬故太子重俊有诏加諡凑上言王者发号出令必法大道善善着恶恶明也赏罚所不加则考行立諡以褒贬之晋太子申生諡曰恭汉太子据諡曰戾今太子乃諡节闵臣所未谕愿与议諡者质于御前使臣言非耶甘鼎镬之诛申大义示天下臣言是耶咸氷释不复异议如曰未然奈何使后世乱臣贼子资以为辞宜易諡以合经礼】无愧【裴子余卒諡曰孝时程行諡贞中书令张叹曰二諡可无愧矣】无请諡【令狐楚疾甚敕诸子曰吾生无益于时无请諡】表徳惩恶【李虞仲太常博士建言諡者所以表徳惩恶春秋褒贬法也土爵禄僇辱流放皆缘一时非以明示百代然而后之所以知其行者惟諡是观古者将葬请諡今近或二三年逺乃数十年然后请諡人殁巳久风绩湮歇采诸传闻不可考信诔状虽在言与事浮臣请凡得諡者前葬一月请考功刺太常定议诏可】諡孝【韦温卒諡曰孝】私諡【元结卒门人私諡曰太先生】文行【元徳秀卒李华諡曰文行先生】贞孝【权臯元和中諡为贞孝】贞文孝父【崔元翰卒门人共諡曰贞文孝父】门人共諡曰文元【萧頴士死门人共諡曰文元先生】以故名请諡【吕諲永泰中严郢以故吏请諡有司博士独孤及諡曰肃郢以故事宰相諡皆功名请諡曰忠肃及执奏谓諡在义美恶不在多名】为诔掲于道【张琇人莫不关之为诔掲于道】士为作诔【何澄粹池州人亲殁以毁卒当时号青阳孝子士为作诔甚众】诔者数十人【文粹李商隐华山尉陶生有常人也防昌中死长安中进士为陶生诔者数十人】虽败而其忠可録【张伯仪卒既请諡博士李吉甫议以中兴三十年而兵未戢者将帅养冦藩身也若以败亡为戒则摠干戈者必图万全而不决战若伯仪虽败而其忠可録遂諡曰忠】不当丑諡【宋庆礼卒太常博士张星以好巧自是諡曰专礼部员外郎张九龄申駮曰庆礼国劳臣在边垂三十年徃城营州士才数千无甲兵彊卫指期而徃不失所虑遂罢海运收嵗储边亭晏然其功可推不当丑諡改諡敬】唐兴叅用汉制【魏徴以王道佐时近文爱君忘身近贞二者并优废一不可故曰文贞萧瑀端直近贞性多猜近褊言褊则失贞称贞则遗褊故曰贞褊盖有为为之也若迹无异称则易以一字故杜如晦曰成封徳彛曰明王珪曰懿陈叔达曰忠温彦博曰恭岑文本曰宪韦巨源曰昭皆当时赫赫居宰相位者諡不过一名而言故事宰相必以二名固所未闻吕諲传】諡曰贞肃【杜暹卒太常諡曰贞肃右司员外郎刘同升等以暹行忠孝諡有未尽博士裴摠谓暹徃以墨缞受命安西虽勤劳于国不得尽孝其子列诉帝更敕有司考定卒諡贞孝】太常博士凡王公以上諡皆迹其功徳而为之褒贬【无爵称子卷徳丘园声实明着则諡曰先生唐六典】
　　庐墓【十】
　　白原渉显名【汉元渉先庐冡三年由是显名京师】驯扰兎连理木【后汉蔡邕母卒庐于墓侧动静以礼有兎驯扰其房室又木生连理】手刃盗树【李充母丧服行墓次有人盗其树者充手刃之】生子【陈蕃为乐安太守郡人赵宣葬亲不闭埏隧因居其中行服二十年乡里称孝以荐蕃蕃请与相见问及妻子而宣五子皆服内所生蕃大怒遂致罪也】兄墓【马援兄卒期年不离墓所】猛兽驯【晋夏方庐墓侧猛兽驯其防】殷仲堪子【仲堪为桓所杀子简之庐墓侧】鹿犯松栽兽为杀鹿【许孜事见孝门注】精诚有感鸟衔土以成坟【顔氏】哭泣无时柏沾涕而变色【王褒】开白日之铭【已从卜宅】轸闻雷之痛【未忍离情】情因丧见【名以孝闻】念劬劳之徳【难报棘心】惨毁瘠之容【长居蒿里】既孝因丧见【而哀以礼终】孔表异其门【薛万备有至行居母丧庐墓前太宗诏表异其门】植松栢千余【蒋挺之卒列兄弟庐墓侧植松栢千余】兄弟庐墓【崔从山南严震府为推官以母丧免兄弟庐墓次植松栢】母卒庐墓【李昭徳母卒庐墓侧】偃庐柴毁【胶东郡王道彦父丧荷土就坟躬莳松栢偃庐柴毁虽亲友不复识】庐墓有虎狼依【张士岩父亡庐墓有虎狼之依】庐守日一食【焦懐肃母终负土成坟庐守日一食杖然后起继母没亦如之】白鹊上庐傍【支叔才母亡庐墓有白鹊上庐傍】废栉沐饭蔬饮水【元让母终庐墓次废栉沐饭蔬饮水】穿圹为门【梁文贞少从军守边逮还亲已亡即穿圹为门晨夕洒扫庐墓左防官改新道出文贞庐前行旅见之皆为流涕有甘露降茔木白兎驯扰县令刋石记之】庐茔【许法谨仓州清池人母丧尝庐于茔有甘露嘉禾连理白兎之祥】自埏甓作冢庐其右【林攅泉州莆田人母亡自埏甓作冢庐其右有白乌来甘露降】露芝白兎【冯子华庐亲墓露芝白兎号孝冯家】羣鹿驯扰【褚无量母丧庐墓左鹿犯所植松栢无量号诉曰山林不乏忍犯吾茔树邪自是羣鹿驯扰不复枨触】筑阙【刘知柔居亲丧墓庐侧诏筑阙表之】寒暑在庐【捧土濡涕顿首成坟陷膺腐眦寒暑在庐柳宗元安丰孝阙铭】过制而不除丧【宜庐于庭而矫于墓者大中之罪人也柳宗元】庐冢弥年【崔衍居父丧跣防柩行千里道路为流涕庐冢弥年】食不盐酪借无茵席【元徳秀母亡庐母墓侧食不盐酪借无茵席】割乳庐墓【五代何泽五代之际民苦于兵徃徃因亲疾以割股或既丧而割乳庐墓以规免州县赋役】庐墓三十年【唐史韩思彦客汴州张僧彻者庐墓三十年诏表其庐请思彦为颂】载左防庐于墓【张进昭母患狐刺左手堕而终及殡进昭左防庐于墓】敦遣【李晟薨愬与宪庐墓侧徳宗敦遣归第一夕复徃帝许之】
　　殇【十一】
　　白葬殇【见葬门】媒氏禁嫁殇者【周礼】鲁与齐战于郎童汪锜徃皆死焉鲁人欲勿殇【问于仲尼仲尼曰能执干弋以卫社稷虽欲勿殇不亦可乎汪童子未冠之称以其死社稷故葬以成人之礼】礼殇不备祭【不立尸】凡祭殇有阴厌有阳厌　宗子为殇而死【庶子不为后也其告祭特牲宗子从成人也凡殇则特豚】祭殇不举无肵俎无元酒不告利成【此其无尸反所降也其他如成人举肺脊肵爼利成礼之施于尸也】是谓阴厌【是宗子为殇祭之与之礼也小为殇其祭祀亦如此】凡殇无后者祭于宗子之家当室之白尊于东房是谓阳厌【凡殇谓庶子之适子也白谓西北隅得尸明也明者曰阳也】祭殇必厌【厌饫而已不备礼也】丈夫冠而不为殇妇人笄而不为殇　下殇用棺衣【自史佚始也】棺敛于宫中【史佚有子而死下殇也墓逺召公谓之曰何以不棺敛于宫中史佚曰吾敢乎哉召公言于周公周公曰岂不可史佚行之下殇用棺衣自史佚始也】孔长中下殇【礼志大功长殇九月中殇七月小功五月下殇】无服之殇【后蜀孟昶防子元寳生七嵗而卒太常言无服之殇无赠典昶问李昊昊曰昔唐徳宗皇子评生四嵗而卒赠扬州大都督封肃王故事也昶乃赠元寳青州大都督追封遂王】小功之服最多亲【则叔父之下殇与嫡孙之下殇与昆弟之下殇韩文】古殇及无后皆祔食于祖【无祝而不拜设坐祖左而西向亚献者奠祝乃奠之一献而止礼乐志三】凡殇无后以周亲及大功为断【同上】谲殇子以为耋【皮日休正俗】国殇之文则大雅怨也【文粹陈子昂序】
　　祥【十二禫附】
　　白练而慨然祥而廓然　亲丧外除【日月已竟哀未忘也】免丧之外【除丧】三年之丧二十五月而毕岂不以送死有已复生有节哉【复生除丧反生者之事也】哀痛未尽思慕未忘【然而服之以是断之】三年之丧若驷之过隙【言疾】丧有四制变而从宜【取之四时】祥之日鼓素琴示人有终也【以节制也】服从情杀【哀以礼终】孔子既祥五日弹琴而不成声十日而成笙歌　祥肉【顔渊之丧馈祥肉孔子出受之入弹琴而后食之注弹琴以散哀也】子夏既除丧见孔子与之琴【和之而不和弹之而不成声作而曰先王制礼不敢过焉】子张既除丧而见孔子与之琴【和之而和弹之而成声作而曰先王制礼不敢不及焉】能以孝终　孝无终始【丧有祥禫】丧不过三年【示民有终也】哀极终堂【礼及过隙】去丧【无所不佩】朝祥暮歌【鲁人有朝祥而暮歌者子路笑之夫子曰由尔责于人终无已夫三年之丧亦已久矣子路出夫子曰又多乎哉逾月则其善】孟献子禫县而不乐【比御而不入夫子曰献子加于人一等矣】有子既祥丝屦组缨非礼也　是月禫【徙月乐言禫之明月可以乐】丧服常读乐章　小祥【中祥也亦曰练】日月其除【变礼容于衰绖】霜露所感【遵祀典于练祥】除服【祥祭之服】练而食菜果祥而食肉禫而从御【御妇人也】孝自中出【丧以外除】祥虽除服【忧且终身】虽送终之有已【岂孝思之可忘】士虞礼期而小祥【祭名祥吉】日祭荐此常事又期而大祥曰荐此祥事中间月而禫【禫祭名与大祥间一月自丧至此凡二十七月禫之言澹澹然平安之意也】大祥吉服而筮尸【凡变除必服其言服以即祭不以防服间吉事传曰大祥素缟麻衣】记曰祥而缟冠【缟冠素纯】除成丧者祭以缟冠【犹未纯吉既祭乃大祥素缟麻衣既祭乃服朝服既祭元端而居服平常】丧小记曰庶子父在则为母不禫【父厌】曽子问曰小祥者练祭而不旅奠酬于賔賔不举礼也【奠无尸虞不致爵大祥无筭爵】昔者鲁昭公练而举酬行旅非礼也孝公大祥奠酬不举亦非礼也【昭公失早孝公失过】禫而纎无所不佩孔王元感著论【元感濮州鄄城人初著论三年之丧以三十有六月讥诋诸儒凤阁舍人张柬之破其说】祥而廓然哀伤已剧【大抵子于亲丧有终身之痛创钜者日久痛深者愈迟何嵗月而止乎故练而慨然悲慕未尽而踊擗之情差未祥而廓然哀伤已剧而孤藐之懐更剧此情之所致宁外饰哉】缟带【唐王元感祥则缟带素纰】
　　忌日【十三】
　　白忌日必哀【礼】忌日不乐　朔月忌日即归哭于宗室【大夫士居丧者】君子有终身之防忌日之谓也　忌日不用非不祥也言夫忌日志有所至而不敢尽其私也【不用不举事也祥善也志有所志思亲亡之时哀慕】王修罢社【修母社日死明年社日修号慕乡里悲之为之罢社】不食【申屠蟠至忌日三日不食】辞酒孔匿忌日【祝钦明以匿亲忌日为萧至忠劾贬申州刺史】作五君诔献【张说雅与苏瓌善时瓌子颋为相因作五君诔献颋其一纪瓌也瓌忌日致之】私忌不听誓【卢迈改右丞将作监元亘摄祠以私忌不聼誓御史劾之帝疑其罚下尚书省议迈曰按大夫士将祭于公既视濯而父母死犹奉祭祀散斋有大功丧致斋有朞丧斋有疾病听还舍不奉祭无忌日不奉祭无忌日不受誓者虽令忌日与告且古不以家事辞王事今摄祭特命也亘以常令拒特命埶非所宜遂抵罪】破契丹凯还且献俘内史【武攸宜破契丹凯还且献俘内史王及善以孝明帝忌月请鼓吹备而不作方庆曰晋穆帝纳后当康帝忌月时以为疑荀讷谓礼有忌日无忌月臣谓军方大凯作乐无嫌王綝传】入海日作忌【让国皇帝穆宗亲兄不为太后所爱故穆宗越次而让皇不肯臣穆宗遂造船入海不知其处临入海时留语四句今刻在玉碑上云小山压大山全无气羞见本邦人将身投化外国人以十一月十一日入海日作忌杂家】祠部凡国忌日【两京定大观寺各二散斋诸道士女道士及僧尼皆集于斋所京文武五品以上与清官七品以上皆集行杳以退若外州亦各定一观一寺以散斋州县官行香应设斋者盖八十有一州焉唐六典】凡逺忌日虽不废务【然非军期急速亦不举事余如常式同上】





　　白孔六帖卷六十六
&lt;子部,类书类,白孔六帖&gt;
　　钦定四库全书
　　白孔六帖卷六十七　　唐　白居易　原本
　　宋　孔　传　续撰
　　祭祀【一】　　　　　　蒸甞【二】
　　荐新【三】　　　　　　祼【四】
　　绎【五】　　　　　　　侑【六】
　　宗庙祭【七】　　　　　衅庙【八】
　　木主【九】　　　　　　社【十】
　　地只【十一】　　　　　祀五帝【十二】
　　郊天【十三】
　　祭祀【一】
　　白茍失其仪是诬于祭　鬼神飨徳【祭祀贵诚】礼崇明祀【神享至诚】夙夜毖祀【毖敬也周书】祭祀以为人也　祀国之大事也笾豆有践　祭之以礼【无违之义】祭神如神在　吾不与
　　祭如不祭　祭必斋如也　祀事孔明　祭思敬　斋敬之心　国之大事【在祀与戎】四时之常祀　陈其簠簋如见所祭者入室僾然【如见诸其位】祀典【礼】祭者外则尽物【祭物备也】内则尽志【敬也】祝史正辞　禋祀【享祀】丰洁荐馨香劳矣【岂弟君子神所劳矣劳劳】吊矣　敬之　吐之【来也神其吐之乎吐】飨之　谄也【犹不食也非其鬼】季氏旅于泰山【而祭之语子谓冉有】来顾来飨　慎抑抑之仪【曰女弗能救】苹藻之奠　谁其尸之【与降穰穰】克禋克祀【之福有齐】锡以纯嘏【季女是享是宜】洪范八政【纯大也】血食　依德享义　仰得一之灵【嘏福也三曰】俨恪之仪【祀降时万】礼不卜常祀　月令正月脩祭典【之福敬斋之色国重】正若思之貌【祭故岁首脩】祭祀以驭其神【之仰】祭祀之式【如在之神周礼周礼太宰以九式均节财用曰】又曰【祭祀之式谓财用之】祭祀之容【节度以祀礼敎敬则人不茍周礼六仪】茍祭典之有乖【一曰祭祀之容】为人祈福　圣人为能飨帝【注济济皇皇在】子曰我祭则受福盖得其道矣【礼容而奚取孝子为能享亲福非谓】丰凶【望神之报以祭祀礼备为福礼祭丰】暴浩【年不奢凶年不俭注常】祭用数之仂【用数之仂防祭用不足曰暴有】从生【余曰浩筭今年一年经用之数用其什一】非礼不诚【也祭从生者父为大夫子为士】鼎俎既陈【葬以大夫】荐陈【祭以】旅酬【士祷】尸祝过时【祠祭祀供给鬼】首义诬祭【神非礼不诚不庄笾豆既也注首本也谓失礼也】于彼于此【礼曰不知神之所在于彼乎于此乎】祭祀主敬祭有十伦【见事鬼神道焉见贵贱之等焉长幼之序夫妇之别亲疎之杀爵赏之施君臣之位上下之际政事之均父子之伦】着诚致絜【礼】茍非苹藻之诚【是用秕稗之礼】追养【祭者所以追养继孝】纳约【易曰樽酒簋贰用缶纳约自牖终无咎】祀不期丰　二簋【可用享】八樽【祭天以疎布羃八樽】多仪【书曰享多仪仪不及物】祀无丰于昵【傅说戒髙宗祭祀不当丰厚于亲近之庙】恤祀【明德恤祀】吉蠲【祝事】无乃殄乎【狐突谓申生曰君祀无乃殄乎】乏祀　鬼犹求食　致其诚信【絜以馨香】忠敬　贵气【大祀不享味而贵气臭也】斋庄之色【怵惕之心】斋如【祭必斋如】颙若【易观盥而不荐有孚颙若】武王所重【武王克殷所重民食防祭】执笾豆孔祠使者【王璵出为淮南节度使犹兼祠祭使】九宫祠【奏置太一坛劝帝身见九宫祠】长其恩爱【韩愈原道篇为之葬埋祭祀以长其恩爱】荐飨新宫【正月元日初见宗祖躬执百礼登降拜俯荐飨新宫视瞻梁梠戚见容色泪落入俎侍祠之臣助我恻楚韩愈元和圣德诗】牢蔬【中堂髙且新四时祭牢蔬示儿】上宰严祀事【清涂振华镳上】不能严清【牲糈酒食噐皿觕弊不能严清潮州祭神】祭祀之义大率有三禋于天地所以示人报本也祠于圣贤所以训人崇德也享于祖考所以教人追孝也【三者行于天下则万人顺百神和此先王所以重祭祀也白居易议祭祀】毛牷既疈椒馨爰糈【栁宗元湘妃庙】牲牢伊硕黍稷伊丰【睢阳庙碑】呕哑俯偻【黍稷稻粱呕哑俯偻杜牧黄州祭神文】先祭不敢食捧鲜望清元【有客得嘉鱼自谓天见怜先祭不敢食捧鲜望清元刘禹锡有獭吟】贞元中太常奏每年大中小祠共七十七祭【出南部新书】洁心勤礼【洁心勤礼导畅纯精栁宗元终南祠堂碑】唐开元礼凡大祠若干中祠若干咸以御史监视【祠官有不如仪者以闻其刻印移书则曰监祭使寳应中尤异其礼更号祠祭使俄复其初栁宗元监祭使壁记】又制凡供祠之吏【虽当齐戒得以决罚同上】圣人之于祭祀非必神之也盖亦附之教焉【事于天地示有尊也不肃则无以教敬事于宗庙示广孝也不肃则无以教爱事于有功烈者示报德也不肃则无以劝善】将有事焉则祠部上其日吏部上其官奉制书以来告【然后颁于有司以谨百事同上】太常修其礼光禄合其物百工之役【先一日咸至于祠而考阅焉同上】兰蒸椒浆【岁事罔缺李白溧阳义女碑铭】夫祀先王以佐教也未必神之【栁宗元非国语】分祀事而孔修【杜甫太清赋厯良辰而戒告分祀事而孔修】事神以诚内外单尽不为表襮【韩文南海神庙碑】牲玉有礼祀典无亏【李白祭九江文】凡祭祀之名有四【唐六典礼部凡祭祀之名有四一曰祀天神二曰祭地祗三曰享人鬼四曰释奠于先圣先师】其差有三【若昊天上帝五方帝皇地祗神州宗庙为大祀日月星辰社稷先代帝王岳镇海渎帝社先蚕孔宣父齐太公诸太子庙为中祀司中司命风师雨师灵星山林川泽五龙祠等及州龙祠等及州县社稷释奠为小祀】国有大祭祀之礼【帝亲祭则太尉为亚献光禄卿为终献上】享于神灵太祝止辞庶官精诚【李白赋】捧玉瓒而一献【光灵来格振金石而六变魄寳昭临李德裕上尊号】太常卿【七曰太卜及祭祀卜日皆往莅之于太庙南门之外唐六典】
　　蒸尝【二】
　　白四时追祭【礿禘有常】九命辨仪【牲牢异数】孝自中出祭宜无怠【礼由外作物必有常】孝因顺立【礼以备成】礼明贵贱荐陈之品有差【孝备蒸甞追养之心宜勉】礼曰春禘秋甞合诸天道【顺天时而祀也】又曰【春礿夏禘秋甞冬蒸】传曰凡祀始杀而甞【建酉之月】闭蛰而蒸【建亥之月】有事于祖宗　追逺　孝思　春秋匪懈享祀不忒【礼】吉蠲为饎是用孝享　礿祀蒸甞　禹致孝于鬼神致美于黻冕【祭服也】常祀【四时之礼】苾芬孝祀【苾芬馨香】是蒸是享荐其甞事霜露既降君子履之必有凄怆之心非其寒之谓也
　　春雨既濡君子履之必有怵惕之心如将见之【皆感时念亲也】乐以迎来哀以送往【谓一祭之间】斋之日【思其笑语思其居处思其志意思其所乐思其所嗜也】祭之日入室僾然必有见于位出戸而听忾然必有闻乎叹息之声色不忘乎目声不絶乎耳嗜欲不忘乎心安得不敬乎死则敬享孝子能享亲　祭之日乐与哀半【享之必乐已至必哀】祭者所以追养继孝也　庙祧【鼎俎】祭则致其严　鬼享之【祭则】宗庙致敬　时思【春秋祭祀以时思之】雨露既濡【必有若思之貌】春秋匪懈【乃虔如在之心】孝感于时【虽云罔极】祭不以礼【岂曰无违】追逺诚谓孝思【违礼则乖敬飨】时祭【礼】在首义而或愆【于时思而何有】宗庙本仁【祭祀首义】俨斋如之色【若见其容】想忾然之声【必闻其叹】仲尼奉荐趋趋以行【音促敬慕故少威仪】孝子临尸齐齐其敬【音济礼】追孝【祭祀】嗜芰之荐【屈到嗜芰命家老荐之】父母既没必求仁者之粟以祀之此之谓礼终【虽贫团犹不敢取恶人物以事亡亲】敬而时也【祭则观其云云】祭则享之　诸侯【礿则不禘禘则不甞甞则不蒸蒸则不礿谓四方朝聘各阙一时】干祫【大夫士有大事省于其君干祫及其髙祖干空也谓无庙而祭于坛】孔象时【王者法诸天道制祀典焉蒸甞象时通典太常议】蒸甞禘于庙【陈贞节传伊阙男子孙平子上书曰乃正月太庙毁此跻二帝之验也春秋君薨卒哭而祔祔而作主时祀于主蒸甞禘于庙今乃违之】蒸甞伏腊【严挺之戸部侍郎萧炅林甫所引不知书甞与挺之言称蒸甞伏腊乃为伏猎挺之白九龄省中而有伏猎侍郎乎】示之以礼【陛下申明国典蒸甞不经者示之以礼白居易议祭祀】崩心之痛罔极【嵗时蒸甞崩心之痛罔极骆賔王上裴侍郎书】蒸甞不过把握【蒸甞不过把握天神以精明临人者也求备于物不求丰大韦述宗庙加笾议】月祭【彭景直时献昭干三陵皆日祭景直上言在礼陵不日祭宗庙有月祭】蒸礿【韩愈郾城联句何日亲蒸礿】蒸甞之献既着于常式【通典】
　　荐新【三】
　　白记曰仲春献羔开氷先荐寝庙　羞以含桃【孟夏云云先荐寝庙】天子甞新先荐寝庙　甞麻【甞稻甞麦】大夫士有田则祭无田则荐【祭以首时荐以仲月】庶人春荐韭夏荐麦秋荐黍冬荐稻【韭以麦以鱼黍以豚稻以鴈配也】荐新如朔奠　明荐【陈荐】殷荐孔有新必荐【韦縚传太子賔客崔沔议曰唐家清庙时享有新必荐顺时令也】荐贵新【同上荐贵新味不尚防虽曰备物犹有节制存焉铏俎笾豆簠簋罇罍周人时馔也其用通于燕享賔客周公乃与毛血元酒通共荐晋中郎卢谌家祭皆晋日食则当时之食不可阙于祀已】荐樱桃【赤墀樱桃枝隠映银丝笼千春荐陵寝永永垂无穷杜甫往在】时物鲜美【文粹崔沔宗庙加笾豆议时物鲜美编诸甲令因宜而荐以类相从则新鲜肥浓尽在是矣】时膳具设【清庙时享礼馔毕陈用周制也而古式存焉园寝上食时膳具设遵汉法也而珍味极焉苑囿之内躬稼所收搜狩之时亲发所中莫不主鲜美荐而后食尽诚敬也但当申勅有司祭如神在无或简怠勉悔虔诚上】近古荐新【彭景直诸节进食近古之荐新郑康成曰殷事月之朔半荐新奠也】新果【韦縚请室加笾豆每四时以四时新果珍饔实之】元日冬至寒食伏臈社荐新于诸陵【礼乐志元日冬至寒食伏臈社荐新于诸陵其物五十有六品始将进御所司必先以送太常与尚食滋味荐之】
　　祼【四】
　　白易曰观盥而不荐【盥礼大而荐礼小】王入太室祼【书】周礼肆师祼筑鬻【筑鬻所筑煑以祼也郑司农云筑煮谓筑香草以为鬯也】郁人凡祭祀賔客之祼加郁鬯【鬰萆也】祼以鬰鬯　既灌然后迎牲　禘自既灌而往者吾不欲观之【论语】莫重于祼【记曰祭有三重献之属莫重于祼】孔荐祼【韩愈南海神庙碑明宫斋庐上雨旁风无所盖障牲酒瘠酸取具临时水陆之品狼藉笾豆荐祼兴俯不中仪式】以祼以擩【孝孙兢兢执爵而升以祼以擩以伏以兴水陆具来羶芗毕登刘禹锡王氏先庙碑】躬祼鬰鬯【文粹张说酌瓉肃和之乐章躬祼鬰鬯】跪奠羽神【张说酌献用夀和宫酌郁鬯跪奠羽神】后世疑【孙樵西斋録起王氏已废之防上配天皇者何登嫌黜不可谓顺予惧后世疑于禘祼也】声明格【文粹张说开元乐章声明格祼奠临】未明三刻【賛引引太庙令太祝宫闱令诣东陛升堂诣献祖室入开塪室太祝宫闱令奉出神主置于座讫引太庙令以下次奉出懿祖次奉出太祖次奉出代祖次奉出髙祖次奉出太宗次奉出髙宗次奉出中宗次奉出睿宗神主置于座如献相之仪驾至大次门外廻辂南向将毕降立于辂侍中进当銮驾前跪奏称侍中臣具请降辂俛伏兴皇帝降辂乗舆之大次繖扇华盖侍卫如常仪太常卿引皇帝至庙门外殿中监进镇圭皇帝执镇圭华葢仗卫停于门外近侍者从入如常皇帝至版位西向立太常卿奏请再拜退复位太常卿前奏有司谨具请行事协律郎跪俛伏举麾鼓祝奏永和之乐乐舞九成偃麾戛敔乐止太常卿引皇帝入诣献祖神座前北向跪以鬯祼地奠之俛伏兴太常卿引皇帝出户北向再拜太常卿引皇帝次祼懿祖次祼太祖次祼代祖次祼髙祖次祼太宗次祼髙宗次祼中宗次祼睿宗并如上仪通典】
　　绎【五】
　　白书曰髙宗肜日【殷曰肜周曰绎】尔稚曰绎又祭也【祭之明日又祭名】绎于库门内祊之于东方失之矣【记】宗不具不绎【国语文伯母祭悼子康子与焉酢不受彻俎不宴敬姜不亲受彻俎又不与康子宴饮也宗不具不绎宗臣不具在敬姜不绎也绎不尽饫而退宗具绎毕而饮不尽饫而退恐醉失逺嫌也】犹绎【传有事于太庙公子遂卒于垂壬午犹绎注卿佐之防不为废绎非礼也故曰犹犹者可止之辞】孔陆龟书【陆龟答友生书谓史语直而浅则春秋书壬午犹绎万入去籥之类果纯直而浅乎】广求【通典注郊特牲云索祭祝于祊緑此处生平待賔客之处故广求也】祭名为绎亦名为祊【通典注云尔雅云绎又祭也春秋云壬午犹绎注云先日辛巳有事于太庙故礼器云祊祭明日之绎祭也谓之祊者以于庙门之傍因名焉】
　　侑【六】
　　白周礼以乐侑食【劝食也】仪礼乃燅尸俎【燅音寻温也】乃议侑于賔以异始【异始广发也】凡侑食不尽食【礼】以妥以侑【诗】孔侑香洁【韩愈潮州祭神文吹撃管鼓侑香洁也】侑孔子【关播上元中诏择古名将十人配享武成庙如十哲侑孔子播奏所配年世不同请罢之诏可】侑以音声【清酌嘉羞侑以音声潮州祭神文】劝侑【厥初孰开张僶俛谁劝侑韩南山诗】奠献呜咽【文粹苏颋大唐东封颂侑而作主奠献鸣咽天子之孝也】人思得饱【文粹张九龄送张说上赐防序食以乐侑人思德饱】戛鼓侑牢牲【韩愈城南联句】侑酳申申王道式讹【栁宗元道州先圣庙碑师于辟雍大邦以和侑酳申申王道式讹】神乎来哉辞以为侑【韩愈祭文】侑神【荷传符以在今敢侑神而无报旧史礼仪志第三】临兹飨侑【栁宗元祭段宏古文庶鉴于诚临兹飨侑】作主侑神【谨以制币一元大武柔毛刚鬛明粢芗合芗萁嘉荐醴齐陈于表位作主侑神通典进熟】
　　宗庙祭【七】
　　白王假有庙【易】七世之庙可以观德【书】弈弈寝庙　寝庙绎绎【相连属前庙后寝也】清庙肃雍　作庙翼翼【并诗】本仁【礼祖庙所以本仁也】新庙奕奕奚斯所作　閟宫有洫【清静】民有寝庙不忍庙也【郑子产将为庙除子太叔之属庙在道南其寝在道北将毁之子太叔使其徒执用以立而无庸毁子产过曰何故不毁曰不忍庙也诺将毁矣子产使避之传言子产仁不毁人庙】刻桓宫桷丹桓宫楹【皆僭天子礼】礼曰天子诸侯黝垩大夫苍士黈刻桷天子斵之砻之加宻石焉士斵本　设为宗祧教人反古复始　庙貌　周礼庙则有司脩除之祧则守祧黝垩之　礼记曰复庙重檐【重屋也】刮楹达乡【乡牖属也】反坫出尊崇坫康圭疏屏天子之庙饰也【出尊当尊南康当为亢又为髙坫亢所受重樽于上焉】坏庙有时日月担改涂【毁故纳新】汉书茅屋采椽【贵俭也】传曰清庙茅屋　纳牲诏于庭血毛诏于室羮定诏于堂　周礼辨庙祧之昭穆凡建国左宗庙右社稷【晋范字武子为豫章守下十五县皆使左宗庙右社稷淮之太庙皆烦人力修造后抵罪】周庙欹器【东汉时犹在御座汉末防乱失之形制遂絶杜预元凯创意造成奏上帝嘉叹之】入庙服【晋舆服志公特进列卿大夫世妇中二千石二千石夫人紨缯簮珥入庙自二千石夫人上至皇后皆蚕衣为朝服】庙损免官【晋元康四年大风后庙阙屋瓦数倾落免太常荀寓以严诏所谴不敢言皆谓事轻责重也】传曰太室屋坏【鲁太庙之室也】衣冠游【汉朝议者又以为清庙之诗交神之礼无不清净今衣冠出游有车骑之众风雨之气非所谓清净也】凿庙壖【晁错为内史府居太上庙堧中东出不便错乃穿门向南出凿庙壖垣中申屠嘉奏错凿庙垣为门上曰非庙垣乃壖中】孔马周疏【自陛下践祚宗庙之享未尝亲事切惟圣情以乗舆一出所费无蓺故忍孝思以便百姓而一代史官不书皇帝入庙将何以贻厥孙谋示来叶耶臣知大孝诚不在俎豆之间然圣人训人必以已先之示不忘本】奏郊庙祭事不虔【崔黯为监察御史奏郊庙祭事不虔文宗语宰相曰宗庙之礼朕当亲之但千乗万骑国用不给故使有司侍祠然是日朕正衣冠坐以俟旦今闻主者不虔祭器敝恶岂朕事神蠲洁意耶公宜勅有司道朕斯意】议【殷盈孙擢太常博士光啓三年帝将还京而十庙焚残告享无所盈孙白宰相始乗舆西有司尽载神主以行至鄠悉为盗夺今天子还宫宜前具其礼宰相建言脩复宗庙功费广请与礼官议时它博士不在独盈孙从议曰故庙十一室二十三楹楹十一梁垣墉广袤称之今朝廷多难宜少变礼按至德时作神主长安殿飨告如宗庙庙成乃祔今正衙外无它殿伏闻诏防以少府监寓太庙请因増完为十一室其三太后庙权舍西南夹庑须庙成议迁诏可】清庙不奢【崔沔厯太子賔客是时太常议加宗庙笾豆又欲増防服沔曰班固称墨家出于清庙是以贵俭然清庙不奢旧矣】享庙应用乐【裴寛改太常博士礼部建言忌日享庙应用乐寛自以情立议曰忌卑则作乐庙尊忌则备而不奏中书令张説善之请如寛议】建亲庙六【朱子奢累转谏议大夫文馆学士始武徳时太庙享止四室髙祖崩将袝主于庙帝诏有司详议子奢建言汉丞相韦成奏享五庙刘歆议当七郑本成王肃宗歆于是厯代庙议不一且天子七诸侯五降杀以两礼之正也若天子与子男同则间无异等非德厚游广德薄游狭之义臣请依古为七庙若亲尽则以王业所基为太祖虚太祖室以俟无疆迭迁乃处之于是尚书共奏自春秋以来言天子七庙诸侯五大夫三士二惟亲亲显尊尊为不可易之法请建亲庙六诏可乃祔宏农府君髙祖神主为六室】侍中【若飨宗庙则进瓒而赞酌郁酒以祼既祼则赞酌醴齐六典】去孝弟两字【崔从泰和二年改太常博士从长于礼学精厯代防革问无不通时飨宗庙于敬宗室祝版称皇帝孝弟从议曰臣审详孝字载考礼文义本主于子孙理难施于兄弟臣谓飨敬宗庙宜去孝弟两字旧史】宗庙有累卵之危【独孤及代宗以左拾遗召既至上疏陈政曰陛下不以此时厉精更始思所以救之之术忍令宗庙有累卵之危万姓悼心失图臣实惧焉】京师宗庙所在【李大亮临终表又言京师宗庙所在愿以关中为意】唐家宗庙共殿异室【以右为首若奉迁主纳右夹室而得尊处祈之祷之未絶也有诏如敬宗议朱子奢传许敬宗议】宗奉昭成皇后祔睿宗庙又并升肃明皇后【陈贞节奏云庙必有配肃明皇后既非贵宜在别庙睿宗于孝和弟也兄弟不相为后请以中宗为别庙】太庙坏【陈贞节传五年太庙坏伊阙男子孙平子上书乃者正月太庙毁此跻二帝之验也春秋太室壊説曰僖虽闵兄尝为之臣臣在君上是谓失礼且兄臣于弟犹不可跻弟尝臣兄乃可跻乎陛下未祭孝和先祭太上皇先臣后君昔兄跻弟上今弟先兄祭昔太室坏今太庙毁与春秋正同武后簒国孝和中兴有功今内主别祠不得列乎世亦已薄矣夫功不可弃君不可下长不可轻且臣继君犹子继父故禹不先鲧稷不先不窋宋郑不以帝乙厉王不肖犹尊之也况中兴邪臣请迁孝和还庙何必违礼下同鲁晋哉帝语宰相召平子与博士详议博士防前言合轧平子平子援经辨数分明不能屈苏颋右博士故平子坐贬都城尉】前春礼郊庙祀事亲圣躬微躯忝近臣景从陪羣公【杜甫往在诗前春礼郊庙祀事亲圣躬微躯忝近臣景从陪羣公登堦捧玉册峩冕聆金钟侍祠恧先露掖垣迩濯龙】营室主夫宗庙【杜甫朝献太清赋】断紫云而竦墙抚流沙而承霤【同上】庙焉而人鬼飨【韩文】事于宗庙示广孝也【栁文】太常卿凡有事于宗庙少卿帅太祝斋郎入荐香烛整拂神幄出入神至将享则与良酝令实尊罍【六典】昔者先王感时代谢思亲立庙曰宗庙【因新物而荐享以申孝敬逺祖非一不可徧近故亲尽而止唐虞立五庙二昭二穆及始祖也其祭尚气先迎牲杀于庭取血告于室以降神然后奏乐尸入王祼以鬰鬯夏氏因之殷制七庙周制小宗伯掌建国之神位左宗庙通典】唐武德元年【追尊髙祖曰宣简公曽祖曰懿王祖曰景皇帝考曰元皇帝法驾迎神于太庙始享四室髙祖崩増修太庙岑文本议曰祖郑者则陈四庙之制述王肃者则引七庙之文贵贱混而莫辨是非纷而不定夫天子三昭三穆与太祖之庙而七是以晋宋齐梁皆依斯义立亲庙矣岂有国之茂典不刋之休烈乎若使违羣经之正说从累代之疑议背子雍之笃论遵康成之旧学则天子之礼下逼于人臣诸侯之制上僭于王者非所谓尊卑有序名位不同者也请依晋宋故事立亲庙六其祖宗之制式遵旧典制从之通典】睿宗开元十年制【后中宗神主就正庙仍创立九室其后制献祖懿祖太祖代祖髙祖太宗髙宗中宗睿宗太庙九室注中宗睿宗兄弟相继孙平子上书论之具昭穆篇同上】唐既革命称帝【改大唐京太庙为享德庙四时惟享髙祖以上三室余四室闭其门废享祀之礼又于东都改制太庙为七室祔武氏七代神主又改京崇先庙为崇尊庙其享祀如太庙之仪仍改太庙署为清庙台加官贠崇其班秩神龙元年改享德庙依旧为京太庙迁武氏七庙神于西京崇尊庙东都置太庙以景皇帝为太祖庙崇六室上】
　　衅庙【八】
　　白成庙则衅之饔人举羊升屋自中刲羊血流于前乃降衅于屋下交神明之道　路寝成则考之而不衅祭祀靣禳衅供鸡牲其庙则有司脩除之祧则有司黝垩之小子衅军器邦器　太卜涖衅主军器【器鼓铎主迁主】孔斩阿布离衅鼓【李忠臣本董秦也奚王阿笃幼孤初引众与正臣合已而绐约夜乗间袭秦秦按战败之追奔至温泉山禽首领阿布离斩以衅鼓】建斾衅鼓【遂据天位柳宗元汉原庙铭】岂神明贵杀【文粹李华卜论钟鼓器械必衅之岂神明贵杀享腥羶欤今亡其礼】若以军行【唐张齐贤等议春秋君若以军行祓社衅鼓祝奉以从故曰不用命戮于社社稷主用石以可奉而行也】武库令【凡大驾亲征及大田廵狩以羝羊猳猪雄鸡衅鼔六典】
　　木主【九】
　　白周礼司巫匰主【主木主匰噐也】伪主【济桓公亟举兵作伪主以行其反荐诸祖庙庙有二主自桓公始也】庙有二主【见上】主出庙入庙必跸　古者师行必以迁庙主行载于齐车言必有尊也【今也取七庙主以行则失之矣】庙无虚主羣庙之主　作僖公主　虞主用桑练主用栗【防主于虞吉主于练】作主坏庙有时日　祔而作主　哀公问社于宰我【宰我对曰夏后氏以松殷人以栢周人以栗曰使民战栗】士虞礼桑主不文吉主皆刻孔取神主秘于家【严郢补太常协律郎守东都太庙禄山乱郢取神主秘于家至德初定洛阳有司得以奉迎还庙】三品以有神主【唐礼志】别立神主【归崇敬言东都太庙不当置木主按礼记防礼虞主用桑练主用栗作栗主则瘗桑主犹天无二日土无二王也东都太庙本武后所建以祀诸武巾宗去主存庙以备行幸迁都之置且商迁都前八后五不必每都别立神主也】负木主以逃【崔祐甫安禄山陷洛阳祐甫冒矢石入私庙负木主以逃】大难始平宜以大臣驰传迎复神主【陆贽谏】奉神主于太极殿【开元五年太庙四室坏奉其神主于太极殿天子素服避正殿辍朝三日时将行幸东都遂谒神主于太极殿而后行】九室神主亡失【安禄山陷两京宗庙皆焚毁肃宗即位西都建庙作主而东都太庙毁为军营九室神主亡失至大厯中始于人间得之寓于太微宫不复祔享】以太微神主祔东都庙【自建中至于防昌议者不一或以为东西二京宜皆有庙而旧主当瘗虚其庙以俟廵幸则载主而行或谓宜藏其神主于夹室或曰周丰洛有庙者因迁都乃立庙尔今东都不因迁而立庙非也又曰古者载主以行者惟新迁一主尔未有载羣庙之主者也至武宗时悉废羣议诏有司择日修东都庙已而武宗崩宣宗竟以太微神主祔东都庙已上唐礼志】
　　社【十　稷附】
　　白地祗飨德【社土贵成】美报【记曰教民美报焉谓社稷也】社勾龙也【共工氏之子能平水土故后代祀之】稷周祖后稷【能播百谷故百代皆祀之】仲春择元日命人社【祀社稷也春土兴故祀之祈农祥也元日谓春分前后戉日也】仲秋择元日命人社【赛秋成也元日近秋分前后戊日也】先王祀社于国所以别地利也故礼行于社而百货可极焉　社祭土而主隂气也君南飨于北牖下答隂之义也【北牖社内北牖】日用甲用日之始也天子太社必受霜露风雨以达天地之气是故防国
　　之社屋不受天阳也【絶其阳通其隂】社所以神地之道地载万物天垂象取财于地取法于天是以尊天而亲地故教民美报焉　唯为社事单出里【单尽也皆往祭祀也】所以报本反始天子有事于社【报地功也】时殷仲春【礼展常祀】吉日惟戉【戊日社也】鲁侯之观曹翽谏其非礼【传公如齐观社非礼也曹翽谏曰君举必书】宰我之对宣尼非其失言【哀公问社于宰我宰我对曰周人以栗曰使民战栗子闻之曰成事不说云云】祀典　瘗礼【埋币也】礼曰制币牺齐【去声】粢盛庶品【并祭社之物】奠瘗之礼【诗】事地　以祭地祗【周礼乃奏太簇歌应钟舞咸池以祭地祗】地祗皆出【奏乐于方丘八变则地只皆出可得而礼矣】瘗埋【礼瘗埋于太折祭地也太折祭所】春祈【秋报】书汤既胜夏欲迁其社不可【勾龙为社汤欲改其社而后代无及勾龙者故不可】作夏社【亡书篇名言夏之社不可迁也】贡五色土【为王者社】乃立冢土　以御田祖　以社以方　周礼血祭【祭社稷也】胜国之社【谓亡国之社也】亳社【殷社也】出师者受脤于社【传】设军社【奉以行】凡建国右社稷　献功于社　设社稷之防而树之田主【田神】以所宜木为社【以松则曰松社】亳社北牖【使隂明也】王为羣姓立社曰泰社【王自立社曰王社诸侯为国立社曰国社侯自立社曰侯社大夫已下成羣立社曰置社】传曰社稷五祀之本　后土社稷田正也　里中社【见上注】枌榆社　土发而社助时也【土发春分】栾公社【燕为栾布作】钱系树为社【魏邴原根矩拾遗钱繋于树因而繋之者逾多原恶其惑众明日乃取钱以为社供也】公社用羊【汉髙令县为公社有司请令县常以春二月及腊祠社稷以羊制曰可】官稷【汉兴遂于官社稷以夏禹配食官社稷配食官稷者也】稷祠【汉武言周兴而部邑立稷祠至今常血食于天下于是髙祖令天下立灵星祠以牛也】二社一稷【晋礼志太康中诏曰社实一神其并二社祀之傅咸奏曰祭法王社国社各有其义天子躬耕土以重孝享粢盛自为立社为借而报也国以人为本人以谷为本又为百姓立社而祈谷焉事异报殊所以二也】里社【汉有司奏民里社各任裁以祠制曰可又里中陈平爲宰分胙肉甚均父老曰善哉孺子平曰宰天下亦然】伐社树【鲁阮脩宣子伐社树或止之脩曰若社而为树伐树则社移树而为社伐树则社亡矣】石相社【石庆为齐相举国皆慕其家行不言而大治为立石相社】配社【陆云为浚仪令去官百姓追思之图画形象配食县社】又【宋登叔阳为汝隂令号神父迁颍川守市无二价路不拾遗汝隂人配食于社】又【甄子然孝行早卒北海相孔融恨不及之令配食县社】孔春秋二社本于农【张文琮出为建州刺史州尚淫祀不立社稷文琮下教曰春秋二社本于农今此州废不立尚何观比嵗田亩卒荒或未之思乎神在于敬可以致福于是始建祀场民悦从之】没而可祭于社【古之所谓乡先生没而可祭于社者其在斯人乎韩愈送杨少尹】用所宜木【张齐贤周之田主用所宜木其民间之社欤非大社也】古社基阯在人散社不神【元稹古社诗】愿为同社人【鸡豚燕春秋韩愈】敬逾齐国社【栁宗元诗】民即其里为德星社【崔郾】通得祀而徧天下【自天子至郡邑守长通得祀而徧天下者唯社稷与孔子焉韩】广五丈以五土为之者社稷之坛也【唐礼志】社以后土稷以后稷【同上】神州社稷以两圭有邸【币以黒同上】先农坛请改曰帝社坛【韦叔夏张齐贤等乃奏言经无先农礼曰王自为立社曰王社先儒以为在籍田也永徽中犹曰籍田垂拱后乃为先农然则先农与社惟一神今先农坛请改曰帝社坛以合古王社之义其祭准令以孟春吉亥祠后土以勾龙氏配于是为帝社坛又立帝稷坛于西如太社太稷而坛不设方色以异于太社唐礼志】凡州县皆置社稷如京师【唐六典】颛顼祀共工氏子勾龙为社列山氏子柱为稷【周制天子立三社祭法云王为羣姓立社曰太社于库门内之西立之王自为立社曰王社于籍田立之亡国之社曰亳社庙门之外立之诸侯立三社祭法曰诸侯为百姓立社曰国社于臯门之西立之自为立社曰侯社亦与籍田中立之亳社大夫以下立一社祭法曰大夫以下成羣立社曰置社立名虽异其神则同皆以勾龙配之稷周弃配之社者五土之神稷者于五土之中特指原隰之祗社坛在东稷坛在西俱北面天子之社则以五色土各依方色为坛广五丈诸矦则但用当方之色为坛皆立树以表其处又别为主以象其神大夫以下但各以地所宜之木而立之通典】唯中央数尺饰以黄土【旧社稷坛上四方布以方色中央数尺饰以黄土礼官韦叔夏议云天子太社广五尺各分置四方色讫上冒以黄土象王者覆被四方据此合用黄土徧覆坛上今检旧坛之上亦备方色唯中央数尺饰以黄土则是覆被之道有所不及既乖旧制请准古改造同上】天宝三载诏社稷列为中祀颇紊大猷自今以后升为大祀【同上】大唐社稷【大唐社稷亦于含光门内之右仲春仲秋二时戊日祭太社太稷同上】礼神之玉【礼神之玉盖用两圭有邸其牲王制云天子祭社稷皆太牢诸侯祭社稷皆少牢皆黝色用黒币日用甲祭日之晨玉及尸皆服絺冕同上】说曰王者诸侯所以立社稷者为万民求福报功也人非土不立非谷不生土谷不可徧敬故立社稷而祭焉【同上】诸里祭社【前一日社正及诸社人应祭者各清斋一日于家正寝应设馔之家先修治神树之下又为瘗埳于神树之北座取足容于物掌事者设社正位于稷深西北十步东靣诸社人位于其后东靣南上设祝奉血豆位于瘗埳之北南靣祭器之数每座樽酒二并勺一以巾覆之俎一笾二豆二爵二簠二簋二祭日未明烹牲于厨夙兴掌馔者实祭器掌事者以席入社神之席设于神树下稷神之席设于神树西俱北向质明社以下各服其服社正以下皆再拜祝进跪读祝文曰维年月日某坊社正姓名合社若干人等敢昭告于社神惟神载育黎元长兹庶物时属仲春仲秋日惟吉戊谨率常礼恭用特牲上】皇帝春秋上戊祭【祭日未明三刻诸祭官各服其郊社令良醖令各帅其属入实罇罍玉币太官令帅进馔者实诸笾豆簠簋皆设于神厨同上】祭祀祝文【敢昭告于太社惟神德兼博厚道着方直载生品物含洪庶类谨用仲春只率常典同上】祭稷祝文【敢昭告于后稷氏爰以仲春式拣吉辰敬修常礼敢昭告于太稷惟神功叶稼穑阐修农政允兹从祀用率旧章同上】
　　地祗【十一】
　　白夏至于泽中方丘奏乐之八变地只可得而礼也【周礼】夏至祀皇地祗于方丘【记】孟冬祀神州地祗于北郊为下必因川泽　因地事地　汉立后土祠于汾隂睢上孔北郊【萧子儒髙宗时为奉常博士初帝已封禅复诏以正月祭北郊于是子儒与博士陆遵揩张统师权无二等共白北郊月不经见汉光武正月建北郊咸和中议北郊以正月武德以来用十月请循武德诏书明年诏圆方二丘明堂感帝神州宜奉髙祖太宗配】春官脩颂祗之书【杜甫南郊赋春官脩颂祗之书】夏至祭皇地祗【以髙祖配五方之岳镇海渎原隰丘陵坟衍在内壝之内各居其方而中岳以下在西南孟冬祭神州地祗以太宗配唐礼乐志】祀皇地祗以黄琮【同上】以着尊实泛齐【祀皇地祗神州地只以着尊实齐犠尊实醴齐象尊实盎齐山罍实酒皆二同上】告至【自昔后王时迈省方柴燎告至幽隠胥洎大舜则五载一廵武帝则三岁一祭朕就为损益折以法度一纪再驾亦无阙焉张説后土神祠碑】黄云盖于神鼎【绛光烛于灵坛自昔已然乃今复见同上张说】王者父天母地故包牺氏俯而观灋焉颛帝乃命火正黎司地以属人【夏以五月祭地祗殷以六月祭周制大司乐云夏日至礼地祗于泽中之方丘其丘在国之北礼神之玉以黄琮牲用黄犊币用黄缯王及尸同服大裘配以后稷通典】唐制【夏之日至祭皇地祗于宫城之北郊十四里为方丘坛因隋制以景帝配神州五方岳镇海渎山林川泽邱陵坟衍原隰皆从祀地祗及配帝牲用黄犊二神州用黝犊一岳镇以下加羊豕各五孟冬祭神州于北郊景帝配牲用黝犊二贞观中奉髙祖配地祗永徽中废神州之祀干封初诏依旧祀于渭水北置同上】正祀典【房龄与礼官议唯祭皇地祗及神州以正祀典同上】十一年【宗自东都将还西京幸并州至开元十一年亲祠后土为苍生祈谷自是神明昭祐累年丰登有祈必报礼之大者且汉武亲祠雎上前后数四请准旧事至后土行报赛之礼从之至十一月祀后土于雎上其文曰恭惟坤元道昭品物广大茂育畅于生成庶慿休和惠及黎献博厚之位粤在汾隂肃恭时廵用昭旧典敬以琮币牺牲粢盛庶品备兹瘗礼式展诚慤睿宗皇帝配神作主礼毕令有司刋石于祠所同上】
　　祀五帝【十二】
　　白周礼太宰职祀五帝掌百官之誓戒与其具脩掌次祀五帝则大次小次重帟重桉五祀奉牛牲羞肆【肆解骨体也】月令春其帝【太皥】夏【炎帝】中央土季夏【黄帝】秋【少昊】冬【颛顼】渭阳五帝【新垣平言长安东北有神气若人冠冕东北神明之舍宜立祠上帝以合符应遂作渭阳五帝庙同宇同宇谓上同下异礼所谓复庙重屋也文帝亲郊见渭阳五帝庙五帝庙临渭其北穿蒲池云】设座仪【晋羣臣议五帝即天也五气时异故殊其号名虽五其实一神明堂南郊宜除五帝之座五郊改五精之号皆同称昊天上帝各设一座而巳】孔五行之精九谷之宗【王仲丘厯左补阙时典章差駮仲邱欲合贞观显庆二礼即上言贞观礼正月上辛祀感帝于南郊显庆礼祀昊天上帝于圆丘以祈谷臣谓诗春夏祈谷于上帝礼上辛祈谷于上帝则上帝当昊天矣郑曰天之五帝递王王者必感一以兴故夏正月祭所生于郊以其祖配之因以祈谷感帝之祀贞观用之矣请因祈谷之坛徧祭五方帝五帝者五行之精九谷之宗也请二礼皆用诏可】冬至祀昊天上帝于圆丘【以髙祖神尧皇帝配东方青帝灵威仰南方赤帝赤熛怒中央黄帝含枢纽西方白帝白昭拒北方黒帝汁光纪唐礼乐志】立春祀青帝【以太皥氏配嵗星三辰在坛之下东北七宿在西北勾芒在东南】立夏祀赤帝【以神农氏配荧惑三辰七宿祝融之位如青帝】土王之日祀黄帝【以轩辕氏配镇星后土之位如赤帝】立秋祀白帝【以少昊氏配太白三辰七宿蓐收之位如黄帝】立冬祀黒帝【以颛顼氏配辰星三辰七宿防氏之位如白帝】五郊迎气黄帝以黄钟为宫【乐志十二和一曰豫和五郊迎气黄帝以黄钟为宫赤帝以函钟为征白帝以太簇为商黒帝以南吕为羽青帝以姑洗为角皆文舞六成】坛其广皆四丈而髙八尺者青帝【七尺者赤帝五尺者黄帝九尺者白帝六尺者黒帝之坛也】
　　郊天【十三】
　　白报天之礼【归地之敬】先王祭帝于郊所以定天位也　将有事于上帝【必先有事于頖宫】大报天　南郊就阳位也　扫地而祭【于其质也】用茧栗之牲【陈陶匏之器】郊所以明天道　报本反始　正月天子乃以元日祈谷于上帝【郊祀昊天上帝于圆丘】上帝其飨【为人祈福】凡在天下九州之人无不咸献其力以供皇天上帝　十一月祀昊天上帝于圆丘　凡启蛰而郊【建寅之月】有事于天祈福于上【文选】六变之乐以降天神【周礼】大礼【郊天】卜郊非礼也礼不卜常祀【鲁以周公得用天子之礼故郊为鲁常祀】德升闻　皇天眷命　明德动天　至諴感神【书】毖祀【敬也】常祀　礼曰郊之祭防者不敢哭凶服不敢入国门敬之至也【祭者吉礼不欲闻见凶事】祭金人以为主【霍去病祭金人注祭天以为主也】天亲克敬【神享至诚】盛礼【备乐】事天　郊祀　四海之内各以其职来祭　以祀天神【周礼奏黄钟歌大吕舞云门以祀天神】天神皆降【冬至日地上之圜丘奏乐之六变则天神皆降可得而礼】百神受职【礼行于郊而百神受职焉】天神飨德【礼曰鬼神飨德】郊祀贵诚【郊特牲云贵诚之义】郊血【礼郊血至敬不飨味而贵气臭也郊天勿用气】唯圣人为能飨帝　让德于天【天子有善云云】郊社之义所以仁鬼神也【仁在敬也】易曰殷荐于上帝　书曰肆类于上帝　柴望【柴燎】思文后稷【克配彼天】周礼大旅上帝【张毡案设皇邸以禋祀之】旅上帝供金版　孤竹之管云和之瑟云门之舞于圆丘【周礼】凡阳祀用骍牲毛之郊天也　燔柴于太坛【祭天也】越绋行事【有防不祭唯祭天地社稷为越绋行事】吉土【因吉土以飨帝于郊注吉土王者所都之地】天位【祭帝于郊所以定天位】配天【郊祀后稷以配天】升中【因名山以升中于天】帝牛稷牛【帝牛不吉以为稷牛注养二也帝牛必在涤三月稷牛唯具所以别事天神与人鬼也】汜埽反道乡为田烛弗命而民听上【谓郊祀也汜埽反道谓郊除其道】用犊【贵诚】竹宫望拜【汉武帝祀天天子自竹宫望拜百官侍祀也】南郊【匡衡议宜于长安定南北郊为万世基天子从之既定衡言甘泉泰畤紫坛八觚宣通八方五帝之坛周环其下有羣神之坛以尚书禋于六宗望于山川徧于羣神之义紫坛有文章采刻镂黼黻之饰及王女乐石坛仙人祠瘗鸾辂骍骑寓龙马臣闻郊紫坛飨帝之义扫地贵诚尚质不敢修其文以为神祗功德至大虽备庶物不足以报功唯至诚为可其紫殿饰女乐鸾辂骍骑龙马石坛之属宜皆勿修】晋圆丘位【晋始营洛阳南委粟山为圆丘】　废郊四卜郊不从乃免牲【郊不吉故免牲不郊】犹三望【望祭山川星辰也】非礼也【礼不卜常祀而卜之故曰非礼】牛卜日曰牲【牛卜得吉乃改名牛曰牲】礼不卜常祀【必以其时】而卜其牲日【但卜牛为牲择日而已】牲成而上郊卜怠慢也【怠于古典慢弃旧法】望郊之细也【不郊亦无望可也】又郊牛之口伤改卜牛死乃不郊非礼也【言牛虽死当改卜取吉者郊不可废故曰非礼】商纣不修武王以伐【书曰今商王受郊社不修】鲁国怠慢春秋用书【见上】孔以皇后为亚献【祝钦明景龙三年天子将郊钦明与国子司业郭山恽隂迎韦后意谬立议曰周官天神曰祀地只曰祭宗庙曰享礼曰祀大神祭大祗享大鬼王有故不预则摄而荐追师掌后首服以待祭祀内司服掌后六服祭祀则供又九嫔凡大祭祀后祼献则赞瑶爵然则后当助天子祀天神祭地只郑元称关狄后助王祭羣小祀服小祀尚助况天地哉是时左仆射韦巨源助后掎制帝夺政事即傅钦明议帝果用其言以皇后为亚献】敬天命报所受【张九龄为左拾遗时宗即位未郊见九龄建言天百神之君王者所由受命也自古继统之主必有郊配盖敬天命报所受也不以德泽未洽年谷未登而阙其礼】又迎日之至升紫坛陈采席【陛下绍休圣绪于今五载而未行大报考之于经义或未通今百谷嘉生鸟兽咸若夷狄内附兵革用弭乃怠于事天恐不可以训愿以迎日之至升紫坛陈采席定天位则圣典无遗矣】谢况【则天临朝武承嗣伪欵洛水石导使为帝遣雍人唐同泰献之后号为寳图于是汜人又上瑞石太后乃郊上帝谢况】苏瓌折钦明【帝南郊国子祭酒祝钦明建白皇后为亚献安乐公主为终献瓌以为非礼帝前折愧之帝昏懦不能从】诏定仪典【禇无量中宗将南郊诏定仪典时祝钦明郭山恽建言皇后为亚献无量与太常博士唐绍蒋钦绪固争以为郊祀国大事其折莫若周礼周礼冬至祭天圆丘不以地配惟始祖为主亦不以妣配故后不得与又大宗伯凡大祭祀王后不与则摄而荐豆笾彻是后不应助祭又内宰职大祭祀后祼献则赞瑶爵祭天无祼知此乃宗庙祭耳巾车内司服掌后六服与五路无后祭天之服与路是后不助祭天也惟汉有天地合祭皇后参享事末代黩神事不经见不可为法】不设皇地祗位【贾曽天子亲郊有司议不设皇地祗位曽请合享天地如古制并后祀等坐睿宗诏宰相礼官议皆如曽请】一岁四祭【黎干言白虎通义曰祭天岁一者何事之不敢黩也故因岁之阳气始达而祭之今一岁四祭黩莫大焉上帝五帝祀阙不举怠孰甚焉黩与怠皆失也】改郊【张全义帝幸洛阳将祀天于南郊而不果其仪仗法物犹在全义因请幸洛阳南郊而礼物不具明年十一月庄宗幸洛阳南郊而礼物不具因改用来年二月然不责全义五代史】古之王者必郊祀【赵岩言古之王者必郊祀陛下即位犹未郊天议者以为朝廷无异藩镇何以威重天下今河北虽失天下幸安愿陛下力行之敬翔以为不可曰今府库虚竭箕敛供军若行郊禋则必赏赉是取虚名而受实弊也末帝不听乃备法驾幸西京而庄宗取杨刘或传晋兵入东都矣或曰扼汜水矣或曰下郓濮矣京师大风防木末帝大惧乃还遂不果郊五代四十二】兽盾腾挐圆坛帖妥【乃以上辛于郊用牡除于国南鳞笋毛簴庐幕周施开揭磊砢兽盾腾挐圆坛帖妥韩愈元和圣德诗文集卷一】柴熖嘘呵髙灵下堕【天兵四罗旂常婀娜驾龙十二鱼鱼雅雅宵升于丘奠璧献斚众乐惊作轰豗融冶柴焰嘘呵髙灵下堕同上】大辂亲郊【李德裕上尊号亲旂承祀大辂亲郊捧玉瓒而一献光灵来格振金石而六变魄寳昭临】郊焉而天神假【韩愈原道篇】上南郊赋【徐彦伯移蒲州以近畿防郊祭上南郊赋一篇辞致典缛】献祭天之纪【杜甫南郊赋】享祖考通神明【主上肇于南郊聿怀多福者旧矣今兹练时日就阳位之美又所以享祖考通神明而已同上】令泰而不昧【俟万事之将履】掌次阅毡邸之则【封人考防宫之防司门转致乎牲牢之繋小胥专达乎悬位之使上】降帷宫之綝缡【屏玉軷以蠼略人门行马以垬乎合沓之场皮弁火裘始进于穹崇之幕】旌门坡陀以前骛彀骑反覆以相经【顿曽城之轧轧轶万方之荧荧】驰道端而如砥浴日上而如萍【同上】制翠毛于华盖之角彗黄屋于钩陈之星【同上】官有御事有职【所以敬鬼神所以勤稼穑所以报本反始所以度长立极同上】禋祀【职在宗伯首崇禋祀以上并杜甫赋】圆丘峻且坦前对南山标【韩文和李相公摄事南郊诗】郊告俨匏稭【韩文征蜀联句】宗既定开元礼【天寳元年遂合祭天地于南郊是时神仙道家之说兴二月辛卯亲享元皇帝庙甲午亲享太庙丙申有事于南郊其后遂以为故事终唐之世莫能改也唐志】秦之増封也觊望神仙【汉之郊丘也穰除灾害虽无文而咸秩终有废而莫举犹可以编在方册垂其鸿名岂若国家参文质于六经之中陛下酌损益于百代之后顺昊天之成命得黎人之欢心令狐楚】因吉土迎长日【咸池屡奏太簇登歌万灵识周旋之位百神知飨献之节贺表同上】云散而柴燔髙达风清而萧芗逺闻【以上并令狐楚贺郊赦表】宜修饬郊丘展禋享之礼【陆贽谏大难始平宜修饬郊丘展禋享之礼申告谢之意】张荐【贞元元年帝亲郊时更兵乱仪物残替用荐为太常博士参缀典仪略如旧章本传】夫圣人之运莫大乎承天【天行健其道变化故包牺氏仰而观之以类万物之情焉黄帝封禅天地少昊戴时以象天颛帝乃命南正重司天以属神髙辛顺天之义帝尧命羲和敬顺昊天故郊以明天道也所从来尚矣唐通典】大唐武德初【定令每岁冬至祀昊天上帝于圆丘以景帝配五方上帝天文皆从祀上帝及配帝用苍犊各一五方帝及日月用方色犊各一内官以下加羊豕各九孟春辛日祈谷祀感帝于南郊以元帝配武德贞观之制大享之外每岁立春立夏季夏立秋立冬郊祀并依周礼其配食及星辰从祀亦然正观中奉髙祖配圆丘元皇帝配感帝余依武德制同上】分祭【王肃等皆以郊即圆丘圆丘即郊犹王城京师异名同实符合经典其义甚明今从郑氏之说分为两祭圆丘之外别有南郊违弃正经深未允耳同上】永泰二年杜鸿渐奏冬至祀昊天上帝夏至祀皇地祗请以太祖景皇帝配享【同上】
  </div>
  <div class="pagination">
   <a href="白孔六帖_page32.html">
    上一页
   </a>
   <span>
    ...
   </span>
   <a href="白孔六帖_page28.html">
    28
   </a>
   <a href="白孔六帖_page29.html">
    29
   </a>
   <a href="白孔六帖_page30.html">
    30
   </a>
   <a href="白孔六帖_page31.html">
    31
   </a>
   <a href="白孔六帖_page32.html">
    32
   </a>
   <span class="current-page">
    33
   </span>
   <a href="白孔六帖_page34.html">
    34
   </a>
   <a href="白孔六帖_page35.html">
    35
   </a>
   <a href="白孔六帖_page36.html">
    36
   </a>
   <a href="白孔六帖_page37.html">
    37
   </a>
   <a href="白孔六帖_page38.html">
    38
   </a>
   <span>
    ...
   </span>
   <a href="白孔六帖_page34.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
