<!DOCTYPE html>
<html>
 <head>
  <meta charset="utf-8"/>
  <title>
   古今类传 - 第 16 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今类传 - 第 16 页/共 20 页
  </h1>
  <div class="content">
   [丽句]通用 【尘不及起影不暇生骨利贡龙过八骏瞽还可明蒙还能视长庚凿井胜千金金萤照冷玉桂香寒杜陵秋月仍圆夜舞鹤摇心飞龙出骨朱弁殊乡半隐身】 
　　　十八
[史]采药 【[唐书]敬宗宝历元年是日遣中使往湖南江南等道及天台山时有道士刘从政者说以长生之道请于天下求访异人冀获灵药乃以从政为光禄少卿号玄升先生】 [集]弄潮 【[杭州府志]钱塘通海海潮每昼夜再至卯酉之月为阴阳之交气以交而盛故潮独大于余月朔望之后为阴阳之变气以变而盛故潮独大于余日小则水渐涨不过数尺大则涌涛高数丈每年是日钱塘数百里士女聚观舟人渔子迎涛触浪谓之至今俗尚有之】 种竹 【[月令]潮日易活】 御女 【[新书]见前】 [杂]跨白鹤 【[集仙录]仙女裴玄静好道父母置一静室以女使侍之逐于外独居别有女伴言笑窥之不复见诘之不肯言父母欲归之李言玄静不从父母抑之曰南岳魏夫人亦从人育嗣后为上仙遂适李言一日独居静室李言闻言笑从壁隙窥满室光明馥郁有二仙女凤髻霞裳侍侧绰约多姿李言问之玄静曰昆仑仙女相省勿窥再窥召谴然予与君俗缘甚薄不久在人间念君嗣未立故耳后产一儿与李言曰予当去矣大中八年是日西北升天而去日有五云盘旋仙女奏乐在温县供道村】 兴福斋 【[摄养论]是日乃天人之期宜戒存想吉事】 [诗]锦囊三百 【[杨基是夜梦与季迪论诗索其旧作]便写首为君披咏步凉天】 月里封题 【[王稚登是夜得黄六秀才都下书]祗应不隔嫦娥面月里开】 银山雪屋 【[李流芳是日自题铁山六浮阁]永花琪树乱槛外排檐头】 风回万马 【[宋实颖是日观潮]断岸来】 串月 【[尤侗是日悼儿]常是携儿看行春桥下听吹萧】 涛雪 【[沈大声是日钱塘观潮]银万顷飞如】 云开霜落 【[董神骏是日望月楼燕集]天日清苕远河梁旅雁愁】 金翠冰绡 【[董友松是日浔北访桂]鸥边芙蓉帐鹜外宫锦袍】 [词]雷辊云翻 【[苏轼瑶池燕是日观潮]夫差国海若家】 琴牙 【[又]坐中安得弄写取余声归向水仙夸】 踏浪儿 【[前人瑞鹧鸪前题]碧山影里小红旗侬是江南】 浪婆词 【[又]拍手欲嘲山简醉齐声争唱】 瑶瓮索堆 【[毛滂浣溪沙是夜东堂作]春这里锦屏屈曲梦谁边】 橐衣 【[又]熏笼香暖添】 一线来 【[曾觌浪淘沙观潮]海门雪喷云开】 鼍舞蛟回 【[又]羯鼓噪春雷】 扬绡击鼓 【[魏学渠望海潮前题]鲛叟冯夷素车白马成行】 蛟门蜃渚 【[又]玳席衔杯朱轮斗毂斜阳】 春申浦上 【[王九龄水龙吟前题]望怒潮迅涌】 一缕两派 【[陆次云前调前题]初生忽生遥翻匹练】 沐天浴地 【[又]骇湿云浸日搅碧落如龙战】 前潮后潮 【[又]伍相文种驰驱隐见】 猿臂汉 【[又]欲选重开强弩齐飞万箭】 
丽句通用 【地卷银龙西风快说蛟螭穴门蹲雪鹄南月寒飞鹅鹳军水芝留菂玉豉生苗人间雁宕求灵药锦叶蟠云璚妃奏乐天上皋禽载女僊】 
　　　十九
[集]五日起居 【[事物纪原]唐高宗永徽二年是日诏此后每五日一度升太极殿视事朔望即为例程盖之始也】 紫绯 【[玉海]唐太宗贞观四年是日诏三品以上服四品五品服六品七品以绿八品九品以青】 八境图 【[苏轼绍圣元年是日序后]南康江水岁岁坏城孔君宗翰为守作石城至今赖之临行出求文使刻诸石后十七年过郡得遍览所谓八境则前未曾道也南康士大夫请复书而刻之时孔君既殁不忍违其请故书】 [杂]白酒诗 【[纯阳传]熙宁元年是日洞宾过湖州沈氏沈氏能酿白酒洞宾自称回道人愿求一醉饮之数斗乃用石榴皮题壁曰西邻巳富忧不足东老虽贫乐有余白酒酿成缘好客黄金散尽为收书后东坡和云世俗何知穷是病神仙可学道之余但知白酒留佳客不问黄金觅素书符离道士晨兴际华岳先生尸解余忽见黄庭丹篆句犹传青纸小朱书凄凉雨露三千后仿佛尘埃数字余至用榴皮缘底事中书君岂不中书】 [诗]玉色 【[王安石是日试院梦冲卿]永怀所好郄成梦髣佛开心颜】 
[丽句]通用 【赐绯披紫拖绿纡青初定五章之服砥柱维城纪碑书石重刊八境之图】 
　　　二十
[史]陨石十八 【[五行志]唐高宗永徽四年是日于同州冯翊县光曜有声如雷上问于志宁曰此何祥也由朕政有阙对曰是阴阳之事非吉凶所生自古灾变杳不可测但恐物之自尔未必关于人事陛下发书责躬自省未必不为福矣】 金天王 【[事物纪原]唐先天元年是日封西岳为】 青衣刀楯 【[玉堂闲话]后梁贞明中徐州王商将叛是夜月明如昼居人咸闻通衢队伍之声自门隙窥之皆兵士而无甲俄闻大笑相呼盈巷怪状奇形甚可畏惧乃知非人也是冬商叛刘鄩以兵五万致讨令境悉罹其祸后商败】 御书尚书 【[玉海]宋高宗绍兴五年是日赐赵鼎一部鼎奏谢上曰尚书所载君臣相戒之言所以赐卿欲由此道以成治功】 [杂]达龙山 【[道学传]大兴元年是日鲍靓上京行见前一少年姿容整茂徒行甚徐靓乘名马密逐数里终不能及意甚异之问曰视似有道者答曰我中山阴长生也[注]靓字太玄阴长生晋元帝时地仙】 [词]牛磨角 【[辛弃疾是夜梦人以石研屏见饟者其色如玉中有一作斗状云湘潭里中有张姓者多力善斗号张无敌一日与人搏偶败赴河死居三日家人视之浮水上则牛耳自后每有此石或得之里中不利梦中异之作诗大抵取古怨愤变化异物等事觉而忘其言后三日赋兰陵王以纪其异]依然困斗便影入山骨至今雕琢】 
[丽句]通用 【刀仗士奇怪天空寻声无迹地行仙逍遥物外蹑影难追研屏蝶梦无双识恨极销磨不得石子雷声十八知祥开变幻非常】 
　　　二十一
[集]苍龙下 【[山堂肆考]是日孔子生有二自天而二神女擎香露于空中而来以浴天帝奏钧天之乐列于颜氏之房空中有声言天感生圣子故降以和乐笙镛之音异于世俗又有五老列于庭则五星之精也[新书]按孔子生春秋左传不书公羊谷梁二传并于襄公二十一年书之公羊书十有一月庚子谷梁书十月庚子说者谓春秋于是年书十月庚辰朔则庚子乃十月二十一日而十一月无庚子当以谷梁为是襄公十月二十一日即今之八月二十一日也又事文类聚以孔子生于五月四日或误孔子未生时有（上鹿下吝）吐玉书于阙里文曰水精之子系衰周而素王征在贤明知为神异乃以绣绂系（上鹿下吝）角上云】 野桂山姜 【[长公外纪]宋哲宗绍圣元年老苏携东坡过虔州时东坡季十二老苏谓东坡曰虔州天竺寺有白乐天亲书诗至绍圣四十七季是日东坡复过虔州其亲书诗巳亡仅有石刻存耳感泣不巳乃作诗曰香山居士留遗迹天竺禅师有故家空咏连珠吟迭壁巳亡飞鸟失惊蛇林深寒无子雨浥病有花四十七年真一梦天涯流落泪横斜】 水滔天 【[樵书]悬榻篇云丹阳人姜志礼字同节万历己丑进士其为泉州太守时值地震洛阳桥圯过半公鸠工更理造墩凡三十二经始之际波浸弥漫公祷于神潮不至者数日匠师因获措手其上某石梁舟重水浅不克致公曰昔蔡忠惠公以八月二十一日安桥第需之至日有自东方至舟顷刻济盖忠惠公夙有桥断我来修之说众谓太守公实再来云】 御女 【[新书]见前】 [杂]然灯佛生 【[佛经]】 
[丽句]通用 【（上鹿下吝）吐玉书龙吟天乐七旬三岁过千龄姜飞绀蜨桂屑金麦?失四十七年成一梦】 
　　　二十二
[史]赐潼酪 【[左编]丘处机字通密师重阳祖师处机遣阿里鲜诣金世宗禀论道日期八月二十二日由镇海来迎上遣镇海曰便欲见耶且少憩耶师曰入见是既见竟乃辞上曰师每日来就食可乎师曰山野修道之人惟爱静处上令从便有蟠溪鸣道集行世】 角（角端） 【[明纪]太祖驻师西印度忽有大兽高数十丈一角如犀牛然作人语云此非帝世界宜速还耶律文正王进曰此名乃旄星之精也日驰万八千里灵异如鬼神不可犯也帝即回驭至正庚寅江浙乡试八月二十二日夜二鼓院中仿佛见一猛兽驰过因出为赋题[郭璞注]角（角端）音端似猪角在鼻上堪作弓又云似麒麟而无角[毛诗疏]麟黄色有肉张揖云似牛】 [集]枸（木巳）汤 【[云笈七签]是日以沐浴令人无非祸】 女娲笙 【[编日新书]刘羲仲是日饯饮东坡闻笙箫声杳杳如在云霄间抑扬往反甚中音节徐而察之则出于双瓶水火相得自然吟啸食顷乃巳因赋诗云孤松吟风细泠泠独茧长缫陋哉石鼎逢弥明蚯蚓窍作苍蝇声缾中宫商自相赓昭文无亏亦无成东坡醉熟呼不醒但云作劳吾耳鸣】 御女 【[新书]见前】 [杂]方丈台 【[道书]是日昭灵李真人降于】 [诗]宫墙水槛 【[谢榛是日恭闻奉天殿视朝]落杨柳出芙蓉】 卧游醉草 【[董樵是日浔北访桂]祇合花遶席不妨墨沾袍】 红锦烂银 【[又]满路棠披被平川鹭扬袍】 金粟郁轮 【[董志林是日前题和韵]三径尊前影四弦声里袍】 
[丽句]通用 【独茧长缫孤松细籁韶濩忽出瓶罂山蔬野食潼酪天供珍奇不矜鼎鼐枸（木巳）沸成蟹眼浴启金盆角（角端）状作鸡惊赋开琐院】 
　　　二十三
[史]星孛虚危 【[唐书]贞观八年是日于历于玄枵太宗谓侍臣曰是何妖也虞世南对曰齐景公时有彗星晏子对曰公穿池畏不深筑台恐不高行刑恐不重是以有彗景公惧而修德十六日而星灭臣闻若德政不修麟凤数见终无所补苟政教无阙虽有灾愆何损于时伏愿陛下勿以功高古人而务大勿以太平日久而骄逸慎终如始彗何足忧帝深嘉纳之】 屯扶风 【[实录]唐肃宗劳飨诸将遣攻长安谓子仪曰事之济否在此行也对曰此行不捷臣必死之于是子仪以八月二十三日先行】 刺肝沥血 【[唐书]仆固怀恩上书自叙功伐曰广德元年八月二十三日谨顿首上书宝应圣文神武皇帝陛下臣家本殊蕃代居边塞爰自祖父早沐国恩臣年未弱冠即蒙上皇驱策出入死生竭力疆场叨承先帝报功时年巳授特进洎乎禄山作乱大振王师臣累任偏裨决死请难上以安社稷下以拯生灵云云】 生翼邸 【[金史]承安三年是日哀宗于仁圣无子养为巳生】 [集]市舶司 【[东坡全集]元丰三年是日苏轼上中书札子诸非广州市船司辄发过南蕃网舶船非明州而发过日本高丽者以违制论不以赦降去官原减云云】 涌地当天 【[楚通志]宋绍兴二年潭州龙牙山僧智才是日俄集众僧示曰涅盘生死尽是空华佛及众生并为增语汝等诸人合作么生众皆下语不契师喝曰苦苦复曰白云明月言讫冁然而逝火浴获舍利五色并灵骨塔于寺之西北隅】 御女 【[新书]见前】 [诗]玉瓶 【[倪瓒是日芙蓉花下留南宫岳山人饮别]数声别鹄隔江渚一醉秋天空】 丹陛青蒲 【[白笵是日夏店驿遇国公入奏]敷陈天语问奏对史臣闻】 
[丽句]通用 【沥胆殄猪龙京右汾阳纪绩刺肝欺鸾鸑河东仆固藏奸云涌地月当天龙牙山上龙（丽?）现燕宵飞鼠昼出凤鸣城畔凤凰声】 
　　　二十四
[史]舆鬼轩辕 【[史纂]东汉阳嘉年郎顗谓顺帝曰八月二十四日戊辰荧惑历东入出后星北东去四度北旋复还轩辕者后宫也荧惑者至阳之精也天之使也而出入轩辕绕还往来易曰天垂象见吉凶其意昭然可见礼天子一娶九女嫡媵毕具今宫人寺御动以千计或生而幽隔人道不通郁积之气上感皇天故八月二十四日遣荧惑入轩辕以悟主上】 自然音乐 【[隋纪]文帝仁寿二年八月仁寿宫天雨金银花至是日卯时永安宫北有种种震满虚空】 星光烛庭 【[宋史]吴越钱俶字文德临安人祖镠因黄巢之乱据有勾吴之地不忘象魏之心太宗雍熙元年封汉南国王四年春出为武胜军节度改封南阳国王俶久被病诏免入辞将发赐玉狮朿带金唾壶金鹦碗等俶四上表让国王改封许王至端拱元年徙封邓王会朝廷遣使赐生辰器币与使者宴饮至暮有大流坠正寝前是夕暴卒年六十俶以天成四年是日生至端拱元年亦以是日死人异之】 五五不过 【[史纂]马钰号丹阳子是日长安祈雨有诗云一犁沾足待何时二十五明日雨足】 [集]御女 【[新书]见前】 [杂]彭仙 【[神仙传]是日替惠真人举家二十六口拔宅升】 
[丽句]通用 【白鸽琵琶紫凤箫永安宫北闻天乐玉狮朿带金鹦碗端拱年中坠镇星火历舆鬼而入轩辕六六三十六宫天矜内媛雨舞商羊而盈沟浍五五二十五数仙兆玄机】 
　　　二十五
[史]贡奇兽 【[宋史]仁宗嘉佑三年是日交址上御崇政殿召辅臣等观之司马光作赋其状熊颐而鸟噣豨首而牛身与夫雕题卉服之士南金象齿之珍款紫闼而坌入充彤庭而?陈翔舞太和涵濡茂泽殊俗向臻灵兽来格云云】 [集]高郢上书 【[高郢集]唐代宗大历元年鱼朝恩奏以先所赐庄为章敬寺以资章敬太后冥福穷壮极丽尽都市之财不足用卫州进士是日曰太后圣德不必以一寺增辉国家永图以百姓为本舍人就寺何福之为且无寺犹可无人可乎况陛下当卑宫室以夏禹为法而崇塔庙踵梁武之风也】 直昭文馆 【[事物纪原]宋太宗淳化元年是日以吕佑之等先是但有直史馆至是始命佑之等分直备三馆职谈苑曰淳化中复置直史馆疑唐有是职也】 上梁焚香 【[玉海]宋真宗祥符七年是日真游殿召近臣因宴于长春殿帝作七言诗令近臣继和】 秋涛 【[七修类稿]东坡游赤壁者三今人知其二者据二赋也二赋在元丰六年而第一游在六年前八月二十五日也观跋龙井题名记曰予谪黄州参寥使人示以题名时去中秋十日方涨水面十里等语则二十五日是第一游也】 御女 【[新书]见前】 
[丽句]通用 【虹翚霁日香蟠鸱吻虾须铃语清风书勉茨阶茆屋鲎帆鼍鼓虾剑鳄钟第一游传赤壁豨首牛身熊颐鸟噣无双赋献彤廷】 
　　　二十六
[史]天有声 【[晋书]愍帝建兴十七年是日震地夜如昼晓起视西北间有光明照地】 御龙舟 【[隋书]炀帝是日幸江都以左武卫大将军郭衍为前军李景为后军文武官五品以上给楼船九品以上给黄篾舳舻相接二百余里】 东都事略 【[会要]宋孝宗淳熙十三年是日知龙州王偁上百三十卷明年春除直秘阁】 [集]赐绣段 【[玉海]宋太宗端拱元年是日车驾幸国子监谒文宣王庙命博士李宽讲周易泰卦百疋移幸玉津园习射】 御女 【[新书]见前】 [杂]寿星现 【[道书]是日宜修斋】 
[丽句]通用 【日宣马画龟图绣段自缘歌帝赉风送龙舸凤艒锦帆应是到天涯碧天雷震白夜晶荧晓盻干维光照地角木蛟蟠亢金龙踞星看南极影垂天】 
　　　二十七
[史]合攻吐蕃 【[汾阳传]唐代宗大历二年吐蕃至泾西诏郭子仪自河中帅甲士三万镇之是日又诏统精卒一万与马璘合攻之】 茶瓜酒醴 【[史纂]丘处机见元太祖是日赐葡萄等物】 [集]黄魔神 【[楚通志]唐咸通末年翰林舍人兰陵公自右史窜黔南是日泝三峡次秭归时蜀水方涨公积悸而寝梦神人赤发碧眸自云险不足惧公异之再寐又梦公诘其所自则曰我居紫极之隅将佑助明公出于此境公自是抵于黔又还于罗每陟险如有神助】 文理深奥 【[玉海]宋太宗端拱元年是日谓丞相曰朕昨日听说泰卦足为君臣鉴戒与卿等遵守之赵普顿首谢】 龙会 【[神枢]见前】 [杂]北斗降 【[道书]】 [诏]直谅多闻 【[苏轼元佑二年是日代赐新除兼侍读依前吏部尚书苏颂辞免恩命不允诏]朕惟左右正人之求甚难其选以为之益宜莫如卿方虚怀于至言岂曲从于逊避亟服乃事毋烦固辞】 诚心末礼 【[前人是日又代赐守司空开府仪同三司致仕韩绛乞受册礼毕随班称贺免赴诏]卿脱履轩冕颐神丘园不为绝俗之高愈笃爱君之意喜闻册号请觐内廷在臣子之卿为尽节顾筋骸之吾所未安】 [诗]上下池 【[前人与毛令方尉是日游西菩提寺]白云自占东西岭明月谁分】 初熟半甜 【[又]黑黍黄粱后朱柑绿橘时】 庐岳卷 【[董说是日南岳和尚至尧封江上张大圆同集纪事]画手小输[注]远公画庐山图一卷】 尧年封禅书 【[又]更烦柱下犹龙叟催补[注]大圆谓余当补放勋封禅书也】 [词]小窗低户 【[叶梦得点绛唇是日雨与何彦亨小饮]唯有寒蛩语】 
[丽句]通用 【回鹘将铁额铜头至泾西而镕化黄魔神碧眸赤发护黔北以夷犹茶瓜旧摘酒醴新（艼去丁改刍）烟霞莫也依君住柑橘半甜稻粱初熟鱼鸟依然笑我顽】 
　　　二十八
[史]蒸菌 【[魏书]崔光本字长仁是日帝见有物出于太极之西序敕以示光本光本曰臣按其形即庄子所谓成者也又云朝菌不终晦朔雍门周所称磨萧斧而伐朝菌指言蒸气郁长非有根种柔脆之质凋殒速易不延旬月无拟斧斤】 [集]瑞圣园 【[玉海]宋仁宗宝元二年是日幸射中的十一】 御书政论 【[又]宋孝宗干道六年是日汉议郎崔寔赐宰臣虞允文等允文曰寔所谓师五帝式三王弃苟全之政蹈稽古之踪此圣学之所缉熙特稷（上?下廾）之佐伊尹之辅未如卒章所云臣所甚惧也惟陛下选建其人极于三五之隆】 [杂]四天会事 【[道经]】 [诏]长辔远驭 【[苏轼元佑二年是日代赐宰相吕公着乞罢免相位不允诏]宰相之责绥靖四方远人既俘士气益振方资老谋卿不强起孰卒吾事近以二老之故削亟拜之礼而彦博执谦不回朕既从其请矣卿起就位复何疑哉】 
[丽句]通用 【健鹘霜惊饥鸱风啸穿十一之的圣武赫赫以维扬银虬倒舞翠鶠斜飞期三五之隆睿藻煌煌而孔布】 
　　　二十九
[史]颉利营 【[隋书]袁充字德符阳夏人也年十余岁其父党至门冬初充尚衣葛衫客戏充曰袁郎子絺兮绤兮凄其以风充答曰惟絺与绤服之无斁以是大见嗟异后留心天文之学炀帝大业六年迁内史舍人其后天下乱盗贼并起帝心不自安充上表陈嘉瑞曰去年八月二十九日夜大流星如斗出王良北正落声如崩墙占星坠贼所贼必败帝大悦】 常平司官 【[会要]唐高宗永徽六年是日京东西二市置常平仓置】 [杂]夜香 【[道经]是日太阴月宫星君满月色变形万物感其阴气盛化辰宜颂】 牛仙 【[列仙传]是日文信升】 [诗]嚣音劲意 【[曾巩是日小饮]灭蛙蚓动鵰鹗】 紫栗红黎 【[又]脱苞迸透叶渥】 
[丽句]通用 【（言页）利营流星似斗声厉崩墙常平仓积粟如坻光摇聚雪（上竹下秦）匏奋宫角褭蹄和露剥莲房笙蚓合伊凉猬腹出波烹芡实】 
　　　三十
[史]水旱奏 【[宋史]政和定例诉夏以四月三十日秋以八月三十日为期】 禁饮宴 【[金史]世宗诏百姓自二月一日至八月三十日并不许杀生斫祭若遇节辰及祭天日许得饮会亦不许赴会恐妨农功虽闲月亦不许痛饮犯者抵罪】 [集]龟蛇来 【[宋濂集]元人林静嗜道家言事玄武神尤谨以瑶台玄史为之号一日出游虎林忽遇羽客髽髻而方瞳揖静曰吾与子生同里何遽忘之耶问其里居姓名笑而不答强之则曰李自然也客鳌峰之紫阳庵言讫飘然而逝是夜梦羽客持施施而谓静曰子能往鳌峰乎吾迟子矣静异之明日静往鳌峰逢龟蛇出洞中巳而不见静因斸地获石类凫卵涤而视之玄武神黄帕首按剑坐云中龟蛇在下所现之像毫未备悉静曰此吾事玄武神甚谨故感而有此所谓同里及李自然云者盖示万物之理同出自然】 [诗]全吴馆 【[白居易是夜梦后作]莫忘中梦岭南泥雨步行时】 邹琴周鬲 【[陈造是日试院中作]清醳聆疑识辨】 半段枪 【[又]颇收遐念连城璧】 
[丽句]通用 【花节禁春醪月宵严露醑尚怀大定之芳风虎林逢羽客蜨梦过鳌峰更忆瑶台之玄史】 
　　九月日次
　　　初一
[史]白马白衣 【[唐书]高宗永隆二年是日万年县女子刘凝静乘着男子从者八九十人入太史局升令厅床坐勘问比有何灾异太史令姚玄辩执之以闻其夜彗见西方大市中长五尺渐小向东行出天市】 颁历 【[宗史]徽宗政和七年是日上御明堂颁天运政治及八年岁运历数于天下】 天寿节 【[金史]是日为】 改奏 【[明纪]凡每岁祭祀日期太常预于岁前十二月一日具奏以正月大祀天地为首嘉靖年令礼部九月朔】 [集]荐衣 【[通考]唐玄宗每岁是日于陵寝】 权作生日 【[老学庵笔记]淳熙己酉春金边帅移文境上曰皇帝生日本自七月今为南朝使人冒暑不便巳九月一日云云】 帛书 【[樵书]宋文宪公濂题郝伯常后云霜落风高恣所如归期回首是春初上林天子援弓缴穷海累臣有中统十五年九月一日放雁获者勿杀国信大使郝经书于真州忠勇军新营右郝文忠公五十九字博二寸高五寸有川陵郝氏印方一寸文透于面可辨识盖中统元年三月辛卯元世祖登极欲告即位定和议于宋妙选廷臣惟公最宜四月丁未授公翰林侍讲学士佩金虎符充国信使以行宋相贾似道拘留仪真不遣至元十一年六月庚申下诏伐宋问执行人之罪时公在仪真巳十五载以音问久不通乃于九月甲戊用蜡丸亲系雁足祝之北飞十二月丙辰伯颜南征之师竟渡大江十二年二月庚午似道惧命总管改佑送公归国三月虞人始获雁于汴梁金明池四月公至燕都而七月辛未遂卒年仅五十三其书中统十五年即至元十一年南北隔绝但知建元为中统也十二年正月甲申宋亡为安丰教授王时中所得延佑五年春集贤学士郭贯奏于朝敕中使取之仁宗诏装潢成卷翰林集贤学士各题识之藏诸东观】 [杂]南斗降 【[道经]】 玉尺 【[又]是日太上老君于琼房金阙上宫校集灵篇】 [诗]寒露曙烟 【[杜甫是日过孟十二仓曹十四主簿兄弟]藜杖侵蓬门启】 打球阅马 【[陆游是夜读诗稿有感]筑场一千步列厩三万疋】 玉李 【[杨万里是夜宿盈川市]西畔天星如伴人不睡向人明】 绿玉瓢 【[丁复是日游昭亭]尽醉东家】 丹砂鼎 【[陶安是日得阿晟所寄药物]病想缘悭玉露杯】 悬鼓 【[徐威是日游崖]秋风下烟火两三家】 道叶藤花 【[王余高是日行田]帆低拂舟仄碍】 一字师 【[董说是日耒儿呈吟课]秋领四时胜寒为】 金凤啼 【[董汉策是日至重阳相传为紫皇下降遂卜兹宵开陈宝笈为赋瞻星即事]长剑倚天阙碧霄】 象彄 【[又]飞仙爪如钩文鱼奔】 [词]小晴意 【[陈亮祝英台近是日作]同样霏微还作】 黄花为地 【[又]世间万宝都成些儿无欠只待与】 
[丽句]通用 【禽华香里历攽凤咮龙唇陵鲤风前服荐宗彝揄翟纵宾鸿而生使雁一纪累臣贡帛书乘瑶马而被玉衣万年女子游天市】 
　　　初二
[史]杀稼 【[五行志]汉元帝永和元年是日陨霜是时石显用事天下大饥】 伤谷 【[又]吴孙权嘉禾三年是日陨霜】 沉香材 【[唐敬宗本纪]波斯大商李苏沙是日进亭子拾遗李汉谏曰沉香为亭子不异瑶台璚室上怒优容之】 [子]珠麝 【[抱朴子]作墨法用鸡子白真香合以和墨宜用是日】 [集]黑虎 【[白孔六帖]天宝中河南缑氏县仙鹤观每年是夜有一道士得仙其夜皆不扃户以求上升之应张竭忠令二勇者以兵器潜觇之其夜中见一入观须臾衔出一道士二人射之不中竭忠申府请弓矢大猎于大子陵东石穴中格杀数虎或金简玉箓或冠披人发甚多】 赐钱 【[南部新书]唐德宗兴元元年是日敕今方隅无事烝庶小康其正月晦日三月三日九月九日宜任文武百寮择胜地为乐仍各以充宴会】 犀玉金带 【[玉海]宪宗元和十二年是日出内库罗绮赐裴度】 绿袍靴笏 【[又]宋太宗兴国三年是日赐胡旦巳下自是以为定制】 谈竟 【[李氏焚书]罗近溪先生建昌人欲以九月朔辞世作别语多士不忍别先生复勉留一日至是日而后往】 雨占 【[占侯]是日雨主芝麻贵】 [杂]朝真 【[道书]是日太素三元君】 
[丽句]通用 【缑氏山头仙鹤观中留虎迹波斯舶尾沉香亭畔听鸾鸣潮鸡水麝夜光珠和就鱼胞犀角中和上巳重阳燕恣餐雁翠猩唇】 
　　　初三
[集]天成地平 【[册府]唐玄宗在东宫为太平公主所忌宫中左右持两端而潜附太平者必阴伺察事虽纤介皆闻于上太子心不自安后时方娠太子密谓张说曰用事者不欲告多息胤恐祸及此妇人密令说怀去胎药而入太子于曲室躬自煮药（酉重）然似寐梦神人覆鼎既寤如梦如是者三太子异之以告说说曰天命也无复他虞既而太平诛以景云二年是日生肃宗于东宫之别殿祥光照室即位后号节】 干和 【[天中记]唐哀帝以是日生于大内中号节群臣表曰陛下九五飞龙四大应运国称利见天表殊休当诞圣之日感真人以卫室居在藩之际实羽客以献符敢循故典爰定美文】 真祥瑞 【[玉海]宋孝宗是日诏明堂免奏祥瑞曰朕自有丰年是也百姓家给人足瑞莫大焉】 御女 【[幼幼新书]是月宜三日六日十一十六十九二十二十一二十二二十四等日】 [诗]半江 【[白居易是日暮江吟]一道残阳铺水中瑟瑟半江红】 露珠 【[又]谁怜九月初三夜似真月似弓】 风露香 【[彭虚寮是日寿北山叔六十三]东篱菊开北山岁岁先重阳】 痴鱼 【[又]或诵尧夫人寿萹或咏白乐天两翁胸次虽各别六十三时俱头白】 如故人 【[范成大是日始闻雁]新雁一声惊我起】 紫萸 【[吴孺子是日作]明年谁更健重把枝】 
[丽句]通用 【双悬日月再造平成端藉神人三覆鼎免奏祯祥自丰谷玉谁看睿主一封书江分白练月上雕弓天女机开瑟瑟身伴痴鱼年齐少鹤秋华篱绽斑斑】 
　　　初四
[史]重明节 【[宋史]光宗以是日为】 罗衣 【[明纪]是日赐百官服】 [集]衡山游 【[吉安府志]曾志静庐陵人自少不御酒肉寡言忽遇异人授道自是辟谷十余年异人来视之曰未也数年复至曰可也一日告其徒曰吾九月四日为衡山游至期坐化时淳化二年既葬有自衡山来者持志静书勉其徒学道云】 写经书 【[玉海]宋高宗绍兴十三年是日谓辅臣曰学写字不如便不惟可学字又得经书不忘】 [诗]鱼月鹤云 【[刘克庄是日贺皇太子生辰]老别竿来依禁】 钱钱密 【[韩琦是日会安正堂]池萍渍雨】 [词]万花覆 【[赵师使永遇乐重明节]千官尽醉盛事顿超今古】 万年圣父 【[又]千秋令节】 
[丽句]通用 【写字不若书经经在字中蚤从圣水闻龙语游仙岂同怛化化殊仙外漫道衡阳无雁缄】 
　　　初五
[史]无（石□）会 【[梁书]先武帝到寺礼拜设大大赦天下以金钵盛水泛舍利其最小者隐钵不出武帝礼数十拜舍利乃于钵内放光旋回武帝谓大僧慧念曰弟子欲请一舍利还台供养至九月五日又于寺设大遣皇太子王侯朝贵等奉迎舍利供养风景明和观者有七八十万人】 [集]孔子庙碑 【[集古录]汉桓帝时韩明府名敕字叔节修曰永寿二年岁在涒滩霜月之灵皇极之日盖九月五日也】 陈百戏 【[玉海]唐敬宗宝历二年是日宴于宣和殿】 习鼓吹 【[又]宋太祖建隆四年是日诏选乐工八百三十人隶太常】 开经筵 【[圣政录]先仁宗率二月开经筵至重午罢八月重开冬至罢吕公着乞依先帝故事上从之诏以九月五至重阳罢】 [赋]曜曜雄雄 【[潘炎武后景龙二年是日黄龙见于上党伏牛山之南冈留久之爰进此赋]精光】 鹤鹤 【[又]声虽非同三尺之剑色乃煌煌下映五花之树】 蛇蟥 【[又]何之足言谅腾黄之匪喻】 翠龟 【[又]同之荐绿图】 
[丽句]通用 【宝历鱼龙宴宣和而陈百戏淳熙麟凤依元佑而讲三经光融和璧色丽隋珠观舍利者八十万艺夺伶工齿卑侲子隶大常者九百人】 
　　　初六
[史]告太庙 【[宋史]太祖建隆二年皇太后杜氏崩太常少卿冯吉请上尊谥曰昭宪皇太后是日群臣奉册宝于】 铁马泥蛇 【[史纂]薛道光号紫阳阆州人为僧云游长安寿一百十四岁于宋光宗绍熙二年是日作颂曰奔入海飞上天蓬莱三岛路元不在西边尸解去明年沙道昭复见紫阳于霍童山】 [集]盛子 【[楚通志]孟名之生汉将军武帝遣入北山采药弃官学道号孟受法于清灵裴真人周游名山日行百里是日上升】 祀明堂 【[通考]宋仁宗嘉裕七年哲宗元佑元年徽宗政和七年皆以是日亲】 校勘 【[玉海]宋高宗绍兴四年邓明世上春秋四谱六卷是日赐出身充史馆】 蓼花风 【[月令章句]黍秋六日风至秦人谓之】 御女 【[新书]见前】 [诗]恼意香 【[谢无逸思潘邠老满城风雨近重阳句是日风雨大作赋此]无柰黄花】 风气日香 【[杨万里是日昼睡独觉]添糊窗隔无旋晒衣裘有】 忘忧觥 【[周亮工是日板屋欲雨同姚仲潜吴冠五诸子共拈刘随州藜杖懒迎征骑客菊花能醉去官人为韵]欣然菊盈把泛此】 食饼伧 【[又]强颜营一饱鄙哉巳昧（衽去壬改固）鳞集宁知福羽轻】 
[丽句]通用 【燕去鸿来万里江山同一月菊前桂后满城风雨近重阳获（上鹿下吝）纪鲁飞鹢书梁阆苑真堪司北钥泥蛇上天铁马入海蓬山讵必在西边】 
　　　初七
[集]崇和殿 【[玉海]宋真宗景德四年是日宴近臣于龙图阁之命侍讲学士邢昺赴曹州刑部尚书温仲舒宋白侍郎郭贽预焉昺视壁挂尚书礼记图指中庸篇凡为天下国家有九经事因讲大义皆有伦理在位耸听上嘉纳之群臣皆呼万岁即席赋诗二首以宠其行命群臣咸赋及行又令近臣祖送会于宜春苑】 畏影 【[文鉴]熙宁三年是日欧阳修作六一居士传客有问曰六一何谓也居士曰吾家藏书一万卷集录三代以来金石遗文一千卷有琴一张有碁一局而常置酒一壶客曰是为五一尔奈何居士曰以吾一翁老于此五物之间不为六一乎客笑曰子欲逃名者乎而屡易其号此庄生所诮走乎日中者也云云】 百泉 【[东坡集]柳仲举自共城来搏大官米作饭食我且言之奇胜劝我卜邻此心飘然巳在太行之麓矣元佑三年九月七日东坡书】 丁姑 【[太平广记]全椒县有丁氏妇本丹阳人年十六适全椒民家其姑严酷不能堪是日缢死遂有灵江南妇女是日不作事避之呼为今祠尚在】 [杂]鹤林花 【[续仙传]润州鹤寺有杜鹃花高丈余每春末烂熳士庶竞赏时见二三女子红裳艳妆游花下俗传花神也周宝镇浙西谓道人殷七七曰之天下奇绝闻君能非时开花今重九将近君能开此花乎曰可乃于是日宿鹤林中夜女子来曰妾为上玄命司此花今为道者开之明日花蕊九日大开如春时】 [诗]萧爽士 【[程俱是夜梦王元规作]曰此宁当没黄埃】 半梳玉 【[王良臣是日饮]月过初三菊迎重九满篱金】 琵琶船 【[顾瑛是日复游寒泉登南峰]杨柳楼中金错落里玉婵娟】 [词]乌帽 【[陈亮垂丝钓是日自寿]牢收取短发还羞觑】 吾孟吾季 【[陈维岳是日将入城先寄兄弟]才藻不如世务不如季孟处其中】 白苹雨 【[又]沾袖吹帽菊花风】 
[丽句]通用 【鹤林寺仙七七非时开杜宇之花支祁水客三三畏影改醉翁之号漉巾菊下能如彭泽者几人落帽风高会先龙山兮两日】 
　　　初八
[史]众星北流 【[宋史]南汉刘鋹年十六僭伪位司天监周杰筮之遇复之丰杰曰二卦皆土为应士之数五二五十也上下各五将五百五十五乎及鋹之败果五十五年又广州童谣曰羊头二四白天雨至识者以羊是未之神是岁岁在辛未擒鋹天雨者王师如时雨之义前一年九月八日夜皆知星者言刘氏归期之兆鋹尝以珠结鞍勒为戏龙之状极其精妙以献太祖太祖曰鋹好工巧习以成性若以习巧移于治国岂至灭亡哉】 [集]万年宫 【[玉海]唐高宗永徽二年是日改九成宫为】 清风一席 【[摭言]王勃六岁能文年十三侍父宦游江左舟次马当寓目古祠见大门当道榜曰中元水府侍御狰狞勃诣稽首回路遇老叟坐于矶与勃长揖呼勃名勃惊异叟曰来日重九南昌都督命客作滕王阁序子往赋之路七百里吾助勃拜谢问叟仙耶神耶曰吾中元水府君也归当濡毫均甘翌日昧爽遂抵南昌会府帅阎公宴僚属于滕王阁帅有婿吴子章善文词公欲夸宾友乃宿构序俟宾合而出为之若即席者既授简诸客俱辞勃辄受公甚不怡起归内阁密嘱数吏俟勃下笔当以口报一吏即报曰南昌故郡洪都新府公曰儒生常谈耳一吏报曰星分翼轸地接衡庐公曰故事也又报襟三江云云公即不语俄数报沓至公但□□至落霞一联公矍然曰此天才也顷而文成公大悦子章惭退公私宴勃谢五百缣勃舟回故地叟巳先坐石矶勃拜谢曰当具菲礼答神休叟笑曰但过长芦焚阴钱十万吾有薄债未偿也勃过长芦如数焚之】 观稻 【[玉海]宋哲宗元佑三年是日召辅臣于后苑】 [杂]鹃蕊放 【[续仙传]是日殷七七在鹤林详前】 药市 【[神仙传]梓州易玄子以九日上升是日于龙池中货药谓之】 石铭 【[伽蓝记]见义里有京兆人杜子休宅时有赵逸之晋朝旧事多所记录指子休园中乃晋太康龙骧将军王浚平吴后建寺之处掘之日月如其言得其铭曰晋太康六年乙巳九月甲戌朔八日辛巳后子休舍宅为灵隐寺】 [诗]狂司马 【[苏轼明日重九以病不赴述古会]可怜吹帽空对亲舂老孟光】 落小圆 【[秦观是夜大风雨寄王定国]桐梢摵摵增凄断灯烬飞飞】 受风候日 【[王野是日李本宁招集宝石山皁帽先欲落黄花未全开】 明朝节 【[周亮工是日同冠五灯下对菊]雨作花怜昨日春】 待白衣 【[陈大成是日燕集]从教翦烛题黄菊不惜持螯】 画鹰墙蝎 【[陈维崧是日喜汪蛟门至集曹峨嵋斋同曹升六田子纶乔石林汪舟次]扪壁惟看上持灯只照边】 青滑笏 【[又]亟须借马去登高莫负西山】 云尽天空 【[董嗣成是日真觉寺登台]千峰出四望宜】 香光杯影 【[董思是日同诸子仲季访桂]篱畔幽士韵坐间故人心】 [词]醉红 【[高观国八归是日怀梅溪]秋浓新霜初试重阳催近偷染江枫】 吊甫招潜 【[吴文英声声慢八日登高]暗想长安年少几传杯把菊】 露黄 【[前人惜秋华八日飞翼楼登高作]惯东篱深处把偷翦】 醉巾 【[又]深劝待明朝重岸】 
[丽句]通用 【今园古寺千年犹记水中龙明日重阳一夜先开篱畔菊风送西江王勃七百七里马当神星流南汉刘鋹五十五年羊首谶】 
　　　初九
[史]桑落酒 【[晋书]宣帝时西羌来献九日赐百官饮河中桑落坊有井每至桑落时取水酿酒甚佳】 忌月 【[又]穆宗纳后欲用九月九日是范汪问王彪之答曰礼无忌月不敢以所不见便谓无之博士曹耽荀纳等并谓无忌月之文不应有妨王治曰若有忌月当复有忌岁】 笔嘲 【[又]孟嘉为征西桓温参军温甚重之是日温游龙山僚属毕集时参佐并着戎服有风至吹落嘉帽嘉不之觉温敕左右勿言以观其举止良久如厕温令取还之时孙盛在坐桓授纸笔命嘲之置嘉坐处嘉还见之笑请纸作答了不容思其文甚美】 三磴 【[五代]望楚山旧名马鞍宋武陵王骏为刺史改为望楚山骏后龙飞人号为凤岭巅有刘弘山简是日宴赏于此】 九日台 【[又]齐高祖立商飙馆于蒋陵寺冈世呼为】 马射 【[又]齐以九日或谓秋金气讲习武事象汉立秋之礼】 梨花 【[唐书]武后时九日出示百官】 绫马 【[又]九月九三月三日赐射中鹿鸣赐赐开元初许景先奏罢】 临渭亭 【[又]景隆三年九日中宗幸登高赋诗学士皆属和】 清字韵 【[又]德宗兴元四年九日赐宴曲江亭诏赐诗同用】 学士钱 【[又]是年是日敕赐】 黄菊歌 【[又]德宗九日作顾左右曰安可不示韦绶耶时绶为学士以心疾还第即遽使持示绶遽奉和奉进】 别会 【[又]韦绶为集贤学士九日曲江宴绶请学士得从之】 绣糕 【[唐纪]李后主九日登高赐玉醴澄醪金盘】 兔肝鹿舌 【[辽史]九日契丹国王打围斗射虎少者输重九一筵席射罢登高与番汉臣饮菊酒出生切以生酱拌食之北呼此节为必里迟离汉译云九月九日也】 茱萸酒 【[又]是日契丹又以研洒门户间辟恶亦有入盐少许而饮之者又云男摘二九粒女一九粒以酒咽之能辟恶也】 文峰 【[江南野史]永新尹氏女善歌九日登南山同辈促之歌一曲声达数十里故俗云尹氏之歌闻于长安刺史表献入宫为唱歌供奉】 [集]登高水 【[一统志]黄河名九月九日水为】 千秋堂 【[一统志]越王无诸九日宴于九仙山大石樽尚存山有四彻亭】 赤实 【[西京杂记]九日佩赤实萸也尔雅曰椒樧林莍郭璞注曰茱萸一名樧而其实赤细者故名】 蓬饵 【[又]戚夫人宫人贾佩兰后出为扶风人段儒妻说在宫时九日佩萸食饮菊花酒令人长寿】 云台峰 【[保宁府志]张道陵初入蜀居鹤鸣山炼丹修道感老君授以秘箓汉永寿三年九日与夫人雍氏登白日升天时年一百二十三岁】 蝉儿（革登） 【[闻见录]王武子好马九日则】 一朿 【[白孔六帖]魏武帝与锺繇书曰九月九日草木遍枯而黄菊纷然独秀今奉】 绛囊 【[续齐谐记]费长房谓桓景曰九月九日汝家有厄急去令家人各作盛茱萸以系臂登高饮菊花酒则此祸可除景归如其言既还家见鸡犬牛羊一时暴死】 菊洞 【[风土记]重阳都下赏菊菊各有名如日精治墙金芍药银芍药紫芍药金牡丹赛金莲金骨朵银骨朵芙蓉菊楼子菊琼芍药太液莲黄鹤翎金鹤翎银鹤翎蜜鹤翎粉鹤翎白鹤翎素鹤翎金凤仙粉纽丝玉盘丹粉雀舌银雀舌紫雀舌玉雀舌玉菡萏粉西施西施娇白迭罗黄迭罗金玲珑玉玲珑锦玲珑琼玲珑粉玲珑黄迭雪白迭雪玉连环紫丁香紫袍金带紫绶金章紫重楼楼子红大金眼小金眼回子眼杨梅球金带围腰金紫猩猩红庆云红锦云红状元红紫霞觞紫霞杯鸳鸯锦孔雀尾鸾交凤友四面佛一捻红金锁口银锁口黄锦鳞一拿雪一团雪白雪团蔟香球斗婵娟紫玉莲紫荷衣晓天霞朝天紫顺圣紫紫绒球白绒球鸡冠红鸡冠紫凤冠紫檀香球小檀香御袍黄柘袍黄琼英黄报君知九日黄蟹爪黄小金莲状元黄殿秋黄送秋黄晚节黄殿秋白金芙蓉黄芙蓉玉玫瑰黄罗伞红罗伞紫罗伞白绣球黄绣球白罗衫黄罗衫翦金球金凤毛金凤团十采球大金球小金球金弹子万卷书红万卷紫万卷出谷笺玉芙蓉绣芙蓉鹤顶红白鹤顶黄鹤顶不老红玛瑙盘八宝红粉褒姒锦褒姒醉杨妃大杨妃醉琼环倚阑娇缕金妆蘸金白洒金香金钱豹赤金柈琥珀杯翦霞绡月下白玉兔华海云红太真红金孔雀锦麒麟玉蝴蝶粉蛱蝶十样锦锦雀舌金雀舌莺羽黄鹅儿兔色黄刺猬菊双飞燕鸳鸯菊合蝉菊大金铃小金铃金万铃银万管大银台小银台瑶井阑福州红宾州红邓州白大金钱小金钱九炼金火炼金白麝香麝香黄金钱艾铁钱花银丁香试梅妆寿阳妆千年艾千岁白千穟白等酒家缚成都人出郊登高饮宴】 萸房 【[风土记]九日采茱插鬓辟恶气】 （米追）敉 【[壶中赘录]九日作密饵皆以糖和米面为之】 花糕 【[燕志]都门九日蒸餔枣二三层有女者迎归】 五色糕 【[杂记]卢公范九日上菊花枝茱萸树】 十鹿糕 【[岁时记]九日糕上置小鹿十枚名又取食禄义】 小彩旗 【[梦华录]都人九日各以粉面蒸糕相遗上插翦糁饤果实如榴粟银杏松仁之类】 迎凉脯 【[金门岁节录]洛阳人家九日制】 羊肝饼 【[又]洛阳九日作】 瘿木符 【[又]洛阳是日佩】 不食糕 【[隋唐嘉话]袁德师给事中高之子九日忍谓音同父之名】 执读执经 【[晋阳秋]宁康三年九日上讲孝经谢安侍坐陆纳卜耽谢石袁宏车胤王温摘句】 赐餔 【[六帖]则天长寿元年九月大赦改元用九日】 高下西东 【[太平广记]唐萧瑀不解射九日赐宴校射矢不着鹄欧阳询戏云急风吹缓箭弱手御强弓欲翻复应还更借问谁为此只应是宋公】 中鹤 【[集异记]唐明皇九日猎沙苑射飞带矢飞去益州道观有道士徐佐卿寄寓是日自外持一箭归曰吾为飞矢所伤巳无恙因挂箭于壁书其月日且云此后十年箭主至此付之后明皇幸蜀至观乃见箭】 紫云 【[瑞应录]唐明皇九日登壶关山时东北有现光彩照日】 乐游原 【[西京杂记]园汉宣帝所立唐太平公主于上置亭游赏其地四望宽敞九日士女游戏就此袚褉】 麻葛糕 【[六典]膳部节日食料九日】 桑苎茶 【[事文类聚]僧皎然九日与翁陆羽煎[坡诗]明年桑苎煎茶处】 落霞秋水 【[摭言]九日王勃作滕王阁序事详八日】 攽橘 【[风土记]九日唐于蓬莱殿群臣湖南新】 聪明尉 【[杂志]魏奉古为雍丘尉九日公宴有客草序五百言奉古曰此旧文也援笔倒疏之徐笑曰适记之耳汴守目为】 十年泉下 【[北梦琐言]李义山乃令狐楚故吏楚子绹继相殊不展分九日义山诣绹厅事题云曾共山翁把酒卮霜天白菊正离披无消息九日尊前有所思莫学汉臣栽苜蓿还同楚客咏江蓠郎君官重施行马吏阁无由再得窥绹乃闭此厅终身不处】 临海会 【[临海记]郡北四十步有湖山甚平九日宴三四百人】 九井山 【[姑熟记]县南十里有即殷仲文九日从桓公赋诗之所】 雨花台 【[杂记]金陵九日登士民宴集络绎】 龙沙堆 【[又]南昌俗九日登宴乐】 吴山 【[又]苏州九日于登高】 讲书声 【[搜神记]吴中有书生皓首教授诸生称胡博士忽不见九日士人登山闻寻之见空冢群狐见人而走老狐独不去即皓首者】 药市 【[杂志]成都以九日为人尽入市吸药气是日雨则仙人在其中】 太清方 【[又]九日采黄菊茯苓以松柏枝合服之延年】 太乙余粮 【[本草]九日采久服不饥轻身】 百事高 【[吕公记]九日天明时以片糕搭小儿头顶祝曰愿儿女皆作三声】 荐豚黍 【[孙氏荐飨仪范]九日以新黍粟米炊饭馔侑蒸豚祝文曰农夫之庆百谷用成黍稷馨香适当时荐谨以重九祗率尝事致严斯格仰冀鉴歆尚飨】 糗餈花饮 【[诗话]刘梦得作九日诗以五经无糕字辄不复为故宋子京诗飙馆轻霜拂曙袍斗公曹刘郎不敢题糕字空负诗中一世豪按周官笾人之职曰羞笾之食糗饵粉餈注糕类也又饵今饵（米追）也餈通】 蚊嘴花 【[樵书]九日生】 秀公生 【[翰墨大全]陈名旭后改升之于九日】 花药圃 【[广东志]肇庆府封川县有登高山其形突兀旧有每岁九日官属于此游赏】 齐山 【[一统志]池州府因唐刺史齐映得名杜牧之是日登山有江涵秋影雁　飞之句至宋吴中复登高亦有诗当时齐映为州日从此山因姓得名却自牧之赋诗后每逢秋至菊含情】 迎秋台 【[开封府志]乃后唐庄宗时筑宋都人九日于此登高】 登高岭 【[汀州府志]宁化县有邑人九日载酒囊茱游赏于此故名】 九日冈 【[赣州府志]信奉县有其顶平可坐百人九日邑人登游其上】 蒙山一峰 【[太原府志]平定州有孤秀高出众山士人九日登高焉】 紫金坛 【[怀庆府志]太行之阳有每岁九日郡人登高于此】 九山 【[卫辉府志]辉县共山昔共伯逍遥得道于此故名以九日登游又名】 疏风冷雨 【[荆楚岁时记]重阳日尝有】 拍肚平脐 【[山堂肆考]宋康伯可在翰林九日遇雨奉敕撰词伯可口占望江南一阕云重阳日阴雨四垂垂戏马台前泥龙山会上水直浸到东篱茱萸胖菊蕊湿滋滋落帽孟嘉寻箬笠休官陶令觅蓑衣两个一身泥】 灶荒 【[占侯]重阳雨柴薪贵名曰】 九日明 【[农谚]九月一日晴不如】 雨归路 【[四时占验]九日雨大宜收禾又云九日是有雨来年熟】 莺粟 【[群芳谱]九日种花盛】 禁姜 【[月令]是日食姜损寿宜禁】 布衣参 【[言行录]苏明允初来京师为欧公所知韩忠献九日置酒惟欧文忠与三执政而明允以其间】 晚香亭 【[舆图考]在大名府城西韩琦留守时九日宴诸监司于后圃有诗云莫嫌老圃秋容淡且看黄花晚节香其后代者谓公能全晚节故以名其】 [杂]真武降 【[道书]】 葛翁诞 【[神仙传]】 蒿里神 【[杂志]是日生日】 易玄子 【[群仙录]蜀中落魄仙姓张尝卖鼠药于梓州狱吏王昌遇市药以归鼠食之皆翼而飞后昌遇至泸州又遇之乃易其药饵之遂名昌遇为阪马令乘以归乃龙也归梓后以九日飞升】 彩舫 【[又]王可交华亭人业耕钓一日擢舟入江忽见中流有载七道士远闻有呼可交名者顷之舟近舫侧即呼登舫一道士曰好骨相合为仙一道士与之二粟食之甘如饴命黄衣送上岸觅所乘舟不得乃在天台山瀑布寺前僧迎问之可交曰今早离家盖三月三日僧言九月九日巳半年矣后绝谷往四明山不出】 片云流水 【[禅灯录]德贤上犹人号栖真尊者宋治平间结庵?山习禅元丰五年九日忽自图其容于壁间对众说偈云归去本无心下山非有恋言讫而化弟子收灵骨建塔后凡有祷屡应】 辟邪延寿 【[仙书]茱萸为翁菊花为客故九日假此二物以消阳九之厄】 [序]十日五经 【[黎元宽订萸社分题序]莫教始怜菊花且为权补糕字】 [诗]哀蝉丛雁 【[陶潜己酉九日]无归响鸣云霄】 颓龄 【[前人九日闲居]酒能祛百虑菊为制】 繁林密苑 【[谢瞻九日从宋公戏马台集送孔令]收阳彩解华丛】 阳卉 【[谢灵运前题]凄凄腓皎皎寒潭洁】 檐芝 【[梁简文帝九日]逐月启帷风依夜清】 副极 【[简文帝九日侍皇太子乐游苑]仪天金锵玉度】 玄戈 【[又]侧影翠羽翻晖】 犀衣 【[又]庭?鹤盖水照】 兰羞竹酒 【[又]荐俎澄芬】 写凤 【[又]千音百戏承云】 鸟箭（虫?）弓 【[又]横飞半转】 西裘 【[沈约前题]委衽南风在弦】 琱箱 【[又]凤彩羽盖鸾姿】 嵯峨云 【[何逊前题]日斜迢递宇风起】 腾猿 【[庾肩吾前题]疑矫箭惊雁避虚弓】 睟容 【[丘迟前题]徐动天仪澄谧】 五胜三英 【[任昉前题]共贯沿独道迈】 晨鹍 【[沈约为临川王九日侍太子宴]凄凉霜野惆怅】 三金 【[又]广设六羽高陈】 珠实 【[江总衡州九日]园菊抱黄花庭榴剖】 侧月 【[唐高宗九日]弦虚张】 素钥 【[贺敳应制奉和]商飙凝】 雕戟镂（瞿戈） 【[又]玉砌分金沟转】 涵玉散金 【[崔善为答王无功九日]露叶疑风花似】 长房萸 【[唐中宗九日幸临渭亭登高序曰陶潜盈把既浮九酝之欢毕卓持螯须尽一生之兴人题四韵同赋五言其最后成罚之引□]早熟彭泽菊初收】 宝馔 【[李峤奉和]且调兰】 丹鸟 【[窦希玠奉和]御座丽】 烟岑 【[韦嗣立奉和]步辇入】 游侠窟 【[韦元旦奉和]灞水欢娱地秦京】 九曲门 【[于经野奉和]登高】 山棠 【[张说九日陪登高]红叶下岸菊紫花开】 五千 【[前人九日进茱萸山]晚节欢重九高山上】 阳禽 【[前人岳州九日宴道]观西阁南浦宿】 白鳞鳞 【[张谔九日宴]秋叶风吹黄飒飒晴云日照】 茱萸女 【[前人前题]归来得问今日登高醉几人】 青女月 【[杜审言九日宴江阴]降霜送酒白衣人】 却邪萸 【[上官昭容奉和九日登慈恩寺浮图]入佩】 风秋 【[解琬奉和]定水凉】 梅渠 【[孙佺奉和]更若春】 蜂台 【[樊忱奉和]把菊坐】 珠梯 【[王景奉和]览四禅】 司业广文 【[杜甫九日]旧与苏兼随郑】 隆虑 【[白行简九日]意何如穷荒九日初】 巴子台 【[白居易九日]萧条】 翠物 【[杨衡九日龙山宴集]喜盈斟】 五筵 【[卢纶九日陪侍中宴白楼]秋令节金钺汉元勋】 金丝剑舄 【[权德舆重阳即事应制]响仙药罗群公】 嵇阮情怀 【[李郢九日陪裴相公游安乐池亭]管乐才】 吐茵 【[又]自笑还酩酊】 落星山 【[徐铉九日]上会诸宾】 萸子 【[韩琦九日会光化二园]菊花更宜人】 仇香 【[王炎九日和陆薄]哦诗无语荅】 卫公花 【[孙觌九日次献花铺是李卫公贬海外道过象江蛮女献花于此]更无陶令菊空想】 蜑酒 【[又]殷勤邀一醉压梨楂】 白水真人 【[陈师道九日无酒书呈漕使韩伯修大夫]惭无分难置青州从事来】 珠箔玉船 【[陈造九日登楼]湖山入座搴萸菊挼香荐】 堆豗 【[程俱九日雨中对菊忽忽块坐]对黄华菜色被臧获】 三台 【[周必大九日待王七兄提举监丞早集清都台午饭读诗书台晚集]神冈西台皆古迹也要识重阳真富贵弟兄一日历[注]陆士龙与兄书云一日上三台曹公藏石墨十万觔又蔡邕以侍御史转治书侍御史迁尚书三日之间同历三台】 万石亭 【[朱熹九日]细思事辜负黄花满帽香】 吹衣 【[前人九日登天湖]长风不断且】 沜中 【[前人九日子服老弟及仲宣诸友载酒见过]又报紫萸香[注]辋中有茱萸沜字与泮同】 三边酒 【[范成大九日药市呈座客]年来厌把此去休哦万里诗】 三面月 【[前人九经堂]青嶂卷帘黄花吹鬓几丝风】 青黄紫翠 【[前人九日赏心亭]丰年江陇编落日淮山来】 县阁灯 【[刘克庄九日宿顺昌步云阁呈味道明府]定知明府归侵夜留未闭门】 烟描水写 【[杨万里曲江重九]老秋容】 帽子峰 【[又]插花醉照濂溪井吹发慵登】 老潘诗 【[前人九日雨]正坐满城风雨句平生不喜】 金作玉作 【[前人九日都中送白菊]未应白菊减于黄钿心裳】 倡情冶思楼 【[前人九日宿池州齐山寺即杜牧之登高处]谪仙狂饮颠吟寺小杜】 铸小钱 【[前人九日菊未花]但挼青蕊浮新酒何必黄金】 嚼香却老 【[又]半醉霜月底一枝鬓丝边】 赤两脚 【[方岳九日]葛巾颓然向林宅】 时世妆 【[许月卿九日]酒安能管兴亡事菊亦颇复】 东阁郎君 【[苏轼九日寻臻闇梨遂泛小舟至懃师院]南屏老宿闲相过懒重寻】 白足赤髲 【[又]迎我笑拒霜黄菊为谁开】 拏音飞屐 【[前人九日湖上寻周李二君不见]苇间闻云表巳】 龙虎鹅鸭 【[前人九日黄楼]诗人猛士杂楚舞吴歌乱】 玉山人 【[前人在彭城与定国为九日黄龙之会今复以九日相遇于床凡十五年而定国学道有得而颜益壮感之作诗]对虽老矣见恒河性故依然】 黄楼第二篇 【[又]王郎九日诗千首今赋】 蛙蛇 【[前人九日]邻翁馈】 痴云小雪 【[周昂九日]黯黯方垂地霏霏欲度墙】 万黄金 【[张本九日对菊]素娥惜此】 黄云千百顷 【[舒（由页）九日饮侄女家]门掩溪藏红叶两三湾】 赤枣糕 【[高启九日食赐糕]入府初尝】 柿叶绫 【[镏泰九日偕沈浚之饮天长寺昌上人所]壶虚暗滴莲花漏衣薄寒生】 红图翠仄 【[丁汝舟九日蒋楼]菊日敛鹅山流】 孤翠艳红 【[陈芹九日长干寺别友人]晚岫沉秋英吐】 菊枕花糕 【[钱谦益九日]娇女指端装稚孙头上搭】 茱萸山 【[周亮工九日顾见山移樽同胡元润望茱萸山]在前其峰九十九】 银丸 【[前人九日]无数都发尽隔林乱打紫珊瑚】 磁湖石镜 【[韩纯玉楚中九日]归心夜渡水旅鬓朝看霜】 雪白草黄 【[黄周星浔溪九日]衣常白菊不黄】 红蛆 【[汪文桢九日感事]酒泛腻滑香】 广额笼头 【[又]苶租兼酒税粟爵与瓜官】 名楚姓陶 【[陈学海九日]兰族多菊花每】 径缬山缭 【[沈大声九日邓尉登高]萸飞紫菊点金】 戏马来鸿 【[董份九日宴达观台]台非同节巳应】 紫玉黄金 【[董嗣成九日]佩萸垂饵菊摘】 踏叶 【[董说九日雨中子深喜曾过访]又随秋浪远翦灯来共夜窗寒】 闷草愁花 【[董思九日望远曲]痴云狂月他乡思此日情】 访花图 【[董樵九日]今日满城方苦旱空题昌雨】 残粟冷金 【[又]风前丛桂飘霜里疏花缀】 朱兰紫鞠 【[董神骏重阳]乘丹舸皁帽青鞋访碧萝】 摹潜序 【[董谷士九日]菊寻雨气茶煮秋声问渐经】 令狂妃醉 【[董炳文九日畹香小集]诗吟陶花绘杨】 卯饭 【[释惠洪九日]露葵欣旋滴夜窗风栗共尝新】 [词]牢褁乌纱 【[戴复古醉落魄九日吴胜之运使黄鹤山登高]一任西风作】 峥峥豆 【[杨无咎谒金门九日]菊蕊如风雨轻寒初透】 故山衰帽 【[吴文英瑞鹤仙九日]想西风此处留情肯着】 红深翠窈 【[又]度重来新雁伤心湖上销灭】 小云团 【[毛滂玉楼春九日病中不饮惟煎小云团一杯荐以菊花]一杯菊叶满眼萧萧松竹晚】 杜苔 【[又]不知陶菊总开无但见新雨编】 压玉浮金 【[前人点绛唇月波楼九日]一醉留青鬓】 露蕊云液 【[前人生查子登高]郁金黄蒲萄碧】 真珠小 【[前人菩萨蛮九日]菊团凄露】 些子香 【[又]揉破郁金黄与君】 珠桧丝杉 【[苏轼浣溪沙九日]冷欲霜】 慵荷倦柳 【[刘叔安摸鱼儿九日登苏台]悄不似黄花】 陇麦溪鱼 【[刘彦冲蓦山溪九日]芟网未落他人后】 金柈银瓮 【[马洪金菊对芙蓉九日]绣屏孔雀螃蟹葡萄】 酿嫩争腴 【[李颢前调重阳]况黄鸡紫蟹】 诗杰 【[周用喜迁莺九日]更可笑是刘郎题糕负他】 浅碧深黄 【[宋琬念奴娇九日同友登慧光阁]青女连宵渲染作林薮】 花糕担子 【[曹贞吉笛家九日]翦彩旗旛知送谁家去】 鸦舅木奴 【[孟士楷重阳追忆吴观岳]赤黄几丝泪雨湿重阳】 多情帽 【[丁（火阜）六州歌头九日临江楼燕集同观察家兄]唤起?飙瑟瑟肯恋吾头】 黄花口 【[曹尔堪锦缠道重阳]问西风直恁殷勤向东篱深处翦破】 鳄吞鼍吼 【[前人满庭芳九日芜湖赭山登高]心惊秋浪发水土横行】 天半情笺 【[王绍隆前调九日同宗备五过寓小饮]多少长空雁字缄不尽】 迭翠拖玉 【[梁清标贺新郎九日]最关情遥峰澄溪】 愁蜂怨蝶 【[前人永遇乐九日]莫更使香寒别浦】 霜紧乌啼 【[成德唐多令塞外重阳]浑不睡偏想出旧风流】 碎虫零杵 【[前人御带花重九夜]虬尾烟销人梦觉】 一帘香 【[李天馥江神子九日]满目黄花消受】 疑霞似雪 【[曹垂灿氐州第一九日登丹凤楼]枫岸苹洲似雪晴阁凌虚缥缈】 波侵风度 【[张锡怿意难忘九日赠妓倩扶]红袖靓锦裀凉】 寻黄荷紫 【[沈雄踏莎行九日]径菊山萸】 歌船吟管 【[前人风蝶令楞伽山九日]茶磨山开市楞伽寺展扉晚相依】 雨歇云闲 【[李元鼎御街行九日]满城尽道登高去也幸喜】 楞伽湖 【[尤侗贺新郎九日]我忆畔路是少年行乐尝过此】 镂枣煎酥 【[陈维崧笛家九日长安遣兴]帝京此夜成斑凝兽题糕才健】 小黄花朵 【[前人前调九日蛟门招游黑龙潭]忆深院空颤钗梁鬓缕】 陶醉苏狂 【[董汉策琐窗寒九日同家孟仲诸同人举菊吟初集]高歌处似还痴更俊】 降愁印 【[又]愿高眠破却愁城长佩】 相思字 【[董衡风入松九日]横江雁影成行写摆得安排】 云踪烟影 【[前人哨遍九日风雨]看一泒几丝谁寄与空山去】 珠帘信 【[董谷士渔家傲九日]流丹凝空怀滕阁】 烟黄 【[董志林秋波渚九日风雨]晚树带】 玉枕纱橱 【[李易安醉花阴九日]半夜凉初透】 人似黄花 【[又]帘卷西风瘦】 翠涩棠瓣 【[徐媛霜天晓角九日]露浥芙蓉茜枮】 
[丽句]通用 【月过初三白碾半梳之玉花开重九黄镂万点之金奉迓诗豪敢请品题糕字且攀仙客相看潦倒萸觞虽九九而迎雁兮觉老茱萸之佩然七七之问花也兼迎橙橘之香山是登高岭是登高珠桧丝杉花药圃冈仍九日台仍九日蟹奴鸦舅百千杯】 藩王 【[册玉符金千秋堂丽千秋节焘黄苴白九日山登九日台翔麟舞凤谱宫名登高有麟定凤仪晻映含翠流丹标菊样赏花看翠舆丹葆辉煌】 衍圣公 【宫墙艳紫萸翠菊如瞻赤芾葱珩阙里斗绿橘黄橙斜映艾袍金绶尧背汤肩之后列世家之表世世益寿以佩萸带河砺山由今自生民以来生生升高而泛菊】 宰相 【登高颂上下一心之会瞻九日资柱石于九官重阳际明良交泰之期见三孤重斗山于三省采茱萸而作佩作盐梅作霖雨立地平章散砧杵而为衣为心膂为股肱擎天黼黻】 翰林 【山水屏开于六幅红兰省艳红萸丝纶草视于八砖黄锦袍迎黄菊红万卷紫万卷万卷书分丙丁甲乙部于石渠大金莲小金莲金莲烛照三五七九经于粉署】 吏部 【时届授衣羡山涛之刀尺节方赐律钦苏绰之铨衡月弦九九芳辰甄九霄之冰鉴鸿到三三令序张三面之云罗】 户部 【积玉三司玉液献三秋之酒铸钱九府金钱飞九日之花天库赤刀霜天远映鸡冠赤太仓红粟露砌斜分鹤顶红】 礼部 【露冷容台冰厅好贮迎凉脯霜严绵蕞菊圃遥连瑞锦窠掌邦礼者三千东篱花也三千种领春曹兮六十西陆秋偏六十余】 兵部 【入九地而出九天九井山题糕作赋止七步而齐七伐七旬羽横槊登高熊旗犀甲展龙韬玉帐启龙沙之燕雀舌莺翎扬凤葆和门开凤岭之尊】 刑部 【[胏石苔封正好集鹓仪凤讼堂草满尽堪漉酒囊萸握玉虎以祥刑玉麒（上鹿下吝）花开秋陛播金鸡而肆眚金孔雀香遶云司】 工部 【绩标水火工虞七日距平成之节材庀楩楠（木巳）梓重阳增萸菊之华垂之矢和之弓戏马记千秋胜概商之彝周之簋飞觞追九日英游】 都察院 【鸷鸟得秋九日台前惊燕雀霜茎指佞五云司畔对芙蓉赤白飞囊却恶囊悬却恶子冰霜凝佩辟邪佩带辟邪翁】 各道 【登高铁柱凝霜五更霜白辟恶皁囊照月一角月黄柏府看鸾凤之栖花艳鸾游凤舞绣衣灿云霞之色庭看云布霞翻】 各科 【[囊佩赤萸青琐笏囊披赤草围丹橘彤廷谏草抒丹执白简以霜飞霜下名花殿秋白批金鳞而露奏露凝九日洒霞金】 通政 【喉舌通天酒泛东西玉琖丝纶匝地花矜大小银台彻九野于九阍又值佳辰九九达三言于三事更看寿萼三三】 大理 【既持天下之平黄萼紫英披犴狴巳判寰中之准萸浆鞠醴化桁杨金络索玉玲珑揜映金科玉律五美花三径卉缤纷五用三章】 太常 【奉三辰而照岩廊之色彩翦霞绡辑五瑞而攽圭璧之章光摇烟蕊几设桓荣之玉玉映山禽放白鹇廷赐叔孙之金金辉野萼飞黄蜨】 太仆 【戏马似游龙三千载三千騋牝禽华若飞燕十二闲十二麒麟蹑影追风舞龙山而歌凤岭驾轻就熟目一览而口千言】 光禄 【缃帻垂缨落帽山边调玉馔缇鞴蔽膝呼鹰台上絮金羹盐梅调芍药之和金芍药银芍药香频折俎鼎鼐映芙蓉之绶锦芙蓉绣芙蓉花欲侵衣】 鸿胪 【胪句序六六蚁裳坤裳耀目鸣赞唱三三鱼佩茱佩熏心九日侍九重九棘鹓鸾凭整刷三秋掌三礼三槐剑佩待传宣】 国子监 【紫袍月袭金带霞围集圜桥之飞凤翠叶星罗玉英云布鼓璧水之潜蛟高飙馆启讲彻皋比经十三而史十七重九尊开谈雄马帐搏九万而击九千】 中书 【万卷书开风判五花之锦一封诏涣日摇八宝之红凤巢斗艳于木天视草凤冠色丽鸡树分辉于薇省翻阶鸡帻香来】 行人 【金艳黄华四牡劳金华之使玉香萸佩九方聆玉佩之声进乌昧于九重华国映禽华之节宠騑车于一介采风簪十采之球】 京兆 【酒飞鹦鹉卮兔节建重阳高会花对胭脂菊玳奁补京兆风流神皋总三辅之枢鹊印映三阶鹊舌天邑领九圻之首麟袍照九日麟毫】 督抚 【三秋令严于三略旍麾带有辟邪九日威冠于九州岛斧绣横看却恶河若带山若砺登高而当虎豹之关印如斗剑如银对菊而屹夔龙之席】 学院 【出谷笺开花丽龙雕虎绣登高鉴照文腾斗耀星雯拔材于楩楠（木巳）梓之中似秋阶之吟露悬镜于云汉斗山之上恍兔窟之歌弦】 总漕 【贡神州之红粟红点霜枫攽太府之金科金分月菊万舳尾连霄汉玉雪直焕银球九边粟接青黄红莲恰迎紫荔】 盐院 【具和羹之手玉连环与同澄专司筴之权白迭罗看挹素万灶银铺于煮海花亦出乎炉银干流雪布于熬波秋早成乎团雪】 布政 【比召公之分陜玉珪金版映百城玉蕊金（豕生）同吉甫之翰周紫橐银符挹十道紫翘银萼九日台看九牧则壤成而九赋咸叙旬宣推九列之尊平章协而三事于昭屏翰表三章之望】 按察 【玉臬（日者）神羊之迹花明舞凤翔鸾绣衮凝屈轶之华秋丽冠鸡翎鹤澄彻法星于犴狴悬冰鉴而映朱萸朗呈福曜于桁杨耀金华而联青草】 太守 【紫玉莲开九日台符剖玉麟摇郭骑大金钱丽三秋月纶衔金凤耀廉舆黄堂黄绶灿黄华光射黄图之色赤芾赤轓辉赤舄日呈赤荔之香】 知州 【三事鹿车雄百雉三秋月丽正逢协梦乎三刀五符熊轼拥专州五美花明恰好分光于五马展骥腾芳于赤社东篱影里看翔鸾与仪凤俱芳化鲲纪异于黄封九日山前有衣鞠偕裳坤并异】 知县 【百里借栽花之寄河阳花发重阳一天惊飞舄之神九陛舄来九日召之棠莱之柏二分宰相先看山相名花尹之锦宓之琴一邑花天早满朝天香瓣】 天师 【神游碧落之间不藉茱萸系臂笑指蓬瀛之浅奚烦重九登台溯赤松黄石之传龙虎山边四映赤英黄鞠瞻玉篆紫泥之贵坎离丹外更流玉液金浆】 武职 【蟠花锡命庭栽都胜而壮牙旗细柳营开种号阴威而雄玉帐制阃霜寒锁甲金锁口银锁口草木知名分旄夜肃铃声大铃儿小铃儿山川改色】 男寿 【重阳日下小红餐孺子之花九日台边轻碧酝郦城之酿座上银膏滴沥鸯浆□菊井之龄山前赤实缤纷凤脑记长房之佩】 女寿 【南岳夫人花有延龄之种西池王母泉留益寿之名玫瑰之砧杵千寻星应字女翡翠之窗棂十扇花许称妃】 男姻 【雁字千行币初将于奠雁鸾书九日花正丽夫仪鸾锦堂雀舌花飞光映雀屏而绚彩九日凤冠色绚影联凤阁而分香】 女姻 【玉台温润盘龙月挂于重阳珠树葳蕤仪凤花呈于九日为寻顾陆丹青手对黄菊而披霞画取朱陈嫁娶图拂秋云而奠锦】 
　　　　闰重阳
[诗]菊面 【[孟宗献是日作]头风比似常年愈浑如隔月黄】 余秋 【吴兆宽是日燕子矶登高却登高处萸重佩尚有菊再看】 [词]露柳霜莲 【[吴文英声声慢是日饮郭园]十分点缀残秋】 腻粉阑干 【[又]犹闻凭袖香留】 
[丽句]通用 【翠扫山容较以前时似瘦金铺菊色觉于此日逾香枫叶初丹橘实初黄促景双看九日蟹螯在左萸尊在右嘉辰又见重阳】 
　　　初十
[史]召李代李 【[旧唐书]文宗太和八年是日宗闵授中书侍郎平章事德裕出德裕为兴元节度使德裕白陈恋阙不愿出藩追敕守兵部尚书宗闵奏制命巳行不宜自便】 树瘿婴儿 【[史纂]巴而木的斤亦都护亦都护者高昌国主号也先世居畏儿之地有和林山二水出焉一夕有神光降于树在两河之间人即其所而候之树乃生瘿若怀妊状九月十日而裂得五土人收养之既壮遂能有其民人田土而为之君长传三十余君是为王伦的斤数与唐人相攻战久之议和亲以息民罢兵于是唐以金莲公主妻的斤之子葛励】 [集]小重阳 【[岁时记]京师士庶于重九后一日再会谓之】 赋诗 【[艺文志]唐高宗麟德十年以是日小重阳百僚追赏帝以赐】 祀明堂 【[通考]宋神宗熙宁四年徽宗宣和三年高宗绍兴十年俱于是日亲】 秋香亭 【[山堂肆考]东坡云九月十日君猷置有拒霜独向君猷开坐客喜笑以为非使君莫可当作定风波词以纪之词曰两两轻红半晕腮依依独为使君回若道使君无此意为何双花不向别人开但看低昂烟雨里不巳劝君休诉十分杯更问樽前狂副使来岁花开时节与谁来】 红巾 【[辍耕录]元至正壬辰年湖州黑气亘天雷电异常有物若果核与雨杂下五色间错光莹坚固破其实餐之似松子仁人皆曰娑婆树子此三月时也至是日犯省治雨核之地悉被兵火后入湖州陷仪凤桥四向焚戮特甚此盖雨核时桥四向为最多后池州亦然而池州之祸尤惨】 [诗]人心别 【[郑谷对菊祇缘今日未必秋香一夜衰】 西招 【[李益是日雨中期友未至]惟有角巾沾雨至手持残菊向】 带鼓声 【[李后主是日偶书]黄花冷落不成艳红叶飘扬】 后香 【[徐铉是日和张少监]黄菊期未减新诗捧得眼还开】 背时花 【[戴昺是日取野菊泛酒]未应今日蕊便是】 麒（上鹿下吝）狴犴 【[陶宗仪哭王黄鹤黄鹤于是日卒于秋官狱]大梦化惊魂愁】 地主杯 【[严嵩是日李使君郡斋宴]未对重阳菊还逢】 八分小字 【[周亮工是日写群鸦寒话歌卖钱沽酒]欲换青铜沽雪酒写寒鸦】 蟹部农官 【[华时昌是日]趁潮搜竹簖试秫碾泥砻】 鸠妇蟹奴 【[董谷士是日当湖署同石仓陈子作]萧骚不尽听郭索何来问】 [词]月彩 【[李子仪玉蝴蝶是日将登黄山雨阻]搅回肠蛩吟似织留恨意如摊】 愁窠 【[又]聚蜂房未密倾泪眼海水犹悭】 颠狂调笑 【[陈维崧贺新郎是日为吕含章姬人催妆]题糕罢作催妆句羡新官酒龙诗虎】 人中布 【[又]马上者之】 诗云 【[董汉策前调是日宴集蒋中丞幕中]昨日登高江上岭携得满袖】 黄龙土狗 【[又]叹人间蛮触无端】 
[丽句]通用 【秋香亭畔拒霜回偏向使君照面和林山傍树婴裂独教都护开颜十日菊九日台京标双令节小重阳大重九唐作两佳辰】 
　　　十一
[史]长春殿 【[宋史]真宗天禧二年是日宴近臣于饯河阳三城节度使张旻赴任以王旦在殡不举乐】 离嘉禾 【[长编]谢迭山与魏容斋书云某所以宁为民不为官者忠臣不事二君烈女不更二夫大元以礼招徕上有尧舜下有巢由上有汤武下有随光夷齐谢某之死而不仕者正欲使天下万世知大元之量可为尧舜汤武能使谢某不失臣节某自九月十一日即不食烟火今则并勺水一不入口矣】 [集]朱弦壶冰 【[滕宗谅集]王公旦以明道建元之初抗章引年朝廷不欲夺其志许以本官致仕命一子自布衣试秘书省校书郎以景佑二年是日卒宗谅作志铭铭曰建水之灵武夷之英猗欤王公才为时生贤推时汉帝选登瀛直如莹若守藩方入出趋台阁德化优柔文锋错落播在民谣赓于圣作辞绝累句言无宿诺致政于君归全返真雅合天道光昭缙绅有典有则不缁不磷寿锺五福庆延后昆云云】 守河州 【[玉海]宋仁宗嘉佑二年翰林侍读学士李淑以是日出御制五言六韵诗示之】 罢药市 【[事文类聚]蜀梓州易玄子以九日上升今梓州每于初八夜易玄子龙池中买药谓之药市成都九日为药市人尽入市吸药气九日两则仙人在其中宋燕肃知郡事展三日至十一日而罢】 龙会 【[月令广义]是月十一十五十九等日神朝玉帝有大风】 御女 【[新书]见前】 [诗]白红 【[苏辙是日书事]野水芙蓉乱】 寂寂爞爞 【[又]知欲访僧同应怜病懒畏】 思樊口 【[又]重因佳句一纸家书百镒轻】 荧荧惨惨 【[陆游是日病小间夜赋]孤灯不焰碧小雨无声寒】 加餐说饼 【[周亮工是日林得山退耕堂看菊]逋客悲晚获伧夫梦春鉏】 许瓯香 【[前人是日得萧伯玉许介寿两家日记喜赋]坐作同矜萧伯玉疏狂独爱】 
[丽句]通用 【王文正山海容人有典有则谢迭山烟火绝食不缁不磷东蜀旧龙池千龄展却三朝市西湖新雁翅百镒轻于一纸书】 
　　　十二
[集]内心外物 【[高郢集]唐代宗大历元年鱼朝恩奏以先所赐庄为章敬寺以资章敬太后冥福卫州进士高郢是日上书曰古之明王积善以致福不费财以求福修德以消祸不劳人以禳祸今兴造急促昼夜不息愁痛之声盈于道路以此望福臣恐不然陛下回正道于求微助于徇左右之过计伤皇王之大猷臣窃为陛下惜之】 儋耳小醉 【[长公外纪]东坡在是日与客信笔书曰吾始至南海环视天水无际凄然伤之曰何时得出此岛耶巳而思之天地在积水中九州岛在大瀛海中中国在少海中有生孰不在岛者覆盆水于地芥浮于水蚁浮于芥茫然不知所济少焉水涸蚁即径去见其类出涕曰几不复与子相见岂知俯仰之间有方轨八达之路乎念此可以一笑】 琴赋 【[玉海]宋孝宗淳熙五年是日幸秘书省受朝右文殿移御秘阁观累朝御书上手以光尧太上皇帝所书示群臣】 [诗]石棱 【[张耒是日入南山]如刀不容步上挽垂藤下无路】 [诗]上下天 【[毛滂浣溪沙是夜务亭作]碧海澄沙曲堤疏柳短长烟】 
[丽句]通用 【麟阁龙旗日月章卿云蒨粲兔华蟾桂清凉国秋色澄鲜修福不回高郢凤鸣于北阙居心无住坡仙鲲运于南溟】 
　　　十三
[史]宜春苑 【[会要]宋真宗景德四年是日邢昺知曹州上赐宴】 有男骑马 【[元史]董文炳字彦明自幼如成人为槁城令明于听断以恩济威吏抱案求署字不敢仰视后知枢密院八月天寿节礼成赐宴帝命坐曰文炳功臣也理当坐后文炳疾敕赐御医是日疾笃洗沐而坐召文忠等曰吾以先人死王事恨不为国死边今至此命也愿董氏世能者勉力图报则吾死暝目言毕就枕卒】 [集]瑞应图 【[玉海]唐玄宗开元十三年是日潞州献上谓宰臣曰朕在潞州靖共职业不知此事昔史馆惟书灾异令王者修德故春秋不书祥瑞惟记有年遂敕天下毋奏祥瑞】 讲干卦 【[又]宋仁宗皇佑四年是日御阁召贾昌朝用九曰外以刚健决事内以谦恭应物诏褒答以卦义付史馆】 祀明堂 【[通考]宋徽宗宣和七年孝宗淳熙九年俱于是日亲】 大兰王 【[宋元淑大兰王九锡文]癸亥十年九月十三日北燕伯使使者蒙豨册命曰惟君禀太阴之沉精标群形于玄质体肥腯而洪茂长无心以游逸资豢养于人主虽无爵而有秩此君之纯也君昔封国殷商号曰豕氏业隆当时名重后世此君之美也白蹢彰于周诗涉波应乎隆象歌咏垂于人口经千载而流响此君之德也君相与野游唯君为雄顾群数百自西徂东歕沫则成雾奋鬣则生风猛毒必噬有敌必攻长驱直突阵无全锋此君之勇也】 仲涵生 【[宋廉集]元人郑于泰定丙寅九月十三日长学举子业不合乃弃去潜心秦汉诸文章未几又弃去取群圣之经而寻温之穷道德性命之秘质于濂洛关闽之说母病逾年仲涵不离侧夜则泣祷于天请以身代母病革思西域瓜既食而卒遂终身不忍食瓜】 十三灵 【[农谚]详九日】 [诗]一帘霜影 【[袁绾是日风雨忆故园菊]连宵梦半亩秋阴易地思】 变尽江山 【[周亮工是日杜于皇招登清凉台]西风残叶能多少九月天】 [词]叔宝池 【[葛胜仲鹧鸪天是日游夏氏林亭]菊英露浥渊明径藕叶风吹】 
[丽句]通用 【却潞州之献瑞意注麟书讲干卦以乘时心存龙德注虫鱼而邀螯醑宜春苑偏值三秋喷云雾而鼓风雷大兰王初承九锡】 
　　　十四
[集]母端儿 【[柳宗元龙城录]唐神尧拜河东节度使领大军击龙门贼九月十四日夜过寒津口时明月方出白露初澄于小桥下有二人语言明日母大郎死神尧因驻马问二人再拜泣言某二人汉兵也昨奉东岳命神兵赴龙门助将军讨贼某二人埋骨在此因少憩亦自感伤欲先报于将军耳神尧讶其言询其姓氏俱笑忽不见明日破贼发七十三矢皆中而复得其矢信乎圣王所向至灵亦先为佑焉】 阅骑射 【[玉海]宋太祖干德四年是日士卒张乐赐从官饮】 乘金辂 【[又]宋真宗天禧二年是日皇太子朝谒太庙】 [诗]中山去 【[苏轼以端明侍读学士出知定州是日雨中作示子由]去年秋雨时我在广陵归今年白首归无期】 银屈膝 【[陆仁至正辛卯是日顾玉山燕客渔庄侍姬小琼英调（上竹下秦）侑酒玉山口占命客属和]玉手为开举头却见月团团】 个个秋 【[袁暠和玉人花]下按凉州白雁低飞】 翡翠巢 【[秦约和]隔林月出车轮大照见花间】 鸳鸯曲 【[顾瑛倡]锦（上竹下秦）弹尽都在秋风十四弦】 并头花 【[袁举和]似双蛾脸一朵浓酣一朵醒】 丹砂尾 【[僧超珍和]鲤鱼三尺听得清和出水来】 红兰 【[蔡羽是日集东麓亭]委神皋华薄昌原隰】 守月吟风 【[颜尧揆是夜步月]鹤清同蛩老惯】 青雀白苎 【[董嗣成是夜同翁君长舟中对月]自同客子舫何处美人歌】 复书乞墅 【[董神骏是日贱诞燕集]堪羡南宫子应惭羊氏儿】 
[丽句]通用 【去年黑雨广陵犹记观涛今日白头易水从谁射兔露白月明桥下云旗雾马护龙门鱼丽虎阚行间玉鲙金齑欢凤阁】 
　　　十五
[史]供鸡黍 【[汉书]范式字巨卿与汝南张伯元为友春别京师以暮秋为期伯元是日以待母曰相去千里汝何信之言未卒而巨卿至】 朱熹生 【[史纂]以建炎四年是日午时剑南尤溪之寓舍幼颖悟庄重能言父指示曰此天也问曰天之上何物父异之就传授孝经一阅封之题其上曰不若是非人也尝从群儿戏沙上独端坐以指画沙视之八卦也少长厉志圣贤之学于举子业初不经意晚年以野服见客】 文公山 【[延平志胜]韦斋先生朱松为尤溪尉任满假馆于郑氏是日考亭生先是文山在清印溪滨隔溪为公山二山草木繁密及考亭生其日野烧同时尽焚山形毕露严若文公二字】 [集]冢上助 【[山堂肆考]春秋燕人羊角哀与左伯桃为死友闻楚王贤二人同往见之至梁山道遇雨雪计不能俱全伯桃乃并衣粮与角哀入空树中饿死角哀至楚为上大夫乃告楚王备礼葬于莆塘一夕梦伯桃云与荆将军墓邻数苦我九月十五日幸兵于我哀泣曰冢上安知汝之胜负开棺自刎而死就葬墓中】 紫微诗 【[东坡集]宋哲宗元佑二年是日迩英殿讲论语终萹赐执政讲读史官燕于东宫又遣中使赐御书诗各一首东坡得花其词曰丝纶阁下文书静钟鼓楼中刻漏长独坐黄昏谁是伴紫微花对紫微郎】 御史台记 【[事文类聚]宋孝宗淳熙十四年是日陈贾作厅壁曰宋朝三院御史皆得论政事纠官邪元丰绍圣着于令甲其用峻故其选精一时列职其间悉由天子亲擢太上中兴大明国是耳目所寄必惟其人绍兴更化诏除公正之士以革缔交合党之风盖欲遵用忠纯体国之人以成笃厚之政先后丁宁昭若日月龙蛇飞动琬琰光辉圣意相传家法不改实我宋维持纲纪之盛事云云】 龙会 【[广义]见前】 [杂]孔子诞 【[佛记]按翰墨考则五月四日兹佛说是日姑俟辨正之】 南赡度 【[佛书]九月望从三十三天部洲救众生此日宜修功德】 [诗]嫦娥正面 【[徐凝是日雨]一年长望秋将尽不得看】 分练布萤 【[梅尧臣是日北楼望太湖]河汉微星辰淡】 玉杵金辉 【[沈荃是夜胡年兄招饮]千家霜前动万里醉后看】 素影 【[臧眉锡是夜看月]横空垂】 [词]当筵虎士 【[叶梦得水调歌头是日与客习射]何似挥手弦声响处双雁落遥空】 
[丽句]通用 【碧鸡黄马御诗却写紫微花鸷鸟神羊壁记应标铁柱史戒雪而并衣粮隔生旦誓惟羊左阅秋而供鸡黍千里相期只范张】 
　　　十六
[集]风伯雨师 【[通考]唐玄宗天宝四载是日敕诸郡坛置社坛东坛置社坛西其祀风伯请用立春后丑祀雨师请用立夏后中】 谋臣名将 【[玉海]宋太祖是日诏于东京旧城南建武成王庙命左谏议大夫崔颂董其役乃命颂检阅唐末以来尤著者具名以闻】 坐竹床 【[伊川集]伊川年七十四得风痹疾大观元年九月十六以白夹被被体与尹焞举手相揖焞还次日有叩门者报先生卒】 饾饤假山 【[泉石膏肓记]杨廷秀曰予于绍兴壬子九月十六日以废疾至自金陵深念平生无他好独好泉石而所居乃土山安所得石忽有遗予以怪石予甚喜亟召匠为友人王才臣见之谯予曰先生居真山而又为假山将谁绐予笑曰予敢绐人聊以自绐耳曰有石无泉非阙与予偶思去假山三十步旧有一泉而湮即命浚焉泉冽以猛因接筒引之又于假山前甓小方塘植以芙蕖杂以荇藻云云】 御女 【[新书]见前】 [杂]餐松服石 【[彬阳仙传]唐人刘助少时有二道士访其庐与之谈甚异二道授以之法谓助曰偕来度汝君勿泄吾王屋真人也后服丹饮气是日尸解兄瞻在京师其日遇一道士问曰弟助巳为仙矣忽失所在后郴人蒋椿往陜西见助从一道士策驴而行】 [诗]云章第一 【[苏轼先一日御赐紫微花诗是日进诗谢]人间一日转万口喜见篇】 明珠翠网 【[范成大是日真率会石湖书事]稻头的皪粘霜露步入中】 铜网石桥 【[徐渭是日游南内石桥鱼龙百族巧甚云是西洋物乃三宝太监取归者]风雨故梢翼鱼龙欲活鳞】 粪土烟波 【[黄周星是夜梦楚潭陶年兄]三十年来安四千里外狎】 
[丽句]通用 【一纸惊鸾回凤笔绝花鲜千年服石餐松驴乘蝶化爱疏泉而迭石便成泉石膏肓好吹烟而卧霞可是烟霞痼癖】 
　　　十七
[史]艺文类聚 【[会要]唐高祖武德七年是日给事中欧阳询奉敕撰成上之】 幸彭原 【[实录]肃宗至德元载是日车驾命郭子仪赴天德军伐叛蕃】 昏雾 【[又]懿宗咸通九年贼逼徐州或劝崔彦曾奔兖州彦曾怒曰吾为元帅城陷而死职也立斩言者居民鼓噪动地民在城外者贼抚慰无所侵扰由是人争归之民助贼推草车塞门而焚之是日贼四面斩关而入时极甚咫尺莫辨】 御崇政殿 【[宋史]真宗景德三年是日试贤良方正】 [杂]增福神 【[翰墨大全]是日天曹生】 增财神 【[又]亦于是日生】 洪仙 【[群仙录]是日恩真生】 菜蔓湾 【[稽神录]淮南副使陆洎与李承嗣最善承嗣与诸客访之洎曰明年此月当与诸君长别矣承嗣问故泊曰吾向梦人以骑召去止大明寺西数里至一大府署曰阳明府下马入一室中有顷吏引立阶下有二绿衣使捧一案案上有书一紫衣取书宣云洎三世慈孝功成业就冥后受此官司阳明府侍郎判九州岛都监来年九月十七日本府上事语毕复以骑送归奄然遂悟天命巳定不可改矣客等至次年九月十六日候之曰君昨年言明日当上事今何无恙洎曰明日当行承嗣未信洎曰君与我有缘他日当卜邻明日果卒即葬于承嗣为楚州刺史葬洎墓之北】 [赋]三百五十 【[景隆二年是日上使韩从礼蓍筮卦未成蓍自立从礼曰大人之瑞也潘炎作神蓍立赋]维彼神蓍生而有知用知不测明以稽疑擢九尺之纤干伏千年之宝龟德圆而神兮无幽不及其生兮其用惟圣人之观象乃神动而鬼入列八卦以效变翘孤茎而孑立蓍之立兮发其祥吾君得之尊以光明乎太极演彼归藏因卜祝之符瑞应天人之会昌】 [诗]蜡炬猬筹 【[陈维崧是日同王仲昭毛大可吴志伊汪舟次潘次耕胡朏明饮冯冒闻躬暨西斋]银荷的皪短翠?斝纵横罚】 青士苍官 【[董说是夜粲白兆在香谷及支石集补船村雁影堂明日将至鸿雪]眼见黄牛追白马促教夹】 
[丽句]通用 【蓍立景隆生三百而用五十试传崇政息六月而击三千艺文聚千载英华凤翥蒲青之省都监判九州岛精爽牛眠菜蔓之湾】 
　　　十八
[史]赤气 【[天文志]唐景隆元年是日竟天其光烛地经二日乃止】 [集]常坐 【[事物纪原]唐贞观二十三年是日太尉无忌奏请视朝坐日太宗曰朕即大位自今巳后每日】 祀明堂 【[通考]宋高宗绍兴元年是日上亲】 幸玉津园 【[玉海]宋孝宗淳熙元年是日宴射赋七言诗赐曾怀以下与宴者皆和】 红罗褓 【[旴（日台）志]县西七十里地名红庙倚汉山襟池河左枕珠墩后萦古漆涧高阜之丘为德祖皇帝流寓所居邻二郎神庙于元戊辰年九月十八日未时太祖诞生随往前百步池河之涘取水见一幅取以为是夕远近居民见二郎庙火光烛天至晓则庙移东北一百二十步瓦石坚固众以为神不数年荒乱而圣祖挈家流临濠暨后即真未表其里至今神庙仍旧而原址二百余年不生茎草土红而润岁旱不燥近岁始生草其取水处生红苔如线泛水如织练映丹霞可挹故老流传名此地曰红庙其水为红罗障盖孕龙之区山水锺奇】 慎远行 【[云笈七签]是日水陆远行俱不利宜慎之】 [杂]北斗降 【[道经]】 [诗]秋堂水榭 【[权德舆是日奉和圣制]丝管动烟霞生】 迎春见识 【[韩琦阅古堂前植菊二本是日花犹未开作]此嘲之风霜日紧犹何待甚待来】 [词]色浅香匀 【[葛胜仲浪淘沙是日与千里赏菊]又见菊花新】 素娥解事 【[又]今夜真偏向人明】 月波新酿 【[又]入芳尊】 倍九开 【[陈亮卜算子是日寿徐子才]周遭烂熳祝寿当头取】 
[丽句]通用 【江湖示慎标云笈于远行宵旰请勤出纶音于常坐赤气竟天紫光烛地耀三日于咸阳黄闲贯虱彤矢丽牛洒七言于宁海】 
　　　十九
[史]景阳楼 【[南齐书]东昏侯永元元年是日地五震有童谣云野猪虽嗃嗃马子空闾渠不知龙与虎饮食江南墟七九六十三广莫人无余乌集传舍头今汝得宽休但看三八后摧折识者解云陈显达属猪崔慧景属马非也东昏属猪马子未详梁王属龙萧颖冑属虎崔慧景攻台顿广漠门死时年六十三乌集传舍即所谓瞻乌爰止于谁之屋三八二十四起建元元年至中兴二年二十四年也摧折景阳楼亦高台倾之意也今汝得宽休言天下将去乃得休息也】 展重阳 【[唐书]文宗开成元年于三月十三展上巳以次年九月十九日】 小儿歌 【[彭城纪乱]唐懿宗咸通十年庞勋袭宋州陷其南城刺史郑处冲守其北城贼知有备舍去度汴南掠亳州沙陀追及之勋引兵循涣水而东将归彭城为沙陀所逼官军大集杀贼万余人皆溺死降者千人九月十九日勋亦死而人莫之识数日乃获其尸贼宿迁等诸寨皆杀其守将而降初勋之求节也必希岁内得之闾里竞曰得节不得节不过十二月计勋九年十月十七日作乱十年九月十九日就戮通其闰月共之正一岁而灭】 金凤园 【[会要]宋太宗建隆四年是日上幸】 赐中庸 【[宋史]高宗绍兴五年是日言者请依雍熙故事赐新进士儒行萹以励士检有旨添赐中庸送秘府校勘正字张梁校中庸高闶校儒行萹闶奏儒行虽间与圣人之意合而其词类战国纵横之学盖汉儒杂记决非圣人格言止庶几学者知圣学渊源奏可】 [集]平斋 【[樵书]魏南斋一号其遗嘱一纸云区区蒙圣代六朝厚恩官阶一品愧无分寸之报今年巳九十又八念人之生死犹旦暮之必然得正而毙幸也况年且近百盖棺之日近矣故预为尔辈嘱倘至暝目甚勿动扰乡里经营坟墓及诸亲旧赙奠以玷予之平日至嘱成化七年九月十九日父一叟书遗男序班完等予昔号南斋今曰者近辱门下士行人何舜宾所易盖取天寿平格之意其详见兵部尚书友人孙原贞所为记故并及之诗曰谬登廊庙便驱驰常愧无才答盛时敛手足形如有日只书遗训尽当为】 花寒酒冷 【[休宁吴宗信与周栎园书]宋人亦以十九日为重阳偶得今十日十古重阳句先生和之】 龙会 【[广义]见前】 御女 【[新书]见前】 [杂]日宫月宫 【[道经]是日会合】 朝无始 【[又]是日诸天列宿上】 北斗降 【[又]】 [诗]落帽风 【[范成大是日衙散回留火将及幕属饮清心堂观晚菊]虽无亦复接（上四下离）倒】
  </div>
  <div class="pagination">
   <a href="古今类传_page15.html">
    上一页
   </a>
   <span>
    ...
   </span>
   <a href="古今类传_page11.html">
    11
   </a>
   <a href="古今类传_page12.html">
    12
   </a>
   <a href="古今类传_page13.html">
    13
   </a>
   <a href="古今类传_page14.html">
    14
   </a>
   <a href="古今类传_page15.html">
    15
   </a>
   <span class="current-page">
    16
   </span>
   <a href="古今类传_page17.html">
    17
   </a>
   <a href="古今类传_page18.html">
    18
   </a>
   <a href="古今类传_page19.html">
    19
   </a>
   <a href="古今类传_page20.html">
    20
   </a>
   <a href="古今类传_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
