<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 5 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 5 页/共 111 页
  </h1>
  <div class="content">
   宋　谢维新　撰
　　地理门
　　溪
　　事类注川【水丨丨曰溪注溪曰谷尔雅】赴溪【东流之水不息流行丨百仞之丨也家语】为牝【溪谷丨丨同上】守雌【知其雄丨其丨为天下溪老子】黄溪【环末之治百里至于浯溪西至于相之源南至于泷泉东至于丨丨东屯其间名山水而村者以百数黄溪最善黄溪距州治七十里栁宗元记】青溪【田防岩爱夷陵丨丨止庐其侧六帖】愚溪【灌水之阳有溪焉东流入于潇氷或曰冉氏常居也故姓是溪为冉溪余以愚触罪谪潇水上爱是溪故更名之为丨丨云云水智者乐也今是溪独辱于愚何哉其流甚下不可以溉灌又峻急多坻石大舟不可入也幽浅狭蛟龙不屑不兴云雨无以利世而适类于余然则虽辱而愚之可也栁子愚溪序】溪【陆希声居当溪之居名其溪曰丨丨将以防昧也酌而饮防溪曰吾所以命夫谿之为防者勉子以决也子其决于夷壤而发其源决于塞垣以通其流决于腴畆以施其润决于涸泽以博其恵决于广陂使介鳞蕃育决于巨浸使蚪龙变化陆遁叟山居诗序】灵溪【过丨丨而一濯文】好溪【处州东十里有恶溪多水怪宣宗时刺史叚成式有善政水怪潜去民谓之丨丨地理志】竹溪六逸【李白与孔巢父韩凖裴政张叔明陶沔居徂徕山日沈饮号丨丨丨丨】桃源二仙【刘晨阮肇采药天台迷道溪行见水中流胡麻饭误入桃源遇仙】钓溪得璜【吕望丨磻丨于鱼腹中丨玉丨尚书大传】凿石引泉【丨丨丨丨酾其流以为溪溪不袤数丈趣侔江海独孤及琅琊溪述序】
　　诗集岸平【积水涵虚上下清防家门静丨防丨浮萍破处见山影小艇归时闻草声入郭僧寻尘里去过桥人似鉴中行已凭暂雨天秋色莫放修芦碍目生张子野题无相院西溪】石浅【溪水碧于草潺潺花底流沙平堪濯足丨丨不胜舟洗药朝与暮钓鱼春复秋兴来从所适还欲向沧州岑参东溪书】
　　渊
　　事类水塞【丨通之斯为川丨之斯为渊李萧逺运命论】时出【博博渊泉而丨丨之溥博如天渊泉如渊中庸】不流【水出地而丨丨者命之曰渊管子】若陨【栗栗危惧若将丨于深渊书】周池【呀丨丨而成渊选西都赋】灵湖【曽潭之府丨丨之渊郭景纯江赋】鱼潜【丨在在藻或丨在渊诗】龙跃【见丨在田或丨在渊易乾卦】鱼跃【鸢飞戻天丨丨于渊】龙生【积水成渊而蛟丨丨焉荀劝学】羡鱼【临渊丨丨不如退而结网董防】育鳞【伫重渊以丨丨陆士衡赋】生珠【渊丨丨而崖不枯为善不积耶安有不闻乎荀劝学】沉玉【渊者众物之所生也深而不涸则丨丨至管子】纳景【丨丨于虞渊文选琴赋】取日【丨丨虞渊狄仁杰賛】
　　泉
　　事类水源【丨本曰丨源曰泉正直上出曰槛泉从上溜下曰下泉涌出曰濆泉侧出曰汍泉泉所出同所归异曰肥泉异出同流曰瀵泉见尔雅及诗注】天泽【泉之源曰丨丨之源出髙而施下也韩愈宴喜亭记】一勺【源泉所出也委流所聚也始出丨丨卒成不测记学记注】盈科【源泉混混不舍昼夜丨丨而后进放乎四海冇本者如是孟离娄上】出泉【山下丨丨防易】及泉【有为者辟若掘井掘井九仞而不丨丨犹为弃井也孟尽心上】氿泉【有冽丨丨无浸获薪诗】槛泉【觱沸丨丨　觱沸出貌诗采菽】寒泉【爰有丨丨在浚之下诗凯风井冽丨丨易井卦】温泉【见后灵池泉注】白泉【泉色丨自出山泽得礼制则泽谷之泉出饮之使人长夀瑞应图】红泉【飘丹砂于丨丨谢灵运赋又谢灵运题华子冈冇石磴防丨丨之句】醴泉【美泉也水之精也昆仑山有丨丨华池君乗土而王其政太平则丨丨出涌其政和平则丨丨瀌神灵滋液百珍实用则丨丨出黄帝时以丨丨为浆尧之世徳茂清平则丨丨出夏后时俊又在官则丨丨出汉宣帝三年丨丨流滂枯槁荣茂后汉世祖中元元年夏丨丨出饮之者疾病皆愈六帖】瀑泉【司空图旧隠三峯泉石之美冠于一山北岩之上有丨丨流注谷中灌良田数十顷至今子孙犹为司空南部新书】灵泉【沉精防液下为丨丨清徳之鉴柔道之軆张曲江龙池颂喷若玉窦泄为瑶池浄如醍醐莹若琉璃权徳舆灵泉记】贪泉【吴隠之性亷操为广州刺史界上一水谓之丨丨古老云饮此水者亷士皆贪隠之至酌而饮之赋诗云古人言此水一饮懐千金试使夷齐饮终当不易心清操愈厉晋史冯立受广门都督尝见丨丨曰此岂隠之所酌邪吾虽日汲庸易吾性哉遂极饮而去本传】上善泉【坊州州郭无水东北七里有丨丨丨开成二年刺史张怡架水入城以纾逺汲四年刺史崔骈复増修之民获其利后思之为立祠唐地理志】应圣泉【杨师晟师次方渠水乏有青蛇降下走视其迹水从而流使筑防环之遂为停渊士饮仰足有诏置祠命泉曰丨丨本传】白云泉【丨丨丨在吴县天平山白乐天题以絶句范文正继作名遂着图经】玉浆泉【鸟防山俗呼为髙武陇其下渭水所出絶璧千仞本之诸羗马足所践忽飞泉涌出人为之謡因号为丨丨丨隋史】灵池泉【丨丨山在翁源县上有八泉曰涌泉甘泉温泉震泉龙泉玉泉灵丨水衡记】芦葭泉【玉门军有丨丨丨周二丈深一丈駞马千头饮之不竭酉阳杂俎】石臼泉【施州南寨丨丨溪旁其丨源有七眼图经】天齐泉【齐地泉中或出瓦上有丨丨字晏子曰吾闻江深五里海深十里此丨与天齐也齐记】抚掌泉【在余杭洞霄宫相传钱武肃王至宫丨丨而丨涌因以为名图经】卓锡泉【唐子西逰罗浮至寳积寺饮泉而寺僧曰此丨丨丨也昔梁景泰禅师始居此山其徒以无水难之师笑而不答已而庵成师卓锡于地泉涌数尺自是得井山中迨今頼之子西卓锡泉记】沧州緑渠【丨丨乆视山下出澄緑水其泉一百歩亦谓之流丨丨投之金石终不沉没唐杜阳编】房陵粉水【房陵有清泉土人以为粉则膏泽芳润贡京师因名丨丨丨丨地理志】泉如盘龙【元街县有丨丨眼中水交泉丨丨丨或试挠破之寻手成龙状驴马饮之皆惊走酉阳杂俎】渠降青蛇【见上应圣泉注】拜井泉出【后汉耿恭于城中穿井十五丈不得泉乃向井再拜为吏士祷有顷水泉奔出】刺山泉涌【汉李广利为贰师将军拔佩刀丨丨飞丨丨出】翻车转水【后汉张让赵忠説灵帝铸天禄虾蟇吐水于平门外桥东转水入宫又作丨丨渇乌施于桥南用洒南北郊路并本传】营坟涌泉【安金蔵京兆万年人神龙母防南阙口丨石丨昼夜不息地本栝燥泉忽涌流孔帖】孝感泉出【姜诗至孝有泉出味如江水以养其母】忧祷泉出【孝友宋思礼萧县簿防大旱井池涸母羸疾非泉水不适口思礼丨惧且丨忽有丨丨诸庭味甘寒日不乏汲县人异之】引泉激肤【王鉷以寳钿为井榦丨丨丨丨号自雨亭】通脉入井【李徳裕任中书常饮常州恵山泉自毗陵至京置递铺号水递有僧谒见曰所谒相公者为相公通常州水脉京都一眼井与恵山寺泉脉相通徳裕大笑其荒唐僧曰相公但取此井水在昊天观常住库后也徳裕乃以恵山一甖昊天一甖杂以八瓶都十瓶暗记出处遣僧辨析僧因啜甞取恵山寺与昊天余八乃同味徳裕大竒之即停其人递人不告劳浮议遂弭芝田録】不饮盗泉【孔子过于盗泉渇矣而不饮尸子】所湏清泉【唐潘师正居逍遥谷髙宗召问所湏对茂松清泉臣所湏也】防岩膏肓【唐田丨丨入太白山髙宗幸其门谓曰先生此佳否答曰臣所谓泉石丨丨烟霞痼疾者】元结水乐【丨丨于山中尤所耽爱者有丨丨是南磳之悬水淙淙然闻于耳尤便不至南磳即悬庭前之水取欹曲窦缺之石髙下承之水声少似聴之亦便】苏颋涌泉【李峤谓丨丨曰舍人思若丨丨吾所不及】徐浩奔泉【丨丨善书世状其法曰渇骥丨丨】冷泉亭记【东南山川余杭郡为由郡言灵隠为尤由寺观冷泉亭为甲亭在山下水中央寺西南隅髙不倍寻广不累丈而撮竒得要地捜胜槩物无遯形春之日吾爱其草薫薫木欣欣可以导和纳粹畅人血气夏之夜吾爱其泉淳淳风泠泠可以蠲烦析酲起人心情山树为怪岩石为屏云从栋生水与阶平坐而玩之者可濯足于床下卧而狎之者可垂钓于枕上矧又潺湲洁澈粹泠柔滑若俗士若道士眼耳之尘心舌之垢不待盥涤见輙除去潜利隂益可胜言哉斯所以最余杭而甲灵隠也白乐天】龙井泉记【丨丨旧名龙吴赤乌中方士葛洪尝炼丹于此事见图经其西当西湖之西浙江之北风篁岭之上深山乱石之水泉也每嵗旱祷雨于他祠不获则祷于此輙应故老相传以为有龙居之然泉者山之精气所发也西湖深靓空濶纳光景而涵烟霏菱芡荷花之所附丽鱼鸟虫之所依慿漫衍而不廹纡余而成文隂晴之中各冇意态而不可以言尽也故岸湖之山为所诱而不克以为泉浙江介于吴越之间一夜一昼涛头自海而上者再疾击而逺驰兕虎骇而风雨作过者摧当者壊乗髙而望之使人毛髪尽立心掉而不禁故岸江之山多为所胁而不睱以为泉惟此地盘幽而踞阻内无靡丽之诱以散越其精外无豪悍之胁以亏损其气故岭之左右大率多泉龙井其尤者也尝有大鱼自泉中跃出然后知井之有龙不谬秦少游】诗集石脉【丨丨绽寒光松花喷晓霜注瓶云毋滑潄齿伏苓香野客偷煎茗山僧惜浄床参禅不要问孤月在中央章孝标方山寺泉】泉眼【丨丨髙千丈山僧取得归架空横竹引凿石透渠飞洗药溪流浊浇花雨气防朝昬长逺看防惜似传衣姚合僧院泉】悬泉【絶顶有丨丨喧喧出烟杪不知防时嵗但见无昬晓闪闪青崖落鲜鲜白日皎洒流湿行云溅沬惊飞鸟雷吼何喷薄箭驰入窈窕吾闻山下防今乃林峦表物性有诡激坤元曷纷矫黙然置此去变化谁了张九龄望瀑布】飞流【洞门千尺挂丨丨玉碎珠聮冷喷秋今古不知谁卷得緑罗为带月为钩毕田题朱陵洞水帘】开玉峡【高岩下赤日深谷来悲风擘丨青丨丨飞出两白龙乱沫散霜雪古潭摇青空余流滑无声快防双石谼我来不忍去月出飞桥东荡荡白银阙沉沉水晶宫愿从琴髙生脚踏赤鯶公手　扶白芙蕖跳下清冷中东波潄玉亭】落明镜【竒哉康山阳双劔屹对起上有横飞云下有瀑布水崩腾复璀璨佳丽更雄伟势从三梁外影丨丨丨里平生两仙句叹咏深仰止三年落星湾怅望眼空眯今朝随枤屦得此弄清泚更诵玉虹篇尘防谅昭洗朱元晦漱玉亭】落飞狖【吾闻大山石积日穿线溜况此百雷霆万世与石闘深行九地底险出三峡右长输不尽溪欲满无底窦跳波翻潜鱼震响丨丨丨清寒入山骨草木尽坚痩空蒙烟雨间澒洞金石奏弯弯飞桥出防防半月彀玉渊神龙近云雨乱晴昼垂瓶得清甘可咽不可东坡三峡桥】走长蛇【两岸苍璧对直下成斗絶一水从中来荡潏知防折石梁防其防迎望逺眀防倐至丨丨丨防来翻素雪声雄万霹雳势倒千嵲嵽足掉不自持魂惊讵堪説老仙有妙句千古擅竒崛尚想化鹤来乗流畀明月朱元晦三峡桥】挹北斗【灵源何太髙北斗想可挹凌日五光直逗云千仭急白虹下涧饮寒剑倚天立闪电不得瞬长雷无敢蛰万丈岩崖拆一道林峦湿险逼飞鸟坠泠洒山鬼泣湏当截海去浊海不相入范希文庐山瀑布】防银河【银河泻落翠光泠一囘环湛晚辉防恨却为顽石碍琉璃滑处玉花飞陈搏题名水涧】玉虹垂地【飞势挂岳顶无时向此倾丨丨丨丨色银汉落天声万丈寒云湿千岩暑气清沧浪不足羡就此丨丨缨石曼卿瀑布】银河落天【日照香炉生紫烟遥看瀑布挂长川飞流直下三千尺疑是丨丨丨九丨李白望庐山瀑布】挂流喷壑【西登香炉峯南看瀑布水丨丨三百丈丨丨数千里歘如飞电来隠若白虹起初惊河汉落半在云天里仰观势转雄壮哉造化功海风吹不断江月照还空空中乱潨射左右洗青璧飞珠散轻霞流沬洗穹石而我逰名山对之心益闲无论漱琼液且得洗尘顔但谐宿所好永愿辞人间李白望庐山瀑布】挂壁穿林【逺出白云中长年聴不穷细声萦石乱寒色入潭空丨丨聊成雨丨丨别起风温泉非尔类源发在深宫张蠙野泉】万音落日【淙淙丨丨丨丨巅皎皎一当檐前清风髙吹鸾鹤唳白日下照蛟龙涎浮云装额自卷缺月琢钩相与悬朱门试问幽人价翡翠鲛鮹不直钱王介甫水帘】一脉萦莎【丨丨清泠何所之丨丨漱藓入僧池云邉野客穷来处石上寒猿见落时聚沫绕槎残雪在迸流穿树坠花随烟春雨晚闲吟去不复逺丨星子陂郑谷石门山泉】宣宗聫韵【唐丨丨防时以武宗忌之遯迹为僧逰方外至黄蘖与黄蘖禅师同观瀑布黄蘖得一丨云千岩万壑不辞劳逺防方知出处高宣宗续之曰溪涧岂能留得住终归大海作波涛王者气象可见也诗史】徐凝恶诗【世传徐凝瀑布诗云瀑布瀑布千丈直雷奔入江无暂息万古长如白练飞一条界破青山色东坡云至为尘陋又伪作乐天称美此句有赛不得之语乐天虽渉浅易然岂至是哉乃戯作絶句云帝遣银河一垂古来惟有谪仙词飞流溅沬知多少不为丨丨洗丨丨志林】
　　汤泉
　　事类温源【温汤即丨丨水经】神井【适骊山观温泉浴丨丨张衡温泉赋】疗疾【凡水源有石硫黄其泉则温或云神人所暖主丨入丨博物志】荡邪【温泉毖涌而自浪华清丨丨而难老左太冲魏都赋】水性【汤泉在天地间自为一类受性本然不必有待然后温也凡物各求其类而丨丨尤耿介得其类则虽数千万里而伏流相通非其类则横絶经过十字旁午而不相入故一泉之间不容寻常而炎凉特异如此盖吹气为寒呵气为温而同出于一口此其证也唐子西恵州防汤泉记】地脉【毖彼温泉涌于丨丨合水火之徳泽浸万人陪药石之功蠲除六疾洁华清之流岂同禊洛救疴痒之疾寜比浴沂六帖】沸泉【主簿山在胡郎庙南数里山下有温泉宂口周围一丈许涌出如汤沸冬夏常热周景式庐山记汉水南冇温泉周廻数十歩冬夏常沸若汤其热可熟鸡子未至二十里即望见白气冲天梁州记】潮泉【鸡笼山涧中有十数处累石若出人力水常深尺余朝夕輙有涌泉溢出如潮水时刻不差朔望犹大号为丨丨常如沸汤张僧鍳寻阳记】温泉灵液【丨丨愈出丨丨愈清六帖】暄波炎液【文选】骊山温泉【俗云秦始皇至丨丨与神女逰而忤其旨神女唾之遂生疮始皇怖谢神女为出丨丨而洗除后人因以为验辛氏三秦记】华清汤池【天寳六年更温泉曰丨丨宫丨治井为丨环山列宫室地理志上于华清新广一汤制度宏丽禄山于范阳以玉鱼龙鳬鴈石梁石莲花以献雕镌尤妙上大恱命陈于汤中仍以石梁横于其上而莲才出于水际上因幸解衣将入而鱼龙鳬鴈皆奋鳞举翼状若飞动上因恐却之莲花石至今在明皇杂録】李适赐浴【丨丨丨丨汤池给香粉兰泽六帖】赞明梦浴【孙赞明武肃王时为吴江尉尝梦浴于温泉至守福州途次见飞泉汹涌因问从者荅曰此温泉也方悟前梦之应及使汲之将浴从者曰此非佳者至州有之颇佳賛明既及郡斋亟取而浴之吴越史】一冷一温【恵州过水比十余里得白水山山行一里所得佛迹院院中涌二泉其东所谓汤泉其西雪如池二泉相去歩武间而东泉热甚殆不可触指以西泉解之然后调适可浴临潼之水在开元天寳时最为知名恩幸宠遇震动一时唐子西逰汤泉记】半冷半温【江乗县东南四十里泉丨丨丨丨共出一壑地记勾容县吴续塘有湖水丨丨丨丨可以瀹鸡皆有鱼交入輙死杂俎福州雪峯及无为军等处皆冇之不尽载】赋东城泉【大江之滨东城之野有泉出焉直囘峯负深谷分埒引源迤逦相属晨夜有声涵云注玉薄为虎须洑为鱼目鳞介莫潜遇者斯浴此何水也哉野老告余曰涓涓莫虞嵗年不火而燠其名温泉呜呼岂非荧惑莅于上耶烛龙隠于中耶旁通咸池日御之所经耶幽积沉魄隂偿其负耶丹砂黄硫金石之气酷悍之所激耶云云吾间天下之水厥类寔繁至于弱水储隂投羽必沉火井萃阳烂石灼金祥标醴泉病饮而瘳异纪滋宂神瀵以流焦溪乏蔓之饰沸潭谢聱取之防其余酒墨所发胶塩是滋啜懐千金饮狂一国衮玉乳以中涵横金丝而径度诡品缪名纷莫为数咸受命于元精亦各私其所遇若夫匡庐汝水之旁尉氏骊山之下烟霏掩辱王孙鸟集之所娱金宂椒房专宠蘼蔓之所占则汤泉之中又有显晦者马野老怡然而笑曰善乎齐给之士曵杖而去行歌于涂曰毕沸滂沱奋此泉兮被山阿吾惟灌沐弓不知其他秦少防汤泉赋】题恵济泉【余之所闻汤泉七其五则今三子之所防与太虚之所赋所谓匡庐汝水尉氏骊山其二则余之所见鳯翔之骆谷与渝州之陈氏山居也皆弃于穷山之中山僧野人之所浴猿猱之所饮惟骊山当往来之冲华堂玉甃独为胜絶然坐明皇之累为杨李禄山所汚使口舌之士援笔唾骂以为亡国之余辱孰甚焉今恵济之泉独为三子者咏叹如此岂非所寄僻逺不为当涂者所溷而为髙人逸才与世异趣者之所乐乎或曰明皇之累杨李禄山之汚泉岂知恶之然幽逺僻陋之叹亦非泉所病也泉岂无荣辱特以人意推之可一为抱器适用而不择所处者之戒东坡书逰汤泉赋后】
　　诗集燃井【积水焚大槐畜由灾武库惊丨丞相丨疑浣将军布自怜耳目隘未测隂阳故欝攸火山烈觱沸汤泉注岂惟渇兽骇坐使痴儿怖安长鱼鼈仅可燖狐兎山中惟水客户外时芒屦虽无倾城浴幸免亡国汚东坡恵州温泉】爨池【连山西南来中断还崛起干宵防千仞防地三百里飞峯上灵秀众壑下清美建兹势力穷犹出竒伟虽然丹黄欿丨此玉丨水客来争解帯万刼付一洗当年谢康乐絶今乆矣水碧复流温相思五湖里朱元晦题庐山泉自注云康乐湖中诗云水碧辍流湿岂未见此水耶】龙暖水【十月一日天子来青防御路无尘埃宫前内里汤各别每个白玉芙蓉开朝元门向山上起城绕青山丨丨丨夜开金殿看星河宫女知更月明里武皇得仙王母去山鸡昼鸣宫中树温泉泱泱出宫流宫使年年修玉楼禁兵去尽无射猎日西麋鹿登城头梨园弟子偷曲谱头白人问教歌舞王延温泉宫】虫疑氷【寒泉诗所咏独此沸如蒸一气无冬夏诸阳自废兴人逰不附火丨出亦丨丨更忆骊山下歊然雪满塍王介甫】灵砂泉【三十六峯髙倚天瑶台金阙贮神仙嵩阳居与黄山比犹少丨丨一道丨古诗图经黄山旧名黟山东峯下有朱砂汤泉新可防茗春时即色防红】礐石汤【华清源中丨丨丨徘徊百鳯随君王李贺新安之黄山闽中之剑浦亦有汤泉第多作硫黄气浴之则袭人肌肤惟骊山是礐石泉渔隠丛话】
　　池
　　事类灵沼【文王以民力为沼而民欢乐之谓其沼曰丨丨孟梁恵王上王在丨丨于牣鱼跃诗灵台】神池【汉武帝昆明池中有灵沼名曰丨丨闗中记】乐池【穆天子西征至于池三日休于池之上乃奏广乐而归是曰丨丨穆天子传】瑶池【穆天子觞西王母于丨丨上西王母为天子歌白云之謡同上】观池【唐太平公主作丨丨乐防原以为盛集】龙池【唐庆龙坊南地变为池中宗常泛舟以厌其祥帝即位作丨丨乐】太液池【汉建章宫有丨丨丨池中筑方丈瀛洲象海中神仙三秦记】昆明池【昆明临沼黒水沚周以金隄树以栁杞西京赋丨丨丨武帝所穿也初汉欲征昆明夷昆明有滇河乃使谪戍伐棘上林象溟河作丨丨丨以习水战中有戈船楼船数百艘于池中置二石人相对以象牵牛织女又刻石为鲸鱼每雷雨鱼常吼鬐尾皆动汉时祭祈雨亦有验汉书又云尧治水讫停船此池盖尧时已有汉代因而深广之尝有人钓鱼纶絶而去入梦于武帝帝明日于池中见鱼衔索取而放之后三日帝复防池滨得珠曰岂非池鱼之报关中记唐髙祖武徳九年幸昆明池习水战太宗正观五年猎丨丨丨献获于大安宫开元初石鲸吼嵗大熟朝野佥载】蓬莱池【宪宗甞畋苑中至丨丨丨谓左右曰李绛尝以諌我今可返也其见礼惮如此】良金池【沧州有丨丨丨方数里水石沙泥皆如金色唐杜阳编】积翠池【唐太宗晏羣臣丨丨丨酣乐赋诗】临碧池【敬宗寳厯二年六月观渔于丨丨丨】凝碧池【禄山范阙王维等数人为贼执一日逆党防饮于丨丨丨以梨园数百人奏乐维闻赋诗一絶万戸伤心生野烟书于璧贼平维以此诗得免明皇杂録】君子池【池曰丨丨之丨虚以钟其美盈以出其恶也韩愈宴喜亭记】落妃池【贵妃生于蜀甞误落池中后人呼为丨丨丨贵妃外传】防池为沼【岐阳庄淑公主开第昌化里丨龙首丨丨丨】赐池防宴【安禄山入朝诏丨永穆公主丨观为丨丨地】文石砌岸【元载芸晖前有池悉以丨丨丨丨中有苹阳花亦类于白苹其花红而且大有如牡丹更有碧芙蓉唐杜阳编】盘筵藏水【白乐天得杨冯宅竹木池馆有林泉之致因为池上篇曰都门风水土木之胜在东南东南之胜履道里其宅有池水可泛舟乐天每命賔客绕舷以百十油囊悬炙沉水中随船而行一物尽则左右又取之藏丨丨于水底也宋景文鸡跖及穷幽记】灵运草池【晋谢灵运在西堂思诗不就忽梦恵连即得池塘生春草之句大以为工本传】羲之墨池【王丨丨为临川内史宅于郡城东偏冇丨丨至今犹存其地立为郡庠池在门内】
　　陂　塘　堰埭
　　事类断水【夏侯惇为济阳守丨大丨为陂自负土率将士种稻人頼其利魏志】溉田【于頔为湖州刺史有湖陂异时丨丨三千顷乆廞废頔命修复堤阏嵗获秔稻蒲鱼万讣】郑陂【三国郑浑迁阳平沛郡二太守浑于肃江二县兴陂遏开稻田民頼其利号曰丨丨】汉陂【东晋巴瑜为防稽内史县内丨时丨毁废瑜修复故堰溉田二百余顷】芍陂【章帝建初中王景为庐江太守郡部安丰县有楚孙叔敖所起丨丨先是荒废景重修之境内丰给通典宋文帝元嘉七年刘义欣为荆河刺史治夀阳于时土境荒毁百姓离散义欣随宜经理芍陂良田万顷由是遂棯】葛陂【见后长房杖注】飞陂【永昌中泰州敷水店南西陂白日飞四五里一直塞赤水陂上桑畦麦陇依然不动朝野佥载】臭陂【冝城驿前水传是白起堰西山下涧灌此城懐楚人多死流城东陂臭闻逺近因号其陂曰丨丨有蛟龙害人渔者避之】鸿隙陂【汝南有丨丨丨郡以为饶翟方进为丞相以数溢为害奏罢之王莾时枯旱郡中追怨乃作童謡曰壊陂谁翟子威饭我豆食羮芋魁言不生稻梁惟生豆芋反乎覆陂当谁复言者两黄鹄托神告之也后邓晨为汝南守欲修复翟方进所坏丨丨丨闻许阳晓水署为都水掾阳因髙下形势起塘四百里数年乃成】白水陂【邓艾于楚州开丨丨丨灌田又筑塘四十九所】钳卢陂【前汉元帝建昭中召信臣为南阳太守于穣县里南六千里造丨丨丨累石为隄傍开六石门以节水势泽中有钳卢玉池因以为名用广灌溉嵗嵗増多至三万顷人得其利后汉杜诗为太守复修其业时人歌之曰前有召父后有杜母】蒲阳陂【后汉张禹为下邳相徐县北有丨丨丨傍多良田禹为开水门通引灌溉成熟田数百顷后嵗垦至千余顷】通灵陂【姜师度徙同州刺史又洛灌朝邑河西二县阏河以灌丨丨丨收弃地二千顷为上田】尚食陂【敬宗寳厯二年七月癸未以漾陂丨丨禁民渔】长房杖【后汉费丨丨随老翁入山防得道辞归翁与竹丨长房乗杖湏防来归即以杖投葛陂頋视则龙也】叔度量【黄宪字叔度郭林宗曰丨丨汪汪若千顷陂澄之不清淆之不浊不可量也】贷陂田【寗成曰仕不至二千石财不至千万安可以为人乃贳丨丨丨千余顷假贫人役使数千家】泄湖水【白居易为杭州刺史始筑隄捍钱塘湖钟泄其水溉田千顷】筑海隄【范文正公为秦州西溪塩官甞丨捍丨丨】塞陂塘【程明道摄上元邑盛夏塘堤大决法当言之府府禀于漕然后计工赒役非月余不兴作先生曰如是苗稿矣民将何食救民获罪所不辞遂发民塞之嵗则大熟言行録】
　　塘固本塘【唐李吉甫为准南节度筑冨人丨丨丨溉田万顷】鉴湖塘【马臻为防稽太守始立丨丨筑丨周囘三百十里灌田九十余顷通典】新丰塘【东晋张闿为晋陵内史时所部四县并以旱失田闿乃立曲阿丨丨丨溉田八百余顷每嵗丰稔葛洪为之颂】句城塘【唐正观十八年李袭誉为扬州大都督府长史乃引雷陂水又筑丨丨丨以溉田八百余畆百姓获其利并同】　堰埭流菜堰【传祗为荣阳守造丨丨丨至今寛豫无水患晋史】蒲苇泽【晋武帝时杜元凯言顷来戸口日増而陂堰嵗决良田变生丨丨人居沮丨之际水陆失宜】崇頥堰【唐贾丨丨为州刺史州濒滹沱永嵗丨溢坏室庐浸洳数百里崇顺为立丨庸水不复百姓利之】召伯埭【谢安至新城筑埭于城北后人追思之名为丨丨丨】
　　诗集渼陂【岑参兄弟皆好竒携我逺来逰丨丨天地黤惨忽异色涛波万顷堆琉璃琉璃汗漫泛舟入事殊兴极忧思集鼍作鲸吞不复知恶风白浪何嗟及主人锦帆相为开舟子喜甚无氛埃鳬鹥散乱棹歌发丝管啁啾空翠来沉竿续蔓深莫测菱叶荷花静如拭宛在中流渤澥清下归无极终南黒半陂已南纯浸山动影袅窕冲融间船舷暝戞云际寺水靣月出蓝田闗此时骊龙亦吐珠冯夷击鼔羣龙趍湘妃汉女出歌舞金支乐上众饰翠旗光有无咫尺但愁雷雨至苍茫不晓神灵意少壮防时柰老何向来哀乐何其多杜甫渼陂行】
　　渠
　　事类十二渠【西门豹为邺令凿开丨丨丨引河水灌田当时人苦役豹曰百嵗后父老子孙思我至今得水利民富足汉长史以丨丨丨桥絶驰道相近欲合二渠为一桥父老不肯曰贤君之法式不可改也史记】六辅渠【元鼎六年儿寛为左内史奏请穿凿丨丨丨以益溉郑国傍髙仰之田前沟洫志】千金渠【张掖郡冇丨丨丨汉书】十石渠【河中府龙门东南二十三里冇丨丨垆丨县令长孙恕凿溉田良沃畆收丨丨唐地理志】浪荡渠【荣阳丨丨丨前地理志】丰兖渠【晋薛胄为兖州刺史城东沂泗二水合而南流胄决令西注陂泽尽为良田号丨丨丨】旧沈渠【延擕为幽州刺史范阳郡有丨丨丨径五十里废毁莫修水旱不调人多饥馁延携自度水形营造未防而就溉田万余顷通典】无棣渠【薛大鼎迁沧州刺史丨丨丨乆廞废大鼎浚治属之海民歌曰新沟通舟楫利属沧海渔塩至昔徒行今骋驷美哉薛公徳旁被】平虏渠【姜师度为易州刺史并海凿丨丨丨以通饷路罢海运又魏祖以袁尚归单于将征凿渠自滹沱入汾水名丨丨丨】富人渠【隋郭衍开皇中为开漕渠闗中頼之名丨丨丨】龙首渠【庄熊罴言临晋民愿穿洛以溉重泉以东万余顷于是为发卒万人穿渠洛水至商顔下岸岸崩往往为井井渠之生自此始穿渠得龙首骨故名丨丨丨前沟洫志】龙口渠【翰林有丨丨丨通内苑大雨后必飘诸花蘂经由而出有百种香色名不可尽春月尤妙金銮宻记】右史渠【唐温造开化乡渠溉田二千顷民获其利号丨丨丨】光禄渠【李聴徙灵坛节度部有丨丨丨聴即引渠溉塞下田千顷通典】郑国渠【韩闻秦好兴事欲罢之无令东伐廼使水工丨丨间説秦令凿泾水为丨东注洛欲以溉田作而觉秦欲杀郑国国曰臣为韩延数年之命然渠成亦秦万世之利也卒使成之于是闗中为沃野秦以冨强卒并诸因命曰丨丨丨汉书】白公渠【赵中大夫丨丨奏穿丨引泾水经渭中袤三百里溉田四千五百余顷因名曰白渠民得其饶歌曰田于何所池阳谷口郑国在前白公起后举臿成云决渠为雨泾水一石其泥数斗且溉且粪长我禾黍衣食京师亿万之口同上】贾侯渠【魏丨丨为豫州通运渠二百里所谓丨丨丨魏志】强公渠【强秦迁雍州司士参军华原无泉人多渇死循教人渠水以浸田一方利之号丨丨丨唐本传】翟王渠【赵珝封天水郡公按邓艾故迹决丨丨丨溉稻以利农六帖】史公渠【魏防公以史起为邺令遂引漳水溉邺以富魏河内民歌之曰邺有防令兮为丨丨决漳水兮灌邺房终古舄卤兮生稻梁前沟洫志】当时引渭【郑当时为大司农言异时闗东漕粟从渭上而渭水道九百余里时有难处引渭穿渠起长安旁南山下至河三百余里径易渠下民田万余顷又可得以溉上以为然同上】刀雍凿河【后魏丨丨为薄骨律镇将上表请于河西髙渠之北丨渠髙十五歩深五尺还入古之髙渠即修髙渠合百二十里溉官私田四万余顷从之公私获其利】杜亚治渠【丨丨拜淮南节度使至则治漕渠引湖陂筑防庸入之渠中以通大舟夹隄髙卭田因得溉灌人皆悦頼孔帖】马援穿渠【丨丨所过郡县为丨丨溉灌以利民】栖筠拆硙【李丨丨传闗中仰郑白二渠溉田而豪戚壅上防取硙利且百所夺农田十七栖筠请皆毁撤】路应通舟【丨丨为虔州刺史凿赣石根险以丨丨道】漕渠船【黎干迁京兆尹京师苦樵薪乏干度开丨丨兴南山谷口尾入于苑以便运载帝为御安福门以观之干宻具丨丨作倡优水嬉兾以媚帝久之渠不就孔帖】石渠民桥【袁家渇自西南行不十歩得丨丨丨丨其上有泉幽幽然而其鸣乍大乍细渠之广或咫尺或倍尺其长可十歩许其流扺大石伏出其下逾石而往有石卧菖蒲被之青鲜环周栁宗元石渠】









　　古今合璧事类备要前集卷九
　　钦定四库全书
　　古今合璧事类备要前集卷十
　　宋　谢维新　撰
　　歳时门
　　歳
　　事类日周【日月俱起日行一度积三百六十五度四分度之一而周天一匝名曰歳后律厯志】星行【郭璞曰歳取丨丨一次祀取四时一终年取禾一熟载取物终歳更始也尔雅注夏曰歳商曰祀周曰年唐虞曰载】寒暑【寒徃则暑来暑往则寒来丨丨相推而歳成焉易系辞】春秋【春秋二以目歳注孟康曰春万物生秋万物成举丨丨以目一歳前律厯志】期日【干之防二百一十有六坤之防百四十冇四三百有六十当丨之丨系辞】闰月【咨汝羲暨和朞三百六旬有六日以丨丨定四时成歳书尧典】一终【晋侯曰十二年矣是谓丨丨一星终也○歳星十二而一周天左传】十纪【春秋纬称自开辟至于获麟凡三百二十七万六千嵗分为丨丨一曰九头纪二曰五龙纪三曰摄提纪四曰合雒纪五曰连通纪六曰序命纪七曰修飞纪八曰囘提纪九曰禅通纪十曰流讫纪史记】歳星【歳在金穣水毁木饥火旱同上】嵗名【太隂在寅丨丨摄提格在夘名单阏在辰名执徐在已名大荒落在午名敦牂在未名叶洽在申名涒滩在酉名作鄂在戍名阉荗在亥名大渊献在子名困敦在丑名赤奋若○寅在甲曰阏逢夘在乙曰防防辰在丙曰柔兆巳在丁曰强圉午在戊曰着雝未在己曰屠维申在庚曰上章酉在辛曰重光戌在壬曰元黓亥在癸曰昭阳淮天文训】歳星主【丨丨丨嵗事为歳首李寻传】天气周【孔子曰嵗三百六十日而丨丨丨八卦周事各四十五日而备嵗事易干】阳主嵗【阳出布施于主而上嵗功使隂伏于下而时出佐阳阳不得隂之助亦不能独成嵗终阳以成嵗为名仲舒传】闰成功【立丨定时以丨嵗丨后律厯志】太宰受防【天官丨丨之职嵗终则令百官府各正其治丨其丨周礼】司会质成【司防以嵗之成质于天子记】正嵗观治象【小宰賛冡宰受嵗防嵗终则令羣吏致事丨丨帅治官之属而丨丨丨之灋礼天官宰】嵗杪制国用【冡宰制国用必于丨之丨五谷皆入然后丨丨丨记王制】诗集斗移【一别星桥夜三移斗柄春杜诗】烛转【三嵗如转烛同上】三闻蝉【一入石渠署丨丨宫树丨刘禹钖】五愁萤【一别丨丨丨杜】二见草【离居在咸阳丨丨秦丨绿李白】五落叶【丨丨洞庭丨三江逰未还同上】
　　月
　　事类系时【春秋以日系月以月丨丨左序】积日【丨丨成月后律厯志】分至【月者所以纪丨丨也前律厯志】隂雨【丨丨者月之余魏畧】钧象【三十斤成丨一月之丨也前律厯志】卿士【丨丨惟月尚书洪范】五纪【协用丨丨一曰嵗二曰月同上】三防【天有丨丨之月十一月阳气始养黄泉之下万物始赫赫然感阳之气也故周为天正十二月万物始牙故殷为地正正月万物孚甲而出故夏为人正白虎通】月阳【丨丨月在甲曰毕在乙曰橘在丙曰修在丁曰圉在戊曰厉在己曰则在庚曰室在辛曰塞在壬曰终在癸曰极尔雅】月名【正月为陬二月为如三月为寎四月为余五月为臯六月为且七月为相八月为壮九月为十月为阳十一月为辜十二月为涂】斗指【丨正月丨寅二月指夘三月指辰四月指巳五月指午六月指未七月指申八月指酉九月指戌十月指亥十一月指子十二月指丑终而复始准天文训】律中【正月丨丨太簇二月律中夹钟三月律中姑洗四月律中中吕五月律中防宾六月律中林钟七月律中夷则八月律中南吕九月律中旡射十月律中应钟十一月律中黄钟十二月律中大吕月令】为一嵗【以十二月丨丨丨淮南子】成百谷【嵗月日时无易百谷用成尚书防范】
　　日
　　事类五纪【协用丨丨一曰嵗二曰月三曰日注周十二辰为一日书洪范】十时【日之数十故有丨丨之数亦当十位注日中当王食时为公平旦为卿鸡鸣为士夜半为皁人定为舆黄昏为日入为僚脯时为仆日昳为台隅中日出关不在第尊王公旷其位昭五年】庚甲【先丨三日后庚三日易防卦先甲三日后丨三日蛊卦先甲一日易后甲一日难杨子】甲癸【凡祭十日十二辰以致之注十日丨至丨国语】信次【一宿为舍再宿为信过丨为丨左传】旬浃【十日曰丨十二日曰丨十日亦曰浃礼】在寅【一年之计在于春一日之计丨于丨】如嵗【一日不见如三秋兮一月不见丨三丨兮毛诗】刚柔【五丨甲丙戊庚壬五丨乙丁己辛癸礼王制注】风雨【太平瑞应五日一丨十日丨丨王充论衡】间暇【功之所以能建者以日力也化国之日舒以长故其民丨丨而力余王符论】暴寒【一日丨之十日丨之木冇生者也孟子】兢业【尧兢丨日行其道舜业丨日致其孝董仲舒策】缉熈【日就月将学有丨丨干光明诗】必葺【叔孙所馆者虽一日丨丨其墙屋去之如始至左昭】勿休【日谨一日虽休丨丨唐王观政要】不足【吉人为善惟日丨丨书泰誓】以渐【安者非一日而安也危者非一日而危也皆丨积丨而然前贾谊传】善积不知【积善在身犹长日加益而人不知也董仲舒防】思不如学【吾尝终日不食终夜不寝以丨无益丨丨丨也论语吾尝终日而思矣不如湏臾之所学也荀劝学篇】王者敬日【故善日者王善时曰覇丨丨丨丨覇者敬时荀强国篇】君子爱日【孔子爱日又或曰丨丨丨丨扬五百篇】周公思事【丨丨丨兼三王以施四丨其有不合者仰而思之夜以继日幸而得之坐以待旦孟离娄下】曾子省身【丨丨曰吾日三省吾身语学而君子博学而日三省乎已荀子】光武视朝【丨丨每旦丨丨日昃乃罢朝本纪】唐宗放朝【丨文丨每延英对宰臣率漏下十一刻唐制天子以只日视朝乃命辍朝丨丨皆用双日唐大宗賛】
　　诗集半愁【把酒直须酩酊逢花莫惜暂掩留假如三万六千日半是悲哀丨是丨杜牧之】再见【一从身去国丨丨日周天白乐天】
　　时
　　事类十二【一日一夜揔丨丨时○半夜子鸡鸣丑平旦寅日出卯食时辰禺中巳日中午日昳未晡时申日入酉黄昏戌人定亥】有四【子产曰君子丨丨时朝以聴政昼以访问夕以修令夜以安身左昭】偕行【终日干干与时丨丨乾卦】弗失【时哉丨可丨书秦誓】进徳【君子丨丨修业欲及时也乾卦】习学【学而时习之不亦説乎语】来迟去速【辰乎辰曷丨之丨丨之丨也君子竞诸杨问明】得难失易【圣人不贵尺之壁而重寸之隂时丨丨而丨丨也禹之趋时也履遗而弗取冠挂而弗顾非争其先也而争其得时也准原道训】君子而中【丨丨丨时丨记中庸】孔子之圣【丨丨圣之时者也孟】
　　朔
　　事类上日【正月丨丨受终于文祖注上日朔日也书舜典】初吉【二月丨丨注云朔日也诗小明】月初【正谓年始朔谓丨丨周子商丑夏寅是改正朔也周夜半商鸡鸣周平旦记大传正朔防】日交【丨月之丨数应在期后郑兴传】月苏【朔者苏也言丨尽而更丨也尚尽正义】眀削【月言朔日言朝何朝之言苏也丨丨更生故言朔白虎通】日合度【丨月丨丨谓之朔唐一行云云】月受符【晦至朔旦丨丨丨而复行白虎通】县治象【正月之吉始和布治于邦国都鄙乃丨丨丨之法于象魏使万民观治象挟日而敛之注太宰以正月朔日布王政之事于天下而于象魏振木铎以狥之万民观焉天官冢宰】读时令【武后诏百官议告朔于明堂丨丨丨布政事唐张齐贤传】天子颁朔【丨丨丨丨于诸侯诸侯蔵之祖庙礼春官注】诸侯受朔【丨丨丨十二月丨政于天子蔵于太庙每月朔朝庙使大夫南靣奉天子命君北靣而受之公羊注毎月天子以朔政班于诸侯诸侯受而纳之祢庙告朔以羊谷梁注】聴朔南门【天子丨丨于丨丨之外注南门国门也明堂在国之阳天子毎月就而聴朔焉凢聴朔必以特牲告其帝及神记玉藻】聴朔太庙【诸侯皮弁以丨丨于丨丨防毎月以朔告神谓之告朔则于时聴治此月朔之事谓之聴朔又谓之视朔告朔又谓之告月行此礼天子于明堂诸侯于太祖庙同上】子贡去饩【丨丨丨欲告朔之丨羊子曰赐也尔爱其羊我爱其礼语】许劭论人【许劭覈论乡党人物毎月輙更品题故汝南有月旦评焉】
　　晦
　　事类月穷【日穷于次丨丨于纪月令】光尽【日月相推日舒月速当其同谓之合朔以速及舒丨丨軆伏谓之晦后律厯志】提月【丨丨六鹢飞过宋都提月者何仅逮是月晦日也注提月邉也鲁人语此是月之防尽也公羊传】废隂【月者羣隂之本月晦则蚌蛤虚而羣隂废吕氏春秋】尧蓂【尧时冇草夹阶而生每月朔生一荚月半则生十五荚自十六日一荚落至月晦而尽雕月小尽则余一荚厌而不落尧视之以为厯帝王世纪】庄菌【朝菌不知晦朔庄逍遥逰篇】
　　望
　　事类张弓【月半之名也若丨丨也望月满之名也日月相望释名】为衡【日舒月速舒先速后近一逺三谓之相与丨丨平分天下之中谓之望后律厯志】上下【初七初八谓之上二十二二十三谓之下世传】亏满【马光陈晃言厯元不正须以望晦朔光魄丨丨可得而见者考之符验律厯志】望西东【月未丨则载魄干丨既望则终魄于丨杨子五百篇】半晦朔【当月之中日月相望故以月丨为望望去丨丨皆不满十五日也又半此望去晦朔之数名曰者言其月光正半如弓也尚书正义】定厯法【武帝诏议造汉厯二十八宿四方举终以定晦朔分至躔离望前律厯志】为节日【毎月皆冇望以正月为初年时俗重之以为节荆楚嵗时记】防墨君徳【为丨丨望成丨丨前李寻传】纲纪厯数【望伏见者厯数之纪网也晋律厯志】
　　闰
　　事类积分【闰月附月之余日也丨丨而成于月者也左传】归余【文元年闰三月非礼也先王之正时也履端于始序则不愆举止于中民则不惑丨丨于终事则不悖左传闰者嵗之余后张纯传】日穷【天终数九地终数十终穷也言闰月亦丨之丨故取二终之数以为义前律厯志】阳余【月有闰何周天三百六十五度四分度之一十二月日不匝十二度故三年一闰五年再闰也明隂不足丨有丨闰者阳之余也白虎通】归竒【大衍之数丨丨于扐以象闰五嵗再闰故再扐而后卦易】起纪【三年一閠以丨丨注纪法也三年加以一闰以防成嵗也春秋元命苞】一章【凡闰十九年七闰为丨丨易纬月分成闰闰七而尽其嵗十九名之曰章后律厯志】二终【合丨丨以纪乎闰余同上】正时【闰以丨丨时以作事事以厚生生民之道于是乎在左文六年】统嵗【朔不得中是谓闰月言隂阳虽交不得中不生故曰法乗闰法是为丨丨前律厯志】天道【五年再闰丨丨乃备天地之灵犹五载而成其化况人道乎朱浮传】天气【三年一闰丨丨小备五年再闰天气大备张纯传】非常月【闰月非丨丨也聴朔于明堂门中还处路寝门终月记玉藻曷为不告朔天无是月也闰月矣何以谓之天旡是月非常月也公羊文六年】无中气【闰月丨丨丨而北辰斜指两辰之间所以异于他月也后律厯志】正天地【刘歆曰厯数以闰正天地之中以作　事厚生皆所以定命也同上】考晦朔【杜预曰日日行一度月日行十三度十九分度之有畸日官当防集此之迟速以丨成丨丨错综以设闰月同上】阖左扉【天子元端闰月则丨门丨丨立于其中记】诏居门【太史闰月丨王丨丨终月注月令十二月分在青阳明堂总章元堂之位唯闰月无所居居于门故于文王在门谓之闰礼】中朔小大【中数曰嵗朔数曰年丨丨丨丨不齐正之以闰礼春官】行度防密【武帝元封更造太初厯校中朔所差以正闰分课中星丨丨以考丨丨晋律厯志】黄帝建五行【太史公曰丨丨考定星厯丨立丨丨起消息正闰余史天官】帝尧定四时【厯象日月星辰敬授人时朞三百有六旬冇六日以闰月定四时成嵗书】
　　诗集乐辞【帝重光年重时七十二侯廻环推天官王琯灰剰飞今嵗何长来嵗迟王母移桃献天子羲氏和氏迃龙辔李贺】









　　古今合璧事类备要前集卷十
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷十一
　　宋　谢维新　撰
　　气门
　　寒暑
　　事类往来【暑丨则寒丨寒丨则暑丨寒暑相推而嵗成焉系辞】燥湿【丨丨寒暑以节至淮南子】祭坎坛【相近于坎坛祭寒暑也注相近音禳祈禳郤也祈求也寒暑不时则或禳之或祈之寒于坎暑于坛记祭法】击土鼓【春官籥章中春昼丨丨丨歙雅以逆署中秋夜迎寒亦如之注七月诗也逆暑以昼求诸阳迎寒以夜求诸隂周礼】五谷熟【寒暑和节而丨丨时丨荀子富国篇】四时成【一寒一暑丨丨备丨后律厯志】大火中【丨丨寒暑之也火星丨而寒暑退豳七月注张趯曰火中寒暑乃退左昭公三年】小民咨【夏暑雨丨丨惟曰怨丨冬祁寒丨丨亦惟曰怨丨书君牙】周景短长【地官大司徒以上圭之法正日景以求地中日南则景短多暑日北则景长多寒周礼】箕畴休咎【八庶证曰燠曰寒休证曰哲时燠若曰谋时寒若咎证曰豫常燠若曰急常寒若尚书洪范】
　　暑　又详见夏类伏日类
　　事类赤帝【炎风之野丨丨祝融之所司淮南子】火精【夏则丨旺其丨在天湿暖之气养生百木荀爽传二七为火为南方为夏太元】热风【西域大流沙多丨丨触人及六畜皆迷仆孔帖】多雨【牂柯无城郭土热丨霖丨稻粟再熟同上】土润【月令丨丨溽暑注溽湿暑也説文】金流【大旱丨石丨土山焦庄子十日并出流金烁石楚词】如熏【旱既太甚蕴隆虫虫赫赫炎炎云我无所旱既太甚涤涤山川旱冦为虐如惔如焚我心惮暑忧心丨丨毛诗云汉】若燎【方大暑火烘爆霣赤壌若坠于炉丨丨于原舌呀而不持攴坠而不自运方千里竹室记】云车【有丨大如丨盖十余此阳水之气必暑有暍者京房易飞】氷室【指丨丨不起暍子之热抱朴子】露台【桂馆一名甘泉迎风观寒丨丨以避暑潘岳闗中记】氷井【石李龙于丨丨台藏氷三伏之日以氷赐大臣陆邺中记】澄水帛【同昌公主一日大防暑气将盛公主命取丨丨丨以蘸之挂于内轩满座皆思挟纩丨丨丨长八九尺似布细明薄可鍳云其中有龙涎故能消暑杜阳杂编】洞光珠【燕昭王登握日之台得神鸟所衔丨丨之丨以消烦暑谓之招凉珠广记】飞雪散【元帝被病广求方士汉中逸人王仲都者诏问所为对曰但忍寒暑耳因为待诏至夏大暑月使坐又环以十炉火不热而身汗不出或问不热之道曰服氷元丨丨丨王仲都并用此方也抱朴子】辟暑犀【唐文宗延学士讲易赐丨丨丨杜阳杂编】迎凉草【李辅国夏于堂中设丨丨丨其色类碧而榦似苦竹叶细于杉盛暑刺之窻户间凉自至同上】镇心【后汉郑均尝读书时大热以镇心欲凉故也】赐冷蛇【明皇以申王畏署丨之丨丨白色而不伤人冷如氷雪玩之不复冇烦热也酉阳杂徂】浸白龙【李徳裕尝因暇日逰宴时畏景赫防咸有鬱蒸之苦既延入小斋列坐开樽烦暑都尽如渉髙秋及昏而罢出户则熇然焦灼有好事者求亲信问之云此日以金盆贮水渍白龙皮置于坐末龙皮者新罗僧得自海中剧谈录】积氷成山【宗起凉殿陈知节上防极谏上令力士召对时毒暑方盛在凉殿水激扇车风猎衣于石榻隂溜仰不见日四隅丨丨丨丨复赐氷消麻饮陈躰生栗腹中雷鸣再三请起方许上犹拭汗陈才及门遗泄狼藉复召谓曰卿论事宜审勿以己妨万乗也庐陵官下记】穿岸为室【马援征五汉防暑盛乃丨丨丨丨以避炎气本传】乗驷林中【宗幸洛至绣岭宫时属炎暑上曰姚崇多计令力士探囘奏曰崇方缜絺丨小丨按辔木隂下乃命小驷顿忘烦溽开元】引水屋上【拂菻国盛暑之节乃丨丨潜流上遍于屋宇机制巧宻人莫之知观者惟闻丨丨泉鸣俄见四檐飞溜悬波如瀑布激气成凉风唐】入水避暑【洪从祖仙公每大醉及夏天盛热辄入深水底八口乃出者正以闭气胎息故耳出抱朴子】熨石取凉【刘真长见王公王公了不与语时大热以腹丨丨棋局】凉棚避暑【长安冨人每至署伏中各于林亭内植画柱以锦结为丨丨设坐具召名妹间坐逓请为丨丨防间元遗事】出征冐暑【王承宗叛诏吐突承璀出讨兵老不决白居易上言今暑湿露兵气薰蒸虽不顾死孰堪其苦白居易宾道厯小大头痛之山赤土自热反令人身热头痛呕逆汉书西域传】重裘累茵【汲桑六月盛暑丨丨丨丨使人扇之患无清凉斩扇者赵书】深宫广厦【唐庄宗使人问郭崇韬曰使吾与梁对垒于河上虽祁寒盛暑披甲跨马不以为劳今居丨丨防丨丨不胜其热何也崇韬对曰陛下昔以天下为心今以一身为心艰难逸豫为虑不同势自然也愿陛下无忘剏业之难常如河上则可使烦暑坐变清凉庄宗黙然出五代史】武王防暍【丨丨丨丨乙曷反着暑热死也人于栁下而天下懐出淮南子又武王见暍人王自左拥而右扇之世説】太宗走凉【太宗欲幸九成宫马周上防谓上皇留热防陛下走凉处温清之义臣所未安太宗善其言本记】童子叅见【岑文本避暑山亭忽有报上清丨丨丨衣浅服青衣曰此上清五铢服出门不丨文本掘古钱一枚后致富本传】酋长遣侍【北衣丨丨丨子入丨当秋来春去以避中国之热号曰鴈臣伽蓝记云】
　　诗集沸海【烛龙衔火飞天地平陆无风海波沸彤云叠挂竒峯长熖熖流光凝翠烟岛抟亸双翅羲和赫怒强摠辔饮流夸父毙长途始见当中印王字明明夜西朝乂东古来冇道仍再中扶桑老叶蔽不得辉华直上凌苍空万人挥汗翻成雨口燥喉干隘尘土西郊云色画冥冥如何不救生灵苦何山恠木蔵蛟龙缩鳞卷鬛为乖慵不发滂泽注天下欲使风云何所从旱苖原上枯成熖岳灵徒祝无神騐豪家帘外唤清风水纹明角铺长簟玉扇画堂凝夜秋歌艶绕梁催莫愁阳乌落尽酒不醒扶上西围当月楼废田暍死非吾属库有黄金仓有粟僧鸾苦行】烧空【火轮迸熖丨长丨浮埃扑靣愁蒙蒙嬴童走马喘不进忽逢碧树含清风清风留我移时住满地浓隂前去却叹人无及物功不似团团道邉树王毂题道邉树】火旗【祝融南来鞭火龙丨丨熖熖烧天红日轮当午凝不去万国如在洪炉中五岳翠干云彩防阳侯海底愁波竭何当一夕金风发为我扫却天下热王毂苦热】汤井【六龙衘火烧寰宇魏王氷井如汤煑松枝桂叶凝若痴喘杀溪头啸风虎北溟融却万丈氷千斤冻防忙如蒸我闻胡土长飞雪此时日防地皮裂仙芝瑶草不敢茁湘川竹焦琅玕折西郊云好而不垂堆青叠碧徒尔为梅圣俞】呼风【大热曝万物万物不可逃燥者欲出火液者欲流膏飞鸟厌其羽走兽厌其毛人亦畏絺绤况乃服冠袍广厦虽云托丨丨不动毫未知林泉间何以异我曹蝇蚊更昼夜肤軆困爬搔四序茍迭代防有秋气髙梅圣俞苦热诗】思露【昔闻草木焦今覩沙石烂曀曀风逾静曈曈日渐旰习静闷衣襟读书烦几案卧丨清丨浥坐待高星灿蝙蝠户中飞蠛蠓牕间乱实无河朔饮空有临淄汗遗金自不拾恶木寜无榦愿以三伏辰催促九秋换梁何逊苦热诗】低垂【雷霆空霹雳云雨竟虚无炎赫衣流汗丨丨气不苏乞为寒水玉愿作冷秋菰何似児童嵗风凉出舞雩杜甫】愁暍【松篁不动翠相重日射流尘四散空地上行人丨丨死那知高处有清风王介甫兴国楼上作】坐甑【法曹贫贱众所易腰腹空大何为自从五月困暑湿如丨深丨遭蒸炊退之诗】透裳【山木无隂驿路长海水吹热丨蕉裳渇思西汉金茎露困忆南朝石歩廊江上纶竿输散诞林间冠褐负清凉下程欲选披襟处满眼赭桐兼佛桑丁公言途中盛暑】炎天【矮屋丨丨不可居高亭爽气亦元旡小风不被蝉餐却合有些凉到老夫杨廷秀登多稼亭】炎风【御风不必问雌雄只冇丨丨最不中却是竹君殊觧事丨丨筛道作清风同上】深院【别院深深夏簟清石榴花遍透帘明树隂满地日亭午梦觉流莺啼一声苏子羙】虚阁【千竿竹翠数莲红氷阁虚凉玉簟空琥珀盏烘疑漏酒水精帘更通风赐氷满椀况朱实法馔盈盘覆碧笼尽日逍遥却烦暑再三珍重主人翁刘禹锡避暑】烘窰【惜昔尧为天下十日烧九州金烁水银流玉熠丹砂焦六合丨为卜卢仝月蚀诗】沸鼎【执热乃丨丨纎絺成緼袍杜甫】汗浆【老少多暍死丨逾水丨翻杜赠栁少府肥者不禁热喘息丨流丨白居易白丨翻丨午景长东坡】肌血【昼蝇食案繁宵蚋丨丨渥韩纳凉聫句】弱纨【丨丨犹觉重纎絺尚少凉刘孝威】重簟【丨丨无冷气挟石似懐温任昉】脱巾【丨丨挂石碧露顶洒松风出李白诗】汲井【探汤丨隂丨出栁宗元诗】
　　寒
　　事类栗烈【七月一之日觱发二之日丨丨注云觱发风寒也丨丨寒气也】涸沍【山谷丨隂而丨寒左传】祁寒【冬丨丨小民亦曰怨咨书】竒寒【魏使崔劼曰今嵗丨丨江淮亦氷酉阳杂徂】索衣【大寒然后丨衣裘不亦晚乎扬】袭裘【丨孤丨之暖者不忧至寒之惨怆王褒贤臣论】暏瓶知寒【丨丨中而丨天下之丨淮南子】击鼓迎寒【中秋丨土丨歙雅以丨丨礼】松柏后凋【嵗寒然后知丨丨之丨丨也论语】黍稷不生【燕有寒谷不生丨丨邹衍吹律暖气乃至草木乃生刘向别录】牛马猬缩【汉元封中大雪深一丈丨丨毛寒缩如猬出西京杂记】士卒肤裂【突厥掠凉州元澄令军持满注防大寒裂肤士卒不张弓矢孔氏六帖】汉士堕指【髙祖闻韩王信降匈奴上自将击之连战乗胜逐北至楼烦防天寒士卒堕指者十二三同上赵充国传将军士寒手足皲瘃皲车运反瘃裂也】楚师挟纩【丨庄王围萧申公巫臣曰丨人多寒王廵三军抚而勉之士皆如丨丨左】卫灵凿池【丨丨公天寒丨丨苑春曰天寒伤民公曰寒哉春曰公衣狐裘坐熊席四陬有火是以不寒民衣不补履决不苴君则不寒民则寒矣公曰善命罢役吕氏春秋】齐景筑台【景公起大台嵗寒役之冻馁者有焉公延晏子坐饮酒乐晏子歌曰庶民之冻我若之何奉上靡我若之何歌终喟然流涕公止之曰子殆为大台之役夫寡人将罢】庄王赈寒【雨雪楚庄王披裘当户曰我犹寒彼百姓宾客甚矣乃使廵国中求百姓宾客之无居宿絶粮者赈之国人大悦尸子】景公发粟【齐丨丨时雨雪三日公衣狐白之裘谓晏子曰天下不寒何也晏子曰贤君饱知人饥温知人寒公曰善遂出衣丨丨以与饥贫者】范叔绨【范雎相秦魏须贾使秦睢防行衣间出贾曰丨丨一寒如此哉乃取丨丨以赐之史记】药崧帷被【后汉丨丨尝直南宫家贫无被明帝间而嘉之诏大官赐尚书郎以下食并给丨丨】设玳瑁帘【同昌宫主堂中设却寒帘玳瑁班有紫色名却寒鸟骨所为也杜阳编】出玉龙膏【以暖金合盛玉龙膏寒时但出此合则一室暄不假炉炭传竒集】贮辟寒香【同昌公主七寳歩辇缀五色玉香囊丨丨丨丨杜阳杂编辟寒香丹国所出述异记】刻常春木【李辅国严凝之时置鳯首木于髙堂大厦中其木髙一尺而雕丨如鸾鳯之形和煦之气如三二月故别名曰丨丨丨同上】交株进犀【丨丨丨丨角一株色如金置于殿中暖气袭人上问其故使者对曰此辟寒犀也开元遗亊】昆明贡鸟【魏时丨丨国丨辟寒丨】暖手妓围【岐王毎天寒手丨不近火惟于妙妓懐中揣其肌肤称为丨丨申王毎苦寒使宫丨宻丨以御寒气呼为妓围开元遗事】遮风肉障【杨国忠冬月选婢肥大者行列于前令丨丨谓之丨丨并同前】周台弃褥【丨灵王起昆昭之丨设狐腋素裘紫罗大褥一人以指弹席上而暄风入席裘褥皆弃台下拾遗】僧舍暖香【寳云溪丨丨盛冬客至丨丨一炷满室如春】
　　诗集壮隂【天色寒青苍北风呌枯桑厚氷无裂文短日有冷光石不得火丨丨正夺阳调苦竟何言冻吟成此章孟郊苦寒吟】方冬【殊俗还多事丨丨变所为破相霜落尝稲雪翻匙巫峡寒都薄黔溪障逺随终然滩瀬减暂喜息蛟螭同上】入懐【汉时长安雪一丈牛马毛寒缩如猬楚江巫峡氷丨丨虎豹哀号乂堪记秦城老翁荆扬客惯习炎蒸嵗絺绤冥祝融气或交手持白羽未敢释杜苦寒行】刮肤【去年白帝雪在山今年白帝雪在地冻埋蛟龙南浦缩寒丨肌肤北风利楚人四时皆麻衣楚天万里无晶辉三足之鸟足恐断羲和迭送将安归同上】生鳞【四时各平分一气不可兼隆寒夺春序颛顼固不防凶颷揽宇宙铓刃甚割砭肌肤丨丨甲衣被如刀鎌气寒莫齅血指冻不拈侵鑪不觉暖炽炭屡以添探汤无所益何况纩与缣韩愈】起粟【冻合玉楼将丨丨光揺银海生花东坡】折天阙【蛮夷长老怨苦寒昆仑天阙冻应折杜甫】动坤轴【杀气南行丨丨丨不尔苦寒何太酷杜甫】袖如氷【长风入短丨纳手丨懐丨李白】衾无暖【重丨丨丨气挟纩如懐氷张茂先】风氷酒【霜威折绵丨力欲丨丨山谷】寒折绵【劲气方凝酒丨威正丨丨肩吾】
　　晴霁
　　事类蜺收【收降蜺于汉隂潘尼苦雨赋】虹销【丨丨雨霁滕王阁序】隂解【公遂陞舟风雨少弛櫂夫奏功云丨丨驳日光穿漏波伏不兴韩文】旸升【如新霁清丨丨天光入隙中发明空中诸冇尘相楞严经】燕石还【零陵山冇丨丨遇雨则飞如生燕雨止则丨为石湘州记】牛泥尽【鬱林郡山东南冇池池冇石牛嵗旱百姓杀牛祈雨以牛血和泥泥石牛背祠毕天雨洗牛背泥尽即晴见广州记】鞭阳石【宜都郡有二大石一为阳一为隂鞭隂石则雨丨丨丨则晴阙】闭北门【董仲舒求雨闭诸阳纵诸隂止雨反是音义云祈雨闭阳门止雨丨丨丨汉书】魏主受祚【延康元年大霖雨五十余日魏有天下乃霁将受大祚之应也魏畧】文防获梦【丨丨字仲孺时霖雨废农业太守忧色防补户曹掾防奉教齐戒在社三日夜梦见白头翁谓曰尔来何迟防具白所梦太守曰昔禹梦绣衣男子称沧水使者禹知水脉当通若掾此梦将可比也明日果大霁长沙耆旧传】作祈晴文【幽明失序就隂则滞连雨霖滛注而不替润既违时泽而非恵幸辍霖而吐景权停风而敛翳昭鸾辂于天郊光龙旂于田际耒耨得施禾黍获艺増髙廪于嘉年登十千于兹嵗宋孝武】着喜霁赋【清屏翳之洪隧戢太上之触石凌风絶而谧寜归云反而徽霍改望舒之离毕耀六龙于紫阁于是朱明启凯风来南复火正之权司黜后土于重隂夷中原之多潦反髙岸于嵩岑萎禾竦而振颖偃木竪而为林隂阳交泰万物方道炎神送署素灵迎秋四时逝而代谢大火忽其西流年冉冉而易頽时靡靡而难留晋陆云】
　　诗集云敛【湿花飞未逺隂丨丨尚低燕燥还为石龙残便是泥周庾信初晴诗】霭凝【连山卷簇云长林息众宻树含緑滋遥峯凝翠霭梁诗】夕霁【丨丨风气凉闲房有余清开轩防华烛月露皓已盈宋谢瞻荅康乐秋霁诗】朝晴【峡天长夜雨江槛亦丨丨杜】既雨【丨丨晴亦佳杜】好晴【今朝丨丨景】






　　古今合璧事类备要前集卷十一
　　钦定四库全书
　　古今合璧事类备要前集卷十二
　　宋　谢维新　撰
　　占门
　　隂阳
　　事类律吕【黄钟初九律之首阳之变也林钟初六吕之首隂之变也前律厯志】炭铜【天地为炉造化为工隂阳为丨万物为丨贾谊赋政治感隂阳犹铁炭之低昂李寻传】方圆动静【阳以圆为形其性动隂以方为形其性静动者数三静者数一后律厯志】推移利用【春夏秋冬隂阳之丨丨也时之长短隂阳之丨丨也日夜之易隂阳之化也】居夏居冬【天道大者在隂阳阳为徳隂为刑刑主杀徳主生阳常丨大丨而以生育为事隂常丨大丨而积于空虚无用之地董仲舒防】为日为月【积阳之热气生火丨丨积隂之寒气生水丨丨淮南子】阳主隂佐【天使丨出布施于上而丨嵗功使丨入伏于下而时出丨阳阳不得隂之助亦不独成嵗终阳以成嵗爲名此天意也董策】日主月宗【丨者阳之丨丨者隂之丨淮南子】分为昼夜【一昼一夜隂阳分索夜道极隂昼道极阳太元经】薄为雷电【隂阳相丨丨丨为丨顾恺之赋隂阳相丨感而丨丨激而为丨谷梁传】太极动静【无极而丨丨太极丨而生阳动极而丨静而生隂静极复动一动一静互为其根分隂分阳两仪立焉阳变隂合而生水火木金土五气顺布四时行焉五行一隂阳也阴阳一太极也太极本无极也周子太极图説】万物化生【无极之真二五之精妙合而凝乾道成男坤道成女二气交感化生丨丨万物生生而变化无穷焉唯人也得其秀而最灵形既生矣神发知矣五性感动而善恶分万事出矣同上】诗集昆仑【丨丨大无外旁礴下深广隂阳无停机寒署互来往皇羲古神圣妙契一俯仰不待窥马图人文已宣朗混然一理贯昭晰非象罔珍重无极翁为我重指掌朱文公感兴诗】升降【吾观隂阳化丨丨八纮中前瞻既无始后际那有终至理谅斯在万世与今同谁言混沌死幻语惊盲声同上】
　　五行
　　事类更王【五行丨丨终始相生家语】为本【五行四时十二月还相丨丨也记】母子相生【水生木木生火火生土土生金金生水子生丨曰义母生丨曰保子母丨得曰専母胜子曰制子胜母曰困淮南子】精气所总【万物盈于天地之问而为物最大且多者有五一曰水二曰火三曰木四曰金五曰土其用于人也非此五物不以为生而阙其一不可是以圣王重马夫所谓五物者其见象于天也为五星分任于地为五方行于四时为五徳禀于人也为五常播于音律为五声发于文章为五色而总其精气之用为五行唐志】三辰生壮【木生于亥壮于夘死于未也丨丨皆木也火丨于寅丨于午死于戌三辰皆火也土生于午壮于戌死于寅三辰皆土也金生于己壮子酉死于丑三辰皆金也水生于申壮于子死于辰三辰皆水也淮南子】五行胜负【夫火热而水灭之金刚而火销之木强而金伐之水流而土遏之惟造化者物莫胜也同上】行首九畴【天锡禹洪范九畴初一曰五行一曰水二曰火三曰木四曰金五曰土水曰润下火曰炎上木曰曲直金曰从革土爰稼穑润下作醎炎上作苦曲直作酸从革作稼穑作廿洪范】定名五正【康子曰吾闻勾芒为木正祝融为火正蓐收为金正元为水正后土为土正此则五行之主而不乱称曰帝者何也子曰五正者五行之官名五行佐成上帝家语】五音相协【协之五行则角为木商为金徴为火羽为水宫为上前律厯志】五神所主【木神则仁金神则义火神则礼水神则智土神则信中庸注】五体防者【万物之象有生于无着生于防五行先后亦以防着为次丨行之丨水最丨为一火渐丨为二木形实为三金軆固为四土质大为五洪范防】五性逆顺【传曰田猎不宿饮食不享出入不节夺民农时及有奸谋则木不曲直田狩有三驱之制饮食有享献之礼出入有名使民以时劝农桑安百姓则木得其性矣　弃法律逐功臣杀太子以妾为妻则火不炎上贤佞分则官人有序敬重功勲殊别嫡庶则火得其性矣灾宫室焚舍馆是为火不炎上　治宫室饰台榭内滛乱犯亲戚侮父兄则稼穑不成宫庙小大髙卑有制媵妾多少进退有度九族亲疏长防有序则土得其性矣水旱之灾百谷不熟是为稼穑不成　好战攻轻百姓饰城郭侵邉城则金不从革出军行师把旄仗钺动静应谊説以犯难民忘其死则金得其性矣工治铸金铁氷滞涸坚不成者众及马及其变怪是为金不从革　简宗庙不祷祠废祭祀逆天则则水不润下郊祀天地祷祈神祗发号施令亦顺天时则水得其性矣雾水出百川逆溢坏乡邑溺人民淫防雨伤稼是为水不润下汉五行志】
　　测
　　事类土圭【大司徒之职以丨丨之法测土深正日景以求地中日南则景短多暑日北则景长多寒日东则景夕多风日西则景朝多隂深尸鸩反周礼注日南谓立表处太南近日也日北谓立表处太北逺日也景夕谓日昳景乃中立表处太东近日也景朝谓日未中而景中立表处太西逺日也】水凖【太史监南宫説择河南平地设丨丨绳墨植表而以引度之自滑台始白马夏至之晷尺五寸七分又南　百九十八里百七十九歩得浚仪岳台晷尺五寸三分又南百六十七里二百八十一歩得扶沟晷尺四寸四分又南百六十里百一十步至上蔡武津晷尺三寸六分半大率五百二十六里二百七十歩晷差二寸余而旧説王畿千里影差一寸妄矣今以勾股校阳城中晷夏至尺四寸七分八厘冬至丈二尺七寸一分半定春秋分五尺四寸三分以覆矩斜视极出地三十四度十分度之四自滑台表视之极髙三十五度三分冬至丈三尺定春秋分五尺五寸六分自浚仪表视之极髙三十四度八分冬至丈二尺八寸五分定春秋分五尺五寸自扶搆表视之极髙三十四度三分冬至丈二尺五寸五分定春秋分五尺三寸七分上蔡武津表视之极髙三十三度八分冬至丈二尺三寸八分定春秋分五尺二寸八分其北极去地虽秋分防有盈缩难以自校大率三百五十一里八十步而极差一度极之逺近异则黄道轨景固随而变矣原古人所以歩圭影之意将以节宣和气辅相物宜不在于辰次之周径其所以重厯数之意将欲恭授人时钦若乾象不在于浑盖之是非若乃述无稽之法于视聴之所不及则君子当阙疑而不议也唐书】南北极【唐开元十二年命太史监南宫説等于河丨丨平地测日晷及丨星夏至日中立八尺之表同时侯之阳城晷长一尺四寸八分弱夜视北极出地髙三十四度十分度之四浚仪岳台晷长一尺五寸防强极髙三十四度八分南至朗州晷长七寸七分极髙四十度丨丨相距三千六百八十八里九十步晷差一尺五寸三分丨差十度半又南至交州晷出表南三寸三分八分海中南望老人星下众星灿然皆古所未名大率去南极二十度通鉴】内外道【袁充表奏隋兴以后日景渐长曰开皇元年冬至日影一丈二尺七寸二分自尔渐短至十七年冬至影一丈二尺六寸三分四年冬至在洛阳测影一丈二尺八寸八分二年夏至影一尺四寸八分自尔渐短至十六年夏至影一尺四寸八分自尔渐短至十六年夏至影一尺四寸五分周官以土圭之法正日影日至之影尺有五寸郑云冬至之影一丈三尺今十六年夏至之影短于旧影五分十七年冬至之影短于旧影三寸七分日去极近则影短而日长去极逺则影长而日短行内道则去极近外道则去极逺京房别对曰太平日行上道升平行次道覇世行下道伏惟大隋启运影短日长振古未之有也北史】勾股法【周礼日至之影尺有五寸谓之地中郑説土圭之长尺有五寸以夏至之日立八尺之表其景与土圭等谓之地中今颖川阳城地也郑云凡日景于地千里而差一寸景尺有五寸者南戴日下万五千里也以此推之日当去其下地八万里矣日邪射阳城则天径之半也軆圆如弹丸地处天之半而阳城为中则日春秋冬夏昏明昼夜去阳城皆等无盈缩矣故知从日射阳城为天径之半也以丨丨丨言之旁万五千里勾也立八极万里股也从日邪射阳城以勾股求法入之得八万一千三百九十四里三十歩五尺三寸六分天径之半而地上去天之数也倍之得十六万二千七百八十八里六十一步四尺七寸二分此天径之数也以周率乗之径率约之得五十一万三千六百八十七里六十八歩一尺八寸二分周天之数也晋天文志案吴王蕃法云余因周礼郑众郑之言用勾股之术以求天之里数夏至之日以八尺之表求晷于阳城表南得影一尺五寸南至日南下无影则日南去阳城一万五千里立八十而旁十五则日髙八万里日南邪去以勾股法得八万一千三百九十四里有竒盖天顶至地之数倍之得十六万二千七百八十八里有竒即天径之数也以周径之法乗得五十一万三千六百八十七里有竒即周天之数也文粹卢肇海潮赋】黄道仪【初一行造丨丨防丨以进御制防仪铭付太史监将向灵台上用以测分遣太史官驰驿往安南朗兖等州测日影同以二分二至之日午时量日影皆数年方定安南极髙二十一度六分冬至日影长七尺九寸二分春秋二分长二尺九寸三分夏至影在表南三寸一分蔚州横野军北极髙四十度冬至日影长丈五尺八分春秋二分长六尺六寸二分夏至影在表北二尺二寸九分朗兖太原等州并差舛不同用勾股法筭之云大约南北极相去十八万余里大唐新语】造表测晷【梁天监中祖暅丨八尺铜丨揆丨日丨求其盈缩至大同十一年太史令虞又用九尺表格江左之景隋志】立表凖地【梁祖暅丨仪丨于丨平之丨名曰南表更立一表于南表影末名曰中表以望北极枢而立北表令参相直同上】
　　浑天仪
　　事类三家【古言天者有丨丨一曰盖天二曰宣夜三曰浑天汉帝时蔡邕于朔方上书言宣夜之学絶无师法周髀术数具存考验天状多所违失惟浑天近得其情今史官侯台所用铜仪则其法也立八尺圆軆而具天地之形以正黄道占察法敛以行日月以歩五纬精微深妙百代不易之道也蔡邕所谓周髀者即盖天之説也其本庖犠氏立周天厯度其所传则周公受于殷周周人志之故曰周髀髀股也股者表也其言天似盖笠地法覆槃天地各中髙外下北极之下为天地之中其地最髙而滂沱四隤三光隠映以为昼夜又周髀家云天圆如张盖地方如棋局天旁转如推磨而左行日月右行随天左转故日月实东行而天牵之以西没譬之于蚁行磨石之上磨左旋而蚁右去磨疾而蚁迟故不得不随磨以左回焉天形南髙而北下日出髙故见日入下故不见天形如倚盖故极在人北是其证也极在天之中而今在人北所以知天之形如倚盖也宣夜之书云惟汉秘书郎郄萌记先师相传云天了无质仰而瞻之髙逺无极眼瞀清絶故苍苍然也譬之旁望逺道之黄山而皆青俯察千仞之深谷而黒夫青非真色而黒非真軆也日月众星自然浮生虚空之中其行其止皆湏气马晋天文志】四术【贺道养浑天记曰昔记天軆者有三浑仪莫知其始书以齐七政盖浑軆也二曰宣夜夏殷之法也三曰周髀当周髀之所造非周家术也近世复有丨丨一曰方天兴于王充二曰轩天起曰姚信三曰穹天由于虞喜皆以臆防浮説不足观也唯浑天之事徴騐不疑后汉】仪象防革【虞书曰在璇玑玉衡以齐七政考灵曜云分寸之晷以制方圆方圆以成参以规矩昏明主时及命中星观玉仪之防郑谓以玉谓浑仪也春秋文曜钩云唐尧即位羲和立浑仪此则丨丨之设其来逺矣绵代相传史官禁宻学者不覩故宣改沸腾暨汉太初洛下闳鲜于妄仍耿夀昌等造圆仪以考厯度后至和帝时贾逵又加黄道至顺帝时张衡又制浑象具内外规南北极黄赤道列二十四气二十八宿中外星宫及日月五纬以漏水转之于殿上室内星中出没与天相应因其闗戾又转瑞轮蓂荚于阶下随月虚盈依厯开落其后陆绩亦造浑象至吴时巾常侍庐江王蕃善数术传刘洪范象厯依其法而制浑仪立论考度曰前儒旧説天地之軆状如鸟卵天包地外犹殻之褁黄也周旋无端其形浑浑然故曰浑天也晋天文志】仪象异制【浑天象者其制有玑无衡梁末秘府有以木为之其圆如丸其大数围南北两头有轴徧軆布二十八宿三家星黄赤二道及天汉等别为横规环以正其外不如浑仪别冇衡管测揆日月分歩星度者也吴太史令陈苗云先贤制木为仪名曰浑天即此之谓耶由斯而言仪象二器逺不相渉张衡所造亦止在浑象七曜而何承天莫辨丨丨之丨亦为乖矣晋天文志】颛帝浑仪【丨丨造丨丨黄帝为盖天皆以天象盖也刘氏厯正门】虞舜璇玑【案丨书丨在丨丨玉衡以齐七政考灵曜所谓观玉仪之防昏明主时乃命中星者也璇玑中而星未中为急急则日过其度月不及其宿璇玑未中而星中为舒舒则日不及其度月过其宿璇玑中而星中为调调则风雨时庶草繁庑而五谷登万事康也隋天文志郑云其运转者为玑其持平者为衡皆以玉为之同上马融云玑为转运衡为横箫运玑使动于下以衡望是王者正天文之器汉世以来谓之浑天仪是也尚书注】平子铜仪【汉顺帝时张衡字丨丨研覈隂阳妙尽璇玑之正作浑天仪着灵宪筭罔论言甚详明注筭网盖网络天地而筭之因名焉汉书张平子既作丨浑天丨于宻室中以漏水转之令伺之者闭户而唱之其伺之者以告灵台之观天者曰璇玑所加某星始见某星已中某星今没皆如合符也晋天文志崔子玉为其碑铭曰数术穷天地制作侔造化其围范两仪天地无所蕴其灵运情机物有生不参其智后本传】贾逵黄道【汉和帝时太史揆皆以赤道仪与天度颇有进退以问典星姚崇等皆曰星图有规法日月实从黄道官无其器永元十五年诏丨丨始造丨丨铜仪隋天文志】王蕃象厯【吴时丨丨善数术传刘洪范丨丨依其法而制浑仪立论考度曰天地之軆周旋无端其形浑浑然故曰浑天】葛衡机巧【防时有丨丨明逹天官为丨丨改作浑天使地居天中以机动之天动而地止以上应晷度○元嘉十七年又作小浑天一分为一度并同上】宋铸铜仪【丨髙祖克长安得古铜浑仪二状虽举不缀七曜是嵗诏太史令更造浑仪钱乐之依案旧説采效仪象丨丨为之径六尺八分五分为一度上为杠轴以水转之以象天运昏明中星与天相符隋天文志及通监】魏造铁仪【后丨明元永兴四年诏丨太史侯部丨丨以为浑天法考璇玑之正其铭曰爰造兹器考正宿度其制并以铜铁唯志星度以银错之隋天文志唐一行曰灵台铁仪后魏斛兰所作规制朴畧度刻不均赤道不动月行迟迟多差唐天文志】淳风三仪【唐贞观初李丨丨言今灵台侯仪是魏代遗范观其制度踈漏实多太宗因令造之贞观七年造成其制以铜为之表里丨重下防凖基状如十字末树鼇足以张四表焉第一仪名曰六合仪二曰三辰仪三曰四逰仪皆用铜帝置于凝晖阁时称其妙旧唐书】一行双仪【唐开元九年丨丨受诏改治新厯敛知黄道进退而太史无黄道仪梁令瓉以木为防仪一行是之请更铸以铜仪十三年仪成以古尺四分为度古所谓璇仪也其赤道天之中以分列宿之度黄道斜运以明日月五行乃立八节九限校二道差数着之厯径又诏一行与令瓉更铸浑天铜仪圆天之象上具列宿赤道及周天度数注水激轮令其自转昼夜一周别置二轮络在天外缀以日月逆天而行淹迷合度置木柜于地中令仪半在地下又立二木人每刻击鼔每辰击钟机械皆藏柜中通鉴】国朝木仪【丨丨张思训叙浑仪置度云唐开元中诏僧一行与梁令瓉及诸术士造浑天仪铸铜为日月圆天之象上具列宿赤道及天道细水激轮令其自转后铜铁渐澁不自转不复行用今思训所作起为楼阎之状数层髙大余以木偶人为七直神揺令撞钟击鼓及十二神自执时牌循环而出并着日月星象皆湏仰视其机转之用俱隠楼中观其制畧颇有开元遗象防要】天大地小【汉王仲任防盖天之説以驳浑仪云旧説天转从地下过今掘地一丈輙有水天何得从中行乎故丹杨葛洪释之曰浑天仪注云天如鸡子地如鸡中黄地居于天内丨丨而丨丨天表里有水天地各乗气而立载水而行周天三百六十五度四分度之一又中分之则半覆地上半绕地下故二十八宿半见半隠天转如车毂之运也诸论天者虽多然占晷影之往来求形騐于事情莫宻于浑象者也晋志】天圆地方【成帝咸康中防稽虞喜因宣夜之説作安天论以为天高穷于旡穷地深测于不测天确乎在上有常安之形地块然在下有居静之軆常相覆冐方则俱方圆则俱圆无方圆不同之义也葛洪闻而讥之曰茍辰宿不丽于天天为无用使可言无何必复云有之而不动乎同上】
　　地动仪
　　事类鸟篆【后汉张衡字平子造风地动仪以精铜铸之圆径八尺盖合隆起形如酒罇饰以篆文及山鸟兽之状有都柱旁施闗发机外八龙首各衔铜丸下有蟾蜍张口承之其牙机巧制皆应在罇中后汉书】龙丸【有地震则罇动机发丨吐丨而蟾蜍衔之震动激扬伺者因此觉知一龙发机而七首不动寻知方靣乃知震动之所在騐之合契若神曽一龙发机而不动咸怪其无徴数日驿至果地动陇西于是皆服其神妙同上】
　　刻漏
  </div>
  <div class="pagination">
   <a href="古今合璧事类备要_page4.html">
    上一页
   </a>
   <a href="古今合璧事类备要.html">
    1
   </a>
   <a href="古今合璧事类备要_page2.html">
    2
   </a>
   <a href="古今合璧事类备要_page3.html">
    3
   </a>
   <a href="古今合璧事类备要_page4.html">
    4
   </a>
   <span class="current-page">
    5
   </span>
   <a href="古今合璧事类备要_page6.html">
    6
   </a>
   <a href="古今合璧事类备要_page7.html">
    7
   </a>
   <a href="古今合璧事类备要_page8.html">
    8
   </a>
   <a href="古今合璧事类备要_page9.html">
    9
   </a>
   <a href="古今合璧事类备要_page10.html">
    10
   </a>
   <span>
    ...
   </span>
   <a href="古今合璧事类备要_page6.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
