<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 282 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 282 页/共 331 页</h1>
    <div class="content">　　《周世宗纪》：张永德与李重进不相悦，永德密表重进有二心，帝不之信。时二将各拥重兵，众心忧恐。重进一日单骑诣永德营，从容燕饮，谓永德曰：吾与公辛以肺腑俱为将帅，奚相疑若此之深邪？永德意乃解。众心亦安。
　　【宋许应龙东涧集】
　　真宗朝，平契丹，其将李继隆，马知节、高琼。契丹既请和，召宰相枢密宴於行宫，时李继隆、石保吉预焉。保吉曰：臣荷驱策，俾遏戒寇，虽动遵旨略，然布阵使人，皆继隆指画。继隆曰：契丹败戮，皆出宸谋，然分优用心，躬率将士，不如保吉。上曰：将士如此协和，共图勋业，军旅之事，朕复何优，以巨觞，赐之。高宗朝，刘光世，韩世忠朝辞。上曰：有告朕，光世与世中有小嫌，何足校？纵有睚眦，今日朕为之宜释。感泣再拜。
　　捕盗将
　　【资治通鉴】
　　唐宣宗大中十二年初，山南东道节度使徐商，以封疆险阔，素多盗贼，远精兵数百人，别置营训经常，号捕盗将。及湖南逐帅，诏商讨之，遣捕盗将二百人讨平之。
　　密捕乱将
　　【圣贤言行故事】
　　宋苏颂，字子容，守杭州。一日燕有美堂，堂名有美。闻将兵结集，谋赛害官吏，郡人喧传，恐惧不安。公谈笑自如，自如，谓如平常之时，不为变动也。密喻兵官，示其意於颌兵者。捕首领十数辈，捕、收获也。械遂狱中。械、桎梏其手足也。逮夜宴散，逮、及也。而坐客莫之知也。
　　斩持节将
　　【西汉书】
　　《卫青传》元朔六年，青出定襄击匈奴。右将军苏建尽亡其军，独以射得亡去，自归大将军。大将军问其罪正闳长史安，议郎周霸等：建当云何？霸曰：自大将军出，未尝斩裨将。今建弃军，可斩。以明将军之威。闳安曰：不然。兵法：小敌之坚大敌之禽也。今建以数千当单于数万，力战一日余，士尽不敢有二心。自归而斩之，是示后无反意也。不当斩。大将军曰：青幸得以肺腑，待罪行间，不患无威。而霸说我以明威，甚失臣意。且使臣职虽当斩将，以臣之尊宠而不敢自擅专诛於境外，而具归於天子，天子自裁之。於是以见人臣不敢专权，不亦可乎！军吏皆曰：善。遂囚建诣行在所。建至，天子不诛，赦其罪赎，为庶人。
　　【新唐书】
　　《崔光远传》光远为魏州节度使。初，郭子仪与贼战汲郡，光远裁率汴师千人援之，不甚力。及守魏，使将军李处拒贼。子仪不救，战不胜，奔还。贼因传城下，诡呼曰：处召我而不出，何也？光远信之，斩处。处善战，众倚以为重，及死，人益危。魏城经袁知泰能元皓等完筑牢甚，光远不能守，夜溃围出，奔京师。帝赦其罪，拜太子少保。
　　【太平御览】
　　《崔豹古今舆服注》曰：得赐黄钱，则斩持节将。
　　【太平广记】
　　黎之间有浅蛮焉，世袭王号，日刘王、杨王、郝王，岁支西川，衣赐三千分，俾其侦云南动静。云南亦资其觇成都盈虚。持两端而求利也。每元戎下车，即率界上酋长。诸府庭号曰参元戎。上闻，自谓威惠所致，其未参间。潜禀於都押衙，且俟可否。或元戎慰抚大将间稍至乖方，即都其纷纭。时帅臣多是文儒，不欲生事，以是都押赖之，亦要姑息，蛮蜓凭凌。若无亭障抑此之由也。王建始镇蜀，绝其旧赐，斩都押衙，山行章以令之。峡之南，不立一堠，不戍一卒，十年不敢犯境。末年命大将许存征蛮，为三王氵曳漏军机，於是召三王而斩之，时号英断也。昔日三王之患，非不知也，时不利也。故曰：有非常之功，许公之谓也。先是唐咸通中，有天竺三藏僧经过成者，晓五天胡语，通大小乘经律论。以此天竺与云南接境，欲假途而还为。蜀察事者识之，系於成都府，具得所记朝延次第文字，盖曾入内道场也。是知外国来延者，安知非奸细乎？出《北萝琐言》。
　　斩通贼将
　　【新唐书】
　　《张巡传》巡拜主客郎中，副河南节度使。至德二载，禄山死，巡以贼合兵攻睢阳，乃励士固守。时太守许远，将李滔救车平，遂叛入贼，大将曰：秀荣潜与通。或以告远曰：宸出战，以碧帽识，视之，如言。尽覆其众，还辄曰：我诱之也，请以精骑往易锦帽。远以告巡，巡召登城让之，斩首示贼，因出薄战，尹子琦败。获车马牛羊悉分士，秋毫无入其家。有诏拜巡御史中丞。
　　斩都将
　　【通鉴纪事本末】
　　僖宗中和三年春三月，以淮南押牙、合肥杨行愍为庐州刺史，行愍本州牙将，勇敢累百战功。都将忌之，白剌史郎幼复，连使出戌於外。行愍过辞，都将以甘言悦之，问其所须。行愍曰：正须汝头耳。遂起斩之。
　　拔城斩将
　　【新唐书】
　　《杨行密传》行密封弘农郡王，帝恶武昌节度使杜洪与朱全忠合，手诏授行密江南诸道行营都统，讨洪。汴将朱友恭、聂金率骑兵万人马张崇战泗州，金败。瞿章守黄州，闻友恭至，南走武昌栅。行密遣将马以楼舡精兵助章守。友恭次樊港，章扌处险，不得前，友恭凿崖开道，以强弩丛射，毅章别将，遂围武昌。章率军薄战，不胜。友恭斩章，拔其壁。
　　违令斩将
　　【尉缭子】
　　《武议篇》曰：吴起与秦战，未合一夫不胜其勇，前，获首而还。吴起立斩之。军吏主谏曰：此材士也，不可斩。起曰：材士则是矣，非吾令也，斩之。
　　救斩二将
　　【赵希循会心录】
　　章丞相得象世家泉州，高祖仔事闽，为建州剌史，遂居浦城，其夫人练氏有智识。仔尝出兵，二将后期，欲斩之。夫人救之，得免。二将后仕南唐为将，攻破建州时，仔己死矣。夫人居建州。二将遣使厚以金帛遗夫人，并以一白旗授之曰：吾屠城，夫人植旗于门，吾以戒士卒勿犯也。夫人反其金帛弃旗弗受，曰：若幸思旧德，愿全此城，必欲屠之，吾家与众俱死耳，不愿独生。二将感其言，遂不屠城。
　　怒斩守将
　　【齐东野语】
　　杜充之驻建康也，岳飞军立硬寨于宜兴，命亲将守之。飞兵出不利，夫人密谕亲将，远精锐具饣侯粮潜为策应之备。未几，飞军还，即八教场，呼问之，曰：汝欲何为？曰：闻太尉军小不利，故择敢战之士以备策应，此男女孝顺耳。飞曰：吾命汝坚守根本，天不能移，地不能动。汝今不待吾令，擅自动摇，是无师律也。立命责短状。将大惧，祈哀，吐实，谓此非某所自为，盖夫人亦曾有命耳。飞愈怒，竟斩之。
　　追斩金将
　　【宋史】
　　《牛皋传》为神武后军中都统领时，伪齐驱甲骑五千薄庐州，皋遥谓金将曰：牛皋在此，尔辈胡为见犯。众皆愕然，不职而溃。岳飞谓皋曰：必追之。去而复来，无益也。皋追击三十余里，金人相践及毅死者相半，斩其副都统及千户五人、百户数十人，军声大振，庐州遂平。
　　矫诏诛将
　　【唐书】
　　《杜黄裳传》郭子仪辟黄裳，佐朔方府。子仪入朝，使主留事李怀光与监军阴谋，矫诏诛大将以动众心，欲代子仪。黄裳得诏判其非，以质怀光，流汗服罪。
　　诛悍将
　　【新唐书】
　　《王传》兼御史中丞，招讨处置使，时吐蕃入寇。郭子仪悉河中兵乘边，召为河中少尹，领节度后务。悍将凌正数千法不逞，约其徒，夜斩关逐。觉之，阴乱漏刻以差其期，从惊不敢发。俄禽正诛之，一军局惕息。
　　请诛大将
　　【新唐书】
　　《王滋传》乾宁三年，滋领侍卫诸军，是时诛王行瑜，而李茂贞愿以兵入观，诏滋与诸王，分统安旨捧宸、保宁、安化军，卫京师。天子将狩太原，韩建道迎之，留次华州。建畏王等有兵，遣人上急变，告诸王欲毅建胁帝幸何中。帝惊，召建谕之。称疾不肯入。敕滋与睦王、济王、韶王、彭王、韩王、沂王、陈王谒。建自解：建留军中奏言，中外异体。臣不可以私见。又言晋八王擅权，卒败天下。请归十六宅，悉罢所领兵，帝不许。建以兵环行在，请诛大将李筠，帝惧，斩筠以谢建，尽逐卫兵，自是天子孤弱矣。
　　诸叛纳将
　　【新唐书】
　　《杨朝晟传》朝晟为御史中丞，时吐蕃寇边，游环自将守宁州，而御士实、军骄，及张献甫来代，军遂乱。朝晟逃於郊。众胁监军，请以范希朝为节度使，希朝时己在京师。明日，朝晟出，给众曰：予来贺所请之，当也。众稍定。朝晟结诸将谋诛首恶者。居三日，给遣人自来，曰：前请报罢张公，己舍矣。反者皆当死。吾不顾尽诛也，第取首恶者，众所欢，斩二百余人。献甫奠遂入于军，帝以希朝为节度副使，而朝晟加御史大夫。
　　请诛二将
　　【资治通鉴】
　　《后唐明宗纪》：长兴三年，吴越内牙指挥使富阳刘仁杞，及陆仁章久用事。仁章性刚，仁杞好毁短人，皆为众所恶。一日诸将共诣府门，请诛之。元使从子仁俊谕之曰：二将事先王久，吾方图其功，汝曹乃欲逞私憾而杀之可乎？吾为汝主，汝当禀吾命，不然，吾当归临安以避贤路。众惧而退。乃以仁章为衢州刺史，仁杞为湖州刺史。中外有上书告讦者，元皆置不问，由是将吏辑睦。
　　请诛骄将
　　【宋史】
　　《杨昭俭传》时骄将张彦泽镇泾原，暴杀从事张式，朝延不加罪。昭俭上疏曰：陛下临御以来，宽仁大甚，徒置两司，殆如虚器。遂令节使，慢侮朝章，屠害幕吏，始诉冤於丹阙，反执送於本蕃，苟安跋扈之心，莫恤抑冤之苦。愿回睿断，诛彦泽以谢军吏，由是权臣忌之。
　　议诛奔将
　　【资治通鉴】
　　《后周纪》：显德元年三月，周师与北汉兵交战，周右军将樊爱能，何徽引兵先遁，及闻周兵大捷，舆士卒复还。帝欲诛爱能等，以肃军政。犹豫未决，昼卧行宫帐中。张永德侍侧，帝以其事访之。对曰：受能素素无大功，忝冒节钅戊，望敌先逃，死未塞责。且陛下方欲削平四海，苟军法不立，虽有熊罴之士、百万之众，安得而用之？帝掷枕於地，大呼称善。即收受能、徽，及所部军使以上七十余人，责之曰：汝曹皆累朝宿将，非不能战。今望风奔遁，正欲以朕为奇货，卖与刘崇耳，悉斩之。帝以何徽先守晋州有功，欲免之，既而以法不可遂，并诛之。而给车归葬。自是将卒知惧，不行姑息之政矣。
　　【五代史补】
　　世宗之征东也，跸以高平。刘崇兼契丹之众来迎战。时帅多持两端，王不利。亲军帅樊爱能等各退却，世宗赫怒，跃马入阵，引五十人直冲崇之牙帐。崇方张乐饮酒，以示闲暇，及其庵至，莫不惊骇失次。世宗因以奋击遂败之，追奔於城下。凯旋驻跸潞州，且欲出其不意，以诛退却者。乃置酒高会，指樊爱能等数人责之曰：汝辈皆累朝宿将，非不能用兵者也。然退却者无他，诚欲将寡人作物货，卖舆刘崇耳，不然，何寡人亲战而刘崇始败耶！如此即卿等虽万死，不足以谢天下，宜其屈膝引颈以待斧诛。言讫，命壮士擒出，皆斩之。至於立功之士，亦於是日行赏。自行伍拔出为军厢主者甚众，其恩威并著，皆此类也。初，刘崇求援於契丹，得骑数千，及睹世宗兵少，悔之曰：吾观周帅易与耳，契丹之众宜勿用，但以本军攻战，自当万全如此。则不惟破敌，亦足使契丹见而心服，一举而有两利，兵之机也。诸将以为然，乃使人谓契丹主将曰：柴氏与吾主客之势，不烦足下余刃，敢请勒兵登高观之，可也。契丹不知其谋，从之。洎世宗之入阵也，三军皆贾勇争进，莫不一当百。契丹望而异之，故不救，而崇败。论者曰：世宗患诸侯之难制也久矣。思欲诛之，未有其寡高平之役，可谓天假。故其斩决而无贷焉。自是姑息之政，不行朝延。始尊大自非英主其孰能如是哉。
　　【晁景迂集】
　　《斩将》：斩将斩谁将，今多樊爱能。庶几威国俗聊可边僧。南唐边镐为帅，无纪律。晚年人称为边和尚缚虎何堪责，骑猪尚不胜。将军如自治，荡寇有先登。
　　请刑将帅
　　【道学名臣言行录】
　　渊圣嗣位，杨仲立乞，对曰：上皇引咎，托以倦勤避位。而宰执叙迁，此何理也，城下之盟，辱亦甚矣。王辱臣死，而大臣首为窜亡自全之计。陛下何赖焉？乞正典刑童贯，为三路总帅。虏人侵疆，弃军而归，置而不问。大河天险，弃而不守。虏人奄至城下，而朝延不知帅臣失职，无甚於此，宜以军法从事。防城所仍用阉人提举，覆车之辙，不可复蹈。渊圣大喜。
　　谏杀二将
　　【资治通鉴】
　　高宗仪凤无年，大理奏左威卫大将军权善才、左监门中郎将范怀义，误斫昭陵柏，罪当除名。上物命杀之。狄仁杰奏二人罪不当死，上作色令出。仁杰曰：犯言直谏，自古以为难。今法不至死，而陛下特毅之，是法不信於人也。以一株柏杀二将军，后代谓陛下为何如矣。
　　绐卒杀将
　　【新唐书】
　　《宗室传》：李国贞乾元中，由长安令迁河南乡史思明寇东都，李光弼壁河阳国贞率官吏西走陕，数月召为京兆尹。上元初，拜剑南节度使，寻加晋绛慈隰沁等州观察处置使，既至粮乏，而所储陈腐。民贫不忍，遽剑上书以闻。而军中喧谤，突将王振乘众怨始曰：具畚钟以待役事。众皆怒，夜烧牙门。左右奔告，请避之。国贞曰：吾被命为将，其可弃城乎？固请，乃逃狱中，振引众劫取之，置食其前曰：食是而复其力，可乎？国贞曰：与尔等方讨贼，何事役为正缘？储食腐俭，己请诸朝，吾何所负？众服其言，且引去。振曰：都统不死，吾曹殆矣。遂害之，其二子，及三大将。有诏以郭子仪代之。子仪至，振自谓且见德。子仪怒曰：汝临贼境而害主将，贼若乘虚，是无绛矣，又欲为功乎，即斩以徇。
　　夜饮杀将
　　【资治通鉴】
　　昭宗乾宁元年，朱全忠遣军将张从晦慰抚寿州。从晦陵侮刺史江彦温，而与诸将夜饮。彦温疑其谋已。明日，尽杀在席诸将。以书谢全忠，而自杀军中。推其子从玩知军州事，全忠为之腰斩晦晦。
　　擅杀大将
　　【资治通鉴】
　　《后唐明宗纪》：天成元年春正月，魏王继岌将发成都，令任园权知留事以俟孟知祥诸军，部署己定。是日，马彦至，以皇后教示继岌，继岌曰：大军垂发，彼无寡端，安可为此负心事？公辈勿复言，且主上无敕，独以皇后教杀招讨使，可乎？李从袭等泣曰：既有此迹，万一崇韬闻之，中涂为变，益不可救矣。相与巧陈利害，继岌不得已从之。甲子旦，从袭以继岌之命，召崇韬计事。继岌登楼避之，崇韬方升阶，继岌从者李环挝碎其首，并杀其子延诲，延信，外人犹未之知。都统推官滏阳李崧谓继岌曰：今行军三千里外，初无敕旨。擅杀大将，大王奈何行此危事，独不能忍之至洛阳邪？继岌曰：公言是也。悔之无及，崧乃召书吏数人登楼去梯，矫为敕书用蜡印宣之，军中粗定。崇韬左右皆窜匿独掌书记，滏阳张砺诣魏王府恸哭久之，继岌命任园代崇韬总军政。
　　杀骨鲠将
　　【唐书】
　　《藩镇传》：李宝臣字为辅封陇西郡王，晚节尤猜忌，杀骨鲠将。辛忠义等二十余人籍入其赀。
　　枉杀大将
　　【宋史】
　　《何铸传》：铸拜御史中丞，先是秦桧力主和议，大将岳飞有战功，金人所深忌。桧恶其异已，欲除之。胁飞故将王贵上变，逮飞系大理狱。先命铸鞠之，铸引飞至庭，诘其反状。飞袒而示之背背，有旧涅尽忠报国四大字，深入肤理。既而阅实俱无验。铸察其冤，白之桧。桧不悦曰：此上意也。铸曰：铸岂区区为一岳飞者？强敌未灭，无故戮一大将，失士卒心，非社稷之长计。桧语塞，改命万俟飞死狱中，子云斩於市。
　　追杀名将
　　【山居新话】
　　剌剌拔都儿，乃太平王将佐后。至元年，杀唐其势大夫于宫中，外未之觉也。因其余党皆在上都东门之外，伯颜太师虑其生变，亲领三百余骑，往除之。刺刺望见尘起，疑有不测，乃入帐房中，取手刀弓箭带之上马。遇诸途短兵相接，而以其手刀掸之。将近伯颜太师之马，而刀头忽自坠地，遂逃以此，追回杀之。且否则否则名将也，岂有折刀之说。后询其故，乃半月前此刀鲁坠地，而折家人惧其怒，虚装於鞘中。事非偶然，岂人力可致。
　　杖死郎将
　　【资治通鉴】
　　唐玄宗天宝六载，初高仙芝为都知兵马使。猗氏人封常清少孤贫，细瘦类目，一足偏短，求为都仙芝，廉不纳。常清曰：候仙芝出入，不离其门。凡数十日，仙芝不得己留之。会达奚部叛，夫蒙灵使仙芝追之，斩获略尽。常清私作捷书以示仙芝，皆仙芝心所欲言者，帽一府奇之，仙芝为节度使，即署常清判官。仙芝出征，常为留后。仙芝乳母子郑德诠为郎将，仙芝遇之如兄弟，使典，家事，威行军中。常清尝出德诠自后走马，突之而过。常清至使院，使召德诠，每过一门辄阖之。既至，常清离席谓曰：常清本出寒微，郎将所知。今日中丞命为留后郎将，何得於众中相陵突。因叱曰：郎将须暂死，以肃军政。遂杖之六十，面仆地曳出。仙芝妻及乳母，於门外号哭，救之不及，因以状白仙芝，仙芝览之，惊曰：已死耶。及见常清，遂不复言。常清亦不之谢，军中畏之惕息。
　　杖杀小将
　　【续世说】
　　宪宗时，柳公绰为京兆尹。公绰初赴府，有神策小将跃马横冲前导，公绰驻马杖杀之。明日入对延英，上色甚怒，诘其专杀之状。对曰：陛下不以臣无似使待罪京兆，京兆为辇毂师表。今视事之初，而小将敢尔唐突，此乃轻陛下诏令，非特慢臣也。知杖无礼之人，不知其为神策军将也。上曰：何不奏？封曰：臣职当杖之，不当奏上。曰：谁当奏者？对曰：本军当奏。若死於街衢？金吾街使当奏，在坊内，左右巡当奏。上无以罪之。谓左右曰：汝曹须作意，此人朕亦畏之。
　　杖杀军将
　　【玉泉子闻见录】
　　李公石在中书。京兆尹薛元赏，秉公慷慨，直道不回，执法而行，孰顾权势。或宰辅失政，必面争之。尝谒石於私第，先是百僚将至宰相宅，前马丘不复呵矣。元赏既下马也，石未知之，方存厅所，若与人讼竞者，元赏问焉。左右对云：军中军将。元赏即排闼而进曰：相公朝廷重臣，天子所委任。四夷八蛮朝贡以时，阴阳克序。百姓以安，百执事叶以辅佐，无敢乖僭，升绌贤不肖，工赏罪罚，皆相公之任也。固不轻且重矣。安有军中一将，而敢无礼失贵贱之序。纪纲之紊，恒必由之。苟朝延而然，犹望相公整顿颓坏，岂有其源。穿凿自相公始，得无痛哉！即拂衣疾趋而去。既上马，顾谓左右曰：适无礼军，可擒马下桥祗候。元赏比至，则袒胁跽之矣。时中尉仇士良威权灼，中外其侪类，己有诉之者。宦宦连声传士良命曰：中尉屈大尹。元赏不答，曰：有少公事当以。继至。即命杖之，竟毙於木下。士良大怒，元赏乃衣白衫请见士良，士良出曰：憨措大军中大将，可杖杀乎？元赏即具言所以无礼状。且曰：宰相大臣也，中尉大臣也，彼岂可以无礼於彼乎？国家之法，中尉所宜保守。一旦坏之，顾不惜乎？某己衣白衫，惟中尉命。士良以既杀其将，也无可奈何，即命左右取酒欢饮而罢。
　　间杀计将
　　【马令南唐书】
　　《灭国传》：马殷用高郁策，而楚以强荆。而高季昌闻之，尝使谋者间杀，殷不听。及殷子义声用事，谍云，季昌闻楚用高郁，大喜，以为亡马氏者，必郁也。义声素愚，以为然。遽夺郁兵职矫，殷令杀之。明日吏以状白，杀拊膺大哭曰：吾耄荒如此，而杀吾勋旧。殷语左右曰：吾亦不久於此矣。明年，殷卒。
</div>
    <div class="pagination">
<a href="永乐大典残卷_page281.html">上一页</a><span>...</span><a href="永乐大典残卷_page277.html">277</a><a href="永乐大典残卷_page278.html">278</a><a href="永乐大典残卷_page279.html">279</a><a href="永乐大典残卷_page280.html">280</a><a href="永乐大典残卷_page281.html">281</a><span class="current-page">282</span><a href="永乐大典残卷_page283.html">283</a><a href="永乐大典残卷_page284.html">284</a><a href="永乐大典残卷_page285.html">285</a><a href="永乐大典残卷_page286.html">286</a><a href="永乐大典残卷_page287.html">287</a><span>...</span><a href="永乐大典残卷_page283.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
