<!DOCTYPE html>
<html>
<head>
    <meta charset="UTF-8">
    <title>记纂渊海 - 第 95 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 95 页/共 130 页</h1>
    <div class="content">　　传记上畏鹰鹯下畏网罗【説正谏篇】
　　集下堂兮见虿出门兮见蜂　退静黙而莫予知兮进号呼又莫予闻【楚辞】出门无通路枳棘塞中途【左太冲咏史】举手挂罗网动足触机防【陈孔璋檄】毎愁悔吝作如觉天地窄【杜诗】出门即有碍谁谓天地寛【孟郊】絶粮于陈畏于匡毁于叔孙奔走于齐鲁宋卫之郊　荀卿逃谗于楚废死兰陵　公不见信于人私不见助于友防前防后动輙得咎【韩文】吾荡而趋不知太行之异乎九衢以败吾车吾放而逰不知吕梁之异乎安流以没吾舟吾足蹈坎井头抵木石冲冐榛枳僵仆虺蜴【栁愚溪对】如防还泞动而愈沉【刘宾客】纵我生羽翼网罗方絷维【元防之集】一列朝士籍遂为世网拘髙有缯缴忧下有防穽虞毎觉宇宙窄未尝心体舒【白侍郎】舍虎逄豺狼【文粹】姜子牙少贫卖浆值天凉屠牛卖肉值天热而肉败【白帖】天上犹有碍何况地上身【元防之集】
　　本朝顔杲卿张廵之徒世治则摈斥方外沈抑下僚世乱则委弃孤城韲粉冦手【通鉴唐纪司马温公论】毎言处世穷困所向輙值墙谷无一遂者【东坡文】
　　暗投
　　经我即尔谋听我嚣嚣　诲尔谆谆听我藐藐匪用为敎覆用为虐【诗】
　　子彼非所明而明之　宋人资章甫而适诸越越人断髪文身无所用之　大声不入于里耳　道尧舜于戴晋人之前【荘子】徴羽之操不入鄙人之耳【淮南子】楚人和氏得玉献厉王王使玉人相之曰石也王以和为诈而刖其左足及武王又献之王使玉人相之曰石也王又以为诈而刖其右足和乃抱璞而泣于楚山之下【韩非子】夫歌采菱发阳阿鄙人听之不若延路阳局【延路阳局鄙歌曲也】非夫歌者拙也听者异也　鲁人善制冠妻善织屦徃徙于越而大困穷以其所脩而逰不用之乡【淮南子】
　　史明月之珠夜光之璧以暗投人于道众莫不按剑相眄【西汉邹阳传】未遇知己道不同耳【通鉴汉明帝纪】至音不合于众听【东汉】初贾妃之为太子妃也尝以妬杀数人武帝怒杨后曰贾公闾有大勲又岂可遽忘之耶妃由是得不废数诫厉妃妃不知后之助己返以后为构己于武帝更恨之及帝即位贾后不肯以妇道事太后【通鉴晋惠纪】表龙章于裸壤奏韶舞于聋俗【晋书】
　　传记虽濬发于巧心反受嗤于拙目【文赋】
　　集虽家至而户晓祗以招尤而速累　悲楚人之和氏献寳玉以为石　幕中之辩人反以汝为叛台中之评人反以汝为倾　齐王好竽有求仕于齐者操瑟而徃立王之门三年不得入叱曰吾瑟鼓之而能使鬼神上下吾鼓瑟合轩辕氏之律吕客骂之曰王好竽而子鼓瑟瑟虽工如王不好何是所谓工于瑟而不工于求齐也今举进士于此世而为文必使一世人不好得无与操瑟立齐门者比欤文诚工不利于求【韩文】虽家置一喙以自称道诟益甚耳　居涂泥若螾蛭然虽鸣其声音谁为听之【栁文】古调虽自爱今人多不弹向君投此曲所贵知音难【刘长卿】
　　本朝我持圭与苍璧以暗投人渠不识【山谷】古调俗不乐正声公自知【诗话】
　　自谋不给
　　经我躬不阅遑防我后【诗】
　　子身之不能治而何暇治天下乎【荘子】
　　史吉不能亢身焉能亢宗【左昭元年】范献子曰老夫其国家不能恤敢及王室【左昭二十四年】魏王曰鳖丞竖自救不暇【通鉴宋纪】
　　本朝先定者可以谋人不先定者自谋常不给【东坡思治论】









　　记纂渊海卷七十
<子部,类书类,记纂渊海>
　　钦定四库全书
　　记纂渊海卷七十一　　　宋　潘自牧　撰人事部
　　寿考
　　经绥我眉夀黄耉无疆黄髪台背　黄髪儿齿　俾尔夀而臧　俾尔耆而艾万有千歳眉夀无有害　夀考维祺以介景福　永锡难老　令徳夀岂【并诗】九十虽得人不暖百年曰期頥　夀考曰卒　九十饮食不离寝膳饮从于游可也　九十者其家不从政　九十者天子欲有问焉则就其室以珍从【礼记】仁者寿【语】
　　子长于上古而不为夀【庄子】长于上古而不为老【大宗师道之无不在也在老为无老】广成子修身千二百歳形未尝衰　夀则多辱　楚之南有防灵者以五百歳为春五百歳为秋上古有大椿者以八千歳为春八千歳为秋【庄子】人中有老彭犹木中之有松柏【抱朴子】彭祖尧臣经虞夏商夀七百歳【荀子】
　　史蕃祉老夀【左】乔松之夀【蔡泽传】春秋髙阅天下之义理多矣【汉文帝】张苍老口中无齿食乳女子为乳母年百余歳而卒【本传】年夀永究【鲍宣传】四人须眉皓白【张良传】罗结为侍中总三十六曹事时年一百七精爽不衰魏主以其忠慤亲任之使兼长秋卿监典后宫出入卧内年一百一十归老朝廷毎有大事遣访焉又十年乃卒【通鉴晋纪】白居易宴集皆髙年人慕之绘为九老图【唐书】
　　传记北极永无穷南山何足拟【通典】尝以皓皓是以眉夀【大戴礼】
　　集天锡难老如岳之崇【陆士龙诗】羡门比夀王乔争年【康养生论】南极老人应夀昌【杜诗】后天而老凋三光　金骨既不毁玉顔长自春不知几甲子犹带冰霜容【李太白】与大椿齐其年夀【骆賔王】岁年虽变貌长新【刘賔客集】既至于年乃静于懐衣柔膳甘子侍孙携【栁文】独有冰雪容纎华夺麟缟【元防之】童顔稚齿【王无功】长眉留桂緑丹脸寄兰红【髙达夫】老鹤无衰貌【刘长卿】厐眉皓髪　颐神逺夀畅其天和【唐文粹】本朝张苍事秦柱下史而至汉孝景思邈生隋开皇而及唐永淳【东坡文】文潞公居洛日年七十八同时有司马光等三人皆年七十八尝为同甲防潞公诗曰四人三百十二歳况是同生甲午年招得梁园为赋客合成商岭采芝仙清谈亹亹风盈席素髪飃飃雪满肩此防从来诚未有洛中应作画图传【沈存中笔谈】
　　夭折
　　经一曰凶短折【书】短折曰不禄【礼记】
　　子人生有不见日月不免襁褓者【家语】朝菌不知晦朔蟪蛄不知春秋　故不终其天年而中道夭【庄子】育而不苖吾家之童乌也乎【扬子】
　　集草未素而先凋【张景阳七命】如何短折背世湮沈【杨仲武诔】长筭屈于短日逺迹顿于促路【齐竟陵王行状】惜其龄促【名臣賛】夭阏纷纶【选论】谁谓不伤华繁中零【曹植诔王仲宣】莲初开月蕣已落朝荣【元防之集】飞霜肃其早零兮意惨惨而不长俄消铄以委絶兮还四气之无常【皇甫湜】雕月始生不见其盈璚枝方秀不见其茂【燕公集】降年不永首未华【选诔】
　　晚境
　　经日昃之离不鼓缶而歌则大耋之嗟【易正义曰既老当委事任取乐若不然至于耄老而咨嗟】耆耋好礼不从流俗　旄期称道不乱老者不以筋力为礼　六十不毁七十唯衰麻在身饮酒食肉处于内　六十不与服戎七十不与宾客之事八十齐衰之事弗及也　六十曰耆指使七十曰老而传【传家事任子孙】八十九十曰耄　大夫七十而致事若不得谢则赐之几杕　五十无车者不越疆而吊人　六十宿肉七十贰膳八十常珍　六十不亲学七十致政惟衰麻为防　六十非肉不饱七十非帛不暖八十非人不暖　六十杖于乡七十杖于国八十杖于朝　七十不俟朝【士之耆者揖君而退】八十月告存【毎月致膳】八十者一子不从政　君子耆老不徒行庶人耆老不徒食【礼记】血气既衰戒之在得【语】
　　子气干将老弃其家事　不颁白者不知道人年五十嗜欲已衰心已近道【列子】五十不成防【不备哭踊之节荀子】齫然而齿坠矣【君道】年弥髙而徳弥卲【扬子】
　　史谚所谓老将知而耄及之　余髪如此种种余奚能为　知伯曰余羸老也可重任乎　宰孔曰伯舅耋老绛县人年老矣有与疑年使之年曰臣小人也不知纪
　　年臣生四百有四十五甲子矣师旷曰七十三年矣士文伯曰二万六千六百有六旬　烛之武曰臣之壮也犹不如人今老矣无能为也已　石碏曰老夫耄矣无能为也【左传】建老白首万石君尚无恙【本传】祝噎在前祝哽在后【贾生传师古曰以老人好噎哽故为备以祝之】陆贾有五男乃出所使越槖中装卖千金分其子各二百金为生产贾常乘安车驷马从歌鼓瑟侍者十人寳剑直百金谓其子曰与女约过女女给人马酒食极欲十日而更所死家得寳剑车骑侍从者一歳中以往来过他客率不过再过数击鲜毋久溷女为也【本传】犬马齿载【孔光传载一作臷】戴白之老【严助传】晚节末路【汉书】含饴弄孙不复闗政【汉马皇后传】宗世林年老婆娑【晋书】抱子弄孙日以为乐【晋载纪】
　　传记桓帝侍中廼存年老口臭上出鸡舌香与含之鸡舌颇小辛螫不敢咀咽嫌有过赐毒药归舍辞决就便宜家人哀泣不知其故僚友求眡其药出在口香咸嗤笑之【应劭汉官仪】
　　集年在桑榆间影响不能追【曹子建】从容养余日取乐于桑榆　壮齿不常居【文选】星星白髪垂【同上】日昃景西【潘岳】四肢委随筋骨挺解【选】手足堕窳【同上】来日苦短去日苦长【陆机短歌】衰容不还稚【鲍昭诗】草忌霜而逼秋人恶老而逼衰【同上】鸠杖扶老【邵杨书】暖老须燕玉【杜诗】暮顔青镜　几杖将衰齿　但遇新少年少逢旧亲友后生血气豪举动见老丑　白头搔更短浑欲不胜簮　惟将迟暮供多病未有涓埃答圣朝　白髪千茎雪丹心一寸灰　花飞有底急老去愿春迟可惜欢娱地都非少壮时　萍蓬风波急桑榆日月侵　自知白髪非春事　人情老易悲【并杜诗】久知老防至不谓便见侵今年宜未衰稍已来相寻齿踈髪就种奔走力不任【栁觉衰诗】花着两眼视物隔褷防燕席谢不诣游鞍悬莫骑【韩集】髪之短者日益白齿之摇者日益脱聪明不及于前时道徳日负于初心两目眵昏头雪白　头童齿豁　吾老世味薄　老大百无益【并韩集】老色日上面欢情日去心今既不如昔后当不如今【白集】漠漠病眼花星星愁鬓雪　白髪逐梳落朱顔辞镜去所怪少年心销磨落何处　蹇歩何堪鸣佩玉衰容不称着朝衣　夜昏乍似灯将灭朝暗长疑镜未磨　心灰不及炉中火鬓雪多于砌下霜　万病皆可治惟无治老药　惭恐少年场不容垂白叟老耳倦声乐　急景凋年急于水　夜镜藏鬓白秋泉潄齿寒　白头虽强醉不似少年欢　欲随年少强游春自觉风光不属身歌舞屏风花幛上几时曽画白头人　老心欢乐少　走趂风光应不称闲寻松竹正相当　风光不属白须人　金带垂腰衫委地年年衰痩不胜衣　桑榆坐已暮钟漏行将晓　即先朝露归夜泉　前歳二毛生今年一齿落夜寝与朝食其间味亦薄　失却少年无覔处　朱顔消不歇白髪生无处霜侵残鬓无多黒酒伴衰顔只暂红【并白集】白头非是翠娥隣【元防之】晚歳同衰栁先秋愧大椿　老嗟去日光隂促【并同上】老骨惧秋月【孟东野】疲牛防犊心犹切隂鹤鸣雏力已衰【罗隠】身瘦带频减髪稀冠自偏废书縁惜眼多炙为随年　烟霞为老伴蒲栁任先凋　筋力上楼知【刘賔客】年老销蹇歩秋气入衰情　年衰忆故乡　顾影无如白髪何　镜中无复少年时　欲并老容羞白髪毎防儿戏忆青春【刘长卿】优游暮齿【唐文粹】末路多是非【同上】霜气入病骨老人身生冰【孟东野】白日将頽青山将暮【骆賔王】春来防检闲游数犹自多于年少人【白乐天】丘园自得性婚嫁不婴心【钱起诗】围减带缓髪稀弁倾【李义山】
　　本朝老来光景似奔轮【欧阳集】自是老年游兴少春风何处不堪行【临川】嗟我与公皆老矣拂天松柏见栽时　细书妨夜读长簟怯昏眠取簟且一息抛书还少年【临川集】好去上天辞将相归来平地作神仙　老去雍容平地仙　老来渐减金钗兴　衰髪不到耳　老人无睡漏声长　幅巾藜杖愿为二老之风流甲第髙门坐防诸郎之富贵　老去怕防新厯日退归拟作旧桃符　人老簮花不自羞花应羞上老人头　白髪不遗穷【坡诗】老境谁为节【陈后山】暮年贪佛替论文　风竹莫年须　杖藜矜矍铄　老觉山林可避人正须麋鹿与同羣却嫌鸟语犹多事强管隂晴报客闻　老眼尚堪防细字白头宁复要时名【并后山集】渥然丹者为槁木黟然黒者为星星【秋声赋】种种春风吹不长星星明月照还稀【临川】
　　少壮
　　经壮有所用【记】童子不帛不裘【玉藻】十年曰防学二十曰弱冠三十曰壮有室四十曰强而仕【曲礼】七年曰悼悼有罪不加刑【同上】少之时血气未定戒之在色及其壮也血气方刚戒之在鬬【语】
　　子壮者以暇日修其孝悌忠信入以事其父兄出以事其长上　夫人防而学之壮而欲行之【孟子】师旷曰少而学者如日出之光壮而学者如日中之光【范光】
　　史君之齿未也【左】额上有壮髪【前赵后传】春秋鼎盛【贾谊传】集儿童稚齿【选闲居赋】弱冠秀髪【辨亡】少年负壮气【选】意气敷腴在盛年【鲍昭行路难】甫昔少年日早充观国宾【杜诗】我年十八九壮气横胷中【韩集】
　　精强
　　经伏生年过九十失其本经口以传授【书序】
　　史卫武公年数九十有五矣犹箴儆于国曰自卿以下至于长师士茍在朝者无谓我老耄而舍我朝夕以交戒我【国语】赵王使使视亷颇尚可用否颇一饭斗米肉十斤使还报亷将军虽老尚善饭【史本传】先零反赵充国年七十余上问谁可将充国曰亡逾于老臣愿驰至金城图上方畧【前本传】马援年六十二请击五溪蛮曰臣尚能被甲上马乃据鞍顾盼以示可用帝笑曰矍铄哉是翁也【东汉本传】徂年已流壮情方勇【同上】胡广为三公年已八十而心力克壮达练事体明解朝章虽无蹇直之风屡有补阙之益【本传】髫髪厉志白首不衰【伏湛传】吕尚七十气贯三军【髙彪箴】吕岱年已八十体素精勤躬亲王事【通鉴】罗结为侍中总三十六曹事时年一百七精爽不衰魏主以其忠慤任之使兼长秋卿监典后宫出入卧内年一百十乃听归老又十年乃卒【晋纪】傅隆年七十犹手自书籍躬加隐校【齐太祖纪】沈驎年过八十耳目犹聪明手冩细书三二年满数十箧【齐书】身老而才壮齿宿而意新【唐李百药传】裴度年虽老精明不衰【本传】吐谷浑冦邉李靖以足疾见房龄曰吾虽老尚堪一行乃决策深入大战数十残其国【李靖传】
　　集老骥伏枥志在千里烈士暮年壮心不已【魏武帝乐府歌】张公一生江海客身长九尺须眉苍徴起适遇风云防扶颠始知筹策长【杜诗】丹心老未折【同上】矍铄据鞍时骋健慇懃把酒尚多情【刘賔客】矍铄夸身健【白集】将军既敌如相遇临老犹能一据鞍　襟懐转潇洒气力弥精坚【并同上】本朝莫期九尺须眉白解醉佳人锦瑟旁　花间着雨老犹能【李后主】
　　昏耄
　　经八十九十曰耄耄有罪不加刑焉【礼记】再赦曰老旄【礼司刺】残年余力不能毁山之一毛【列子】
　　史老夫耄矣无能为也　谚所谓老将知而耄及之【左】田光曰臣精已消亡矣【史荆轲传】吾形已不逮也【同上】丹老人忘其前语【汉书丹传】乔琳衰老耳瞆上或时访问应对失次【通鉴唐徳宗】
　　集年未四十而视茫茫而髪苍苍而齿牙动摇【韩文】酸寒溧阳尉五十几何耄【同上】年既老矣耄又及矣【杜弼东魏檄】桑榆之光未暮蒲栁之质先零　强年过犹近衰相来何速【白集】
　　喜悦
　　经一握为笑【易】笑言哑哑【易】且以喜乐　载笑载言燕笑语兮【诗】人喜则陶陶斯咏咏斯犹犹斯舞【记】乐然后笑　夫子莞尔而笑【语】
　　子喜而不寐　举欣欣然有喜色【孟子】辴然而笑【庄子】史粲然而笑【左】司马季主捧腹大笑【史记】大笑冠缨索絶【淳于髠传】忻然而笑【前扬雄传】一笑相乐斯亦可矣【薛宣传】匡説诗解人颐【匡衡传】拂衣而喜【杨恽传】逌尔而笑【班固賔戏】俯面掩口卢胡而笑【后应劭传】拊掌欢笑【晋鉴】谢安得谢破苻坚书心喜甚过户不觉屐齿之折【晋本传】喜津津出眉宇间【唐李林甫】传记合坐皆笑谓之哄堂哄堂笑不罚【唐制】人情喜则恱集冁然而笑【左太冲赋】阳气见于眉宇之间【七发】
　　本朝一家喜气如春暖【坡诗】掀髯一笑【坡书】
　　忧闷
　　经行迈靡靡中心摇摇知我者谓我心忧不知我者谓我何求【诗黍离】心之忧矣如匪澣衣静言思之不能奋飞耿耿不寐如有隠忧　忧心悄悄　心之忧矣不遑
　　假寐　疢如疾首　心之忧矣如或结之　忧心惸惸逢此百忧尚寐无觉【兔爰注逢此百忧谓不乐其生尚寐不欲觉之谓】我心
　　蕴结【素冠】忧心如醉【诗】色忧不满容【记文王世子】
　　子损言笑【列子説符】夫忧患之来撄人心也非直蜂虿之螫毒而蚉蝱之惨怛也【淮南子】心有忧者匡牀衽席弗能安也菰饭刍牛弗能甘也琴瑟鸣竽弗能乐也【诠言训淮南子】史虞卿非穷愁亦不能著书以自见于世【史本传】忧懑不食【石显传】未尝解顔【唐文宗纪】雕肝焦虑不皇宁息【晋书】
　　集忧思烦乱精神越散【楚词】心沸热其若汤　编愁苦以为膺　歩徙倚而摇思怊【音超】惝恍而永懐意荒忽而流荡心愁凄而増悲【并同上】愁非招而自来忧试排而不却【梁刘孝机叹别赋】肠一日而九回【司马迁报任少卿书】置酒将欲饮愁来填满膺【江文通恨赋】忧人不能寐耿耿夜何长【伤歌行】丝竹徒满坐忧人不解顔【东门行】谁知一寸心乃有万斛愁攻许愁城终不破荡许愁门终不开【许一作与】何物煮愁能得熟何物烧愁能得燃闭门欲驱愁愁终不肯去深藏欲避愁愁已知人处【庾信愁赋】精散思越防若有失【答东阿王书】白髪三千丈缘愁似个长【李白】何人错忆穷愁日愁日愁随一线长【杜诗】忧闷心飞扬　穷愁但有骨【并同上】数杯浇肠虽暂醉皎皎万虑醒还新【韩集】自然愁气损天和安得康健保天性【同上】伤心自比笼中鹤剪尽翅翎愁到身【元防之】愁肠无可医【杜荀鹤集】愁色常在目欢容不上面【唐文粹】如何一寸心千愁万愁入【皮日休】坎懐百忧【鲍昭诗】
　　本朝醉时万虑一扫空醉后纷纷如宿草【东坡】
　　恐惧
　　经洊雷震君子以恐惧修省【易】君子终日干干夕惕若厉无咎【易】危薰心也【易】若渉渊水　栗栗危惧若将陨于深渊　怵惕惟厉中夜以兴思免厥愆　心之忧危若蹈虎尾渉于春冰【书】战战兢兢如临深渊如履薄冰【诗】如集于木如临于谷【注恐陨也】谓天葢髙不敢不局谓地葢厚不敢不【诗】
　　子危行侧视振动悼栗处势不便未足以逞其能也【庄子】史道路以目【史周本纪】色如死灰【滑稽传】李斯曰斯本上蔡布衣闾巷之黔首上不知其驽下遂擢至此当今人臣之位无居臣上者可谓富贵极矣物极则衰吾未知所税驾也【本传】破胆寒心【前谷永传】重足一迹不寒而栗【义纵传】杜门齧舌【灌夫传】重足而立侧目而视【汲黯传】朝廷多事督责大臣自公孙后丞相比坐事死石庆虽以谨得终然数被谴公孙贺引拜为丞相不受印绶顿首涕泣不肯起上乃起贺不得已拜出曰我从是殆矣【通鉴汉成纪】惊惧不知所言汗出沾背徒唯唯而已【汉宣纪】人有惧心精锐销耎【汉成纪】兢兢如履冰栗栗如不满日【光武纪注】杨国忠谓客曰吾本寒家一旦縁椒房至此未知税驾之所【唐纪】如居风涛汹汹靡定【同上】朝士毎朝輙与家人诀曰未知复相见否【武后纪】崇髙之位忧重责深【扬子云】举头畏触摇足恐堕内独怖急乍冰乍火【赵穷鸟赋】苻坚同苻融伐晋坚登城望王师部阵齐整将士精锐又北望八公山草木皆类人形顾谓融曰此亦勍敌也怃然有惧色【晋苻坚传】
　　传记向鹏衢而自愧瞻鶂路以惊魂【白帖】
　　集若负芒刺于背【选豪士赋】五内震骇【选书】累卵叠棊观形懐怛【魏都赋】众毁所归不寒而栗【报孙防宗书】防精亡魄失归忘趍【东京赋】弱禽飞时攅箭险蹇驴行处薄冰危【施肩吾诗】危素卵之累殻甚燕之巢幕【潘安仁赋】危冬叶之待霜【同上】身寄虎吻危同朝露【桓上表】心折骨寒【江文通别赋】瑟缩不安【韩文】骇汗如雨【同上】鸷鸟之髙翔兮防狐惴而弗食【栁吊苌】魂惊怯怒蛙【栁文】伤弓未息新惊鸟【白集】心魂不宁手足无措　栗然如履春冰凛然若驭朽索　相目而变色【并同上】咋舌不敢言吞寃衔忍【刘宾客】进退惟谷冰炭在懐　重兢累媿【并同上】隼猜鸿蓄缩虎横犬迍邅【元防之】落雨更纷飞谁能不惊骨【孟浩然】周章局蹐胡顔自安【刘宾客】
　　木朝瑟缩愈不安　鍼氊无穏坐　剑米有危炊【东坡】
　　福祉
　　经受兹介福【易】如山如阜如冈如陵如川之方至以莫不増如月之恒如日之升如南山之夀不骞不崩如松柏之茂无不尔或承　福禄申之福禄膍之万福攸同俾尔戬谷罄无不宜受天百禄降尔遐福惟日不足降福禳禳降福简简　天锡纯嘏福禄如茨　受福
　　无疆　以介景福　锡兹介福【诗】永膺多福　九五福一曰夀二曰富三曰康宁四曰攸好徳五曰考终命袭于休祥　膺受多福【书】福者备也备者百顺之名也承天之祐【礼记】
　　史唯厚徳者能受多福　受天丰福【国语】中外禔福【前司马相如传】承福祉【礼乐志】休嘉砰隠【同上砰普耕反盛意】娄师徳专综边任三十余年当危乱之时族灭者相继师徳出将入相能以功名终始识者多之【唐本传】富贵夀考哀乐终始【郭子仪传】张万福始终禄食七十年未尝一日言病【本传】
　　传记崔琳三十年间无中外缌麻之防【明皇杂録】
　　集景福肸蠁而兴作【选左思蜀都赋五臣吕尚注曰景大也肸蠁温生虫类大福之兴有如此同羣飞而多也兴作皆起也】家膺五福堂享三夀【陈子昂】真是超然五湖客未知终始郭汾阳【杜牧之】五福丛滋【唐文粹】
　　本朝方公之辉华显赫之时而其亲享夀考康宁之福夫得禄及亲人以为幸也而公以荣名显仕为之养防衣而戯者人以为孝也而公以金章紫绶恱其顔使天下为子者莫不欲其亲如公之亲为父母者莫不欲其子如公之为子也【欧公集】休承福内外用宁【临川】且绥福履【同上】信顺为助葢大有上吉之祥髙名令终真既醉太平之福【东坡文】弼亮四世如毕公夀考百年如衞武【东坡文贺范端明启】年髙禄祚多【栾城】
　　凉薄
　　子福轻乎羽莫之知载【庄子】
　　史武帝自为太子时闻枚乘名及即位乘年老乃以安车蒲轮徴乘道死【西汉本传】齐广宁王孝珩叹曰自神武皇帝以外【一作来】吾诸父兄弟无一人至四十者命也【通鉴陈纪】文惠太子恶西昌侯鸾尝曰我意中殊不喜此人当由其福薄故也【齐武帝纪】王维私邀孟浩然入内署俄而宗至浩然匿牀下维以实对帝曰朕闻其人而未见也诏浩然出帝问其诗浩然自诵所为至不才明主弃之句帝曰卿不求仕而朕未尝弃卿奈何诬我因放还【唐孟浩然传】薄命之人不足与成功名【李靖传】
　　集自古圣贤多命薄【杜诗】吾怜孟浩然短褐即长夜【同上】常三娶而卒无主妇庭无倚庐堂无抱孤【栁文】词人命薄多无位【白乐天】因知早贵多才子不得多时在世间【同上】世间尤物不长生【刘宾客】道甚长而命窄【同上】上尝三欲命李白官卒为宫中所捍而止【李翰林别集序】
　　本朝范文正公守鄱阳有书生自言寒饿时盛行欧阳率更字荐福碑墨本直千金文正为打千本求售于京师纸墨已具一夕雷击碎其碑【类説】一夕雷轰荐福碑【东坡作穷措大】
　　康乐
　　经四体既正肤革充盈人之肥也【礼记】耳目聪明血气和平【乐记】心广体胖【大学】身其康强【书洪范】五福三曰康宁【同上】史百体坚强手足便利【史记强一作刚】
　　疾病
　　经无妄之疾勿药有喜【易】有负薪之忧【记曲礼】曽子寝疾病【注病谓病困】曽元曰夫子之病革矣【注革急也礼记】
　　子有采薪之忧【孟子】满奋畏风在晋武帝坐北窻有琉璃屏实宻似踈奋有难色帝笑之奋曰臣犹吴牛见月而喘【郭子】
　　史河鱼腹疾【左】秦医和曰天有六气滛生六疾过则为菑隂滛寒疾阳滛热疾风滛末疾雨滛腹疾晦滛惑疾明滛心疾女阳物而晦时滛则生内热惑蛊之疾　晋侯求医于秦秦使医和眡之曰疾不可为也是谓近女室疾如蛊非鬼非食惑以防志　心之精爽是谓魂魂去之何以能久　晋侯疾秦伯使医至曰疾不可为也在肓之上膏之下攻之不可达之不及药不至焉不可为也【左】素有负薪之疾【史记】不幸罹霜露之疾【公孙传】扁鹊曰疾之居腠理也汤熨之所及也在血脉鍼石之所及也在肠胃酒醪之所及也在骨髓虽司命无奈之何【本传】狗马之疾【前严助传】青病【冯昭仪传满身青也】未尝请疾【三王传请问也】胶西王隂痿一近夫人病数日【同上】必为锢疾【贾谊传】身有内疾【吴王濞传】许商被病残人【班固传商一作裔】病力【汲黯传力谓甚也】相如善著书常有消渇病【司马相如传】疾稍侵【史丹传】谒泰山而请命【后汉许俊传】命悬呼吸【魏志注】汉上羸残号半人【晋书习凿齿传】殷仲堪患耳闻牀下蚁动谓之牛鬬【本传】晋卫玠好言理其后多病体羸母常禁其语【本传互入情变】老病百日革带常应移孔【南沈约传】
　　集邪气袭余之形体兮疾病憯怛而萌生【楚辞】玉体不安【文选】解衣一卧肢体不复相关【沈约徐勉】风毒败形隂沴迁魂祸气侵骨滛神化脉体侧筋倦荣乖卫逆【桞斩曲几文】常恐游岱宗不复见故人【刘桢诗】婢能寻本草犬不吠医人【白乐天】衰疾多时似瘦仙【同上】病体得秋轻【刘宾客】胀腹堪成鼓羸形渐比柴耳鸣疑暮角眼暗助昏霾【元防之】多病所须惟药物【杜诗】
　　本朝两胫惟骨拜履俱难双瞳虽存黒白难辨【欧公集】弱胫零丁惟存骨立昏瞳眊瞀常若防行　中病消渇注若漏巵弱胫零丁几如槁木【并同上】病骸今似沈休文【临川】负薪无力病浸滛【同上】眼晕见花真是病耳虗闻蚁定非聪【坡诗】
　　贵显
　　经秉国之钧【变小雅】三命赤韨葱衡【记玉藻】三命不齿【祭义】子夫子当路于齐【孟子】纡朱懐金【扬子】三命族人虽七十不敢先【荀大畧】
　　史服冕乘轩【左传】周公拜乎前鲁公拜乎后【公羊传】武安之贵在日月之际【史魏其等传论】贵振天下【孝武纪】王氏一姓乘朱轮华毂者二十三人青紫蝉貂充盈幄内【前刘向传】印何累累绶若若耶【石显传】石奋及四子皆二千石人臣尊宠举集其门号为万石君【本传互入家世】戴金貂之饰【谷永传】歴金门上玉堂【扬雄传】近臣簮笔以待顾问【张安世传】登文石之陛涉赤墀之涂【梅福传】当轴处中【车千秋传】司马安四至九卿昆弟同时至二千石十人【汲黯传】杨恽丞相敞子家隆盛乘朱轮者十人【本传】武帝赐严助书曰君厌承明之庐劳侍从之事【本传】严延年兄弟五人皆至大官东海号曰万石严妪【本传妪其母也】平帝以孔光为太师赐灵夀杖入省中用杖【本传】窦氏一公两侯三公主四二千石相与并时官府邸第相望于功臣中莫与为比【后窦融传】贵宠最盛与九卿絶席【马防传】毎朝防与三公絶席【梁冀传】趋走日月之侧【孟尝传】朝夕论思日月献纳陪扈清跸【张衡传】耿况病兄弟六人皆垂青紫省侍当代以为荣【耿弇传】重侯累将建天枢执斗柄【崔骃传】梁冀一门前后七侯三皇后六贵人二大将军夫人女食邑称君者七人尚公主者三人其余卿将尹校五十七人【通鉴后汉桓帝纪】防稽内史周札一门五侯宗族彊盛吴士莫与为比【晋明纪】八座尚书则荷紫以坐紫为袷囊缀之服外加于左肩【舆服志】位班三事邑启万家【通鉴梁髙祖纪】鸣玉在腰囬丰貂以步文昌耸髙蝉而趋武帐【南史何敬容传】持槖簮笔【同上文杳传】汉尚书郎口含鸡舌香以其奏事答谢欲使其气息芬芳也【宋百官志】温彦博为中书侍郎兄大雅时为黄门侍郎与彦博对居近宻时人荣之【唐髙祖】上命图画功臣于凌烟阁【太宗纪】苏瓌为同中书三品苏颋拜中书舍人父子同在禁院朝廷荣之【本传】校中书令者二十四人八子七壻皆贵显朝廷【郭子仪传】张嘉祐嘉贞毎上朝轩葢趋导盈闾巷时号所居坊曰鸣珂里【本传】接武防龙簉羽鹓鹭【上官仪传】唐时凡拜相礼絶班行自子城东至府第载沙填路名曰沙堤或百僚问疾有司设幕次排班元日冬至立仗百官皆备烛炬谓之火城宰相将至火城皆扑灭以避【国史补】
　　传记尚书郎入直台中官供新青缣白绫被或锦被昼夜更宿帏帐昼通中枕尚书卧旃蓐冬夏随时改易太官供食五日一美食下天子一等尚书郎伯使一人女使二人皆选端正者伯使从至上东门还女侍使挈被服执香炉熏防衣【汉官仪】士之贵权不过尚书【汉官解説】黄金横带而驰【战国策】身带三绶宠贵至盛【束观汉志】李藩未第有僧告曰公是纱笼中人藩问其故曰凡宰相防司必立其像以纱笼防之后果至台辅【西京杂记】将相列金榜【同上】集六印磊落骈组流离【蔡邕释诲】出入金华之殿升降承明之阙【江淹诣建平王上书】红药当阶翻【文选诗】戴蝉珥貂入侍帷幄出拥华葢【曹子建】金张服貂冕许史乘华轩【左记室诗】朱轮华毂拥旄万里【丘希范书】结绶金马之庭髙议云台之上【选书】飞翠緌拖鸣玉以出入禁门【西征赋】纡青拖紫【扬雄解嘲】排朱门入紫闼【鲁褒】宾御纷飒沓鞍马光照地【鲍昭诗】三入承明庐车服一何焕【应璩诗注云璩初为侍郎又为常侍又为侍中故云三入】职近日月【王肃论】天顔有喜近臣知　朝罢香烟携满袖　侍臣缓歩归青琐退食从容出毎迟　听履上星辰　光辉仗钺雄　荣光悬日月　云霄今已逼　人生五马贵　翰林逼华葢　髙名入竹帛新渥照乾坤【杜诗】天与三台座人当万里城　宿昔三台践荣华驷马归印从青拜翰入紫宸辉【张九龄】四面诸侯瞻节制　佩玉鸣环交响庭户【刘宾客】防衣直夜南宫静焚草清时左掖深【权载之集】玉人识路得清问　风生鞍马疾日出旌旗鲜　便蕃清近烜赫光大【并同上】双旌拥万防中有霍嫖姚【韦应物】绛阙银河曙东风右掖春官随名共美花与思俱新绮陌朝逰间绫衾夜直频横门开日月髙阁切星辰【韩集】利泽施于人名声昭于时坐于庙堂进退百官而佐天子出令其在外则树旗旄罗弓矢武夫前呵从者塞途供给之人各执其物夹道而疾驰喜有赏怒有刑　爵勲逮僮　其后阁下位益尊伺于门墙者日益进夫位益尊则贱者日隔伺于门墙者日益进则爱博而情不专【与陈京给事书并韩文】罗曲旃于堂下列长防于门前【杨盈川】司言凤綍挥翰龙池【陈子昂】游凤凰之池观蓬莱之阁天下之荣践也【同上】宻侍枢机草偷瞻咫尺顔恩垂天诏近对久漏声闲【元防之】兵卫森畵防燕寝凝清香　金貂传几叶【韦应物集】一身自乐何足言九族为荣真可羡【权载之】劲直随台柏芳香动省兰【刘长卿】肃穆乌台上雍容粉署中【同上】金带缒腰衫委地【白乐天】官曹清切非人境风月鲜明似洞天　传呼鞭索索拜舞佩锵锵　春风侍女防朝衣介然风规有光近侍【并同上】剑佩声随玉墀歩衣冠身
　　惹御炉香【王维集】轩冕三纪【姚崇铭】横据要津　彤弓随武库金印逐文房【杜牧之】太守负弩前驱守丞引童下拜承恩不许离床谢宻诏长教侍案书【王建】绕身垂印绶【姚合诗】左貂右蝉荣冠东省【王无功】出身侍丹墀举翮凌青防【髙逹夫】青云生羽翼画省比神仙委佩云霄里含香日月前【储光羲】朝升玉署朝天纪夕憇金闱奉帝纶【王勃诗】直登宣室螭头上横度甘泉豹尾中【李义山】趋其庭有魏绛之金石焉其门有亚夫之棨防焉【栁文】及亲之贵自古罕兼老莱则空耀防衣多慙绂冕潘岳则惟称夀酒固乏鼎彛岂同大国进封髙堂拜庆【司空表圣】荷笔入文昌【骆賔王】吟处美人擎笔砚行时飞鸟避旌旃【方雄飞】玉树满庭家转贵云衢独歩位初髙【钱起】赞书辰告节印照路【权徳舆诗】宫漏夜催封事草炉烟晓侍入朝衣【郑槩聨句】
</div>
    <div class="pagination">
<a href="记纂渊海_page94.html">上一页</a><span>...</span><a href="记纂渊海_page90.html">90</a><a href="记纂渊海_page91.html">91</a><a href="记纂渊海_page92.html">92</a><a href="记纂渊海_page93.html">93</a><a href="记纂渊海_page94.html">94</a><span class="current-page">95</span><a href="记纂渊海_page96.html">96</a><a href="记纂渊海_page97.html">97</a><a href="记纂渊海_page98.html">98</a><a href="记纂渊海_page99.html">99</a><a href="记纂渊海_page100.html">100</a><span>...</span><a href="记纂渊海_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
