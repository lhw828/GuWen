<!DOCTYPE html>
<html>
<head>
    <meta charset="UTF-8">
    <title>册府元龟 - 第 651 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 651 页/共 736 页</h1>
    <div class="content">    李元护身长八尺美须髯少有武力後至齐州刺史王世弼为中山内史身长七尺八寸魁岸有壮气。
    路雄字仲略容貌伟异以军功为给事中高祖曾对群臣云：路仲略好尚书郎才仆射李冲云：其人宜为武职遂停。
    卢同字叔伦身长八尺容貌魁伟善於处世後至开府仪同三司。
    张普惠字洪赈身长八尺容貌魁伟後至东豫州刺史。
    娄昭方雅正直大度深谋腰带八围弓马冠时后至定州刺史。
    魏兰根身长八尺仪貌奇伟後至开府仪同三司。
    王琳体貌<门夕>雅立发委地喜怒不形於色後至特进侍中。
    元文遥字行恭美姿貌有父风兼俊才位中书舍人待诏文林馆。
    刘聪敏机司美姿仪为其舅北海王昕所爱顾座中胃珠玉在傍觉我形秽后至雎州剌史。
    许为殿中尚书美须下垂至带省中号长鬣公文富尝因酒酣提须称美以刀截之唯留一握惧因不复敢长人。又号齐须公。
    冯伟节身长八尺衣冠甚伟见之者肃然敬惮。
    郎基字世业身长八尺美须髯涉坟典后至海西镇将军。
    房豹体貌魁岸美音仪后至乐陵太守。
    路去病风神疏郎仪表环异官至成安令。
    李祖显祖李皇后之长兄仪容环丽垂手过膝后至齐州剌史。
    斛律光字明月马面彪身神爽雄杰少言笑工骑射后至左丞相。
    叱列平勃杀鬼代郡西部人世为酋帅有容貌须髯后至兖州剌史。
    後周刘亮少倜偿有从横计略姿貌魁杰见者惮之后至车骑大将军开府。
    豆庐宁少骁果有志气身长八尺美容仪善骑射后至大司寇。
    杨忠美须髯身长七尺八寸姿态貌魁伟武艺绝伦有将帅之略后至荆州剌史。
    叱列伏黾容貌魁伟腰带十斗进止<门夕>稚兼有武艺后至骠骑大将军开府仪同三司。
    刘道斌幼而好学有器及长腰带十围须髯甚美后至岐州剌史。
    山强美容貌身长八尺五寸为奏事中散。
    张吾贵字吴子少聪慧有口辩身长八尺容貌奇伟不仕而终。
    徐遵明身长八尺。
    董徵身长七尺二寸好古学尚雅素後至平东将军裴佗容貌魁伟ㄨ然有器望後至中军将军。
    崔赡字彦通聪明有文藻善容止神彩凝然杨曰：昔裴赞在晋为中书侍郎神清高迈每於禁门出入宿卫者肃然勋容崔生堂堂之貌亦当无愧裴子皇建元年除给事黄门侍郎。
    慕容比颐为南顿太守身长一丈腰带九尺。
    北齐李绘字敬文及长仪貌端伟神情朗俊第五舅河间邢晏每与言叹其高远曰：若披烟雾如对珠玉宅相之寄良在此甥历中书侍郎丞相司马每罢朝文武总集对扬王庭常令绘先发言端为群僚之首音词辨正风仪都雅听者悚然文襄益加敬异。又掌仪注。
    慕容俨容貌出群衣冠甚伟後至营州刺史。
    司马膺之字仲庆美须髯有风貌好学厚自封植神气甚高历中书黄门侍郎。
    高隆之字延兴身长八尺美须髯沈深有志气後至录太保尚书事。
    高昂字敖曹幼稚时便有壮气长而ㄈ傥胆力过人龙眉豹颈姿体雄异後至司徒。
    崔忄为七兵尚书清河邑中正赵郡李浑尝宴聚名辈诗酒正ん讠华忄後到一坐无复谈话者郑伯猷叹曰：身长八尺面如刻画謦为洪钟响胸中贮千卷书使人那得不畏服。
    长孙澄容貌魁岸风仪温雅後至绛州刺史。
    窦炽性严明有谋略美须髯身长八尺二寸後至雍州牧入隋为太傅。
    唐瑾性温恭有器量博涉经史雅好属文长八尺二寸容貌甚伟後至司宗中大夫。
    庾信身长八尺腰带十围容止颓然有过人者後至司宗中大夫。
    宇文神举族兄安化公深器异之神情倜傥志略英赡眉目疏朗仪貌魁梧有识钦之莫不许以远大後至并州总管。
    陈忻字永怡少骁勇有侠气姿貌魁岸同类咸敬惮之後至雄州刺史。
    元胄魏昭成帝之六世孙胄少英果多武艺美须眉有不可犯之色齐王宪见而壮之引致左右。
    柳带韦字孝孙深沉有度量少好学身长八尺三寸美风仪善占对周文辟为参军事。
    李浑字金才姿貌瑰伟美须髯起家左侍上士。
    隋李德林美容仪善谈吐齐天统中兼中书侍郎於宾馆受国书陈使江总目送之曰：此即河朔之英灵也。窦荣定沉深有器局容貌瑰伟美须髯便弓马初仕魏为千牛备身周太祖见而奇之授平东将军。
    元晖字叔平须眉如画进止可观後至魏州刺史。
    杨素字处道美须髯有英杰之表後至左仆射。
    柳謇之字公正身长七尺五寸仪容甚伟风神爽亮进止可观後至黄门侍郎韦艺为营州总管艺容貌瑰伟每夷狄参谒必整仪卫盛服以见之独坐满一榻蕃人畏惧莫敢仰视。
    王世积字阐熙容貌魁岸腰带十围风神爽拔有人杰之表後至上柱国。
    郭荣容貌魁岸外疏内密与其交者多爱之後至右候卫大将军。
    李景字道兴容貌奇伟膂力过人美须髯高祖奇其壮武使袒而观之曰：卿相表当位极人臣後为右武卫大将军。
    刘元振少好任侠为州里所宗两手各长尺馀臂垂过膝後以逆诛樊叔略身长九尺志气不凡终司农卿。
    公孙景茂字元尉容貌魁梧少好学博涉经史後至淄州刺史。
    于ダ字元武身长八尺美须眉周大蒙宰宇文护见而器之妻以季女後至吴州总管。
    崔弘度膂力绝人仪貌魁岸须西甚伟後至检校太府卿。
    刘焯犀额龟背望高视远聪敏沉深弱不好弄後至员外将军。
    段达身长八尺美须髯後以王世充党诛。
    虞绰字士裕身长八尺姿仪甚伟後至著作佐郎。
    杨玄感体貌雄伟美须髯後以逆诛。
    唐薛举容貌瑰伟凶悍善射。
    裴寂疏眉目伟姿容後至尚书左仆射。
    刘文静伟姿仪有器後至纳言。
    魏徵为太子太师状貌不逾中人而素有胆智。
    李靖姿貌瑰伟少有文武材略後至开府仪同三司李纬自司农卿为民部尚书时房玄龄在京城留守会有自京师来者太宗问曰：玄龄闻李纬拜尚书如何对曰：玄龄但云：李纬好髭须更无他语。
    岑文本性沉敏有姿仪後至中书令。
    高士廉风调温雅属词清润姿仪端伟须眉如画後至开府仪同三司。
    李义琰高宗时为中书侍郎同中书门下三品身长八尺。
    黑齿常之长七尺馀骁勇有谋後至左武卫大将军张知謇仪质瑰伟眉目疏朗後至左卫将军。
    王气貌雄壮时人谓之有熊虎之状後至兵部尚书同中书门下三品。
    萧嵩美须髯仪形伟丽後为巾书令。
    杨慎矜为御史中丞及兄慎馀为少府少监慎名为雒阳令皆伟仪形风韵高朗慎名尝览镜见其须面神彩有过於人覆镜叹惋曰：吾兄弟三人尽长六尺馀有如此貌如此材而见容当代以期全难矣。何不使我少体弱也。
    李嗣业身长七尺壮勇绝伦後至北庭行营节度使张镐风仪魁岸廓落有大志後为中书侍郎平章事鲁炅身长七尺馀涉猎书史後至山南节度使。
    李嘉宠冀州人其形长八尺五寸开元中本州以献敕曰：李嘉宠土风所育体出群因其器用之宜俾在期门之次可武卫上士仍配左监门卫当止。
    吉顼身长八尺阴毒敢言後至天官侍郎平章事。
    安禄山垂肚过膝自称得三百五十斤每朝见玄宗戏之曰：朕见卿肚几垂至地禄山每行以肩膊左右抬挽其身方能移步玄宗令前作胡旋舞疾如风禄山所乘驿每驿中间筑换马台不然马辄死驿家简禄山所乘马以土载五石能驮胜致即以高价市之饣末饲以待之鞍前更连置小鞍以乘其肚。
    《郭子》仪长六尺馀体貌秀杰後至太尉尚父。
    程千里身长七尺骨相瑰岸後至上党郡长史。
    崔光远身长六尺馀目睛白黑分明後至剑南节度使。
    毛。若虚眉覆於眼性。又残忍後至御史中丞。
    张孝恭奚种也。猛毅魁渠长六尺馀性宽裕事亲尽孝後为易定节度使。
    朱Г幼壮伟腰带十围。
    李忠臣为汴州节度使尝因奏对德宗谓之曰：卿耳其大真贵人也。忠臣对曰：臣闻驴耳甚大龙耳即小臣耳虽大乃驴耳也。帝悦之。
    李融为郑滑节度姿貌魁岸。
    齐英贞元初为给事中白长大言音高朗德宗自兴元还京师尝令英侍或马前至城邑镇守辄令英宣诏令。
    史奉敬元和中为朔方将形甚短小。若不能胜衣崔弘礼字从周风貌魁伟自言有大志後至东都留守。
    杨炎美须眉风骨峻峙文藻雄丽後至中书侍郎平章事。
    郭钊伟姿容身长七尺方口丰下为人以庄默自处後至剑南节度使。
    李揆美风仪善奏对後至中书侍郎平章事。
    李晟年十八从军身长六尺勇敢绝伦後至太府中书令。
    马燧姿度魁异长六尺二寸沈勇多智略後至司徒侍中。
    王武俊形体魁伟长六尺馀性宽裕後至成德军节度使。
    李元谅长大美须髯勇敢多计谋後至同华节度使李珙长六尺馀气貌魁岸。
    裴度为司徒中书令状貌不逾中人而风彩俊爽占对雄辩观听者为之耸然。
    萧遘为中书侍郎平章事形神秀伟志操不群少负大节以经济为己任洎处台司风望尤峻奏对朗拔天子器之。
    康谦者善贾资产亿计髭须长三尺过带。
    梁李思安性毅勇未弱冠身长七尺超然有乘时自奋之志後至相州刺史。
    罗绍威为魏博节度使形貌魁伟有英杰气。
    赵昶形神洒落临事有通变之才後至忠武军节度使。
    胡真体貌洪壮长七尺善骑射後至宁远将军节度使。
    寇彦卿身长八尺隆准方面语音如钟後至邓州节度使。
    刘知俊姿貌雄杰倜傥有大志後至同州节度使後唐李嗣昭形貌眇小而精悍有胆後为泽潞节度使。
</div>
    <div class="pagination">
<a href="册府元龟_page650.html">上一页</a><span>...</span><a href="册府元龟_page646.html">646</a><a href="册府元龟_page647.html">647</a><a href="册府元龟_page648.html">648</a><a href="册府元龟_page649.html">649</a><a href="册府元龟_page650.html">650</a><span class="current-page">651</span><a href="册府元龟_page652.html">652</a><a href="册府元龟_page653.html">653</a><a href="册府元龟_page654.html">654</a><a href="册府元龟_page655.html">655</a><a href="册府元龟_page656.html">656</a><span>...</span><a href="册府元龟_page652.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
