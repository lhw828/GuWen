<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 32 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 32 页/共 54 页</h1>
    <div class="content">　　虎夷
　　出姓
　　普屯
　　后魏太祖赐辛威姓普屯氏
　　补禄
　　英贤传云晋惠帝时殿中中郎将补禄彣
　　吐谷浑
　　或作吐浑出自慕容廆庶兄吐谷浑后将所部居西零之西甘松之南极乎白兰数千里其孙叶延曰礼云孙子得以王父字为氏遂为吐谷浑氏
　　普陋茹
　　代北人姓后改为河南茹氏
　　古口引
　　后魏虏姓
　　户卢提
　　唐吐蕃列传德宗即位遣使韦伦归蕃俘是时乞立为普姓户卢提氏谓伦曰我乃有三恨云
　　扈地干
　　后魏官氏志扈地干氏改为河南扈氏
　　十一荠
　　邸
　　风俗通汉上郡太守邸杜北齐酷吏行台仆射邸珍字安寳中山曲阳人后徙洛阳隋吏部主事邸怀道谏炀帝幸江都
　　米
　　西域米国胡人入中国者因以为姓唐艺文志有米遂明堂论一篇又回纥仆固部有米怀玉为达干又有供奉歌者米嘉荣及其子米和郎五代有沙陀部人米至诚呉节度使今望出陇西髙平
　　晵【音启】
　　出姓
　　十二蟹
　　解
　　谨案左传晋郇瑕之地沃饶而近盬即河东解邑今之解州也晋解狐后有解梁不受楚赂以死致君命于宋【案左传宣公十五年楚子围宋传晋使解如宋此云解梁与传不合】解张字张侯为郤克御破齐师有功皆为名大夫姓纂讨论此氏最详明可据今从之唐百济国大臣八姓一曰解氏又巴西解思明为后蜀李夀征东长史夀僭立用为谋主后坐劝立汉王广为太弟所诛
　　米禽
　　唐党项以姓别部有米禽氏事见去声六至利氏
　　十三骇
　　楷
　　出姓
　　十四贿
　　隗
　　元和姓纂曰春秋时翟国隗姓子孙氏焉后汉隗嚣望出天水成纪隗绍望出汝隂此説有据今从之谨案春秋时狄人伐廧咎如获其二女叔隗季隗晋公子重耳娶季隗以叔隗妻赵衰又周襄王以狄伐郑王德狄人立女隗氏为后则隗亦赤狄之姓当时见于经传者凡五种曰东山皋落氏曰廧咎如曰甲氏曰潞氏曰留吁铎辰皆赤狄隗姓唯甲潞皋落别以其部为氏余二者有号无氏则隗之为姓旧矣姓源韵谱曰天水成纪隗氏出自大隗之后此误也庄子言黄帝见大隗于具茨之山盖寓言非有是人不可以为据西凉折冲司马隗仁与乞伏炽磐力战五年乃得还姑臧沮渠逊执其手曰卿孤之苏武也以为髙昌太守
　　十五海
　　宰
　　后汉有西部都尉宰鼂后汉农人宰宣上言封大将军妻为邑君以媚梁兾
　　亥【音海】
　　孟子有亥唐晋平公时人　河南亥氏后魏官氏志俟亥氏改焉
　　宰氏
　　元和姓纂曰范蠡传云陶朱公师计然姓宰氏字文子葵丘濮上人今详此必单姓而姓纂误指为姓也【案计然辛氏元和姓纂悮以为宰且又指为复姓舛谬甚矣辩证盖因其譌也】
　　十六轸
　　轸【真上声】
　　姓云出自轩辕氏造车车后用横木为轸因赐姓轸氏元和姓纂曰春秋贰轸国后为氏广韵曰今吴县有之
　　闵
　　周大夫闵子马字马父生损字子骞为孔子弟子后汉司徒掾闵仲叔子孙居太原南朝齐梁间何昌防为吏部尚书尝有一客姓闵求官昌防谓曰君是谁后答曰子骞后昌防团扇掩口而笑谓坐客曰遥遥华胄前秦苻坚将闵亮北燕太史令闵尚
　　菌
　　出姓












　　钦定四库全书
　　古今姓氏书辩证卷二十五　宋　邓名世　撰
　　十七准
　　尹
　　周宣王时尹吉甫为天子三公东迁之后世掌其职尹武公尹文公尹言多尹固尹辛尹圉皆为卿大夫故诗言尹氏太师惟周之氐春秋亦书尹氏卒尹氏立王子朝以讥世卿汉功臣表有城父侯尹恢传国三世后汉中郎将尹就夀春刺史尹耀福禄长尹嘉欲解印绶与复父讐女赵娥俱亡牂牁大姓尹氏公孙述时保境为汉遣使奉贡光武赏之乂母敛县人尹珍字道真自以生荒裔从许慎应奉受经书还乡教授官至荆州刺史后秦天水尹氏纬字景亮仕姚兴官至尚书左仆射号名臣赠司徒清河忠成侯又西州大族尹赤以佐命功为姚苌大将军左长史又有大将军参军尹延年别部帅尹嵩京兆尹尹昭大将军尹元寜朔将军农太守尹雅又尹敌守杏城为赫连勃勃所执后蜀骠骑大将军右丞相尹奉后丘池令尹兴苻坚将尹国唐有御史大夫尹思正亦天水人
　　允
　　谨按春秋周王使詹威伯辞于晋曰先王居梼杌于四裔故允姓之戎居于州杜预曰允姓隂戎陆浑之祖与三苖居于三危者然则允姓宜出于三苖元和姓纂曰允格之后允格金天氏之裔未知与三苖为亲踈也
　　尹文
　　齐定王时有尹文先生即考成子从之学幻者汉艺文志名家有尹文子説齐宣王时事在公孙龙前刘向云与宋钘俱游稷下者
　　尹公
　　卫大夫尹公佗之后
　　十九隠
　　隠
　　吴志廷尉监隠蕃自云鲁隠公之后以諡为氏蕃青州人逃奔吴欲为乱事觉被诛又河闲中尉隠哀北海人
　　二十阮
　　阮
　　后汉巴吾令阮敦生瑀字元瑜汉司空祭酒二子熈武都太守籍字嗣宗晋歩兵校尉熈生咸字仲容晋散骑郎始平太守二子瞻字千里晋太子舎人孚字遥集晋丹阳尹镇南将军广州刺史孚从孙广籍生浑字长成晋太子庶子浑生深籍从祖谌生武字文业魏清河太守籍从祖畧齐国内史生觊汝南太守二子放字思度晋交州刺史赠廷尉裕字思广晋金紫光禄大夫东阳太守放生晞之南顿太守裕三子佣州主簿寜鄱阳太尉普骠骑咨议参军佣生歆之中领军歆之生弥之寜二子腆秘书监万龄郡从事普生长之宋中书郎族人修字宣子太子洗马种字徳猷平原侯相汉侍中胥卿八世孙共字伯彦子偘字徳如与嵇康友善位至河内太守皆望出陈留尉氏
　　偃
　　出自颛帝裔孙女修生大业大业孙曰臯陶字庭坚为舜大士明五刑有功赐姓偃氏封于河东为诸侯贰轸州绞蓼六羣舒皆其后也春秋时楚尽灭偃姓之国遂絶其后吴有大夫偃州员王莽时有偃宗
　　匽【音偃】
　　后汉孝庄帝母匽氏讳明史记曰匽姓臯陶之后按此则偃姓后世或去人为匽
　　寋【音蹇】
　　其偃切邵氏姓觧音愆未知何据
　　圏【音卷】
　　琅邪圏氏风俗传云因避仇改为卷焉仍音求晚切
　　苑
　　音于阮切汉太山太守康字仲真渤海重合人见党锢传唐人家谱云商武丁孙受封于苑因氏焉或音怨非也楚庄王以常侍苑庾为上卿芮国公苑君璋居马邑生孝政其曰宛春之后者误矣
　　宛
　　春秋左传楚大夫宛春晋大夫宛没齐大夫宛茂郑大夫宛射犬字公孙未知孰为先后其字或音平声后汉有下邳太守宛暹吴有吴兴太守宛方
　　晚
　　汉艺文志杂家有子晚子三十五篇齐人好议兵与司马法相似姓书未有此氏今増入
　　偃师
　　元和姓纂曰出自妫姓陈悼太子偃师为公子招所杀裔孙以王父字为氏或曰周人食邑偃师氏焉今河南偃师即其地也
　　巻子
　　世本卫文公后卷子子州氏焉
　　二十三旱
　　散【上声】
　　周文王大臣散宜生之后或为散氏姓书以为宜生姓散误矣
　　罕
　　出自姬姓郑穆公之子曰公子喜字子罕其孙以王父字为氏子罕生公孙舍之字子展子展生罕虎字子皮及其弟罕魋子皮生婴齐字子齹生罕逹字子姚一曰武子賸子展弟曰公孙鉏字罕朔又晋献公时有大夫罕夷不知其得氏之始
</div>
    <div class="pagination">
<a href="古今姓氏书辩证_page31.html">上一页</a><span>...</span><a href="古今姓氏书辩证_page27.html">27</a><a href="古今姓氏书辩证_page28.html">28</a><a href="古今姓氏书辩证_page29.html">29</a><a href="古今姓氏书辩证_page30.html">30</a><a href="古今姓氏书辩证_page31.html">31</a><span class="current-page">32</span><a href="古今姓氏书辩证_page33.html">33</a><a href="古今姓氏书辩证_page34.html">34</a><a href="古今姓氏书辩证_page35.html">35</a><a href="古今姓氏书辩证_page36.html">36</a><a href="古今姓氏书辩证_page37.html">37</a><span>...</span><a href="古今姓氏书辩证_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
