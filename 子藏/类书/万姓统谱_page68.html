<!DOCTYPE html>
<html>
<head>
    <meta charset="UTF-8">
    <title>万姓统谱 - 第 68 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 68 页/共 403 页</h1>
    <div class="content">　　崔景眞【琰六世孙仕北齐为平昌太守有惠政及去民立祠祀之侄祖思有志气好读书仕为内
　　史屡陈政事官至青冀二州刺史为政清勤】
　　崔祖思【字敬元琰七世孙初为都昌令迁齐内史高帝将加九锡内外皆赞成之祖思曰公以仁恕匡社稷执股肱之义君子爱人以徳不宜如此及帝受禅除黄门侍郎后为青冀二州刺史】
　　崔徽【东武城人初徴为魏相州别驾迁秘书监时乐安王范鎭长安世祖以徽为散骑常侍督雍泾
　　梁秦四州诸军事徽为政务存大体讲论道义诲诱后进终日不止】
　　崔振【挺弟少好学居家孝为宗族所称仕魏为秘书中散以谨敕为孝文所知寻兼尚书左丞子朗
　　终侍御史】
　　崔楷【字季则辩子性严烈能摧挫豪杰时人语曰莫獬付崔楷后调殷州刺史州贼蠭起攻城楷
　　不屈被害赠侍中】
　　崔伯谦【字士逊鉴从孙东魏高欢召补相府功曹称之曰伯谦清直奉公眞良佐也尝为济北钜鹿太守威徳大行伯谦少读经史容止俨然亲賔至则置酒相娯清言不及俗事卒諡曰懿弟仲让仕西魏官至鸿胪少卿】
　　崔士谦【楷子仕西魏为利州刺史深晓政术吏民爱畏后迁江陵总管外御强敌内抚军民风化
　　大行号称良牧】
　　崔懐顺【清河东武城人父邪利鲁郡太守宋元嘉中没于虏懐顺闻之蔬食如居丧礼泰始初淮北陷没懐顺因北至桑干邪利时已卒懐顺絶而复苏载丧还青州徒跣氷雪而手足不伤人以为孝感】
　　崔灵恩【清河东武城人习五经尤精三礼三传仕魏为太常博士归梁为歩兵校尉兼国子博士先是儒者论天执浑葢二义不合灵恩立义以浑盖为一集注毛诗注周礼制三礼义宗左氏经传义左氏条例公羊谷梁文句义皆行于世】
　　崔昻【字懐逺孝芬侄幼孤事母孝孝芬尝曰此儿吾家千里驹也东魏时摄京畿长史事入北齐累迁散骑常侍兼大司农卿校理有方下无奸伪深为文宣知赏朝之大事多委任之】
　　崔暹【字季伦供之后事北齐累官左丞吏部郎好荐人才官至尚书仆射暹忧国如家以天下为己
　　任文宣常曰崔暹清平天下无双也】
　　崔仲方【字不齐博陵安平人少好读书有文武才干年十五周文见而异之令与诸子同就学时高祖亦在其中由是与高祖少相欵宻后以明经为宇文防叅军以军功授平东将军时周武隂有灭齐之志仲方献二十防帝大竒之从武帝攻晋州遂下之又令仲方说下翼城等四城进爵范阳县侯宣帝嗣位为少内史帝崩高祖为丞相与仲方相见握手极欢仲方亦归心焉及受禅上召仲方议正朔服色事后进位开府】
　　崔寛【字景仁初寛通欵见崔浩浩与相齿次厚存接之反浩诛以逺来踈族独得不坐遂家于武城居司空旧墟以一子继浩袭爵武陵公寛性滑稽诱接豪右善抚纳招致百姓乐之诸镇之中号曰能政及解镇人人追恋诣阙上疏者三百余人】
　　崔子约【五歳丧父不肯食肉后丧母居丧哀毁骨立人云崔九作孝风吹即倒兄子度死百日不入房长八尺余姿神防异为平原公开府祭酒与兄子赡俱诣晋阳寄居佛寺赡长于子约二歳毎退朝乆立子约凭几对之仪望俱华俨然相暎诸沙门窃窥之以为二天人也】
　　崔劼【字彦清河人尚书令光之子也清虚寡欲好学有家风累迁中书侍郎清俭勤慎甚为文宣帝所知拜南青州刺史有政绩寻除中书令加开府待诏文林馆监修撰新书初和士开擅朝曲求物誉诸公颇因此为子弟干禄世门之胄多处京官而劼二子拱防并为外任弟廊之从容谓劼曰拱幸得不凡何不在省府中清华之所而并出外藩劼曰立身来耻以言自逹今若进儿与身何异卒无觊求闻者莫不叹服】
　　崔肇师【清河东武城人少时疎放长遂变节更以谨厚渉猎经史颇有文思初以通直散骑侍郎使至齐州为土贼拘欲逼与同事肇师执志不动喻以祸福贼遂舍之肇师与从弟干亨同居事伯母甚勤后以参定禅代礼仪封襄城县男仍兼中书侍郎】
　　崔模【字叔轨身长八尺出后其叔雅有志度萧宝寅讨关陇引为西征别将屡有战功封槐里县伯
　　后行岐州事击贼没于阵永熈中赠骠骑大将军都督相州刺史】
　　崔孝芬【字恭梓挺长子蚤有才识博学好文章孝文召见甚嗟赏之后袭父爵累迁司空属定州大中正长于剖判甚有能名府主任城王澄雅重之迁廷尉少卿后加仪同三司兼吏部尚书孝芬博闻口辨善谈论爱好后进终日忻然商确古今间以嘲谑聴者忘疲文章数十篇子勉颇渉史传兼尚书右丞】
　　崔孝直【字叔廉孝芬弟身长八尺眉目疎朗早有志尚稍迁直阁将军通直散骑常侍尔朱兆入洛孝直以天下未寜去职归里卒于家诫诸子曰吾才疎效薄于国无功若朝廷加赠諡宜循吾意不得祗受若致干求则非吾意子士顺位太府卿】
　　崔孝政【字季让孝直弟十歳父挺亡号哭不絶见者为之悲惨志尚贞立博学经史雅好词赋丧
　　纪特所留情衣服制度手能执造位太尉汝南王悦参军】
　　崔敬邕【挺从祖弟为左中郎将以军功赐爵临淄男位营州刺史库莫奚国有马数百疋因风入
　　境敬邕悉令送还于是夷人感附卒于太中大夫赠济州刺史諡曰恭】
　　崔纂【字叔则挺从子博学有文才既不为时知乃着无谈子论寻为廷尉正毎有大狱多有据明有当官之誉时太原王静自廷尉监迁少卿纂耻居其下乃与静书辞气抑扬无上下礼入啓求解位后为洛阳令卒赠司徒左长史】
　　崔励【字彦徳光子器学才徳最有父风举秀才中兵彭城王参军秘书郎中以父光为著作固辞不
　　拜后除中书侍郎领军将军与从兄鸿俱有名于世】
　　崔敬友【光弟精心佛道昼夜诵经居防遂菜食终身恭寛驭下修身厉节自景朝已降频歳不登请丏者皆取足而去又置逆旅于肃然山南大路之北设食以供行者卒于家】
　　崔长文【字景翰聪警有学识累迁平州刺史以老还家専读佛经不关世事卒赠齐州刺史】崔庠【字文序长文弟有干用为东郡太守元颢逼冦郡界庠拒不从命弃郡走还乡闾孝庄还宫赐
　　爵平原伯拜颍川太守颇有政绩卒赠骠骑将军】
　　崔道固【字季坚其母卑贱嫡母兄攸之等轻侮之父辑谓攸之曰此儿姿识或能兴人门户汝等何以轻之时宋孝武为刺史以道固从事道固美形貌善举止习武事孝武嘉之后为宋诸王参军】
　　崔元祖【有学行善属文仕至射声校尉武帝取为延昌主帅从驾至何美人墓上为悼亡诗特诏
　　元祖使和称以为善】
　　崔文仲【祖思宗人位徐州刺史封建阳县子在政为百姓所懐除黄门侍郎】
　　崔承宗【其父于宋世仕汉中母丧因殡彼后青徐归魏遂为隔絶承宗性至孝万里投险逾路负丧还京师黄门侍郎孙惠蔚闻之曰吾于斯人见亷范之情矣于是吊赠尽礼之】
　　崔游【字子相上党人少好学儒术甄明恬静谦退自少及长口未尝语及财利魏末察孝亷除相府舎人出为氏池长甚为惠政以病免遂为废疾泰始初武帝録叙文帝故府僚属就家拜郎中年七十余犹敦学不倦撰丧服图行于世及刘渊僣位命为御史大夫不就】
　　崔光伯【清河东武城人北魏肃宗时为北海太守有司以其秩满依例奏代明帝嘉其清誉诏更
　　任三年】
　　崔延伯【博陵人仕北齐为元帅胆气絶人兼有谋略积劳歴进西道都督延伯善将兵抚士得众
　　心时与康生大眼为诸将之冠卒諡武烈】
　　崔季舒【父子瑜鸿胪少卿兄孟舒广平太守仲舒邺县令季舒渉猎经史仕北齐补大行台中官郎中官至侍中待诏文林馆在官每推荐人士奬劝文学义声翕然逺近称美】
　　崔叔瓒【仲哲次子有学识好直言北齐文宣擢为魏尹属蝗为灾帝以问叔瓒对曰按汉书五行志土功不时蝗虫作厉当今外筑长城内兴三台故致此灾耳弟季通终司农少卿季通子徳立好学善属文终济州别驾】
　　崔季良【叔瓒弟风望闲雅仕北齐位太学博士以征讨功赐爵蒲隂县子卒諡曰简】崔宏【字伯东武城人林六世孙少有俊才号冀州神童魏道武征慕容宝素闻其名徴为黄门侍郎定国号为魏从幸邺歴问故事应对如流道武善之迁天部大人进爵为公卒赠司空諡文贞】
　　崔浩【字伯渊宏子博极羣书明识天文歴官著作郎魏道武以其所上书尝置左右及幸其私第多
　　问以异事累官至司徒尝叅著作序成国书三十卷】
　　崔逞【字叔夜琰五世孙好学有文才仕慕容伟补著作郎撰燕记后归魏拜御史中丞子顺为散骑
　　常侍冀州刺史】
　　崔彧【东武城人逞曽孙与兄相如俱自宋入魏相如有才学早卒彧善医术性仁恕官至冀州别驾
　　子景哲亦以医术知名累官司徒长史景哲子冏仕北齐官至鸿胪卿】
　　崔休【字惠盛逞孙仕魏为尚书左丞兼给事黄门侍郎叅定礼仪累官司徒右长史公平清防甚
　　得时誉歴幽青二州刺史皆以清白著称】
　　崔亮【字敬徳琰之后居贫佣书自业仕魏累官度支尚书别立条格歳省亿计迁吏部尚书奏为格制以停解日月为防后世相踵贤愚同滞皆自亮始然其性公清所在并号称职】
　　崔防【逞五世孙仕魏以建议功封武城县公悛有文学伟风貌端嶷如神名辈燕集悛到一座无复谈话郑伯猷叹曰身长八尺面如刻画謦欬如洪钟响胷中贮千卷书使人那得不畏服子瞻才学风流为后来之秀仕为相府司马】
　　崔光韶【亮从弟博学强辨尤好理论仕魏为廷尉卿屡建谠议永安扰乱后还乡里杜门却扫戒
　　子孙俭】
　　崔光【本名孝伯清河鄃人家贫好学画耕夜诵仕魏为中书博士撰国书鄃文称其才曰浩浩如黄河东注今日之文宗也毎有妖异诏问光光皆详对婉谏累官司徒侍中进位太保卒諡文宣子励有父风为太尉长史中书令諡文贞】
　　崔鸿【光从子博综经史为魏尚书都兵郎中鸿弱冠有著述志撰为十六国春秋勒成百卷后迁平
　　州刺史卒諡曰眞】
　　崔仲文【棱弟北齐天保初棱为侍中仲文为银青同日受拜时云两鳯连飞文宣尝试观射诗一
　　韵操笔立成拜散骑常侍光禄大夫子偃为太子洗马尚书郎】
　　崔彦穆【浩之后风韵闲雅器度方正奔江左仕阙为黄门侍郎后复仕周官至户部中大夫进爵
　　东郡公】
　　崔祖【字恱宗东武城人父梁州刺史家财巨万祖散与宗族凡假贷文疏悉焚之好学聚书
　　至万卷仕宋为始安王记室】
　　崔孝伟【魏庄帝时为赵郡太守郡经葛荣离乱后人皆卖鬻儿女夏椹大熟孝伟劝戸人多收之郡内乃安教其人种植招抚遗散先恩后威一周之后流戸大至兴立学校亲加劝励百姓赖之】
　　崔巨伦【字孝宗幼孤及长歴涉经史有文学武艺魏明帝时为殷州长史陷贼结死士夜中南走逢贼俱恐不济巨伦曰宁南死一寸岂北死一尺便欺贼曰吾受敕而行贼火观敕火未然巨伦手刃贼十余人贼乃四溃】
　　崔赡【字彦通洁白善容止神采翛然言不妄发才学风流为后来之秀侍中李神见赡叹曰昨见崔
　　棱儿便为后生第一齐神武辟为祭酒】
　　【隋】崔儦【字岐叔仲文次子年十六郡守请为功曹不就后遂博览羣书北齐举秀才累迁三曹郎中与李若齐名时人语曰京师灼灼崔儦李若齐亡归乡隋徴起累迁散骑侍郎易州刺史】
　　崔猷【孝芬子性鲠直仕周拜御中正大夫隋初进爵汲郡公子仲方有文武才略仕周为司正大夫】崔子发【仲哲孙有文才仕为国子博士子端亦有才干而文艺为优终北齐殿中侍御史子传终
　　隋泗州刺史】
　　崔廓【安平人隋时为里左屡逢屈辱乃入山中博览书借多所通涉山东学者多宗之不应辟命与
　　李士谦齐名时称崔李】
　　崔防【字延叔少有风概为东郡太守郡有盐戸数计丁悉籍为兵乃为表文闻请听更戍郡内徳之
　　又建学城南召生徒亲自说经当时学者莫不劝勉号为良守】
　　崔彭【士谦子刚毅有武工骑射略通周礼尚书文帝时累迁监门郎将在省闼二十余年未尝有惰
　　容】
　　崔度【博陵安平人开皇初拜华州刺史迁襄州总管所在令行禁止盗贼屏息言行刚正见者
　　凛然长安为之语曰寜饮三斗醋莫见崔度】
　　崔颐【字太冲安平人父廓博览书籍尝著论言颐七歳能属文开皇初射防高第与诸儒定礼乐授
　　协律郎居母忧水浆不入口者五日后奉诏与诸儒撰区宇图志】
　　崔赜【字祖濬为豫章王侍读后去王重之不已遗书曰足下博闻强记视汉臣之三箧似陟蒙山对
　　梁相之五车若吞云梦】
　　【唐】崔仁师【贞观初为殿中侍御史上幸翠防宫献清暑赋子浥浥子湜液澄淮并以文翰居要官毎
　　自比东晋王谢】
　　崔湜【字澄澜定州人祖仁师贞观中为侍御史湜举进士累官中书令偕弟液澄从兄莅竝以文学居要官湜执政时年三十八尝暮出端门缓辔讽诗张説见之叹曰文与位固可致其年不可及也】
　　崔衍【安平人父伦为吏部员外郎安禄山反不汚伪官尝使吐蕃留六年不屈衍擢明经调清源令
　　天宝末累迁宣歙池观察使简静为百姓所懐幕府奏聘皆名士云】
　　崔造【字云宰安平人永泰中与韩防卢东羙张正则三人友善好言当世事皆自谓王佐才故号四
　　防贞元初徳宗谓造敢言能立事擢中书门下平章事】
　　崔损【博陵人大厯末中进士博学宏词科累官至右谏议大夫贞元中拜相立心纯白一无所私】崔祐甫【字贻孙博陵人世以礼法为闻家第进士累官至中书侍郎荐擢人材推至公以行卒諡
　　文正】
　　崔暐【博陵安平人少以学行称叔父秘书少监行功器之举明经累迁鳯阁舍人转天官侍郎同鳯阁平章事为人清正寡欲弟升为司刑少卿兄弟皆守正见重于时后以诛二张功拜中书令贬卒于道諡曰文献】
　　崔琯【博陵人颋子举进士歴给事中迁工部侍郎宋申锡被谗下秘狱叵测琯请狱付外庭治之天下称贤以尚书左丞为荆南节度使徙东都留守终山南西道节度使赠尚书左仆射琯性方介有公台之望及卒时重惜之弟璪璵尤显璪位刑部尚书璵河中节度使】
</div>
    <div class="pagination">
<a href="万姓统谱_page67.html">上一页</a><span>...</span><a href="万姓统谱_page63.html">63</a><a href="万姓统谱_page64.html">64</a><a href="万姓统谱_page65.html">65</a><a href="万姓统谱_page66.html">66</a><a href="万姓统谱_page67.html">67</a><span class="current-page">68</span><a href="万姓统谱_page69.html">69</a><a href="万姓统谱_page70.html">70</a><a href="万姓统谱_page71.html">71</a><a href="万姓统谱_page72.html">72</a><a href="万姓统谱_page73.html">73</a><span>...</span><a href="万姓统谱_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
