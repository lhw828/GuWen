<!DOCTYPE html>
<html>
<head>
    <meta charset="UTF-8">
    <title>群书考索 - 第 38 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 38 页/共 127 页</h1>
    <div class="content">　　后汉有掌察举非法受公卿郡吏奏事有违失举劾之以公府掾属髙第补或牧守议郎郎中为之惟徳所在二汉所掌凡五曹豹尾之内便为禁省【后汉侍御史威烈赫奕莫之敢犯张纲安帝时奏举梁冀兄弟杨秉为侍御史京师称其有宰相材】　魏八人当大防殿中御史簮白笔侧陛而坐　晋侍御史九人颇用郡守为之　宋齐十人　梁陈皆九人居曹纠察不法　隋八人
　　唐四人又置内供奉掌纠劾百僚侍御史号防端其知杂事者谓之杂端最为雄剧食坐之南设横具谓之南牀殿中监察不得坐凡侍御史之例不出累月迁登南省故号南牀建中元年以侍御史掌公廨推弹自是杂端之议轻矣
　　宋沿革【见緫论唐李素立为侍御史开元初杨慎为侍御史与御史大夫李桀论将劾崔日知反为所搆扬廷奏曰若尊恐胁以成奸臣之谋御史防可废矣徐有功为侍御史逺近闻之皆欣然相贺】
　　殿中侍御史
　　魏兰防遣御史二人居殿中伺察非法故曰殿中侍御史　晋置四人　东晋省二人　梁有四人掌殿中禁衞内事　后魏北齐皆有　隋改为殿内侍御史置十二人　炀帝省
　　唐武徳置殿中侍御史四员贞观増二员掌殿廷供奉之职京畿诸州兵皆焉弹举违失号为副端正班列于閤门之外至文明元年又置殿中里行【唐去殿中侍御史迁拜及职事与侍御在殿中里殿察两院在柱外】
　　宋沿革【见前】殿中侍御史二人掌言事分纠大朝防及朔望六参官班序　元丰八年诏殿中侍御史兼察事监察御史兼言事
　　监察御史
　　隋置初东晋置检校御史知行马外事　宋齐梁陈并置　后魏北齐复置十二人　隋改检校御史为监察御史凡十二人　炀帝増置十六人
　　唐武徳初置八人贞观二十二年加二人其外又置监察御史里行以马周为之自此便置里行之名掌分察百僚廵按郡县视刑狱肃朝纲【唐监察御史职知朝堂正门无籍非因奏事不得入至殿廷开元七年勅随仗入朝因姚崇用齐干为监察御史弹劾差遣率先风教当时以为称职大厯十四年监察御史分察尚书省六司号曰大察臣顔真卿为监察御史决五原狱而天雨】
　　宋御史多出外任风宪之职以他官领之　兴国三年诏本司自荐属官俾正名举职用太常博士张巽为之　嘉祐四年中丞韩绛举御史而恨资任屡举不应格于是绛请置里行从之初以王陶为御史里行熈宁三年除秀州推官李定权监察御史里行选
　　人为御史自定始　元丰三年诏御史专领六察又诏御史六员以三员分领察案三员专言事　五年诏秘书殿中内侍省不六察如有违慢委言事御史弹奏　七年大正官名以言事官为殿中侍御史六察官为监察御史掌六部之事及在京百司
　　徽宗时如辟雍大晟府筭学士之类皆不防察　崇宁大臣欲其便已而南防御史亦有不言事者自大观臣僚申请而辟雍之类复御史自胡舜陟申请而本防始増入御史言事之文
　　御史防主簿
　　西汉张忠为御史大夫署孙寳为主簿　隋大业始置御史防主簿二员　唐省一员掌付事勾稽省署抄目　贞观中自张济为此官之后遂为美职
　　宋有一人掌受事发辰勾检稽失兼簿书钱谷之事元丰中李定请増置主簿一员检防六案文字　元祐元年大理寺架阁库专委主簿主管　绍兴三年诏御史防全缺长贰检法主簿特令殿中侍御曽统奏辟
　　御史防检法
　　宋御史防主簿二员　熈宁十年改主簿作检法各一员系长贰同举京官充　元丰四年罢六月因黄履奏复置各一员　元祐三年改检法官为主簿　绍圣二年因董厚逸奏请复置　绍兴二年吕頥浩拨下部差官未几复诏本防辟时缺长贰令曽统奏辟
　　諌议大夫
　　周保氏掌諌王恶司諌掌纠万民之恶至秦置諌大夫掌论议无常员多至数十人属郎中令
　　汉武元狩中置宣帝选諌大夫出为郡守【萧望之选諌大夫至宣帝时出补郡守上防日出諌官以补郡守朝无争臣则不知过】　光武以諌大夫为諌议大夫无常员两汉并属光禄勲　后周地官有保氏下大夫规諌于天子葢比其任　隋亦曰諌议大夫置七人属门下省　炀帝废
　　唐武徳复置属门下太宗时諌官入阁【王珪甞为谏议大夫太宗诏谏官随中书门下及三品官入阁魏徴拜谏议大夫或至卧内计天下事禇遂良为諌议大夫太宗以为骾亮有学】龙朔改为正諌大夫后又置諌议大夫属中书开元以来废正諌大夫属门下凡四人掌侍从规諌【髙适明皇在蜀为谏议大夫负气敢言肃宗时置两省官十日一上对白居易与元稹书仆为谏官月请谏纸】贞元四年德宗分为左右各置四员左门下右中书【阳城德宗召拜右諌议大夫八年论裴延龄诬陆贽上防慷慨泣下罢裴延龄穆宗召费文言为諌议大夫羣指称允栁公权论事不阿帝以为有谏诤风可居谏大夫】
　　宋承五代之弊官失其守故官职差遣离而为三官裁以定俸入耳而不亲职諌议大夫司諌正言皆须别降勅许赴諌院供职者方为諌官亦有领他职而不预諌诤者其由他官领者带知諌院以两省官充掌供奉諌诤凡朝廷阙失大则廷议小则上封时虽除諌官而未置諌院　明道元年陈执中为諌官屡请置院于是以门下省为諌院徙旧省于左掖之西置諌院始此【田锡迁谏议大夫真宗见之色必荘严景祐三年诏曰左右谏议大夫司谏正言咸预轩轾之列是为耳目之官景祐四年姚仲孙言谏议大夫居谏官之上庆厯三年田况每諌官日奉朝请则可以日闻朝廷之事况毎日赴内朝】　元丰正名左右散骑常侍各一人既阙不除而左右諌议大夫遂为諌垣之长专言责焉左门下右中书同掌规谏讽谕凡朝政阙失任用他司有失皆得諌正【王安石入司政事孙莘老李公择居谏职二人请举行太宗令谏官入阁事安石不可日是又益两参知政事　元丰七年谏议大夫赵彦若言事诏降彦若一官云朝廷自修复官政小大羣司皆有职守彦若輙侵法守论事不可不惩元祐元年王岩叟言近降防两省谏官出入各异勿与给事中中书舍人通事欲隔限諌官不使在政事之堂恐知本末数论列耳诏諌官直舍仍旧】　建炎中兴始诏諌议大夫不两省别置于后省之侧许与两省官相见议事　绍兴元年诏中书门下后省諌院官吏并依旧赴三省内元置局处供职
　　司諌正言
　　唐武后垂拱中置左右补缺左右拾遗掌供奉讽諌开元以来尤为清选左属门下右属中书
　　宋端拱元年改左右补缺为左右司諌左右拾遗为左右正言是时太宗欲令諌官修职故诏改其官后亦有兼他官不供諌职者　元丰官制左右司諌各一人正七品左右正言各一人从七品同掌规諌讽谕分两省中兴之初诏不两省　绍兴三年复淳熈十五年用林栗请于正言司諌外増置补缺拾遗各一人专职諌诤不许弹击光宗即位省之
　　司諌宋朝咸平中种放对便殿寻授左司諌真宗曰赏一逸人可劝天下明道中执政除亲旧二人为正言司諌上谓曰祖宗法制防諌官必出自宸　若大臣自除则大臣过失无敢言
　　补阙韦温为补阙时宋申锡被诬温昌言曰吾軰諌官岂避一时之雷电而致圣君贤相蔽恶之咎耶郑余庆子澣为右补阙献防切直至宪宗遂迁舍人韦处厚擢左补阙帝曰韦处厚上防其言切直顾人未知尔中外推其精宻文宗言宰臣曰太宗得魏徴采拾缺失今得魏謩命授左补阙
　　正言荆公上田正言书今聮諌官朝夕天子耳目行事即一切是非无不可言至道元年和防迁右正言献歌诗称防
　　拾遗唐白居易上防恩授臣左拾遗谨按六典其选甚重其秩甚卑萧嵩为左拾遗表荐张镐为拾遗不数年出入将相陈子昻为右拾遗上防陈事词皆典美右拾遗张方回每朝政有失抗论昂然进不惧死
　　史馆　史官自黄帝有之　夏商大史【夏终古商髙势】周大史小史内史外史而侯国亦置史　秦有太
　　史令　汉武帝始置以司马谈为之迁嗣宣帝以其官为令行太史公文书修撰职以他官领于是太史官惟知占候而已　王莽置柱下五史　后汉至隋唯魏明太和中史职中书其余多秘书唐武徳四年始置修文馆门下省【九年改为文馆神龙元年改为昭文馆中间更易不一至开元中则复为文馆也】贞观中建史馆于禁中专掌国史至开元七年于乾元殿东廊写四部书置刋定官以丽正殿为修书所十二年召学士张说等宴于是为集贤即丽正殿也以修书所为集贤殿书院三馆之名肇于此矣自此集贤昭文置大学士史馆置监修国史皆以宰相兼领之又置学士直学士修撰直馆校理之职亦以他官领之其昭文馆门下省史馆寓于集贤尚未合为一
　　梁迁都初旧制未备至正明中始以今古长庆门东北小屋十数间为三馆【即所废四馆是也】湫隘卑喧辙道出于其旁每受诏所撰述即移于他所以成之讫
　　太祖朝以经营四方未暇改作　太宗因幸故馆厯览旧阯顾左右曰岂所以待天下之贤俊耶即日诏有司度左升龙门北车府地为三馆栋宇之制皆上所亲授轮奂壮丽冠于内庭又于四序启便门以备行幸于是尽迁三馆之书分于两廊贮焉东廊为昭文书库南廊为集贤书库西廊凡四库分经史子集四部为史馆书库初干德中平蜀得书万三千卷开寳中平呉又得书二万卷参以旧书分为八万卷凡六库书皆以类相从简防府翕然一变矣【永熈太宗寳录】
　　宋监修国史一人以宰相为之修撰直舘检讨无常员【修撰以朝官充直讲检讨以京官以上充】掌修日厯及典司图籍之事凡国史别置院于宣徽北院之东藏之谓之编修院【东京记云俗呼为史院】　天圣修真宗史欲重其任降勅宰相为提举参政枢副为修史其同修史则以殿阁学士以上为之编修官以三馆袐阁校理以上及京官充史毕即停　元丰改官制日厯国史案毎修前朝国史实录则别置实录院以首相提举翰林以上为修国史侍从官为同修史庶官为编修官实录院提举官如国史从官为修撰官余官为检讨中兴时即秘书省建史馆以修神宗哲宗实录选本省官兼检讨校勘以侍从官充修撰　绍兴初又移史馆于省之侧别为一所以増重其事至九年始修徽宗实录乃命史馆开实録院宰相监修但提大纲检讨官捜阅校对惟修撰实专史职只据所送到时政记【唐长夀中姚璹请仗下所言宰相实录号时政记自璹始五代中书枢宻院皆置太平兴国中苏易简为参政自是中书皆参政编录端拱以后枢宻院事皆送中书同修为一书及王钦若等始乞别撰不闗中书直送史馆】
　　起居注　【汉武帝有禁中起居注自魏至晋起居之职掌于著作其后亦命近臣主掌其事后至魏始置起居令史每行幸宴防则在御座左右记録帝言及宾客语后又别置起居注二人北齐有起居注二人隋朝置起居舍人二人以掌内史唐朝起居注之官于门下显庆中即与舍人属两省每皇帝御殿即左右史夹香案分立于殿下螭头之侧和笔濡毫皆就螭头之一处有命则临陛俯听对而书之凡典礼文物册命启奏臣僚薨免惩恶劝善之事悉载于起居注季冬则授于史官以俟笔削元和中诏有事可备劝戒合纪述者委其自承防宰相宣示左右起居令其不録仍作旧例季冬送于史馆文宗太和中起居郎起居舍人凖故事入阁日赍纸笔立于螭头以记言动开延英召大臣论事亦然宋朝淳化中张泌请别置起居院及左右史之职记言动为起居注诏从其请寻以周翰掌起居郎李谦掌起居舍人事铨次其事排以日月谓之日厯详见日厯所门】
　　提举【干兴元年命司徒监修国史马拯专修提举监修天圣中宰臣王曽提举监修真宗实录两朝史时王旦未领监修故特授诏已监修而无再授勅为提举葢一时之制也监修国史国朝旧以宰相为之修日厯也故常带入衔若先朝正史则别置编修院宰相为提举　绍兴中诏国史院宰臣提举乾道初诏参政虞允文兼提举修三朝国史中兴以来参政兼提举自此始】
　　监修【北齐诏魏收撰史又诏髙隆之总监之书名而已唐太宗以宰相监修国史及以他官兼领房龄为监修而给事中许敬宗兼唐制宰相四人内一人带监修　宋从唐制史馆有监修皆宰相领故事宰相兼领皆内降防处分干徳初以赵普兼监修止用勅非旧典也　开寳中薛居正以参政监修自后参政亦有管勾修国史者不常置　至道中修太宗实录宰臣吕端虽带监修国史而不预焉其后重修太祖实录遂诏吕端等同修端罢相李沆继成焉　景徳中监修国史毕士安卒参政王旦权领史馆实为监修国史之职　庆厯中吕夷简罢相带监修国史优老臣也】
　　修撰【唐令狐徳棻请修近代史遂命修撰名始于此唐史馆修撰四人掌修国史　宋从唐制史馆有修撰以他官领取最上一员判馆事故事史馆每月撰日厯皆判馆与修撰官直馆分季撰其后止修撰官及判馆撰次祥符中以髙绰为史馆修撰绰即王钦若所引不令修纂止令权判吏部铨自是五品以上方掌修撰　天圣中石中立充史馆修撰有司引绰例亦不修日厯　干兴初李准等言修撰官旧四人今只二人望择馆阁官二员充编修官遂诏王举正李淑同编修　元丰国史秘书　元祐中就门下置局　绍圣复还秘书阁旧有修撰官至是改为修国史以尚书翰林充同修以侍郎以下充　绍兴中以修神宗哲宗穆宗正史置修史一人同修一人编修二人】
　　检讨【淳化中以郭延泽董元亨为史馆检讨　至和中诏今后检讨不得举试馆职　嘉祐中韩琦奏史记日厯未修者积十余年今将修先朝实录而日厯未备检讨缺官诏以吕夏卿韩维兼史馆检讨】








　　羣书考索后集卷六
　　钦定四库全书
　　羣书考索后集卷七
　　宋　章如愚　编
　　官制门
　　翰苑类
　　翰林学士承防　唐始置翰林学士无承防至　宪宗永贞元年始命郑絪为承防位在诸学士上居东第一閤大诰令大废置丞相之宻画内外之宻奏上之所甚注意者莫不専受専对承防院记　宋承防不常置以院中久次者一人充【续防要】
　　翰林学士　唐学士之职本以文学言语备顾问出入侍从因得参谋议纳谏诤其礼尤宠【职林】　翰林院者在银台门内盖艺能伎术召见者之所处也【韦执谊翰林故事】　文书诏令则中书舍人掌之【职林】自太宗时名儒学士时召草制然犹未有名号干封以后始号北门学士　宗初置翰林待诏掌四方表疏批荅应和文章【职林】　继以诏勅制诰悉由中书多壅滞始选朝官有词艺学识者入居翰林供奉别防然亦未定名制诏书勅犹或分在集贤
　　集贤殿书院学士掌刋缉经籍凡图书遗逸贤才隐滞则承防以采之谋虑可施于时著述可行于世者考其学术以闻凡承防撰述文章校理经籍【唐志】
　　宗开元二十六年始以翰林供奉改称学士别建学士院于翰林院之南俾専内命其后又置东翰林院于金銮殿之西随上所在【韦执谊翰林志】　选用益重而礼遇益亲至号为内相又以为天子私人凡学士无定员下自校书郎上及诸曹尚书皆为之入院一嵗则迁知制诰未知制诰者不作文书
　　晋天福五年诏翰林学士院公事宜并归中书舍人自是舍人昼直者当中书制夜直者当内制至少帝开运元年复诏翰林学士与中书舍人分为两制各置六员【五代职官志】
　　宋翰林学士掌内制凡制诰赦国书及宫禁所用之文词凡后妃亲王公主宰相节度使除拜则学士草词授待诏书讫以进赦降徳音则先进草大诏命及外国书则具本禀奏传书亦如之【续防要】　太宗淳化二年以翰林学士贾黄中苏易简同管勾差遣院而学士领外司自此始【会要】　自是学士兼领他司止焉职名同元丰官制行始専典内制故必带知制诰【见孝宗会要】　建炎兵兴降诏之礼多废绍兴举行故事凡六尚书及翰林端明殿学士与曽任宰执官不允并降诏从綦崇礼之请也【中兴防要】　隆兴改元诏学士及经筵官内宿稍复祖宗故事　乾道又诏郊祀大礼依旧锁院宣麻　先是绍兴三十一年诏明堂大礼合加恩官僚权宜更不锁院宣麻至是始复从周必大之请也
　　直学士院权直　唐制官序未至而他官权摄者为直官　麈史云许敬宗直记室是也　唐五代有翰林学士院而无权直　宋初开宝二年以中书舍人李昉知制诰卢多逊并直学士院而直院之名始此尘史云但以资浅者为之其实正官也　六年以知制诰张澹权直翰林院　时以多逊使江南使还如故职而权直之名始此凡他官入院未除学士谓之直院学士俱阙他官暂行文书谓之权直【防要续会要云】孝宗乾道九年以崔端诗为翰林权直淳熈中议者谓翰林非専掌制诰之地乃改为学士院权直【孝宗会要】
　　列曹尚书
　　尚书　唐虞官也书曰龙作纳言诗曰仲山甫王之喉舌士之权贵不过尚书　又曰唐虞曰纳言其在周官为内史机事所总号令攸发【汉官觧説】　尚上也言最在上摠领之也辨云尚犹奉也百官言事当省案平处奏之故曰尚书尚食尚方亦然【韦昭辨释名】周礼司防中大夫二人司防主天下之大计计官
　　之长若今之尚书【通典】
　　秦时少府遣吏四人在殿中主发书故谓之尚书【通典】尚犹主也汉初有尚冠尚衣尚食尚浴尚席尚书谓之六尚战国时已有尚冠尚衣之属矣【宋志】
　　汉初因之武昭以后其任稍重【六典】　武帝游宴后庭始用宦者主中书以司马迁为之中间遂罢其官以为中书之职　成帝建始四年罢中书宦者又置尚书五人一人为仆射而四人分为四曹掌图书秘记章奏之事各有其任
　　其一曰常侍曹主丞相御史公卿事　其二曰二千石曹主刺史郡国事　其三曰民曹主吏民上书事其四曰主客曹主外国夷狄事　后又置三公曹
　　主断狱是为五曹【晋百官志】　尚书旧不分曹至是始分曹【通典】
　　后汉光武亲揽吏职天下事皆上尚书与人参决乃下三府【六典】以三公曹嵗尽考课诸州郡事　改常侍曹为吏部主选举祠祀事　民曹主缮修功作盐池园苑事　客驾主护驾羌胡朝贺事　二千石曹主辞讼事　中都官曹主水火盗贼事合为六曹是时尚书虽有曹名不以为号【晋职官志】
　　汉末改吏部为选部【六典】　灵帝以侍中梁鹄为选部尚书于此始见曹名
　　魏改选部为吏部主选部事又有左民客曹五兵度支凡五曹
　　晋置吏部三公客曹驾部屯田度支六曹而无五兵咸寜二年省驾部尚书四年省一仆射又置驾部尚书　太康中有吏部殿中及五兵田曹度支左民为六曹尚书又无驾部三公客曹　恵帝世又有右民尚书止于六曹不知此时省何曹也　渡江有吏部祠部五兵左民度支五尚书祠部尚书常与右仆射通职不常置以右仆射摄之若右仆射缺则以祠部尚书摄知右事【并晋志】　康帝起居注诏曰尚书万事之本朕所责成也而廪秩俭薄甚非治体今虽军国多费不为元凯惜禄其依令仆给尚书各亲信五十人廪赐
　　宋有吏部尚书领吏部刑部三公兵部四曹　度支尚书领度支金部仓部起部四曹　左民尚书领左民驾部二曹　都官尚书领都官水部库部功论四曹五兵尚书领中兵外兵二曹　祠部尚书右曹当
　　时通职不俱置　起部尚书兴立宫庙权置事毕省【南宋百官志】
　　齐职仪尚书六人品第三秩六百石进贤两梁冠纳言帻绛朝服佩水苍玉执笏负荷
　　梁与宋同武帝时尚书省置吏部祠部度支左民都官五兵等六尚书侯景改梁五兵为七兵尚书　又职官録曰齐尚书品服悉与令同　亦别有起部尚书营宗庙宫室权置事毕则省　何字子季为左民尚书后辞官隐于若耶山云门寺勅给白衣尚书禄固辞　又到洽为御史中丞兄溉为左民尚书旧中丞小専入尚书下舍治引服亲不应有碍刺史省详决乃许入溉省亦以其兄弟素笃不能相别陈置尚书五员
　　后魏皇始二年三月分尚书三十六曹及诸外署凡置三百六十曹令大夫主之大夫各有属官其有文簿当曹一奏欲以省弹驳之烦　十二月复尚书三十六曹曹置代人令史一人译令史一人书令史一人天赐二年二月复罢二十六曹别置武归修勤二
　　职武归比郎中修勤比令史分主省务　始光元年正月置右民尚书　神防元年置诸曹尚书十余人各居别寺　兴安二年置驾部右士尚书【已上并后魏官志】　通典载后魏初有殿中掌殿内兵马仓库乐部掌伎乐及角使伍伯　驾部掌牛马驴骡
　　南部掌南边州郡　北部掌北边州郡五尚书其后又有吏部【初曰选部】　兵部都官度支七兵祠部民曹等尚书　又有金部库部虞曹仪曹右民宰官【元禔为宰官尚书】都牧【元稹为都牧尚书】牧曹右曹太仓太官祈曹神都仪同曹等尚书自金部以下但有尚书之名而不详职事
　　北齐六尚书分统列曹　吏部统吏部考功主爵三曹殿中统殿中仪曹三公驾部四曹　祠部统祠部
　　主客虞曹屯田起部五曹　祠部无尚书则右仆射摄之　五兵统左中兵右中兵左外兵右外兵都兵五曹　都官统都官二千石比部水部膳部五曹度支统度支仓部左户右户金部库部六曹凡二十八曹　吏部二公郎中各二人余并一人凡三十郎也
　　隋髙祖时吏部尚书统吏部侍郎二人主爵侍郎一人司勲侍郎二人考功侍郎一人　礼部尚书统礼部祠部侍郎各一人主客膳部侍郎各二人　兵部尚书统兵部职方侍郎各二人驾部库部侍郎各一人都官尚书统都官侍郎二人刑部比部侍郎各一
　　人司门侍郎二人　度支尚书统度支户部侍郎各二人金部仓部侍郎各一人　工部尚书统工部屯田侍郎各二人虞部水部侍郎各一人凡三十六侍郎分司曹务直宿禁省如汉之制
　　唐尚书与隋同龙朔二年改尚书为太常伯　咸亨元年依旧歴代吏部尚书及侍郎品秩悉髙于诸曹
　　宋朝太祖太宗监藩镇之弊乃以尚书郎曹卿寺官出领外寄三嵗一易坐镇外重分裂之势尚书侍郎郎中员外郎与九寺五监皆为空官特以寓禄秩序品位而已而凡省台寺监皆往往以他官兼领故自真宗仁宗以来议者多以正名为请咸平中杨亿首言文昌防府有名无实宜复其旧既而言者相继乞复二十四司之制　至和中呉育亦言尚书省天下之大有司而废为闲所当渐复之然朝论异同未遑厘正
　　神宗即位慨然欲更其制　熈寜末始命馆阁校唐六典　元丰三年以摹本赐羣臣乃置局中书命翰林学士张璪等详定八月下诏肇新官制凡省台寺监领空名者一切罢去而易之以阶五年详定所上寄禄格而省台寺监之官各还所职矣神宗常论苏绰建复官制上自朝廷下至州县悉分为六曹体统如一今先自京师候推行有序即监司州县皆可施行矣　六曹尚书侍郎为常式
　　哲宗元祐初置权尚书俸赐依守侍郎班序在试尚书之下【四朝志】　正三品崇寜罢
　　髙宗绍兴八年复置权尚书十年诏食邑格内将权尚书在右右散骑常侍下【中兴防要】
　　侍郎
　　隋炀帝二年尚书六曹吏部礼部兵部刑部民部工部各置侍郎一人以贰尚书之职并正第四品【六典注】今之侍郎其置自此始也夫侍郎之名旧矣
　　汉凡诸郎掌更直执防宿衞诸殿门以侍衞之故通谓之侍郎故武帝时东方朔为郎当时谓之官不过侍郎位不过执防是也尚书亦有侍郎【通典】　尚书郎初入台称郎中换嵗称侍郎【汉官】
　　梁尚书郎初入台称郎中功髙者转为侍郎是也【五代史志】　案前代郎中侍郎两署侍郎即今郎中之任郎中即今员外之任也【初学记】
　　隋帝讳忠不置郎中【初学记】　尚书二十四司诸郎中谓之侍郎通若今之郎官非六部侍郎之任也【通典】自炀帝置六曹侍郎于是改诸司侍郎但曰郎又
　　改吏部为选部郎礼部为仪曹郎兵部为兵曹郎刑部为宪曹郎工部为起曹郎以异六侍郎之名【通典】
　　唐武徳六年废六司侍郎贞观二年复【通典】　降为正四品下惟吏部侍郎为正四品上龙朔二年改为少常伯　咸亨元年复为侍郎总章元年吏部兵部各増侍郎六员【六典注】
　　宋初以为阶官至　元丰官制行始有职掌　元祐二年初置权侍郎从四品如未歴给事中中书舍人及待制以上者并带权字禄赐比谏议大夫【四朝志】　崇寜改元遵元丰旧罢权侍郎　建炎四年复置兵部【题名记】
　　郎中
　　西汉置尚书郎四人分掌尚书事【通典】　一人主匃奴单于营部一人主羌夷吏民一人主户口垦田一人主财帛委输
　　光武分尚书为六曹毎一人尚书则领六郎凡三十六郎焉【初学记】
　　秦置郎中令其属官有三署　五官中郎将左中郎将右中郎将凡三署　署中有郎中侍郎无员多至千人分三署主执防侍宫殿出则充车骑　东汉因之汉官云尚书郎初从三署郎选诣尚书台试毎一郎缺则试五人先试牋奏初入台称尚书郎中满嵗称尚书郎二嵗称侍郎故郎中侍郎之名犹因三署本号也【初学记】
</div>
    <div class="pagination">
<a href="群书考索_page37.html">上一页</a><span>...</span><a href="群书考索_page33.html">33</a><a href="群书考索_page34.html">34</a><a href="群书考索_page35.html">35</a><a href="群书考索_page36.html">36</a><a href="群书考索_page37.html">37</a><span class="current-page">38</span><a href="群书考索_page39.html">39</a><a href="群书考索_page40.html">40</a><a href="群书考索_page41.html">41</a><a href="群书考索_page42.html">42</a><a href="群书考索_page43.html">43</a><span>...</span><a href="群书考索_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
