<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 38 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 38 页/共 54 页</h1>
    <div class="content">　　季连
　　元和姓纂曰晋有堂邑大夫季连齐出自陆终第六子季连之后
　　季
　　世本云周八士季騧之后为氏騧或作晋有祁邑大夫季怱
　　季老
　　世本宋华氏有华季老其子氏焉
　　地连
　　广韵曰后魏虏复姓有地连氏
　　地伦
　　傅余頠复姓録云代北人姓
　　自死独膊
　　代北人四字姓
　　七志
　　寺
　　古寺人之后
　　异
　　唐温州金州蛮多异氏
　　忌
　　风俗通周公忌父之后以王父字为氏
　　寺人
　　元和姓纂曰宋寺人惠墙伊戾后误矣伊戾姓惠墙春秋时晋有寺人披一名勃鞮字伯楚齐寺人貂寺人瘠环宋寺人罗寺人栁皆以官与名见岂伊戾独为得姓之始大抵寺人皆自有姓氏不过如今养子而冐其姓尔春秋已来无寺人氏今驳去
　　食其
　　汉广野君郦食其孙赐以食其为氏曽孙武为侍中始改为侍其
　　八未
　　纬
　　出姓苑
　　魏
　　出自姬姓周文王子毕公髙封于毕裔孙毕万事晋受魏为大夫河中河西县是也因以邑为氏万生芒季芒季生武子犨犨生悼子及锜颗悼子生庄子绛绛生嬴嬴生献子舒舒生襄子戊戊兄子侈字曼多生桓子代为晋【按唐世系表晋作贵】卿其族魏夀余皆为大夫桓子孙文侯斯始列为诸侯斯生武侯击击生惠王防防生襄王赫赫生哀王均均生恢恢二子伯伦彦彦字叔伦张掖太守生歆字子胡钜鹿太守初居下曲阳二子愉悦愉字彦长侍中生宙字惠开平原太守生绍曽孙宣北海公孙紞二子俦为东祖植为西祖俦孙薮三子儵生元同字和初相唐武后五子愔著作郎懔御史主簿恬郑州刺史确司议郎皆至曽孙有世系馆陶魏氏汉兖州刺史衡曽孙珉始居馆陶为魏州曲城人珉孙彦字惠卿后魏光州刺史生钊字显义义阳太守生伯裔【按唐世系表伯裔作伯允】长贤长贤北齐屯留令生徴字成相唐太宗侍中郑文贞公四子叔玉叔瑜叔琬叔璘叔玉光禄少卿及其子膺皆袭封叔璘礼部侍郎叔瑜豫州刺史生华礼部侍郎武阳男华与薛稷俱传其父笔意世称善书者前有虞褚后有薛魏生某【按唐世系表某字应作瞻字】驾部郎中叔璘生汝阳令因【按唐世系表因作殷】因生监察御史明明生陵台令冯猷【按唐世系表冯猷作冯宪】冯猷生謩字申之相宣宗门下侍郎平章事謩生潜字蕴华滂字进禹潜生敖宋城魏氏与馆陶同祖有元忠旧名真宰相武后中宗谓之魏齐公生太仆少卿升及晃鹿城魏氏亦与馆陶同祖有知古及盈知古相明皇五子喆延安太守毖阳安太守林朔州刺史珏鸿胪少卿曜赞善大夫盈生昌昌生扶字相之相宣宗扶生筜字守之刑部侍郎清河魏氏汉魏无知曽孙谟为清河太守始居焉任城魏氏无知曽孙不害生汉任城太守舍又居任城宜阳魏氏东郡魏氏出自钜鹿
　　费
　　出自颛帝之后女华生大费佐舜调驯鸟兽舜赐之嬴姓其子若为费氏其孙曰费昌当夏之季去桀归商为汤御以败桀于鸣条蜀谱云益州诸费有名位者多唐黄巢有伪枢宻使费传古姓纂云费出姒姓禹后未知何据后汉犍为人费贻漆身徉狂不事公孙述
　　尉
　　出自古讨奸之官曰尉氏郑尉氏独以其官为族春秋时郑有尉止生翩汉地理志陈留尉氏县应劭曰古狱官曰尉氏郑之别狱也瓒曰郑大夫尉氏之邑故遂以为邑师古曰郑大夫尉氏亦以掌狱之官故为族耳应説是也或曰尉音鬰误矣今京师开封府尉氏县即当时之地安得音鬰后凉有宁逺将军金城太守尉祐南凉有抚军从事中郎尉肃又傉檀将尉贤政固守浩亹不降炽磐
　　盵
　　纂文要曰古气字
　　魏强
　　元和姓纂曰魏武子支孙庄子快生强为魏强氏
　　费连
　　官氏志后魏费连氏改为费氏望出河南
　　费聴
　　唐党顷以姓为部有费聴氏






<子部,类书类,古今姓氏书辩证>
　　钦定四库全书
　　古今姓氏书辩证卷三十　宋　邓名世　撰
　　九御
　　御
　　元和姓纂周礼御人因官命氏左传有御叔今从之又云汉公孙丞相故人御人倩误矣故人乃邹长倩事具西京杂记
　　虑
　　谨按左传有贾人司徒老祁虑癸二人杜预别司徒老祁为一人则虑癸宜为姓虑名癸
　　鑢
　　音虑左传楚大夫鑢金之后
　　庶
　　檀弓子思之母死于卫门人曰庶氏之母死何为哭于孔氏之庙注曰庶姓也急就章有庶霸遂吴氏讨论此氏最为详明有据者
　　豫
　　谨按战国策曰豫让晋毕阳之孙详此则豫子之先出毕氏毕氏之先出于姬姓史记宋有鱼者豫且必其后也
　　茹
　　出姓苑音去声又音上声
　　御龙
　　出自祁姓陶唐氏之孙曰刘累夏王孔甲扰于有帝帝赐之乗龙河汉各二各有雌雄孔甲不能食刘累学扰龙于豢龙氏以事孔甲能饮食之夏后嘉之赐氏曰御龙以更豕韦之后
　　着丘
　　出自巳姓莒着丘公之后莒夷国无諡而有号故以号为氏着丘莒别邑也
　　去疾
　　世本郑穆公子去疾之后
　　去斤
　　代北去斤氏魏孝文时改为艾氏
　　十遇
　　注
　　出姓苑
　　裕
　　出姓苑西秦时鲜卑大夫裕茍来降拜建忠将军兰泉侯
　　谕
　　姓书云谕与喻同皆音树
　　喻
　　出自姬姓郑公子渝弥周桓王时为郑司徒【案左传郑有堵俞弥无渝弥名然俞弥乃堵氏此疑悮】后立别族为渝氏歴秦汉至景帝皇后讳志字阿渝中二年避讳改水为喻因为喻氏南史梁世寒门逹者唯陈庆之与俞药药初为武帝左右帝谓曰俞氏无先贤世人云俞钱非君子所冝改姓喻药曰当令姓自于臣歴位云旗将军安州刺史唐咸通中有刺史喻士珍
　　傅
　　唐宰相表曰出姬姓黄帝裔孙大由封于傅邑因以为氏商时虞虢之间有傅氏居于岩傍号为傅岩髙宗得説于此命以为相裔孙汉义阳侯介子始居北地曽孙长复封义阳侯生章章生叡代郡太守二子巽魏冀州刺史允后汉农太守字固二子嘏松嘏字兰石魏太常阳都元侯嘏生祗晋太子太傅灵川县公祗三子宣晋御史中丞畅后赵大司马隽东明亭侯畅生冲咏嘏十一世孙奕唐中散大夫太史令泥阳男北齐有行台仆射伏武孙文杰唐王府典军　清河傅氏出自后汉汉阳太守北节侯燮字南容生干字彦林魏扶风太守干生字休奕晋司校尉鹑觚刚侯生咸字长虞晋司校尉正侯始自北地徙清河裔孙仕后魏为南阳太守生交益殿中侍御史交益生元淑依仁游艺元淑冬官尚书生伯玉及司勲郎中黄中依仁生侍御史延嗣游艺相武后所谓四时仕宦者后汉武威太守护羌校尉傅育生毅明进侯南史傅琰字季珪父僧祐山阴令有能名琰仕宋为武康令迁山阴令并着能名二县皆谓之傅圣父子并着奇绩时云诸傅有理县谱子孙相传不以示人宋傅宏之字仲度北地泥阳人旧属灵州汉末失土寄冯翊置泥阳富平二县废灵州故傅氏悉属泥阳晋武帝太康三年复立灵州县傅氏还属灵州宏之髙祖祗晋司徒后封灵州公不欲封本县故祗一门还属范阳曽祖畅祖洪度江父歆梁州刺史后凉张掖督邮傅曜为丘池令尹兴所杀前燕有护军傅顔今谨按旧书自风俗通至元和姓纂皆云説筑于傅岩因以为姓大误矣谨按国语周内史过对惠王曰丹朱之神降于莘宜使太史帅狸姓奉牺牲献焉王从之使太宰忌父帅傅氏及祝史往韦昭注曰狸姓丹朱之后在周为傅氏神不歆非类故帅以往又春秋时郑大夫有傅瑕晋有傅傅氏亦未尝乏人今详此则尧出于黄帝丹朱出于尧大由宜出于丹朱傅氏更虞夏商周为族姓已久特少显者故史失其系尔今从唐表为正止改盘庚二字为武丁姬姓为狸姓黄帝为尧帝又止于相裔二字间増东周时郑有傅瑕晋有傅十一字则极详明矣
　　俞
　　今抚州临川民有俞氏不音平声而音喻谨按喻氏旧音树必治平初避上嫌名声同者因去口为俞又嫌其与平声俞氏相杂则音喻以别之【案广韵俞字无音去声者今附入遇韵】
　　傅余
　　晋傅余頠着复姓録自云傅说之后留居傅岩为傅余氏
　　务相
　　廪君姓务相氏谨按后汉南蛮务相乃巴氏子非以务相为氏今驳去
　　具封
　　元和姓纂曰郑公子具食采开封因氏焉郑大夫具封狐人
　　注吾
　　唐防昌中回鹘戞颉斯君长阿热使注吾合素上书注吾虏姓也合言猛素者左也谓武猛善射者行三嵗至京师武宗大悦命班渤海使者上以其处穷逺能修职贡云
　　树洛干
　　代北树洛干氏后改为树氏
　　十一暮
　　慕
　　今开封市人有慕氏不详所出虢州团练使郓州总管慕兴定州人或作慕容氏
　　募
　　谨按南史新罗国王姓募名泰始梁普通二年遣使随百济奉献方物
　　度
　　汉度安年十七为侍郎后汉度尚荆州长史今详度安乃庆安世事【按世事二字疑】西京杂记姓源韵谱误也
</div>
    <div class="pagination">
<a href="古今姓氏书辩证_page37.html">上一页</a><span>...</span><a href="古今姓氏书辩证_page33.html">33</a><a href="古今姓氏书辩证_page34.html">34</a><a href="古今姓氏书辩证_page35.html">35</a><a href="古今姓氏书辩证_page36.html">36</a><a href="古今姓氏书辩证_page37.html">37</a><span class="current-page">38</span><a href="古今姓氏书辩证_page39.html">39</a><a href="古今姓氏书辩证_page40.html">40</a><a href="古今姓氏书辩证_page41.html">41</a><a href="古今姓氏书辩证_page42.html">42</a><a href="古今姓氏书辩证_page43.html">43</a><span>...</span><a href="古今姓氏书辩证_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
