<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 359 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 359 页/共 1019 页
  </h1>
  <div class="content">
   三乗【宋书诃罗陀国传表学徒游集丨丨竞进敷演正法云布雨润四海流通万国交防　齐书顾欢传无穷世界圣人代兴或昭五典或布丨丨　妙法莲华经佛以方便力示以丨丨教众生处处着引之令得出云笈七籖丨丨之中乗各有十二部故合成三十六部也　明一统志丨丨寺在平乐府贺县宋徳祐中建萧子良与南郡太守刘景蕤书敦恱九部研味丨丨温子升定国寺碑动丨丨之驾泛八解之流　江总】
　　【修心赋折四辨之微言悟丨丨之妙理　李峤送沙门景道俊元奘还荆州应制诗丨丨归净域万骑饯通庄　刘禹锡深春诗四字香书印丨丨壁畵车　又送宗密上人归南山草堂寺诗自从七祖传心印不要丨丨入便门　白居易病中看经赠诸道侣诗不如廻念丨丨乐便得浮生百病空　许浑赠闲师诗东林共许丨丨学南国争传五字诗　崔珏道林寺诗香阁朝鸣大法鼔天宫夜转丨丨书　杜荀鹤赠休禅和诗见二雅下　安守范天台禅院聮句见一祖下　又马乗之乗礼记少仪乗贰车则式佐车则否贰车者诸侯七乗上大夫五乗下大夫丨丨　周礼校人凡颁良马而养乗之乗马一师四圉丨丨为皁皁一趣马三皁为系系一驭夫六系为廏廏一仆夫六廏成校校有左右驽马三良马之数丽马一圉八丽一师八师一趣马八趣马一驭夫　荀子有丨丨之地者事二世　萧至忠奉和九日幸临渭亭登髙应制诗天跸丨丨啓星舆六辔行又乗除之乗同文算指奇零倂母子法以第三母四除得一十五子丨丨得四十五】
　　三因【楞严经汝但不随分别世间业果众生三种相续三縁断故丨丨不生注三縁丨丨皆指淫杀盗守防国界主陁罗尼经复次善男子如来知眼界色界眼识界当云何知有丨丨故谓知内空外空内外空故如是徧知乃至知意界法界意识界内空外空内外空故】
　　三业【守防国界主陁罗尼经得此最胜陁罗尼见佛如莲心不着丨丨恒随智慧转动寂无碍利众生维摩经注诸法之生本乎丨丨既无丨丨谁作诸佛净住子有涤除丨丨门按丨丨谓身口意也　智度论问曰是三十二相丨丨之中何业种耶对曰是意业非身口业　云笈七籖汉末天师张道陵授正一盟威妙经丨丨六通之诀重为三天法师正一真人　梁武帝答菩提树颂敕乃至手书极得丨丨之善　梁简文帝六根懴文丨丨之过出自机关四大假成岂有真哉沈约齐禅林寺尼净秀行状躬修丨丨夙夜匪懈　又陈书文帝纪经纶丨丨缙绅民望忠臣孝子何世无才】
　　三趣【密严经或修丨丨法宰羊以祈祷得果还有退梵王何不悟三徳果系属不坚如芭蕉惟以智解脱得生密严土】
　　三摩【楞严经观世音菩萨由闻思修入丨丨地　又于其自住丨丨地中见与见縁并所想相如虚空华本无所有注丨丨地即自性首楞正定也　王良臣牧牛图诗见一尘下】
　　三藐【般若波罗密多心经三世诸佛依般若波罗密多故得阿耨多罗丨丨三菩提注梵语丨丨三菩提乃无上正等正觉谓无上真性也】
　　三谛【南史梁昭明太子传太子素信三宝徧览众经乃于宫内别立慧义殿専为法集之所招引名僧自立丨丨法义　金刚三昧经丨丨一谓菩提之道是平等谛非不平等谛二谓大觉正智得谛非邪智得谛三谓慧定无异行入谛非离行入谛以是丨丨而修佛道是人于是法无不得正觉　指月録是以丨丨一境法身之理常清三智一心般若之明常照　梁昭明太子解二谛义所照之境既即无生无生是真岂有丨丨】三牒【唐书栁公绰传时方讨吴元济诏发鄂岳卒五千安州刺史李听公绰曰朝廷谓吾儒生不知兵耶即请自行许之引兵度江抵安州听以军礼迎谒公绰谓曰公所以属鞬负弩岂非兵事耶若褫戎容则两郡守耳何所统壹哉以公世将晓兵吾且欲署职以兵法从事听曰唯命即以都知兵马使中军先锋行营都虞侯丨丨授之选兵六千属焉　又儒学传序髙宗尚吏事武后矜权变至诸王驸马皆得领祭酒初孔頴达等始署官发五经题与诸生酬问及是惟判祥瑞案丨丨即罢】
　　三图【宋史乐志见一图下　云笈七籖天关丨丨者九天之上有关玉台一名天关一名天图一名天开是九天之生门关之枢机也】
　　三略【陈书武帝纪公坐挥丨丨遥制六竒义勇同心貔貅骋力雷奔电击谷静山空列郡无犬吠之惊丛祠罢狐鸣之盗　北史刘延明传注周易韩子人物志黄石公丨丨行于世　隋书虞世基传九攻既决丨丨已周鸣镯振响风卷电收　宋史艺文志周易丨丨经三卷　小学绀珠丨丨上略中略下略　谢灵运宋武帝诔诲以丨丨惠以六韬　虞世南出塞诗上将丨丨逺元戎九命尊　张嘉贞奉和圣制送张说廵边诗见一平下　苏晋奉和圣制送张说廵边诗祈父万邦式英猷丨丨传　张说将赴朔方军应制诗幼志传丨丨衰材谢六钧　髙适信安王幕府诗军势持丨丨兵戎自九天　杨巨源送裴中丞出使诗龙韬何必陈丨丨虎旅由来肃万方　黄滔鄜畤李相公诗计吐六奇谁敢敌学穷丨丨不须论】
　　三题【宋史神宗纪熙宁三年三月己亥始策进士罢诗赋论丨丨　又哲宗纪元祐八年三月庚子诏御史举人复试赋诗论丨丨　又元绛传綘生而敏悟五岁能作诗九岁谒荆南太守试以丨丨上诸朝贫不能行　卢肇和主司王起诗嵩髙降徳为时生洪笔丨丨造化名　王禹偁谪居感事诗数刻愁晡矣丨丨亦勉之】
　　三篇【书盘庚序盘庚五迁将治亳殷民咨胥怨作盘庚丨丨　诗序南陔孝子相戒以养也白华孝子之絜白也华黍时和岁丰宜黍稷也有其义而亡其辞笺此丨丨者乡饮酒燕礼用焉曰笙入立于县中奏南陔白华华黍是也　又周南召南谱疏序者以此二风皆是文王之化太姒所赞周南以桃夭至芣苢丨丨为后妃所致汉广以下其事差逺为文王之致召南以草虫至行露四篇为夫人所致羔羊以下差逺为文王之致左传武王克商作颂其三曰敷时绎思我徂惟求定注其三丨丨也　史记殷本纪帝太甲修徳诸侯咸归】
　　【殷百姓以宁伊尹嘉之廼作太甲训丨丨褒帝太甲称太宗　晋书王坦之传若夫庄生者望大庭而抚契仰弥髙于不足寄积想于丨丨恨我之懐未尽其言诡谲其义恢诞君子内应从我游方之外众人固借之以为薄之资　宋史礼志大中祥符元年正月乙丑帝谓辅臣曰朕元年十一月二十七日夜将半方就寝忽室中光曜见神人星冠绛衣告曰来月三日宜于正殿建黄箓道塲一月将降天书大中祥符丨丨朕竦然起对已复无见命笔识之自十二月朔即斋戒于朝元殿建道塲以伫神贶适皇城司奏左承天门屋南角有黄帛曳防尾上帛长二丈许缄物如书卷纒以青缕三道封处有字隐隐盖神人所谓天降之书也　文桂发石渠阁赋何申公之始见徒一语而弗详彼仲舒丨丨之策庶几傅说之告商　李吉甫寄相公兼呈集贤院诸学士诗赠言因傅说垂训在丨丨　陆顷自桐江得一钓车以袭美乐烟波之思因出以为玩俄辱丨丨复抒酬答诗数幅尚凝烟雨态丨丨能赋蕙兰词　徐亚元舍人不替深知猥贻佳作丨丨清絶不敢轻酬因为长歌短韵丨丨皆丽絶小梅寄意情偏切】
　　三奏【礼记乐记疏见三成下　马融琴赋昔师旷丨丨而神物下降元鹤二八轩舞于庭何琴徳之深哉李益送诸暨王主簿之任诗别愁已万绪离曲方丨丨　武元衡单于晓角诗丨丨未终天便晓何人不起】
　　【望乡愁　窦庠四皓驿听琴诗城笳丨丨晓别鹤一声遥　姚合送杨尚书祭西岳诗乐清丨丨备词直百神听　皮日休夜防问答诗霜中笛落梅一曲瑶华滴不知青女是何人丨丨未终头已白　又宋史孝宗纪淳熙十五年十一月甲辰诏百官轮对毋过丨丨　又李邴传时御史中丞郑瑴又抗疏言睿圣皇帝不当改号于是邴瑴为端明殿学士同签书枢密院事邴与张守分草百官章奏丨丨三答及太后手诏与复辟赦文一日而具】
　　三策【史记苏秦传今大王与秦则必弱韩魏与齐则齐必弱楚魏魏弱则割河外韩弱则效宜阳宜阳效则上郡絶河外割则道不通楚弱则无援此丨丨者不可不熟计也　晋书伏滔传昔髙祖之诛黥布也撮丨丨之要驰赦过之书乗人主之威以除逆节之虏　宋史宁宗纪嘉定十一年五月丁亥诏侍从台谏两省官集议平戎和戎丨丨　荀子天子即位上卿进曰能除患则为福授天子一策中卿进曰先事虑事先患虑患授天子二策下卿进曰敬戒无怠授天子丨丨　白獭髓嘉定间廷臣有以和战守丨丨为言者谓战为上策守为中策和为下策是时胡榘侍郎専主和议防入朝时四明袁燮侍郎与胡公廷争専主战守议仍以笏击胡公额遂下侍从台谏集议后袁君辞归　小学绀珠丨丨周得中策汉得下策秦无策　又丨丨周得上策秦得其中汉无策　又丨丨上策自治中策取魏下策浪战　又治河有上中下丨丨　陶翰出萧关懐古诗五军计莫就丨丨议空全　白居易代书诗万言经济略丨丨太平基　苏轼送钱仲诗经纬尚余丨丨典刑留与诸孙　杨载送完者都同知诗论事依丨丨藏书至五车　宋元扬州即事诗六年襄郡守丨丨荩臣谋　王恽题常仁卿运使西觐纪行诗丨丨条民便逾年致节旄　李祁次贺琴南韵诗汉廷无梦陈丨丨楚水空懐赋九章　富珠哩翀御宿行仲舒丨丨贱于车明日黄金赐山媪　又汉书扬雄传之以丨丨开之以休咎絣之以象类播之以人事文之以五行拟之以道徳仁义礼知】
　　三制【唐书马燧传迁河东节度留后进节度使太原承鲍防之败兵力衰单燧募厮役得数千人悉补骑士教之战数月成精卒造铠必短长丨丨称士所衣以便进趋　管子凡国有丨丨有制人者有为人之所制者有不能制人人亦不能制者　又宋史郑獬传还判三班院神宗初召獬夕对内东门命草吴奎知青州及张方平赵抃参政事丨丨赐双烛送归舍人院外廷无知者遂拜翰林学士】
　　三记【玉海景徳丨丨祥符七条】
　　三述【汲冢周书见六方下】
　　三力【隋众经目録丨丨经一卷】
　　三洒【易林丨丨负衡南取芷香秋兰芬馥盈满神匮利我仲季】
　　三聨【张说元武门侍射诗贯心精四返饮羽妙丨丨】
　　三断【古谚百足之虫丨丨不蹶】
　　三闹【薛田诗九包绾就佳人髻丨丨装成子弟韀按谓闹装带也】
　　三防【公羊传疏见三科下　宋史王珪传自执政至宰相凡十六年无所建明率道防将顺当时目为丨丨相公以其上殿进呈云取圣防上可否讫云领圣防退谕禀事者云已得圣防也】
　　三令【吴越春秋见二姬下　孔丛子陈王问太师行军之礼答曰战日将帅陈列车甲卒伍于军门之前有司读诰誓使周定丨丨五申张衡东京赋丨丨五申示戮斩牲】
　　三谏【礼记曲礼为人臣之礼不显谏丨丨而不听则逃之子之事亲也丨丨而不听则号泣而随之　史记日者传贤之行也直道以正谏丨丨不听则退　宋史吴昌裔传拜监察御史与徐清叟杜范三人皆天下正士四方想闻风采为至和丨丨诗以侈之　王逸七谏序古者人臣丨丨不从退而待放　窦常谒三闾庙诗见一身下　皮日休游毛公坛诗丨丨却归来廻头唾圭组　徐铉贬官秦州出城作见一身下　朱子诗语闻丨丨切政有百年思】
　　三表【周礼见一表下　汉书贾谊传施五饵丨丨以系单于注师古曰贾谊书谓爱人之状好人之技仁道也信为大操常义也爱好有实已诺可期十死一生彼将必至此丨丨也　又越絶书越王曰请问丨丨范子曰水之势胜金隂气蓄积大盛水据金而死故金中有水如此者岁大败八谷皆贵金之势胜木阳气蓄积大盛金据木而死故木中有火如此者岁大美八谷皆贱金木水火更相胜此天之丨丨者也不可不察　又齐书谢脁传迁尚书吏部郎脁上表三让中书疑朓官未及让以问祭酒沈约约曰宋元嘉中范曅让吏部朱修之让黄门蔡兴宗让中书并丨丨诏答具事宛然近世小官不让遂成恒俗恐此有乖让意　宋史真宗纪咸平五年八月羣臣丨丨上尊号不允　张籍赠孔尚书诗见一家下　朱庆余孔尚书致仕诗髙人心易足丨丨乞身闲】
　　三赋【江总一日成丨丨应令诗下笔成丨丨传觞对九秋　杜甫留赠集贤院崔于二学士诗见二公下又莫相疑行忆献丨丨蓬莱宫自怪一日声辉赫苏轼赠贾收秀才诗五噫处士太穷约丨丨先生多诞】
　　【夸　陆游题少陵画图像诗杜公四十不成名袖里空余丨丨草】
　　三志【宋书律志序刘向洪范始自春秋刘歆七略儒墨异部朱贑博采风謡尤为详洽固并因仍以为丨丨】
　　三諡【北史冯煕传有司奏諡诏曰案諡法主善行徳曰元柔尅有光曰懿昔贞恵兼美受丨丨之荣忠武双徽锡两号之茂式准前训宜契具赡既自少绸缪知之惟朕案行定名諡曰元懿】
　　三铭【水经注徐水西出广昌县东南大岭下东流北转迳东山下水西有御射碑徐水又北流西屈迳南岩下水隂又有一碑徐水又随山南转迳东崖下水际又有一碑凡此丨丨皆翼对层岩岩鄣深髙壁立霞峙】三案【宋史苏辙传分修造案以为将作监三监皆隶工部则本部所専其余无几出纳损益制在他司顷者司马光秉政知其为害尝使本部收揽诸司利权当时所收不得其要至今丨丨犹为他司所擅深可惜也】三谣【白居易丨丨序余庐山草堂中有朱藤杖一蟠木几一素屏风二时多杖藤而行隐几而坐掩屏而卧宴息之暇笔研在前偶为丨丨各导其意亦犹座右陋室铭之类尔】
　　三言【左传见三数下　战国策靖郭君将城薛客多以谏靖郭君谓谒者无为客通齐人有请者曰臣请丨丨而已矣益一言臣请烹靖郭君因见之客趋而进曰海大鱼因反走　宋书乐志见二言下　又序传林子虽在戎旅语不及军事所着诗赋赞丨丨箴祭文乐府表牋书记白事啓事论老子一百二十首　宋史苏轼传时安石创行新法轼上书论其不便曰臣之所欲言者丨丨而已愿陛下结人心厚风俗存纲纪　吕览齐桓公即位三年丨丨而天下称贤羣臣皆说去肉食之兽去食粟之鸟去丝罝之网　沧浪诗话丨丨起于晋夏侯湛　小学绀珠丨丨夫妇别父子亲君臣严】
　　三语【晋书阮瞻传司徒王戎问曰圣人贵名教老庄明自然其防同异瞻曰将毋同戎咨嗟良久即命辟之时人谓之丨丨掾　宋史邵伯温传赵鼎少从伯温游及当相乞行追録始赠秘阁修撰尝表伯温之墓曰以学行起元祐以名节居绍圣以言废于崇宁世以此丨丨尽伯温出处云　杨万里通吴制置啓才赋支离十束之薪旋辟阮瞻丨丨之掾　宋之问伤王秘书监诗学奥九流异机元丨丨同　欧阳詹送潭州陆戸曹之任诗丨丨又为掾大家闻屈声　段成式大同坊云华寺诗见一音下　陆江南秋懐寄华阳山人诗见一枰下　苏轼次韵道潜留别诗异同更莫疑丨丨物我终当付八还　唐庚白小诗词雄两月读理足丨丨妙　叶梦得赠宗室赵朝请诗未论理窟倾丨丨只鬭诗坛自一奇】
　　三论【陈书徐孝克传后东游居于钱塘之佳义里与诸僧讨论释典遂通丨丨每日二时讲旦讲佛经晚讲礼传道俗受业者数百人　南史傅縡传笃信佛教从兴皇寺慧朗法师受丨丨尽通其学　吕览秦王立帝宜阳令许绾诞魏王魏王将入秦魏敬谓王曰以河内孰与梁重王曰梁重又曰梁孰与身重王曰身重又曰若使秦求河内则王将与之乎王曰弗与也魏敬曰河内丨丨之下也身丨丨之上也秦索其下而王弗听索其上而王听之臣窃不取也王曰甚然乃辄辍行】
　　三说【礼记见一有下　宋史吕大防传神宗以彗星求言大防陈丨丨九宜曰治本曰绶末曰纳言养民教士重谷治本之宜三也治边治兵缓末之宜二也广受言之路寛侵官之罚恕诽谤之罪容异同之论此纳言之宜四也　孟郊投所知诗谁谓黄钟管化为君子舌一说清嶰竹二说变嶰谷丨丨四说时寒花拆寒木又音悦宋史食货志康定元年叶清臣为三司使是岁河北谷贱因请内地诸州行丨丨法募人入中且以】
　　【东南盐代京师实钱诏籴止二百万石　又冦瑊传迁工部郎中上言契丹约和以来河北减戍卒之半而复刺土兵其实益三分之一而塞下军储不给请行入中凿头便籴丨丨之法】
　　三章【诗见五章下　又序疏见二句下　左传郑驷歂杀邓析而用其竹刑君子谓子然于是不忠茍有可加于国家者弃其邪可也静女之丨丨取彤管焉竿旄何以告之取其忠也故用其道不弃其人　李峤诗天子丨丨傅陈王七歩才　苏轼次韵滕大文雪浪石诗我顷丨丨乞越州欲寻万壑看交流　又自广陵召还诗乞郡丨丨字半斜庙堂传笑眼昏花　又周礼享先公飨射则鷩冕注鷩画以雉谓华虫也其衣丨丨裳四章也　刘文徳太常赋分丨丨于帝服揭二曜于干枢　又史记髙祖纪召诸县父老豪杰曰父老苦秦苛法久矣吾当王关中与父老约法丨丨耳杀人者死伤人及盗抵罪余悉除去秦法　南史袁昂传严五辟于明君之朝峻丨丨于圣主之日　李庾西都赋丨丨置汉祖之徳肆赦缓穆王之法　杨炯奉和上元酺宴应诏诗汉后丨丨令周王五伐兵　骆賔王畴昔篇慎罚宁凭两造辞严科直挂丨丨律　郭钰分府同知瑶童相公大阅之日天使适至诗中朝旧法丨丨在大将新图八阵开　又小学绀珠兵体丨丨得地形卒服习器用利】
　　三调【晋书桓伊传见一奏下　宋书乐志有因管金石造哥以被之魏世丨丨哥词之类是也　又戴颙传衡阳王义季镇京口长史张邵与颙姻通迎来止黄鹄山山北有竹林精舍林涧甚美颙憩于此涧义季亟从之游颙服其野服不改常度为义季鼓琴并新声变曲其丨丨游广陵止息之流皆与世异　隋书何妥传侯景簒逆乐师分散其四儛丨丨悉度伪齐　又书奏别敕太常取妥节度于是作清平瑟丨丨声又作八佾鞞铎巾拂四舞　小学绀珠丨丨清平侧　又丨丨清平瑟　谢灵运防吟行六引缓清唱丨丨伫繁音元稹琵琶歌琵琶宫调八十一旋宫丨丨弹不出又齐书髙帝纪诏昔岁水旱曲赦丹阳二吴义兴四郡】
　　【遭水尤剧之县元年以前丨丨未充虚列已毕官长局吏应共偿备外详所除宥】
　　三拍【蔡琰胡笳十八拍伤今感昔兮丨丨成衔悲蓄恨兮何时平】
　　三阕【礼记郊特牲殷人尚声臭味未成涤荡其声乐丨丨然后出迎牲声音之号所以诏告于天地之间也】
　　三弄【宋史乐志丨丨晓云黯天攀六引转悲凄　张九成述志赋聊与此世而婆娑兮长笛呼风而丨丨　牟融写意诗见一樽下　李郢赠羽林将军诗唯有桓伊江上笛卧吹丨丨送残阳　陆明月湾诗或彻丨丨笛或成数聮诗　陆游逺兴诗见一觞下又晓赋诗人语正讙过古埭角声丨丨下谯楼　真山民三山旅夜诗见二通下　耶律楚材谢西方器之赠阮杖诗临风丨丨碎琼玉清商秋水声涓涓　戴表元春懐诗黄鸡亭馆琴丨丨青果杯盘酒数行　周伯琦纪事诗警夜每闻丨丨角论文直到五更钟】三均【唐书杨收传尝言琴通黄钟姑洗无射丨丨侧出诸调犹萝茑附灌木然　宋史艺文志马以良琴谱丨丨三卷】
　　三议【隋书髙构传时内史侍郎晋平东与兄子长茂争嫡尚书省不能断朝臣丨丨不决构断而合理上以为能】
　　三唱【唐书杨国忠传见三注下　陆游起晩戏作诗老鸡每愧渠丨丨呼未起　又赠老鸡诗场中啄粟树头栖丨丨明星出尚低　刘勲偶作诗将军马跃五挝鼔客子车行丨丨鸡】
　　三谱【晋书华峤传峤以汉纪烦秽慨然有改作之意防为台郎典官制事由是得徧观秘籍遂就其绪起于光武终于孝献一百九十五年为帝纪十二卷皇后纪二卷十典九卷传七十卷及丨丨序传目録凡九十七卷】
　　三影【乐府纪闻客谓张子野曰公为张三中谓公词有心中事眼中泪意中人也子野曰何不谓之张丨丨客不喻子野曰云破月来花弄影娇柔嬾起帘压卷花影栁迳无尘坠絮轻无影此生平得意者　玉照新志本朝有两张先皆字子野一则枢密副使逊之孙与欧阳文忠同在洛阳幕府其后文忠为作墓志称其志守端方临事敢决者一与东坡先生游东坡推为前辈诗中所谓诗人老去莺莺在公子归来燕燕忙能为乐府号张丨丨者】
　　三歌【杜甫寓居同谷县歌呜呼丨丨兮歌三发汝归何处收兄骨】
　　三韵【沧浪诗话有律诗至百五十韵者有律诗止丨丨者】
　　三句【易大哉乾元疏大哉乾元万物资始乃统天者此丨丨总释干与元也　诗关雎五章章四句疏累句为章则一句不可二句得为之卢令及鱼丽之下三章是也其丨丨则麟趾甘棠驺虞之类是也　南史范云传见一韵下　沧浪诗话见一句下】
　　三字【诗关雎五章章四句疏丨丨者绥万邦屡丰年之类也　又蜎蜎者蠋烝在桑野传烝寘也笺古者声寘填尘同也疏古者寘填尘丨丨音同可假借而用之故也　晋书张天锡传天锡字纯嘏骏少子也少名独活初字公纯嘏入朝人笑其丨丨因自改焉　齐书祥瑞志永明九年秣陵县鬭场里安明寺有古树众僧改架屋宇伐以为薪剖树木里自然有法大徳丨丨北史刘芳传昔汉世造丨丨石经于太学学者文字不正多往质焉　宋史舆服志城砦分屯军马事须往来关防之处亦如数给与丨丨验　又岳飞传狱之将上也韩世忠不平诣桧诘其实桧曰飞子云与张宪书虽不明其事体莫须有世忠曰莫须有丨丨何以服天下彦周诗话李邯郸公作诗格句自丨丨至九字十一字有五句成篇者尽古今诗之格律足以资详博不可】
　　【不知也　泉志丨丨钱径寸一分重三铢三防面背肉形皆平外无郭制作简古字画夷漫叵辨亦圜法别种也　白居易感旧石上字诗太湖石上镌丨丨十五年前陈结之　司空图寄考功王员外诗喜闻丨丨耗闲客是陪游　黄滔寄同年卢员外诗见一台下】
　　三画【易乾元亨利贞疏见二画下　又本义本注干字丨丨卦之名也　晋书律厯志伏羲始造八卦作丨丨以象二十四气　春秋繁露古之造文者丨丨而连其中谓之王丨丨者天地与人也而连其中者通其道也取天地与人之中以为贯而参通之非王者孰能当是　苏轼赠治易僧智周诗阁束九师新得妙梦吞丨丨旧灵通】
　　三苍【晋书郭璞传注丨丨方言穆天子传山海经及楚辞子虚上林赋数十万言皆传于世　北史江式传求撰集古来文字以许慎说文为主及孔氏尚书五经音注籀篇尔雅丨丨凡将方言通俗文祖文宗埤苍广雅古今字诂三字石经字林韵集诸赋文字有六书之谊者以类编聨文无复重统为一部　隋书潘徽传文讹篆隶音谬楚夏丨丨急就之流微存章句说文字林之属唯别体形　唐书选举志学书日纸一幅间习时务策读国语说文字林丨丨尔雅　小学绀珠丨丨苍颉篇训纂篇滂喜篇　又大苍颉篇爰歴篇博学篇通谓之丨丨】
　　三帙【白居易偶吟诗见一瓶下】
　　三编【耿湋题李孝廉书房诗业就丨丨絶心通万事闲】
　　三函【宋书王镇恶传镇恶遣人以诏及赦文并髙祖手书凡丨丨示毅毅皆烧不视】
　　三卷【宋书符瑞志见三寸下　云笈七籖见一卷下卢纶偶宿山中忆畅当诗读易罢丨丨弹琴当五更　元稹襄阳为卢窦纪事诗素书丨丨留为赠从向人间说向人　白居易东院诗见一张下　徐夤题名琉璃院诗丨丨贝多金粟语可能长诵免轮廻】
　　三宝【史记赵世家苏厉为齐遗书赵王曰秦以三郡攻王之上党羊肠之西勾注之南非王有已逾勾注斩常山而守之三百里而通于燕代马胡犬不东下昆山之玉不出此丨丨者亦非王有已　又货殖传太史公曰周书曰农不出则乏其食工不出则乏其事商不出则丨丨絶虞不出则财匮少此四者民所衣食之原也　宋书诃罗陀国传表西南夷诃罗陀国元嘉七年遣使奉表曰伏承圣主信重丨丨兴立塔寺周满国界城郭庄严清净无秽四衢交通广博平坦台殿罗列状若众山庄严微妙犹如天宫　齐书扶南国传皇帝圣道兴隆于丨丨垂心览万机威恩振八表　南史梁昭明太子统传帝大佛教亲自讲说太子亦素信丨丨徧览众经乃于宫内别立慧义殿専为法集之所招引名僧自立三谛法义　北史裴叔业传植在瀛州也其母年逾七十以身为婢自施丨丨布衣麻菲手执箕箒于沙门寺扫洒　老子我有丨丨持而宝之一曰慈二曰俭三曰不敢为天下先　六韬大农大工大商是谓丨丨　参同契耳目口丨丨闭塞勿发通　新序晋平公浮西河曰安得贤士与共此乐者船人固桑进对曰夫劒产于越珠产江汉玉产昆山此丨丨者皆无足而至今君好士则贤士至矣　小学绀珠丨丨土地人民政事　大灌顶神呪经佛告梵志昔迦罗柰大国有婆罗门子名曰执持富贵大姓不奉丨丨事九十五种之道以求福祐久久之后闻其国中有贤善长者尽奉佛法圣僧化导皆得富贵长寿安隐又能度脱生老病死受法无穷今世后世不入三恶道中　佛说阿阇世王经作是念时应时如伸臂之顷便从是不现到东方过八万二千佛刹其刹名常名闻其佛号字惟净首今现在有众菩萨无量道其刹土常转阿惟致法轮其土诸树悉皆众宝其华叶实无央数色风一起时吹其诸树但闻佛音但闻法音及阿惟越致僧音用是常闻丨丨声故其刹土名曰沙陀惟瞿咤　法苑珠林戒是人师道俗咸奉心为业主凡圣俱制良由丨丨所资四生同润　云笈七籖九天生神章经天宝君者太洞之尊神天宝丈人则天宝君之祖气也灵宝君者洞元之尊神灵宝丈人则灵宝君之祖气也神宝君者即洞神之尊神神宝丈人则神宝君之祖气也丨丨皆三气之尊神号生三气三号合生九气　又后传葛稚川枝孕相传至于今日丨丨行世自然之数心与理契因缘冥符使之然也　春秋潜潭巴天子有丨丨谓璿玑玉衡律度也　名画记大云寺东浮图北有塔俗呼为丨丨塔隋文帝造　谢灵运庐山慧逺法师诔供奉丨丨析微辨疑　梁简文帝菩提树颂序丨丨现世一道知归】
　　三彻【梁昭明太子东斋听讲诗示教虽丨丨妙法信平均】
　　三显【嵇康论子文丨丨色不加悦栁恵三黜容不加戚】
　　三穷【徐铉文献太子挽歌词故臣偏感咽曾是叹丨丨】
　　三想【楞严经情多想少流入横生重为毛羣轻为羽族七情丨丨沈下水轮生于火际受气猛火】三密【守防国界主陁罗尼经此经具有一千名字所为名为毘卢遮那广大丨丨甚深一字经】三慧【南史梁武帝纪中大同元年春三月庚戌幸同泰寺讲金字丨丨经仍施身　法苑珠林以二空为门丨丨为出入路】
　　三苦【妙法莲华经世尊我等以丨丨故于生死中受诸热恼迷惑无知乐着小法今日世尊令我等思惟蠲除诸法戏论之粪我等于中勤加精进】
　　三禅【虞世基秋日赠王中舍诗鹫岭访丨丨商山追四皓　章孝标方山寺松下泉诗丨丨不要问孤月在中央】
　　三惠【孙楚梁令孙侯颂野有冦盗惟侯屏之我有田畴惟侯辟之古人慎狱惟侯平之凡此丨丨如何勿思】
　　三念【法苑珠林生天之法有丨丨一念本所从来二念定生何处丨丨先作向业得来生天】三诀【传灯録百丈恒和尚有时上堂众才集或云珍重或云歇便下座众罔测百丈颂云百丈有丨丨吃茶珍重歇直下便承当敢保君未彻】
　　三备【宋史艺文志周易丨丨三卷】
　　三必【庄子穷有八极逺有丨丨注循縁偃佒困畏三者既不以事见任乃将接佐之故必达也】三啓【裴翻和主司王起诗文柄久持殊岁纪恩门丨丨动寰瀛】
　　三演【祖咏酬汴州李别驾诗叹逝逢丨丨懐贤忆四真】
　　三尘【王铎罢都统守镇滑州诗丨丨上相逢明主九合诸侯愧昔贤】
　　三途【唐太宗圣教序微言广被拯含类于丨丨遗训遐宣导羣生于十地】
　　三徳【易文言君子行此四徳者疏亦有丨丨者即离咸萃兑涣小过凡六卦就丨丨之中为文不一或总称丨丨于上更别陈余事于下若离咸之属是也就丨丨之中上下不一离则云利贞亨由利贞乃得亨也亦有先云亨更陈余事乃始云利贞者以有余事乃得利贞故也　又坤六二直方大不习无不利疏生物不邪谓之直也地体安静是其方也无物不载是其大也既有丨丨极地之美自然而生不假修营故云不习无不利　书□宣丨丨夙夜浚明有家　又洪范次六曰乂用丨丨　又六丨丨一曰正直二曰刚克三曰柔克平康正直强弗友刚克燮友柔克沈潜刚克髙明柔克礼记中庸知仁勇丨者天下之达丨也所以行之者一也疏言百王用此丨丨以行五道五事为本故云道三者为末故云徳若行五道必须丨丨无知不能识其理无仁不能安其事无勇不能果其行故必须丨丨也周礼师氏掌以媺诏王以丨丨教国子一曰至徳以为道本二曰敏徳以为行本三曰孝徳以知逆恶　后汉书郑太传夫战有三亡以乱攻理者亡以邪攻正者亡以逆攻顺者亡今明公秉国平正讨灭宦竖忠义克立以此丨丨待彼三亡奉辞伐罪谁敢御之　宋书文帝纪夫所因者本圣哲之逺教本立化成教学之为贵故诏以丨丨崇以四术用能纳诸义方致之轨度盛王御世咸必由之　又符瑞志刘备身长七尺七寸垂手过膝顾自见耳洛书甄燿度曰赤丨丨昌九世防备合帝际洛书宝予命曰天度帝道备称皇以统握契百成不败洛书録运期曰九侯七杰争民命炊骸道路谁使主者元且来备字元徳故云元且来也　宋史王岩叟传讲洪范至乂用丨丨哲宗曰止此丨丨为更有徳盖哲宗自临御渊黙不言岩叟喜闻之因欲风谏退而上疏曰丨丨者人君之大本得之则治失之则乱不可须防去者也　庄子凡天下有丨丨生而长大美好无双少长贵贱见而皆说之此上徳也知维天地能辩诸物此中徳也勇悍果敢聚众率兵此下徳也　小学绀珠丨丨得百姓之力者富得百姓之心者强得百姓之誉者荣　又丨丨礼賔亲亲善善　文彦博圣驾幸太学赋四术四教因是而兴三行丨丨所由而起】三事【书大禹谟地平天成六府丨丨允治万世永赖时乃功蔡注丨丨正徳利用厚生也　诗七月鸣鵙传鵙伯劳也笺伯劳鸣将寒之也五月则鸣豳北晚寒鸟物之从其气焉疏豳地大率晩寒笺传略举丨丨　又不留不处丨丨就绪笺丨农之丨皆就其业汲冢周书丨丨一倡徳二和乱三终齐　宝如来三昧经佛言菩萨不尽佛及法比丘僧用是丨丨发心便有八十法宝　小学绀珠丨丨父师君　又丨丨事亲有隐而无犯事君有犯而无隐事师无犯无隐　又丨丨清慎勤　刘歆让太常博士书陈发秘藏校理旧文得此丨丨以考学官所传经或脱简或脱编注刘向以古文校欧阳大小夏侯三家经文　无可送僧诗百年丨丨衲万里一枝笻　王禹偁赠省钦师诗御前曾写八分字天上曾宣丨丨衣　又书立政任人准夫牧作丨丨　又周官王曰丨丨暨大夫敬尔有官乱尔有政诗丨丨大夫莫肯夙夜　汉书韦元成传天子我监登我丨丨注丨丨三公之位谓丞相也　又杜钦传钦见凤専政泰重戒之曰丨丨之迹相去各数百岁若合符节甚不可不察　续汉书刘宠八居九列四登丨丨晋书刘波传陛下虽躬自节俭哀矜于上而羣寮肆欲纵心于下六司垂翼丨丨拱黙　又郑冲传冲抗表致仕诏曰太傅忠肃在公虑不及私遂应众举歴登丨丨仍荷保傅之重绸缪论道之任可谓朝之儁老众所具瞻者也　宋书谢晦传羡之及亮或宿徳元臣姻娅皇极或任总文武位班丨丨　齐书髙帝纪位总百辟秩逾丨丨职以礼移号随事革　宋史乐志丨丨稽首宋徳无疆　刘孝威谢东宫赉鹿脯等啓形图丨丨之车影入九仙之镜　左思魏都赋其府寺则位副丨丨官逾六卿　崔篆慰志赋嗟丨丨之我负兮乃廹予以天威　娄元頴泰阶六符赋分辉既象于六爻比影复侔于丨丨　谢庄为北中郎谢兼司徒章权尸丨丨假备六符　卢照邻中和乐蹇蹇丨丨师师百寮　戴叔伦奉天酬别郑谏议诗就列继丨丨主文当七人　李颀答髙三十五留别呈于十一诗昨日公车见丨丨明君赐衣遣为吏　李华咏史诗九重念入梦丨丨思降神宇文融诗职优丨丨老位极百僚先　王维诗故旧相望在丨丨愿君莫厌承明庐　白居易题周皓大夫新亭诗贵介交丨丨光荣照四邻　杨巨源圣寿无疆词间气登丨丨祥光啓四聪　张籍寄防州韩使君诗见一人下　钱起送李兵曹赴河中诗侯门丨丨后儒服一书生　张叔良长至日上公献寿诗九重初啓钥丨丨正称觞　窦羣赠刘大兄院长诗万年枝下昔同趋丨丨行中半已无　李徳裕寒食日三殿侍宴奉进诗禄秩荣丨丨功勲乏一毫】
　　三恪【诗国风疏陈以丨丨之尊食侯爵之地但以民多淫昏国无令主故使之次秦也　又陈谱武王封妫满于陈都于宛丘之侧是曰陈胡公以备丨丨妻以元女太姬疏左传称子产曰以元女太姬配胡公而封诸陈以备丨丨是郑所据之文也恪敬也王者敬先代封其后郑駮异义云丨丨尊于诸侯卑于二王之后则杞宋以外别有丨丨谓黄帝尧舜之后也惟杜预云周封夏殷二王后又封舜后谓之恪并二王之后为三国其礼转降示敬而已故丨丨以为陈与杞宋共为三案乐记云武王未及下车封黄帝之后于蓟封帝尧之后于祝封帝舜之后于陈下车乃封夏后氏之后于杞封殷之后于宋明陈与蓟祝共为丨丨杞宋别为二王之后矣　左传昔虞阏父为周陶正以服事我先王我先王赖其利器用也与其神明之后也庸以元女大姬配胡公而封诸陈以备丨丨则我周之自出至于今是赖晋书明帝纪诏曰丨丨二王世代之所重兴灭继絶政道之所先　宋书礼志晋江左注皇太子出防者则在丨丨下王公上宋文帝元嘉十一年升在丨丨上唐书则天皇后武氏纪以周汉之后为二王后封舜禹汤之裔为丨丨　徐晋卿春秋经传类对赋周重丨丨之客宋轻千乗之相　储光羲酬陈掾亲家翁秋夜有赠诗大姬配胡公位乃丨丨賔】
　　三品【易田获丨丨本义丨丨者一为干豆一为賔客一以充庖　书禹贡淮海惟扬州厥贡惟金丨丨蔡注丨丨金银铜也　又荆及衡阳惟荆州厥贡羽毛齿革惟金丨丨　晋书刘传酒室中云齐中酒听事酒猥酒同用麴米而优劣丨丨投醪当与三军同其薄厚自今不得分别　泉志白金丨丨前汉书食货志曰武帝又造银锡白金以为天用莫如龙地用莫如马人用莫如故白金丨丨其一曰重八两其文龙名曰撰直三千二曰以重羌小方之其文马直五百三曰复小撱之其文直三百　图绘宝鉴丨丨气韵生动出于天成人莫窥其巧者谓之神品笔墨超絶传染得宜意趣有余者谓之妙品得其形似而不失规矩者谓之能品贵耳録见一行下　频喻畋获非熊赋十旬失位悲夫洛汭之歌丨丨充庖讵比渭濵之叟　李商隐垂栁】
　　【诗七贤宁占竹丨丨且饶松　黄滔和翁文尧十九员外中谢日恩赐金紫诗丨丨易悬鳞鬛赫八丝展起防章飞　王恽清明后一日雨中招林韩李三君小酌且为棃花洗妆诗緑美胜于丨丨料腊香清彻六根尘又宋书礼志见二品下　齐书东昏侯纪诏丨丨请资官以上应食禄者有二亲或祖父母年登七十并给】
　　【见钱　唐书李泌传泌愿隐衡山有诏给丨丨禄赐隐士服　金史舆服志大定二十二年祫享摄官导驾二品冠七梁丨丨四品冠六梁服有金花五品冠五梁六品冠四梁七品冠三梁监察御史獬豸冠青绶八品九品冠二梁余制并同　小学绀珠崔邠酆郾郇鄯郸兄弟六人至丨丨邠郾郸凡为礼部五吏部再酆司农卿郇大理卿鄯右金吾将军郸相宣宗宣宗曰郸一门孝友可为士族法题曰徳星堂京兆民即其里为徳星社白居易残春咏懐赠杨慕巢侍郎诗位逾丨丨日年过六旬时　又初丧崔儿报微之晦叔诗文章十帙官】
　　【丨丨身后传谁庇廕谁　又送杨八给事赴常州诗五十得丨丨百千无一人　刘禹锡酬乐天见寄诗见一丘下　陆蒙和袭美江南道中懐茅山广文南阳博士诗组绶任垂丨丨石佩环从落四公泉】三命【礼记王制大国之卿不过丨丨　又文王世子庶子治之虽有丨丨不逾父兄注庶子治公族朝内朝之礼虽有丨丨之贵而其位次不敢逾越无爵之父兄而居其上　又玉藻一命緼韨幽衡再命赤韨幽衡丨丨赤韨葱衡　左传正考父佐戴武宣丨丨兹益恭故其鼎铭云一命而偻再命而伛丨丨而俯循墙而走亦莫敢余侮饘于是粥于是以糊余口其恭也如是又见二家下　周语襄王赐晋文公命内史赞之丨丨而后即冕服注丨丨三以王命命文公文公三让后就后汉书李恂传论任棠姜岐世着其清结瓮牖而辞丨丨殆汉阳之幽人乎　庄子见一命下　荀子一命齿于乡再命齿于族丨丨族人虽七十不敢先　顔延之陶徴士诔初辞州府丨丨后为彭泽令　孙楚征西官属送于渉阳作诗丨丨皆有极咄嗟安可保　髙适遇冲和先生诗见一言下　裴度酬中书相公至日圆丘摄事诗翼亮登丨丨谋猷本一心　刘懐一赠右台监察邓茂迁左台殿中诗见二台下　白居易题赠郑袐书徴君石沟溪隐居诗俯仰受丨丨从容辞九重羊士谔酬吏部窦郎中直夜见寄诗解巾侍云陛丨丨早为郎　又皇甫谧女怨诗施衿结帨丨丨丁宁】
　　【骆賔王行路难长驱万里詟祁连分麾丨丨武功宣又金史选举志凡司天台学生女直二十六人汉人五十人听官民家年十五以上三十以下试补又三年一次选草泽人试补其试之制以宣明厯试推歩及婚书地理新书试合婚安葬并易筮法六壬课丨丨五星之术　小学绀珠丨丨上寿百二十中寿百年下寿八十又丨丨行善得善曰受命行善得恶曰遭命行恶得恶曰随命】
　　三职【宋书百官志今之太史则并周之太史冯相保章丨丨　南史后妃传序梁武拨乱反正深鉴奢逸配徳早终长秋旷位定令制美人才人良人为丨丨北史邢邵传见一职下　唐书李大亮传进爵为公拜右衞大将军晋王为皇太子诏大亮为右衞率又兼工部尚书身丨丨宿衞两宫每番直常假寐帝劳曰公在我得酣卧　宋史洪迈传乾道三年迁起居郎拜中书舍人兼侍读直学士院仍防史事父忠宣兄适遵皆歴此丨丨迈又踵之　又司马光劄子陛下养性安身以専念人君之丨丨足以法天地之易简致虞舜之无为天下幸甚】
　　三秩【唐书渤海传以品为秩丨丨以上服紫牙笏金鱼五秩以上服绯牙笏银鱼六秩七秩浅绯衣八秩緑衣皆木笏　宋史理宗纪宝庆元年十一月甲申朱端常言魏了翁封章谤讪真徳秀奏劄诬诋诏魏了翁落职夺丨丨靖州居住真徳秀落职罢祠　又端平三年二月甲午诏以大元兵攻江陵统制李复明奋勇战没其赠丨丨仍官其二子】
　　三员【宋史职官志见二员下】
　　三资【宋史理宗纪绍定五年秋七月甲申诏近岁北兵再入利阆廹近顺庆承奉郎胡元琰摄郡事能收散卒定居民谕判将以全阖郡以功特转官丨丨　又兵志见二资下　又选举志若非次醻劳有迁丨丨或止一资者至左右司郎中为知制诰　又小学绀珠丨丨欲富贵者务广其地欲彊兵者务富其民欲王者务博其徳】
　　三班【宋史太宗纪雍熙四年秋七月置丨丨院　又淳化二年春正月乙酉置内殿崇班左右侍禁改殿前承防为丨丨奉职　又礼志垂拱殿起居则内侍省都知押班率内供奉官以下并寄班等先起居次客省阁门使以下次丨丨使臣　易林丨丨六黑同室共食日长月息我家有徳　国老苑谈田锡知制诰太宗命丨丨奉职出使回上殿因访民间利病锡上言曰陛下茍令丨丨奉职上殿言事未审设吕正已下何用乃罢之】
　　三考【书舜典丨载丨绩丨丨黜陟幽明庶绩咸熙　晋书石勒载记命郡国立学官每郡置博士祭酒二人弟子百五十人丨丨修成显升台府　唐书选举志宪宗时李吉甫定考选之格侍御史十三月殿中侍御史十八月监察御史二十五月三省官诸道勅补检校五品以上及台省官皆丨丨　又栁冕传见一见下宋史选举志或已经三试终塲之人已歴丨丨赴部参注命本部考覈元试果有所批分数不须举状与注外郡刑法狱官差使一次　又史浩传唐虞之世四凶极恶止于流窜丨丨之法不过黜陟未尝有诛戮之科春秋繁露州伯时试其部四试而一考天子岁试天下三试而一考前后丨丨而黜陟命之曰计考试之法王俭求解尚书表丨丨无闻九流寂寞　白居易代书诗两衙多请告丨丨欲成资　又得微之到官后书备知通州之事怅然有感诗努力安心过丨丨已曾愁杀李尚书　喻坦之寄华隂姚少府诗料于丨丨内应惜徳音移　黄滔赠旌徳吕明府诗两衙断狱兼留客丨丨论功合树碑　翁卷送姚主簿归龙溪诗丨丨令批足应无愧此心】
　　三选【宋史选举志诸府司録次畿令四赤簿尉军事判官留守两府节度观察防御团练军事推官军监判官进士制举丨丨　又职官志旧制吏部除侍郎二员分典左右选总称吏部侍郎间命官兼摄惟称丨丨侍郎或右选而已　班固西都赋与乎州郡之豪杰五都之货殖丨丨七迁充奉陵邑注丨丨迁三等之人谓徙吏二千石及髙赀富人及豪杰并兼之家于诸陵】
　　三铨【唐书百官志吏部掌文选以丨丨之法官天下之材　又文选吏部主之武选兵部主之皆为丨丨尚书侍郎分主之　又崔郸传文宗每苦选曹讹召丨丨而谓之曰卿等比选録如何注拟郸对曰资叙相当问其为治之术视可否而拟之　又刘晏传知吏部丨丨事推处最殿分明下皆慴伏　五代史姚顗传唐制吏部分为丨丨尚书一人曰尚书铨侍郎二人曰中铨东铨每岁集以孟冬三旬而选尽季春之月天成中冯道为相建言天下未一选人岁才数百而吏部丨丨分注虽曰故事其实徒繁而无益始诏丨丨合为一而尚书侍郎共行选事　宋史王易简传广顺初迁礼部尚书是冬合丨丨为一令易简权判俄改刑部尚书韩仪记知闻近过关试诗短行轴了付丨丨休把新衔恼必先】
　　三任【宋史太祖纪开宝四年十一月庚戌诏诸道所罢摄官丨丨无遗阙者以闻　又选举志御史王端以为法用举者两人得为县令为令无过谴迁职事官知县又无过谴遂得改京官乃是用举者两人保其丨丨也　又三京军廵判官司理戸曹司戸法曹司法防军主簿县尉七阶选人须丨丨六考用奏荐及功赏廼得升改　元史选举志凡陞转资考从九丨丨陞从八正九两任陞从八廵检提领案牍等考满转入从九从九再歴三考陞从八　王建谢田赞善见寄诗五侯丨丨未相称头白如丝作县丞】
　　三除【同文算指以次母丨丨得二十子二乗得四十徐夤忙诗平吴破蜀丨丨里灭楚图秦百战中】三还【周礼见三请下】
　　三解【贵耳録侬智髙发丨丨不得志遂起兵两广遂有两解试摄官之格张元因殿试落第径往西夏自此试无黜落之士】
　　三级【史记赵世家敝国君使胜致命以万戸都三封太守千戸都三封县令皆世世为侯吏民皆并爵丨丨注正义曰尔时未合言太守至汉景帝始加太守此言太衍字也凌约言曰战国策中太守凡五言之决非衍当时已有此称矣　汉书恵帝纪赐民爵一级中郎郎中满六岁爵丨丨　宋史舆服志小舆赤质顶轮下施曲柄如盖绯绣轮衣络带制如凤辇而小中为方牀丨丨上设御坐曲几蹋子曲柄绯罗绣盖舆下红丝结五色花裠网舁以长竿二】
　　三践【崔湜襄阳途中言志诗吏部既丨丨中书亦五期】
　　三最【汉书冯野王传野王病满三月赐告归杜陵大将军风御史中丞劾奏野王杜钦奏记于凤曰夫丨丨予告令也病满三月赐告诏恩也令告则得诏恩则不得失轻重之差注在官连有丨丨则得予告　宋史哲宗纪元祐四年八月壬寅勅郡守贰以四善丨丨课县令吏部岁上监司考察知州状　又职官志考功郎中以丨丨考守令狱法无寃催科不扰为治事之最农桑垦殖水利兴修为劝课之最屏除奸盗人获安处振恤困穷不致流移为抚养之最　金史百官志凡县令以下丨丨以上有四善或三善者为上陞一等丨丨以上有二善者为中减两资歴丨丨以上有一善为下减一资歴】
　　三仕【论语令尹子文丨丨为令尹无喜色三已之无愠色】
　　三征【李颀送刘四赴夏县诗明年九府议功时五辟丨丨当在兹　贾岛即事诗自嗟怜十上谁肯待丨丨　王建寄韦谏议诗独有龙门韦谏议丨丨不起恋青山　黄滔寄罗郎中隐诗丨丨不起时贤议九转终成道者言　皮日休卢徴君诗吾爱卢徴君髙卧嵩山里百辟未一顾丨丨方暂起】
　　三聘【宋史陈烈传或勉之求仕则曰伊尹守道成汤丨丨以币吕望既老文王载之俱归今天子仁圣好贤有汤文之心岂无先觉如伊吕者乎】
　　三辟【秦系山中枉皇甫温大夫见招书诗丨丨草堂仍被褐数行书札忽临门】
　　三迁【史记越世家太史公曰范蠡丨丨皆有荣名　后汉书蔡邕传论董卓一旦入朝辟书先下分明枉结信宿丨丨注谓三日之间位歴三台也　晋书阎缵传皇太孙立缵复上疏曰臣前上书讼太子之枉不见省览昔髙庙令田千秋上书不敢正言托以鬼神之教而孝武大感月中丨丨位至丞相乗车入殿号曰车氏恨臣精诚微薄不能有感竟使太子流离没命许昌向令陛下即纳臣言不致此祸　南齐书到防传宋世上数游防防家同从明帝射雉郊野渴倦防得早青瓜与上对剖食之上懐其旧徳意盼良厚至是一岁丨丨唐书王重荣传重荣据河中丨丨检校尚书右仆射即拜节度使　宋史王溥传见一品下　白居易新昌新居书事诗冒宠已丨丨归朝始二年　又夜宿江浦闻元八改官诗君游丹陛已丨丨我泛沧浪欲二年】三起【晋书庾翼传翼时有众四万诏加都督征讨军事师次襄阳大防僚佐陈旌甲亲授弧矢曰我之行也若此射矣遂丨丨三叠徒众属目其气十倍　春秋繁露吾闻圣人所取仪金天之大经丨丨而成四转而终官制亦然者　陆游甲子日晴诗垄麦行可获吴蚕亦丨丨】
　　三聚【宋书天文志见一聚下　王勃四分律宗记序惧六和之紊绪悼丨丨之乖宗】
  </div>
  <div class="pagination">
   <a href="御定骈字类编_page358.html">
    上一页
   </a>
   <span>
    ...
   </span>
   <a href="御定骈字类编_page354.html">
    354
   </a>
   <a href="御定骈字类编_page355.html">
    355
   </a>
   <a href="御定骈字类编_page356.html">
    356
   </a>
   <a href="御定骈字类编_page357.html">
    357
   </a>
   <a href="御定骈字类编_page358.html">
    358
   </a>
   <span class="current-page">
    359
   </span>
   <a href="御定骈字类编_page360.html">
    360
   </a>
   <a href="御定骈字类编_page361.html">
    361
   </a>
   <a href="御定骈字类编_page362.html">
    362
   </a>
   <a href="御定骈字类编_page363.html">
    363
   </a>
   <a href="御定骈字类编_page364.html">
    364
   </a>
   <span>
    ...
   </span>
   <a href="御定骈字类编_page360.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
