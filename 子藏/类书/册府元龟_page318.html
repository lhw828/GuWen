<!DOCTYPE html>
<html>
<head>
    <meta charset="UTF-8">
    <title>册府元龟 - 第 318 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 318 页/共 736 页</h1>
    <div class="content">    ○将帅部　仁爱得士心
    盖大德以施惠制胜之攸先仁者佐贤谍帅之斯允故慈爱之用著於治戎宽简之德彰於御众古之善为将者何莫由斯也。已固有务兼抚纳存乎！恩信形恻隐於官次表忠恕於心术解衣推食以┰吏士救寒振馁以济黎氓给医药以赴创病设棺敛以藏暴露至使殊俗归乡穷民安集爱之如父母薰之如椒兰不幸云：亡如失所怙追怀遗德久而弥笃自非其中心诚信於士大夫。又，岂可驱而致哉！。
    汉李广为前将军及自刭百姓闻之知与不知老壮皆为垂泣（班固曰：李将军恂恂如鄙人口不能出辞及死之日天下知与不知皆为流涕彼其中心诚信於士大夫也。谚曰：桃李不言下自成蹊此言虽小可以喻大）。
    会宗元帝竟宁中以杜陵令五府举为西域都护骑都尉光禄大夫西域敬其威信三岁後为雁门太守数年坐法免西域诸国上书愿得会宗成帝阳朔中复为都护後以安辑乌孙病死乌孙中城郭诸国为发丧立祠。
    後汉来歙光武时为中郎将建武中歙率冯异等平陇西既而人饥流者相望歙乃倾仓廪转运诸县以赈赡之，於是陇西遂安而凉州流通焉。
    马成建武中为扬武将军屯常山中山以备北边在事五六年光武以成勤劳徵还京师边人多上书求请者复遣成还屯。
    马援建武中为伏波将军讨交趾女子徵侧及女弟徵二峤南悉平所过辄为郡县治城郭穿渠灌溉以利其民。
    窦固明帝永平初为奉车都尉屯凉州在边数年羌胡服其恩信有羌胡见客炙肉未熟人人长跪前割之血流指间进之於固固辄为不秽贱之是以爱之如父母。
    耿秉章帝时为度辽将军视事七年モ奴怀其恩信モ奴闻秉卒举国号泣或至梨面流血（梨即片字古字通用也。片割也。音力私反）。
    邓训为护羌校尉羌胡俗耻病死每病临困辄以刀自刺训闻有困病者辄拘持缚束不与兵刃使医药疗之愈者非一小大莫不感悦及训卒吏人羌胡爱惜旦夕临者日数千人戎俗父母死耻悲泣皆骑马歌呼至闻训卒莫不吼号，或以刀自割。又刺杀其犬马牛羊曰：邓使君已死我曹亦俱死耳前乌桓吏士皆奔走道路至空城郭吏执不听以状白校尉徐亻焉亻焉叹息曰：此义也。乃释之遂家家为训立祠每有疾病辄就请祷求福。
    曹褒和帝永元中为射声校尉营舍有停棺不葬百馀所褒亲自履行问其意故吏对曰：此等多是建武以来绝无後者褒怆然为买空地悉葬其无主者设祭以祀之。
    袁绍为大将军督冀青幽并四州牧军败後发病呕血死绍为人政宽百姓德之河北士女莫不伤悲市巷挥泪如丧其亲。
    魏孙礼齐王时为伏波将军扬州刺史时吴大将全琮帅数万众来侵寇礼躬勒卫兵御之贼众乃退诏书慰劳赐绢七百疋礼为死事者设祀哭临哀号发心皆以绢付亡者家无以人身。
    蜀马忠为镇南大将军处事能断威恩并立是以蛮夷畏而爱之及卒莫不自致丧庭流涕尽哀。
    吴范慎为武昌左都督慎自恨久为将遂老耄军恋之举营为之陨涕。
    朱桓为前将军领青州牧爱养吏士赡护六亲俸禄产业皆与共分桓疾困举营忧戚大帝赤乌元年卒吏士男女无不号慕。
    晋羊祜为卫将军都督中外诸军事及薨南州人征市日闻祜丧莫不号恸声相接吴守边将士亦为之泣其仁德所感如此。
    成都王[A13C]为大将军都督中外诸军事既迎天子反正遂自归邺卢志言於[A13C]曰：黄桥战亡者有八千馀人既经夏暑而露骨中野可为伤恻昔周王葬枯骨故诗云：行有死人尚或堇之况此等致死王事乎！[A13C]乃造棺八千馀枚以成都国秩为衣服敛祭葬於黄桥北树枳篱为之莹域。又立都祭堂刊石立碑纪其赴义之功使亡者之家四时祭祀有所乃表其门闾加常战亡二等。又命河内温县埋藏赵王伦战死士卒万四千馀人颖以前在阳翟与︹贼相持久百姓创痍饥饿冻馁宜急赈救乞差发郡县车一时运河北邸阁米十五万解以赐阳翟饥人。
    祖逖为镇西将军领豫州刺史及卒豫州士女。若丧考妣。
    唐彬领护乌丸校尉坐事槛车徵彬付廷尉以事直见释百姓追慕彬功德生为立碑作颂。
    刘宏为镇南将军荆州刺史南蛮校尉宏尝夜起闻城上持更者叹声甚苦遂呼省之兵年过六十羸疾无需宏愍之乃谪罚主者遂给韦袍衤复帽转以相付温峤为江州刺史都督平南将军及薨於武昌江州士庶闻之莫不相顾而泣。
    褚裒为征讨大都督徐兖青扬豫五州诸军事穆帝永和五年卒远近嗟悼吏士哀慕之前燕阳裕为慕容大将军左司马士大夫流亡羁绝者莫不经营收葬存恤孤贫。
    宋刘敬宣为冠军伐蜀谯氏纵送毛璩一门诸丧其妻女并文处茂母及与诸士人丧柩浮之中流敬宣皆拯救之。
    檀道济为高祖北伐前锋至雒阳凡拔城破垒俘四千馀人议者谓应悉戮以为京观道济曰：伐罪吊民正在今日皆释而遣之，於是戎长感悦相率归之者甚众。
    刘π为宁朔将军会豫州刺史殷啖反假π辅国将军讨之及琰开门请降π约令三军不得妄动城内士民秋毫无所失百姓感悦咸曰：来苏百姓生为立碑。
    王元谟为平北将军都督徐州刺史时北土饥馑乃散私十万斛牛千头以赈之。
    衡阳王义季为荆州刺史都督荆湘八州诸军事队主续丰母老家贫无以充养遂断不食肉义季哀其志给丰每月白米二斛钱一千并制丰啖肉。
    南齐曹虎为右卫将军形甚毅善於诱纳日食荒客常数百人。
    梁裴邃为将少言笑沈深有思略为政宽明能得士居身方正有威重将吏惮之少敢犯法及其卒也。淮淝间莫不流涕以为邃不死雒阳不足拔。
    韦京兆杜陵人为冠军将军江南太守行郢府事初郢城之拒守也。男女口垂十万闭垒经年疾疫死者十七八皆积尸於床下而生者寝处其上每屋辄盈满料简隐┰咸为营理，於是死者得埋葬生者反居业百姓赖之後为平北将军宁蛮校尉雍州刺史初起兵乡中客阴双光泣止之及还为州双光道候笑谓之曰：若从公言乞食於路矣。饷耕牛十头於故旧无所遗惜士大夫年七十以上多与假板县令乡里甚怀之。
    陈荀朗初仕梁为豫州刺史以侯景之乱入援台城据山寨自守景开府宋子仙不能克时京师大饥百姓皆於江外就食朗更招致部曲解衣推食以相赈众至数万人。
    华皎为文帝都录事及帝平杜龛仍配以人马甲仗犹为都录事御下分明善於抚养时兵荒之後百姓饥馑皎解衣推食多少必均。
    後魏李神隽为前将军荆州刺史时寇贼之後城外多有露骸神隽教令收葬之。
    崔巨伦庄帝时为假节中坚将军领东濮阳太守假征虏将军别将时河北纷梗人士避贼多住郡界岁俭饥乏巨伦倾资赡恤务相全济时类高之。
    北齐娄昭从神武入雒兖州刺史樊子鹄反以昭为东道大都督讨之子鹄既死诸将劝昭尽诛其党昭曰：此州无状横被残贼其君是怨其人何罪遂皆舍焉。
    魏郡王为定州刺史文帝诏令领山东兵筑长城先是役徒罢作任其自返丁壮之辈各自先归羸弱之徒弃在山北加以饥病多致僵殒，於是亲帅所部与之俱还配合州乡部分营伍督帅监领强弱相持遇善水草即为停顿分有馀赡不足赖以全者十三四焉。
    赵彦深为东南道行台尚书徐州刺史为政尚恩信为吏人所怀多所怀下所营军处士庶追思号赵行台顿。
    後周张轨魏末为镇远将军时籴踊贵或有请贷官仓者轨曰：以私害公非吾宿志济人之难讵得相违乃卖所赐衣物籴粟以赈之。
    王杰武帝建德初除江州总管杰少从军旅虽不习吏事所历州府咸以忠恕为心以是颇为百姓所慕丁翼自陕入九曲攻拔造简等诸城径到雒阳齐雒州刺史独孤永业开门出降河南九州三十镇一时俱下襄阳民庶等喜复见翼并壶浆塞道寻即除雒怀等九州诸军事河阳总管寻徙豫州总管陈将鲁天念。又围光州闻翼到汝南望风退散霍州蛮首田元显负险不宾，於是送质请附陈将任蛮奴悉众攻显立栅拒战莫有离心及翼还朝元显便叛其得殊俗物情皆此类也。
    唐瑾从于谨平江陵衣冠士伍并没为仆隶瑾察其才行片善者辄议免之赖瑾获济者甚众时论多焉隋刘方高祖仁寿中为交州道行军总管讨交州李佛子之乱时长史敬德亮从军尹州疾甚不能进留之州馆分别之际方哀其危笃流涕呜咽感动行路其感德如此论者称为良将。
    李景为柱国右武卫将军炀帝使营建辽东战具於北平遇贼见害契丹末羯素感其恩闻之莫不流涕幽燕人士於今伤惜之。
    唐程名振高祖武德初遥授永年令率兵经略河北名振夜袭邺俘其男女千馀人去邺八十里阅妇人有乳汁者九十馀人悉放遣之邺感其仁。
    刘仁轨为带方州刺史镇守百济经福信之乱合境凋残僵尸相属仁轨始令收敛骸骨瘗埋吊祭赈贷贫乏存问孤老条录户口。
    《郭子》仪玄宗天宝末为朔方节度使讨安禄山拔赵郡生擒四千人皆舍之。
    李复德宗贞元初为容管招讨使先是西京叛乱前後经略使征讨反者获其人皆没官为奴婢配作坊重役复令访其亲属悉归还之。
    高崇文宪宗元和初统神策军征刘辟于西川衣冠陷贼者皆匍匐衙门请命崇文条奏全宥之。
    朱忠亮元和中为泾原节度使泾上旧俗多卖子忠亮以俸钱赎而还其亲者约三百人。
    晋赵杜礼为晋昌节度使或赈人之急时论赏之。
    周赵晖为凤翔节度使太祖广顺二年上言王景崇叛乱时杀戮饿死骸骨除先有使臣埋瘗外令掘曲坑并聚十八车埋瘗祭奠。
    ○将帅部　得士心
    《传》曰：师克在和。又云：德以施惠战所由克古之良将率由兹道以至身犯寒暑不敢先裘葛众未食饮不敢言饥渴周旋抚驭甘苦同之孜孜焉唯恐乎！犭旬已之私而失人之心也。用能亲。若父兄随如臂指始乃欣然景附愿属麾下终亦争先为用奋不顾死繇是推坚却敌每多成绩其或投於亡地固守心诚结义浸深卒无离叛迨夫兵尽势窘不忍舍去肝脑涂地靡有悔恨。又复过更增恋遗爱难忘尊奉感涕发於诚款至有新兵甫集同人乌合激励忠愤开示恩信折服英毅乐为我使斯。又智略之速达也。
    吴起为魏将与士卒分劳苦卒有病疽者起为吮之卒母闻而哭之人曰：子卒也。而将军自吮其疽何哭为母曰：非然也。往年起尝吮其父父战不旋踵遂死於敌吴公今。又吮其子妾不知其死所矣。是以哭之文侯以起尽能得士心以为西河守拒秦韩。
    秦末田横为齐王汉韩信灌婴平齐地横亡走梁归彭越汉灭项籍後横与其徒属五百馀人入居海岛中高帝使使赦横罪而召之横既至尸乡厩置遂自刭高帝以王者礼葬横既葬其客三人穿其蒙旁皆自刭馀尚五百人在海中闻横死亦皆自杀，於是乃知田横能得士也。
    汉袁盎为陇西都尉仁而爱士士卒皆为致死。
    李广历北平太守前後四十馀年得赏赐转分其麾下饮食与士卒共之将兵之处见水士卒不尽饮不近水士卒不尽餮不尝食士以此爱乐为用。
    李陵为骑都尉将步卒五千人出居延至浚稽使麾下骑陈步乐还以闻步乐召见道陵将率得士死力帝甚喜。
    韩威延寿之孙仕至将军亦多恩信能拊众得士死力。
    盖宽饶宣帝时为卫司马宽饶初拜未出殿门断其衤单衣令短离地冠大冠带长剑躬案行士卒庐室视其饮食居处有病疾者身自抚循临问加致医药遇之甚有恩及岁尽交代帝临飨罢卫卒（得代当归者也。）卫卒数千人者叩头自请愿复留共更一年（更犹今言上番也。）以报宽饶厚德帝嘉之。
    後汉冯异初随光武为偏将军及破邯郸乃更部分诸将各有配隶军士皆言愿属大树将军光武以此多之。
    耿秉为征西将军击モ奴秉休止不结营部然远斥候明要誓有警军陈立成士卒皆乐为死。
    邓训章帝时将黎阳营兵屯狐奴建初六年迁护乌桓校尉黎阳故人多携将老幼乐随训徙边（训故吏最贫羸者举国念训常所服药北州少乏。又知训好青泥封书从黎阳步推鹿车於雒阳市药还过赵国易阳并载青泥一ゎ至上谷遗训其得人心如是）。
    段纪明为破羌将军征羌每行军仁爱士卒疾者亲自赡省手为裹疮在边十馀年未尝一日蓐寝与将士同勤苦故皆乐为死战。
    皇甫嵩为右中郎将平黄巾┰士卒甚得众情。
    臧洪为东郡太守治东武阳太祖围张超于雍丘超言惟恃臧洪当来救洪围之徒跣号泣并勒所领兵。又从袁绍请兵马求欲救超而绍终不听许超遂旋灭洪由是怨绍绝不相通绍兴兵围洪於东武阳城中粮尽外无援救自度不免呼吏士谓曰：袁绍无道所图不轨。且不救洪郡将洪于大义不得不死念诸君无事空与此祸可先城未破将妻子出将吏皆垂泣曰：明府之于袁氏本无怨隙今为郡将之故自致危困吏人何忍当舍明府去也。初尚掘鼠煮筋角後无所复食主簿启内厨米三斛请稍为饣粥（饣麋也。）洪曰：何能独甘此邪使为薄糜遍班士众。又杀其爱妾以食兵将兵将咸流涕无能仰视男女七八十人相枕而死莫有离叛。
    魏曹真为大将军真每征行与将士同劳苦军赏不足辄以家财班赐士卒皆愿为用。
    张耽为中郎将性勇锐而善抚士卒军中皆为用命鲍信为破虏将军厚养将士居无馀财士以此归之夏侯霸为右将军屯陇西其养士和戎并得其欢心诸葛诞为征东大将军既死麾下坐不降皆为司马文王所戮数百人拱手为列每斩一人辄降之竟不变皆曰：为诸葛公死不恨其得人心如此时人比之田横。
    吴孙瑜字仲异坚弟静之子以恭义校尉始领兵众是时宾客诸将多江西人瑜虚心绥抚得其欢心建安末领丹阳太守为众所附至万馀人加绥远将军孙歆为边将数十年养士卒得死力。
    凌统为偏将军统以山中人尚多壮悍可以威信诱也。帝令东占。且讨之统素爱士士亦慕焉得精兵万馀人。
    陈修为别部司马授兵五百人时诸将新兵多有逃叛而修抚循得意不失一人大帝奇之拜为校尉。
    黄盖为丹阳都尉姿貌严毅善于养众每所征讨士卒皆争为先。
    陆抗为大将军既诛步阐东还乐乡貌无矜色谦冲如常故得将士欢心。
    陈表父武从击合肥战死表以父死敌场求用为将领兵五百人表欲得战士之力倾意接待士皆爱附乐为用命而有盗官物者疑无难士施明明素壮悍收考极毒虽死无辞廷尉以闻大帝以表能得彳建儿之心诏以明付表使自以意求其情实表便破械沐浴易其衣服厚设酒食欢以诱之明乃首服具列支党表以状闻帝奇之欲全其名特为赦明诛戮其党迁表为无难右部督。
    徐平字伯先迁武昌左部督倾心接物士卒为尽力甘宁为折冲将军开爽有计略能厚养彳建儿士亦乐为用命。
    晋王为巴郡太守郡边吴境兵士苦役生男多不举乃严其科条宽其徭课其产育者皆与休复所全活者数千人及伐吴先在巴郡之所全育者皆堪徭役供军其父母戒之曰：王府君生尔尔必勉之无爱死也。
    绍为侍中河涧王成都王颖举兵向京都以讨长沙王。又大驾次于城东宣言于众以讨曰：今日西讨欲谁为都督乎！六军之士皆曰：愿侍中戮力前驱死犹生也。遂拜绍使持节平西将军。
    刘群字公度琨之子少拜广武侯世子随父入晋阳遭逢寇乱数领偏军征讨性清慎有裁断得士类欢心。
    郗鉴为龙骧将军兖州刺史镇邹山时荀藩用李述刘琨用兄子演并为兖州各屯一郡以力相倾阖州编户莫知所。又徐龛召勒左右交侵日寻干戈外无救援百姓饥馑或掘野鼠蛰燕而食之终无叛者二年众至数万元帝就加辅国将军都督兖州诸军事。
    贾定字彦度愍帝时为骠骑大将军少有志略器望甚伟见之者莫不悦附特为武夫之所瞻倾愿为致命。
    周访为安南将军善于抚纳士众皆为致死桓宣监沔中军事南中郎将江夏相镇襄阳十馀年间石季龙再造骑攻之宣能得众心每以寡弱距守论者以为次於祖逖周访。
    韩璞为张实司马实知刘曜逼迁天子遣璞等赴国难及璞次南安诸羌断军路相持百馀日粮竭矢尽璞杀驾牛飨军泣谓众曰：汝曹念父母乎！曰：念念妻子乎！曰：念欲生还乎！曰：欲从我令乎！曰：诺乃鼓讠进战会张阆率金城军继至夹击大败之斩级数千。
    慕容翰庶长子也。作镇辽东高句鹿不敢为寇善抚接爱儒学自士大夫至於卒伍莫不乐而从之。
    宋沈文秀为青州刺史魏军围城文秀善於抚御将士咸为尽力每与虏贼战辄摧破之掩击营砦往无不捷明帝进文秀号辅国将军被围三年外无援军士卒为之用命无离叛者日夜战斗甲胄生虮虱遂为虏所陷。
    卜天与领东掖防关队从臧质救悬瓠刘兴祖守白石并率所领随之魏兵退迁领辇後第一队抚┰士卒甚得众心。
    朱修之孝武初为宁蛮校尉雍州刺史加都督修之在政宽简士众悦附。
    梁邓元超为平南中兵参军每战必捷勇冠当时敢死之士乐为用命者万有馀人。
    陈庆之为南北司豫州都督射不穿札马非所便而善抚军士能得其死力。
    马仙卑为将与士卒同劳逸战多克捷士卒亦甘心为之用。
    向僧为车骑将军时西魏寇至以僧为都督城东诸军四军四面起攻百道齐举僧亲当矢石昼夜督战奖励将士明於赏罚众皆感之咸为致死所向摧殄贼莫敢前。
    王操为大将军时明帝出顿纪南操抚循将士莫不用命。
    昌义之为护军将军性宽厚为将能得人死力及居藩任吏人安之。
    陈鲁悉达梁元帝时为仁威将军江州刺史及敬帝即位王琳据有上流留异余孝顷周迪等所在蜂起悉达抚绥晋熙等五郡甚得民和士卒皆乐为之用後魏辽西公意烈子道武以宗亲委之心腹明元践祚除渤海太守吏人乐之转平原镇将得将士心。
    崔宽为镇西将军拜陕城镇将二崤地险民多寇劫宽性滑稽诱接豪右宿盗魁帅与相交结倾衿待遇不逆细微是以能得民庶欢心莫不感其意气。
    周几为宋兵将军率雒州刺史于栗以万人袭陕城卒于军军人无不惜之。
    源子雍为夏州刺史时沃野镇人破六韩披陵首为反乱所在蜂起统万逆徒与相应接子雍婴城自守城中粮尽煮马皮而食之子雍善绥抚得士之心人人戮力无有离贰。
    辛纂为辅国将军善抚将士人多用命。
    房士达为济南太守永安末尔朱兆入雒刺史萧赞为城民赵雒周所逐城内无主雒周等以士达乡情所归乃就郡请之命摄州事。
    刘藻为雍威镇将雍州人王叔保等三百人表乞藻为奴戍主诏曰：选曹已用人藻有惠政自宜他叙在任八年迁离城镇将北齐慕容俨为开府镇郢州梁大都督侯任约等率水陆军来攻城中食少粮运阻绝无以为计惟煮槐楮桑叶并根水荭葛艾等草及带斗角等物而食之人有死者即取其肉火别分啖惟留骸骨俨犹申令将士信赏必罚分甘同苦死生以之自正月至六月人无异志。
    宋显为西兖州刺史勇决有气检御左右咸能得其心力。
    韶为武卫将军长于计略善于御众得将士之心临敌之日人人争奋。
    王琳在梁为相州刺史琳果劲绝人。又能倾身下士所得赏物不以入家麾下万人多是江淮群盗平侯景之勋与杜龛俱为第一恃宠纵暴于建业王僧辩禁之不可惧将为乱启请诛之琳亦疑祸令长史陆纳率部曲前赴湘州身径上江陵将行谓纳等曰：吾。若不反子将安之咸曰：请死相报泣而别及至元帝以下吏而使廷尉卿黄罗汉太府卿张载宣谕琳军陆纳等及军人并哭对使者莫肯受命乃絷黄罗汉杀张载载性深刻为帝所信荆州疾之如雠故纳等因人之欲抽其肠系马脚使绕而走肠尽气绝。又脔割备五荆而斩之元帝遣王僧辩讨纳纳等败走长沙是时湘州未平武陵王兵。又甚盛江陵公私恐惧人有异图纳启申琳罪请复本位永为奴婢元帝乃锁琳送长沙时纳兵方出战会琳至僧辩升诸楼车以示之纳等投戈俱拜举军皆哭曰：乞王郎入即出及放琳入纳等乃降湘州平仍复本位陈霸先杀僧辩琳军败降齐为骠骑大将军扬州刺史陈将吴明彻来寇与战大败单马突围仅而获免还至彭城魏帝令便赴寿阳并许召募。又进封琳巴陵郡王明彻进兵围之堰淝水灌城而皮景和等屯於淮西竟不赴救明彻昼夜攻击城内水气转侵人皆患肿死病相枕从七月至十月城陷被轨百姓泣而从之吴明彻恐其为变杀之城东北二十里时年四十八哭者声如雷有一叟以酒脯至酹哭尽哀收其血怀之而去傅首建康悬之于市初明彻欲全之而其下将领多琳故吏争来致请并相资给明彻由此忌之故及于难当时田夫野老知与不知莫不为之欷流泣观其诚信感物虽李将军之恂恂善诱殆无以加焉斛律光为左丞相光自结从戎未尝失律行兵用モ奴法吉凶无不中军营未定终不入幕或竟日不坐身不介胄常为士卒先有罪者唯大杖挝背未尝妄杀众皆争为之死。
</div>
    <div class="pagination">
<a href="册府元龟_page317.html">上一页</a><span>...</span><a href="册府元龟_page313.html">313</a><a href="册府元龟_page314.html">314</a><a href="册府元龟_page315.html">315</a><a href="册府元龟_page316.html">316</a><a href="册府元龟_page317.html">317</a><span class="current-page">318</span><a href="册府元龟_page319.html">319</a><a href="册府元龟_page320.html">320</a><a href="册府元龟_page321.html">321</a><a href="册府元龟_page322.html">322</a><a href="册府元龟_page323.html">323</a><span>...</span><a href="册府元龟_page319.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
