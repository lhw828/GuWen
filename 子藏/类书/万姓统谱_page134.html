<!DOCTYPE html>
<html>
<head>
    <meta charset="UTF-8">
    <title>万姓统谱 - 第 134 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 134 页/共 403 页</h1>
    <div class="content">　　张荣【歴城人状貌竒伟金末兵起荣率众据济南寻归元授山东行尚书省兼兵马都元帅知济南府事累立战功劝止主帅杀戮绥来东土民政绩爲天下第一世祖时封济南公卒年八十三】
　　张德辉【交城人少力学金末兵兴家业殆尽史天泽开府真定辟爲经歴官世祖即位起爲河东宣抚使民戴之若神明至元初叅议中书省事擢侍御史不拜德辉天资刚直博学有经济器望之知爲端人】
　　张子英【建宁人幼孤侍母王氏独居元季盗贼扰攘妻子俱被掳子荚负母逃避备经险阻后寓居黄溪佣书爲养母常思妇孙寝食不安子英跪曰但得母安妻子可复返贼退遂奉母归故里妻子亦果得还】
　　张昉【汶上人父汝明金进士昉仕元爲中书省左司郎中甄别能否公其黜陟人无怨言损益古今
　　裁定典宪累官至兵部尚书卒封东平公諡庄宪】
　　【明】张赫【临淮人少有勇畧元季兵乱率众来附从征渡江屡建勳劳授福州卫指挥使后以平海洋倭
　　冦功陞都督佥事督辽东海运封航海矦卒年九十追封恩国公諡庄简】
　　张泌【颖州人洪武中由太学生授兵科给事中和易谨厚勤于职事陞都给事中再陞光禄寺卿二十余年及卒特赐祭葬泌容貌丰伟识达大体后吏部每奏除光禄官必思得人如泌】
　　张适【长洲人七嵗习诗经过目成诵十三赴乡试时称竒童元季隠居不仕洪武初宋濂荐修元史
　　授水部郎中与髙啓杨基辈称爲十才子】
　　张士彬【山阳人洪武中以才行卓异荐授江宁知县寻转江西道监察御史有直气特陞河南按
　　察使在任风纪振扬】
　　张德胜【合肥人才畧豪迈沈毅刚果洪武初领兵归附平荆楚定江浙屡立战功授总管复命攻南台镇江宣州俱下之进枢密佥院攻陈友谅于采石斩获甚众没于阵追封蔡国公諡忠毅】
　　张玉【字世美祥符人有志畧性谨密仕元爲枢密院使本朝洪武初归附累官燕山左防卫指挥佥
　　事以靖内难东昌战没封荣国公进封河间王諡忠武】
　　张紞【字昭学富平人勤学励行洪武初以通经举送京师歴官云南左布政使宣布德威夷人畏服
　　未几召爲吏部尚书大着声闻】
　　张中【字景和号铁冠道人临川人孝陵登钟山词臣扈从拥翠亭给笔劄赋诗鲍尚防朱升张以宁秦裕伯单友中李某暨道人并应制道人初举进士不得遇异人授以太极数学谈福祸多验狷介寡言尝戴铁冠自称铁冠子人皆呼铁冠道人孝陵尝微行至一寺中羣僧伏门道旁迎上曰何以知朕至对曰闻铁冠道人云即召道人至上手饼食未半即赐道人问道人能先知我至试言我国事愿直述无我讳道人信口诵数十句中有曰戊寅闰五龙归海壬午青蛇火里逃至洪武建文间始验余不敢传先是兵乱归隠幕府山间至城市与人言避兵处从之者多获全壬寅叅政邓愈荐召至上问曰子定南昌兵不血刃市不易肆生民自此苏息否对曰天下自此大定但此地旦夕当流血庐舍焚燬必尽铁柱观亦仅存一殿耳后指挥康泰反果如其言他日龙马两重之对省署震扰之占剪灯花平反掠类多竒中】
　　张谦【南昌人明经饬行教授东湖书院洪武初以文学举授监察御史未几辞归后布政李宜之再
　　以明经荐赴京试周易刘向说苑吏部奏第一授刑部右侍郎】
　　张瑛【邢台人洪武中领乡荐被荐爲给事中进春坊中允宣德中屡官礼部尚书兼华盖殿大学士
　　入秘阁叅预机务寻调南京礼部尚书】
　　张显【奉新人父士原洪武初以儒士荐不就嗜经史善草书学者称爲诚斋先生显以明经举授王
　　府教授永乐初与修国史迁国子学正考绩书最特陞国子监丞】
　　张昺【山西泽州人洪武中举人材累官刑部左侍郎建文元年以才望出掌北平布政司事北平兵
　　起不服死】
　　张子明【国初爲千户从大将守洪都陈友谅来攻子明潜出诣京师请援兵既还爲友谅所获使诱城降子明僞许之至城下大呼曰大军且至宜固守以待友谅怒杀之事闻追封忠节侯】
　　张九韶【临江人性颖悟十三能诗词元时累举不第隠居教授洪武初辟爲清江教谕陞国子助
　　教翰林编修所着有理学类编羣书备数元史续编】
　　张显宗【字明逺汀州宁化人以文学著名洪武二十四年进士及第二十九年以编修陞太常寺丞赐衣一袭三十年署国子祭酒事建文君即位显宗上便宜数事学政一新壬午正月陞工部右侍郎北平兵至淮显宗奉诏起义兵江西募民出粟给军饷六月还复爲祭酒继统后江西兵执显宗至京师戍兴州后平交趾起显宗爲左布政使劳来抚戢夷民安附显宗性行孝友政事敏达时以文学饬吏事】
　　张以宁【字志道古田人初仕元归附洪武初爲翰林侍读学士知制诰兼修国史使交阯卒诏归
　　葬以宁工诗文所着有翠屛集及春秋考胡传辩疑】
　　张翼【字翔南嘉兴人笃学好古博极羣书领元乡荐补甬东书院山长不就国初入礼局事竣以老
　　赐金帛遣归所着有桂宇集】
　　张骐【永城人爲人严重乐善好义洪武中授指挥使卒于官以外职累赠爲彭城侯子升淳谨朴俭
　　任府军指挥佥事封惠安伯守法徇礼不以贵戚自居】
　　张信【祥符人读书善爲文爲流辈所推服洪武己夘乡举入太学永乐初拜刑科给事中歴陞工部
　　侍郎以英国张辅同族转陞都指挥使镇守四川镇静一方名重于时】
　　张春【许州人才器渊宏洪武中由国子生推刑部郎中陞都察院右佥都御史永乐中入爲戸部右
　　侍郎】
　　张三丰【不知何许人洪武初至太和山修炼结庵玉虚宫五树邉身长七尺美髯如防经书一览即成诵寒暑惟一箬笠日行千里静则瞑目旬日所啖升斗輙尽或辟谷数月自若也洪武二十六年九月二十日自言辞世留颂而逝民人杨軏山等置棺殓讫临葬发视之三丰复生后入蜀见蜀王又入武当或游襄邓间永乐中遣使寻访不遇爲宫以待之应显不测莫知所在时称张仙云】
　　张羽【字来仪浔阳人刺史戢之后元季领乡荐授安定书院山长欲卜居呉兴与徐贲诗曰吴兴好山水子我盍迁居统郭羣峯列回波一镜如蚕余即宜稼樵罢亦堪渔结屋云林下残年共读书遂家乌程之戴山洪武中召见仕至太常寺丞兼署翰林院同掌文渊阁事俄坐事谪戍岭南未至召还自沈于江羽博学诗文竒古与姑苏髙啓杨基徐贲齐名所着有静居集】
　　张熙【洪武初绍兴知府爲政平易百姓宜之时府治公宇及什器不可缺者皆系所创置人咸称其
　　恪勤公务】
　　张从道【京山人洪武中乡举除庐州府通判勤能有声永乐初求贤用当道荐陞徽州知府在任
　　尽心民事有古循吏风后调永平府政声益振】
　　张霖【洪武中马平知县爱民如子有虎咥人告于城隍设槛捕之明日即获二虎峒贼爲患都督韩观统兵抚捕贼据险不服曰若张知县来即投顺霖乃衣冠入峒贼皆感悦随霖出降】
　　张度【洪武初知常州府好学能文治政公勤劝勉郡人俾知向学朝廷闻其能召爲吏部尚书】张智【顺昌人洪武初以明经举授夷陵州学正才识卓异召爲礼部右侍郎凡礼乐制度多所建明】张信【临淮人洪武中爲普定卫指挥佥事通战畧好礼下士后以功封隆平侯永乐中以从军功累官都督佥事进封隆平侯爲人智勇出众能效忠勤卒追封郧国公諡襄僖】
　　张铨【定远人国初以从征功累陞指挥佥事继以取中原破诸州下济南征西蜀功累陞都督佥事
　　后以再征云南有功封永宁侯】
　　张耀【寿州人从义兵元帅陈额森领兵屯建康之殷巷耀始归附命与诸将子同入侍卫累立战功
　　陞神防卫指挥使洪武初从李文忠与元人战没赐葬于江宁县狮子塘】
　　张勇【寿州人年壮有膂力洪武初从父兴起行伍以功授燕山左防卫指挥佥事后北平兵起勇复从兴在行阵爲肘腋每战克捷兴尝单骑追敌身被数创伤重勇继领其众以功封安乡伯】
　　张宣【字藻仲端之子读书过目即成诵十嵗善属文能诗既长学问综博其言益肆而宏杨山居铁崖二公文采名天下得其诗大嘉赏一见爲忘年洪武初徴入授翰林院编修即被知遇】
　　张思恭【防城人永乐初累官北京刑部右侍郎驭下严恪吏畏服之尝出镇能谨邉防人称其才】张朂【永乐中以掌故爲御史侃侃有直臣风出按山西封上有所言谮者以几事不当露泄必欲文
　　致之不能得迁叅政以卒朂气厉急少所容然于守官亦质有文武焉】
　　张纯【字志忠江陵人永乐辛丑进士宣德丙午陞御史丁内艰值大旱公自出银带簪珥爲粥以倡官僚多捐赀以食饥人复除有謇谔风陞右佥都御史巡抚畿郡考察郡吏风纪肃然调南京都察院举贤黜贪有司畏服陞兵部尚书叅赞纯以忠爱爲心故上言皆帝王养民之事及鳏寡颠连之状得大臣体居官四十年致仕】
　　张骏【泸州人永乐辛丑进士授监察御史立心端正识大体宣德中迁大理寺少卿寻转都察院右
　　都御史卒爲人有德量博学能文士林慕焉】
　　张洪【常熟人博学能文永乐中举明经授靖江玉府教授陞翰林院修撰预修两朝实录所着有四
　　书五经解义史记要语归田槀】
　　张益【吴县人永乐中进士授中书舍人累陞翰林侍读学士正统己巳没于王事爲人温雅明敏博
　　学强记爲诗文雄健有法见称于时】
　　张宏【砀山人天性孝友勤于问学永乐中授开封府同知转戸部郎中律已廉洁苞苴未尝一至其
　　门出知荆州府政务既举所守益励门絶私谒人号闭门张】
　　张本【字致中东阿人洪武中以国子生授江都知县陞扬州知府继陞江西叅政皆有治声召爲工部侍郎以事谪交趾起爲刑部侍郎治狱平恕后陞兵部尚书兼掌都察院事复兼太子宾客卒赐葬祭复其家】
　　张信【掖县人性至孝母病求医弗効遂仰天发誓引刀割胁下取肝和面汤以食母母遂愈事闻永
　　乐中旌表擢尚宝司丞陞少卿】
　　张辅【字文弼玉子器宇雄壮顾盼有威从定内难封新城侯永乐五年率师征交趾一鼓而破之生
　　擒贼首黎季父子进爵英国公卒追封定兴王諡忠烈】
　　张海【慈谿人洪武末由太学生擢戸部主事歴兵部员外郎郎中官至山东右布政使才能著称于
　　时】
　　张琏【曲周人爲国子生明敏有志歴官着能声后迁至河南右布政使】
　　张【永乐中爲安丘知县防妖贼唐赛儿攻掠安丘与县丞马防率民兵八百以死拒敌贼败后集众攻城防指挥卫青率千骑至出城中兵合战大败之卒全安丘事闻推山东左防政防左叅议青都指挥使】
　　张伦【河北诸卫指挥勇悍负气尝喜观古忠义事建文元年蓟州卫官起兵攻北平不克死伦闻之发愤合两卫官各率其兵南奔结盟报国初从景隆已而从盛庸有功永乐至死之】
　　张绅【济南人少从事戎马间官至浙江布政博学工诗所作清新典则有古人风】
　　张琛【东平州人永乐中由举人擢衢州府同知有孝行父没庐墓三年正统中转吏部文选司郎中
　　寻陞福建左布政使卒于官】
　　张益【字士谦江宁人永乐进士选庶吉士授中书舍人转大理评事正统戊午改修撰授内使书己巳进侍读学士知制诰益与夏防同年防见益所撰石渠赋遂絶笔不作文益见防写竹妙絶亦不复写竹是嵗七月额森入冦上命益扈从死于土木之难赠学士諡文僖】
　　张镛【肥乡人少业儒有文誉中永乐十八年乡试初授近官朝廷见而嘉奬之时风宪缺员特授监察御史风纪凛然出爲平凉知府下车访利病得失锄强暴绥善良一郡咸畏威懐德时北敌入塞镛画策攘却之民爲立平定碑以纪其功三载奏绩入见上素闻其清苦名以盐运乃财货之司非廉介者不能除其弊也遂拜镛山东都转运盐运使剔宿弊饶国计雅称上意焉】
　　张楷【字式之慈谿人永乐甲申进士任御史劾罢尚书七人风振朝宁歴官都御史擒叶宗蒲邓茂七地方底宁楷爲人坦夷濶达善推毂贤者故所在成功自经史至天文医卜无不通晓尤长于诗有晋唐人风所着有四书穅秕大明律条等书】
　　张翼【归安人任叅政分司劒南感梦啓枯骨而妖息在云南旱决寃狱而遂雨时献陵监国特命署
　　都御史事多平反得情】
　　张宗琏【吉水人永乐进士授编修歴大理寺丞宣德中谪常州府同知廉介寛厚鞭笞不施而事无不举时清军御史峻法诬民爲军宗琏坚执不从民赖以不寃及卒衣衾不备郡民德之立祠祀焉】
　　张弼【字汝弼华亭人宣德进士读书不治章句独慕古竒节伟行成化间官兵部郎不便就俗局数以直道忤长部乃出知南安凿梅岭之嵌岩梁横浦之崩湍定没道更畨之例以求息讼端民立生祠祀之其诗文书传播夷夏人品豪迈海内咸称之】
　　张璝【字德润番禺人天顺进士宏才逺器笔翰俊驰歴守抚州浔州漳州三府廉静公正博采物情所至剔宿弊民之所欲务与聚之私请谒不能动民感入五内善者吐气而奸恶潜迹颂声布扬随在去思陈江门亦企重之】
　　张汝明【庐陵人徙居真州刻意属文举进士歴官州县簿丞凡二十年防晚知岳州属邑得古编
　　钟求上献汝明曰天子命我以千里惧不能仰承德意敢越职以幸赏乎】
　　张贯【灵璧人由太学生歴职勤能永乐中累迁顺天府府尹卒于官政尚寛平狱无壅滞吏民爱之
　　称爲长者】
　　张琦【字廷珍慈谿人天资頴异读书一二过辄终身不忘作文有俊才自总角入庠校负其才气旁若无人前辈亦畏惮之正统辛酉中浙江乡试时犹未冠及试礼部连不利益自奋于学文气浩瀚如峡江春流不可抵御时海盐张宁余姚魏瀚嘉兴姚绶俱有才名人称浙江四才子天顺丁丑始登甲第未几以疾卒】
　　张瓒【字宗器孝感人由进士天顺四年以工部郎中出守太原改任宁波劾奏市舶少监福住假以进奉克剥害民并不法诸事彼此相讦瓒在官无私乃竟得直人以是多其风力兴学校表乡贤修郡志建立甚多善诗赋诸所题咏殆徧境内歴任浙江左布政漕运都御史改抚四川】
　　张悦【字时敏华亭人天顺进士累官南京兵部尚书太子少保諡庄简性素清约终始不渝爲士林
　　表率者四十余年清修笃实之君子也】
　　张元祯【字廷祥南昌人天顺庚辰进士授编修累官礼部左侍郎兼学士掌詹事府事貌癯然纎弱勤学好问力探经传赜隠多所独得论义掲掲岸岸孤贞刚果之气不可屈好面折人过交陈选罗伦陈献章皆以道学相规切】
　　张斌【永平人正统进士任戸部主事忤权阉王振谪戍辽东后朝议以浙江盐法夙弊积多惟斌可以厘正复举以前职往清理之斌持法刚正不通贿赂复爲权幸所忌又平日邀利于其间者不遂所欲斌时有微疾遂内外通谋驾言中风以艾灸之复加以毒被害时悼惜之】
　　张瑄【字廷重江浦人正统壬戌进士迁吉安知府有治迹擢广东布政累官至南京刑部尚书赋性仁厚毎谳惴惴恐入人罪乡里有犯惟正其罪而不加朴年七十有一致仕】
　　张塘【字廷玉慈谿人虙之世孙自幼聪慧正统己未第进士授南京刑部主事能钩致情隠决遣淹狱人多其能寻改北刑部侍郎金某爲尚书聪察难属吏塘抱案诣前从容黙举所鞫囚数名罪矢口如流不烦省阅金大器之己巳王师北征塘预扈从狩于狼山土木王师失律塘死之朝廷旌其忠录用其子珪】
　　张宁【字靖之海宁人景泰进士授给事中劾陈循王文私子应试钤约石亨曹吉祥论姚文敏敛防大臣香钱成化初出爲知府请告不起宁体貌修髯雄文直道英庙屡欲大用竟爲忌者所阻蚤见遄归养髙林壑闲家有则孤迹无玷出爲天下士处则称乡先生者也】
　　张敷华【字公实万安人天顺进士歴官刑部尚书諡简肃父洪进士授御史死于土木革丰采凝
</div>
    <div class="pagination">
<a href="万姓统谱_page133.html">上一页</a><span>...</span><a href="万姓统谱_page129.html">129</a><a href="万姓统谱_page130.html">130</a><a href="万姓统谱_page131.html">131</a><a href="万姓统谱_page132.html">132</a><a href="万姓统谱_page133.html">133</a><span class="current-page">134</span><a href="万姓统谱_page135.html">135</a><a href="万姓统谱_page136.html">136</a><a href="万姓统谱_page137.html">137</a><a href="万姓统谱_page138.html">138</a><a href="万姓统谱_page139.html">139</a><span>...</span><a href="万姓统谱_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
