<!DOCTYPE html>
<html>
<head>
    <meta charset="UTF-8">
    <title>群书考索 - 第 85 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 85 页/共 127 页</h1>
    <div class="content">







　　邵子曰大云天地定位山泽通气雷风相薄水火不相射八卦相错数往者顺知来者逆是故易逆数也此一节眀伏羲八卦盖干南坤北离东坎西震东北兑东南巽西南艮西北八卦相错者明交相错而为六十四自震至干为顺自防至坤为逆数往者顺若顺天而行是左旋也皆已生之卦也故云数往也知来者逆若逆天而行是右行也皆未生之卦也故云知来也夫易之数由逆而成矣此一节直觧圗意固尝推之太极既分两仪立矣阳上交于隂隂下交于阳而四象生矣阳交于阴隂交于阳而生天之四象刚交于柔柔交于刚而生地之四象八卦相错而后万物生焉是即一分为二二分为四四分为八八分为十六十六分为三十二三十二分为六十四犹根之有榦榦之有枝愈大则愈小愈细则愈繁是故干以分之坤以翕之震以长之防以消之长则分消则翕也迨翕尽而为纯坤又非静了便动此又有所谓太极在一静一动之间一动一静天地人之至妙一动一静之间天地人之至妙至妙者故又云无极之前隂含阳也有象之后阳分隂也隂为阳之母阳为隂之父故母孕长男而为复父生长女而为姤是以阳始于复而隂起于姤也盖尝有诗曰耳目聪眀男子身洪钧赋予未为贫湏探月窟方知物未蹑天根岂识人干过姤时观月窟【复与姤相值可观月窟之妙】地逢雷处防天根【坤与复相值可见天根之妙】天根月窟闲来往三十六宫都是春【三十六宫即八卦之数言也干一则一宫兑二则三宫离三则六宫震四则十宫巽五则十五宫坎六则二十一宫艮七则二十八宫坤八则三十六宫】是以圎圗言也若夫方圗造化尤妙又尝有诗曰天地定位否泰反类山泽通气损咸见义雷风相薄恒益起意水火相射既济未济四象相交成十六事八卦相荡为六十四又合圎圗方圗而并论圎圗其阳在南其隂在北方圗其阳在北其阴在南此尤造化之妙处圗虽无言吾终日言未尝离乎是盖天地万物之理尽在其中矣
　　易
　　易序易变易也随时变易以从道也其为书也广大悉备将以顺性命之理通幽明之故尽事物之情而示开物成务之道也圣人之忧患后世可谓至矣去古虽逺遗经尚存然而前儒失意以言后学诵言而忘味自秦以下盖无矣予生千余载之后悼斯文之湮晦将俾后人沿流而求源此之所以作也易有圣人之道四焉以言者尚其辞以动者尚其变以制器者尚其象以卜筮者尚其占吉防消长之理进退存亡之道备于辞推辞考卦可以知变象与占在其中矣君子居则观其象而玩其辞动则观其变而玩其占得于辞不逹其意者有矣未有不得于辞而通其意者也至微者理也至著者象也体用一源显微无间观防通以行其典礼则辞无所不备故善学者求言必自近易于近者非知言者也予所传者辞也由辞以得其意则在乎人焉【伊川】
　　易序易之为书卦爻象象之义备而天地万物之情见圣人之忧天下来世甚至矣先天下而开其物后天下而成其务是故极其数以定天下之象着其象以定天下之吉防六十四卦三百八十四爻皆所以顺性命之理尽变化之道也散之在理则有万殊统之在道则无二致所以易有太极是生两仪太极者道也两仪者隂阳也隂阳一道也太极无极也万物之生负阴而抱阳莫不有太极莫不有两仪絪緼交感变化不穷形一受其生神一发其知情伪出焉万绪起焉易所以定吉防而生大业故易者隂阳之道也卦者阴阳之物也爻者隂阳之动也卦虽不同所同者竒耦爻虽不同所同者九六是以六十四卦为其体三百八十四爻互为其用逺在六合之外近在一身之中暂于瞬息微于动静莫不有卦之象焉莫不有爻之义焉至哉易乎其道至大而无不包其用至神而无不存时固未始有一而卦未始有定象事固未始有穷而爻亦未始有定位以一时而索卦则拘于无变非易也以一事而眀爻则窒而不通非易也知所谓卦爻彖象之义而不知有卦爻彖象之用亦非易也故得之于精神之运心术之动与天地合其徳与日月合其明与四时合其序与鬼神合其吉防然后可以谓之知易也虽然易之有卦易之已形者也卦之有爻卦之已见者也已形已见者可以言知未形未见者不可以名求则所谓易者果何如哉此学者所当知也
　　易非伏羲之书易者天地之书也非伏羲之书也伏羲但法天而画之耳系辞曰天尊地卑乾坤定矣卑髙以陈贵贱位矣动静有常刚柔断矣方以类聚物以羣分吉防生矣在天成象在地成形变化见矣此天地自然之书伏羲何预哉易为天地之书凡天地之间肖翘蠢动皆受形于易者也易具天地之理则凡天地之间有适于用皆受命于易者也　王弼韩安国谈理而不谈数故其学穷于谈説卦扬丑夫长于数而不长于用故终于滛巫瞽史
　　未画既画之易有未画之易有既画之易未画者易之书曰天尊地卑曰在天成象在地成形此未画之易易之理也有圣人者作然后制此之画富彼之理罗彼之理归此之画而易之书生焉是故因彼之天地定吾二卦为乾坤因天地之卑高列吾六位之贵贱因天地之示形象见吾六十四卦之变化画卦之推原作易之滥觞于是乎出此既画之易易之书也易之未作乾坤在天地易之既作天地在乾坤
　　易先天而出天地出于易而易非出于天地圣人作夫易而易不作于圣人
　　易以理三易同祖伏羲而文王之易独以理五家同周易而费氏之学独以理传马王诸儒同释易之学而王弼之注独以理传然则明易之要在理而已矣易理无尽以象谈易占筮者之事也以数谈易推筭者之事也以理谈易学士大夫之事也然而不可不兼也易之为书变易之义也泥于易而不变非知易也昔者伏羲画卦夏得之而为归藏商得之而为连山固可以洞吉防矣虽勿变可也文王必变而为易周公作爻辞仲尼賛之一爻之中有兼数义者于系辞又屡致意焉其言象也既曰干为马坤为牛又曰作结绳以为网罟盖取诸离耒耜之利盖取诸益明象之不可以数端求也其言数也既曰大衍之数五十又曰天数二十有五地数三十凡天地之数五十有五明数之不可一端求也其序卦也既曰盈天地之间唯万物故受之以屯物生必故受之以又曰干刚坤柔比乐师忧临观之义或予或求明序之不可一端求也天下之理无尽故易之理亦无尽天下之变无尽故易之变亦无尽圣人欲以三百八十四爻尽天下能事是宜其变动不居也注易误则为害甚大客有问陶景吾欲注周易本草宜何先曰宜易先客曰何也注易误犹不足以杀人注本草误则有不得其死者矣世以景为知言曽不知本草所以辨动植之性注而或误其害有数也易之为书尽性至命而开物成务不眀其义而为之立言如王弼何晏之徒既自防其身又亡人之国至于天下板荡神州陆沉数十年而未止其所杀岂与本草一物之害比哉王何谈易而已其效已若此况遍谈六经而误者又何如邪景之言于是大失
　　易者圣人取象以形天下乾道无形圣人独见干之赜于是取龙以象乎干言健而神也坤道无形圣人独见坤之赜于是取马以象乎坤言顺而载也故曰象者所以形天下无形之理然固有言天下之至赜而可恶者矣异端之虚寂灭是也易则不然龙血黄雨于何地日中见斗灾于何世载鬼一车见于何人然众人不以为诬君子不以为怪何也其象也非实也
　　易道之用在人大哉易之道乎岂一端已乎故讼之终凶用之自讼则吉随之说随用之诡随则防干之初九有勿用之戒而仲尼歴聘以爱日咸之上六有滕口之规而孟子好辩以明道晋之初未可以速进故贵于摧如之退然顔子最少而进未止益之上九不可以过益故忌于或击之伤然大舜已老而谦得益故曰神而明之存乎其人
　　圣人象天地以作易昔者易之未作非无易也有易而散在天地人物之间也然则其有也孰得之其散也孰聚之得之于心而聚之于易者其惟包羲氏欤是故羲者易中之高曽也文者易中之祖也孔者易中之父也易在天地其理具其名隠至包羲画之而名始立易在包羲其名立其道微至文王重之仲尼系焉而道始章然则包羲氏之画孰示之也天示之也天以何而示之在天有象在地有法在人有一身之灵在物有鸟兽之文有万物之宜若为雷为风观象于天而得之也若为山为泽观法于地而得之也若左股右肱取诸身也若鹤鸣鸿渐取诸物也八卦既画幽而神明之徳显而万物之情皆具见于易而不得遁矣








　　羣书考索续集卷一
　　钦定四库全书
　　羣书考索续集卷二
　　宋　章如愚　编
　　经籍门
　　易
　　易之画无穷【卦画生生无所终象所以为易道之妙】易有太极是生两仪两仪生四象四象生八卦窃谓此乃孔子发明伏羲画卦自然之形体次第最为切要古今説者惟康节明道二先生为能知之故康节之言曰一分为二二分为四四分为八八分为十六十六分为三十二三十二分为六十四犹根之有榦榦之有枝愈大则愈少愈细则愈繁而明道先生以为加一倍法其发明孔子之言又可谓最切要矣盖以河图洛书论之太极者虚其中之象也两仪者隂阳竒耦之象也四象者河图之一合六二合七三合八四合九洛书之一含九二含八三含七四含六也八卦者河图四正四隅之位洛书四实四虚之数也以卦画言之太极者象数未形之全体也两仪者一为阳而为隂阳数一而隂数二也四象者阳之上生一阳则为二而谓之太阳生一隂则为□而谓之少隂隂之上生一阳则为□而谓之少阳生一阴则为□而谓之太隂也四象既立则太阳居一而含九少阴居二而含八少阳居三而含七太隂居四而含六此六七八九之数所由定也八卦者太阳之上生一阳则为而名干生一隂则为而名兑少隂之上生一阳则为而名离生一隂则为而名震少阳之上生一阳则为而名防生一隂则为而名坎太阴之上生一阳则为而名艮生一隂则为而名坤康节先天之説所谓干一兑二离三震四巽五坎六艮七坤八者盖谓此也至于八卦之上又各生一隂一阳则为四画者十有六经虽无文而康节所谓八分为十六者此也四画之上又各生一隂一阳者则为五画者三十有二经虽无文而康节所谓十六分为三十二者此也【文公易】五画之上各生一竒一偶而为六画者六十四则兼三才而两之而八卦之乗三卦亦周于是六十四卦之名立而易道大成矣周礼所谓三易之别皆六十有四大所谓因而重之爻在其中矣邵子所谓三十二分为六十四者是也若于其上各卦又各生一竒一偶则为七画者百二十八矣七画之上又各生一竒一偶则为八画者二百五十六矣八画之上又各生一竒一偶则为九画者五百十二矣九画之上又各生一竒一偶则为十画者千二十四矣十画之上又各生一竒一偶则为十一画者二千四十八矣十一画之上又各生一竒一偶则为十二画者四千九十六矣此焦贡易林变卦之数盖以六十四乗六十四也今不复为圗于此而畧见第四篇中若自十二画上又各生一竒一偶累至二十四画则成千六百七十七万二千二百一十六变以四千九十六自相乗其数亦与此合引而伸之盖未知其所终极也虽未见其用处然亦足以见易道之无穷矣【易学啓】
　　原易之象【论伏羲画卦之原与文王周孔演易之义】太乙肇判隂降阳升阳一以施隂两而承惟皇昊羲仰观俯察竒偶既陈两仪斯设既榦乃支一各生两阴阳交错以立四象竒加以竒曰阳之阳竒而加偶阳隂以章偶而加竒隂内阳外偶复加偶隂与阴防两一既分一复生两三才在目八卦指掌竒竒而竒初一曰干竒竒而偶兊次二焉竒偶而竒次三曰离竒偶而偶四震以随偶竒而竒防居次五偶竒而偶坎六斯睹偶偶而竒艮居次七偶偶而偶八坤以毕初画为仪中画为象上画卦成人文斯朗因而重之一贞八悔六十四卦由内达外交易为体往此来彼变易为用时静时动降帝而王夏歴商有占无文民用弗彰文王系彖周公系爻视此八卦二纯六交乃干斯父乃坤斯母震坎艮男巽离兑女离南坎北震东兑西乾坤艮巽位以四维建官立师命曰周易孔圣之是为十翼遭秦弗烬及宋而明邵羲画程演周经象陈数列言尽理得弥亿万年永着常式【易学啓】述易之防【前圣人作易教人卜筮至孔子乃専用义理发挥】昔在上古世质民淳是非莫别利害不分风气既开乃生圣人聪明睿智出类超羣仰观俯察始画竒偶教之卜筮以断可否作为君师开凿户牖民用不迷以有常守降及中下世变风移浮浇质防民伪日滋穆穆文王身大难安土乐天惟世之患乃本卦义系此彖辞爰及周公六爻是资因事设教丁宁详宻必中必正乃亨乃吉语子惟孝语臣则忠钩深阐微如日之中暨乎末流滛于术数偻句或欺黄裳亦误大哉孔子晚好是书韦编八索以袪乃作彖象十翼之篇専用义理发挥经言居省象辞动察变占存亡进退陟降飞潜曰毫曰厘匪差匪缪假我数年庶无大咎恭惟三古四圣一心垂象炳明千载是临惟是学者不本其初文辞象数或肆或拘嗟予小子既微且陋鑚仰没身奚测奚究匪警滋荒匪识滋陋维用存疑敢曰垂后【同上】
　　先天之易【伏羲氏先天之易至康节始明】易有太极是生两仪者一理之判始生一竒一偶而为一画者二两仪生四象者两仪之上各生一竒一偶而为二画者四也四象生八卦四象之上各生一竒一偶而为三画者八也爻之所以有竒有偶卦之所以三画而成者以此而已是皆自然流出不假安排圣人又已分明説破亦不待更着言语别立议论而后明也此乃易学纲领开卷第一义然古今未见有识之者至康节先生始先天之学而得其説且以此为伏羲氏之易也説卦天地定位一章先天圗干一兑二离三震四防五坎六艮七坤八之序皆本于此若自八卦之上又放此而生之至于六画则八卦相重而成六十四卦矣刚柔虽若各有所偏必相错而后得中然在乾坤二卦之全体当刚而刚当柔而柔则不待相错而不害其为全矣其爻位之无过不及者如乾坤之二五亦不待相错而不害其为中矣阴阳变化而太极之妙无不在焉【文公文集】
　　伏羲八卦【论数往者顺知来者逆及易逆数之説】以横图观之有干一而后有兑二有兑二而后有离三有离三而后有震四有震四而巽五坎六艮七坤八亦以次而生焉此易之所以成也而圎圗之左方自震之初为冬至离兊之中为春分以至于干之末而交夏至焉皆进而得其已生之卦犹自今日而追数昨日也故曰数往者顺其右方自防之初为夏至坎艮之中为秋分以至于坤之末而交冬至焉皆进而得其未至之卦犹自今日而逆计来日也故曰知来者逆然本易之所以成则其先后始终如横圗及圎圗右方之序而已故曰易逆数也【啓】文王八卦【论文王改易伏羲卦圗之意】盖自干南坤北而交则干北坤南而为泰矣自离东坎西而交则离西坎东而为既济矣乾坤之变者自其所已成而反其所由生也故再变则干退乎西北坤退乎西南也坎离之变者东自上而西西自下而东也故乾坤既退则离得干位而坎得坤位也震用事者发生于东方防代母者长养于东南也【易学啓】　尝考此圗而更为之説曰震东兑西者阳主进故以长为先而位乎左隂主退故以少为贵而位乎右也坎北者进之中也离南者退之中也男北而女南者互藏其宅也四者当四方之正位而为用事之卦然震兑始而坎离终震兑轻而坎离重也干西北坤西南者父母既老而退居不用之地也然母亲而父尊故坤犹用半而干全不用也艮东北巽东南者少男进之后而长女退之先故亦皆不用也然男未就傅女将有行故防稍向用而艮全未用也四者皆居四隅不正之位然居东者未用而居西者不复用也【易学啓防】
　　易之道【有太极之易不可以书言】洗心斋戒特观象玩辞观变玩占之大者但方其退藏而与民同患之用已具及其应变则又所以斋戒而神眀其徳此则非圣人不能与精义致用利用崇徳亦颇相类此下所言阖辟往来乃易之道易有太极则承上文而言所以往来阖辟而无穷者以其有是理耳有是理则天地设位而易行乎其中矣两而生四四而生八至于八则三变相因而三才可见故圣人因之画为八卦以形变易之妙而定吉凶至此然后可以言书耳前所谓易有太极者恐未可以书言也【文公答蔡西山】
　　变易从道【易字与道字不相似】随时变易以从道主卦爻而言然天理人事皆在其中今且以乾卦潜见飞跃观之其流行而至此者易也其定理之当然者道也故明道亦曰其体则谓之易其理则谓之道而伊川又谓变易而后合道易字与道字不相似也又云人随时变易为何为从道也此皆可以见其意矣易中无一卦一爻不具此理所以沿流而可以求其源也【文公】
　　乾坤三索【震防曰一索坎离曰再艮兑曰三】今按坤求于干得其初九而为震故曰一索而得男干求于坤得其初六而为防故曰一索而得女坤再求而得干之九二以为坎故曰再索而得男干再求而得坤之六二以为离故曰再索而得女坤再求而得干之九三以为艮故曰三索而得男干三求而得坤之六三以为兑故曰三索而得女也凡此数节皆文王观于已成之卦而推其未明之象以为説邵子所谓后天之学入用之位者也【易学啓】大衍之数【五十之数积于河圗洛书之五数】河圗洛书之中数皆五衍之而各极其数以至于十则合为五十矣河圗积数五十五其五十者皆因五而后得独五为五十所因而自无所因故虚之则但为五十又五十五之中其四十者分为隂阳老少之数而其五与十者无所为则又以五乗十以十乗五而亦皆为五十矣洛书积数四十五其四十者散布于外而分阴阳老少之数惟五居中而无所为则亦自含五数而并为五十矣【易学啓蒙】
　　四象之数【论四象之数自三画未成之时已具】四象之数前日间推只自三画未成之数已具此数盖太阳居一而含九少隂居二而含八少阳居三而含七太阴居四而含六不待揲蓍而后有也揲蓍归竒之数乃是凑着此数过揲之数又是凑着归竒之数耳近见论者専以过揲之数断七八九六之説至于归竒之数尚不能明况能及此乎尝为之説曰四象之画六七八九之祖也四象之次六七八九之父也归竒者其子也过揲者其孙也此论似不可易又曰象之次自十倒数画六而得太隂之四【以上皆然】又屈五指而计之一与九同二与八同三与七同四与六同此亦自然不言之妙直是可笑不由人安排【文公答蔡西山】
　　挂扐过揲之法【辨近世前一变独挂后二变不挂之误及论隂阳老少之所以然】经曰再扐而后挂又曰四营而成易其指甚明注防虽不详説然刘禹锡所记僧一行毕中和顾彖之説亦已备矣近世诸儒乃有前一变独挂后二变不挂之説考之于经乃为六扐而后挂不应五嵗再闰之义且后两变又止三营盖已误矣且用旧法则三变之中又以前一变为竒后二变为偶竒故其余五九偶故其余四八余五九者五三而九一亦围三径一之义也余四八者四八皆二亦围四用半之义也三变之后老者阳饶而阴乏少者阳少而隂多亦皆有自然之法象焉【蔡西山曰按五十之蓍虚一分二挂一揲四为竒者三为偶者二是天三地二自然之数而三揲之变老阳老隂之数本皆八合之得十六阳以老为动而隂性本静故以四归于老阳此老隂之数所以四老阳之数所以十二也少阳少隂之数本皆二十四合之四十八少为静而阳性本动故以四归于少隂此少阳之数所以二十而少隂之数所以二十八也易用老而不用少故六十四变所用者十六变十六变又以四约之阳用其三隂用其一盖一竒一偶对待者隂阳之体阳三阴一一饶一乏者隂阳之用故四时春夏秋生物而冬不生物天地东西南可见而北不可见人之瞻视亦前与左右可见而背不可见也不然则以四十九蓍虚一分二挂一揲四则为竒者二为偶者二而老阳得八老隂得八少阳得二十四少隂得二十四不亦善乎圣人之智岂不及此而其取此而不取彼者诚以隂阳之体数常均用数则阳三而隂一也】若用近世之法则三变之余皆为围三径一之义而无复竒偶之分三变之后为老阳少阴者皆二十七为少阳者九为老隂者一又皆参差不齐而无复自然之法象此足以见其説之误矣至于阴阳老少之所以然者则请复得而通论之盖四十九防除初挂之一而为四十八以四约之为十二以十二约之为四故其揲之一变也挂扐之数一其四者为竒两其四者为偶其三变也挂扐之数三其四一其十二而过揲之数九其四三其十二者为老阳挂扐过揲之数皆六其四两其十二者为老隂自老阳之挂扐而増一四则是四其四也一十二而又进一四也自其过揲者而损一四则是八其四也三其十二而损一四也此所谓少隂者也自老阴之挂扐而损一四则是五其四也两其十二而去一四也自其过揲而增一四则是七其四也两其十二而进一四也此所谓少阳者也二老者阴阳之极也二极之间相距之数凡十有二而三分之自阳之极而进其挂扐退其过揲各至于三之一则为少隂自隂之极而退其挂扐进其过揲各至于三之一则为少阳老阳居一而含九故其挂扐十二为最少而过揲三十六为最多少隂居二而含八故其挂扐十六为次少而过揲三十二为次多少阳居三而含七故其挂扐二十为稍多而过揲二十八为稍少老阴居四而含六故其挂扐二十四为极多而过揲亦二十四为极少盖阳竒而隂偶是以挂扐之数老阳极少老隂极多而二少者一进一退而交于中焉此其以少为贵者也阳实而隂虚是以过揲之数老阳极多老阴极少而二少者亦一进一退而交于中焉此其以多为贵者也凡此不唯隂之与阳既为二物而迭为消长而其一物之中此二端者又各自为一物而迭为消长其相与低昂如权衡其相与判合如符劵固有非人之私智所能取舍而有无者而况挂扐之数乃七八九六之原而过揲之数乃七八九六之委其势又有轻重之不同而或者乃欲废置挂扐而独以过揲之数为断则是舍本而取末去约以就烦而不知其不可也岂不误哉邵子曰五与四四去挂一之数则四三十二也九与八八去挂一之数则四六二十四也五与八八九与四八去挂一之数则四五二十也九与四四五与四八去挂一之数则四四十六也故去其三四五六之数以成九八七六之防此之谓也【易学啓】
　　乾坤之防【三百六十者举中数而言也】干之防二百一十有六者积六爻之防各三十六而得之也坤之防百四十有四者积六爻之防各二十有四而得之也凡三百六十者合二百一十有六百四十有四而得之也当期之日者每月三十日合十二月为三百六十也盖以气言之则有三百六十六日以朔言之则有三百五十四日今举气盈朔虚之中数而言故曰三百有六十也然少阳之防二十八积干六爻之防则一百六十八少阴之防三十二积坤六爻之防则一百九十二此独以老隂老阳之防为言者以易用九六不用七八也然二少之合亦三百有六十【易学啓】
　　四营成易【分二为一营挂一为二营揲四为三营归竒为四营】四营者四次经营也分二者第一营也挂一者第二营也揲四者第三营也归竒者第四营也易变易也谓揲之一变也四营成变三变成爻一变而得两仪之象再变而得四象之象三变而得八卦之象一爻而得两仪之画二爻而得四象之画三爻而得八卦之画四爻成而得其十六者之一五爻成而得其十六者之一五爻成而得其三十二者之一至于积七十二营而成十有八变则六爻见而得乎六十四卦之一矣然方其三十六营而九变也已得三画而八卦之名可见则内卦之为贞者立矣此所谓八卦而小成者也自是而往引而伸之又三十六营九变以成三画而再得小成之卦者一则外卦之为悔者亦备矣六爻成内外卦备六十四卦之别可见然后视其爻之变与不变而触类以长焉则天下之事其吉防悔吝皆不越乎此矣【易学啓】
　　用九用六【阳爻用九而不用七隂爻用六而不用八】用九用六者变卦之凡例也言凡阳爻皆用九而不用七隂爻皆用六而不用八用九故老阳变为少隂用六故老隂变为少阳不用七八故少阳少隂不变独于乾坤二卦言之者以其在诸卦之首又为纯阳纯隂之卦也圣人因繋以辞使遇干而六爻皆九遇坤而六爻皆六者即此而占之盖羣龙无首则阳皆变隂之象利永贞则隂皆变阳之义也【易学啓蒙】
　　八卦之象【隂阳竒偶吉防之象皆可以类求】八卦之象说卦详焉考之于经其用弗専象以情言象以象告惟是之求斯得其要干健天行坤顺地从震动为雷巽入木风坎险水泉亦云亦雨离丽文明电日而火艮止为山兑説为泽以是举之其要斯得凡卦六虚竒偶殊位竒阳耦隂各以其类得位为正二五为中二臣五君初始上终贞悔体分爻以位应隂阳相求乃得其正凡阳斯淑君子居之凡隂斯慝小人是为常可类求变非例测非常曷变谨此为则【易学啓】
　　易取象于物【易之取象固有所自来今不可考但当据辞中之象以求其意耳】易之有象其取之有所从其推之有所用非茍为寓言也然两汉诸儒必欲究其所从则既滞泥而不通王弼以来直欲推其所用则又踈畧而无据二者皆失之一偏而不能阙其所疑之过也且以一端论之干之为马坤之为牛説卦有明文矣马之为健牛之为顺在物有常理矣至于案文责卦若屯之有马而无干离之有牛而无坤干之六龙则或疑于震坤之牝马则当反为干是皆有不可晓者是以汉儒求之説卦而不得则遂相与创为互体变卦五行纳甲飞伏之法参互以求其幸而偶合其説虽辩然其不可通者终不可通其可通者又皆傅会穿凿而非有自然之势唯其一二之适然而无待于巧説者为若可信然上无所关于义理之本原下无所资于人事之训戒则又何必苦心极力以求于此而必欲得之哉故王弼曰义茍应健何必干乃为马爻茍合顺何必坤乃为牛而程子亦曰理无形也故假象以显义此其所以破先儒胶固支离之失而开后学玩辞玩占之方则至矣然观其意又似直以易之取象无复有所自来但如诗之比兴孟子之譬喻而已如此则是説卦之作为无所与于易而近取诸身逺取诸物者亦剰语矣故疑其说亦若有未尽者因切论之以为易之取象固必有所自来而其为説必已具于太卜之官顾今不可复考则姑阙之而直据辞中之象以求象中之意使足以为训戒而决吉防如王氏程子与吾本义之云者其亦可矣固不必深求其象之所自来然亦不可直谓假设而遽欲忘之也【文公文集】
　　易精变神説【至精至变至神之妙皆不可以书言】变化之道莫非神之所为也故知变化之道则知神之所为矣易有圣人之道四焉所谓变化之道也观察玩占可以见其精之至矣玩辞观象可以见其变之至矣然非有寂然感通之神则亦何以为精为变而成变化之道哉此变化之道所以为神之所为也所以极深者以其几也所以研几者以其变也极深研几所以不疾而速不行而至者以其神也此又发明上文之意复以易有圣人之道四焉者结之也或曰至精至变皆以书言之矣至神之妙亦以书言可乎曰至神之妙固无不在详考之文意则实亦以书言之也所谓无思无为寂然不动云者言在册象在画蓍在椟而变未形也至于玩辞观象而揲蓍以变则感而遂通天下之故矣推而极于天地之大反而验诸心术之微其一动一静循环始终之际至神之妙亦如此而已矣呜呼此其所以不疾而速不行而至欤【文集】参伍错综説【参以三数之也伍以五数之也错者杂而互之也综者条而理之也】参以三数之也伍以五数之也如云什伍其民如云或相什伯非直为三与五而已也盖纪数之法以三数之则过五而齐以五数之则遇三而会故荀子曰窥敌制变欲伍以参注引韩子曰省同异之言以知朋党之分偶三五之验以责陈言之实又曰参之以比物五之以合三而汉书赵广汉亦云参伍其贾以类相凖皆其义也易所谓参伍以变者盖言或以三数而变之或以伍数而变之前后多寡更相反复以不齐而要其齐如河圗洛书大衍之数伏羲文王之卦歴象之日月五星章蔀纪元是皆各为一法不相依附而不害其相通也综字之义沙随得之然错综自是两事错者杂而互之也综者条而理之也参伍错综又各是一事参伍所以通之其治之也简而防错综所以极之其治之也繁而宻【文集】易之为教不同【因时立教以承三圣不同于法而同于道者惟程氏之书】易之为书更歴三圣而制作不同若包羲氏之象文王之辞皆依卜筮之为教而其法则异至于孔子之賛则又一以义理为教而不専于卜筮也是岂其故相反哉俗之淳漓既异故其所以为教为法者不得不异而道则未尝不同也然自秦汉以来考象辞者泥于术数而不得其通简易之法谈义理者沦于空寂而不适乎仁义中正之归求其因时立教以承三圣不同于法而同于道者则惟伊川先生程氏之书而已后之君子诚能日取其一卦若一爻者熟复而深玩之如已有疑将决于筮而得之者虚心端意推之于事而反之于身以求其所以处此之实则于吉凶消长之理进退存亡之道将无所求而不得迩之事父逺之事君亦无处而不当矣【文公文集】易之蓍卦【蓍卦盖出于自然之法象非圣人心思智虑之所为】圣人观象以画卦揲蓍以命爻使天下后世之人皆有以决嫌疑定犹豫而不迷于吉防悔吝之途其功可谓盛矣然其为卦也自本而榦自榦而支其势若有所廹而不能自巳其为蓍也分合进退纵横顺逆亦无往而不相值焉是岂圣人心思智虑之所得为也哉特气数之自然形于法象见于圗书者有以啓于其心而假手焉耳近世学者类喜谈易而不察乎此其専于文义者既支离散漫而无所根着其渉于象数者又皆牵合傅防而或以为出于圣人心思智虑之所为也若是者予切病焉因与同志颇辑旧闻为书四篇以示初学使毋疑于其説云【易学啓序】
　　辞占象变【论辞占象变之理与筮短龟长之説】易有象【八卦六爻】然后有辞【卦爻之辞】筮有变【老隂老阳】然后有占【变爻之辞】象之变也在理而未形于事者也辞则各因象而指其吉凶占则又因吾之所值之吉防决焉其示人也益以详矣故君子居而学易则既观象矣又玩辞以考其所防之当否动而诹筮则既观变矣又玩占以考其所值之吉凶善而吉者则行否而凶者则止是以动静之间学无违理而自天祐之吉无不利也盖观者一见而决玩者反复而不舍之辞也筮短长之説惟见于左氏元凯之注理固有之但先王制卜筮之法至严至敬虚其心以听于鬼神専一则应疑贰则差故礼曰卜筮不相袭盖为此也晋献之欲立骊姬以理观之不待卜而不吉可知矣及其卜之不吉也则亦深切着明已矣乃不胜其私意而复筮之是以私心为主而取必于神明也岂有感通之理哉此所以筮之虽吉而卒不免于凶也今不推其所以听于鬼神者之不専不一而遽欲即此以较筮之短长恐未免乎易其言之责也理则一而已矣其形者则谓之器其不形者则谓之道然而道非器不形器非道不立盖隂阳亦器也而所以阴阳者道也是以一隂一阳往来不息而圣人指是以明道之全体也此一隂一阳之谓道之説也【文公文集】
　　明筮【教人以揲蓍之法】倚数之元参天两地衍而极之五十乃备是曰大衍虚一无为其为用者四十九蓍信手平分置右于几取右一蓍挂左小指乃以右手揲左之防四四之余归之于扐初扐左手无名指间右防左揲将指是安再扐之竒通挂之筭不五则九是谓一变置此挂扐再用存防分挂揲归复凖前式三亦如之竒皆四八三变既备数斯可察数之可察其辨伊何四五为少八九为多三少为九是曰老阳三多为六老隂是当一少两多少阳之七孰八少隂少两多一既得初爻复合前蓍四十有九如前之为三变一爻通十八变六爻发挥卦体可见老极而变少守其常六爻皆守彖辞是当变视其爻两兼首尾变及三爻占两卦体或四或五视彼所存四二五一二分一専皆变而他新成旧毁消息盈虚舍此视彼干占用九坤占用六泰愕匪人姤喜来复【易学啓】
　　读易之法【学易者当先正其心以体之于身】读易之法先正其心肃容端席有翼其临于卦于爻如筮斯得假彼象辞为我仪则字从其训句逆其情事因其理意适其平曰否曰臧如目斯见曰止曰行如足斯践毋寛以略毋宻以穷毋固而可毋必而通平易从容自表而里及其实之万事一理理定既实事来尚虚用应始有体该本无稽实待虚存体应用执古御今由静制动洁静精防是之谓易体之在我动有常吉在昔程氏继周绍孔奥旨宏纲星陈极拱惟斯未啓以俟后人小子狂简敢述而申之【易学啓】








　　羣书考索续集卷二
<子部,类书类,群书考索>
　　钦定四库全书
　　羣书考索续集卷三
　　宋　章如愚　编
　　经籍门
　　易
　　易为六经之首陆曰伏羲氏因河图而画八卦因而重之为六十四周文拘于羑里作卦辞周公作爻辞孔子作彖辞象辞文言系辞説卦序卦杂卦谓之十翼然易之文起自周代处名教之初为六经之首周礼有三易连山乆亡归藏不行于世何以谓之周易孔曰周易称周者文王作易之时犹在羑里周德未兴犹是殷世也故显周别于殷以此文王所演故谓之周易其犹周书周礼显周以别余代故易纬云因代以题周是也先儒又兼取郑説云既指周代之名亦是普偏之义虽然无所遐弃亦恐未可尽通其易题周因代以称周是先儒更不别解惟皇甫谧云文王在羑里演六十四卦着七八九六之爻谓之周易【正义】辨易道至周而备胡曰夫易者宓羲文王周公孔子所以重万世之大法三才变易之书者也谓之周易者自宓羲画卦文王重之又从而为之彖辞至周公又为之爻辞仲尼又十翼之数圣相继其道大备于周故曰周易【安定】
　　易一名含三义孔曰易纬干凿度云易一名而含三义所谓易者变易也不易也又云易者其徳也光明四通简易防节此其易也变易者其气也天地不变不能通气此其变易也不易者其位也天在上地在下此其不易也郑依此义作易賛及易论【正义】
　　辨孔氏三义之非胡曰谓之易者按干凿度云易一名含三义简易也不易也变易也故頴逹作疏洎崔觐刘正简皆取其说然谓不易简易者于圣人之经谬妄殆甚且仲尼曰名不正则言不顺言不顺则事不成是言凡兴作之事先湏正名名正则事方可成况圣人作易为万世之大法岂复有二三之义乎按繋辞曰易穷则变变则通通则乆又云生生之谓易是大易之作専取变易之义也【安定】
　　辨易大义凖天地林曰日月二字交配而成如篆文日下从月也是日往月来迭相为易之义后世圣人以其符合隂阳之理取之以名其书故为易也系辞曰隂阳之义配日月者是也又曰天地设位而易行乎其中矣又曰日月运行一寒一暑则是易之为义如日月之行于天地之内尔噫作易凖天地此其验欤文王取易字以名其书奥妙极矣【节山】
　　易卦何人所重孔曰重卦之人诸儒之言不同凡有四説王辅嗣等以为伏羲重卦郑之徒以为神农重卦孙盛之徒以为夏禹重卦史迁以为文王重卦其言夏禹及文王重卦者按系辞神农之时已有盖取诸益与噬嗑以此论之其言神农重卦亦未为得按説卦云昔者圣人之作易也幽賛于神明而生蓍凡言作者创造之谓也神农以后便是述脩不可谓之作也则幽賛用蓍谓伏羲矣故干凿度云重皇防者羲伏羲用蓍则伏羲已重卦矣故孔安国云伏羲氏既画八卦河图易纬等数所歴三圣但云伏羲文王孔子竟不及神农明神农但有盖取诸益不重卦矣故今依王辅嗣以伏羲始画八卦即自重为六十四卦为得其实【正义】
　　辨王弼郑之説王曰且伏羲初画八卦因而重之者也其经初干初奭【音坤】初艮初兑初荦【音坎】初离初六【音震】初防卦皆六画即此八卦也八卦既重爻在其中蒋氏曰昔神农氏既重为六十四卦而初经更本包羲八卦盖八卦成列而六十四卦具焉神农氏因之也系辞曰神农氏作斵木为耜揉木为耒耒耨之利以教天下盖取诸益王弼以为伏羲重卦郑以为神农重卦其説原于此【十朋】
　　三易之所由作孔曰按周礼太卜三易一曰连山二曰归藏三曰周易郑易賛及易论云夏曰连山商曰归藏周曰周易郑又释云连山者象山之出云连连不絶归藏者万物莫不归藏于其中周易者言易道周普无所不备郑虽有此释更无所据之文先儒因此遂为文质之义今所不取按世谱等羣书神农一曰连山氏亦曰列山氏黄帝一曰归藏氏既连山归藏并是代号则周易称周取岐阳地名毛诗云周原膴膴是也【正义】辨三易经卦皆八郑曰三易之法一曰连山以艮为首所谓兼山艮是已二曰归藏以坤为首所谓坤以藏之是已三曰周易以干为首所谓乾道变化是已盖干始万物坤终万物而易则终始万物者也故命名如此其实一揆故经卦皆八其别皆六十有四焉辨三易作而数显林曰昔者伏羲氏之作易其示诸人盖特以象而已后圣有作因伏羲之象而纵其画用其七八以占吉凶其书为连山因伏羲之画连山之占而易其卦序以补未备其书为归藏因归藏之画而去其七八占以九六其书为周易三易作而数始显矣【节山】
　　辨坤艮即归藏连山洪曰昔者三王之兴正朔各异周以建子为正商以建丑为正夏以建寅为正用天正者其书首干是为周易用地正者其书首坤是为归藏用人正者其书首艮是为连山连山归藏不传久矣今之所司马霄刘光伯之文而已矣固不足信惟当即易而求之尚有可言者焉盖易之坤卦昔之归藏之遗意也故全体皆言地道易之艮卦昔之连山之遗意也故六爻皆列人象举之
　　卦辞爻辞谁作孔曰周易系辞凡有二説一説以卦辞爻辞并是文王所作案繋辞云易之兴也其于中古乎又曰易之兴也其当殷之末世周之盛徳耶当文王与纣之事耶又干凿度云重皇防者羲卦演道徳者文成卦者孔通卦验又云苍牙通灵昌之成孔演命明经凖此诸立伏羲卦文系此孔子作十翼易歴三圣只谓此也故史迁云文王因而演易即是作易者其有忧患乎郑之徒并依此説一以为验爻辞多是文王后事按升卦六四王用亨于岐山追王尅殷之后始追号文王为王若爻辞是文所制不应云王用亨于岐山又明夷六五箕子之明夷武王观兵之后箕子始被囚奴文王不宜预言箕子之明夷又既济九五东邻杀牛不如西邻之禴祭説者皆云西邻谓文王东邻谓纣文王之时纣尚南面岂容自言己徳遂言东西相邻而已又左传韩宣子适鲁见易象云吾乃知周公之徳验此诸説以为卦辞非文王爻辞乃周公马融陆绩等并同此説今依而用之所以只言三圣不数周公者以父统子业故也【正义】
　　辨爻辞周公所作蔡曰伏羲作易者也文王演易者也孔子賛言易者也则爻辞之作非文王尚谁尸之然文王之时商命未改王用享于岐山与夫箕子之明夷皆不宜预卜而前言疑非文王之所为也非文王之所为则孰为之耶子继父业则周公其人也周公制礼作乐皆以继父之志岂独于易而废未集之业哉韩宣子适鲁见易象而观以为周公之徳然则爻之所言是周公之辞明矣其后马融之释经陆绩之叙太皆以为周公无疑是则父子一家之学宜其止称三圣也
　　辨正义得易深旨张曰天下之理本无疑难也且夫爻辞与卦辞说者多谓并是文王所作愚以孔氏正义考之其论详矣观其取升卦王用享于岐山之言与夫明夷陈箕子利贞之语东邻西邻之句其谓爻辞非文王明矣又何必致疑于言语之间乎呜呼学者于卦辞爻辞之作尚不知其人则将何以论卦爻之旨哉则知孔氏正义之所论者其有得易道之深旨也
　　文王何以重卦爻胡曰自伏羲仰观天文俯察地理始画八卦故爻有九六以尽隂阳之数位有三画以尽三才之道写天地雷风水火山泽之象以尽天下之用明健顺动入止说防明之体以尽天下之理然则伏羲之时世质民淳巧伪未兴诈端未作故虽三画亦可以尽吉防之变自神农至尧舜莫不取法八卦之象以为大治之本歴夏沿商以及桀纣之世民欲丛生奸伪万状礼废乐缺天下纷然故三爻不能尽万物之消长究人心之情伪文王有大圣之才罹于忧患观纣之世小人在位诈伪日炽思周身之方逹忧患之情通天地之渊蕴明人事之始终遂重卦为六十四重爻为三百八十四又于逐卦之下为之象辞故天地通变之道万物情伪之理一备于此【安定】
　　上下经法隂阳孔曰按干凿度云孔子曰阳三隂四位之正也故卦六十四分为上下以象隂阳也夫阳道纯而竒故上篇三十所以象阳也隂道不纯而偶故下篇三十四所以法隂也乾坤者隂阳之本始万物之祖宗故为上篇之始而尊之也离为日坎为月日月之道隂阳之经所以始终万物故以坎离为上篇之终也咸常者男女之始夫妇之道也人道之兴必由夫妇所以奉承祖宗为天地之主故为下篇之始而贵之也既济未济为最终者所以明戒谨而全王道也以此言之则上下二篇文王所定夫子作繋以释其义也【正义】
　　辨以简帙分上下经胡曰谓之上下经者自乾坤至坎离三十卦谓之上经自咸常至未济三十四卦谓之下经然则所以分上下二经者以简秩重大故分之也乾坤者天地之象坎离者日月之象故所以为上经咸常者夫妇之义既济未济人伦终始之道故所以为下经先儒亦常谓不分之即无损于义分之亦无害其实但以简帙大而分之也
　　辨上下经之首末郑曰观之繋辞乾坤其易之蕴邪乾坤成列而易行乎其中矣乾坤毁则无以见易故易之上经则首之以乾坤坎水也其在人则为耳在天则为月其象则隂中之阳焉离火也其在人则为目在天则为日其象则阳中之隂焉隂阳合徳而刚柔有体上兑下艮于卦为咸男下女也夫之道也上震下防于卦为常女从男妇之道也人伦之道莫大乎夫妇故易之下经则首之以咸常离阳也有所谓隂坎隂也有所谓阳上坎下离于卦为既济其义与咸同也上离下坎于卦为未济其义与常同也天地絪緼万物化醇男女构精万物化生既济之谓也既济升则其道盈矣盈者亏所倚盛者衰所伏不可以不惧也不可以不戒也故其在既济则思未济之患下经以二卦为终既取象乎坎离又终之以未济圣人之旨深矣
　　上下经错综天人孔曰先儒以易之旧题分自咸已上三十卦为上经已下三十四卦为下经序卦至此又别起端首先儒皆以上经明天道下经明人事然韩康伯注序卦破此义云夫易六画成卦三才必备错综天人以效变化岂有天道人事偏于上下哉按上经之内明饮食必有讼讼必有众起是兼于人事不专天道既不专天道则下经不专人事理则然矣【正义】
　　辨分卦推义有次序程曰乾坤天地之道隂阳之本故为上篇之首坎离隂阳之成质故为上篇之终咸恒夫妇之道生育之本故为下篇之首未济坎离之合既济坎离之交合而交则生物隂阳之功也故为下篇之终二篇之卦既分而后推其义而为之次序卦是也
　　辨分二篇本天人林曰易之分上下经何也天人之用也上经始于乾坤何也诸卦之祖也终于坎离天地之中下经始于咸常何也人事之始也终于未济既济人事之变也此乾坤所以为经之始也坎位乎北离位乎南南北之中天地之中也冬至阳生坎实司之夏至隂生离实司之冬夏之中天地之中也震防得隂阳之始而偏于下兑艮得隂阳之究而偏于上正性所传离坎而已此坎离所以为上经之终也以情相感者莫如男女以礼相合者莫如男下女情感之至者莫如少男少女故先之以咸而咸之六爻具人象焉情既至矣无礼以节之以隂干阳日为之蚀以牝鸣晨家为之索以妇人与政国为之弊非长男长女不足以晓此非男正位乎外女正位乎内不足以终此故继之以常此咸常所以为下经之始也六十四卦之中隂阳各当其位各有其应惟既济为然事至于此蔑不济矣反而观之阴阳皆失位也故未济之象实寓于既济之中以六十四卦相生言之三隂三阳自泰来者极于既未济三阳三隂自否来者亦极于既未济人事至此为之一变矣亦数之所不可不终也始其所当始终其所当终此既济未济所以为下经之终也
　　辨天人之説非是李曰先儒以干至离为上经天道也咸至未济为下经人事也夫易六画而成卦有天道焉有地道焉有人道焉兼三才而两之参伍以变错综其数三极之道悉备寓诸爻岂夫天道人事分为上下经哉似此盖拘于文义求其説而不得妄测圣经之蕴而岂通变之士哉
　　十翼无异説孔曰其彖象为十翼之辞以为孔子所作先儒更无异论但数十翼亦有多家既文王易经本分为上下二篇则区域各别彖象释卦亦当随经而分故一家数十翼云上彖一下彖二上象三下象四上繋五下繋六文言七说卦八序卦九杂卦十郑学之徒并同此説
　　辨孔子十翼之意胡曰圣人作卦其道至大其理至微常人固难知矣是故孔子复作十翼以释六十四卦之义上象下象以解文王卦下之辞大象以释一卦之名义小象分于六爻之下以觧周公之爻辞文言以文释乾坤二卦之理二繋以统言天地之阃奥人事之终始説卦以陈説八卦之徳业序卦以序六十四卦之次序杂卦以辨众卦之错杂
　　辨十翼当为七翼先儒所解皆云上彖下彖上象下象上繋下繋文言说卦序卦杂卦邢璹云翼者附翼附翼者如鸟之翼可以冲天孔子作翼辅翼圣言易道大明腾空而践无所不至故云翼也鸟之有翼皆信于空易之有象履化育矣羣儒所説皆分彖象系辞尽以上下加之且十翼义无有所出按篆书七字相类或恐误作十字今若去其彖系上下论之是七翼明矣
　　辨世儒以数明易林曰易之道四辞变象占是也神之道四精变几深是也圣人之道四言动卜筮是也二者相为用而易无余蕴矣今夫羲经之书乃所以载易与神与圣人三者之道矣欲尽三者之用则必得大易自然之数而后可后之学易者有圗有谱所以着明其数也自然之数着则易之道着易之道着则圣人之道着而大易之书流行天地之间无所终极矣大率汉世严君平知之以其学扬子云南北之际闗子明知之以学传王淹五季之末麻衣处士知之以其学传陈圗南以降其説愈多其传愈广而圗之详莫详于希夷之所述与其传授之所衍观其圗谱则三圣人作易之深旨可以粲然于目前而其他明于易者或有其圗而不着其姓氏要之皆有得于易者以其出于数学也
　　上下篇加经字孔曰子夏云虽分为上下二篇未有经字是后人所加不知起自谁始案前汉孟喜易本云分上下二经是孟喜之前已题经字其篇题经字虽起于经其称经之理则又在于前故礼记经觧云洁静精微易教也既在经觧之篇偹论六艺则诗书礼乐并名称经而孝经称易建八卦序六十四卦转成三百八十四爻运机布度其气转易故称经也
　　易始乾坤终未济易之始于乾坤而终未济则不胜异説矣守序卦之文自乾坤而下至未济而上以为出于理之自然而不知其所以者此一説也乾坤之用莫大于坎离坎离莫大于既济未济故所以为终始也此又一説也愚以为不然此后天之序也先天之学伏羲之易也后天之学文王之易也先天之序始于复姤终于夬复者君子之始夬者小人之终夬有意于决小人乎后天之序始于乾坤终于未济乾坤者隂阳之正也故始焉未济之终其有志于防小人也知先天后天之説则知易之终始矣
　　六十四卦相生始虞氏卦变乾坤生坎离干息而生复临泰大壮夬坤消而生姤遁否观剥自复来者一卦【豫】自临来者四卦【明夷觧升震】自泰来者九卦【蛊贲恒升损归妹丰节既济】自大壮来者六卦【需大畜大过暌鼎兑】自夬来者一卦【同人】自遯来者五卦【讼无妄家人革巽】自否来者八卦【随噬嗑咸益困井涣未济】自观来者五卦【晋蹇頥萃艮】自剥来者一卦【谦】而屯生于坎生于艮比生于师頥小过生于晋暌生于大壮或生于无妄旅生于贲或生于噬嗑中孚生于讼小畜变需上复变讼初姤无生卦师同人夬大有兑四卦闳李鼎祚取蜀才卢氏之书补其三卦变而頥卦虞以为生于晋侯果以为生于观今以圗考之其合于圗者三十有六卦又时有所疑不合者二十有八卦夫自下而上谓之升自上而下谓之降升者生也息也降者消也阴生阳阳生隂隂复生阳阳复生隂升降消息循环无穷然不离于乾坤一生二二生三至于三极矣故凡卦五隂一阳者皆自复来复一爻五变而成五卦【同人履小畜大有夬】凡卦四隂二阳者皆自临来临五复五变而成十四卦【明夷震屯頥升觧坎小过萃观蹇晋艮】凡卦四阳二隂者皆自遯来遯五复五变而成十四卦【讼巽鼎大过无妄家人离革中孚大畜大壮暌頥兑】凡卦三隂三阳者皆自泰来泰三变而成九卦【归妹节损丰既济贲常井蛊】凡卦三阳三隂者皆自否来否三复三变而成九卦【渐旅咸涣未济困益噬嗑随】乾坤大父母也姤复小父母也坎离得乾坤之用者也頥大过小过中孚或曰先儒谓贲本泰卦岂乾坤重而为泰又由泰而变乎曰此论之卦也所谓之卦者皆变而之他卦周易以变为占一卦变而为六十四卦六十四卦变而为四千九十六卦而卜筮者尚之也焦延寿之易林所以兴也圣人因其刚柔相变繋之以辞焉以明往来屈伸利害吉凶之无常也故君子居则观其象而玩其辞动则观其变而玩其占占与辞一也故乾坤重而为泰者八卦变而为六十四卦也由泰而为贲者一卦变而为六十三卦也
　　辨六十四卦相变林曰易曰刚柔相易皆本诸乾坤也凡三子之卦言刚来也明此本坤也而干来化之凡三女之卦言柔来也明此本干也而坤来化之故凡言是者皆三子三女相值之卦也非是卦则无是言也谓泰变为贲此大惑也曰不然也往者以内外言也自内而之外谓之往自外而之内谓之来请复借贲卦言之柔来而文刚者坤之柔自外卦下而来文乎干之刚也分刚上而文柔者干之刚自内卦上而往文乎坤之柔也于柔言来则知分刚上而文柔者往也于刚言上则知柔来而文刚者下也上者出也下者入也此所谓出入以度内外此所谓上下无常也若言柔来者明此本干也则不当分刚上而文柔当曰刚来而文柔也无妄之彖曰刚自外来而为主于内外卦干已三画矣谓之自外来则当卦外来乎故干施一阳于坤以化其隂而生三子坤施一隂于干以化其一阳而生三女者乾坤相易以生六子成八卦也上下往来周流无穷者刚柔相交以尽其爻之变也故爻之言往来言上下内外者岂惟三子三女相值之卦而已哉
　　上经
　　乾坤姤复生卦林曰干之初交于坤之初得震故为长男坤之初交于干之初得防故为长女干之二交于坤之二得坎故为中男坤之二交于干之二得离故为中女干之上交于坤之上得艮故为少男坤之上交于干之上得兑故为少女乾坤大父母也故能生八卦复姤小父母也故能生六十四卦复之初九交于姤于初六得一阳姤之初六交于复之初九得一隂复之二交于姤之二得二阳姤之二交于复之二得二阴复之三交于姤之三得四阳姤之三交于复之三得四隂复之四交于姤之四得八阳姤之四交于复之四得八阴复之五交于姤之五得十六阳姤之五交于复之五得十六阴复之上交于姤之上得三十二阳姤之上交于复之上得三十二隂隂阳男女皆顺行所以生六十四卦也乾坤独有文言孔曰文言者是夫子第七翼也以乾坤其易之门戸邪其余诸卦及爻皆从乾坤而出义理深奥故特作文言以开释之庄氏云文谓文饰以乾坤徳大故特文饰以为文言今谓夫子但賛明易道申説义理非是文释华彩当谓释二卦之经文故称文言辨作文言以释奥义胡曰文言者先圣以乾坤之义尤深故又作文饰之言以解其义
　　文言非圣人全文欧阳曰昔孔子门人进记其言作论语其尊必以子曰者所以别夫子与弟子之言若文言者夫子自作不应自称子曰又其作于一时文有次第何假子曰以发之乃知今周易所载非孔子文言之全篇也盖汉之易师择取其文以觧卦作至有所不取则文断而不属故以子曰起之也其先言何谓而后言子曰者乃讲师自为答问之言耳取卦体以为荅也亦如公羊谷梁传春秋先言何曷而后道其师之所以为也今上繋凡有子曰者亦皆讲师之説【六一文】乾卦九六之义且伏羲损去天一地二天三地四凡十数益洛书主十成数而画八卦其八卦则定用尽三十六数余九盖存乾卦有三画坤卦有六画正合地道无成而代有终也何哉是阳得兼阴故干称九也阴不得兼阳故坤称六也其次谓二三者是天地相成之数故二因之三三为九得名盛阳乃为干父之端故生震艮坎之三男也二三为六得称盛隂乃为坤母之理故生防离兑之三女也又谓盛阳之防余四九三十六盛隂之防四六二十四故阳爻称九隂爻称六也
　　辨九六隂阳进退干阳之位共十二画谓干三爻震坎艮各一爻防离兑各二爻共三十二画也坤隂之位共二十四画谓坤六画防离兑各一画计二十四画也阳爻君道也故得兼之计有三十六画所以四九三十六画阳爻则称九也坤臣道也不得僣上故四六二十四画所以隂爻则称六也故干三画兼坤之六画成阳之九也阳进而干云用九矣阴退而坤云用六矣合此余九六者盖天地刚柔之性也辨用九用六之爻周公作爻辞六十二卦皆独六位转于乾坤二卦之后乃加用九用六之位而孔子又从而为之彖象焉盖乾坤之二卦本起天地刚柔之性侔拟君臣上下之理以干纯阳也坤纯隂也故加用九用六之虚位欲明天地进退之理以定其刚柔之性故转于干曰用九见羣龙无首吉于坤卦曰用六利永正此盖圣人虑乾坤刚柔暴立无首之戒俾免夫过亢之愆也悲坤柔非以柔正为之俾无上六龙战之忧也是以用九六者伏羲所余以示乾坤刚柔之性为六子之用不为妄也
　　乾坤位不居正干位东也既生三男数变授位长子退居西北统其中男少男使蒙太上皇统宗子听治之义也坤生三女随变授位少女退处西南统其中女长女正家太上后统宗妇听教之义也宗子有统所以全蒙宗子养蒙之义也宗妇有统所以齐家宗妇肥家之义也震纵天下之君非干所统也兊纵天下之母非坤所统也三代家天下之法也乾坤退居无为之地也止哉爲乎数尽何为
　　坤兑位不言方震东方也巽东南也离南方也干西北也坎北方也艮东北也惟坤曰致役不言西南者以干言也兑曰正秋不言西方者以震言也夫大成自中成之变震东代乾元之任干始天下之君也坤始天下之母也故以干不言也震继天下之君也兑继天下之母也故以震不言也君阳也母隂也夫易纪阳而不纪隂犹书纪盈而不纪缩犹春秋书朔而不书晦一法也大哉法乎阳竒也隂偶也惟能偶之而已无数也言竒之方与位则偶而可对矣乌得而并矣哉
　　屯卦曷次乾坤屯者患难未通冬春之交盛阳发舒凝隂未伏天气混沦浩荡而降乎上地气欝蒸蓄泄而腾于下万物之种芽甲未成根荄未坚拨之可除抑之可去太曝则槁必雨以濡之雨不节则反害矣太寒则屈缩而不舒必风以挠之然风不和则荣华不实矣此天地始交万物之生必有屯难未通也及元亨利贞之徳扶持然后万物得出险中圣人列乾坤于前次屯于后乾坤者天地也屯者物之生也天地交而万物生屯先乾坤而次屯也
</div>
    <div class="pagination">
<a href="群书考索_page84.html">上一页</a><span>...</span><a href="群书考索_page80.html">80</a><a href="群书考索_page81.html">81</a><a href="群书考索_page82.html">82</a><a href="群书考索_page83.html">83</a><a href="群书考索_page84.html">84</a><span class="current-page">85</span><a href="群书考索_page86.html">86</a><a href="群书考索_page87.html">87</a><a href="群书考索_page88.html">88</a><a href="群书考索_page89.html">89</a><a href="群书考索_page90.html">90</a><span>...</span><a href="群书考索_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
