<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 66 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 66 页/共 99 页</h1>
    <div class="content">　　朱陈村徐州古丰县有村号朱陈一村惟两姓世世为婚姻【出白氏朱陈杜诗】
　　老木村涧水空山道柴门老木村
　　客愁村月挂客愁村又江西诗积水光摇人坐席子规声苦客愁村
　　江村锦里烟尘外江村八九家　又陶诗江村日暮时楚村击舟蛮井络上宅楚村墟【出杜诗】
　　孤村一迳野花落孤村春水生【出杜诗】又古词流水绕孤村
　　渔村宋迪八景渔村落照云数间茅屋好杨桞篱边簑网横腥风
　　兴防村东坡适防州宿于兴防村浄行院本集有诗村流清江一曲抱村流长夏江村事事幽
　　村皷村皷时时急渔舟个个轻【出杜诗】
　　明妃村杜诗羣山万壑赴荆门生长明妃尚有村一去紫防连朔漠独留青塜向黄昏【按图经归州有明君防兴山山南二里汉掖庭待诏王嫱字昭君邑人闻昭君不囘立防以祭也今有昭君村】
　　诗緑蕚映双扉循墙一径防雨多庭果烂稻熟渚禽肥酿酒迎春社遥砧送暮晖数声牛上笛何处饷田归【出韦庄】十里山村道千峯栎树林霜浓竹枝亚嵗晩荻花深草市多樵客渔家足水禽【出李嘉祜】烟火军中暮牛羊岭上村所居秋草静正闭小蓬门　贫居□村坞僻近城南楼　归客村非逺残阳席更移　野水平桥路春沙映竹村【并出杜甫】万里清江万里天一村桑柘一村烟渔翁醉着无人唤过午醒来雪满船【出韩愈】孤村芳草逺斜日杏花飞【出宼平叔】葱葱城郭丽淡淡烟村逺　祗疑归梦西南去翠竹江村绕白沙　乱山合沓围彭门官居独在悬水村　竹篱茅屋趂溪斜春入山村处处花无象太平还有象孤烟起处是人家　孤村一犬吠残月防人行【并出东坡】荆扉野夣绕村径深盘纡　稻获陪刍牧牛羊卧郊丘村村自击皷野老欣相求　桑村麦陇漫遮眼满树晩烟相映深　客路蔬为肉江村水作舂　日日雨声晴复昏鸟声北郭与南村【并出江人】行得三吴徧清竒最是蘓树围平野濶水隔别村孤震泽非尘世松陵是画图更添一诗老载雪过重湖　岂但湖天好诸村总可人麦苖染不就茅屋画来真行止随縁住江山到处新十年三过此赢得鬓如银【出诚斋】藤萝攀尽入烟村踏破苍苔半路纹满地翠岚千嶂合一溪流水两州分【出城山】卜筑溪村亦自竒傍园蔬圃砌荷池日髙牕影犹眠熟午炊庖烟醉不知【园】近村得雨逺村同上圳流波下圳通【锦囊】店妪明灯送前村认未真山头云似雪陌上树如人　而今借此东家马烟雨孤行小麦村【并潜夫】山断疑无路林开觉有村　夜宿花村不见花数间茅屋瞰溪沙【并子西】笋舆直入白云去夜宿白云深处村【于兼叔】
　　桥
　　过海桥秦始皇作石桥欲过海观日出处有神人能驱石石去不疾神輙鞭之驱石下海石皆流血【三齐要畧】架海桥桞司功石桥铭架海维河浮鼋役鹊【文粹】
　　虹桥武夷君幔亭宴曾孙有防虹桥故晦庵櫂歌虹桥一断无消息万壑千岩鎻翠烟又李大白乗桥蹑防虹【武夷记】
　　鹊桥淮南乌鹊填河而成桥渡织女　杜诗石势参差乌鹊桥故后人曲名鹊桥仙
　　赵州桥灯録赵州观音从谂禅师灯僧问乆飨赵州石桥到来只见掠彴【广志云独木曰彴今谓之掠彴音酌】
　　升仙桥前汉司马相如成都人蜀城北七里有升仙桥相如题其柱曰大丈夫不乗驷马车不复过此桥销魂桥长安灞陵有桥迎来送去皆至此呼为销魂桥【天寳遗事】
　　浮桥春秋后赧王五十八年秦作浮桥于河
　　方桥非阁复非舡可居兼可过君欲问方桥方桥如此作【音佐韩退之】
　　第三桥西京外郭城朱雀街东第三桥皇城之东第一街进业坊隋无漏寺之地也【西京杂记】
　　第五桥不识南塘路今知第五桥
　　七星桥李冰造七星桥上应七星【华阳国志】
　　五丈桥慕容垂与刘牢之战晋大败车骑慕容徳等引兵要刘牢之于五丈桥牢之驰马跳五丈涧会救至【出后燕録】
　　河桥晋杜预启河桥于富平津众论以为不可预曰造舟为梁则河桥之谓也桥成上从百官临举杯劝预就桥安前汉薛广徳直言谏诤元帝祭宗庙出便门欲御楼船广徳免冠顿首曰愿从桥云云上不恱光禄大夫张猛曰乗船危就桥安圣主不乗危乃从桥
　　斩长桥蛟义兴郡溪渚长桥下有苍蛟吞噉人周处执剑桥侧俟乆之遇出于是悬自桥上投下蛟背而刺焉蛟死
　　诗春水断桥人不渡小舟撑出桞隂来【唐诗】寺忆重游处桥怜再渡时　山县早休市江桥春聚船　第五桥东流恨水皇陂岸北御愁亭　当时浣花桥溪水才尺余白水明可挹水中有行车野桥齐度马秋望转悠哉伐竹为桥结搆同褰裳不渉往来通人寒白鹤归华表日落青龙见水中顾我老非题柱客知君方是济川功合欢却笑千年事驱石何时到海东　把烛桥成夜回舟夜半时天髙云去尽江回月来迟　运粮绳桥壮士喜斩木火井穷猿呼　西山白雪三城戍南浦清江万里桥　剑阁星桥北松州雪岭东　朝进东门营暮上河阳桥落日照大旗马鸣风萧萧　一夜星桥别三年斗柄移　忧我营茅栋擕钱过野桥　野桥分仔细沙岸缭防茫　野水平桥路春沙映竹村　万里桥西宅百花潭上庄【并杜甫】行色未离南浦路欢声先到洛阳桥【西山】挿天防蝀玉腰濶跨海鲸鲲金背髙【长桥诗】断桥逢野店逺岭见人家【月湖】桥声春市散塔影暮潮平不用残灯烛船窻夜自明　溪桥晓溜浮梅蕚知君系马岩花落昔桥木千柱挂湖如断霓浮梁陷积淖破板随奔溪
　　笑看逺岸没坐觉孤城低聊因三农隙稍进百歩堤【西新桥】羣鲸贯鐡索背负横空霓首摇翻雪江尾挿崩云溪辘轳卷巨索青蛟挂长堤岂知涛澜上安若堂与闺往来无晨夜醉疾休扶携【东新桥】倦客愁闻归路遥眼明飞阁俯长桥贪防白鹭横秋浦不觉青林没晩潮　二江争送客木杪防桥横　我欲归寻万里桥水花风叶暮萧萧　防月半隠山圆荷争防露相携石桥上夜与故人语【并东坡】白虹千尺卧长滩人在金鼇跃锦鞍借问何人题此柱茂林赋客出长安【袁枢题南浦桥】桥横南浦虹千丈桞护西溪翠一行　嘶入桥东畔路紫骝犹记旧垂杨【并子西】鸡翅拍斜茅店月马蹄踏破板桥霜　茅舍松棚隔小桥碧帘斜挂竹篱梢　斜阳望断水平桥古桞萧疎半已凋鱼跃浪花翻水面鴈拖烟练束林腰【并翠防】桥新跨六鼇头雄固应齐日月休寄语相如好题柱太平天子待封侯　珠船夜系重湖月寳骥春嘶小石桥【并城山】唤仆过林寺逢僧问石桥　虹桥影倒中边月蟾镜光浮上下磨未易丹青知少苦难题品费诗多【垂虹桥并翁定】渔舍茨荒草村桥卧古槎【桞子厚】
　　舟航
　　僊舟后汉李膺郭泰归乡诸儒送之泰与膺同舟而济众賔望之以为神仙
　　野人舟晋郭翻乗小船归武昌安西将军庾翼躬往造翻欲强之翼以其船小欲引大船翻曰使君不以防贱而辱临此野人之舟也翼俯屈入其船中终日不去竹叶舟陈季卿江南人举进士长安十年不归一日于青龙访僧不值憇于火阁有终南山翁亦俟僧乆之壁间有寰瀛图季卿寻江南路叹曰得自此归不悔无成翁曰此易耳起折堦前竹叶置渭水中曰注目于此则如愿季卿熟视见一舟甚大恍然登舟其去甚速旬余至家更复登舟再游青龙寺见山翁尚拥褐而坐季卿曰非梦乎后妻子自江南来曰某日归题诗于西斋始知非梦韩诗共泛潇湘一叶舟【异闻録】
　　莲叶舟太乙真人莲叶舟脱巾露髪寒飕飕又杜诗莲叶舟轻自学操
　　月舫谢尚镇牛渚秋十五夜乗月左右防服泛江会袁宏在舫中尚即迎升舟谈论达旦不寐自此名誉日茂【宏】
　　锦缆甘宁以缯锦维舟去则割弃以示奢侈【吴志】迟日徐防锦缆牵　锦缆牙樯起白鸥【杜诗】锦防游戏西江水【李白】鹢船首相如赋浮文鹢【鹢之象于舟首以警水族】王筠诗凌波漾鹢彩泛水涣蛟文
　　船穑牙樯捩柁青栈逺　吴樯楚柁牵百丈　连樯载米艘　樯燕语防人　樯乌经嵗飞【樯乌樯上刻为乌形　船樯防柱也】宫袍坐舟李白浮游四方常乗舟与崔宗之自采石至金陵着宫袍坐舟中旁若无人【本】
　　载月百尺丝纶直下垂一波才动万波随夜静水寒鱼不食满船空载月明归【唐诗一曰华亭船子和尚偈云】
　　贵人在舟可济袁客师天纲子也常渡江叩舟而还左右请故曰舟中人鼻下皆黒不可以济江俄有一男子跛而负直就舟客师曰贵人在舟可以济江中忽风起防覆而免跛男子娄师徳也【袁客师传】
　　锦袍挽船隋炀帝命皇甫议发河南诸郡民开通济渠渠旁皆植桞自长安至江都上行幸江都坐洛口御龙舟挽船士皆以锦防为袍【本纪】
　　钑镂舟奉御汤中以文瑶密石中央有玉莲汤泉涌以成池又缝锦绣为鳬鴈于水中帝与妃子施钑镂小舟戏玩于其间宫中退水出于金沟其中珠璎寳珞流出街渠贫民日有所得焉【天寳遗事】
　　舣岸整船向岸曰舣【史记项羽纪】
　　酒船晋毕卓尝谓人曰得酒满百斛船四时甘味置两头右手举酒杯左手把蟹螯拍浮酒船中便足了一生矣【本】
　　船头书陆放翁诗船头一束书船尾一壶酒新钓紫鳜鱼旋洗白莲藕又颍川诗賸买时文售儿辈大书古压吾船
　　觧衣刺船陈平身间行杖剑亡渡河船人见其美丈夫独行疑其亡将腰下当有寳器金玉目之平心恐乃解衣祼而左刺船船人知其无有乃止【本】
　　诗秋水才深四五尺野航恰受两三人　扁舟吾已具把钓待秋风　挂席南风正回樯畏日斜　二月频送客东津江欲平烟花山际重舟楫浪前轻　送客沧溪县山寒雨不开直愁骑马滑故作泛舟回　渔人萦小楫容易防船头　片帆早发刘郎浦疾风飒飒昏停午春水船如天上坐老年花似雾中防　秋水通沟洫
　　城隅集小船　岸花飞送客樯燕语留人　舟车半天下主客多欢娱【并杜甫】归舟不用撑明月只倩西风作晩潮　可怜閧市千般有谁信虚舟一物无为视琴堂早催发片防连夜过姑蘓【萃】两桨破云寻范蠡一竿摇月趂严光　緑竹撑篙上小滩满逢秋色照人寒雨沾沙鹭毛毛雪风卷岩枫叶叶青【并城山】小舟若鳬鴈大舟若鲸鲲【李白】数声柔橹沧浪水何处江乡人夜归【唐诗】沙禽相呼晓色分渔浦鸣榔十里闻【唐独孤及】映山黄防螭头舫夹道香烟鹊尾炉　一枕昼眠春有梦扁舟夜渡海无涛【东坡】两行吴树翠如烟细酌春醪望晩天千里有家谁恋恋万金无信益悬悬钟声未断斜阳寺鸿影仍随下水船听得篙人自相语明朝可到钓防边【约斋】晩风乗兴出溪边小立斜阳待钓船唤仆去寻賖酒店倩人来认买鱼钱　雨余便渉岭风定穏行船【翁定】夜半桥边系小舟黎明登岸雾才収杖藜欲去仍回首忽有渔舫出荻洲【横江】闻道江南有归棹自携破箧江头【王三松】青灯夜深雨破防晓来风　晩立苕溪溪上头往来无数采菱舟采菱归去明朝卖安识人间乐与愁【并杜耒】风掠篷牕两鬓秋生涯无嵗不扁舟吟诗本欲相消遣及到吟成字字愁【杜子野】移舟泊烟渚日暮客愁新【孟浩然】今夜不知何处泊断猿晴月引孤舟【权徳舆】逺岸明残日孤村认小舟篷牕夜雨短长梦啼鸟唤人新旧愁万里论文一樽
　　酒醉和明月上扁舟【并子西】




　　锦绣万花谷后集卷二十六
　　钦定四库全书
　　锦绣万花谷后集卷二十七
　　宫观
　　蘂珠殿元稹诗闲开蘂珠殿闇阅金字经
　　蓝天琼室上有郁蓝天垂光抱琼室【老仙诗】
　　坛级郑谷诗烟萝诸洞合钟磬上清闻经转扫坛级来事紫阳君
　　紫防陈隂铿游始兴道馆诗紫防髙不极
　　太防宫太防之宫列真之宇【文选】
　　仙游馆白氏六帖列仙逰馆祖所居
　　银宫太上决疑经银宫金阙列仙攸馆元祖所居灵宫秘宇灵宫秘宇将尊道徳之风宜广神仙之术【文选】丹室太洞五经注诀丹室朱火天室馆也
　　葛仙观信州图经云费长房投杖化龙之所
　　仙都观建昌军麻姑坛咸平中改名仙都观
　　都观刘禹锡由和州刺史入为主客郎中复作游都观诗且言始谪十年还京师道士植桃其盛若霞又十四年过之无复一存惟兎葵燕麦动摇春风耳酆都观王显咸平中帅定州忽一日有道士通谒自称酆都观主笑则口角至耳谓显曰昨日上帝牒畨魂二万至本观未敢収按防籍死于公之手公果杀之功冠于世然减公算十年二端请裁之显谓风狂叱之后日契丹引数万骑猎于境防雨弓不可用显引兵破之斩二万级朝廷以枢相召归赴道数程而卒【玉壶清话】玉真观东坡延生观诗自注云观后上小山有堂玉真公主修道之遗迹则此云小堂者玉真之堂也【按唐景云元年睿宗第八女西城公主第九女昌隆公主并出家为女冠二年西城改封金仙昌隆改封玉真虽长安辅兴坊西南有玉真女冠观而今云有修道之迹宜乎后人为之立堂矣本朝端拱元年十月十八日奉勅赐此名额】舍宅为观天寳九载李林甫等皆请舍宅为观以祝圣帝恱
　　诗中天积翠玉防遥上帝髙居綘节朝遂有冯夷来击鼓始知嬴女善吹箫江光隠见鼋鼍窟石势参差乌鹊桥更有红顔生羽翰便应黄髪老渔樵　浩刼因王造平防访古游防云箫史驻文字鲁恭留宫阙通羣帝乾坤到十洲人有笙鹤时过北山头　苔藓山门古丹青野殿空月明垂叶露云度逐溪风【杜甫】道人幽梦晓初还已觉笙箫下月坛风伯前驱清宿雾祝融参乗破朝寒英姿连璧从多士妙句锵金和八銮已向词臣得颇牧路人莫作老儒防　山行似觉鸟声殊渐近神仙简寂居门外长溪容浄足山腰苦笋耿盘蔬乔崧定有藏丹处大石仍存拜斗余弟子苍髯年十八飬生世世授遗书　石壁髙千尺防踪逺欲无飞檐如剑寺古柏似仙都洞府烟霞逺人间爪髪枯飘飘乗到景谁复过遗躯　浮云有意藏山顶流水无声入稻田古木防风时起籁诸峯落日尽藏烟【东坡】立鹊低昂烟雨里行人出没树林间　独宿澹泊境杳然心事空爱兹清溪月复有三松风内虑茍不息外縁乃无穷能知静黙理可与论幽通　龙首耸江上嵳峩层城宫仙源暗雾雨石殿鸣松风天际白云起人间神鼎空飘飘见遗像还欲驾防鸿【并张少遇】参差楼阁半天中六月清风百尺松隠约斋坛低晓月五云深处一声钟【尹介叔】紫防髙不极清溪千仭余坛边逢药铫洞里阅仙书庭舞经乗鹤池游被控鱼稍昬薤叶敛欲暝槿花疎【陈隂铿】朝莫泉声落寒暄树色同清猿不可听偏在九秋中【皇甫冉】
　　神僊
　　五色云母卫叔卿服云母得仙其子名度世徧游山海求见其父一日山中见之与数人博戏坐白石牀度世问博者谁曰洪崖先生许由巢父王子晋也我有仙方在所居柱下度世归掘之得玉函封以飞仙之印乃五色云母也度世服之果仙去
　　五色烟寗封子为黄帝陶正有人过之为其掌火能出五色烟乆则以教封子封子积火自烧能随烟气上下【列仙】
　　碧落侍郎沈羲将飞升忽有白鹿青龙车羽衣持节以青玉界丹玉版拜为碧落侍郎【神仙】
　　弄玉吹箫萧史秦人善吹箫秦王有女名弄玉好之遂妻焉教弄玉吹箫作凤鸣有凤至其室乃作凤防居之一夕吹箫凤集乗之仙去乃作凤女祠【列仙传】
　　八百嵗瞳子方李根两目瞳子皆方【仙经云八百嵗则瞳子方】二十三处皆见蓟子训有道术至市中诸贵人多邀皆许某日日午当往是日二十三处皆见子训衣服论议如一
　　落翮山王次仲变篆为始皇召之不至将杀之次仲化为大鸟振翼而起使者拜曰无以复命恐见诛乃以三大翮堕与使者始皇因名落翮山
　　枸杞丛下犬朱孺子防事道士王元正居大若岩一日汲于溪上见二花犬相趂因逐之入于枸杞丛下掘之根形如二犬烹而食之忽觉身轻飞于峯上云气拥之而去元正食其余亦得不死因号童子峯
　　空中闻打麦王老者村居慕道有老道士造之留月余忽遍身疮疡谓王老曰得酒数斛浸之即愈遂为置酒满瓮道士坐瓮中三日方出须髪皆黒顔如童子谓王老曰能饮此酒可以仙去时方打麦王老全家饮之须臾皆醉忽风动云蒸一时轻举舍屋鸡犬皆去空中犹闻打麦声
　　乌龙韦善俊携一犬名乌龙后化作龙乗之飞去饭粒成蜂葛师事左慈与客对食口中饭皆成大蜂徐徐入口却成饭粒
　　仙防郎侯道华晨起飞在松顶挥手谢众曰玉帝诏我为仙防郎今去矣【并续僊】
　　桃核大如斗王防为王屋令常念黄庭经六千遍未了深义罢官絶谷咽气入洞中有嵌室石牀案上古经一轴防再拜曰臣穷入洞天万刼良会今睹经愿许尘目一披忽有一人曰吾东极真人王太虚黄庭经吾所注授于子复与桃核大如数斗磨而服之愈疾延年子未可此更二十年期防携核与经同归
　　弹一琴太真王夫人王母少女每弹一弦琴即百禽飞集时乘一白龙周游四海
　　一丸泥封户方囬为人所刼闭户室中从求道回化而去更以一丸泥封其户以方囬印印之时言得回一丸泥封门户终不可开【列仙】
　　女笞老翁汉使过河东见一女子笞老翁翁受杖甚恭问之云此妾之子也昔舅氏伯山甫以神方教妾妾使服之不精致此衰老故杖之问其年曰妾一百三十嵗儿才七十余耳
　　徐甲复生老子西度闗闗令尹喜知其非常人从之问道老子大惊吐舌聃然故号老聃老子耳有三漏手握十文其仆徐甲约日直百钱自云随二百年计欠七百二十万钱甲诣闗令索所欠令问老子对曰甲乆应死吾以太清生符救之得至今日使甲张口向地符出丹书文字如新甲立成一聚枯骨令知老子神异叩头请命复以符投骨上甲乃复生【并神仙传】
　　琅玕树谢卿遇神仙见丹柯碧叶防风时叩五音相节云琅玕树也又设凤冠粟龙睛稻素麟脂斑螭髓洲白柰空洞灵扶桑丹椹清河文藻又有琼酒桂芸英又弹八琅之璈丛霄之笙洞隂之磬奏元钧歌作回鸾转凤之舞【续仙传】
　　眉上肉块王守一贞观初自称终南山人王布衣卖药于洛阳市富人桞信惟有一子眉上生一肉块布衣壶中探药一丸之须臾块破有小蛇突出五色烂然渐及一丈许布衣叱之蛇跃起云雾昬暗布衣乗蛇而去【王氏神仙】
　　召补仙官丞相王徽侄女防年慕道持经抚琴尝曰洞宫有召命当补仙官题诗曰翫水登山无足时诸仙频下听琴诗此心不恋居人世惟见天边双鹤飞是夕奄然而终明月双鹤音乐异香满野举形就木空衣而已白云如百尺楼王道真居鬼谷柏防常有白云出防中逺望如百尺楼道真常乗此云游戏山顶暮归云亦敛入【并王氏神仙】
　　小儿诵经开元中文靖天师与司马承祯各就枕忽闻小儿诵经声泠泠如金玉天师窥之承祯额上有小日如钱光照一席逼而听之乃承祯脑中声也【髙道】牧童赋诗钟弱翁帅平凉日有一方士通谒从牧童牵黄犊立于庭下弱翁异之指牧童曰道人能赋此乎笑曰不烦我语是儿能之牧童乃作诗曰草铺横野六七里笛弄晩风三四声归来饱饭黄昬后不脱簑衣卧月明
　　神僊名义
　　女吞气三气八十一万亿嵗后化生妙玉女又生后八十一万亿嵗后三气变化五色黄妙玉女口仍即吞之八十一万亿乃化从妙玉女左腋而生生而白首故号为老子【元妙内篇经】
　　綘雪丹开元中内人赵云容问申元之乞延生之药元之与绛雪丹一粒曰汝服此必死不壊百年复生至元和末百年云容果再生【髙道】
　　五性上元夫人谓帝曰汝好道乎数招方士登山祠神亦为勤矣然汝胎性暴胎性滛胎性奢胎性酷胎性贼五者常舍于荣卫之中五脏之内若从今舍尔五性反诸柔善常为隂徳救济死厄不泄精液斋戒勤俭鸣天鼓饮玉浆荡华池叩金梁按而行之当有兾尔今阿母迂大道之重下降蟪蛄之窟屈霄虚之灵诣孤鸟之爼子厉之哉
　　金棺葬狗清虚真人曰黄赤之道混气之法是张陵受教施化为种子之一术非真人之事也吾数见行此而絶种未见种子而得生所谓抱玉赴火以金棺塟狗也道在长飬分生紫防夫人曰黄书赤界虽长生之私要实得生之下术非上宫天真流軿晏景之夫所得言也此道在长飬分生而已有懐于滛气兼以行乎隠书者适足以握水官之笔鸣三官之鼔耳
　　服日餐霞九华真妃曰日者霞之实霞者日之精惟闻服日实之法未见知餐霞之精餐霞之经甚秘致霞之道甚易此谓体生玉光霞映上清之法又曰眼者身之镜耳者体之牖视多则镜昬听众则牖闭妾有磨镜之石决牖之术面者神之庭髪者脑之华心悲则靣焦脑减则髪素所以精元内丧丹津损竭妾有童面之经还白之法精者体之神明者身之寳劳多则精散营竟则明消妾有益精之道延明之经
　　神形如车马太虚真人曰观神载形时亦如车从马车败马奔亡牵连一时假哀世莫识此但是惜风火种罪天纲上受毒地狱
　　人死适太隂若其人暂死适太隂权过三官者肉烂血沉而犹五脏自生白骨如玉七魄营侍三魂守宅三元权息太神内闭三二十年随意而出収血育肉生津成液复质成形滕于未死之容真人链形于太隂易貌于三官者此之谓也
　　隠谷虫得道者皆隠谷虫之法而见三尸之术谷虫死则三尸枯三尸枯自然落矣
　　九患学道者有九患有志无时有时无友有友无志有志不遇其师遇师不觉觉师不勤勤不守道或志不固固不能乆皆人之九患也
　　吐死气取生气欲为道者口常吐死气取生气慎笑节语常思其形
　　服术叙紫防夫人服术叙云察草术之速益于已者并不及术术气则式遏鬼津益血生脑逐恶致真守精卫命古人名为山精之卉山姜之精太上遵仙铭曰子欲长生当服山精子欲轻翔当服山姜
　　防爱欲根青童君曰人之为道能防爱欲之根者如掇悬珠一一掇之会有尽时稍去外恶会有尽时尽则得道矣
　　小儿贪刀刃蜜紫防夫人曰为道者譬持火入防室中其防即灭而明独存财色于已如小儿贪刀刃之蜜其憇不足美口即截舌之患
　　学道如弹琴太上真人问人曰子尝弹琴弦缓何如答曰不鸣不悲又问弦急何如曰声絶而伤悲又问缓急得中何如答曰众音和合八音妙奏矣真人曰学道执心调适亦如弹琴道可得矣
　　穿井学道如穿井形愈深而去土愈难运出当披其心正其行乃见泉源
　　栉髪呪栉髪呪曰泥丸元华保精长存左为隠月右为日根六合清链百神受恩呪毕咽液三过能常行之髪不落而日生经曰理髪欲向王地
</div>
    <div class="pagination">
<a href="锦绣万花谷_page65.html">上一页</a><span>...</span><a href="锦绣万花谷_page61.html">61</a><a href="锦绣万花谷_page62.html">62</a><a href="锦绣万花谷_page63.html">63</a><a href="锦绣万花谷_page64.html">64</a><a href="锦绣万花谷_page65.html">65</a><span class="current-page">66</span><a href="锦绣万花谷_page67.html">67</a><a href="锦绣万花谷_page68.html">68</a><a href="锦绣万花谷_page69.html">69</a><a href="锦绣万花谷_page70.html">70</a><a href="锦绣万花谷_page71.html">71</a><span>...</span><a href="锦绣万花谷_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
