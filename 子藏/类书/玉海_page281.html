<!DOCTYPE html>
<html>
<head>
    <meta charset="UTF-8">
    <title>玉海 - 第 281 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 281 页/共 284 页</h1>
    <div class="content">　　周爵名【咸淳乙丑】
　　虞米廪【戊辰】
　　周采地【甲戌】
　　賛【颂説附】
　　序云云賛曰云云
　　賛者赞美赞述之辞文选序曰图像则賛兴文章縁起曰司马相如作荆轲讃班史以论为赞范更以韵语【隋志曰后汉鲁庐江有名徳先贤之賛蜀杨戯着季汉辅臣賛　汉明帝殿阁画陈思王为赞】夏侯湛东方朔画賛序云云乃作颂焉其辞曰云云袁宏三国名臣序賛序云云故复撰序所懐以为之赞云云云先序后賛与今体相类唐建中二年进士以箴论表賛代诗赋此试賛之始中兴书目云顾云鳯防聫华三卷有补十八学士写真像賛安西都防府重筑碎叶城碑皆因旧事而作亦拟题之类也
　　西山先生曰賛颂皆韵语体式类相似賛者賛美之辞颂者形容功徳然颂比于賛尤贵赡丽宏肆【须铺张扬厉以典雅丰缛为贵】昌黎圣徳诗徂徕庆厯颂此正格也其用事造语最忌尘俗须熟读三百篇博观司马相如扬雄诸赋与夫汉郊祀歌文选所载二京三都七啓七发之类及韩柳文韵语文字则笔下自然丰腴矣
　　更将选粹及本朝欧苏诸公所作凡四言韵语之文诵味吟哦便句中有意于铺张扬厉之中而有雍容俯仰顿挫起伏之态乃为佳作若止将华言绮语一向堆叠而无风味韵致亦何足取哉【李充翰林论曰賛宜辞简而义正　梁武帝谓郊庙歌辞应须典诰大语不得杂用子史文章浅言】
　　唐説斋寳奎殿御书賛序云庆厯二载【无月日　实録正月辛未】云焕乎尧章亲加纪述【实録命宰臣吕夷简撰记】皆有缺误
　　题
　　御书无逸图【绍兴乙卯】
　　汉麟趾褭【乙丑】
　　汉寳鼎神防【甲戌】
　　寳奎殿太宗皇帝御书【庚辰】
　　汉诸葛亮八阵图【乾道己丑】
　　天禧御制元良述【壬辰】
　　淳化大射图【淳熈乙未】
　　御制敬天图【戊戌】
　　景徳龙图阁中庸图【绍熈癸丑】
　　大中祥符御制太宗皇帝圣文神笔颂【嘉泰壬戌】
　　天禧清景殿书事诗【开徳乙丑】
　　庆厯观文鍳古图【嘉定戊辰】
　　大中祥符馆阁御制【甲戌】
　　唐开元十八学士图【丁丑】
　　高宗皇帝书车攻诗【庚辰】
　　乾道御制春赋【癸未】
　　皇祐迩英阁无逸孝经图【寳庆丙戌】
　　周武王丹书【端平乙未】
　　大中祥符御制守官箴【嘉熈戊戌】
　　庆厯迩英圣问【庚子辞学】
　　唐开元二十二贤图【淳熈辛丑】
　　天圣崇政殿讲论语赐御飞白书【甲辰】
　　庆厯三朝训鉴图【丁未】
　　庆厯新修太常礼【开庆己未】
　　御书赐皇太子讲堂新益二字【景定辛酉词学】
　　高宗皇帝御书儒行篇【壬戌】
　　孝宗皇帝御书益稷篇【咸淳甲戌】
　　颂
　　序云云颂曰云云【绍圣试格如韩愈元和圣徳诗柳宗元平淮夷雅之类】
　　诗有六义六曰颂庄子曰黄帝张咸池之乐有猋氏为颂文心雕龙曰帝喾之世咸墨为颂以歌九韶商周及鲁皆有颂所以防扬徳业褒讃成功隋杜正元举秀才拟圣主得贤臣颂唐开元十一年进士试黄龙颂十五年试积翠宫甘露颂宋朝淳化三年杨亿于学士院试舒州进甘露颂遂赐及第则试颂尚矣宋书曰鲍照为河清颂其序甚工颂诗有序亦不可畧也【有终篇同韵者如元和圣徳诗有四句换韵者如平淮西碑箴铭賛仿此】
　　西山先生曰【见賛类】累举以前程文唯渡江以前之文如导洛通汴北郊庆成大河东流绍圣元防皆妙絶不可不熟读
　　文心雕龙曰拟清庙范駉那　崔爰文学蔡邕樊渠并致美于序而简约乎篇　取镕经意自铸伟辞又曰贾谊枚乗两韵輙易刘歆桓谭百句不迁亦各有其志也昔魏武论诗嫌于积韵而善于贸代陆云亦称四言转句以四句为佳【金楼子曰班固硕学尚云賛颂相似】
　　癸未陈自修试阅武颂及露布冠絶一埸表中有瑕疵不取知举言文词警拔诏注教官
　　王器之汉西域三十六国内属颂序云小国二十有七九次大国纪述其事备于班固列传列叙其国见于荀悦汉纪总而名以内属则有范所着本传存焉【叙事之法】
　　题
　　绍圣元防【绍圣丙子】
　　导洛通汴【丁丑】
　　北郊大礼庆成【丁丑别试】
　　大河复东流【元符戊寅】
　　端诚殿芝草【庚辰】
　　皇帝展事于郊丘【靖国辛巳】
　　崇宁圣徳【崇宁癸未】
　　崇宁继述圣政【丙戌】
　　大庆殿受八寳【大观己丑】
　　尧大章【政和癸巳】
　　黄帝封泰山【甲午】
　　汉祀雍获一角兽【乙未】
　　汉函徳殿金芝【丙申】
　　圆象徽调阁奉安隆鼐【丁酉】
　　汉神鱼舞河【戊戌】
　　汉三雍【宣和己亥】
　　汉开籍田【辛丑】
　　汉甘露降未央宫【壬寅】
　　汉单于朝甘泉宫【甲辰】
　　周成王搜岐阳【绍兴壬戌】
　　明道耤田【乙丑】
　　皇祐紫宸殿奏大安乐【辛未】
　　汉紫坛【丁丑】
　　太祖皇帝阅武便殿【隆兴癸未】
　　舜韶箾【乾道丙戌】
　　唐泾阳受回纥献功【壬辰】
　　唐献获大安宫【淳熈戊戌】
　　天禧太清楼观书【辛丑】
　　皇祐御制明堂乐舞【甲辰】
　　绍熈孟春皇帝朝献景灵宫礼成【绍熈庚戌】
　　干徳初郊礼成【庆元丙辰】
　　景祐高禖坛【乙未】
　　汉阙里作六代乐【开禧乙丑】
　　舜五乐【嘉定甲戌】
　　唐紫防殿受兹俘【丁丑】
　　汉西域三十六国内属【庚辰】
　　唐兴安门受俘【绍定壬辰】
　　孝宗皇帝阅武白石【端平乙未】
　　皇祐寳岐殿观麦【淳祐辛丑】
　　唐突利请入朝【庚戌】
　　汉华平【寳祐丙辰】
　　汉行飨礼【景定壬戌】
　　淳熈焕章阁藏高皇帝御集【咸淳乙丑】
　　天圣五色云【戊辰】
　　序
　　末云谨序　今题云臣谨序【绍圣试格如顔延之王融曲水诗序之类】
　　序者序典籍之所以作也文选始于诗序而书序左传序次之宋朝端拱元年王元之试诏臣僚和御制雪诗序遂为直史馆则试序亦旧制也
　　东莱先生曰作记序若要起头省力且就题説起谓如太宗金鉴书序则便説太宗皇帝云云説鉴治乱贤不肖之意如花蕚相辉楼记则便説唐元宗明皇帝云云説兄弟友悌之意不可泛説功徳须便入题意
　　西山先生曰序多以典籍文书为题序所以作之意此科所试其体颇与记相类姑当以程文为式而措辞立意则以古文为法可也
　　书目有异同者如南丰战国防目録序末云此书有高诱注者二十一篇或云三十二篇崇文总目存者八篇今存者十篇云
　　卷数有序于首者如唐开元礼序云明皇帝之十四年云云为开元礼一百五十卷是也有序于末者如唐大衍厯序云其书有厯术七篇厯议十篇略例一篇云是也
　　徐子仪甘石巫咸三家星图序引周礼簭人巫咸事按本处注巫字当为筮非殷之所谓巫咸贡院言是旁证即非本处有差未敢取放开院日知举请与陞擢【是年试者二十四人】
　　今题式
　　周益公皇朝文鉴序首云臣闻云云赐名曰皇朝文鉴而命臣为之序云云末云臣虽不肖尚当执笔以颂作成之效云
　　韩子苍国朝防要序首云臣闻云云末云若其条贯舛谬辞语浅薄臣之罪也无所逃戾冒昧圣覧惟陛下幸赦之
</div>
    <div class="pagination">
<a href="玉海_page280.html">上一页</a><span>...</span><a href="玉海_page276.html">276</a><a href="玉海_page277.html">277</a><a href="玉海_page278.html">278</a><a href="玉海_page279.html">279</a><a href="玉海_page280.html">280</a><span class="current-page">281</span><a href="玉海_page282.html">282</a><a href="玉海_page283.html">283</a><a href="玉海_page284.html">284</a><a href="玉海_page282.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
