<!DOCTYPE html>
<html>
<head>
    <meta charset="UTF-8">
    <title>山堂肆考 - 第 469 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 469 页/共 632 页</h1>
    <div class="content">　　得野
　　尹文子曰魏田父于野得玉径尺弗知其玉也以告邻人邻人诈之曰此怪石也畜之弗利田父犹疑寘于庑下其玉明照一室其家大怖弃之野邻人盗之以献魏王王召玉工相之玉工望王再拜曰敢贺大王得天下之寳王问价工曰此无价以当之五城之都仅可一观王立赐献者千金长食上大夫禄也
　　捞河
　　于阗国南一千三百里曰玉州山此山多玉其河源所出至于阗分为三东曰白玉河西曰緑玉河又西曰乌玉河皆有玉而色各异毎秋水涸国王捞玉于河然后国人捞之
　　刻虎
　　秦始皇令骜等伐于阗国得美玉二块高七八尺又鬼方国进一玉工絶巧命刻玉以为虎虎即跃去遣逻候捕之竟不得至汉武元鼎元年未央宫左右有白虎见阍人惊焉命善猎者罗致获一虎独目乃于阗玉所刻也武帝以为瑞遂建白虎殿
　　抵鹊
　　汉桓寛论南越以孔雀珥门户昆山之傍以玉抵鸟鹊
　　灭瘢
　　汉书王莽就国孔休为新都相休谒见莽莽遗休玉休不受莽曰君面有瘢玉可以灭瘢故遗君耳休犹不受莽曰君嫌其价耶遂椎碎自裹以进休休乃受之
　　辟疫
　　五符志上元二年楚州献寳玉十三曰黄天符形如笏长八寸有孔云可辟兵疫
　　山辉
　　陆士衡文赋石韫玉而山辉水懐珠而川媚又大戴礼玉在山而木润珠在渊而岸不枯
　　石变
　　隋书王邵上表云稽览图史政道得则隂物变为阳物若郑所谓葱变为韮是也谨按自六年以来山中石变为玉
　　宋人藏石
　　阙子曰宋之愚人得燕石于梧台之侧藏之以为大寳周客闻而观焉主人斋七日端冕服以出华箧十重缇巾十袭客掩口胡卢而笑曰此燕石也与砾不殊主人大怒藏之愈宻
　　周人懐璞
　　战国应侯曰郑人谓玉未治者为璞周人谓鼠未腊者为璞周人懐璞问郑贾曰欲买璞乎郑贾曰欲之出其璞视之乃鼠也因谢不取
　　香闻数百步
　　孔帖唐肃宗赐李辅国玉辟邪二各长一尺五寸竒巧非人间所有其香可闻于数百步虽锁于金函石匮终不能掩其气或以衣裾误拂则芬馥经年纵浣濯数四亦不消歇
　　光照数十步
　　唐武宗会昌九年夫余国贡火玉三斗色赤长半寸上尖下圆光照数十步积之可以燃鼎寘之室内不复挟纩
　　玉京所遗
　　异闻集李章武与王倡往来倡死后李经所居见王倡来与同寝将曙取一物绀碧似玉而冷状如檞叶赠李曰此西岳玉京夫人所遗鞨靺寳也
　　杨公常弄
　　鸡跖集唐修行杨相公毎朝常弄一小玉婆罗门子高数寸莹彻精巧可爱云是于阗王内库之物
　　鲁寳
　　逸论语璠璵鲁之寳玉也孔子曰美哉璠璵逺而望之焕若也近而视之瑟若也一则理胜一则孚胜
　　荆璆
　　刘琨诗握中有璧乃自荆山璆璆美玉也
　　瑚【附玛瑙】
　　瑚有赤黑二种在海直而软见日曲而坚生海中最深处以丝绳系五爪鐡猫儿黑铅为坠掷海中取之出三佛齐安南等国
　　越王献
　　三辅黄图汉积翠池中有瑚高一丈二尺一本三柯上有四百六十三条云是南越王赵尉佗所献号烽火树夜有光彩
　　晋武赐
　　晋武帝尝以瑚树赐王恺高二尺许枝柯扶踈世所罕比恺以示石崇崇以鐡如意击碎之恺惋惜弥日崇曰不必多恨今还卿乃命悉取瑚高三四尺者六七十株如恺者甚众恺恍然自失
　　瑚钩
　　唐元稹连昌宫词晨光未出帘影黑至今反挂瑚钩
　　瑚笔格
　　归田録宋钱思公性俭约子弟非时不能取一钱公有瑚笔格平生珍惜子弟有欲钱者即窃之公乃榜家庭以十千购之子弟佯为求得以献公欣然以十千与之一歳中率五七如此
　　鬼血【已下玛瑙】
　　丹丘之野多鬼血化为丹石则玛瑙也
　　兽形
　　玛瑙出北地南畨西畨以红多者为上其中有人物鸟兽形者最贵有锦花者谓之花红玛瑙有漆黑中一线白者谓之合子玛瑙有红白相间者谓截子玛瑙有红白杂色如丝相间者谓之纒丝玛瑙俱贵有淡水色者谓之浆水玛瑙有紫红色者谓之酱斑玛瑙有海蛰色鬼面花者俱低
　　玛瑙瓮
　　十洲记黄帝有玛瑙瓮尧时尚存甘露于其中盈而不竭
　　玛瑙盘
　　见徳量
　　兹进枕
　　见枕
　　渤海贡柜
　　孔帖唐武宗会昌六年渤海贡玛瑙柜方三尺
　　琉璃
　　琉璃本质是石出大秦国赤白黑黄青緑绀缥红紫凡十种为器者以自然灰治之自然灰状如黄灰生南海亦可浣衣近世又有火成者光泽盖不减也琉璃扉
　　汉武故事武帝拜方士栾大为五利将军起九间神宫欲以下神云以琉璃为扉以珍珠为帘
　　琉璃殿
　　魏太武时大月氏国人商贩至京师自云能铸琉璃既成光泽美于西来者乃诏为行殿容百余人光色映彻见者震骇以为神明自此中国琉璃甚贱人不复珍之
　　琉璃帐
　　汉武帝时董偃有宠常卧延清之室以画石为牀石体甚轻出郅支国设紫琉璃帐火齐屏风列灵麻之烛
　　琉璃灯
　　歳时杂记陇西穷州卖药朱家灯号天下第一以琉璃为诸物之形
　　琉璃盘
　　唐同昌公主以红琉璃盘盛夜光珠立堂中光如昼又代宗大厯十三年上召李泌入见因言路嗣恭初平岭南献琉璃盘径九寸朕以为至寳又破元载家得嗣宗所遗载盘径尺
　　琉璃椀
　　世説王敦初尚主如厠见金盘盛水琉璃椀盛澡豆因倒着水中饮之
　　琉璃瓶
　　太平广记唐贞元中州市坊有丐者自称媚儿姓胡懐中出琉璃瓶可受半升表里通明如不隔物曰施满此圣瓶子足矣瓶项如苇管与之百钱投之琤然有声见瓶间大如粟粒众异之复与千钱以至万钱亦然好事者以驴与之入瓶如蝇大动行如故俄有度支纲至数十车纲人驻车观之纲主戏曰尔能令诸车入瓶中乎媚儿曰可乃防侧瓶口令车悉入歴歴如行蚁然有顷渐不见媚儿即跳入瓶纲官大惊以梃撞瓶破一无所有后月余有人于清河北逢媚儿见部领车乘趋东平而去
　　琉璃钗
　　五行志唐末俗尚以琉璃为钗钏盖服妖也故后有流离播迁之兆
　　水精
　　水精琉璃之类入火不焚又格古要论云多年老氷为水精然日本国有青水精红水精则水精非氷也明矣鐡围山丛谭载政和中伊阳太和山崩出水精据此则水精自是石中所出
　　水精杯
　　西域罽宾国唐武徳二年遣使献玻璃水精杯
　　水精珠
　　南越志海中有明月珠及水精珠
　　水精户
　　见金
　　水精瓶
　　九国志蜀王宗铢有海客鬻龙脑于蜀中贮以水精瓶殿直李葩欲买之海客邀善价数倍葩造宗铢曰海客有水精瓶为尔取之翌日至其所令持锦衾至宗铢索衾与海客共观叹其纎细乆之葩因目从者挈瓶去
　　水精如意
　　见宫嫔
　　水精唾壶
　　见贡献
　　琥珀
　　博物志琥珀一名江珠又云松脂沦于地千年化为茯苓茯苓化为琥珀
　　为枕
　　广雅虎魄生地中其上及傍不生草深者入地八九尺大如斛削去皮成虎魄大如斗初时如桃胶凝坚乃成其方人以之为枕出罽宾及大秦国
　　为杓
　　石虎为浴堂乃以碔砆为堤琥珀为杓









</div>
    <div class="pagination">
<a href="山堂肆考_page468.html">上一页</a><span>...</span><a href="山堂肆考_page464.html">464</a><a href="山堂肆考_page465.html">465</a><a href="山堂肆考_page466.html">466</a><a href="山堂肆考_page467.html">467</a><a href="山堂肆考_page468.html">468</a><span class="current-page">469</span><a href="山堂肆考_page470.html">470</a><a href="山堂肆考_page471.html">471</a><a href="山堂肆考_page472.html">472</a><a href="山堂肆考_page473.html">473</a><a href="山堂肆考_page474.html">474</a><span>...</span><a href="山堂肆考_page470.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
