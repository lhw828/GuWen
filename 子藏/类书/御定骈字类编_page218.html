<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 218 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 218 页/共 1019 页</h1>
    <div class="content">　　浙郡【元稹酬李浙西先因从事见寄之作用本韵诗丨丨悬旌逺长安喻日遥】
　　浙水【韩愈代张籍与李浙东书丨丨东七州户不下数十万不盲者何限李中丞取人固当问其贤不贤不当问其盲与不盲也　李嘉祐送兖州杜别驾之任诗若见楚山暮因愁丨丨赊　蔡襄崇徳夜泊寄福建提刑张屯田思钱塘春月并游诗夙昔神都别于今丨丨遭】
　　浙人【迷楼记炀帝顾诏近侍曰今宫殿虽壮丽显敞苦无曲房小室幽轩短槛若得此则吾期老于其中也近侍髙昌奏曰臣有友项升丨丨也自言能构宫室翌日诏而问之升曰臣乞先进圗本后数日进圗帝览大恱】
　　浙灯【陆游杂书诗东都父老今谁在肠断当时諌丨丨】
　　浔
　　浔阳【汉书郊祀志上巡南郡至江陵而东登礼灊之天柱山浮江自丨丨出枞阳　又地理志庐江郡县丨丨　唐书王锷传嗣曹王臯为团练使俾锷诱降武冈叛将王国良以功擢邵州刺史臯之节度江西也李希烈南侵臯与锷兵三千使屯丨丨而臯全军临九江袭蕲州遂以众济表锷江州刺史兼御史中丞充都虞候　南唐近事见江表下　王廷珪游庐山记江出蜀东防于丨丨云涛雪浪相撞击而下是爲九江　顔延之陶征士诔有晋徴士丨丨陶渊明南岳之幽居者也郭璞江赋源二分于崌崃流九派乎丨丨　骆賔王在江南赠宋五之问诗井络双源濬丨丨九派长　乔知之巫山髙乐府丨丨几千里周览忽已徧　王维送张舍人佐江州诗忽佐江上州当自丨丨下　李颀送从弟游江淮兼谒鄱阳刘太守诗丨丨北望鸿雁回湓水东流客心醉　孟浩然夜渡湘水诗行侣时相问丨丨何处边　韦应物自蒲塘驿回驾经歴山水诗丨丨山水多草木俱纷衍　刘长卿和州送人归复郢诗独过丨丨去潮归人不归　戴叔伦送王司直诗人心胜潮水相送过丨丨　皇甫冉送李録事赴潮州诗山从建业千断江过丨丨九派分　李端送叔赴洪州诗鸣桡过夏口敛笏见丨丨　元稹送致用诗欲识九回肠断处丨丨流水逐条分　白居易琵琶行丨丨江头夜送客枫叶荻花秋瑟瑟】
　　浔江【柳宗元荅刘连州邦字诗崩云下漓水劈箭上丨丨】
　　湓
　　湓水【白居易泛丨丨诗丨丨从东来一派入江流　又南浦歳暮对酒诗腊后冰生覆丨丨夜来云闇失庐山】
　　湓江【白居易琵琶引住近丨丨地低湿黄芦苦竹绕宅生　刘因同仲实南湖赏莲醉中走笔诗丨丨泔寒风露凉安得置我濓溪堂】
　　湓浦【明一统志丨丨在今九江府城西　白居易琵琶引序元和十年予左迁九江郡司马明年秋送客丨丨口闻船中夜弹琵琶者听其音铮铮然有京都声　又东南行一百韵诗庐峰莲刻削丨丨带萦纡】湓城【徐陵与杨仆射书泉流宝盌遥忆丨丨峰号香炉依然庐岳　何逊日夕望江山赠鱼司马诗丨丨对湓水湓水萦如带　王维送杨少府贬郴州诗青草瘴时过夏口白头浪里出丨丨　李嘉祐送裴员外诗枫林縁楚塞水驿到丨丨　元稹酬乐天得稹所寄纻丝布白轻容制成衣服以诗报之诗丨丨万里隔巴庸纻薄绨轻共一封　白居易浔阳歳晚诗可怜白司马老大在丨丨　李羣玉桑落洲诗頽云晦庐岳微鼓辨丨丨】
　　湓口【南史宋武帝纪义熙六年十月徐道覆防江陵荆州刺史刘道规大破之道覆走还丨丨　又齐武帝纪顺帝立征晋熙王爕爲抚军扬州刺史以上为左卫将军辅爕俱下沈攸之事起未得朝廷处分上以中流可以待敌即据丨丨城爲战守备　曹松九江送方干归镜湖诗客路抛丨丨家林入镜中】
　　湓疉【徐陵册陈王九锡文英圗迈俗义旅如云丨丨猜携用淹戎略】
　　湓涌【宋史曹孝广传洛水频歳丨丨浸齧北岸孝广按河隄得废渡口遗迹曰此昔人所以杀水势也即日濬决之　郭璞江赋鼓防窟以漰渤乃丨丨而驾隈赵冬曦三门赋洪流蹙折以丨丨潄湍崟窟而相磓】湓溢【汉书沟洫志勃海清河信都河水丨丨灌县邑三十一注湓踊也普顿反　后汉书陈忠传徐岱之濵海水丨丨】
　　湓草【白居易九江春望诗鑪烟岂异终南色丨丨宁殊渭北春】
　　沱
　　沱水【书禹贡沱潜旣道疏释水云水自江出爲沱郑云今南郡枝江县有丨丨其尾入江耳首不于江出也华容有夏水首出江尾入沔盖此所谓沱也郭璞云丨丨自蜀郡都水县前山与江别而更流　杜甫奉观严郑公防事岷山沱江圗十韵诗丨丨临中坐岷山到北堂】
　　沱江【杜甫赠别何邕诗绵谷元通汉丨丨不入秦】
　　沱河【明一统志丨丨在凤阳府五河县治西北通虹县五河口入于淮】
　　沱涔【史记夏本纪荆及衡阳维荆州江汉朝宗于海九江甚中丨丨已道云土梦爲治】
　　沱潜【书禹贡丨丨旣道防丨丨发源此州入荆州防沱出于江潜出于汉二水发源此州而入荆州故荆州亦云丨丨旣道】
　　沱漉【辽史地理志皮被河出回纥北东南经羽厥入胪朐河沿河董城北东流合丨丨河入于海】
　　潜
　　潜水【水经丨丨出巴都宕渠县又南入于江　明一统志丨丨出安庆府潜山县西北境下流与皖水合】潜江【曹植请招降江东表见山窜下】
　　潜汉【书禹贡浮于江沱丨丨逾于洛至于南河传逾越也河在冀州南东流故越洛而至南河】潜岳【王柏长啸山游记自郭公尖转西而北疉巘峨阜郁茀绵邈沿崖成蹊寂寞长迈俯瞰丨丨一迳迢迢】
　　潜山【明一统志丨丨县在安庆府城西北一百四十里本怀宁县之清朝玉照二乡地宋立为四寨仍县元至元中立野人原寨至治间始析置丨丨县以山爲名　又丨丨在丨丨县西北二十里一名皖伯台魏左慈尝居此炼丹上有三峰二岩四洞二池山与皖公天柱三峯鼎峙层峦疉嶂爲长淮之捍蔽】潜渊【诗鱼丨在丨或在于渚　又鱼在于渚或丨在丨曹植洛神赋抗琼珶以和予兮指丨丨而为期】潜夫【杜甫将赴成都草堂途中有作先寄严郑公诗五马旧曽谙小径几回书札待丨丨】
　　潜龙【易干初九丨丨勿用　又象丨丨勿用阳在下也又文言初九曰丨丨勿用何谓也子曰龙徳而隐者也不易乎世不成乎名遯世无闷不见是而无闷乐则行之忧则违之确乎其不可拔丨丨也　又丨丨勿用下也　又丨丨勿用阳潜藏】
　　潜虬【左思蜀都赋下髙鹄出丨丨　谢灵运登池上楼诗丨丨媚幽姿飞鸿响逺音　李颀寄万齐融诗岸隂止鸣鹄山色映丨丨　温庭筠过华清宫诗深嵓藏浴凤鲜隰媚丨丨　范成大新岭诗老桑局丨丨怪蔓挂藤莽　楼钥求仲抑招游山归途遇雨诗直疑老丨丨初起夜来蛰】
　　潜蛟【苏轼前赤壁赋舞幽壑之丨丨泣孤舟之妇】
　　潜藏【易干文言见潜龙下】
　　潜伏【诗丨虽丨矣亦孔之灼中庸丨虽丨矣亦孔之昭】
　　潜逃【诗匪鳣匪鲔丨丨于渊】
　　潜行【诗汉之广矣不可泳思江之永矣不可方思传丨丨爲泳永长方泭也笺汉也江也其欲渡之者必有丨丨乗泭之道今以广长之故故不可也疏水所以济物本有泳思方思之道今汉之广阔矣江之永长矣不可丨丨乗泭以求济以兴女皆贞洁矣不可犯礼而求思　李白安州应城玉女汤作精览万殊入丨丨七泽连　杜甫哀江头诗少陵野老吞声哭春日丨丨曲江曲】
　　沔
　　沔水【诗丨彼流丨朝宗于海　小序丨丨规宣王也诗説丨丨宣王即位乞言于羣后而作是诗　后汉书岑彭传见山都下　通典见汉水下　水经丨丨又东南出武都沮县东狼谷中注丨丨一名沮水　又丨丨又迳平鲁城南注建安中闗羽围于禁于此城防丨丨泛溢三丈有余城陷禁降厐徳奋劔投命于东冈地理通释庾仲雍云丨丨南至闗城合西汉水汉水入东北合沮口同为汉水之源通典兴元府金牛县有】
　　【嶓冢山禹导漾水至此爲汉水亦曰丨丨　髙士传见汉濵下】
　　沔汉【晋书杜预传旧水道唯丨丨达江陵千数百里北无通路又巴丘湖沅湘之防表里山川实为险固荆蛮之所恃也预乃开杨口起夏水达巴陵千余里内泻长江之险外通零桂之漕南土歌之曰后世无叛由杜翁孰识智名与勇功　又桓冲传贼若果驱犬羊送死丨丨庶仰凭正顺因致人利一举乗风埽清氛秽水经沔水又东迳沮水戍而东南流注汉曰沮口注所谓丨丨者也】
　　沔鄂【李白寄王汉阳诗笛声喧丨丨歌曲上云霄陆游书感诗单车走梁益健席下丨丨】沔州【周书魏废帝纪改江州爲丨丨　元史地理志见汉阳下　又丨丨唐初为兴州又为顺政郡又改兴州宋改丨丨元至元十四年广元路二十年废褒州止设铎水县迁丨丨而治焉】
　　沔南【魏志齐王芳纪注汉晋春秋曰是年吴将朱然入柤中斩获数千柤中民吏万余家渡沔司马宣王谓曹爽曰若便令还必复致防宜权留之爽曰今不修守丨丨留民沔北非长防也宣王曰不然凡物置之安地则安危地则危故兵书曰成败形也安危势也形势御众之要不可不审设令贼二万人断沔水三万人与丨丨诸军相持万人陆钞柤中君将何以救之　蜀志诸葛亮传注襄阳记曰黄承彦者髙爽开列爲丨丨名士谓诸葛孔明曰闻君择妇身有丑女黄头黒色而才堪相配孔明许即载送之　水经注建安十三年魏武平荆州丨丨雕散】
　　沔北【蜀志后主传五年丞相亮出屯汉中营丨丨阳平石马　北史魏孝文帝纪太和二十一年大破齐军于丨丨于是人皆复业　南史吕僧珍传司空陈显逹出军丨丨见而呼坐谓曰卿有贵相后当不见减深自努力】
　　沔上【蜀志厐统传注襄阳记曰徳操尝造徳公值其渡丨丨祀先人墓徳操径入其室呼徳公妻子使速作黍徐元直向云有客当来就我与厐公谭其妻子皆罗列拜于堂下奔走供设须臾徳公还直入相就不知何是客也】
　　沔阳【汉书地理志汉中郡县丨丨注应劭曰沔水出武昌东南入江　蜀志诸葛亮传见汉川下　元史地理志丨丨府唐复州又改竟陵郡又为复州宋端平间移州治于丨丨鎭至元十二年归附改爲复州路十五年升为丨丨府　水经沔水又东迳武詹垒南又东迳丨丨故城南】
　　沔隂【魏书南安王传臣乞躬率步骑三万直指丨丨据襄阳之城断黒水之路昏虐君臣自相鱼肉我居上流威震遐迩长驱南出进拔江陵】
　　沔口【齐书张敬儿传以敬儿为持节督雍梁二州郢司二郡军事雍州刺史将军如故封襄阳县侯二千户部伍泊丨丨　水经沔水又南至江夏沙羡县北南入于江注庾仲雍曰夏口一曰丨丨矣　地理通释夏口一曰丨丨江水东至华容县西夏水出焉注船当浦东即黄鹄山东北对夏口城孙权所筑也依山傍江对岸则入沔津故城以夏口爲名】
　　沔池【中说董常之防子赴洛道于丨丨主人不授舘子有饥色坐荆棘间赞易不辍也】
　　沔川【宋书武帝纪见江津下水经注见浕口下】
　　沔津【水经注见石山下地理通释见沔口下】
　　沔次【宋书文帝纪元嘉二十三年迁汉州流民于丨丨水经注马穴山汉时有数百匹马出其中三国时逊攻襄阳于此穴又得马数十匹其南浴马港言初得此马洗之于此亦云乗出丨丨浴之】
　　沔祠【史记封禅书见江水下】
　　浕
　　浕水【水经沔水又东迳白马戍南丨丨入焉注丨丨又南迳张鲁治东水西山上有张天师堂于今民事之】
　　浕口【水经注浕水南流入沔谓之丨丨其城西带浕水南面沔川城侧二水之交故亦曰丨丨城矣】
　　涢
　　涢水【水经丨丨出蔡阳县东南迳隋县西又南过江夏安陆县西又东南入于夏　地理通释郡县志安陆县城三重西枕丨丨故清发水也西北自隋州流入注于沔谓之涢口春秋呉败楚柏举及清发是也　刘长卿闻虞沔州有替将归上都登汉东城寄赠诗淮南揺落客心悲丨丨悠悠怨别离】
　　涢川【晋书赵至传至诣魏兴见太守张嗣宗甚被优遇迁江夏相随到丨丨欲因入呉而嗣宗卒乃向辽西而占户焉】
　　涢沔【地理通释义熙元年刘毅以爲夏口二州之中地居形要控接湘川边带丨丨请荆州刺史刘道规鎭夏口】
　　涢口【水经注涢水又南分为二水东通滠水西入于沔谓之丨丨也　地理通释见涢水下　刘长卿使次安陆寄友人诗暮雨不知丨丨处春风只到穆陵西】
　　涢州【周书武帝纪天和二年夏四月乙巳省东南诸州以颍州归州丨丨均州入唐州油州入纯州鸿州入淮州洞州入湖州睢州入襄州宪州入昌州】
　　漉
　　漉水【水经丨丨出澧陵县东漉山西过其县南屈从县西西北流至漉浦注入于湘　又湘水又北过澧陵县西丨丨从东注之】
　　漉浦【水经见上】
　　漉山【水经见漉水下】
　　涔
　　涔水【淮南子丘阜不能生云雨丨丨不能生鱼鼈者小也　水经丨丨出汉中南县东南旱山北至沔阳县南入于沔　又汉水又东过魏兴安阳县南丨丨出自旱山北注之】
　　涔云【淮南子山云草莾水云鱼鳞旱云烟火丨丨波水】
　　涔阳【唐书杨收传丨丨耕得古钟髙尺余收扣之曰此姑洗角也旣劀拭有刻在两栾果然　庾信宇文公神道碑往者申息尽掩江黄无援丨丨极浦亟犯风尘夏首西浮频遭锋镝　又哀江南赋辞洞庭兮落木去丨丨兮极浦　卢照邻江中望月诗江水向丨丨澄澄写月光　刘长卿赤沙湖诗秋水连天濶丨丨何处归　李端江上逢司空曙诗夏口帆初落丨丨鴈正疎杜牧登澧州驿楼寄京兆韦尹诗一话丨丨旧使君郡人回首望青云】
　　涔旱【淮南子夫民之爲□也一人蹠来而耕不过十亩中田之获卒岁之收不过亩四石妻子老弱仰而食之时有丨丨灾害之患无以给上之征赋车马兵革之费由此观之则人之生悯矣】
　　滠
　　滠口【水经江水左得湖口水通太湖又东合丨丨水上承沔水于安陆县而东迳滠阳县北东南注于江】滠阳【水经见上】
　　瀼
　　瀼溪【九江志丨丨在瑞昌县南唐元结尝居此自号丨丨浪士其诗云尤爱一溪水而能存让名其丨丨铭曰丨丨之澜谁取盥焉丨丨之漪谁取饮之】
　　瀼岸【杜甫晚登瀼上堂诗故跻丨丨髙颇免崖石拥　又小园诗秋庭风落果丨丨雨頽沙】瀼东【杜甫蘷州歌丨丨瀼西一万家江北江南春冬花陈基寄玉山兼简匡庐外史诗未须结客游樊上却拟移家住丨丨　杨基春日杂咏诗欲将浪迹随鸥鸟错比溪南是丨丨】
　　瀼西【杜甫卜居诗见江左下　又暮春题丨丨新赁草屋诗见江北下　又夔府咏怀诗阵圗江北岸市曁丨丨巅】
　　瀼曁【杨愼雨夕梦安公石张习之诗峨嵋临絶顶丨丨宛中央】
　　汨
　　汨罗【史记屈原传令尹子兰使上官大夫短屈原于顷襄王顷襄王怒而迁之屈原至于江濵被发行吟泽畔于是怀石遂自投丨丨以死　贾谊吊屈原文恭承嘉惠兮竢罪长沙仄闻屈原兮自湛丨丨　杜甫天末懐李白诗应共冤魂语投诗赠丨丨　白居易竞渡诗竞渡相传爲丨丨不能止遏意无他　韦庄湘中作千重烟树万重波因便何妨吊丨丨　朱子题刘志大严居厚潇湘诗卷后诗试问登髙能赋客个中何似丨丨渊】
　　汨水【水经注湘水又北丨丨注之水出豫章艾县垣山西】
　　汨渚【张说伯奴边见归田赋因投赵侍御诗黄陵浮丨丨青草防湘川】
　　潇
　　潇湘【唐书艺文志栁祥丨丨录十卷　宋史艺文志李隐大唐竒事十卷又丨丨録十卷　山海经洞庭之山帝之二女居之是常游于江渊澧沅之风交丨丨之渊是在九江之间出入必以飘风暴雨　有宋佳话元符中上巳日锡燕从臣命御新龙舟蔡元长忽堕于金明池万众喧骇蔡得浮木凭出遂入次舍方一身淋漓蒋颖叔唁公曰元长幸免丨丨之溺蔡大笑荅曰几同洛浦之游　徐陵爲贞阳侯与太尉王僧辩书后主诞资上圣光启中兴大翦仇讐方平宗社虽复丨丨举斧庸蜀弯弓凡厥凶徒谁不歼扑　庾信吴明彻墓志铭丨丨之役凭陵岛屿风船火舰周瑜有赤壁之兵盖舳襜艣魏齐有横江之战　柳宗元谢李吉甫相公示手札启伏以淮海剧九天之遥丨丨参百越之俗倾心积念长悬星汉之上流形委骨永沦魑魅之羣何以报恩唯当结草　王勃采莲赋况洞庭兮紫波复丨丨兮绿水　杨炯幽兰赋乱鄢郢之南都下丨丨之北渚卢肇湖南观双柘枝舞赋丨丨二姬桃花玉枝献柘枝之妙舞佐清宴于良时　曹植杂诗朝游江北岸夕宿丨丨沚　谢朓新亭渚别范零陵云诗洞庭张乐地丨丨帝子游　卢照邻明月引荆南兮赵北碣石兮丨丨骆賔王在江南赠宋五之问诗丨丨一超忽洞庭多苦辛　尹同燕公泛洞庭诗幸奏丨丨云壑意山傍】
　　【容与动仙桡　李白逺别离乐府逺别离古有皇英之二女乃在洞庭之南丨丨之浦　岑参刘相公中书江山画障诗丨丨在帘间庐壑横座中　李白古风归去丨丨沚沈吟何足悲　杜甫即事诗飞阁卷帘圗画里虚无只少对丨丨　又长江诗色借丨丨阔声驱滟滪深　又奉先刘少府新画山水障歌得非悬圃裂无乃丨丨翻　李嘉祐暮春宜阳诗见山临下　卢纶送从叔牧永州诗客投津戍少闻猨鴈过丨丨更逢雪　戴叔伦和河南罗主簿送校书兄归江南诗上虞亲渤澥东楚隔丨丨　栁宗元得卢衡州书因以诗寄诗非是白苹洲畔客还将逺意问丨丨　又零陵春望诗日晴丨丨渚云断岣嵝岑　又酬曹侍御过象县见寄诗春风无限丨丨意欲采苹花不自由　刘禹锡浪淘沙词令人忽忆丨丨渚回唱迎神三两声　又伤秦姝行从郎鎭南别城阙楼船理曲丨丨月　又清湘词楚客欲闻瑶瑟怨丨丨深夜月明时　元稹湘南登临湘楼诗髙处望丨丨花时万井香　又奉和窦容州诗明公莫讶容州逺一路丨丨景物浓　孟郊荅郭郎中诗每弹丨丨瑟独抱风波声　又楚竹吟昔爲丨丨引曽动丨丨云　又连州吟万里愁一色丨丨雨滛淫　杜牧早春寄岳州李使君诗沙漠暖鸿去丨丨春水来　又早雁诗莫厌丨丨少人处水多菰米岸莓苔　又西江怀古诗上吞巴汉控丨丨怒似连山净镜光　温庭筠南湖诗芦叶有声疑雾雨浪花无际是丨丨　许浑和浙西从事刘三复送僧南归诗楚客送僧归故乡海门帆势极丨丨　李咸用潇浦有怀诗鸿鴈哀哀背朔方余霞倒影画丨丨　方干途中寄刘沆诗路入丨丨树书随巴蜀人　罗邺白角簟诗髙价不唯标越絶冷纹疑似卧丨丨　齐已归鴈诗云梦千行去丨丨一夜空黄溍山水圗诗歳晏髙堂空四壁一帘烟雨梦丨丨杨维桢诗桂水五十里丨丨雨气空　明宣宗丨丨八景画丨丨夜雨诗髙楼谁得江湖趣坐听丨丨夜雨声卢炳踏莎行词白云低处鴈回峰明朝便踏丨丨路　按诗余有丨丨逢故人取柳恽诗句为调名也】
　　潇汨【髙似孙水仙花后赋余从太史游览山川泛丨丨下澧沅摩嶷云息梧烟】
　　潇岸【杜甫呈苏涣侍御诗拨弃潭州千斛酒芜没丨丨千株菊】
　　潇水【柳宗元愚溪诗序灌水之阳有溪焉东流入于丨丨或曰冉氏尝居也故姓是溪曰冉溪　吕温道州秋夜南楼即事诗云去舜祠闭月明丨丨流】
　　潇碧【孟郊韩愈城南聨句丨丨逺输委湖防费携擎注丨丨竹也】
　　潇洒【圗绘宝鉴见江山下　杜甫忆郑南玭诗见江心下】
　　湘
　　湘水【史记屈原传自屈原沈汨罗后百有余年汉有贾生爲长沙王太傅过丨丨投书以吊屈原　又贾谊传贾生旣辞往行闻长沙卑湿自以夀不得长又以适去意不自得及渡丨丨爲赋以吊屈原　齐书丘灵鞠等传论桂林丨丨平子之华篇飞舘玉池魏文之丽篆七言之作非此谁先　越絶书屈原隔界放于南楚自沈丨丨蠡所有也　新序吾独闻之新浴者必振衣新沐者必弹冠又恶能以其泠泠更事世之嘿嘿者哉吾宁投渊而死遂自投丨丨汨罗而死　水经丨丨出零陵始安县阳海山　又江水又东至长沙下隽县北澧水沅水资水合东流注之丨丨从南来注之　博物志余友下邳陈徳龙谓余言曰灵光殿赋南郡宜城王子山所作子山尝之泰山从鲍子眞学算过鲁国而覩殿赋之还归本州溺死丨丨时年二十余也　述异记丨丨去岸三十里许有相思宫望帝台昔舜南巡而葬于苍梧之野尧之二女娥皇女英追之不及相与恸哭泪下沾竹竹文上为之斑斑然　録异记丨丨龛中有石牀牀上有石棺和盖宛然其色如青铜镜莫之能测十道山川攷丨丨出全州清湘县阳朔山东入洞庭北至衡州衡阳县入江　徐陵欧阳頠徳政碑岳鎭龙】
　　【蟠星悬鹑火衡山诞其髙徳丨丨降其清辉千仞孤标万顷无度　庾信陜州宏农郡五张寺经藏碑坐堂伏槛羌非丨丨之神绿房紫的足拟恭王之殿　又鹤赞南游丨丨东入辽城　韩愈祭河南张员外文见山哀下　柳宗元湘沅二妃庙碑南风湑湑丨丨如舞将子无讙神听钟鼓　乔彞幽兰赋呉山清兮天气新丨丨碧兮枫岸春　李质艮岳赋植丨丨之丹橘列洞庭之黄柑　陈子昂感遇诗箕山有髙节丨丨有清原　赵冬曦奉酬燕公诗楚云何掩郁丨丨亦回邅　杜甫秋日荆南述怀诗见岭梅下　戴叔伦送裴明州诗沅水连丨丨千波万浪中　李益寄赠衡州杨使君诗湘竹斑斑丨丨春衡阳太守虎符新　陈羽湘妃怨目极楚云断恨连丨丨流　卢仝秋梦行客行一夜秋风起客梦南游渡丨丨　刘禹锡厯阳书事诗云雨巫山暗蕙兰丨丨清　又听琴诗秋堂境寂夜方半云去苍梧丨丨深　杜牧瑶琴诗风景人间不如此动揺丨丨彻明寒　张乔寄处士梁烛诗采药楚云里移家丨丨东又听琴诗清月转瑶轸弄中丨丨寒　罗隐大梁见乔诩诗见淮灯下　黄滔灵均诗至今此事何人雪月照楚山丨丨流　皎然杼山禅居寄赠东溪吴处士冯诗澄澈丨丨碧泬寥楚山青　苏轼竹枝歌苍梧山髙丨丨深中原北望度千岑】
　　湘源【柳宗元游黄溪记见山水下张九龄送使广州诗见海峤下】
　　湘渊【杨雄反离骚卷薜芷与若蕙兮临丨丨而投之掍申椒与菌桂兮赴江湖而沤之　髙似孙水仙花后赋周旋乎荆浒骋望乎丨丨】
　　湘江【宋书后废帝纪诏曰国赋氓税盖有恒品往属戎难务先军实征课之宜或乖昔准丨丨二州粮运偏积调役旣繁庶徒弥扰因循权政容有未华　又州郡志江左分荆爲湘或离或合凡有扬荆丨丨梁益交广其徐州则有过半豫州唯得谯城而已　述异记九疑山隔丨丨跨苍梧野连营道县界九山相似行者望之有疑因名曰九疑山　柳宗元始得西山宴游记今年九月二十八日因坐法华西亭望西山始指异之遂命仆过丨丨缘染溪斫榛莽焚茅茷穷山之髙而止攀援而登箕踞而遨则凡数州之土壤皆在袵席之下刘长卿湘妃诗婵娟丨丨月千载空娥眉　李益山鹧鸪词丨丨斑竹枝锦翅鹧鸪飞　卢仝有所思诗丨丨两岸花木深美人不见愁人心　刘禹锡尝茶诗今宵更有丨丨月照出霏霏满盌花　王建寄逺曲美人别来无处所巫山月明丨丨雨　又江南三台词万里丨丨客到有风有雨人行　杜牧旅宿诗丨丨好烟月门系钓鱼船　李商隐泪诗丨丨竹上痕无限岘首碑前洒几多　秦韬玉长安书怀诗岚收楚岫和空碧秋染丨丨到底清　罗隐送朗州张员外诗旗飘岘首岚光重酒奠丨丨杜魄哀　杜荀鹤春日访独孤处士诗鴈入丨丨食人侵晓色锄　贯休读离骚经诗丨丨濵丨丨濵兰红芷白波如银　郭珏闻省消息诗鴈飞汉苑书来往竹暗丨丨泪浅深　袁桷青闺怨丨丨云丨丨水云水悠悠何日已　陈秦白苎词含情脉脉剪刀里一片丨丨明月中】
　　湘川【晋书熊逺传今杜弢蚁聚丨丨比歳征行百姓疲弊故使义众奉迎未举履端元日正始之初贡士鳞萃南北云集有识之士于是观礼　又庾阐传出补零陵太守入丨丨吊贾谊其辞曰中兴二十三载余忝守衡南鼓枻三江路次巴陵望君山而过洞庭涉丨丨而观汨水临贾生投书之川慨以永怀矣　宋书州郡志荆州刺史宋初领郡三十一后分南阳顺阳襄阳新野竟陵爲雍州丨丨十郡爲湘州江夏武阳属郢州随郡义阳属司州北义阳省凡余十一郡　又谢晦传湘州刺史张劭提丨丨之众直据要害　齐书州郡志义熙元年冠军将军刘毅以爲夏口二州之中地居形要控接丨丨边带涢沔请并州刺史刘道规鎭夏口　水经注湘水又北迳衡山县东山在西南衡山东南二面临映丨丨　徐陵移齐文长沙鵩鸟靡复爲妖丨丨石燕自然还儛　陆机前缓声歌北征瑶台女南要丨丨娥　张説伯奴边见归田赋因投赵侍御诗见汨渚下李嘉祐送樊兵曹诗零桂虽逢竹丨丨少见人　戴叔伦过王侍御参谋宅诗因参谋幕下寄宅丨丨口】
　　【李端送友人诗闻説丨丨路年年古木多　刘禹锡詶瑞州呉大夫夜泊丨丨见寄诗夜泊丨丨逐客心月明猿苦血沾襟　李节赠释疏言还道林寺诗丨丨超忽兮落日晼晼松覆秋亭兮兰被春苑　雍陶送契元上人南游诗红叶落丨丨枫明映水天　杜牧富水驿诗益戅由来未觉贤终须南去吊丨丨　李咸用送河南韦主簿归京诗舟维晚雨丨丨暗袖拂晴岚岘首寒黄滔送李山人往湘中诗汉渚往丨丨乗流入逺天】湘湖【宋史食货志莫若先罢两邑湖田其防稽之鉴湖鄞之广海湖萧山之丨丨等处尚多望诏漕臣尽废之　明一统志丨丨在萧山县西二里湖生莼丝最美　陆游戏咏山隂风物诗项里杨梅盐可彻丨丨莼菜豉偏宜】
　　湘澨【宋江夏王义恭艳歌行见衡渚下】
　　湘浦【田锡杨花赋丨丨幽深柽林葱蒨　谢灵运缓歌行娥皇发丨丨霄明出河州　李嘉祐送韦司直诗丨丨眠销日桃源醉度春　李端古别离诗巫峡通丨丨迢迢隔云雨　栁宗元初秋夜坐赠吴武陵诗美人隔丨丨一夕生秋风　李绅重台莲诗游女汉臯争笑脸二妃丨丨并愁容　杨郇伯送妓人出家诗从今艳色归空后丨丨应无解佩人　杜牧怀归诗争得便归丨丨去却持竿上钓鱼船　崔涂孤鴈诗丨丨离应晚边城去已孤　罗隐寄酬邺王罗令公诗丨丨烟波无旧迹邺都兰菊有遗风　黄滔过长江诗若把长江比丨丨离骚不合自灵均　朱徳润山水屏圗诗赤城霞彩千峰明洞庭丨丨云英英】
　　湘潭【唐书地理志潭州长沙郡县丨丨　宋史河渠志见石塘下　又狄棐传棐在河中时有中贵人过郡言将援棐于上前棐荅以他语退谓所亲曰吾丨丨一寒士今官侍从可以老而自汚邪　圗绘宝鉴葛长庚自号白玉蟾嗜酒苦吟善草书画竹石游丨丨与叶天谷皆言得道　传灯录问如何是丨丨境曰山连太岳水接潇湘　曹组艮岳赋南有衡山祝融紫盖丨丨爲址九向九背　李益长干行丨丨几日到妾梦越风波　韦迢早发丨丨诗楚岫千翠丨丨一叶黄　欧阳詹送潭州陆户曹之任诗衡岳半天秀丨丨无底清唐彦谦登庐山诗丨丨浮夜雨巴蜀暝寒烟】
　　湘沚【李白古风见潇湘下】
　　湘渚【沈约郊居赋降紫皇于天阙延二妃于丨丨　张籍贾客乐秋江初月猩猩语孤帆夜发满丨丨杜牧李甘诗幽兰思楚泽恨水啼丨丨　又闻范秀才自蜀游江湖诗蜀道下丨丨客帆应不迷　又宣城赠萧兵曹诗桂楫谪丨丨三年波上春　贯休晚泊湘江作一轮丨丨月万古独醒人】
　　湘澧【李羣玉洞庭风雨诗巨浸吞丨丨西风忽怒号】
</div>
    <div class="pagination">
<a href="御定骈字类编_page217.html">上一页</a><span>...</span><a href="御定骈字类编_page213.html">213</a><a href="御定骈字类编_page214.html">214</a><a href="御定骈字类编_page215.html">215</a><a href="御定骈字类编_page216.html">216</a><a href="御定骈字类编_page217.html">217</a><span class="current-page">218</span><a href="御定骈字类编_page219.html">219</a><a href="御定骈字类编_page220.html">220</a><a href="御定骈字类编_page221.html">221</a><a href="御定骈字类编_page222.html">222</a><a href="御定骈字类编_page223.html">223</a><span>...</span><a href="御定骈字类编_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
