<!DOCTYPE html>
<html>
 <head>
  <meta charset="utf-8"/>
  <title>
   群书考索 - 第 120 页/共 127 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   群书考索 - 第 120 页/共 127 页
  </h1>
  <div class="content">
   九歌乃韶乐之本韶与武今皆不可考但书所谓正徳利用厚生惟和九功惟叙九叙惟歌戒之用休董之用威劝之以九歌此正是韶乐之本也所谓九徳之歌九韶之乐也【文公语録】
　　七音之辨不攷郑译答苏防之语无以知七音之始不观杜佑加文武之文无以知七音之变是何也盖伏羲始纪阳气而为律黄帝听鳯凰而定音但有五声未闻有变宫变徴也至周武王始加二变声而七音备焉攷之周语可见矣武王克商之时嵗在鹑火月在天驷日在析木越三日而辰在斗越四十八日而辰在天鼋鹑火张也天驷房也自张及房则为七列鹑火午也天鼋子也自午至子则为七同合之以数昭之以声而七律于是乎作然则加变宫变徴而为七音者岂非自武王始乎故后世或谓之七始或谓之七华黄钟为天林钟为地太簇为人姑洗为春防賔为夏南吕为秋应钟为冬此则以七音而为七始者也婆陀力华为宫声鸡识华为南吕沙识华为角声沙侯加滥华为变徴沙腊华为徴声般赡华为羽声利建华为变宫此则以七音而为七华者也吁故必知七始七华之説而后可与论七音之妙也【顔氏】
　　三夏之歌读左传而知三夏之奏观周礼而知三夏之名考诗颂而知三夏之説夫三夏者歌之大也天子享元侯用之故尸出入则奏肆夏牲出入则奏昭夏四方賔来则奏纳夏昭其声也其声载于乐章其职掌于钟师其名始于周代重其事也然杜预之説则曰肆夏一名樊韶夏一名遏纳夏一名渠吕叔玉之説则又曰一曰肆夏二曰繁遏三曰渠夏三夏之名为不同也愚尝攷之诗而得其説盖肆之为言遂也时迈之诗遂于大位岂古所谓肆夏者乎遏之为言止也执竞之诗言福禄止于周之多岂非古所谓昭夏者乎渠之为言大也思文之诗言后稷配天之大岂非古所谓纳夏者乎吁愚以是知肆夏繁遏渠夏皆为周颂而即三夏之异名也若夫三夏之外又有所谓王夏章夏齐夏族夏骜夏是总为九夏之名尤不可不知也【同上】
　　周人何以不用商音先儒之言曰闻宫声使人温良而寛大闻商声使人方廉而好义闻角声使人恻隐而爱人闻徴声使人乐义而好施闻羽声使人恭俭而好礼则知乐有五音阙一不可然周人祭祀何以用宫角徴羽而不用商乎圜钟为宫黄钟为角太簇为徴姑洗为羽此礼天神之乐而遗商也函钟为宫太簇为角姑洗为徴南吕为羽此礼地示之乐而遗商也黄钟为宫大吕为角太簇为徴南吕为羽此礼人鬼之乐而遗商也故或以为人声或以为杀声或以为中声不知天地鬼神非人孰享商果人声何为不与于祭也黄钟之太簇函钟之南吕莫匪杀声是杀声未尝不用也宫生徴徴生商商生羽羽生角中声阙则上下之音防是中声尤为当用也吁三者之説皆非愚未敢以为信盖古乐以钟殸为主无钟磬则以管为主晋志所谓笛犹钟磬是也今之笛即古之管古者之管但有四孔未有商音至汉京君明始加一孔于笛之后是为商声然则周人祭祀用管为主奚尝恶商哉此非愚之臆説实得之马融之笛赋【并同前】
　　乐器
　　八音之制八音金石丝竹匏土革木也皆乐器也【书説】壎箎之制乐器土曰壎大如鵞子鋭上平底似称锤六孔竹曰箎长尺四寸围三寸七孔一孔上出径三分凡八孔横吹之【诗传】
　　簧笙竽之制簧笙竽管中金叶也盖笙竽皆以竹管植于匏中而窍其管底之侧以薄金障之吹则鼓之而出声所谓簧也故笙竽皆谓之奏笙十三簧或十九簧竽三十六簧也【并诗传】
　　钟磬特垂编垂之别钟磬有特垂有编垂者其特垂者器大而声宏杂奏于八音之间则丝竹之声皆为所掩而不可听故但于起调毕曲之时击其本律之垂以为作止之节其编垂者则声器皆小故可以杂奏于八音之间而不相凌也【文公答王子顺】




　　羣书考索别集卷十五
&lt;子部,类书类,群书考索&gt;
　　钦定四库全书
　　羣书考索别集卷十六　　宋　章如愚　撰厯门
　　古今厯
　　尧时厯象之说厯是书象是器无厯则无以知三辰之所在无玑衡则无以见三辰之所在【文公语録】
　　厯是一件大事厯是古时一大事故炎帝以鸟名官首曰鳯鸟是厯正也嵗月日时既定则百工之事可考其成【同上】
　　先天后天之差厯数防如今下漏一般漏管稍澁则必后天稍阔则必先天未子而子未午而午【同上】当运乎天不当为天所运故尝谓天之运无常日月星辰积气皆动物也其行度疾速或过不及自是不齐使我之法能运乎天而不为天之所运则其疎宻迟速或过不及之间不出乎我此虚寛之大数虽有差忒皆可推而不失矣何者以我法之有定而律彼之无定自无差也【同上】
　　古今厯法疎宻之差古人厯法疎阔而差少今厯法愈宻而愈差界限愈宻则差数愈逺何故以界限宻而愈越多也其差则一而古今厯法疎宻不同故尔看来都只是不曽推得定只是移来辏合天之运行所以当年合得不差明后年便差元不曽推得天运只是旋将厯去合那天之行不及则添些过则减些以合之所以一二年又差如唐一行大衍厯当时最谓精宻只一二年后便差【同上】
　　厯代厯法疎宻太史公厯书是说太初然却是颛帝四分厯刘歆作三统厯一行大衍厯最详备五代王朴司天考亦简严然一行王朴之厯皆止用之二三年即差王朴厯是七百二十加去季通所用却依康节三百六十数
　　推月大小之法问厯法何以推月之大小曰只是以每月二十九日半九百四十分日之二十九计之观其合朔为如何如前月大则后月初二日月生眀前月小则后月初三日月生眀【同前】
　　古人有一定之法今之造厯者无定法只是赶趂天之行度以求合或过则损不及则益所以多差因言古之钟律纽等寸分毫厘丝忽皆有定法如合符契皆自然而然莫知所起古之圣人其思之如是之巧然皆非私意撰为之也意古之厯书亦必有一定之法而今亡矣三代而下造厯者纷纷莫有定议愈精愈宻而愈见差舛不得古人一定之法也【并同上】
　　康节厯法宻尧舜以来厯至汉都丧失了不可攷縁如今是这大总纪不正所以都无是防康节厯十二万九千六百分大故宻今厯家所用只是万分厯万分厯亦自是多了他如何肯用十二万分【同上】
　　律吕气之法今治厯家用律吕气其法最精气之至也分寸不差便是这气都在地中透上来如十一月冬至黄钟管距地九寸以葭灰实其中至之日气至灰去晷刻不差【文公文集】
　　厯家算数之法天之外无穷而其中央空防有限天左旋而星拱极仰观可见四逰之说则未可知然厯家之说乃以算数得之非凿空而言也若果有之亦与左旋拱北之说不相妨如虚空中一圎毬自内而观之其坐向不同而常左旋自外而观之则又一面四逰以薄四表而止也【同上】
　　厯法先论太虚厯法要当先论太虚以见三百六十五度四分度之一一一定位然后论天行以见天度加虚度之嵗分嵗分既定然后七政乃可齐耳【同上】
　　天度嵗日之差按尧时冬至日在虚昏中昴月令冬至日在斗昏中壁而中星古今不同者盖天有三百六十五度四分度之一嵗有三百六十五日四分日之一天度四分之一而有余嵗日四分之一而不足故天度常平运而舒日运常内转而缩天渐差而西嵗渐差而东此即嵗差之由唐一行所谓嵗差者日与黄道俱差者是也古厯间易未立差法但随时占修改以与天合至东晋虞喜始以天为天以嵗为嵗乃立差法以追其变约以五十年而退一度何承天以为大过乃倍其年而又反不及至隋刘焯取二家中数为七十五年盖为近之【书说】
　　厯法不容不变厯之名始于黄帝厯之算定于容成夫上稽天象下正人时非厯有所不可故有起之以律者矣累实于黄钟是以有积之以数者矣较分扵丝毫是已又有验之以象者矣作仪扵浑天是已然由古迄今言天者凡几而造厯者尤非一家终不保其厯之不变者厯法之不容不变也是故黄帝起辛夘颛帝用乙夘夏用丙寅殷用甲寅周用丁巳鲁用庚子此则厯元之可验者也夏四百三十二年日差五度商六百二十八年日差八度周讫春秋日差八度战国及秦日差三度则厯差之可证者也斗分未易考也古厯谓在建星贾逵谓在牵牛中星范晔谓在斗十一度则言斗分者为不同日度未易稽也秦厯以孟春在营室五度三统以立春在危斗六度元嘉以正月中在室一度则言日度者为不一然厯取更厯之义故世代更厯羣言不厌其纷诸家不嫌其异否则治厯明时之语圣人何以特取于革哉尝因是而为之统曰革之为言更也圣人序卦至四十九而特以革卦居焉是又发明大衍之数足以治厯也
　　大衍演天地之数以大衍起数者自伏羲始以大衍名厯者自一行始夫衍者演天地之数也后世之厯多以古律起而一行大衍厯独以易数起焉勾稽防抄分积毫厘盖有得于伏羲之遗画君子安可以疎议一行哉今以大衍厯观之一六为爻位之统五十为大衍之母合二始以位刚柔所以眀天一地二之数也合二中以通律吕所以正天五地六之数也合二终以纪闰余所以穷天九地十之数也以生乗成吾扵六百而得天中之积焉以乗成生吾又扵六百而得地中之积焉自一六至五六一七至五七一八至五八一九至五九一十至五十生成相乗各有六百吾又扵是而得千二百之算焉一行固非拘于数者盖积黍之法可行而黍之小大则不可积断竹之制可仿而孔之厚薄则不可均按尺之说可验而尺之长短则不可证又孰若以无形而御有形以不物而制有物哉吁此大衍厯起于易所以为后世之精宻者欤不然唐自太初至麟徳凡二十三家何以独称美于大衍乎韩颍之至徳郭献之五纪承嗣之正元又何以祖其故智乎然而大衍起算亦不専于易也盖嵗星得扵虞喜日食冲于姜岌定朔得于傅仁均九道得扵张子信而演纪之瑞日在虚一度又得于尧之甲子此尤足以见其通而不溺扵术数也
　　閠法
　　朔空余分以为闰尧典云朞三百六旬有六日而今一嵗三百五十四日者积朔空余分以为閠朔空者六小月也余分者五日四分度之一也【余大雅】
　　气盈朔虚之日天道左旋日月亦只左旋但天行徤一日一夜而周常差过一度日月违天而退日是一日退一度月退十三度有竒周天三百六十五度四分度之一每嵗只有三百六十日余了五日四分度之日又除小月计六日所以置閠所余六日为气盈所小六日为朔虚【同上】
　　土圭
　　天地四防之说周礼注土圭一寸折一千里天地四防升降不过三万里土圭之影尺有五寸折一万五千里以其在地之中故南北东西相去各三万里问何谓四防曰谓地之四防升降不过三万里非谓天地中间相去止三万里也春游过东三万里夏游过南三万里秋游过西三万里冬游过北三万里今厯家算数如此以土圭测之皆合【文公荅胡用之】
　　出日纳月之法寅賔出日是推测日出时盈饯纳日是推测日入时如土圭之法是也【书说】
　　今人皆不识其制大司徒以土圭求地中今人都不识土圭郑康成解亦误圭只是量表影里尺长一尺五寸以玉为之夏至后立表视表影长短以玉圭量之若表影恰长一尺五寸此便是地之中【晷长则表影短晷短则表影长冬至后表影长一丈三尺余】今之地中与古已不同汉时阳城是地之中宋朝岳台是地之中【岳台在浚仪属开封府】已自差许多【文公语録】
　　土圭求天地之中自伏羲造盖天而土圭之制已寓至周公稽日景而土圭之名始立迨虞氏用九尺表而土圭之用始验其所谓土圭者所以求土地之中而稽日景之永短也是故掌以司徒崇地官也县以阳城辨中域也立表扵夏至之日示相等也置圭于昼漏之半取中正也然则天地之所合四时之所交风雨之所防隂阳之所和不以土圭验之其可哉要必置中圭而后可以测日之中置南圭而后可以测日之南置北圭而后可以测日之北置东圭而后可以测日之东置西圭而后可以测日之西否则不足以辨千里之景也必扵平地立南表而后可以测南土之深望北极立北表而后可以测北土之深于东方立东表而后可以测东土之深于西地立西表而后可以测西土之深扵南表影末立中表而后可以测中土之深否则不足以辨五方之正也由是而推证之扵天则为春为夏为秋为冬验之扵地则或东或西或南或北质之扵人则多暑多寒多风多隂举造化之大皆不外扵尺有五寸之制又奚必气于缇室占象扵浑天定晦朔扵蓂荚防盖天地之升降不过三万里自地以至日不过一万五千里圭之景苟差一寸则地差千里冝矣故古人置五土圭而皆以千里为证是必有髙天下之见【顔达龙】
　　漏刻
　　察四时课六厯观朱史漏刻经而知剏物之始观陆倕新漏铭而知造器之难夫刻壶为漏浮箭为刻则于地四参以天一正所以察四气之盈虚课六厯之疎宻也故制度肇剏扵黄帝水火沃视扵成周玉蚪増广扵张衡分箭步占于宇文恺是皆制器之源流者也孙绰以之而着铭陆机以之而述赋宋景以之而作经殷防以之而垂法是皆著书以后者也然卫宏载呼之节较而未详霍融叙分至古差详而不宻则漏刻之难定如此汉以百二十刻为一昼夜梁以百八十刻为一昼夜则漏刻之难定又如此吁亦岂终扵难定哉特考订者不精耳盖日有百刻分之以十二时则一时有八刻其余四刻又均扵九十六刻之内则昼夜长短可以推测不然初正之法有所未知徒执度以究终始奚足以言刻漏哉
　　正朔
　　三代革命改正朔盖三代革命皆改正朔故嵗首之月不同夏以建寅商以建丑周以建子是谓三统而夏正上顺天时下恊民事独得其正夏小正即孔子所谓吾得夏时焉者【语注】
　　三代三正之说王者受命而改正朔所以新民之视听也故夏以建寅之月为正谓之人统商以建丑之月为正谓之地统周以建子之月为正谓之天统孔氏以为商汤始改正朔而周因之郑氏以为自古帝王皆然盖不可考然以理求之疑孔氏为得之也【语或问】
　　春秋孟子所言周正文定春秋说夫子以夏时冠月以周正纪事谓如公即位依旧是十一月只是孔子改正作春正月按今周礼有正月有正嵗则周实是元改作春正月夫子所谓行夏之时只是为他不顺欲改从建寅如孟子说七八月之间旱这断然是五六月十一月徒杠成十二月舆梁成这分眀是九月十月若真是十一月十二月时寒自过了何用更造桥梁【文公语録】三代更易正朔问子丑寅之建正如何曰此是三阳之月若秦用亥为正直是无谓【同上】
　　春秋书月不着时春秋正朔事比以书考之凡书月皆不着时疑古史记事例只如此至孔子作春秋然后以天时加王月以明上奉天时下正王朔之义而加春扵建子之月则行夏时之意亦在其中【文公与张敬夫】诸书周正之说孟子所谓七八月乃今之五六月所谓十一月十二月乃今之十月九月是周人固已改月矣但天时则不可改故书云秋大熟未获此即只是今时之秋盖非申酉之月则未有以见夫嵗之大熟而未获也以此考之今春秋月数乃鲁史之旧文而四时之序则孔子之防意伊川所谓假天时以立义者正此谓也如伊川说则是周正建子之月但非春而书春则夫子有行夏时之意而假天时以立义耳文定引商书十有二月汉史冬十月为证以明周不改月此固然矣然以孟子考之则七八月乃建午建未之月暑雨苗长之时而十一月十二月乃建戍建亥之月将寒成梁之【国语引时令曰十一月成梁】又似并改月号月又何耶或是当时二者并行惟人所用但春秋既定国史则必用时王之正其比商书不同者盖后世之弥文而秦汉直称十月者则其制度之阔畧耳
　　三代正朔三代正朔以元祀十有二月考之则商人但以建丑之月为嵗首而不改月号【时亦必不改也】以孟子七八月十一月十二月之说考之则周人以建子之月为正月而不改时【改月者后王之弥文不改时者天时不可改故祭祀田猎犹以夏时为正】以书一月戊午厥四月防生眀之类考之则古史例不书时以程子假天时以立义之云考之则是夫子作春秋时特加此四字以系年见行夏时之意若如胡之说则是周亦未尝改月而孔子特以夏正建寅之月为嵗首月下所书之事却是周正建子月事自是之后月与事常相差两月恐圣人制作之意不如是之纷更烦扰其所制作亦不如是之错乱无章也【文公荅林泽之】
　　年号
　　后世年号不可废上古结绳而治后世圣人易之以书契天下事有古未之为而后人为之固不可无者此类是也如年号一事古所未有后来既置便不可废胡文定却以后世建年号为非以为年号之美有时而穷不若只作元年二年三年也此殊不然三代已前事迹多有不可考者正縁无年号所以事年统纪难记如云某年王某月个个相似更无理防防及汉既建年号于是事有条有纪属而可记而今有年号犹自奸伪百出若只写一年二年三年则官司词诉簿厯慿何而决少间更无讨理防防【文公语録】
　　年号择字之义向改庆元年号时先拟隆平某云向年改隆兴时有人议破以隆字近降今既为说破则不可用又曰淳熙字本作纯字人有言此字必改言未既而改淳字矣盖纯字有屯字在傍又曰真宗是杨大年拟进丰亨字上曰做子不了不用以此观之用字岂可轻也【同上】
　　遁甲
　　不待蓍之卜考黄帝内而知遁甲之始观事物纪原而知遁甲之名盖自元女授黄帝法有九天九地八门六甲之冲而后始有遁甲之说其命名取义实以六甲相遁焉今之所谓三式者盖并太乙六壬是已故风后演为千八千局太公约为七十二子房定为一十八皆所以研穷遁甲之精防也伍子胥有文信都芳有经葛洪有圗又所以发眀遁甲之秘诀也推前事于既往定来事于将然盖有不待抵而决挂蓍而卜也故为之说曰读武王之须臾不若读荣氏之开山圗诵刘寳真之经不若诵杜仲之三元书阅王琛之风角六情诀不若阅僧一行之十八局记





　　羣书考索别集卷十六
　　钦定四库全书卷
　　羣书考索别集卷十七　　宋　章如愚　撰厯门
　　浑天仪
　　古制至宋朝而备厯代以来其法渐宻宋朝因之为仪三重其在外者曰六合备平置单环上刻十二辰八十四隅在地之位以凖地而面地四方侧立黑双环具刻去极度数以中分天直跨地平使其半出地上半入地下而结扵其子午以为天经斜倚赤单环具刻赤道度数以平分天腹横绕天经亦使半出地上半入地下而结扵其卯酉以为天纬二环表里相结不动其天经之环则南北二极皆为圎轴虚中而内向以挈三辰四逰之环以其上下四方扵是可考故曰六合次其内曰三辰仪侧立黑双环亦刻去极度数外贯天经之轴内挈黄赤二道其赤道则为赤单环外依天纬亦刻宿度而结扵黑双环之夘酉其黄道则为黄双环亦刻宿度而又斜倚扵赤道之腹以交结扵卯酉而半入其内以为春分后之日轨半出其外以为秋分后之日轨又为白单环以承其交使不倾垫下设机轮以水激之使其日夜随天东西运转以为象天行以其日月星辰扵是可考故曰三辰其最在内者曰四逰仪亦为黒双环如三辰仪之制以贯天经之轴其环之内则两面当中各施直距外趾指两轴而当其要中之内又为小窽以受玉衡要中之小轴使衡既得随环东而运转又可随防南北低昂以待占者之仰窥焉其以东西南北无不周徧故曰四逰此其法之大畧也【书说】
　　名仪象观扬子云八事之难则盖天不如浑天观蔡邕无师法之讥则宣天亦不如浑天观晋志好音狥异之语则昕安穹天皆不如浑天夫浑天乃颛帝之始造者也周旋无端其形浑浑此则为浑天之名上以玑运下以衡窥此则为浑天之仪日月更迭星宿蟠罗此则为浑天之象究其名验其仪考其象定三光之出入逆隂阳之升降推嵗序之往来有不必造缇室之律以气正阳城之土圭以测景矣是故梁置扵重云殿隋置扵观象殿太宗置扵凝晖阁皆所以寓崇重之意也魏永兴有铭唐宗有铭崔子玉亦有铭皆所以示不朽之也虞帝用玑张衡用铜梁令瓒用木魏永兴用铁皆所以为造器之验也平子转之以水葛衡动之以机张思训代之以水银皆所以成转运之法也有六合仪有三辰仪又有四防仪李淳风所造之仪也有双环规有单横规又有单规梁人所置之规也有阳经环有隂经环又有璇极环僧一行所制之环也浑天造化精深防妙又岂容以浅识肆其喙哉彼梁武帝立新意以排浑天王仲壬以掘地有水驳浑天是皆未知浑天之妙者也【顔达龙】
　　衡窥玑仰之制以衡窥玑仰占天象之实自是一器而今人所作小浑象自是一器不当并作一说也元祐之制极精然其书亦有不备乃最是切防必是造者秘此一节不欲尽以告人耳【文公荅江徳明】
　　天体圎象之制天经之说正坐以天形为可低昂反覆耳不知天形一定其间随人所望固有少不同防而其南北髙下自有定位正使人能入扵弹圎之下以望之南极虽髙而北极之在北方只有更髙扵南极决不至反入地下而后遇南方也【但入单圎下者自不有见耳】盖圗虽古所创然终不似天体孰若一大圎象鑚宂为星而虚其常隠之规以为瓮口乃设短轴于北极之外以缀而运之又设短柱于南极之北以承瓮口设四柱小梯以入其中而扵梯未架空北入以为地平使可仰窥而不失浑体耶古人未有此法杜撰可笑试一思之恐或为即着其说以示后人亦不为无补也【文公荅蔡季通】
　　浑象疏
　　尧典月令昏星迟速按尧典仲夏星火至秦月令仲夏昏亢中大率迟二十六度今仲夏昏轸中又迟十七度疏曰先儒论尧典中星多牵合月令月令乃吕不韦以秦厯増损周公时训而为之者也大抵季月中星与尧典仲月中星多合盖其嵗差使然尔嵗差之说有以四十五年差一嵗者宋大眀厯是也有以百八十六年差一度者梁虞厯是也有以百八十三年差一度者梁祖冲之大同厯是也有以八十四年差一度者唐开元之大衍厯是也虞喜谓五十年差一
　　度何承天谓百年差一度皆未得其实宋朝纪元厯以七十八年差一度最为宻凖唐志有云考古史及日官簿以通法计之三千四十分度之三十九为一嵗之差盖亦七十八年而差一度也崇天厯庆厯甲申冬至日在斗五度以嵗差之法推而上之自庆厯甲申去唐开元甲子凡三百二十一年日差五度故唐志云开元甲子日在赤道斗十度是也又推而上之自开元甲子至汉太初元年丁丑凡八百二十七年日差十度故唐志云以开元大衍厯嵗差引而退之则太初元年冬至日在斗二十度是也其太初厯云日在牵牛初为术疎矣自太初丁丑推而上之去秦荘襄王元年一百四十五年日差二度冬至日当在斗二十二度故月令云日在斗也自秦荘防王元年推而上之去尧之甲子凡二千二十八年日差二十六度冬至日当在虚一度日没而昴中故尧典云日短星是也盖月令之中星不宗尧典固已用嵗差之法自汉以来迄扵晋唐诸儒皆以日在斗牛互为胶柱之说虽厯家亦不括其非至宋梁以来厯家虽论其差儒者犹未深察故唐臣疏月令中星参以尧典谓七星毕见果然则中星之度数不必考而玉衡为无用也至宋朝命儒臣修唐志而嵗差之法始眀矣然先儒言日至所在星度多举冬至为例此独举仲夏中星者愚扵月令仲冬中星有疑故阙之
　　中星迟则黄道随夫中星迟则日至所在不同而黄道随之矣
　　疏曰黄道者光道也日之所行故曰光道晋志载葛洪浑天仪注谓黄道与赤道东交扵角五少弱西交扵奎十四少强南至斗二十一度北至井二十五度唐志云黄道春分与赤道交奎五度多秋分与赤道交扵轸十四度少南至斗十度北至井十三度愚按葛洪所引浑天仪注似是汉人所作其论黄道东西交南北至度数近太初元年日行之度唐志则防开元甲子而云所以不同也至扵汉志谓光道北至东井南至牵牛东至角西至娄其北至东交与葛洪同其南至西交与葛洪异盖班固主太初厯而云其太初厯谓冬至日在牵牛初东汉贾逵已论其疎矣葛洪与贾逵一说也此所谓日至所在不同而黄道随之矣
　　按尧典以着其端按尧典以着演纪之端也
　　疏曰凡厯数所起谓之演纪之端皇甫谧曰帝尧以甲辰之嵗即帝位皇极经世所载亦然凡在位七十年二十一年而得甲子即以为演纪之端是年天正冬至日在虚一度以纪元厯步之一万分度之百二十八为一嵗之差凡七十八年日差一度自帝尧演纪之端至汉太初元年丁丑积二千一百九十四年日差二十七度八千二百七十二分至唐开元甲子积三千一年日差凡三十八度四千一百二十八分至宋朝乾徳甲子积三千二百四十一年日差凡四十一度四千八百四十八分至庆厯甲申积三千三百二十一年日差凡四十二度五千八十八分至绍兴甲子积三千四百二十一年日差凡四十三度七千八百八十八分若不存演纪之端则积分计差之法何所从始此所以只依尧典而着演纪之端也春秋文曜钩云唐尧即位羲和作浑仪王蕃亦云浑天仪者羲和之旧器也愚按尧典所载有厯有象故作浑象浑象者羲和之旧器也安得不着尧典之中星以为演纪之端乎
　　七政皆纬星日月五星是为七政皆纬星也
　　疏曰不动者为经星动者为纬星张衡曰文曜丽乎天其动者有七日月五星是也故曰七政皆纬星也
　　今着黄道南北至去赤道各二十四度以验日晷之短长
　　疏曰后汉志载张衡浑仪赤道横带天之腹黄道斜带其腹去赤道表里各二十四度晋志载葛洪浑天仪注赤道带天之纮黄道出入赤道极逺者去赤道二十四度唐志载一行黄道仪云赤道带天之中以分列宿之度黄道斜运以眀日月之行五代司天考载王朴曰赤道者天之纮带也其势圜而平纪宿度之常数焉黄道者日轨也其半在赤道内半在赤道外去极二十四度此所以着黄道南北至去赤道各二十四度也日晷短长之说汉志曰日近极故晷短日逺极故晷长日去极逺近难知要以晷景晷景者所以知日之南北也按周礼大司徒以土圭之法测土深日至之景尺有五寸谓之地中先儒皆谓地中今阳城是也立八尺之表日永景尺五寸日短景丈三尺其郑康成注及考灵曜周髀灵宪王蕃陆绩诸书并云日景扵地千里而差一寸隋志载宋元嘉十九年遣使往交州测景夏至日影出表南三寸三分何承天计阳城去交州路当万里而影差一尺八寸二分是六百里而差一寸也唐太史议曰交州去洛九千里盖山川回折使之然以表考其当五千乎开元十二年遣使天下影太史监南宫说择河南平地设水凖绳墨植表以引度之大率五百二十六里晷差二寸余南林邑冬至晷六尺九寸夏至在表南五寸七分北铁勒夏至晷四尺二寸三分冬至晷二丈九尺二寸六分计阳城南距林邑径六千一百二十二里五月日在天顶北六度北距铁勒与林邑正等则五月日在天顶南二十七度四分旧说千里而差一度疏矣然则日晷短长之说不必以尺寸为较大约测其晷极长则知日南至测其晷极短则知日北至如斯而已矣
　　书次以求晦朔书十二次以求月之晦朔而嵗成矣疏曰十二次亦曰十二辰日月之所防也晋志云班固取三统厯十二次配十二野其言最详又有费直说周易蔡邕月令章句所言颇有先后魏太史令陈卓更言郡国所入宿度今附而次之自轸十二度至氐四度为夀星扵辰在辰郑之分野属兖州自氐五度至尾九度为大火扵辰在夘宋之分野属豫州自尾十度至南斗十一度为析木扵辰在寅燕之分野属幽州自南斗十二度至须女七度为星纪扵辰在丑吴越之分野属扬州自须女八度至危十五度为枵扵辰在子齐之分野属青州自危十六度至奎四度为陬訾扵辰在亥衞之分野属并州自奎五度至胃六度为降娄扵辰在戍鲁之分野属徐州自胃七度至毕十一度为大梁扵辰在酉赵之分野属冀州自毕十二度至东井十五度为实沈扵辰在申魏之分野属益州自东井十六度至栁八度为鹑首扵辰在未秦之分野属雍州自桞九度至张十六度为鹑火扵辰在午周之分野属三河自张十七度至轸十一度为鹑尾扵辰在已楚之分野属荆州此班固所志也其费直蔡邕之说所先后或一二度或三四度多不过六度又陈卓范蠡鬼谷先生张良诸葛亮谯周京房张衡并云角亢氐辰郑兖州房心邜宋豫州尾箕寅燕幽州斗牛女丑吴越扬州虚危子齐青州室壁亥衞并州奎娄胃戍鲁徐州昴毕酉赵冀州觜参申魏益州井鬼未秦雍州栁心张午周三河翼轸已楚荆州皆不计星度举其大纲耳夫天运一周日移一度月移十三度十九分度之七日舒月速当其同谓之合朔舒先速后近一逺三谓之相与为衡分天之中谓之望以速及舒光尽体怯谓之晦凡十二晦朔而嵗成焉张衡灵宪曰日譬则火月譬则水火则外光水则含景故月光生扵日之所照魄生扵日之所蔽当日则光盈就日则光尽也皇极外书言月本黑受日之光而白与灵宪之说合矣此所以有晦朔也星家扵诸纬行度皆能着厯惟月行最速未及八刻已移一度不可着厯其为算法积分成度求之久逺易致差谬欲明其要不若求之晦朔日之所次则月之所防也自朔日计之每日行十三度十九分度之七至晦又求之防则望所次皆可得而推虽不中不逺矣日月之行皆有盈缩日盈月缩则后中而朔月盈日缩则先中而朔故曰虽不中不逺矣日月之防是为十二次十二次之所防则十二朔之所纪也十二晦朔虽曰成嵗常有余分盖日行三百六十五日有二十五刻而周天月行二十九日有五十三刻强而与日防凡三百五十四日有三十七刻而十二晦朔终矣每嵗余十日有八十八刻三嵗余三十二日有六十四刻而置閠受二十九日有五十三刻尚余三百有十一刻通十九嵗计之共余二百六日有七十二刻凡置七閠受二百六日有七十一刻乃无余分故扬雄太元十九嵗为一章一章者閠分尽也按六厯诸纬与周髀云日月同起扵端度日舒月速凡日行十九周月行二百五十四周而复防子端是为一章后汉制曰閠七而受其嵗十九名曰章是也四章为蔀蔡邕月令章句曰七十六年为蔀首是也二十蔀曰纪纪法一千五百二十年三纪为元韩子曰四千五百六十嵗为元是也此所以书十二次以求月之晦朔而嵗成也
　　纬星可以数测其余纬星自可随其迟速以数步之也疏曰上文既眀日月之行矣其余纬星谓五星也木东方曰嵗星火南方曰荧惑金西方曰太白水北方曰辰星土中央曰镇星张衡灵宪曰日者阳精之宗月者隂精之宗五星五行之精也日行黄道日与五星皆出入黄道也隋志载宋元嘉十七年作小浑天其日月五星悉居黄道不着出入之度盖为之大约云耳唐志载李淳风黄道仪以玉衡璇规别带日道旁列二百四十九交以擕月逰一行更造防仪黄道内施白道月环其法太烦所以难述然则月与五星大约出入黄道其纎悉则付之造厯者考其出入之度以推日月之交蚀五星之留速有差则以浑天占之盖浑天者象也厯纪其详象着其晷厯象与天合而七政齐厯象不与天合则黄道差而七政不齐其厯与象皆当脩也按汉志月有九行者黒道二出黄道北赤道二出黄道南白道二出黄道西赤道二出黄道东一行考月行出入黄道为圗三十六究九道之増损作大衍厯五代司天考载王朴明九道以步月作钦天厯曰九道者月轨也其半在黄道内半在黄道外去极逺六度出黄道谓之正交入黄道谓之中交自古虽有九道之说盖亦知而未详徒有祖述之文而无推步之用今以黄道一同分为八节一节之中分为九道尽七十二道而使日月无所隠其邪正之势焉盖月之出入黄道时异而日不同非浑天所能述要之极逺不过六度则大数可知矣五星行度有舒有速金水辅日而行谓之辅星一嵗一周天火曰荧惑二嵗周天木曰嵗星嵗易一次十二嵗而周天土曰镇星三十嵗而周天其盈缩也近日而疾逺日而迟去日极逺势尽而留此其大畧也或曰七政不齐则厯当脩固矣浑象亦有修乎曰安得无修观尧典与月令中星不同则黄道之交至凡七十八年一修矣黄道定而七政齐故曰其余纬星自可随其迟速以步之也
　　经星或防或着经星有防有着凡万有一千五百二十疏曰前汉志云凡天文在圗籍昭昭可见者经星常宿中外官凡百一十八名积数七百八十三星皆有州国官宫物类之象张衡灵宪曰星也者体生扵地积成扵天列宿错峙各有所属中外之官常明者百有二十四可名者二百二十为星上千五百而海人之占未存焉防星之数盖万有一千五百二十庶物蠢蠢皆得系命晋志云武帝时太史令陈卓总其石巫咸三家所着星圗大凡二百八十三官一千四百六十四星以为定纪盖灵宪所谓常明可名之星也唐志云使者六相元太言交州望极才髙二十余度八月海中望见老人星下列星粲然眀大者甚众古所未识乃浑天家以为常没地中者也大率去南极二十度以上之星则见盖灵宪所谓海人之占未存焉者也防星不可胜穷故举而当诸万物之数曰万有一千五百二十也
　　南北枢以象二极今斜倚南北枢去地髙深各二十六度以象二极
　　疏曰王蕃曰天地之体状如鸟卵天包地外犹殻果黄也周旋无端浑浑然故曰浑天也又曰浑象之设地当在天中其势不便故反观其形地为外国扵已解者无异在内盖自古作浑象皆然惟吴葛洪与宋钱乐之所作使地居扵天中后之人亦不用其法盖其势不便也今置木柜以为地平盖从古法葛洪曰北极出地三十六度南极入地三十六度两极相去一百八十二度半强绕北极径七十二度常见不隠绕南极七十二度常隠不见唐志曰地三百五十一里八十步而极差一度林邑极髙十七度四分周圎三十五度常隠铁勒极髙五十二度周圎百四度常见不隠然则南北极去地髙深各距三十六度据阳城而言也
　　着赤道以定昏旦之中星着赤道带天之腹书二十八舍以分周天之度而昏旦之中星定矣
　　疏曰二十八舎者二十八宿之度数也以日月五星之所次舍故诸志亦曰二十八舍也东汉志载永元太史黄道铜仪以角为十三度亢十氐十六房五心五尾十八箕十斗二十四四分度之一牵牛女须女十一虚十危十六营室十八东壁十奎十七娄十二胃十五十一毕十六觜三参八东井三十舆鬼四栁十四星七张十七翼十九轸十九唐志一行大衍厯南斗二十六牛八婺女十二虚十大危十七营室十六东壁九奎十六娄十二胃十四昴十一毕十七觜觽一参十东井三十三舆鬼三栁十五星七张十八翼十八轸十七角十二亢九氐十五房五心五尾十八箕十一为赤道度其毕觜觽参舆鬼四宿度数与古不同旧经角距星去北极九十一度亢八十九度氐九十四度南斗百一十六度牛百六度虚百四度危九十七度营室八十五度东壁八十六度奎七十六度娄八十度胃昴七十四度毕七十八度觜觽八十四度参九十四度东井七十度舆鬼六十八度栁七十七度七星九十一度张九十七度翼九十七度轸九十八度一行大衍厯角距星去北极九十三度半亢九十一度半氐九十八度房百一十度半心百一十度尾百二十四度箕百二十度南斗百一十九度牵牛百四度须女百一度虚百一度危九十七度营室八十三度东壁八十四度奎七十三度娄七十七度胃昴毕七十六度觜觽八十二度参九十三度东井六十八度舆鬼六十八度栁八十度半七星九十三度半张百度翼百三度轸百度今用一行大衍厯更定度数较之扵古尤为精矣此所以着赤道带天之腹书二十八舎以分周天之度也定昏旦之中星其法尤详舜典曰在璇玑玉衡以齐七政郑康成云其转运者为玑其持正者为衡皆以玉为之七政者日月五星也以玑衡视其行度以观天意也马融曰浑天仪可旋转故曰玑所谓衡者其横萧也所以视星辰也璇为玑玉为衡贵天象也日月五星皆以此度知其盈缩进退愚按二说皆谓衡以视星辰之行度非谓以衡望玑也惟蔡邕盖天说谓圎者为玑其径八尺以美玉为之悬而运之以象天之行直者为衡其长八尺以美玉为之孔径一寸从下望玑以视星辰唐孔頴达疏遂采蔡说谓悬玑以象天而以衡望之转玑窥衡以知星宿且邕谓玑为黄天悬而运之其径八尺尽圗列宿固已稠穊管窥则乱矣况在函丈之内安用八尺之管窥之乎其说殊不可晓然则当从郑康成马融之说以衡视星辰之行度得之矣今求诸家之说为圗以附于后又按隋志载梁天监中祖于错综经注以推地中其法曰先验昏旦定刻漏分辰次乃立表于凖平之地名曰南表日中更当立表扵南表影中名曰中表夜依中表以望北极枢而立北表今参相直三表皆以悬凖定乃观三表直者其立表之地即当子午之正三表曲者当东求之又以春秋二分之旦日始出半体乃立表扵中表之东名曰东表是日之夕日入西方半体又立表扵中表之西名曰西表乃观三表直者则其地防夘酉之正也南北经之东西纬之各经百有二十一尺四分尺之三规而圜之周三百有六十五尺四分尺之一以象周天之度漏刻上求正日之昏从中表之北望之以二十八宿之先至使与南表及中表相直为中星也至眀日昏时更望之星则西过一度乃移南表一尺以望之又明日星复西过一度又移南表一尺以望之至后星当表即是前星度分之尽也如是为法至三百六十五日始之星还而当中盖太史占中星之法至是为特详愚谓三表之设善矣更当以玉衡望之其法始备　玉衡之说与璇玑为二器互相为用不可阙一故舜典并言之若共为一器安得并言哉先儒皆知璇玑为浑仪玉衡为横箫然而必欲以二者合为一器则谬矣按张衡作浑天仪扵宻室中转之以告灵台观天者皆如合符则如浑仪之转在宻室而横箫之观在灵台二者互相为用不可阙也至吴时王蕃制浑仪乃设防筩扵其中谓之玉衡其说以为有玑而无衡者但谓之浑象不谓之浑仪此强分别也仪谓仪形法谓法象仪谓岂有二哉隋志采王蕃之说谓张衡所造止是浑象而讥何承天莫辨仪象之异以为乖失此乃蔽扵王蕃之新论而不觧张衡等之旧制云耳所载伪刘曜光初六年孔挺作铁仪其规有六其外四规不动其内两规径八尺其运动属双轴之间置衡长八尺通中有孔圎径一寸当衡之半两旁有关各注着双轴衡既随内规东西转运又自扵双轴之间得南北低昂观此之云玉衡在浑仪之中乃为赘物有之无用去之无损果何为哉又载后魏晁崇所作与刘曜大同盖互相攷述也唐李淳风作铜仪其外四规不动号曰六合仪其内双规径八尺转扵六合之内号曰三辰仪枢为轴傍转于内贯玉衡在枢之间而南北防号曰四防仪观此之云与刘曜所作无以异矣一行铜仪径四尺五寸九分玉衡长四尺五寸八分旋扵轴中其制亦与刘曜相类皆附防王蕃之率合玑衡以为一器其实无义理也王蕃之说曰浑仪以察三光以分宿度浑象以着天体以布星辰愚请更之曰衡以察三光以分宿度玑以着天体以布星辰斯二者以考扵天盖宻矣如此然后昏旦之中星定也
　　经星可以象占其余经星自可因其出没以象占之也疏曰上文既明北极及二十八宿之方位度数矣其余经星谓如灵宪所载常明可名之星也方位度数既定则出没之时可知矣出没之时定则其疎宻鳞次之象皆可按圗而占之矣旧经文昌二星在舆鬼四星在东井北斗枢在七星一度璇在张二度玑在翼二度权在翼八度衡在轸八度开阳在角七度杓在亢四度天关在黄道南四度天尊天桴在黄道北天江天髙狗国外屏云雨虚梁在黄道外天囷土公吏在赤道外上台在东井中台在七星建星在黄道北半度天苑在昴毕王良在壁外屏在觜觽雷电在
　　赤道外五度霹雳在赤道外四度八魁在营室长垣罗堰当黄道唐一行测文昌四星在栁一星在舆鬼一星在东井北斗枢在张十三度璇在张十二度半玑在翼十三度权在翼十七度太衡在轸十度半开阳在角四度少杓在角十二度少天关天尊天桴天江天髙狗国外屏皆当黄道云雨在黄道内七度虚梁在黄道内四度天囷当赤道土公吏在赤道内六度上台在栁中台在张建星在黄道北四度半天苑在胃王良四星在奎一星在璧外屏在壁雷电在赤道内二度霹雳四星在赤道内一星在外八魁五星在壁四星在营室长垣在黄道北五度罗堰在黄道北凡圗星辰之象其法有二一曰浑天其圆如丸一曰盖天其圆如盖浑天本象天体盖天南方之度反濶所以不类汉末扬子云难盖天八事以通浑天其后桓谭郑蔡邕陆绩各陈周髀之遗周髀即盖天之说也其本包羲氏立周天厯度其所度则周公
　　受扵殷商周人志之故曰周髀髀股也股者表也其言天之居如倚盖极在天之中而今在北此所以知天之形如倚盖也天旁转如推磨而左行日月右行随天左转譬之蚁行磨石之上磨左旋而蚁右去磨疾而蚁迟故不得不随磨而左廻焉此其说亦可取又谓日朝出阳中暮入隂中夏时隂少故日长冬至隂多故日短此则疎而未详也愚谓今之星圗凡可以锓木勒石者皆盖天之遗也浑天不可以锓木勒石亦有以二分二至为四圗而锓木勒石者反不如盖天之圗归一然则是盖天浑天之说可以并行之也惟是盖天之圗南方之度当狭而反濶其星当宻而反疎亦势不得不尔观者以意防之可也按隋志髙祖平陈得善天官者周坟乃命参校周齐梁陈官私旧圗刋其小大正彼疎宻依凖甘石巫咸三家星位以为盖圗旁摛始分甄表常度并具赤黄二道内外两规悬象着眀王度攸次星之隠显天汉昭回宛若穹苍将为正范唐志李淳风以为盖天之说天地中髙而四隤日月相隠蔽以为昼夜绕北极常见者谓之上规绕南极常隠者谓之下规赤道横络者谓之中规　盖天之说与浑天并行扵世其外又有宣夜之说谓天本无质仰而瞻之髙逺无极眼瞀精絶故苍苍然也日月众星自然浮生虚空之中其行其止迟疾任情其无所系着可知矣若缀附天体不得不然虞喜因宣夜之说作安天论虞耸又立穹天论姚信造昕天论隋志载刘焯曰盖及宣夜二说并驱平昕安穷四天腾沸大抵四天之说皆宣夜之遗晋志蔡邕之说曰宣夜之学絶无师法周髀术数具存考验天状多所违戾惟浑天近得其情又曰浑天之设其来乆矣绵代相史官禁宻学者不覩故宣盖沸腾是故仪象昭著莫如浑天其次盖天犹有考焉至扵宣夜其说无取所以世莫也
　　总论浑天之制
　　疏曰自古浑天之作其尺度之广者莫如晁崇李淳风其机械之巧者莫如张衡一行古旧浑象以二分为一度凡周七尺三寸半分或曰洛下闳之所作也张衡更制以四分为一度凡周一丈四尺六寸一分王蕃折衷二家以三分为一度凡周一丈九寸五分之三也宋太史令钱乐之放述吴葛衡之说铸铜为仪使地居扵天中以机动之天动而地止比古制差失亦不过以五分为一度凡周一丈八尺二寸五分大而已惟晁崇铁仪李淳风铜仪各有内外规其内规各经八尺凡周二丈四尺故曰尺度之应无如晁崇李淳风也钱乐之晁崇李淳风之仪虽大皆须人运非能自运也惟汉张衡唐一行浑仪各以漏水转之衡为闗捩转瑞轮蓂荚扵堦下随月盈虚依厯开落程子玉称其制作侔造化一行立二木人扵平地上前置钟鼓以辰刻每一辰则自然撞钟每一刻则自然击鼔皆扵柜中关鎻相持此运虽同而迟速各异使臣称其妙过前古无几铜铁亦澁不能自转故曰万机千械不足以尽之也大抵浑天之设欲知日出没之时某星始见某星当中某星已没如斯而已矣以水运之当昏而日未没或未昏而日没则如之何未免节其漏水以求其齐孰若以人运之及齐而止不亦易且简乎盖浑仪与刻漏不同刻漏遂刻之故不可以人运浑仪推昏旦之日中及夜中皆不故不必以水运则机械之巧可以已矣不然自衡与一行之外为浑仪者众矣何为皆不以水运也且王蕃言张衡浑天仪为器伤大难可动移一行言李淳风黄道仪法颇难述遂致废然则为兹器者非不务为简易也盖患夫星辰之稠概焉耳愚采古法作小浑天书星名而不画其象所以着易简之理也以一分为三度象太极函三之道径四寸有竒以象四时周一尺二寸有竒以象十二月其竒以象閠故曰举其纲而知众目之随则是亦足矣本其纲者谓中星正而万有一千五百二十之星皆正也扵戯以天地之大而述之以四寸之仪天地之道可运之掌矣愚作浑象而患夫器之不能常存也又为之圗圗亦岂能常存矣当明其理至扵理则无时而不存矣中庸曰天地之道可一言而尽也其为物不贰则其生物不测又曰上天之载无声无臭至矣宋朝太平兴国中命巴人张思训创浑仪大率依仿一行之法激水运机加以楼数层髙丈余以藏闗柱冬月用水银代水以防凝澁撞钟击鼔之外复有揺铃执牌之报太宗诏置扵文眀殿题曰太平浑仪自思训死机防断壊无复知其法制者至道中韩显符皇祐中周琮及熈寜元丰所造浑仪皆不以水运以是知机械之巧可以已也元祐初吏部尚书蘓颂举吏部守当官韩公亷更造浑仪复用水运着新仪象法要三卷藏之太史谓水运者为浑天仪不以水运者止曰铜仪其说以至道皇祐熈寜新旧浑仪当时翰林天文院及太史局所用皆是铜仪不得为浑天仪盖信用韩公亷矜尚机巧之过非通论也其制木阁五层司辰击鼓揺铃执牌出没扵閤内皆依仿张思训之旧两极内置直距直距中夹望筒使南北低昂旋运持正窥七人皆因循一行之法以望筒在浑仪腹中实无所用也乃出新意使望筒常指日日体常在筒窍中所谓窥测七曜者如是而已矣且望筒果能扵浑仪中窥测七曜又何用台上测验哉今必使人于其旁验星在之次与台上测验者相应以不差为凖是窥测七曜者常在台上不在望筒也由是观之望筒当设扵司天台上不当在浑天腹中眀矣或问刘智云浑天之制周制衡管用考三光之分
　　所以揆正宿度凖步盈虚者也自王蕃以来孔挺淳风一行张思训韩公亷所造皆周旋衡管扵浑天腹中窥测七曜今曰衡管在浑仪之中乃为赘物何以知其无窥测之用乎曰窥测七曜者当在露天空旷之中其衡管之下必通人来往窥测今淳风仪置之凝晖閤一行仪置之武成殿张思训仪置之文眀殿韩公亷仪置之集英殿皆在禁中又作版屋覆之其仪表里三重衡管在三重之中周旋遮蔽载以龙柱鳌云充塞其下不通往来以是知其无窥测之用也且衡贵持正以定观动今使随规东西运回又自扵双轴之间得南北低昂其势揺揺然靡所定正是动中之动也安取持正之义乎此所以知其无窥测之用也
　　总论七政之运行
　　奚自混元之初七政运行嵗序变易有象可占有数可推由是厯数生焉夫日月星辰有形而运乎上者也四时六气无形而运乎下者也一有一无不相为侔然而二者实相捡押以次嵗功盖日穷于次月穷于纪星回于天此有形之运扵上而成嵗者也五日为三侯为气六气为时四时为嵗此无形之运扵下而成嵗者也混元之初日月如合璧五星如连珠自此运行迨今未尝复防如合璧连珠者何也盖七政之行迟速不同故其复防也甚难日之行天也一嵗而一周月之行天也一月而一周嵗星之周也常以十二年【世俗以年为嵗者盖本于此】镇星之周也以二十八年荧惑之周也以二年惟太白辰星附日而行或速则先日或迟则后日速而先日昏见西方迟而后日晨见东方要之周天仅与日同故亦嵗一周天焉夫惟七政之行不齐如此此其所以难合也世之观汉史者见其论太初厯之宻日月如合璧五星如连珠而遂以谓五星防扵太初之元年殊不知此乃论太初厯之周宻推而上至扵混元之初其数之精无有余分故有是言在太初之年实未尝如合璧如连珠也何以言之五星之防尝从镇星五星之行镇星最迟故诸星从之而防以厯攷之汉髙祖之元年五星聚扵东井盖鹑首之次也自髙祖元年至太初元年凡百有年也镇星二十八年而一周当是之时镇之周天盖已三周而复行半周有余凡八次矣进在元枵之次安得有日月如合璧五星如连珠起扵牵牛之初乎【牵牛星纪之次也】夫日舒而月速其相防也以速而及舒月之防日常以二十九日半强而相及【半强谓四百四十九分也】盖月行速而日行迟故也是故一嵗之周凡十有二防焉以其序而言之十有一月防扵星纪之次十有二月防于元枵正月防訾娵二月防降娄三月大梁四月实沈五月鹑首六月鹑火七月鹑尾八月夀星九月大火十月析木夫防则为晦晦而复蘓眀扵是乎生焉是之谓朔月之行速渐逺扵日以周天言之其日近也九十一度有竒其逺扵日也二百七十四度有竒是之谓近一逺三谓之此盖谓上也其行上逺而与日对去日百八十二度六十二分有竒是之谓相与为衡分天之中谓之望盖日与月相望故也其行过中逺扵日也二百七十四度有竒其近日也九十一度有竒亦谓之近一逺三谓之此盖下也上在于八日下在扵二十二日望在扵十五日此其常也上或进则在七日或退则在九日下或进则在二十一日或退则在二十三日望或进在十四日或退在十六日此皆其变也
  </div>
  <div class="pagination">
   <a href="群书考索_page119.html">
    上一页
   </a>
   <span>
    ...
   </span>
   <a href="群书考索_page115.html">
    115
   </a>
   <a href="群书考索_page116.html">
    116
   </a>
   <a href="群书考索_page117.html">
    117
   </a>
   <a href="群书考索_page118.html">
    118
   </a>
   <a href="群书考索_page119.html">
    119
   </a>
   <span class="current-page">
    120
   </span>
   <a href="群书考索_page121.html">
    121
   </a>
   <a href="群书考索_page122.html">
    122
   </a>
   <a href="群书考索_page123.html">
    123
   </a>
   <a href="群书考索_page124.html">
    124
   </a>
   <a href="群书考索_page125.html">
    125
   </a>
   <span>
    ...
   </span>
   <a href="群书考索_page121.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
