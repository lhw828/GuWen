<!DOCTYPE html>
<html>
<head>
    <meta charset="UTF-8">
    <title>玉海 - 第 185 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 185 页/共 284 页</h1>
    <div class="content">　　鲁八儒
　　韩非子显学第五十自孔子之死也有子张之儒有子思之儒有顔氏之儒有孟氏之儒有漆雕氏之儒有仲良氏之儒有公孙氏之儒【一无公字】有乐正氏之儒自墨子之死也有相里氏之墨有相夫氏之墨有邓陵氏之墨故孔墨之后儒分为八墨离为三【陶潜羣辅録鲁八儒夫子没后散于天下设于中国成百氏之源为纲纪之儒居环堵之室荜门圭窦瓮牖绳枢并日而食以道自居者有道之儒子思氏之所行也衣冠中动作顺大譲如慢小譲如伪者子张氏之所行也顔氏诗为道为讽谏之儒孟氏书为道为疎通致逺之儒漆雕氏礼为道为恭俭庄敬之儒仲梁氏乐为道以和阴阳为移风易俗之儒乐正氏春秋为道为属辞比事之儒公孙氏易为道为洁浄精防之儒】
　　郑七穆
　　左郑七穆罕驷国良游丰印【穆公十一子子然二子孔三族已亡子羽不为卿故唯言七穆】
　　魏三士
　　新序白圭曰魏文侯师子夏友田子方敬段干木名号显荣者三士翊之也
　　齐四臣
　　史记齐威王与魏惠王防田于郊魏王曰齐国亦有寳乎齐王曰无有寡人国虽小尚有径寸之珠照车前后各十二乗岂以齐大国而无寳乎齐威王曰吾臣有檀子者使守南城则楚人不敢冦东取泗上十二诸侯皆来朝吾臣有盻子者使守髙唐则赵人不敢东渔于河吾吏有黔夫者使守徐州则燕人祭北门赵人祭西门徙而从者七千余家吾臣有种首者使备盗贼则道不拾遗此四臣者将照千里岂特十二乗哉惠王有惭色【陶渊明集圣贤羣辅录以为齐威王疆场四臣　汉应奉上疏梁惠王伟其照乗之珠齐威王答以四臣】
　　汉三杰
　　髙纪五年夏五月置酒雒阳南宫上曰夫运筹帷幄之中决胜千里之外吾不如子房镇国家抚百姓给饷餽不絶粮道吾不如萧何连百万之众战必胜攻必取吾不如韩信此三者皆人杰也吾能用之　新书曰汉祖骖三龙而乗云路振长防而驱天下
　　汉四皓
　　汉书汉兴有园公绮里季夏黄公甪里先生此四人者当秦之世避而入商雒深山髙祖闻而召之不至吕后用留侯计使皇太子卑辞束帛致礼安车迎而致之注师古曰四皓称号本起于此
　　汉三儒
　　循吏传序文景时循吏如河南守吴公蜀守文翁之属皆谨身帅先居以亷平孝武之世唯江都相董仲舒内史公孙儿寛居官可纪三人皆儒者通于世务明习文法以经术润饰吏事天子器之寛至三公
　　汉七相五公
　　班固西都赋南望杜霸北眺五陵冠盖如云七相五公注七相谓丞相车千秋长陵人黄霸王商并杜陵人韦贤平当魏相王嘉并平陵人五公谓田蚡为太尉长陵人张安世为大司马朱博大司空并杜陵人平晏为司徒韦赏为大司马并平陵人【李善注公御史大夫将军通称也张汤萧望之冯奉世史丹徙杜陵杜周徙茂陵】　杨氏四公震秉赐彪【杨赐云三叶宰相五登衮职】　袁氏四世五公安敞汤逢隗　韦平父子至宰相
　　汉武宣名臣
　　公孙賛曰公孙卜式儿寛皆以鸿渐之翼困于燕爵遯迹羊豕之间非遇其时焉能致此位乎是时汉兴六十余载海内乂安府库充实而四夷未賔制度多阙上方欲用文武求之如弗及始以蒲轮迎枚生见主父而叹息羣士慕向异人并出卜式拔于刍牧羊擢于贾竖卫青奋于奴仆日防出于降虏斯亦曩时版筑饭牛之朋已汉之得人于兹为盛儒雅则公孙董仲舒儿寛笃行则石建石庆质直则汲黯卜式推贤则韩安国郑当时定令则赵禹张汤文章则司马迁相如滑稽则东方朔枚臯应对则严助朱买臣厯数则唐都洛下闳协律则李延年运筹则桑羊奉使则张骞苏武将率则卫青霍去病受遗则霍光金日防【武帝凡二十有七人】其余不可胜纪是以兴造功业制度遗文后世莫及孝宣承统纂修洪业亦讲论六蓺招选茂异而萧望之梁丘贺夏侯胜韦成严彭祖尹更始以儒术进刘向王褒以文章显将相则张安世赵充国魏相丙吉于定国杜延年治民则黄霸王成龚遂郑召信臣韩延夀尹翁归赵广汉严延年张敞之属【宣帝凡二十有四人】皆有功迹见述于世参其名臣亦其次也　王褒颂圣主得贤臣
　　汉山西将
　　赵充国賛曰秦汉已来山东出相山西出将将军白起郿人王翦频阳人汉兴郁郅王围甘延夀义渠公孙贺传介子成纪李广李蔡杜陵苏建苏武上邽上官桀赵充国襄武亷褒狄道辛武贤庆忌皆以武勇显闻苏辛父子着节此其可称列者也【凡十有五人】
　　汉中兴将帅
　　冯岑贾论中兴将帅立功名者众矣惟岑彭冯异建方面之号自函谷以西方城以南两将之功为大若冯贾之不伐岑公之义信乃足以感三军而懐敌人故能克成逺业终全其庆也　賛元侯渊谟明启帝略子翼守温萧公是埒阳夏胶东竒锋震敌岑公义信克成逺业吴公龙骧风行巴梁虎牙猛力功立睢阳宫俊休休是以鹰扬好时经武能画能兵期启燕门霸氷虖河祭遵好礼临戎雅歌任邳识几严城解扉纯植义发奉兵佐威悃悃安丰奉圗归忠李通豪赡舍家从防王常知命功惟帝念卓茂欵欵情慤徳满
　　汉河西五守　颍川四长
　　陶潜羣辅録河西五守武威【梁统】金城【库钧】张掖【史苞】酒泉【竺曽】炖煌【辛彤】共推窦融为河西大将军东伐隗嚣　后循吏颍川四长当涂【茍淑】嬴【韩韶】大丘【陈寔】林虑【钟皓】皆颍川人以诚笃使人不欺　通鉴桓帝永夀二年尚书选能治剧者以韶为嬴长与同郡荀钟陈皆以徳政称时谓颍川四长
　　汉东京士
　　左雄论顺帝备纁束帛以聘南阳樊英天子降寝殿设坛席尚书奉引延问失得于是处士拂巾衽褐以企旌车之招矣若李固周举之渊谟深左雄黄琼之政事正固桓焉厚以儒学进崔瑗马融以文章显吴祐苏章种暠栾巴牧民之良干厐参虞诩将帅之宏规王龚张皓虚心以推士张纲杜乔直道以纠违郎顗阴阳详密张衡机术特妙东京之士于兹盛焉【凡二十人】
　　汉凉州三明　江表虎臣
　　段颎字纪明与皇甫威明【规】张然明【奂】并知名显达京师称为凉州三明賛曰山西多猛三明俪踪【注前书曰秦汉以来山东出相山西出将】　吴志评凡此诸将皆江表虎臣程普黄盖韩当钦周泰陈武董袭甘宁凌统徐盛潘璋丁奉
　　汉三贤
　　韩愈作后三贤賛王充王符仲长统
　　汉二十四贤
　　羣辅録魏文帝旌表二十四贤杜乔张奂向诩陈蕃施延李膺朱防杜宻韩融荀爽房植姜肱陈球王畅申屠蟠张俭郑冉璆李固郭泰朱穆魏少英徐穉皇甫规明帝述撰其状【见明帝令及甄表状】
　　蜀汉三杰　四英
　　三国志注傅干曰刘备寛仁有度能得人死力诸葛亮达治知变正而有谋而为之相张飞关侯勇而有义能万人敌而为之将此三者皆人杰也以刘备之畧三子之才何为不济【傅子】　华阳国志蜀人以诸葛亮琬费祎董允为四相号四英
　　三国名臣
　　袁宏为三国名臣颂云云　文选三国名臣序賛云云魏志九人蜀志四人吴志七人共二十人荀彧字文若诸葛亮字孔明周瑜字公瑾荀攸字公达厐统字士元张昭字子布袁焕字曜卿琬字公琰鲁肃字子敬崔琰字季珪黄权字公衡诸葛瑾字子瑜徐邈字景山陆逊字伯言陈羣字长文顾雍字元叹夏侯元字泰初虞翻字仲翔王经字承宗陈泰字元伯
　　唐文章三变
　　文艺传序唐有天下三百年文章三变髙祖太宗大难始夷沿江左余风故王杨为之伯宗好经术崇雅黜浮则燕许擅其宗大厯贞元间美才辈出韩愈唱之栁宗元李翺皇甫湜等和之唐之文为一王法此其极也若侍从酬奉则李峤宋之问沈佺期王维制册则常衮杨炎陆贽权徳舆王仲舒李徳言诗则杜甫李白元稹白居易刘禹锡谲怪则李贺杜牧李商隠皆卓然以所长为一世冠　梁肃云唐二百载文章三变初则陈子昂以风雅革浮侈次则张説以宏茂广波澜天宝以还李员外萧功曹贾常侍独孤常州比肩而作
　　沈约云自汉至魏四百余年辞人才子文体三变相如形似二班情理子建仲宣气质
　　唐开元三杰
　　见御诗类　富嘉謩吴少防魏谷倚北京三杰
　　唐三贤
　　元徳秀李华兄事徳秀而友萧頴士刘迅作三贤论曰徳秀当以道纪天下迅当以六经谐人心頴士当以中古易今世徳秀欲齐愚智迅感一物不得其正頴士呼吸折节而获重禄不易一刻之安使徳秀据师保之位乃见其仁迅被卿佐服居賔友谋谘治乱根原乃见其妙頴士当废兴去就乃见其节然各有病元病酒刘病赏物萧病贬恶太亟奨能太重　隋大业间房李魏公同师文中子司空图为三贤賛【文粹】
　　唐四防
　　崔造传永泰中与韩防卢东美张正则三人友善自谓王佐才故号四防【韩愈集云其义以为道可与古之防臯者侔】
　　唐辕门二龙
　　唐书开元中乌承恩承玭为平卢先锋号辕门二龙陈翃撰忠武公【郭子仪也】将佐略録副佐三十三人大将二十七人官至宰相者七人节度使二十八人尚书丞郎京尹十人亷察使五人【所书六十人而显名于世盖五十人犹言得其六七如杜鸿渐黄裳李光弼光顔之徒伟然名世　志翃为郭令公家八卷　书目十卷将佐畧并人名在内第九卷行状第十卷将佐畧】
　　唐三俊
　　李绅绅为翰林学士与李徳元稹同时号三俊【穆宗时】
　　封爵
　　书曰五服之章天所以命有徳礼曰以贤制爵记曰以爵崇徳曰爵不逾徳盖先王封爵必以贤徳者称之非人主可私也故王嘉曰王者代天爵人尤宜谨之
　　舜赏爵有功
　　商颂长发疏中握河纪説尧云斯封稷契臯陶赐姓号是尧封之也考河命説舜之事云褒赐羣臣赏爵有功稷契臯陶益土地是舜益地为大国也自契以上大国百里握河纪注云稷契公也公即周礼三公八命其出封加一等然则尧封契已应百里舜又益之者以有大功特加褒赐如周赐鲁衞之属【帝王世纪云舜褒赐羣臣尊任伯禹稷契臯陶皆益地】
　　夏五等爵　殷三等爵　周五等爵　周五爵
　　王制王者之制禄爵公侯伯子男凡五等诸侯之上大夫卿大夫上士中士下士凡五等天子之三公之田视公侯卿视伯大夫视子男元士视附庸注此地殷所因夏爵三等之制殷爵三等公侯伯也周武王初定天下更立五等之爵増以子男犹因殷之地以九州为界尚狭也周公致太平始斥大九州之界公五百里侯四百里伯三百里子二百里男百里【见大司徒】所因殷之诸侯以其功黜陟之其不合者皆益地为百里周世有爵尊而国小【虢】爵卑而国大者唯天子畿内不増以禄羣臣不主为治民正义夏玉帛万国若不百里七十五十里则不得为万国殷防子箕子是畿内采地之爵元命包云周爵五等象五精春秋三等象三光説者以为文家爵五等质家爵三等虞书辑五瑞修五礼五玉岂复三等乎礼纬含文嘉云殷爵三等夏亦三等案孝经夏制而云公侯伯子男是不为三等也殷以前大夫以上有爵周士亦有爵五等者虞下及周制殷则三等　礼职方氏云云正义王制公侯方百里伯七十里子男五十里此夏制五等爵三等受地殷汤因之合伯子男为一惟有公侯伯三等爵三等受地周武王増以子男爵地与夏同周公斥大九州九州方七千里五等之爵五等受地公惟有二王后及东西伯虞虢旧是殷之公至周仍守百里国以无功故也　书武成列爵惟五分土惟三注爵五等公侯伯子男正义周礼大司徒诸公之地方五百里侯四百里伯三百里子二百里男百里盖周衰诸侯相并妄为説耳　史记三王世家曰周爵五等春秋三等注郑曰孔子变周之文从殷之质合伯子男以为一　汉地理志周爵五等而土三等盖千八百国而太昊黄帝之后唐虞侯伯犹存　王莽周爵五等地四等有明文公一等侯伯二等子男三等附庸四等殷爵三等有其説无其文【注公一等侯二等伯子男三等】　子周建子弟列名臣班五爵　陆机五等论五等之制始于黄唐
　　汤制爵禄
　　晋地理志成汤败桀于焦迁鼎于亳伊挚仲虺之徒大明宪典王者之制爵禄公侯伯子男凡五等八州州有二百一十国天子之县内百里之国九七十里之国二十有一五十里之国六十有三凡九十三国名山大泽不以班余以为闲田凡九州千七百七十三国【同王制】王制注禄所受食爵秩次正义总记三王制度　陆士衡五等论成汤亲照夏之鉴五等之礼不革于时　陈氏曰有爵者必有禄有禄不必有爵庶人在官非有爵也而其禄有差　叶氏曰禄以诏功爵以诏徳制其等则自公至于下士爵之名也自天子之田方千里至庶人之在官者禄之差也　徐氏曰禄爵二柄圣主所以辨仪等定名分立纲维
　　周班爵禄
　　孟子万章北宫锜问曰周室班爵禄也如之何【注问周家班列爵禄等差】孟子曰其详不可得闻也诸侯恶其害已也而皆去其籍【注今周礼司禄之官无其职是诸侯去之故不复存　孟子时诸侯兼国愈广受禄逾制齐方百里者十鲁百里者五是以去籍】然而轲也尝闻其畧也【注今攷之礼记王制则合】天子一位公一位侯一位伯一位子男同一位凡五等君一位卿一位大夫一位上士一位中士一位下士一位凡六等【诸侯有君道有臣道有君道故与天子同为五等有臣道故与其臣又同为六等】天子之制地方千里公侯皆方百里伯七十里子男五十里凡四等不能五十里不达于天子附于诸侯曰附庸【春秋邾仪父之类】天子之卿受地视侯大夫受地视伯元士受地视子男大国地方百里君十卿禄卿禄四大夫大夫倍上士上士倍中士中士倍下士下士与庶人在官者同禄禄足以代其耕也【自君以下所食之禄皆助法之公田借农夫之力以耕而收其租士之无田庶人在官者但受禄于官如田之入而已】次国地方七十里君十卿禄卿禄三大夫大夫倍上士上士倍中士中士倍下士下士与庶人在官者同禄禄足以代其耕也小国地方五十里君十卿禄卿禄二大夫大夫倍上士上士倍中士中士倍下士下士与庶人在官者同禄禄足以代其耕也耕者之所获一夫百亩百亩之粪上农夫食九人上次食八人中食七人中次食六人下食五人庶人在官者其禄以是为差【自古至秦汉无不以谷粟制禄王制正义云禄有谷也】　大宰八柄爵驭贵禄驭富大司徒以贤制爵以庸制禄司士以徳诏爵以功诏禄　大宗伯五命赐则注谓则地未成国之名王之下大夫四命出封加一等五命赐之以方百里二百里之地者方三百里以上为成国王莽时以二十五成为则方五十里合今俗説子男之地独刘子骏等识古有此制焉
　　周封八百国　千八百国
　　吕氏春秋周所封四百余服千八百余　汉诸侯表周监二代三圣制法立爵五等封国八百同姓五十有余周公康叔建于鲁卫各数百里太公于齐亦五侯九百之地诗载其制曰介人惟藩　功臣表杜业曰唐以万国致时雍之政虞夏以之多羣后飨共已之治汤法三圣殷氏太平周封八百重译来贺内恕之君乐继絶世至于不及下车徳念深矣　后汉书阜陵王延章和元年诏曰周之爵封千有八百姬姓居半以干王室　晋地理志武王归丰监于二代设爵惟五分土惟三封同姓五十余国凡千八百国布列于五千里内【王制注孝经説云云　淮南子禹平水土定千八百国】而太昊黄帝之后唐虞侯伯犹存于时治致太平民口千三百七十一万四千九百三十三盖周之盛也春秋之初尚有千二百国【见帝王世纪】而见于春秋经者百有七十国【指掌圗云一百二十四国】百三十九知其所居鲁邾郑宋至桐亳韩赵三十一国尽亡其处【祭极荀贾至鬷夷穷桑】蛮夷戎狄不在其间战国七王又有宋卫中山不防如线【志以夏商时诸侯斟寻过戈豕韦之类并列】　职方氏凡邦国千里封公以方五百里则四公方四百里则六侯方三百里则七伯方二百里则二十五子方百里则百男注周九州之界方七千里方千里者四十九其一为畿内余四十八八州各有方千里者六周公变殷制小国皆方百里州二百一十国以男备其数余以为附庸七伯字误【方三百里为方百里九十九为十一伯】疏言凡邦国者畿内要服已内有八州州别置百二十一国总有千六百八十国王制云天子县内九十三国凡九州千七百七十三国是通畿内外为数并是殷周国数也【周礼疏又引洛诰云天下诸侯悉来进受命于周者千七百七十三诸侯注云八州州立二百一十国畿内九十三国　王制正义殷末诸侯千二百　周公制礼准王制千七百七十三国言千八百者举全数　通典云殷时大国二百四十九次国五百一小国一千二十三列国卿大夫士十万一千三十二人　后汉志注帝王世纪曰周制五等之封凡千七百七十三国又减汤时千三百矣涂山防万国逮汤受命其能存者三千余国　荀子周公立七十一国姬姓五十二　周书世俘解武王服国六百五十有二】　易氏曰孟子所言百里至五十里者除一易再易及山川附庸之地举民赋之实数言之也此经所言五百里至百里者广言一易再易与山川附庸之地举地域之大数言之也名异而实一若夫其食者半诸公其食者三之一侯伯四之一子男后郑谓公之地以一易侯伯之地以再易子男之地以三易地域虽广皆以民赋为正又于民赋之中食其所当食之数如授田之法受田皆百亩者民赋也三百亩以至百五十亩者地域也即大司马令赋之法【大司徒】王制天子之县内诸侯禄也外诸侯嗣也注选贤置之于位其国之禄如诸侯不得世外诸侯有功乃封之使之世冠礼记曰继世以立诸侯象贤也　叶氏曰古者公卿大夫有功徳则出封为诸侯是在外世爵者乃内之世禄臣也诸侯有功徳亦入为公卿是内之世禄者或在外之世爵诸侯也内外更易而轻重所以均
　　周爵名
　　荀子正名篇后王之成名刑名从商爵名从周文名从礼注商之刑法未闻康诰曰殷罚有伦爵名从周谓五等诸侯及三百六十官也文名谓节文威仪【制爵以徳制禄以功徳有厚薄故爵有崇卑功有多寡故禄有丰杀】　表记周人尊礼其赏罚用爵列注以尊卑为差　舜辑五等诸侯之瑞而班之则五等之爵自舜以来未之有改郑氏谓殷爵三等非也武王爵列以五土分以三盖袭殷之旧尔周公増损其制上公五百里至男百里盖指开方言之去王制不大相逺矣　三等之地正封也五等之附庸广封也周公斥大九州之界公侯之国盖有増多附庸而百里七十里五十里之制亦无増损此鲁所以有七百里而孟子谓周公封鲁地方百里也诗曰锡之山川土田附庸附庸举虚封言之所谓七百里是也土田举实封言之所谓方百里是也　先王之制出为列国之君入为王朝之臣所以一内外也内为三公称公外而诸侯亦称公故毕公以父师保厘东土卫侯以列国入相于周周公居东复相成王山甫徂齐式遄其归春秋以来郑武公入为周司徒庄公为平王卿士滕侯曰我周之卜正　郑注司徒云凡诸侯为牧正帅长及有徳者乃有附庸非国国皆有　书曰万邦总四海之内大畧而言也禹防涂山执玉帛者万国此左氏之妄不过见东方诸侯耳岂使四海之内防于一山下哉　名山大川皆天子使吏治之而入其贡赋九州川浸山薮各有职方不属诸侯之版春秋诸侯或兼而擅之齐斡山海晋私郇瑕守桃林之塞宋有孟诸楚有云梦皆不入于王官　天子县内诸侯世其禄而不嗣毕髙以父师而保厘东土衞武以列国而入相于周盖与后世出入均劳之意同春秋列国官制无复王制之旧宋置左右二师以拟三公而又有六卿晋三卿将佐皆卿而司马司空位大夫之列　甸侯建国列国数圻鲁三家三分公室而各有其一　伯者以意之向背为升降诸国以势之强弱相上下防盟征伐先后易序曹杞伯也或居子男之下楚子也或居侯伯之上鲁以周班后郑楚以衷甲先晋滕薛争长蔡卫争先逞其私意不顾王爵
　　周三恪
　　左襄二十五年子产曰封陈以备三恪注周封夏殷二王后又封舜后谓之恪并二王后为三国其礼转隆示敬故曰三恪疏郑谓杞宋为二王之后蓟祝陈为三恪　乐记武王克殷未及下车而封黄帝之后于蓟帝尧之后于祝帝舜之后于陈下车而封夏之后于杞投殷之后于宋【吕氏春秋封黄帝之后于铸封帝尧之后于黎　史记武王封神农后于焦黄帝后于祝尧后于蓟与乐记不同　任宿须句颛臾太皥之后莒郯少昊之后】　郊特牲尊贤不过二代【二或为三】疏案异议公羊説存二王之后通夫三统之义古春秋左氏説周家封夏殷二王之后以为上公封黄帝尧舜之后谓之三恪韦成等引外传曰五王之乐可得观乎知王者所封五代而已郑駮曰存二王之后命使郊天恪者敬也敬其先圣而封
　　汉二等爵　啓九国
　　诸侯王表周监于二代三圣制法立爵五等封国八百同姓五十有余鲁卫各数百里齐亦五侯九伯之地所以亲亲贤贤褒表功徳深根固本为不可拔也秦自任私智姗笑三代荡灭古法内无骨肉本根之辅外无尺土藩翼之卫故曰周过其厯秦不及期国势然也汉兴之初海内新定同姓寡少惩戒亡秦之败于是剖裂疆土二等之爵【汉封功臣大者王小者侯也】功臣侯者百有余邑尊王子弟大啓九国自鴈门已东尽辽阳为燕代常山以南太行左转度河济渐于海为齐赵谷泗以往奄有龟为梁楚东带江湖薄防稽为荆吴【师古曰荆吴同是一国文頴曰即今吴也髙六年为荆国十年更名吴】北界淮濒略庐衡为淮南波汉之阳亘九嶷为长沙【史记九国之数有淮阳中陈故都暨阳夏扶沟为淮阳】诸侯比境周匝三垂【北东南也】外接胡越天子自有三河东郡颍川南阳自江陵以西至巴蜀北自云中至陇西与京师内史凡十五郡公主列侯颇邑其中而藩国大者跨州兼郡连城数十宫室百官同制京师然折诸吕之难成太宗之业亦赖之于诸侯也【秦纪列侯之下复有伦侯见琅琊台刻石】　史诸侯表汉兴序二等【韦昭曰大者王小者侯】髙祖子弟同姓为王者九国唯独长沙异姓而功臣侯者百有余人【九国燕代齐赵梁楚荆吴淮南淮阳并长沙为十国索隠曰徐广九国不数吴盖荆絶乃封吴　始封楚元王交位第一师古曰以封日先后为次】　三王世家髙皇帝封建诸侯爵位二等
　　班氏序九国不言淮阳而列长沙师古谓九国之数在下盖不知班氏之失当以迁表为正　班氏析异姓同姓为二表则太史公之封二等之叙与文意不属盖太史公为异姓言也二等为异姓同姓合而言之也若二等之爵不可不载则唯独长沙异姓六字不当削迁虽于表序总説而表列淮阳固序既明言荆吴淮南长沙而不言淮阳表复不列梁与淮阳又削长沙异姓一句何以知淮阳为九国之数而长沙在外也
　　髙纪【兼表】六年春正月丙午以故东阳郡鄣郡吴郡五十三县立刘贾为荆王以砀郡薛郡郯郡三十六县立弟交为楚王【袁载交为先封居第一】壬子以云中鴈门代郡五十三县立兄喜为代王以胶东胶西临淄济北博阳成阳郡七十三县立子肥为齐王九年正月徙代王如意为赵王十一年正月己丑立子恒为代王三月丙午立子恢为梁王子友为淮阳王十月庚午立长为淮南王十二年十月辛丑濞为吴王【荆更为吴】三月甲午建为燕王【髙纪九年十月淮南梁赵楚王朝未央宫置酒前殿十年十月淮南燕荆梁楚齐长沙王来朝】　曹元首六代论诸吕擅权而天下不能以揺动者东牟朱虚授命于内齐代吴楚作卫于外也
　　汉赐爵故事　赐民爵
　　纪髙祖二年二月立汉社稷施恩惠赐民爵五年五月诏军吏爵不满大夫者皆赐爵为大夫故大夫以上赐爵各一级七大夫以上皆令食邑十二年二月诏赐燕吏六百石以上爵皆一级来归者赦之加爵亦一级惠帝三【即位五月赐民爵一级中郎郎中满六嵗爵三级四嵗二级外郎满六嵗二级中郎不满一嵗一级外郎不满二嵗赐钱万宦官尚食比郎中谒者执仗执防武士驺比外郎太子御骖乗赐爵五大夫舍人满五嵗二级元年赐民爵戸一级五年长安城成赐民爵戸一级】髙后一【元年二月赐民爵户一级】文帝二【即位赐民爵一级元年建太子赐为父后者爵一级】景帝七【三年六月立胶西中山王四年六月赦赐民爵一级七年四月丁巳立太子赐民为父后者爵一级中元年四月赦五年六月赦皆赐民爵一级后元年三月赐民爵一级中二千石诸王侯相爵右庶长三年正月太子冠赐民为父后者爵一级】武帝五【建元元年二月赦赐民爵一级元光元年四月赦赐民长子爵一级元狩元年四月丁夘立太子赐中二千石爵右庶长民为父后者一级元鼎四年十月祠五畤元封元年封泰山皆赐民爵一级】昭帝二【始元五年六月赐中二千石以下吏民爵各有差元凤四年正月丁亥帝加元服赐中二千石以下及民爵】宣帝十四【本始元年五月凤皇集赐吏二千石诸侯相下至中郎官宦吏六百石爵各有差自左更至五大夫赐人爵各一级孝者二级二年六月尊世宗庙赐民爵一级地节三年四月戊申立太子赐御史大夫爵关内侯中二千石爵右庶长天下当为父后者爵一级元康元年二月凤皇集甘露降赐勤事吏中二千石防下至六百石爵自中郎吏至五大夫佐史以上二级民一级二年三月以凤皇甘露降集赐吏爵二级民一级三年春四年三月神爵元年三月皆赐吏爵二级民一级神爵四年二月赐民爵一级四月颍川黄霸治行赐吏民有行义者爵人二级力田一级五凤元年正月太子冠赐列侯嗣子爵五大夫为父后者爵一级三年三月甘露二年正月皆赐民爵一级三年二月单于朝赐民爵一级】元帝八【初元二年正月赐云阳民爵一级四月丁巳立太子赐御史大夫爵关内侯中二千石右庶长天下当为父后者爵一级四年三月祠后土赐民爵一级永光元年三月二年二月赐吏民爵建昭五年三月赐民爵一级竟宁元年正月皇子冠赐列侯嗣子爵五大夫天下为父后者爵一级】成帝七【建始三年三月赐孝弟力田爵二级河平元年三月改元赐吏民爵四年正月赐孝弟力田爵二级鸿嘉元年二月赐民爵一级永始二年二月吏民入谷者百万以上加赐爵右更三十万以上赐爵五大夫四年正月赐云阳吏民爵绥和元年二月癸丑立太子赐天下当为父后者爵】哀帝二　平帝一　光武三【建武二十九年二月庚申三十年五月三十一年五月戊辰赐男子爵人二级】显宗六【中元二年即位四月丙辰赐天下男子爵人二级三老孝弟力田人三级爵过公乗得移与子及流人无名数欲自占者人一级永平三年二月甲子立太子十二年五月丙辰同十五年四月庚子赐男子爵人三级十七年五月戊子赐男子爵人二级三老孝弟力田人三级流人无名数欲占者人一级十八年四月己未赐男子爵人二级流民无名数欲占者人一级】肃宗四【永平十八年即位十月丁未大赦赐民爵人二级为父后及孝悌力田人三级脱无名数及流人欲占者人一级爵过公乗得移与子建初三年三月癸巳立后赐爵人二级三老孝悌力田人三级民无名数及流人欲占者人一级元和二年五月戊申诏祖宗旧事或班恩施其赐天下吏爵人三级九月壬辰诏凤皇黄龙所见亭部加赐男爵人二级先见者帛二十疋近者三疋太守三十疋令长十五疋丞尉半之它如赐爵故事】和帝三　安帝七　顺帝五　质帝三　桓灵献皆一　赐爵故事立社稷即位立皇太子王皇子皇太子冠改元征代力役募民徙塞【晁错言守备曰募民以往皆赐高爵复其家】封禅祥瑞帝加元服尊庙号褒吏治灾异匈奴来朝惠六年文后六年令民得卖爵荀氏汉纪曰赐民爵
　　所以宣恩惠慰人心也庾峻曰秦时不知徳惟爵是闻故闾阎以公乗侮其乡人郎中以上爵傲其父兄大事记普赐天下民爵自惠帝始　后纪注商鞅为秦制爵二十级赐爵者有罪得赎贫者得卖与人汉制赐爵自公士已上不得过公乗故过者得移授也【明帝纪爵过公乗得移与子注云云】
　　汉二十等爵　列侯印　执帛　执圭　上闻爵
　　百官表爵一级曰公士【师古曰言有爵命异于士卒也】二上造【言有成命于上也】三簮袅【以组带马曰袅言饰此马也】四不更【言不豫更卒之事】五大夫【列位从大夫】六官大夫七公大夫【加官公者示稍尊也】八公乗【得乗公家之车】九五大夫【大夫之尊也】十左庶长【卜式桑羊为之】十一右庶长【庶长言为众列之长】十二左更十三中更十四右更【更言主领更卒部其役使】十五少上造十六大上造【言皆主上造之士也　商鞅为大良造即大上造也白起为左庶长明年为左更迁为国尉明年为大良造公孙衍为大良造】十七驷车庶长【言乗驷马之车而为众长也】十八大庶长【又更尊也】十九关内侯【言有侯号而居京畿无国邑】二十彻侯【言其爵位上通于天子】皆秦制【左传正义云成十三年有不更女父襄十一年有庶长鲍庶长武春秋之世已有此名盖后世以渐増之商君定为二十非是商君尽新作也】彻侯金印紫绶避武帝讳曰通侯或曰列侯改所食国令长名相又有家丞门大夫庶子诸侯王高帝初置金玺盭绶掌治其国【蔡邕云汉制皇子封为王其实诸侯也汉旧仪云诸侯王黄金玺橐駞纽文曰玺】　髙纪五年五月诏曰民各归其县复故爵七大夫以上皆令食邑【师古曰七大夫公大夫也爵第七臣瓉曰秦制列侯乃得食邑令七大夫以上皆食邑所以宠之】又曰七大夫公乗以上皆髙爵也诸侯子及从军归者甚多髙爵吾数诏吏先与田宅及所当求于吏者亟与爵或人君上所尊礼久立吏前曽不为决异日秦民爵公大夫以上令丞与亢礼今吾于爵非轻也吏独安取此其令诸吏善遇髙爵八年春三月令爵非公乗以上毋得冠刘氏冠十二年三月诏有功者上致之王次为列侯下乃食邑为列侯食邑者皆佩之印赐大第室吾于功臣亡负矣【惠纪云爵五大夫上造以上】　续志列侯所食县为侯国【黄琼曰诸侯以戸邑为制不以里数为限】本注曰承秦爵二十等为彻侯【后避武帝讳为列侯】金印紫绶以赏有功功大者食县小者食乡亭得臣其所食吏民旧列侯奉朝请在长安者位次三公中兴以来唯以功徳赐位特进者次车骑将军【胡广汉制度曰功徳优盛朝廷所敬异者赐位特进在三公下不在车骑下】赐位朝侯次五校尉赐位侍祠侯次大夫其余以肺附及公主子孙奉坟墓于京师者亦随时见防位在博士议郎下诸王封者受茅土归以立社稷列侯特进朝侯贺正月执璧云云云关内侯承秦赐爵十九等无土寄食在所县民租多少各有戸数为限【荀绰晋百官表注曰时六国未平将帅家皆关中故以为号　古今注曰建武六年初令关内侯食邑者奉月二十五斛】注刘劭爵制曰春秋【襄十一年】有庶长鲍【左不更女父注秦爵　秦纪有庶长弗忌商鞅为左庶长白起为左更樗里子爵右更】商君为政修其法品为十八级合关内侯列侯凡二十等其制因古义古者天子寄军政于六卿居则以田警则以战在国则以比长闾胥族师党正州长乡大夫为称在军则以卒伍司马将军为号所以异在国之名也秦依古制其在军赐爵为等级其帅人皆更卒也有功赐爵则在军吏之例自一爵以上至不更四等皆士也大夫以上至五大夫五等比大夫也九等依九命之义也自左庶长以上至大庶长九卿之义也关内侯者依古圻内子男之义也列侯者依古列国诸侯之义也然则卿大夫士下之品皆仿古比朝之制而异其名亦所以殊军国也古者以车战兵车一乗步卒七十二人分翼左右公士步卒之有爵者上造造成也古者升司徒曰造士虽依此名皆步卒也簮褭御驷马者要褭古之名马也驾驷马者其形似簮不更者为车右不复与凡更卒同也大夫者在车左者也官大夫公大夫公乗五大夫皆军吏也吏民爵不得过公乗得贳与子若同产然则公乗者军吏之爵最髙者也云云自左庶长已上至大庶长皆卿大夫皆军将也所将皆庶人更卒故以庶更为名大庶长即大将军也左右庶长即左右偏裨将军也　货殖秦汉之制列侯封君食租税嵗率户二百千戸之君则二十万朝觐聘享出其中　列樊哙却敌赐爵国大夫【即官大夫】击章邯军赐爵列大夫【即公大夫】破李由军赐上闻爵【如淳曰魏文侯胜齐天子赏文侯以上闻见吕氏春秋晋灼曰名通于天子也】成武却敌赐爵五大夫破赵贯军赐爵卿攻宛陵先登赐爵封号贤成君东攻宛城西至郦赐重封【师古曰加二号】汉王赐哙爵为列侯号临武侯【商君为法于秦战斩一首者赐爵一级有军功者各以率受上爵】　曹参赐爵七大夫迁五大夫封执帛迁执珪【张晏曰孤卿执帛侯伯执珪以朝位比之如淳曰吕氏春秋得伍员位执珪古爵也　战国防楚昭阳曰官为上柱国爵为上执珪】　灌婴赐爵七大夫执帛执圭　夏侯婴赐爵七大夫五大夫执帛执圭赐爵封赐爵列侯号昭平侯　周勃下邑先登赐爵五大夫　傅寛以魏五大夫骑将从赐爵卿　朱博为丞相封阳乡侯食邑二千戸上书让曰故事封丞相不满千戸愿还千戸许之　表元朔三年十一月乙丑平津侯公孙以丞相诏所褒侯三百七十三戸征和四年六月丁巳富民侯车千秋以丞相侯八百戸　平当御史大夫至丞相以冬月赐爵关内侯注如淳曰汉仪注御史大夫为丞相更春乃封李竒曰以冬月非封侯时　关内侯食邑【旧无邑此特恩也】　田广明宗正徳典属国武萧望之李沮李息窦如意骑士孟已校尉敢陈汤后汉桓荣【又邓彪赐爵关内侯】
　　汉卖爵令
　　食货志文帝十二年错説上曰今募天下入粟县官得以拜爵帝从之令民入粟边六百石爵上造稍増至四千石为五大夫万二千石为大庶长各以多少级数为差【晁错言郡县之民得买其爵以自増至卿注师古曰二十等爵无卿盖谓其等级同卿者】景帝时上郡以西旱复修卖爵令裁其贾【音价】以招民【景纪后二年五月诏曰今訾算十以上召得官云訾算四得官亡令亷士失职注十算十万也】武帝时民多买复及五大夫千夫征发之士益鲜于是除千夫五大夫为吏不欲者出马令吏入谷补官郎至六百石入财得补郎羊请令民得入粟补吏入粟甘泉各有差【卜式数入财佐县官超拜中郎赐爵左庶长　黄霸入钱赏官补侍郎谒者复入谷沈黎郡补左冯翊二百石卒史】纪成帝鸿嘉三年夏四月令吏民得买爵贾级千钱
　　永始二年二月乙酉晦诏关东比嵗不登吏民入谷助赈赡者其百万以上加赐爵右更【第十四爵】欲为吏补三百石吏迁二等三十万以上赐爵五大夫吏亦迁二等民补郎云云　后纪安帝永初三年四月丙寅三公以国用不足奏令吏人入钱谷得为关内侯虎贲羽林郎五大夫官府吏缇骑营士各有差桓帝延熹四年七月卖关内侯虎贲羽林缇骑营士五大夫钱各有差【亦见后】史记秦始皇四年七月令百姓内粟千石拜爵一级惠帝纪元年十二月民有罪得买爵三十级以免死罪【应邵曰一级直钱二千凡为六万若今赎罪入三十疋缣矣】六年十月令民得卖爵
　　汉武功爵
　　武纪元朔元年匈奴入辽西渔阳鴈门卫青获首虏二年匈奴入上谷渔阳卫青获首虏收河南地置朔方五原郡四年匈奴入代定襄五年卫青将六将军兵斩首虏万五千级六年四月复将六将军絶幕大克获六月诏曰今中国一统而北边未安朕甚悼之大将军巡朔方征匈奴斩首虏受爵赏而欲移卖者无所流貤其议为令有司奏请置武功赏官以宠战士　食货志武帝时大司农陈臧钱经用赋税既竭不足以奉战士有司请令民得买爵及赎禁锢免臧罪请置赏官名曰武功爵【注臣瓉曰茂陵中书有武功爵一级曰造士二级曰闲舆卫三级曰良士四级曰元戎士五级曰官首六级曰秉铎七级曰千夫八级曰乐卿九级曰执戎十级曰政戾庶长十一级曰军卫此武帝所制以宠军功师古曰此下云级十七万凡直三十余万金今瓒所引茂陵中书止于十一级则计数不足与本文乖戾或有茂陵书所説不尽也】级十七万【刘氏曰卖爵当级级稍増其价岂可例云级十七万盖武功爵其级十七误衍万字】凡直三十余万金请买武功爵官首者试补吏先除千夫如五大夫【注师古曰五大夫旧二十等爵之第九级也至此以上始免徭役故每先选以为吏千夫者武功十一等爵之第七级也亦得免役今则先除为吏比于五大夫也】其有罪又减二等爵得至乐卿以显军功【注乐卿者武功爵第八等也言买爵唯得至第八也】军功多用超等大者封侯卿大夫小者郎【杨仆传以千夫为吏注千夫谓武功赏官　功臣表须无曽孙秉铎圣注秉铎武功爵第六级灌婴曽孙官首匿注官首爵名】荀悦申鉴曰孝武以四夷未賔防贼奸轨初置武功
　　赏臣以宠战士若今依此科而崇其制置尚武之官以司马兵法选位秩比博士讲司马之典简搜狩之事赏军功爵赏小统于五校大统于太尉既周时务礼亦冝之
　　汉永光録功拜爵
　　见兵捷类【冯奉丗】
　　汉【亦作魏】六等爵
　　魏志汉建安十二年二月大封功臣二十余人皆为列侯建安二十年冬十月始置名号侯爵十八级关中侯爵十七级皆金印紫绶置关内外侯十六级铜印龟纽墨绶五大夫十五级铜印环纽墨绶皆不食租与旧列侯关内侯凡六等以赏军功【裴松之以为今之虚封盖自此始】魏明帝太和六年二月诏封诸侯王以郡为国
　　魏五等爵　晋封建制　五等封
　　晋纪魏咸熙元年七月荀顗定礼仪贾充正法律裴秀议官制太保郑冲总而裁焉始建五等爵晋武帝泰始二年二月己未诏曰五等之封皆録旧勲本为县侯者封次子为亭侯为乡侯为关内侯亭侯为关中侯皆食本戸十分之一　地理志魏黄初三年三月【乙丑】初制封王之庶子为乡公嗣王之庶子为县侯公侯之庶子为亭伯晋文帝为晋王命裴秀等建立五等之制唯安平王孚邑万戸其余县公邑千八百戸地方七十五国大国侯邑千六百戸地方七十里次国侯邑千四百戸地方六十五里大国伯邑千二百戸地方六十里次国伯邑千戸地方五十里大国子邑八百戸地方五十里次国子邑六百戸地方四十五里男邑四百户地方四十里　裴秀魏咸熙初议五等之爵自骑督以上六百余人皆封于是封秀济川侯地方六十里邑千四百戸　髙柔咸熙中开建五等封孙浑昌陆子济孙凯为下蔡子刘放子正方城子孙资子宏离石子王祥睢陵侯王览即丘子羊祜钜平子傅秖泾原子郑袤宻陵伯傅元鹑觚男贾充临沂侯为晋元勲　职官志咸宁三年杨珧荀朂追裴秀立五等封建之防诏议其制有司奏诸王公更制戸邑皆中尉领兵平原汝南琅邪扶风齐为大国梁赵乐安燕安平义阳为次国余为小国又为郡公制度如小国王中尉领兵郡侯如不满五千戸王置一军亦中尉领之増鲁公户邑进王沈郡公羊祜郡侯南宫王承隋王万各増邑为三千户制度如郡侯置一军自此非皇子不得为王而诸王支庶各推恩受封为公侯伯子男伯子男以下不置军【大国中军二千人上下军各千五百次国上军二千人下军千人】
　　晋改定国秩
　　成帝纪咸和元年十一月壬子改定王侯国秩九分食一石
　　唐三恪
　　防要武徳元年五月二十二日以酅公介公共为二王后【周隋】永昌元年以周汉后为二王舜禹汤之裔为三恪神龙元年五月复旧天寳七载五月诏后魏裔孙为三恪【八载孝文十代孙元伯明韩国公】九载求殷周汉后为三恪
　　唐九等爵　实封　铁券铭功
　　百官志司封凡爵九等一曰王食邑万戸正一品二曰嗣王郡王五千戸从一品三曰国公三千戸从一品四曰开国郡公二千戸正二品五曰开国县公千五百戸从二品六曰开国县侯千戸从三品七曰开国县伯七百戸正四品八曰开国县子五百戸正五品上九曰开国县男三百戸从五品上【通典并云其上加实封者仍给租庸】皇兄弟皇子封国为亲王皇太子子为郡王亲王子承嫡为嗣王诸子为郡公以恩进者封郡王袭郡王嗣王者封国公凡封戸三丁以上为率嵗租三之一入于朝廷食实封者得真户分食名山大川畿内地不封　防要贞观二十三年九月八日敕诸王食一千户封开元二十年五月十日勅诸食实封并以三丁为限　宗纪【兼旧史等书】开元五年五月丙辰诏公侯子孙袭封十年十一月乙未诏宰相共食实封三百戸以七丁为限【堂封自此始】二十四年欲赐牛仙客实封张九龄曰汉法非有功不封唐遵汉法太宗之制也　刘幽求【兼月日】景云二年拜侍中十月甲辰玺诏曰幽求翊賛圣储震殄元恶虽胙以土宇而赋入未广昔西汉行封更择多户东京定赏复増大邑宜加赐实封二百戸子孙国无絶特免十死铭诸铁券以其功【防要刘幽求七百戸先天二年八月十一日勅】　临淄王封韦氏预参大防
　　唐赐爵
　　纪髙宗干封元年正月壬申以封禅大赦改元中宗神龙元年九月壬午祀明堂大赦宗天寳八载闰月丙寅谒太清宫大赦徳宗大厯十四年六月己亥即位大赦皆赐民古爵
　　唐开元新制
　　公主开元新制长公主封戸二千帝妹戸千率以三丁为限皇子王户二千主半之左右以为薄帝曰百姓租赋非我有士出万死赏不过束帛女何功而享多户邪使知俭啬不亦可乎于是公主所廪殆不给车服后咸宜益封至千戸诸王皆増自是着于令主不下嫁亦封千戸【防要开元十年加永穆公主封一千户至乾元元年三月一日诸公主宜各给五百戸】诸王唐制亲王封戸八百増至千髙宗时沛英豫三王始逾制开元后天子睦兄弟宋王戸至五千五百岐薛王五千申王四千邠王千八百帝追思薛王业引见子瑗等下诏共赐实封千户瑗为乐安王玚荥阳王宗正卿琄为嗣薛王　防要景龙三年食封邑者一百四十余家应出封戸凡五十四州百姓着封戸者甚于征行十一月御史宋务光上疏曰近者封建颇縁恩泽功无横草人已分茅沃壤名藩多入侯国邑收家税半于天府伏惟酌宗周之前训咨武徳之旧章地匪宗盟勲殊社稷不宜加于食邑自可宠以虚名兵部尚书韦嗣立上疏曰食封之家用六十余万丁【计一百二十万匹已上】皇运之初功臣食封才三二十家今恩泽受封至百四十家已上私门资用有余国家支计不足　【原阙】先天二年八月己亥以中书令张説祭酒禇无量辅导有功説封燕国公食实封三百戸无量舒国公二百戸　吴凑繇布衣与兄溆一日赐官封皆等
　　端拱赐爵
　　端拱元年闰五月丙申赐髙年百二十人爵为公士【秦汉以后不复赐民爵自借田礼成正月乙亥诏书始复赐焉】　开寳中澶宻等州民年八十以上吕继美等二十九人并赐爵公士　咸平五年十二月赐京城父老百十九嵗祝道嵒爵公士　祥符三年三月戊辰赐祥符等县年八十以上者爵公士祥符二年七月干封民以天书降其地赐爵公士
　　景徳天禧间民能禽盗者亦赐
　　景祐封国三等
</div>
    <div class="pagination">
<a href="玉海_page184.html">上一页</a><span>...</span><a href="玉海_page180.html">180</a><a href="玉海_page181.html">181</a><a href="玉海_page182.html">182</a><a href="玉海_page183.html">183</a><a href="玉海_page184.html">184</a><span class="current-page">185</span><a href="玉海_page186.html">186</a><a href="玉海_page187.html">187</a><a href="玉海_page188.html">188</a><a href="玉海_page189.html">189</a><a href="玉海_page190.html">190</a><span>...</span><a href="玉海_page186.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
