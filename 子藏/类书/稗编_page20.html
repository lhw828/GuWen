<!DOCTYPE html>
<html>
<head>
    <meta charset="UTF-8">
    <title>稗编 - 第 20 页/共 67 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>稗编 - 第 20 页/共 67 页</h1>
    <div class="content">　　史记律书　　　　　　　　司马迁
　　王者制事立法物度轨则壹禀于六律六律为万事根本焉其于兵械尤所重故云望敌知吉凶闻声効胜负百王不易之道也武王伐纣吹律听声推孟春以至于季冬杀气相并而音尚宫同声相从物之自然何足怪哉兵者圣人所以讨彊防平乱世夷险阻救危殆自含血戴角之兽见犯则校而况于人怀好恶喜怒之气喜则爱心生怒则毒螫加情性之理也昔黄帝有涿鹿之战以定火灾颛顼有共工之陈以平水害成汤有南巢之伐以殄夏乱递兴递废胜者用事所受于天也自是之后名士迭兴晋用咎犯而齐用王子呉用孙武申明军约赏罚必信卒伯诸侯兼列邦士虽不及三代之诰誓然身宠君尊当世显扬可不谓荣焉岂与世儒闇于大较不权轻重猥云徳化不当用兵大至窘辱失守小乃侵犯削弱遂执不移等哉故教笞不可废于家刑罚不可捐于国诛伐不可偃于天下用之有巧拙行之有逆顺耳夏桀殷纣手搏豺狼足追四马勇非微也百战克胜诸侯摄服权非轻也秦二世宿军无用之地连兵于邉陲力非弱也结怨匈奴絓祸于越势非寡也及其威尽势极闾巷之人为敌国咎生穷武之不知足甘得之心不息也髙祖有天下三边外畔大国之王虽称蕃辅臣节未尽会髙祖厌苦军事亦有萧张之谋故偃武以休息羁縻不备歴至孝文即位将军陈武等议曰南越朝鲜自全秦时内属为臣子后且拥兵阻阸选懦观望髙祖时天下新定人民小安未可复兴兵今陛下仁惠抚百姓恩泽加海内宜及士民乐用征讨逆党以一封疆孝文曰朕能任衣冠念不到此会吕氏之乱功臣宗室共不羞耻误居正位常战战栗栗恐事之不终且兵凶器虽克所愿动亦耗病谓百姓逺方何又先帝知劳民不可烦故不以为意朕岂自谓能今匈奴内侵军吏无功邉民父子荷兵日久朕常为动心伤痛无日忘之今未能销距愿且坚邉设结和通使休宁北陲为功多矣且无议军故百姓无内外之繇得息肩于田亩天下殷富粟至十余钱鸣鸡吠狗烟火万里可谓和乐者乎
　　太史公曰文帝时会天下新去汤火人民乐业因其欲然能不扰乱故百姓遂安自年六七十翁亦未尝至市井游敖嬉戏如小儿状孔子所称有徳君子者邪书曰七正二十八舍律厯天所以通五行八正之气天所以成熟万物也舍者日月所舍舍者舒气也不周风居西北主杀生东壁居不周风东主辟生气而东之至于营室营室者主营胎阳气而产之东至于危危垝也言阳气之危垝故曰危十月也律中应钟应钟者阳气之应不用事也其于十二子为亥亥者该也言阳气藏于下故该也广莫风居北方广莫者言阳气在下隂莫阳广大也故曰广莫东至于虚虚者能实能虚言阳气冬则宛藏于虚日冬至则一隂下藏一阳上舒故曰虚东至于须女言万物变动其所隂阳气未相离尚相如胥也故曰须女十一月也律中黄钟黄钟者阳气踵黄泉而出也其于十二子为子子者滋也滋者言万物滋于下也其于十母为壬癸壬之为言任也言阳气任养万物于下也癸之为言揆也言万物可揆度故曰癸东至牵牛牵牛者言阳气牵引万物出之也牛者冒也言地虽冻能冒而生也牛者耕植种万物也东至于建星建星者建诸生也十二月律中大吕大吕者其于十二子为丑丑者纽也言阳气在上未降万物厄纽未敢出条风居东北主出万物条之言条治万物而出之故曰条风南至于箕箕者言万物根棋故曰箕正月也律中太蔟太蔟者言万物蔟生也故曰太蔟其于十二子为寅寅言万物始生螾然也故曰寅南至于尾言万物始生如尾也南至于心言万物始生有华心也南至于房房者言万物门戸也至于门则出矣明庶风居东方明庶者明众物尽出也二月也律中夹钟夹钟者言隂阳相夹厠也其于十二子为卯卯之为言茂也言万物茂也其于十母为甲乙甲者言万物剖符甲而出也乙者言万物生轧轧也南至于氐氐者言万物皆至也南至于亢亢者言万物亢见也南至于角角者言万物皆有枝格如角也三月也律中姑洗姑洗者言万物洗生其于十二子为辰辰者言万物之蜄也清明风居东南维主风吹万物而西之轸轸者言万物益大而轸轸然西至于翼翼者言万物皆有羽翼也四月也律中仲吕仲吕者言万物尽旅而西行也其于十二子为巳巳者言阳气之已尽也西至于七星七星者阳数成于七故曰七星西至于张张者言万物皆张也西至于注注者言万物之始衰阳气下注故曰注五月也律中防賔防賔者言隂气幼少故曰防痿阳不用事故曰賔景风居南方景者言阳气道竟故曰景风其于十二子为午午者隂阳交故曰午其于十母为丙丁丙者言阳道着明故曰丙丁者言万物之丁壮也故曰丁西至于弧弧者言万物之呉落且就死也西至于狼狼者言万物可度量断万物故曰狼凉风居西南维主地地者沈夺万物气也六月也律中林钟林钟者言万物就死气林林然其于十二子为未未者言万物皆成有滋味也北至于罚罚者言万物气夺可伐也北至于参参言万物可参也故曰参七月也律中夷则夷则言隂气之贼万物也其于十二子为申申者言隂用事申贼万物故曰申北至于浊浊者触也言万物皆触死也故曰浊北至于留留者言阳气之稽留也故曰留八月也律中南吕南吕者言阳气之旅入藏也其于十二子为酉酉者万物之老也故曰酉阊阖风居西方阊者倡也阖者藏也言阳气道万物阖黄泉也其于十母为庚辛庚者言隂气庚万物故曰庚辛者言万物之辛生故曰辛北至于胃胃者言阳气就藏皆胃胃也北至于娄娄者呼万物且内之也北至于奎奎者主毒螫杀万物也奎而藏之九月也律中无射无射者隂气盛用事阳气无余也故曰无射其于十二子为戌戌者言万物尽灭故曰戌
　　律数
　　九九八十一以为宫
　　三分去一五十四以为征
　　三分益一七十二以为商
　　三分去一四十八以为羽
　　三分益一六十四以为角
　　黄钟长八寸七分一宫【一本七作十】
　　大吕长七寸五分三分一
　　太蔟长七寸七分二角
　　夹钟长六寸一分三分一
　　姑洗长六寸七分四羽
　　仲吕长五寸九分三分二征
　　防賔长五寸六分三分一
　　林钟长五寸七分四角
　　夷则长五寸四分三分二商
　　南吕长四寸七分八征
　　无射长四寸四分三分二
　　应钟长四寸二分三分二羽
　　生钟分
　　子一分丑三分二寅九分八卯二十七分十六辰八十一分六十四巳二百四十三分一百二十八午七百二十九分五百一十二未二千一百八十七分一千二十四申六千五百六十一分四千九十六酉一万九千六百八十三分八千一百九十二戌五万九千四十九分三万二千七百六十八亥十七万七千一百四十七分六万五千五百三十六
　　生黄钟
　　术曰以下生者倍其实三其法以上生者四其实三其法上九商八羽七角六宫五征九置一而九三之以为法实如法得长一寸凡得九寸命曰黄钟之宫故曰音始于宫穷于角数始于一终于十成于三气始于冬至周而复生神生于无形成于有形然后数形而成声故曰神使气气就形形理如类有可类或未形而未类或同形而同类类而可班类而可识圣人知天地识之别故从有以至未有以得细若气防若声然圣人因神而存之虽妙必効情核其华道者明矣非有圣心以乗聪明孰能存天地之神而成形之情哉神者物受之而不能知及其去来故圣人畏而欲存之虽欲存之神之亦存其欲存之者故莫贵焉
　　太史公曰故璿玑玉衡以齐七政即天地二十八宿十母十二子钟律调自上古建律运厯造曰度可据而度也合符节通道徳即从斯之谓也
　　东汉律厯志　　　　　　　范　
　　元帝时郎中京房知五声之音六律之数上使太子太傅韦成諌议大夫章杂试问房于乐府房对受学故小黄令焦延夀六十律相生之法以上生下皆三生二以下生上皆三生四阳下生隂隂上生阳终于中吕而十二律毕矣中吕上生执始执始下生去灭上下相生终于南事六十律毕矣夫十二律之变至于六十犹八卦之变至于六十四也宓羲作易纪阳气之初以为律法建日冬至之声以黄钟为宫太蔟为商姑洗为角林钟为征南吕为羽应钟为变宫防賔为变征此声气之元五音之正也故各终一日其余以次运行当日者各自为宫而商征以类从焉礼运篇曰五声六律十二管还相为宫此之谓也【黄钟长至九寸迟短时至四寸五分小分五六十律小者一律管一日多者一律管八日而止】以六十律分朞之日黄钟自冬至始及冬至而复隂阳寒燠风雨之占生焉于以检摄羣音考其髙下茍非草木之声则无不有所合虞书曰律和声此之谓也房乂曰竹声不可以调度故作凖以定数凖之状如瑟长丈而十三弦隠间九尺以应黄锂之律九寸中央一弦下有画分寸以为六十律清浊之节房言律详于歆所奏其术施行于史官部用之文多不悉载故总其本要以续前志律术曰阳以圆为形其性动隂以方为节其性静动者数三静者数二以阳生隂倍之以隂生阳四之皆三而一阳生隂曰下生隂生阳曰上生上生不得过黄钟之清浊下生不得及黄钟之数实皆参天两地圎盖方覆六耦承竒之道也黄钟律吕之首而生十二律者也其相生也皆三分而损益之是故十二律之得十七万七千一百四十七是为黄钟之实又以二乗而三约之是为下生林钟之实又以四乗而三约之是为上生太蔟之实推此上下以定六十律之实以九三之数万九千六百八十三为法律为寸于凖为尺不盈者十之所得为分又不盈十之所得为小分以其余正其强弱
　　截管为律吹以考声列以物气道之本也术家以其声微而体难知其分数不明故作凖以代之凖之声明畅易逹分寸又粗然弦以缓急清浊非管无以正也均其中弦令与黄钟相得案画以求诸律无不如数而应者矣音声精微综之者解元和元年待诏钟律殷肜上言官无晓六十律以凖调音者故待诏严崇具以凖法教子男宣宣通习愿召宣补学官主调乐器诏曰崇子学审晓律别其族协其声者审试不得依托父学以聋为聪声防妙独非莫知独是莫晓以律错吹能知命十二律不失一方为能传崇学耳太史丞试十二律其二中其四不中其六不知何律宣遂罢自此律家莫能为凖施弦部莫知复见灵帝熹平六年东观召典律者太子舍人张光等问凖意光等不知归阅旧藏乃得其器形制如房书犹不能定其弦缓急音不可书以时人知之者欲教而无从心逹者体知而无师故史官能辨清浊者遂絶其可以相传者唯大防常数及气而已夫五音生于隂阳分为十二律转生六十皆所以纪斗气效物类也天效以景地效以响即律也隂阳和则景至律气应则灰除是故天子常以日冬夏至御前殿合八能之士陈八音听乐均度晷景候钟律权土灰放隂阳冬至阳气应则乐均清景长极黄钟通土灰轻而衡仰夏至隂气应则乐均浊景短极防賔通土灰重而衡低进退于先后五日之中八能各以状闻太史封上效则和否则占气之法为室三重戸闭涂衅必周密布缇缦室中以木为案毎律各一内庳外髙从其方位加律其上以葭莩灰抑其内端案厯而之气至者灰去其为气所动者其灰散人及风所动者其灰聚殿中用玉律十二惟二至乃灵台用竹律六十日如其厯
　　隋志和声　　　　　　　　魏　徴
　　传称黄帝命伶伦断竹长三寸九分而吹之为黄钟之宫曰含少次制十二管以听凤鸣以别十二律比雄雌之声以分律吕上下相生因黄钟为始虞书云协时月正日同律度量衡夏禹受命以声为律以身为度周礼乐器以十二律为之度数司马迁律书云黄钟长八寸七分之一太蔟长七寸七分二林钟长五寸七分三应钟长四寸三分二此乐之三始十二律之本末也班固司马彪律志黄钟长九寸声最浊太蔟长八寸林钟长六寸应钟长四寸七分四厘强声最清郑礼月令注蔡邕月令章句及杜防荀朂等所论虽尺有増损而十二律之寸数竝同汉志京房又以隔八相生一始自黄钟终于中吕十二律毕矣中吕上生黄钟不满九寸谓之执始下生去灭上下相生终于南事更増四十八律以为六十其依行在辰上生包育隔九编于冬至之后分焉迟内其数遂减应钟之清宋元嘉中太史钱乐之因京房南事之余引而伸之更为三百律终于安运长四寸四分有竒总合旧为三百六十律日当一管宫征旋韵各以次从何承天立法制议云上下相生三分损益其一盖是古人简易之法犹如古厯周天三百六十五度四分之一后人改制皆不同焉而京房不悟谬为六十承天更説新率则从中吕还得黄钟十二旋宫声韵无失黄钟长九寸太蔟长八寸二毫林钟长六寸一毫应钟长四寸七分九毫强其中吕上生所益之分还得十七万七千一百四十七复十二辰防之数梁初因晋宋及齐无所改制其后武帝作钟律纬论前代得失其略云案律吕京马郑蔡至防賔竝上生大吕而班固律厯志至防賔仍以次下生若从班义夹钟唯长三寸七分有竒律若过促则夹钟之声成一调中吕复去调半是过于无调仲春孟夏正相长养其气舒缓不容短促求声索实班义为乖郑又以隂阳六位次第相生若如义隂阳相逐生者止是升阳其降阳复将何寄就筮数而论干主甲壬而左行坤主乙癸而右行故隂阳得有升降之义隂阳从行者真性也六位升降者象数也今郑乃执象数以配真性故言比而理穷云九六相生不释十二气所以相通郑之不思亦已明矣案京房六十凖依法推廼自无差但律吕所得或五或六此一不例也而分焉上生乃复迟内上生盛变盛变仍复上生分居此二不例也房妙尽隂阳其当有以若非深理难求便是传者不习比勑详求莫能辨正聊以余日试推其防防校旧器及古夹钟玉律更制新尺以证分毫制为四器名之为通四器弦间九尺临岳髙一寸二分黄钟之弦二百七十丝长九尺以次三分损益其一以生十二律之弦丝数及弦长各以律本所建之月五行生王终始之音相次之理为其名义名之为通通施三弦传推月气悉无差舛即以夹钟玉律命之则还相中又制为十二笛以写通声其夹钟笛十二调以饮玉律又不差异山谦之记云殿前三钟悉是周景王所铸无射也遣乐官以今无射新笛饮不相中以夷则笛饮则声韵和合端门外钟亦案其铭题定皆夷则其西厢一钟天监中移度东以今笛饮乃中南吕验其镌刻乃是太蔟则下今笛二调重勑大乐丞斯宣达令更推校钟定有凿处表里皆然借访旧识乃是宋泰始中使张永凿之去铜既多故其调啴下以推求钟律便可得而见也宋武平中原使将军陈倾致三钟小大中各一则今之太极殿前二钟端门外一钟是也案西钟铭则云清庙撞钟秦无清庙此周制明矣又一铭云太蔟钟征则林钟宫所施也京房推用似有由也检题既无秦汉年代直云夷则太蔟则非秦汉明矣古人性质故作僮仆字则题而言弥验非近且夫验声改政则五音六律非可差舛工守其音儒执其文歴年永乆隔而不通无论乐奏求之多缺假使具存亦不可用周颂汉歌各叙功徳岂容复施后王以滥名实今率详论以言所见并诏百司以求厥中未及改制遇侯景乱陈氏制度亦无改作西魏废帝元年周文摄政又诏尚书苏绰详正音律绰时得宋尺以定诸管草创未就会闵帝受禅政由冡宰方有齐宼事竟不行后掘太仓得古玉斗案以造律及衡其事又多湮没至开皇初诏大常牛议定律吕于是博征学者序论其法又未能决遇平江右得陈氏律管十有二枚并以付遣晓音律者陈山阳太守毛爽及太乐令蔡子元于普明等以节气作律谱时爽年老以白衣见髙祖授淮州刺史辞不赴官因遣协律郎祖孝孙就其授法又取此管吹而定声既天下一统异代器物皆集乐府晓音律者颇议考覈以定钟律更造乐器以被皇夏十四曲髙祖与朝贤听之曰此声滔滔和雅令人舒缓然万物人事非五行不生非五行不成非五行不灭故五音用火尺其事火重用金尺则兵用木尺则丧用土尺则乱用水尺则律吕合调天下和平魏及周齐贪布帛长度故用土尺今此乐声是用水尺江东尺短于土长于水俗间不知者见玉作名为玉尺见铁作名为铁尺诏施用水尺律乐其前代金石并铸毁之以息物议至仁寿四年刘焯上啓于东宫论张胄厯兼论律吕其大防曰乐主于音音定于律音不以律不可克谐度律均钟于是乎在但律终小吕数复黄钟旧计未精终不复始故汉代京房妄为六十而宋代钱乐之更为三百六十考礼诠次岂有得然化未移风将恐由此匪直长短失于其差亦自围管乖于其数又尺寸意定莫能详考既乱管弦亦舛度量焯皆校定庶有明发其黄钟管六十三为实以次每律减三分以七为寸法约之得黄钟长九寸太蔟长八寸一分四毫林钟长六寸应钟长四寸二分八牦七分之四其年髙祖崩炀帝初登未遑改作事遂寝废其书亦亡大业二年乃诏改用梁表律调钟磬八音之器比之前代最为合古其制度文议并毛爽旧律并在江都沦丧














　　稗编卷三十七
<子部,类书类,稗编>
　　钦定四库全书
　　稗编卷三十八　　　　　明　唐顺之　撰乐三
　　五声十二律旋相为宫　　　通　典【后同】
　　伏羲氏作易纪阳气之初以为律法建冬日至之声以黄钟为宫太蔟为商姑洗为角林钟为徴南吕为羽应钟为变宫防賔为变征此声之元五声之正也【按应钟为变宫防賔为变征自殷以前但有五音此二者自周以来加文武二声谓之为七其五声为正二声为变变者和也】故各统一日其余以运行当日者各自为宫而商征以类从焉【扬子云曰声生于日律生于辰取法于五行十二辰之义也声生于日者谓日有五故声亦有五日谓甲巳为角乙庚为商丙辛为征丁壬为羽戊癸为宫是五行合为五日五音之声生于日也律生于辰者十二律出于十二辰子为黄钟之类是也】汉书云黄帝使伶伦自大夏之西至昆仑之隂取竹生于嶰谷其窍厚薄均者断两节之间而为黄钟之管因制十二管吹以准凤鸣而定律吕之音用生六律六吕之制以候气之应而立宫商之声以应五声之调凤有雄雌鸣亦不等故吹阳律以候于凤吹隂律以拟于皇故能协和中声候气不爽清浊相符伦理无失五声六律旋相为宫其用之法先以本管为均八音相生或上或下取五声令足然后为十二律旋相为宫若黄钟之均【以黄钟为宫黄钟下生林钟为征林钟上生大蔟为商太蔟下生南吕为羽南吕上生姑洗为角此黄钟之调姑洗皆三分之次故用正律之声也】若大吕之均【以大吕为宫大吕下生夷则为征夷则上生夹钟为商夹钟下生无射为羽无射上生中吕为角此大吕之调也中吕皆三分之次故用正律之声也】太蔟之均【以太蔟为宫太蔟下生南吕为征南吕上生姑洗为商姑洗下生应钟为羽应钟上生防賔为角此太蔟之调也防賔皆三分之次故用正律之声】夹钟之均【以夹钟为宫夹钟下生无射为征无射上生中吕为商中吕上生黄钟为羽黄钟正律之声长非商三分去一之次此用其子声为羽也黄钟下生林钟为角林钟子声短非中吕为商之次故还用林钟正管之声为角夹钟之调有四正声一子声】姑洗之均【以姑洗为宫姑洗下生应钟为征应钟上生防賔为商防賔上生大吕为羽正声长非防賔三分去一之次故用其子声为羽是三分去一之次大吕下生夷则为角夷则子声短非防賔为商三分去一之次故还用正声为角此为姑洗之调亦正声四子一声也】中吕之均【以中吕为宫中吕上生黄钟为征正声长非中吕三分去一之次故用其子声为征是其三分去一之次黄钟下生林钟为商林钟子声短非中吕为宫之次故还用正声为商林钟上生大蔟为羽太蔟正声长非林钟为商三分去一之次故用其子声为羽亦是三分去一之次大蔟下生南吕为角此中吕之调正声三子声二也】蕤賔之均【以蕤賔为宫蕤賔上生大吕为征大吕下生夷则为商夷则上生夹钟为羽正声长非夷则三分去一为羽之次故用子声为羽亦是三分去一之次夹钟上生无射为角子声短非夷则为商之次还用正声为角此蕤賔之调亦二子声三正声也】林钟之均【以林钟为宫林钟上生太蔟为征大蔟正声长非林钟为宫三分去一为征之次故用子声亦是为征三分去一之次大蔟下生南吕为商南吕上生姑洗为羽姑洗正声长非南吕三分去一为羽之次故用子声亦是去一之次姑洗下生应钟为角应钟子声短非南吕为商之次故还用正声为角此林钟之调亦子声二正声三也】夷则之均【以夷则为宫夷则上生夹钟为征夹钟正声长非夷则三分去一为征之次故用子声为征亦是三分去一之次夹钟下生无射为商子声短非夷则为商之次故还用正声为商无射上生中吕为羽中吕正声长非无射三分去一之次故用子声为羽亦是三分去一之次中吕上生黄钟为角黄钟正声长非无射三分去一为角之次故用子声为角夷则之调正声二子声三也】南吕之均【以南吕为宫上生姑洗为征姑洗正声长非南吕三分去一为征之次故用子声为征亦是三分去一之次姑洗下生应钟为商应钟子声短非南吕三分去一之次故用正声为商应钟上生蕤賔为羽蕤賔上生大吕为羽大吕正声长非应钟为商三分去一之次故用子声为羽蕤賔上生大吕为角正声长非应钟为商之次故用子声为角亦是三分去一之次以此南吕之调正声二子声三也】无射之均【以无射为宫无射上生中吕为征中吕正声长非无射三分去一为征之次故用子声为征亦是三分去一之次中吕上生黄钟为商黄钟正声长非无射为宫之次故用子声为商亦是其宫之次黄钟下生林钟为羽林钟正声长非黄钟为商三分去一之次故用子声为羽林钟上生太蔟为角太蔟正声长非黄钟为商三分去一之次故用子声为角此无射之调正声一子声四】应钟之均【以应钟为宫应钟上生蕤賔为征蕤賔正声长非应钟三分去一为征之次故用子声为征蕤賔上生大吕为商大吕正声长非应钟为宫之次故用子声为商大吕下生夷则为羽夷则正声长非蕤賔为征之次故用子声为商夷则上生夹钟为角夹钟正声长非大吕为商之次故用子声为角此应钟之调亦正声一子声四也】此谓迭为宫商角征羽也若黄钟之律自为其宫【为夹钟之羽为中吕之征为夷则之角为无射之商此黄钟之五声也】大吕之律自为其宫【为姑洗之羽为蕤賔之征为南吕之角为应钟之商此谓大吕之五声也】太蔟之律自为其宫【为中吕之羽为林钟之征为无射之角为黄钟之商此谓太蔟之五声也】夹钟之律自为其宫【为蕤賔之羽为夷则之征为应钟之角为大吕之商此夹钟之五声也】中吕之律自为其宫【为夷则之羽为无射之征为大吕之角为夹钟之商此中吕之五声也】蕤賔之律自为其宫【为南吕之羽为应钟之征为太蔟之角为姑洗之商此蕤賔之五声也】林钟之律自为其宫【为无射之羽为黄钟之征为夹钟之角为中吕之商此谓林钟之五声也】夷则之律自为其宫【为应钟之羽为大吕之征为姑洗之角为蕤賔之商此谓夷则之五声也】南吕之律自为其宫【为黄钟之羽为太蔟之征为中吕之角为林钟之啇此谓南吕之五声也】无射之律自为其宫【为大吕之羽为夹钟之征为蕤賔之角为夷则之商此谓无射之五声也】应钟之律自为其宫【为太蔟之羽为南吕之商为姑洗之征为林钟之角此谓应钟之五声也】所谓五声六律十二管旋相为宫者也
　　五声十二律相生法
　　古之神瞽考律均声必先立黄钟之均【五声十二律起于黄钟之气数】黄钟之管以九十为法【度其中气明其阳数之极】故用九自乗为管弦之数【九九八十一数】管数多者则下生其数少者则上生相生増减之数皆不出于三【以本起三才之数也】又生取之数不出于八【以本法八风之仪也】宫从黄钟而起下生得八为林钟上生太蔟亦复依八而取为商其増减之法以三为度以上生者皆三分益一下生者皆三分去一宫生征【三分宫数八寸一分各二十七下生者去一去二十七余有五十四以为征故征数五十四也】征生商【三分征数五十四则分各十八上生者益一加十八于五十四得七十二以为商故商数七十二也】商生羽【三分商数七十二则分各二十四下生者去一去二十四得四十八以为羽故羽数四十八】羽生角【三分羽数四十八则分各十六上生者益一加十六于四十八得六十四以为角故角数六十四】此五声大小之次也是黄钟为均用五声之法以下十二辰辰各有五声其为宫商之法亦如之故辰各有五声合为六十声是十二律之正声也【声本制唯以宫商角征羽各得上下三分之次为声】其十二律相生之法皆以黄钟为始【黄钟之管九寸】下生者三分去一上生者三分益一五下六上仍得一终黄钟下生林钟【林钟之管六寸】林钟上生太蔟【太蔟之管八寸】太蔟下生南吕【南吕之管五寸三分寸之一】南吕上生姑洗【姑洗管长七寸九分寸之一】姑洗下生应钟【应钟之管长四寸二十七分寸之二十】应钟上生蕤賔【蕤賔之管长六寸八十一分寸之二十六】蕤賔上生大吕【大吕之管长四寸二百四十三分寸之五十二倍之为八寸分寸之一百四】大吕下生夷则【夷则之管长五寸七百二十九分寸之四百五十一】夷则上生夹钟【夹钟之管长三寸二千一百八十七分寸之一千六百三十一倍之为七寸分寸之一千七十九】夹钟下生无射【无射之管长四寸六分千五百六十一分寸之六千五百二十四】无射上生中吕【中吕之管长六寸万九千六百八十三分寸万二千九百七十四】此谓十二律长短相生一终于中吕之法又制十二钟准为十二律之正声也鳬氏为钟【郑云官有代功若族有代业则以氏名官也】以律计自倍半半者准半正声之正以为十二子律制为十二子声比正声为倍则以正声于子声为倍以正声比子声则子声为半但先儒释用倍声自有二义一义云半以十二正律为十子声为钟二义云从于中宫之管寸数以三分益一上生黄钟以所得管之寸数然半之以为子声之钟其为半正声之法者以黄钟之管正声九寸为均子声则四寸半黄钟下生林钟之子声【三分去一故林钟子声律三寸】林钟上生太蔟之子声【三分益一太蔟子声之律四寸】太蔟下生南吕之子声【三分去一南吕子声之管长二寸三分寸之二】南吕上生姑洗之子声【三分益一姑洗律长三寸九分寸之五】姑洗下生应钟之子声【三分去一应钟子声之律长二寸二十七分寸之十】应钟上生蕤賔之子声【三分益一蕤賔子声之律三寸八十一分寸之十三】蕤賔上生大吕之子声【三分益一大吕子声之律四寸三百四十二分寸之五十二】大吕下生夷则之子声【三分去一夷则子声之津长二寸七百二十九分寸之五百九十】夷则上生夹钟之子声【三分益一夹钟子声之律三寸二千一百八十七分寸之一千六百三十一】夹钟下生无射之子声【三分去一无射子声之律二寸六千五百六十一分寸之三千二百六十二】无射上生中吕之子声【三分益一中吕子声之律三寸一万九千六百八十三分寸之六千四百八十七还终于中吕】此半正声法其半相生之法者以正中吕之管长六寸【一万九千六百八十三分寸之万二千九百七十四】中吕上生黄钟【三分益一得八寸五万九千四十九分寸之五万一千八百九十六半之得四寸五万九千四十九分寸之二万五千九百四十八以为黄钟】黄钟下生林钟三分去一还以六生所得林钟之管寸数半之以为林钟子声之管以次而为上下相生终于中吕皆以相生所得之律寸数半之各以为子声之律故有正声十二子声十二分大小有二十以为二十四钟通于二神迭为五声合有六十声即为六十律其正管长者为均之时则通自用正声五音正管短者为均之时则通用子声为五音亦皆三分益一减一之次还以宫商角征羽之声得调也
　　歴代制造【汉　　魏　　晋　　梁　　陈后魏　北齐　隋　　大唐】
　　汉文帝令丞相北平侯张苍始定律厯【武帝以李延年为协律都尉盖掌音律也】元帝时郎中京房知五音六十律之数上使韦成等试问房于乐府房对受学于故小黄令焦延夀六十律相生之法以上生下皆三生二以下生上皆三生四阳下生隂隂上生阳终于中吕而十二律毕矣中吕上生执始执始下生去灭上下相生终于南事六十律毕矣夫十二律之变于六十犹八卦之变至于六十四也【又造准如瑟而十三弦隠间九尺中央一弦下有尺分寸六十律之节史官传之至后汉建武之后不能定其弦缓急矣王莽征天下通知钟律之者有百余人令刘歆领之造铜律其所制与房不殊】　魏武帝时杜防精识音韵为雅乐郎中令铸铜工柴玉巧有意思形器之中多所造作亦为时人见知防令玉铸钟其声均清浊多不如法数毁改作玉甚厌之谓防清浊任意更相诉白于魏武魏武取所铸钟杂错更试然后知防为精而玉之谬也明帝青龙中铸大钟髙堂隆谏曰夫礼乐者为治之大本也故箫韶九成凤凰来仪雷鼓六变天神以降是以升平刑措和之至也新春发响商辛以陨大钟既铸周景以死存亡之机恒由此作君举必书古之道也作而不法何以示后帝称善焉　晋张华荀朂校魏杜防所造钟律其声乐多不谐合乃出御府古今铜竹律二十五具铜尺铜斛七具校减六尺四寸四曰白藏通夷则弦用百六十八丝长五尺六寸二分弱南吕弦用百六十丝长五尺三寸三分大强无射弦用百二十九丝长四尺九寸九分强因以通声转推用气悉无差违而还相得中又制为十二笛黄钟笛长三尺八寸大吕笛长三尺六寸太蔟笛长三尺四寸夹钟笛长三尺二寸姑洗笛长三尺一寸中吕笛长二尺九寸蕤賔笛长二尺八寸林钟笛长二尺七寸夷则笛长二尺六寸南吕笛长二尺五寸无射笛长二尺四寸应钟笛长二尺三寸用笛以写通声饮古夹钟玉律并周代古钟竝皆不差于是被以八音旋以七声莫不和韵陈山阳太守毛爽习京房气术陈亡祖孝孙学之于爽周嵗之日日异其律冬至之日以黄钟为宫林钟为征太蔟为商南吕为羽姑洗为角应钟为变宫蕤賔为变征随月异宫帀歳而复　后魏孝明帝神龟元年有陈仲儒者自江南归魏颇闲乐事请依前汉京房立准以调八音有司问仲儒言前被符问京房准定六十律之后虽有器存晓之者尠至后汉熹平末张光等犹不能定弦之急缓声之清浊仲儒授自何师出何典籍而云能晓荅曰仲儒在江左之日颇爱琴又常览司马彪所撰续汉书见京房准术成数昭然而张光等不能定仲儒不量庸昧窃有意焉遂竭愚思鑚研甚久虽未能测其机妙至于声韵颇有所得度量衡厯出自黄钟虽造管察气经史备存但气有盈虚黍有巨细差之毫厘失之千里自非管应时声验吉凶则是非之原谅亦难定此则非仲儒浅识所敢闻之至于准者本以代律取其分数调校乐器则宫商易辨若尺寸小长则六十宫商相与防浊若分数加短则六十征羽类皆小清至于清浊相宣谐会歌管皆得应合虽积黍验气取声之本清浊谐会亦须有方若闲准意则辨五声清浊之韵若善琴术则知五调调音之体防此二途以均乐器则自然应和不相夺伦如不练此必至乖谬按后汉顺帝阳嘉二年冬十月行礼辟雍奏应钟始复黄钟作乐器随月律是为十二之律必须次第为宫而商角征羽以类从之寻调声之体宫商宜浊征羽用清若依公孙崇止以十二律声而云还相为宫清浊悉足非唯未练五调调气之法至于五声次第自是不足何者黄钟为声气之元其管最长故以黄钟为宫太蔟为商林钟为征则宫徴相顺若均之八音犹须错采众声配成其美若以应钟为宫大吕为商蕤賔为征则征浊而宫清虽有其韵不成音曲若以夷则十二律中唯得取中吕为征其商角羽竝无其韵若以中吕为宫则十二律内全无所取何者中吕为十二之穷变律之首依京房书中吕为宫乃以去灭为商执始为征然后方韵而崇乃以中吕为宫犹用林钟为商黄钟为征何由可谐仲儒以为调和乐器文饰五声非准不妙若如严嵩父子心赏清浊是则为难若依案见尺作准调弦缓急清浊可以意推耳但音声精防史传简畧旧志唯云准形如瑟十三弦隠间九尺以应黄钟九寸调中一弦令与黄钟相得按画以求其声遂不辨准须柱以定柱有髙下弦有麤细余十二弦复应若为致令搅者迎前拱手又按房准九尺之内若十七万七千一百四十七分一尺之内为万九千六百八十三分又复十之是为于准一寸之内亦为万九千六百八十三分然则于准一分之内乗为二千分又为小分以辨强弱中间至促虽离朱之明犹不能穷而分之虽然仲儒私曽考验但前却中柱使入常准尺分之内相生之韵已自应合然分数既微器宜精妙其准平面直须如停水其中弦一柱髙下须与二头临岳一等移柱上下之时不使离弦不得举弦又中弦麤细须与琴宫相类中弦须施轸如琴以轸调声令与黄钟一管相合中弦下依数出六十律清浊之节其余十二弦须施柱如筝又凡弦皆须素张使临时不动即于中弦按画一周之声度着十二弦上然后依相生之法以次运行取十二律之商征商征既定又依琴五调调声之法以均乐器其调以宫为主清调商为主平调以角为主然后错采众声以文饰之如锦绣自上代以来消息调准之方竝史文所畧出仲儒愚思若事有乖此声则不和平仲儒寻之分数精微如彼定弦急缓艰难若此而张光等视掌尚不知藏中有准既未识其器又安能施弦也且遂人不师资而习火延夀不束修以变律故云知之者欲教而无从心达者体知而无师茍有毫厘所得皆闗心抱岂必要经师授然后寻竒哉但仲儒自省庸浅才非赡足正可粗识音韵才言其理致耳时尚书萧寳夤又奏金石律吕制度调均自古以来尠或通晓仲儒虽粗述而学不师授云出已心又言旧器不任必须更造然后克谐上违用旧之旨轻欲制造臣窃思量不合依许诏曰礼乐之事葢非常人能明可如所奏　北齐神武霸府田曹防军信都芳世号知音能以管气仰观云色常与人对语则指天曰孟春之气至矣人往验管而飞灰已应毎月所言皆无爽又为轮扇二十四埋地中以测二十四气毎一气感则一扇自动他扇并住与管灰相应若合符契焉隋文帝开皇二年诏求知音之士防定音乐沛国公郑译云考寻乐府钟石律吕皆有宫商角征羽变宫变征之名七声之内三声乖应每常求访终莫能通初周武帝时有龟兹人白苏祗婆从突厥皇后入国善胡琵琶听其所奏一均之中间有七声因而问之荅云父在西域称为知音代相传习调有七种以其七调勘校七声防若符合一曰婆陁力华言平声即宫声也二曰鸡识华言长声即南吕声也三曰沙识华言质直声即角声也四曰沙侯加滥华言应声即变征声也五曰沙腊华言应声即征声也六曰般赡华言五声即羽声也七曰侯利华言斛牛声即变宫声也译因习而弹之始得七声之正然其就此七调又有五旦之名旦作七调以华言译之旦者则谓之均也其声亦应黄钟林钟太蔟南吕姑洗五均以外七律更无调声遂因其所捻琵琶弦柱相饮为均推演其声更立七均合成十二以应十二律律有七音音立一调故成七调十二律合八十四调旋转相交尽皆和合仍以其声考校大乐所奏林钟之宫应用林钟为宫乃用黄钟宫声应用南吕为商乃用太蔟为商应用应钟为角乃取姑洗为角故林钟一宫七声三声竝戾其十一宫七十七音例皆乖越莫有通者又以编悬有八因作八音之乐七声之外更立一声谓之应声译因作书二十余篇明其指趣至是译以其书宣示朝廷并立议正之有万寳常者妙逹钟律徧解六音常与人方食论及声调时无乐器因取前食器及杂物以箸扣之品其髙下宫商毕备谐于丝竹文帝后召见问郑译所定音乐可否对曰此亡国之音岂陛下之所宜闻遂极言乐声哀怨淫放非雅正之音请以水尺为律以调乐器上遂从之遂造诸乐器其声率下于译调二律并撰六乐谱十四卷论入音旋相为宫之法改丝移柱之变为八十四调百四十四律变化终于千八声时人以周礼有旋宫之义自汉魏以来知音者皆不能通见寳常时创其事皆哂之至是试令为之应手成曲无所凝滞见者莫不嗟异于是损益乐器不可胜纪其声雅淡不为时所好太常善声者多排毁之又太子洗马苏防駮译曰韩诗外传所载乐声感人及月令所载五音所中并皆有五不言变宫变征又左氏所云七音六律以奉五声准此而言每宫应立五调不闻更加变宫变征二调为七调七调之作所出未详译荅曰周有七音之律汉书律厯志天地人及四时谓之七始黄钟为天始林钟为地始太蔟为人始是为三始姑洗为春蕤賔为夏南吕为秋应钟为冬是为四时四时三始是以为七今若不以二变为调曲则是冬夏声阙四时不备是故每宫须立七调于是众从译议译又与防俱云按今乐府黄钟乃以林钟为调首失君臣之义清乐黄钟宫以小吕为变征乖相生之道今请推黄钟宫为调首清乐去小吕还用蕤賔为变征众皆从之防又与译议欲累黍立分正定律吕时以音律久不通译防等一朝能为之以为乐声可定而何妥旧以学问推为儒首帝素不悦学不知乐妥又耻已宿儒不逮译等欲沮坏其事乃立议非十二律旋相为宫曰经文虽道旋相为宫恐是直言其理亦不通随月用调是以古来不取若依郑及司马彪须用六十律方得和韵今唯取黄钟之正宫兼得七始之妙义非止金石谐韵亦乃簨簴不繁可以享百神可以合万舞矣而又非其七调之义曰近古书记所载缦乐鼓琴吹笛之人多云三调之声其来久矣请存三调而已时牛总知乐事不能精究音律寳常又修洛阳旧典言幼学音律师于祖孝征知其上代修调古乐周之璧翣殷之崇牙悬八用七尽依周礼备矣所谓正声又近前汉之乐不可废也是时竞为异议各立朋党是非之理纷然淆乱或欲各令修造待成择其善者而从之妥恐乐成善恶易见乃请张乐试之遂先説曰黄钟者以象人君之徳及奏黄钟之调帝曰洋洋和雅甚与我会妥因陈用黄钟一宫不假余律帝大悦班赐妥等修乐者自是译等议寝帝又遣毛爽及蔡子元于普明等以节气依古于三重宻屋之内以木为按十有二具毎取律吕之管随十二辰置于按上而以土埋之上平于地中实葭莩之灰以轻缇素覆律口每地气至与律防符则灰飞冲素散出于外而气应有早晩灰飞有多少或初入月其气即应或至中下旬间气始应者或灰飞出三五夜而尽或终一月才飞少许者帝异之问牛对曰灰飞半出为和气灰全出为猛气吹灰不能出为衰气和气应者其政平猛气应者其臣纵衰气应者其君暴帝駮之曰臣纵君防其政不平非月别而有异也今十二月律于一歳内应不同安得防君纵臣若斯之甚也不能对初万寳常听太常所奏乐然而泣人问其故对曰乐淫厉而哀天下不久相杀当时四海全盛闻其言皆谓不然大业末其言卒验而寳常贫困无人赡遗饥馁将死取其所著书焚之曰何用此为见者于火中探得数卷见行于世开皇初有卢贲萧吉竝撰著乐书皆为当时所用至于天机去寳常逺矣又有安马驹曹妙达王长通郭金等能造曲为一时之妙多习郑声而寳常所为皆归于雅正虽公议不服然皆谓以为神炀帝将幸江都有乐人王令言妙达音律令言之子常从于戸外弹胡琵琶作翻安公子曲令言时卧室中闻之大惊蹶然而起变色急呼其子曰此曲兴自早晩对曰顷来有之令言歔欷流涕谓其子曰汝慎无从行帝必不返此曲宫声往而不返宫君也吾所以知之帝竟被弑于江都大唐髙祖受禅后军国多务未遑改剏乐府尚用隋氏旧文至武徳九年正月始命太常少卿祖孝孙考正雅乐至贞观二年六月乐成奏之【太宗谓侍臣曰礼乐之作盖圣人縁情设教以为撙节治之兴替岂此之由御史大夫杜淹对曰前代兴亡实由此乐陈之将亡也为玉树后庭花齐之将亡也为伴侣行路难闻之莫不悲泣所谓亡国之音也以是观之盖乐之由也太宗曰不然夫音声能感人自然之道也故欢者闻之即大恱忧者闻之即大悲悲悦之情在于人心非由乐也将亡之政其人必苦然苦心所感故闻之则悲耳何有乐声哀怨能使人悦者悲乎今玉树后庭花伴侣之曲其声具存朕当为公奏之知公必不悲矣】初孝孙以梁陈旧业杂用呉楚之音周齐旧乐多渉胡戎之伎于是斟酌南北考以古音而作大唐雅乐以十二律各顺其月旋相为宫按礼记云大乐与天地同和治世之音安以乐其政和故制十二和之乐合三十二曲八十有四调祭圆丘以黄钟为宫郊朝方泽以林钟为宫宗庙以太蔟为宫五郊朝贺飨宴则随月用律为宫
　　乐髓新经　　　　　　　　宋　志
　　仁宗着景祐乐髓新经凡六篇述七宗二变及管分隂阳剖析清浊归之于本律次及间声合古今之乐参之以六壬遁甲其一释十二均曰黄钟之宫为子为神后为土为鸡缓为正宫调太蔟商为寅为功曹为金为般颉为大石调姑洗角为辰为天纲为木为嗢没斯为小石角林钟征为未为小吉为火为云汉为黄钟征南吕羽为酉为从魁为水为滴为般渉调应钟变宫为亥为登明为日为宻为中管黄钟宫蕤賔变征为午为胜先为月为莫为应钟征大吕之宫为大吉为髙宫夹钟商为大冲为髙大石仲吕角为太一为中管小石调夷则征为传送为大吕征无射羽为河魁为髙般渉黄钟变宫为正宫调林钟变征为黄钟征太蔟之宫为中管髙宫姑洗商为髙大石蕤賔角为歇指角南吕征为太蔟征应钟羽为中管髙般渉大吕变宫为髙宫夷则变征为大吕征夹钟之宫为中吕宫仲吕商为双调林钟角在今乐亦为林钟角无射征为夹钟征黄钟羽为中吕调太蔟变宫为中管髙宫南吕变征为太蔟征姑洗之宫为中管中吕宫蕤賔商为中管商调夷则角为中管林钟角应钟征为姑洗征大吕羽为中管中吕调夹钟变宫为中吕宫无射变征为夹钟征仲吕之宫为道调宫林钟商为小石调南吕角为越调黄钟征为中吕征太蔟羽为平调姑洗变宫为中管中吕宫应钟变征为姑洗征蕤賔之宫为中管道调宫夷则商为中管小石调无射角为中管越调大吕征为蕤賔征夹钟羽为中管平调中吕变宫为道调宫黄钟变征为中吕征林钟之宫为南吕宫南吕商为歇指调应钟角为大石调太蔟征为林钟征姑洗羽为髙平调蕤賔变宫为中管道调宫大吕变征为蕤賔征夷则之宫为仙吕无射商为林钟商黄钟角为髙大石调夹钟征为夷则征仲吕羽为仙吕调林钟变宫为南吕宫太蔟变征为林钟征南吕之宫为中管仙吕宫应钟商为中管林钟商大吕角为中管髙大石角姑洗征为南吕征蕤賔羽为中管仙吕调夷则变宫为仙吕宫夹钟变征为夷则征无射之宫为黄钟宫黄钟商为越调太蔟角为变角仲吕征为无射征林钟羽为黄钟羽南吕变宫为中管仙吕宫姑洗变征为南吕征应钟之宫为中管黄钟宫大吕商为中管越调夹钟角为中管双角蕤賔征为应钟征夷则羽为中管黄钟羽无射变宫为黄钟宫仲吕变征为无射征其二明所主事调五声为五行五事四时五帝五神五岳五味五色为生数一二三四五成数六七八九十为五藏五官及五星其三辨音声曰宫声沈厚麤大而下为君声调则国安乱则荒而危合口通音谓之宫其声雄洪属平声西域言婆陁力商声劲凝明达上而下归于中为臣声调则刑法不作威令行乱则其宫坏开口吐声谓之商音将将仓仓然西域言稽识稽识犹长声也角声长而通彻中平而正为民声调则四民安乱则人怨声出齿间谓之角喔喔确确然西域言沙识犹质直声也征声抑扬流利从下而上归于中为事声调则百事理乱则事隳齿合而唇启谓之征倚倚然西域言沙腊和也羽声喓喓而逺彻细小而髙为物声调则仓廪实庶物备乱则匮竭齿开唇聚谓之羽诩雨酗芋然西域言般赡变宫西域言侯利犹言斛律声也变征声西域言沙侯加滥犹应声也其四律吕相生祭天地宗庙配律阳之数曰太空育五太太易太初太始太素太极也分为七政阳数七所以齐律吕均节度不可加减也以育六甲六甲天之使行风雹防鬼神为嵗日时有善恶故为九宫九者阳数变化之道也为四正卦五行十干隂阳错综律吕相叶命宫而商者应修下而髙者降下生隔八上生隔六皆图于左其五着十二管短长其六出度量衡辩古今尺籥律吕真声本隂阳之气可以感格天地在于符合尺寸短长宜因声以定之因声定律则庶几为得以尺定声则乖隔甚矣范镇主房庶以律生尺　　　通　考
　　宋祁田况荐益州进士房庶晓音祁上其乐书补亡三卷召诣阙庶自言尝得古本汉志云度起于黄钟之长以子谷秬黍中者一黍之起积一千二百黍之广度之九十分黄钟之长一为一分今文脱之起积一千二百黍八字故自前世以来累黍为尺以制律是律生于尺尺非起于黄钟也且汉志云一为一分者盖九十分之一后儒误以一黍为一分其法非是当以秬黍中者一千二百实管中黍尽得九十分黄钟之长九寸加一以为尺则律定矣直秘阁范镇是之乃为言曰照以纵黍累尺管空径三分容黍千七百三十瑗以横黍累尺管容黍一千二百而空径三分四厘六毫是皆以尺生律不合古法今庶所言实千二百黍于管以为黄钟之长就取三分以为空径则无容受不合之差校前二説为是盖累黍为尺始失之于隋书当时议者以其容受不合弃而不用及隋平陈得古乐器髙祖闻而叹曰华夏旧声也遂传用之至唐祖孝孙张文收号称知音亦不能更造尺律止防隋之古乐制定声器朝廷乆以钟律未正屡下诏书博访羣议冀有所获今庶所言以律生尺诚众论所不及请如其法试造尺律更以古器防考当得其真乃诏王洙与镇同修制所如庶説造律尺籥律径三分围九分长九十分籥径九分深一寸尺起黄钟之长加十分而律容千二百黍初庶言太常乐髙古乐五律比律成才下三律以为今所用黍非古所谓一桴二米黍也尺比黄黍所累者长一寸四分庶又言古有五音而今无正征音国家以火徳王征属火不宜阙今以五行旋相生法得征音帝召辅臣观庶所进律尺籥又令庶自陈其法因问律吕旋相为宫事令撰图以进其説以五正二变配五音迭相为主衍之成八十四调旧以宫征商羽角五音次第配七声然后加变宫变征二声以足其数推以旋相生之法谓五行相戾非是当改变征为变羽易变为闰随音加之则十二月各以其律为宫而五行相生终始无穷诏以其圗送详定所庶又论吹律以听军声者谓以五行逆顺可以知吉防先儒之説畧矣是时阮逸制乐有定议乃补庶试秘书省校书郎遣之镇为论于执政执政不听四年镇又上书曰陛下制乐以事天地宗庙以扬祖宗之休兹盛徳之事也然自下诏以来及今三年有司之论纷然未决盖由不议其本而争其末也窃惟乐者和气也发和气者声音也声音之生生于无形故古人以有形之物其法俾后人防考之然后无形之声音得而和气可通也有形者秬黍也律也尺也籥也鬴也斛也算数也权衡也钟也磬也是十者必相合而不相戾然后为得今皆相戾而不相合则为非是矣有形之物非是而欲求无形之声音其和安可得哉谨条十者非是之验惟裁择焉按诗诞降嘉种维秬维秠诞降者天降之也许慎云秬一稃二米又云一秬二米后汉任城县产秬黍二斛八斗实皆二米史官载之以为嘉瑞乂古人以秬黍为酒者谓之秬鬯宗庙降神惟用一尊诸侯有功惟赐一卣以明天降之物世不常有而可贵也今秬黍取之民间者动至数百斛秬皆一米河东之人谓之黒米设有真黍以为取数至多不敢送官此秬黍为非是一也又按先儒皆言律空径三分围九分长九十分容千二百黍积实八百一十分今律空径三分四厘六毫围十分三厘八毫是为九分外大其一分三厘八毫而后容千二百黍除其围广则其长止七十六分二厘矣说者谓四厘六毫为方分古者以竹为律竹形本圆今以方分置算此律之为非是二也又按汉书分寸尺丈引本起黄钟之长又云九十分黄钟之长者据千二百黍而言也千二百黍之施于量则曰黄钟之籥施于权衡则曰黄钟之重施于尺则曰黄钟之长今遗千二百之数而以百黍为尺又不起于黄钟此尺之为非是三也又按汉书言籥其状似爵爵谓爵琖其体正圎故籥当圎径九分深十分容千二百黍积实八百一十分与律分正同今籥乃方一寸深八分一牦容千二百黍是亦以方分置算者此籥之非是四也又按周礼鬴法方尺圆其外深尺容六斗四升方尺者八寸之尺也深尺者十寸之尺也何以知尺有八寸十寸之别按周礼璧羡度尺好三寸以为尺璧羡之制长十寸广八寸同谓之度尺以为尺则八寸十寸俱为尺矣又王制云古者以周尺八尺为歩今以六尺四寸为歩八尺者八寸之尺也六尺四寸者十寸之尺也同谓之周尺者是周用八寸十寸尺眀矣故知八寸尺为鬴之方十寸尺为鬴之深而容六斗四升千二百八十籥也积实一百三万六千八百分今鬴方尺积千寸此鬴之非是五也又按汉书斛法方尺圎其外容十斗旁有庣焉当隋时汉斛尚在故隋书载其铭曰审律嘉量斛方尺圎其外庣旁九厘五毫羃百六十二寸深尺容一斛今斛方尺深一尺六寸二分此斛之非是六也又按算法圆分谓之径围方分谓之方斜所谓径三围九方五斜七是也今圎分而以方法算之此算数非是七也又按权衡者起千二百黍而立法也周之鬴其重一钧声中黄钟汉之斛其重二钧声中黄钟鬴斛之制有容受有尺寸又取其轻重者欲见厚薄之法以考其声也今黍之轻重未真此权衡为非是八也又按鳬氏为钟大钟十分其鼓间以其一为之厚小钟十分其钲间以其一为之厚今无大小薄厚而一以黄钟为率此钟之非是九也又按磬氏为磬倨句一矩有半其博为一股为二鼓为三盖各以其律之长短为法也今亦以黄钟为率而无长短厚薄之别此磬之非是十也前此者皆有形之物也可见者也使其一不合则未可以为法况十者之皆相戾乎臣固知其无形之声音不可得而和也请以臣章下有司问黍之二米与一米孰是律之空径三分与三分四厘六毫孰是律之起尺与尺之起律孰是籥之圆制与方制孰是鬴之方尺圎其外深尺与方尺孰是斛之方尺圎其外庣旁九厘五毫与方尺六寸二分孰是算数之以圆分与方分孰是权衡之重以二米秬黍与一米孰是钟磬依古法有大小轻重长短薄厚而中律与不依古法而中律孰是是不是定然后制籥合升斗鬴斛以校其容受容受合然后下诏以求真黍真黍至然后可以为量为钟磬量与钟磬合于律然后可以为乐也今尺律本未定而详定修制二局工作之费无虑千万计矣此议者所以云云也然议者不言有司论议依违不决而顾谓作乐为过举又言当今宜先政令而礼乐非所急此臣之所大惑也傥使有司合礼乐之论是其所是非其所非陛下亲临决之顾于政令不已大乎昔汉儒议盐铁后世传盐铁论方今定雅乐以求废坠之法而有司论议不着盛徳之事后世将何考焉愿令有司人人各以经史论议条上合为一书则孰敢不自竭尽以副陛下之意如以臣议为然伏请权罢详定修制二局竢真黍至然后为乐则必至当而无事于浮费也诏送详定所镇説自谓得古法后司马光数与之论难以为弗合世鲜钟律之学卒莫辩其是非焉











　　稗编卷三十八
　　钦定四库全书
　　稗编卷三十九　　　　　明　唐顺之　撰乐四
　　周礼三宫　　　　　　　　沈　括
　　周礼凡乐圜钟为宫黄钟为角太蔟为征姑洗为羽若乐六变则天神皆降可得而礼矣函钟为宫太蔟为角姑洗为征南吕为羽若乐入变则地祗皆出可得而礼矣黄钟为宫大吕为角太蔟为征应钟为羽若乐九变则人鬼可得而礼矣凡声之髙下列为五等以宫商角征羽名之为之主者曰宫次二曰商次三曰角次四曰征次五曰羽此谓之序名可易序不可易圜钟为宫则黄钟乃第五羽声也今则谓之角虽谓之角名则易矣其实第五之声安能变哉强谓之角而已先王为乐之意盖不如是也世之乐异乎郊庙之乐者如圜钟为宫则林钟角声也乐有用林钟者则变而用黄钟此祀天神之音云耳非谓能易羽以为角也函钟为宫则太蔟征声也乐有用太蔟者则变而用姑洗此求地祗之音云耳非谓能易羽以为征也黄钟为宫则南吕羽声也乐而用南吕者则变而用应钟此求人鬼之音云耳非谓能变均外间声以为羽也【应钟黄钟宫之变征文武之出不用二变声所以在均外】鬼神之情当以类求之朱弦越席大羮明酒所以交于防莫者异乎养道此所以变其律也声之不用商先儒以谓恶杀声也黄钟之太蔟函钟之南吕皆商也是杀声未尝不用也所以不用商者商中声也【宫生征征生商商生羽羽生角故商为中声】降兴上下之神虚其中声人声也遗乎人声所以致一于鬼神也宗庙之乐宫为之先其次角又次征又次羽宫角征羽相次者人乐之叙也故以之求人鬼【世乐之叙宫商角征羽此但无商耳其余悉用此人乐之叙也何以知宫为先其次角又次征又次羽以律吕次叙知之也黄钟最长大吕次长太蔟又次应钟最短此其叙也】圆丘方泽之乐皆以角为先其次征又次宫又次羽始于角木木生火火生土土生水【越金不用商也】木火水土相次者天地之叙故以之礼天地【五行之叙木生火火生土土生金金生水此但不用金耳其余悉用此叙天地之叙也何以知其角为先其次征又次宫又次羽以律吕次叙知之也黄钟最长太蔟次长圜钟又次姑洗又次函钟又次南吕最短此其叙也】此四音之叙也天之气始于子故先以黄钟天之功毕于三月故终之以姑洗地之功见于正月故先之以太蔟毕于八月故终之以南吕幽隂之气钟于北方人之所终归鬼人之所藏也故先之以黄钟终之以应钟此三乐之始终也角者物生之始也征者物之成羽者物之终天之气始于十一月至于正月万物萌动地功见处则天功之成也故地以太蔟为角天以太蔟为征三月万物悉达天功毕处则地功之成也故天以姑洗为羽地以姑洗为征八月生物尽成地之功终焉故南吕以为羽【圆丘乐虽以圜钟为宫而曰乃奏黄钟以祀天神方泽乐虽以函钟为宫而曰乃奏太蔟以祀地祗盖圆丘之乐始于黄钟方泽之乐始于太蔟也天地之乐止是世乐黄钟一均耳以此黄钟一均分为天地二乐黄钟之均黄钟为宫太蔟为商姑洗为角林钟为方泽乐而已唯圜钟一律不在均内天功毕于三月则宫声自合在征之后羽之前正当用夹钟也二乐何以专用黄钟一均盖黄钟正均也乐之全体非十一均之类也故汉志自黄钟为宫则皆以正声应无有忽防他律虽当其月为宫则和应之律有空积忽微不得其正其均起十一月终于八月统一岁之事也他均则各主一月而已古乐有下征调沈休文宋书曰下征调法黄钟为宫南吕为商林钟本正声黄钟之征变谓之下征调马融长笛赋曰反商下征毎名异善谓南吕本黄钟之羽变为下征之商皆以黄钟为主而已】此天地相与之叙也人鬼始于正北成于东北终于西北萃于幽隂之地也始于十一月而成于正月者幽隂之稍出于东方也全处幽隂则不与人接稍出于东方故人鬼可得而礼也终则复归于幽隂复其常也唯羽声独逺于他均者世乐始于十一月终于八月者天地歳事之一终也鬼道无穷非若歳事之有卒故尽十二律然后终事先追逺之道厚之至也此庙乐之始终也人鬼尽十二律为义则始于黄钟终于应钟以宫商角征羽为叙则始于宫声自当以黄钟为宫也天神始于黄钟终于姑洗以木火土金水为叙则宫声当在太蔟征之后姑洗羽之前则自当以圜钟为宫也地祗始于太蔟终于南吕以木火土金水为叙则宫声当在姑洗征之后南吕羽之前中间唯函钟当均自当以函钟为宫也【天神用圜钟之后姑洗之前唯有一律自然合用也不曰夹钟而曰圜钟者以天体言之也不曰林钟而曰函钟者以地道言之也黄钟无异名人道也】此三律为宫次叙定理非可以意凿也圜钟六变函钟八变黄钟九变同会于夘夘者昏明之交所以交上下通幽明合人神故天神地祗人鬼可得而礼也【自辰以往常在画自寅以来常在夜故夘为昏明之交当其中间昼夜夹之故谓之夹钟黄钟一变为林钟再变为太蔟三变南吕四变姑洗五变应钟六变賔七变大吕八变夷则九变夹钟函钟一变为大蔟再变为南吕三变姑洗四变应钟五变蕤賔六变大吕七变夷则八变夹钟也圜钟一变为无射再变为中吕三变为黄钟清宫四变合至林钟林钟无清宫至太蔟清宫为四变五变合至南吕南吕无清宫直至大吕清宫为五变六变合至夷则夷则无清宫直至夹钟清宫为六变也十二律黄钟大吕太蔟夹钟四律有清宫揔谓之十六律自姑洗至应钟八律皆无清宫但处位而已】此皆天理不可易者古人以为难知盖不深索之听其声求其义考其序无毫髪可移此所谓天理也一者人鬼以宫商角征羽为序者二者天神三者地祗皆以木火土金水为序者四者以黄钟一均分为天地二乐者五者六变八变九变皆会于夹钟者
　　汉志言数曰太极元气函三为一极中也元始也行于十二辰始动于子参之于丑得三又参之于寅得九又参之于夘得二十七歴十二辰得十七万七千一百四十七此隂阳合徳气钟于子化生万物者也殊不知此乃求律吕长短体算立成法耳别有何义为史者但见其数浩博莫测所用乃曰此隂阳合德化生万物者也
　　宋乐器考　　　　　　　　通　考【后同】
　　神宗元丰三年诏刘几范镇杨杰详定大乐初杰言大乐之失一曰歌不永言声不依永律不和声盖金声舂容失之则重石声温润失之则轻土声函胡失之则下竹声清越失之则髙丝声纎防失之则细革声隆大失之则洪匏声丛杂失之则长木声无余失之则短惟人禀中和之气而有中和之声八音律吕皆以人声为度言虽永不可以逾其声今歌者或咏一言而滥及数律或章句已阕而乐音未终所谓歌不永言也请节其烦声以一声歌一言且诗言人志咏以为歌五声随歌是谓依永律吕叶奏是谓和声先儒以为依八音而制乐托乐器以冩音乐本效人非效乐者也今祭祀乐章并随月律声不依永以咏依声律不和咏以声和律非古制也二曰八音不谐钟磬缺四清声虞乐九成以箫为主商乐和平以磬为依周乐合奏以金为首钟磬箫者众乐之所宗则天子之乐用八钟磬箫众乐本乃倍之为十六且十二者律之本声而四者应声也本声重大为君父应声轻清为臣子故其四声曰清声或曰子声也李照议乐始不用四清声是有本而无应也八音何从而谐哉今巢笙和笙其管十九以十二管发律吕之本声以七管为应声用之已乆而声至和则编钟磬箫宜用四子声以谐八音三曰金石夺伦乐奏一声诸器皆以其声应既不可以不及又不可以有余今琴瑟埙箎笛笙阮筝筑奏一声则镈钟特磬编钟磬击三声声烦而掩众器遂至夺伦则镈钟特磬编钟编磬节奏与众器同宜勿连击帝乃下镇几参定镇作律尺等欲图上之而几之议律主于人声不以尺度求合其乐大抵即李照之旧而加四清声遂奏成第加恩赉而镇谢曰此刘几乐也臣何与焉镇又言八音无匏土工音笙竽以木斗攅竹而以匏裹之是无匏音也埙器以木为之是无土音也八音不具以为备乐安可得哉不报初杰欲销王朴旧钟意新乐成虽不善更无旧钟可校乃诏许借朴钟为清声不得销毁后辅臣至太常按试前一夕杰乃陈朴钟已敝者一县乐工不平夜易之而杰不知明日辅臣至杰厉声云朴钟甚不谐美使乐工叩之韵更佳杰大沮
　　宁宗嗣位礼乐之事遵式旧典未尝敢有改作先是孝宗庙奏用大伦之乐舞光宗祔庙奏用大和之乐舞诏恭依上初纂承当中兴六七十载之间士多叹乐典之乆坠类欲搜讲古制以补圣世遗轶于是姜防进大乐议于朝防言绍兴大乐多用大晟所造有编钟镈钟景钟有特磬玉磬编磬三钟三磬未必相应埙有大小箫箎有长短笙竽之簧有厚薄未必合度琴瑟弦有缓急燥湿轸有旋复柱有进退未必能合调总众音而言之金欲应石石欲应丝丝欲应竹竹欲应匏匏欲应土而四金之音又欲应黄钟不知其果应否乐曲知以七律为一调而未知度曲之义知以一律配一字而未知永言之防黄钟奏而声或林钟林钟奏而声或太蔟七音之协四声各有自然之理今以平入配重浊以上去配轻清奏之多不谐协八音之中琴瑟尤难琴必毎调而改弦瑟必每调而退柱上下相生其理至妙知之者鲜又琴瑟声微常见蔽于钟磬鼓箫之声匏竹土声长金石常不能以相待往往考击失宜消息未尽至于歌诗一句而钟四击一字而竽一吹未叶古人槁木贯珠之意况乐工茍焉占籍击钟磬者不知声吹匏竹者不知六操琴瑟者不知弦同奏则动手不均迭奏则发声不属比年人事不和天地多忒由大乐未有以格神人召和气也宫为君为父商为臣为子宫商和则君臣父子和征为火羽为水南方火之位北方水之宅常使水声衰火声盛则可助南而抑北宫为夫征为妇商虽父宫实征之子常以妇助夫子助母而后声成文征盛则宫唱而有和商盛则征有子而生生不穷休祥不召而自至灾害不祓而自消圣主方将讲礼郊见愿诏求知音之士考正太常之器取所用乐曲条理五音櫽括四声而使之协和然后品择乐工其上者教以金石丝竹匏土歌诗之事其次教以戞击干羽四金之事其下不可教者汰之虽古乐未易遽复而追还祖宗盛典实在兹举
　　宋两朝乐志论【论今乐之器可通于古】
　　论曰世号太常为雅乐而未尝施于燕享岂以正声为不美听哉夫乐者乐也其道虽微妙难知至于奏之而使人悦豫和平此不待知音而后能也尝窃观于太常其乐县钟磬埙箎搏拊之器与夫舞缀羽籥干戚之制盖皆仿诸古矣逮振作之则听者不知为乐而观者厌焉岂所谓古乐其声真若此哉孔子曰恶郑声恐其乱雅乱之云者似是而非也孟子亦曰今乐犹古乐然今太常独与教坊乐音殊絶何哉昔者李照胡瑗阮逸改铸钟磬处士徐复笑之曰圣人寓器以声不先求其声而更其器其可用乎照瑗逸制作久之卒无所成蜀人房庶亦深订其非是因著书论古乐与今乐本末不逺其大畧以谓上古世质器与声朴后世稍变焉金石钟磬也后世易之为方响丝竹琴箫也后世变之为筝笛匏笙也攒之以斗埙土也变而为瓯革麻料也击而为鼓木柷敔也贯之为板此八音者与世甚便而不达者者指庙乐镈钟镈磬宫轩为正声而槩谓胡部卤部为淫声殊不知大辂起于推轮龙艘生于落叶其变则然也古者以爼豆食后世易之以桮盂古者簟席以为安后世更之以榻桉虽使圣人复生不能舍桮盂榻桉而复爼豆簟席之质也然则八音之器岂异于此哉孔子曰放郑声郑声淫者岂以其器不若古哉亦疾其声之变耳试使知乐者由今之器寄古之声去其惉懘靡曼而归之中和雅正则感人心导和气不曰治世之音乎然则世所谓雅乐者未必如古而教坊所奏岂尽为淫声哉当数子纷纷改制钟律而复庶之论指意独如此故缀其语存之以俟知音者
　　中兴四朝乐志叙【论俗乐声调之谬】
　　叙曰古者燕乐自周以来用之唐贞观増隋九部为十部以张文收所制歌名燕乐而被之管弦厥后至坐伎部琵琶曲盛于时匪直汉氏上林乐府缦乐不应经法而已国朝初置教坊得江南乐已汰其坐部不用承平因旧典创新声转加流丽政和间诏以大晟雅乐施于燕享御殿按试补征角二调播之教坊颁之天下然当时乐府奏言乐之诸宫调多不正皆俚俗所传及命刘昺辑燕乐新书亦惟以八十四调为宗非复雅音而曲燕昵狎至有援君臣相説之乐以借口者而末俗渐靡之弊愈不容言矣绍兴在宥始蠲省教坊乐凡燕礼屏坐伎乾道继志述事间用杂攒以充教坊之号取具临时而廷绅祝尧务在严恭亦明以更不用女乐颁旨圣子神孙世守家法于是中兴燕乐比前代犹简而养君徳之渊粹者良多蔡元定尝为燕乐一书证俗失以存古义今采其畧附于下黄钟用合字大吕太蔟用四字夹钟姑洗用一字夷则南吕用工字无射应钟用凡字各以上下分为清浊其中吕蕤賔林钟不可以上下分中吕用上字蕤賔用勾字林钟用尺字其黄钟清用六字大吕太蔟夹钟清各用五字而以下上别之五者夹钟清声俗乐以为宫此其取律寸律数用字纪声之畧也一宫二商三角四变为宫五征六羽七闰为角五声之号与雅乐同惟变征以于十二律中隂阳易位故谓之变变宫以七声所不及取闰余之义故谓之闰四变居宫声之对故为宫俗乐以闰为正声以闰加变故闰为角而实非正角此其七声髙下之畧也声由阳来阳生于子终于午燕乐以夹钟収四声曰宫曰商曰羽曰闰闰为角其正角声变声征声皆不収而独用夹钟为律本此其夹钟収四声之畧也宫声七调曰正宫曰高宫曰中吕宫曰道宫曰南吕宫曰仙吕宫曰黄钟宫皆生于黄钟商声七调曰大石调曰髙大石调曰小石调曰揭指调曰商调曰越调皆生于太簇羽声七调曰般涉调曰髙般涉调曰中吕调曰平正调曰南吕调曰仙吕调曰黄钟调皆生于南吕角声七调曰大石角曰髙大石角曰双角曰小石角曰掲指角曰商角曰越角皆生于应钟此其四声二十八调之畧也窃考元定言燕乐大要其律本出于夹钟以十二律兼四清为十六声而夹钟为最清此所谓靡靡之声也观其律本则其乐可知变宫变征既非正声而以变征为宫以变宫为角反紊乱正声若此夹钟宫谓之中吕宫林钟宫谓之南吕宫者燕乐声髙实以夹钟为黄钟也所收二十八调本万寳常所谓非治世之音俗又于七角调各加一声流荡忘返而祖调亦不获存矣声之感人如风偃草宜风俗之日衰也夫奸声乱色不留聪明滛乐慝礼不接心术使心知百体皆由顺正以行其义此正古君子所以为治天下之本也绍兴乾道以来以清静无欲为天下先教坊迄弛不复置云
　　论夷乐西戎独多
　　按明堂位言昧东夷之乐也任南蛮之乐也周礼韎师掌教韎乐韎即昧也独西戎北狄之乐不见于经岂周之兴也肇于西北而化行及于东南故必俟东夷南蛮之乐尽入于王府然后足以言声教之逺被耶然观隋唐所谓燕乐则西戎之乐居其大半郑夹漈以为雅颂亦自西周始凡清乐妙舞未有不自西出者八音之音以金为主五方之乐惟西是承虽曰人为亦莫非禀五行之精气而然是固一説也愚又以为自晋氏南迁之后戎狄乱华如符氏出于氐姚氏出于羌皆西戎也亦既奄有中原而以议礼制度自诡及张氏据河右独能得华夏之旧音继以吕光秃髪沮渠之属又皆西戎也盖华夏之乐流入于西戎西戎之乐混入于华夏自此始矣隋既混一合南北之乐而为七部伎所谓清商三调者本中华之乐晋室播迁而入于凉州张氏亡而入于秦姚氏亡而入于江南陈亡而复入北其转折如此则其初固本不出于西戎也
　　黄钟三寸九分之疑　　　　蔡季通
　　或疑吕氏春秋所载黄钟之宫三寸九分信乎曰吾尝思之而未能信也九寸之可信者稽数而一阳立泝理而一元存律气而中声出有可据也若夫三寸九分阳不成阳隂不成隂次第损之则纎伏而无声次第益之则髙亢而不伦实无一之可据也孟子曰尽信书不如无书圣人之言尚当稽理而信之况乎百家昧理之説而可尽信之乎
　　论黄钟为诸律之本　　　　李文利
　　黄钟长三寸九分空围九分为声气之元其时子半其数极妙其声极清音属正宫一阳方动其卦为复日南至而始反北也
　　按此即黄帝命伶伦所造之黄钟也黄钟之尊在于气清上行不在数多清者数少浊者数多数少者贵数多者贱故太极一数也隂阳二数也二老二少四数也水火木金土五数也庶事出庶类兴百千万数也所以纲维主宰之者一太极也天子一数也二伯二数三公三数也六卿六数九牧九数也百辟羣后千百数也万国万民万数也所以操握宰制之者一天子也宫声极清黄钟实为正宫其数极少故为君臣数多于君故商为臣民数多于臣故角为民事多于人故征为事物多于事故羽为物皆原于黄钟之生生不已也以气言之其初至清至静清以生浊静以生动动则万物生矣其至清至静者实为之主也以数言之其初为一一生二二生四四生八八生十六十六生三十二三十二生六十四皆一以始之也宫声三十九丝其声清越微妙为君至声微妙而众声宗之犹人君至徳渊防而天下应矣故宫为声气之元汉儒以黄钟九寸则黄钟为宫极浊声极下管极长长则声浊因谓宫声亦极浊夫宫为君声极清且上行至角羽之声乃下降重浊而为民物古人比类取象毫厘不爽后世徒拘见闻不以心悟一人传讹遂以为则且不知声气所出之原乐记曰先王本之性情稽之度数制之礼义黄钟一差则诸律之制俱差而度数失矣度数既失则君臣民物皆不安其位而相夺伦则礼义废矣故知五音之上下则知黄钟之长短知黄钟之长短则识君臣之次第按汉儒只闻得黄钟为诸律之本又闻得律长九寸遂错认以九寸为黄钟之长唐宋以下有志于乐者遂以为法不敢变也盖不知九寸为黄钟之终数乃黄钟益数之极而为賔之管也由是损之以渐而短至应钟而极皆原于黄钟之损益也三代以下独韦昭以九寸为黄钟之变虽不明言黄钟几寸亦庶乎有见矣如黄钟九寸为宫至应钟四寸六分竒为变宫乃不及黄钟半律音节不属如无射为宫则黄钟为商长四寸一分音节亦不属故有用半律子声之説自是不得已而强迁就之也造化果如是耶
　　原钟律之始　　　　　　　通　考
　　月令章句曰律率也声之管也上古圣人本隂阳别风声审清浊而不可以文载口传也于是始铸金作钟以主十二月之声然后以放升降之气钟难分别乃截竹为管谓之律律者清浊之率法也声之清浊所以制长短律为制也
　　又曰古之为钟律者以耳齐其声后不能则假数以正其度度数正则音亦正矣钟以斤两尺寸中所容受升斗之数为法律亦以寸分长短为度故曰黄钟之管长九寸径三分围九分其余皆补短虽大小围数无增减以度量者可以文载口传与众共知然不如耳决之明也
　　十二律摠论【论旋宫之非】　　　　陈　旸
　　万物滋萌于子纽牙于丑引达于寅冒茆于卯振美于辰巳盛于巳咢布于午昧薆于未申坚于申留熟于酉毕入于戌阂该于亥故建子之律阳气钟于黄泉谓之黄钟其日壬癸其月为辜其嵗困敦其风广莫其宿虚其次须女其辰合星纪其冬至在卦则干之初九也故合于大吕而下生林钟焉建丑之律隂气旅助于阳谓之大吕其月为涂其嵗赤奋其宿牵牛其次建星其辰合枵其大寒在卦则坤之六四故合于黄钟而下生夷则焉建寅之律万物凑地而出谓之太蔟其月为陬其嵗摄提其风条其宿箕其次尾其辰合娵訾其启蛰在卦则干之九二也故合于应钟而下生南吕焉建卯之律隂阳之气相夹而聚谓之夹钟其日甲乙其月为如其嵗单阏其风明庶其宿心其次房其辰合降娄其春分在卦则坤之六五也故合于无射而下生焉建辰之律万物具然絜齐谓之姑洗其月为寎其歳执徐其宿氐其次亢其辰合大梁其清明在卦则干之九三也故合于南吕而下生应钟焉建巳之律万物尽旅而西行谓之仲吕其月为余其歳荒落其风清明其宿轸其次翼其辰合实沈其小满在卦则坤之上六也故合于夷则而上生黄钟焉建午之律隂继于阳而賔之谓之蕤賔其日丙丁其月为臯其嵗敦防其风景其宿张其次星纪其辰合鹑首其夏至在卦则干之九四也故合于林钟而上生大吕焉建未之律万物成熟而众多谓之函钟其日戊巳其月为且其嵗协合其宿孤其次狼其辰合鹑火其大暑在卦则坤之初六也故合于蕤賔而上生太蔟焉建申之律万物夷易各有仪则谓之夷则其月为相其嵗涒滩其风凉其宿伐其次参其辰合鹑尾其处暑在卦则干之九五也故合于小吕而上生夹钟焉建酉之律南气旋入谓之南吕其日庚辛其月为壮其嵗作噩其风阊阖其宿噣其次留其辰合夀星其秋分在卦则坤之六二也故合于姑洗而上生焉建戌之律阳气无余谓之无射其月为其嵗阉茂其宿胃其次奎其辰合大火其霜降在卦则干之上九也故合于夹钟而上生仲吕焉建亥之律隂阳交应谓之应钟其月为阳其嵗太渊其风不周其宿壁其次室危其辰合析木其小雪在卦则坤之六三也故合于太蔟而上生蕤賔焉由是观之本乎干爻者为六律本乎坤爻者为六同六律左旋而生同为同位所以象夫妇六同右转而生律为异位所以象子母间八而生所以象八卦旋之为宫所以象三才文之以声不过乎五播之以音不过乎八成之以舞不过乎六要之一会归中声而已大司乐以是合大乐则幽明内外逺近微显无往不通岂非乐通伦理之效耶然阳尽变以造始故毎律异名隂体常以效法故止于三钟三吕而已则钟物所聚也吕物所匹也夹钟亦谓之圜钟以春主防言之函钟亦谓之林钟以夏主庇物言之南吕亦谓之南事则隂之所成者事而已中吕亦谓之小吕则隂之始萌者小而已六律谓之六始其位始乎隂也六吕谓之六间其位间乎阳也亦谓之六同其情同乎阳也分而言之则然合而论之皆达阳气而上下通焉此所以均谓之十二律也月令十二月皆言律中者谓应中气而中律故也中央特言律中黄钟之宫者葢四时本于中央十二律本于黄钟五声本于宫八音本于土以中央无正律而中声出焉故取黄钟之宫为声律之本考工记量中黄钟之宫亦此意欤天五地六天地之中合也故律不过六而声亦不过五其旋相为宫又不过三以备中声而已盖天以圆覆为体其宫之钟不谓之夹而谓之圜与易干为圜同意以其为帝所出之方也地以含容为徳其宫之钟不谓之林而谓之函与易坤含同意以其为万物致飬之方也人位天地之中以成能其宫之钟称黄与易黄中通理同意以其为死者所守之方也且乐以中声为本而倡和清浊迭相为经故以仲春之管为天宫仲冬之管为人宫中央长夏之管为地宫国语有四宫之説不亦妄乎今夫五声旋相之法圜钟之吕为宫无射之律为之合黄钟之律为角大吕之吕为之合太蔟之律为征应钟之吕为之合姑洗之律为羽南吕之吕为之合凡此宫之旋而在天者也故其合别而为四函钟之吕为宫蕤賔之律为之合太蔟之律为角应钟之吕为之合姑洗之律为征南吕之吕为羽而交相合焉凡此宫之旋而在地者也故其合降而为三黄钟之律为宫大吕之吕为角太蔟之律为征应钟之吕为羽而两相合焉凡此宫之旋而在人者也故其合又降而为二在易上经言天地之道下经言人道而元亨利贞之徳干别为四坤降为二咸又降为一亦此意也盖一隂一阳之谓道天法道其数参而竒虽主乎三阳未尝不以一隂成之故其律先隂而后阳地法天其数两而偶虽主乎二隂未尝不以二阳配之故其律或上同于天而以隂先阳或下同于人而以阳先隂人法地则以同而异此其律所以一于阳先乎隂欤大抵旋宫之制与易蓍卦六爻之数常相为表里蓍卦之数分而为二以象两仪挂一以象三才揲之以四以象四时归竒于扐以象闰而六爻之用抑又分隂分阳迭用柔刚则知隂阳之律分而为二亦象两仪之意也其宫则三亦象三才之意也其声则四亦象四时之意也余律归竒亦象闰之意也分乐之序则奏律歌吕亦分隂分阳之意也三宫之用则三才迭旋亦迭用柔刚之意也十有二律之管礼天神以圜钟为首礼地祗以函钟为首礼人鬼以黄钟为首三者旋相为宫而商角征羽之管亦随而运焉如此则尊卑有常而不乱犹十二辰之位取三统三正之义亦不过子丑寅而止耳礼运曰五声六律十二管旋相为宫如此而以先儒十有二律均旋为宫又附益之以变宫变征而为六十律之凖不亦失圣人取中声寓尊卑之意耶后世之失非特此也复以黄钟为宫为羽大吕为二商太蔟为角为征圜钟为征为羽姑洗为宫为羽中吕为宫为商蕤賔为征为角函钟为征为羽夷则为羽为角南吕为征为商无射为角为商应钟为角为羽抑又甚矣然天人之宫一以太蔟为征者祀天于南郊而以祖配之则天人同致故也三宫不用商声者商为金声而周以木王其不用则避其所克而已太师掌六律六同以合隂阳之声皆文之以五声宫商角征羽则古乐之声阙一不可周之作乐非不备五声其无商者文去而实不去故也荀卿以审诗商为大师之职然则诗为乐章商为乐声章之有商声太师必审之者为避所克而已与周之佩玉左征角右宫羽亦不用商同意夫岂为祭尚柔而商坚刚也哉先儒言天宫不用中吕函钟南吕无射人宫避函钟南吕姑洗蕤賔不用者卑之也避之者尊之也以谓天地之宫不用人宫之律人宫避天地之律然则人宫用黄钟孰谓避天地之律耶隋废旋宫之法止用黄钟一均七声余五律哑而不击故去县八用七失其制也圣朝八音之制以金为首凡奏乐一取法于编钟宫架旋相为宫八十四调自夷则以下四均用清声哑钟复鸣凡考击之法靣北下八自右手向西击黄钟正上八自左手向东击夷则正十二正律既具次设清声四枚在应钟之次参以诸器皆有清浊相应可谓善矣然皇帝亲行祫享之礼迎神宫架奏兴安九成之曲黄钟为宫三奏大吕为角二奏太蔟为征二奏应钟为羽二奏音不去羽而去商律不用十二而用十六臣恐未合先王之制也
　　辨四清之説非古
　　先王制有十二律倡和清浊迭相为经而清浊之声未尝偏胜也孰谓十二律之外复有四清声乎为是説者非古也其隋唐诸儒附会之説欤彼其所据者唐之正史通礼会要令式通典义纂义罗之类特一人之私説非有本于圣人之经天下之公论也世之广其説者不过谓臣民相避以为尊卑也钟磬之簴以无射为宫则黄钟为商太蔟为角无射君也管长四寸九分黄钟臣也乃长九寸太蔟民也亦长八寸若用正声则民与臣声皆尊而君声独卑必须用黄钟四寸五分太蔟四寸之清以答无射之律则君尊于上臣卑于下民役其令矣是不知十二律以黄钟为君非所以为臣也今夫黄钟之律冠十二律之首正位于北而面南所以寓人君向明而治之意而十有一律莫敢与之抗矣是君声常尊而臣民之声常卑天地自然之道也安有君臣与民相避以为尊卑之礼乎




</div>
    <div class="pagination">
<a href="稗编_page19.html">上一页</a><span>...</span><a href="稗编_page15.html">15</a><a href="稗编_page16.html">16</a><a href="稗编_page17.html">17</a><a href="稗编_page18.html">18</a><a href="稗编_page19.html">19</a><span class="current-page">20</span><a href="稗编_page21.html">21</a><a href="稗编_page22.html">22</a><a href="稗编_page23.html">23</a><a href="稗编_page24.html">24</a><a href="稗编_page25.html">25</a><span>...</span><a href="稗编_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
