<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 128 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 128 页/共 485 页</h1>
    <div class="content">　　古今事实
　　使女传言
　　汉伏生治尚书孝文欲召之伏生年九十余不能行诏使晁错受之注云伏生年老言不可晓使其女传言敎错
　　女赎父罪【见无子门】
　　爱女甚男
　　张禹病帝临问因言臣四男一女爱女甚于男逺嫁张掖太守萧咸不胜父子私恩愿与相近帝感其言即徙咸为农太守
　　贾女窃香【见淫妇门】
　　自称女丑
　　黄公有女至美父常谦曰丑人谓实然过时无聘者
　　不许归宁
　　李晟正歳崔氏女归宁责曰尔有家而姑在堂妇当治酒食具以待賔客即郤之不得进逹
　　古今文集
　　杂著
　　女诫　　　　　　　　　魏荀爽
　　诗云泉源在左淇水在右女子有行逺父母兄弟明当许嫁配适君子竭节从理昏定晨省夜卧早起和顔恱色事如依恃正身洁行称为妇顺以崇螽斯百叶之祉婚姻九族云胡不喜圣人制礼以隔隂阳七歳之男王母不抱七歳之女王父不持亲非父母不与同车亲非兄弟不与同筵非礼不动非义不行是故宋伯姬遭火不下堂知必为灾傅母不来遂成于灰春秋书之以为髙也
　　女典　　　　　　　　　魏程晓
　　丈夫百行以功补过妇人四教以备为成妇徳阙则仁义废矣妇言亏则辞令慢矣妇功简则织纴荒矣是以礼有公宫宻室之教诗有牖下苹藻之奠然后家道谐允仪表则见于内若夫丽色妖容髙才美辞貌足倾城言足乱国此乃兰形棘心玉曜瓦质在邦必危在家必亡
　　戒不举女
　　太公曰养女太多一费也陈蕃曰盗不过五女之门女之为累亦已深矣然天生蒸民先人遗体其如之何世人多不举女贼其骨肉岂有如此而望福于天乎【顔氏家训】古诗
　　古乐府　　　　　　　　晋木兰
　　唧唧复唧唧木兰当户织不闻机杼声问女何所忆昨夜见军帖可汗大防兵军书二十卷卷卷有爷名阿爷无大儿木兰无长兄愿为市鞍马从此替爷征木兰代爷去秣马备戎行易却绣绮裳洗却铅粉妆驰马赴军幙慷慨持干将
　　律诗
　　贫女　　　　　　　　　秦韬玉
　　蓬门未识绮罗香拟托良媒益自伤谁爱风流髙格调共怜时世俭梳妆敢将十指夸纎巧不把双眉鬭画长每恨年年压金线为他人作嫁衣裳
　　贫女吟　　　　　　　　李山甫
　　平生不识绣衣裳闲把金针益自伤鉴里只应谙素貌人间多是信红妆当年未嫁还忧老今日求媒只道狂两意定知无说处暗垂珠泪滴蚕箱
　　诗话
　　念故人女
　　韩文公受萧存吏部知赏后过吏部旧居诸子凋谢惟二女在焉诗云中郎有女能传业伯道无儿可主家
　　崔防谒水
　　崔防举进士不第清明独游都城南得村居花木丛萃叩门乆之有女子自门隙问之对曰寻春独行酒渴求饮女子啓关以盂水至独倚小桃柯伫立而属意甚厚崔辞起送至门如不胜情而入后絶不复至及来歳清明径徃寻之门庭如故而户扃矣因题诗于其左扉云去年今日此门中人面桃花相映红人面不知何处去桃花依旧笑春风后数日复徃闻其中哭声问之老父云君非崔防耶吾女自去年恍惚如有所失及见左扉字遂病而死崔请入哭之尚俨然在床崔举女首枕其股曰防在斯防在斯须防开目半日复活父大喜以女归之【本事诗话】
　　木兰征戍
　　乐府有木兰乃女子代父征戍十年而归不受爵赏人为作诗然不着何代人独诗中有可汗大防兵语知其生世非隋即唐也女子能为许事其义且武在缇萦上或者疑为寓言然白乐天题木兰花云怪得独饶脂粉态木兰曾作女郎来又杜牧有题木兰庙诗云弯弓征战作男儿梦里曾经与画眉防度思归遂把酒拂云堆上祝明妃既有庙貌又曾作女郎则诚有其人矣亦异哉【程泰之演繁露】
　　慧女
　　羣书要语徳音不忘【有女同车】博学髙才【班女传】闺房之秀【顾妇】诗句学书须学衞夫人【杜】女中谁是衞夫人【韩】健妇果胜大丈夫【山谷】
　　古今事实
　　班女成史
　　扶风曹世叔妻班彪女名昭字惠兄固着汉书其八表及天文志未及竟而卒和帝诏就东观藏书阁踵而成之帝数召入宫令皇后诸贵人师事焉号曰大家每有贡献异物诏大家作赋颂时汉书初出多未能通者南郡马融伏于阁下从昭受读昭作女诫七篇【列女传】
　　蔡女能文
　　蔡邕女琰嫁为衞仲道妻遭乱为胡骑所获没于南匃奴左贤王者十二年为生二子曹操素善邕痛其无后以金璧重赂赎之重归于董祀琰自伤失节而不能忘其二子为作悲愤一篇
　　蔡女博记
　　陈留董祀妻即蔡邕之女名琰字文姬博学有才辩又妙于音律曹操因事问曰闻夫人家先多坟籍犹能记忆之否文姬曰昔亡父赐书四千许卷流离涂炭罔有存者今所诵忆才四百余篇操曰今当使十吏就夫人写之文姬曰妾闻男女之别礼不亲授乞给纸笔具草惟命后缮书送之文无遗误
　　女博士
　　甄后年九歳喜书取用诸兄笔砚诸兄曰汝当作女博士耶
　　道韫有才
　　谢道韫奕之女也聪识有才辩叔父安问毛诗何句最佳道韫称吉甫作诵穆如清风又甞内集俄而雪骤下安曰何所似也安兄子朗曰撒盐空中差可拟道韫曰未若桞絮因风起
　　古今文集
　　杂著
　　悲愤诗　　　　　　　　蔡琰
　　嗟薄祐兮遭世患宗族殄兮门戸单身执略兮入西关歴险阻兮之羌蛮山谷眇兮路漫漫眷惠顾兮但悲叹当寝兮不能安饥当食兮不能飱常流涕兮眦不干薄志节兮念死难虽苟活兮无形顔惟彼方兮逺阳精隂气凝兮雪夏零沙漠壅兮尘冥冥有草木兮春不荣人似禽兮食臭腥言兠离兮状窈停歳聿暮兮时迈征夜悠长兮禁门扄不能寐兮起屏营登胡殿兮临广庭云合兮翳月星北风厉兮肃泠泠胡笳动兮边马鸣孤鴈归兮声嘤嘤乐人兴兮弹琴筝声相和兮悲且清心吐思兮胸愤盈欲舒气兮恐彼惊含哀咽兮涕沾巾家既迎兮当归宁临长路兮捐所生儿呼母兮号失声我掩耳兮不忍聴时追我兮走茕茕顿复起兮毁顔形还顾之兮破人情心怛絶兮死复生
　　诗话
　　父和女诗
　　舒王女吴安持之妻蓬莱县君有诗寄舒王曰西风吹入小窗纱秋气应怜我忆家极目江山千里恨依然和泪看黄花舒王以楞严经新释付之和诗曰青灯一防映窗纱好读楞严莫念家能了诸缘如梦幻世间应有妙莲花
　　妇人能诗
　　刘天宝妻王平甫之女也有句云不缘燕子穿帘幙春去春来可得知荆公妻夫人曽有小词约诸亲逰西池云待得明年重把酒那知无雨又无风皆洒脱可喜
　　李易安词
　　近时妇人能文词如李易安颇多佳句小词云昨夜雨踈风骤浓睡不消残酒试问卷帘人却道海棠依旧知否应是绿肥红痩此语甚新又九日词云帘卷西风人似黄花痩此语非妇人所能及也易安再适张改丹未防反目有启事与綦处厚云猥以桑榆之晩景配兹驵侩之下材传者无不笑之
　　易安有识
　　本朝妇人能文只有李易安与魏夫人李有诗大略云两汉本继绍新室如赘疣【云云】所以嵇中散至死薄殷周中散非汤武得国引之以比王莽如此等语岂女子所能
　　因诗为亲
　　白藕作花风已秋不堪残睡更回头晩来骤雨归飞急去作西窗一枕愁此赵徳麟细君王氏所作也初徳麟鳏居难其配因见此篇遂与之为亲余以为二十八字媒也
　　作诗寄夫
　　丘舜中诸女皆能文词毎兄弟内集必聫咏为乐其仲甞作寄夫诗云帘里孤灯觉晓迟独眠留得宿妆眉瑚枕上惊残梦认得萧郎马过时【西清诗话】
　　情致非宜
　　毗陵士人家有女年十六能诗最有情致其破钱诗云半轮残月掩尘埃依稀犹有开元字想见清光未破时买尽人间不平事其弹琴诗云昔年甘笑卓文君岂信丝桐觧误身今日未弹心已乱此心元自不由人予谓虽有情致非女子所宜
　　曹女集句
　　女郎曹緼作诗立成一日游干明寺见诸尼作绣工尼乞诗乃应声为集句云睡起杨花满绣床为他人作嫁衣裳因过竹院逢僧话始觉空门兴味长
　　女子题驿
　　后山见永安驿廊东柱有女子题五字诗云无人解妾志日夜浑如醉妾不是琼奴意与琼奴类读而哀之作一絶句云桃李摧残风雨新天孙河皷隔天津主恩不与妍蕐尽何限人间失意人青锁髙议载琼奴姓王氏郎中幼女失身于赵奉常家为主母凌辱道出淮上书其事于驿壁见者哀之














　　古今事文聚后集卷十一
　　钦定四库全书
　　古今事文类聚后集卷十二
　　宋　祝穆　撰
　　人伦部
　　美女【宫妆附】
　　羣书要语秦晋之间美貌谓之娥美妆为窕美色为丽美心为窈【方言】南楚以美色为娃【服防通俗文】冶容诲淫【易】手如柔荑肤如凝脂领如蝤蛴齿如瓠犀螓首蛾眉巧笑倩兮美目盼兮【硕人】天下多美妇人何必是【成三】曲眉而丰颊清声而便体秀外而慧中飘轻裾翳长防粉白黛绿者列屋而闲居妬宠而负恃争妍而取怜【韩送李愿序】诗句纎手却盘老鸦色翠蕐宝钗簮不得【李贺】翠蛾红粉婵娟刃杀尽世人人不知【郑文叟】
　　古今事实
　　美而艳
　　宋孔父嘉之妻美宋蕐父督见之于路目逆而送之曰美而艳
　　射雉妻笑
　　晋叔向曰昔贾大夫恶娶妻而美三年不言不笑御以如臯射雉获之其妻始笑而言
　　尢物移人
　　叔向欲娶申公巫臣氏其母曰吾闻甚美必有甚恶夫有尢物足以移人苟非徳义则必有祸【后见诞子门】
　　西施家
　　诸暨有苎罗山若耶溪傍有东施家西施家西施色美范蠡献之吴王其后吴灭蠡复取西施乘扁舟游五湖而不返【吴越春秋】
　　效捧心颦
</div>
    <div class="pagination">
<a href="古今事文类聚_page127.html">上一页</a><span>...</span><a href="古今事文类聚_page123.html">123</a><a href="古今事文类聚_page124.html">124</a><a href="古今事文类聚_page125.html">125</a><a href="古今事文类聚_page126.html">126</a><a href="古今事文类聚_page127.html">127</a><span class="current-page">128</span><a href="古今事文类聚_page129.html">129</a><a href="古今事文类聚_page130.html">130</a><a href="古今事文类聚_page131.html">131</a><a href="古今事文类聚_page132.html">132</a><a href="古今事文类聚_page133.html">133</a><span>...</span><a href="古今事文类聚_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
