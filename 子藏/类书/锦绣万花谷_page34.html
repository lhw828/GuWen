<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 34 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 34 页/共 99 页</h1>
    <div class="content">　　仙人真人仙道有十二试皆意之所不悟皆太极真人临见之也试皆过授以真经青鸟公积四百七十二嵗十二试之有三不过太极道君以为仙人不得为真人真人元君男之髙仙曰真人女曰元君【并真诰】
　　黄庭经晋魏夫人名华存生二子学道服胡麻散道成景林真人授以黄庭内境经令读万过乃得洞观鬼神【夫人碑】
　　胎息法胎息者能不以鼻口嘘吸如在胞胎中初学行气鼻中引气而闭之以心数至一百二十乃以口吐气出之及引气皆不欲令自耳闻其气出入之声常令入多出少以鸿毛着鼻口之上吐气而鸿毛不动为度渐习渐増其心数乆乆可至千则老者更少日还一日矣夫行气必当以生气勿以死气从半夜至日中为生气从日中至半夜为死气行死气无益也故行气或可以驱瘟疫或可以禁蛇虎或可以居水中或可以行水上或可以辟饥渇或可以延年嘘水水为之逆流嘘火火为之灭但行气不欲多食及食生菜肥鲜之物令人气彊难闭且禁平居恚怒恚怒则气乱令人发欬葛仙翁每盛暑輙入深渊之底一日许乃出者正以能闭气胎息故耳【抱朴子】
　　鬼试又有鬼试多惑人须定志意熟视其规中珠子浊不明则鬼试也则思七星在头上以却之若规中方明者仙道人也则拜之不悟则为试不过
　　僊相名在琼简者目有緑筋名在赤书者隂有伏骨名在琳札者有偃骨名在星书者眼有四规皆上仙也其次鼻如山腹有丘亦仙相也【真诰】
　　僊椹扶桑岛有木如桑其实如椹九十年一实【十洲记】州白柰空洞灵谢卿遇神仙见素麟脂斑螭髓州白柰空洞灵又有琼饴酒弹八琅之璈丛霄之笙洞隂之磬又作囘鸾转鳯之舞皆非世间所闻【续仙】青饭杨桐叶细冬青寒食人采其叶染饭色青而有光食之资阳气谓之阳桐饭道家所谓青饥饭【零陵总记又真诰魏夫人碑】
　　瑶草姑射之山帝女死焉化为瑶草【山海经】帝之季女名瑶姬未行而亡葬于巫山精神化为草【李善注髙唐赋序】青精饭杜诗岂无青精饭使我顔色好注陶隠居登真隠诀载太极真人青精干石饭【注云以南烛草木煮汁渍米为之真诰云有道士邓伯元者受青精石饭之法】
　　河车挽水黄庭经云北方正气名河车又仙经云铅絶河车空所作皆无功鈆失河车絶万事无所出　道诀云胁腹腰曲縁黄河水逆流盖击运法也坡诗云河车挽水灌脑黒【诗注】
　　易骨易髓汉武叩王母求度世之术母曰子但爱精握固闭气吞液气化为血血化为精精化为液液化为骨行之不倦一年易气二年易血三年易脉四年易肉五年易体六年易筋七年易骨八年易髪九年易形变化则成道【武帝内】
　　易迁童初宫易迁童初二宫是男女仙之堂馆也其中闲静东海青童君一年再游校此有赵素台者是汉赵熙女在易迁宫已四百年化形炼景不肯徙自谓天下无复此乐也
　　昆仑山司马相如传注昆仑山去中国五万里广袤百里髙八万仭层城九重面有九井以玉为槛旁有五门天帝之下都也又有阆风山在昆仑下阊阖之中　水经云昆仑山去嵩髙五万里其髙一万一千里【又仙传拾遗记説见三卷】
　　方诸宫天仙上真之宫室也髙九千丈有大方诸小方诸大方诸对防稽东南七万里小方诸之上多有奉佛者人皆服五星精读夏归藏经用以飞行【陶隠居真语】坎离龙虎东坡云人之生死未有不自坎离者坎离交则生分则死离为心坎为肾龙者汞也精也血也出于肾而肝藏之坎之物也虎者铅也气也力也出于心而肺主之离之物也不学道者其龙常出于水龙飞而汞轻其虎常出于火故虎走而铅枯故真人曰龙从火里出虎向水中生人能正坐瞑目调息以久为功则丹田湿而水上行蓊然如云蒸于泥丸火为水犯热必从之则所谓龙从火里出也龙出于火则龙不飞而汞不干旬日之外脑满而腰足轻常卷舌上防悬痈久则汞下入口咽送至丹田久则化为鈆此所谓虎向水中生也【坡志林】
　　按天马楚庄王时有乞食翁歌曰天庭发双华仙源彰隂邪清晨按天马来诣太真家独宋来子疑其仙人追逐十二年此翁授以中仙之道乞食翁乃西岳真人冯延寿也手为天马鼻为仙源【真诰】
　　脉望何讽尝于书中得一髪卷规四寸许如环之无端用力絶之两端滴水投于火作髪气莫知其何物也后与方士言叹曰君不见仙命也此名脉望蠧鱼三食神仙字则化于此夜持向天从规中望星星便立降可求丹度世也【酉阳杂俎】六甲行厨修道功深已成者自然享六甲行厨有所须举意即至【北梦言】
　　道语按箓真舘飞章太虚披蘂笈之灵文列瑶坛之芳荐　按琼式之瑶台企飚游之列驭　预祓祠场之供下延真驭之游　神功不宰天监孔昭　庻资妙道丕锡明休　大道无私妙周万物之用上帝有命隂定万民之生　天明有象昭垂列纬之精神化无方黙布惟和之令　延真秘宇按式灵坛　琼科案式蕋笈翻文讽琅简之内音防蕋宸之华供　申祈帝祐垂鉴精
　　衷　玉籍开文琅庖防献　庶縁斋恳钦达仙樽幸无隔于霄穹俾克昌于眉寿　施于亿载参庇多祥讽云笈之内篇防霞飱之盛供　讽蕋笈之灵文列秀华之寳炬　普延飚驾临集罽场　报应如响天无妄降之灾恐惧自修人有可延之寿　元气斡于太虚至仁涵于羣动　大仁博爱而无私未尝违物遇诚虽微而苟至可以动天　九清右下六气居中　案步虚于行台演冲科于秘馆　涵象紫虚实统本生之气秘言丹箓盖司言命之文　捜太素之琅函企紫宸之芝御　载企九清之御式敷三洞之科　益严三境之科遥伫九关之驭　蕋章遥达芝御来临　緑章遥御羽驾下临集羽裾之净侣绎琼笈之冲科　熉幄延真肃揖灵
　　游之驾珠台接式载披寳箓之文　天慈洪育圣造曲加　伏愿熉黄下集览精意之勤斯肹蠁繁臻答羣生之近止　道非常名无方而善应诚之所至有感而遂通　道本无根功施不宰　借凉风而涤濯洒甘露以清凉　列耀在天黙司于隂隲众真祐善有頼于祺祥无为以清既照临于七曜不言而信斡造化于羣生临下有赫降康自天　有昊回祥皇天垂祐　天聴则卑无幽不烛人生而静有感斯通　天难忱斯固隂阳之不测民亦劳止况水旱之靡常　惟帝难谌斋戒沐浴可以事祭神如在聪明正直依而行　伏望有昊回祥皇灵垂祐五纬循轨俾年谷之屡登三阶永平得雨旸之时若　民拱北辰之徳政士窥东壁之文章商贾趋天市之垣士子进文昌之府苍龙直角农夫享播谷之勤大火司心嫔妇获丝蚕之利狼贪扫迹天狗垂头万里妖氛挽天河而一洗千龄国寿整箕翼之重辉妙道渊微非尘凡之可测圆穹杳邈有诚信之能通仁者必寿信为天地之心学无不通宜从臣子之欲防遵道范仰叩真庭祗率多仪肃陈菲荐夏方用事而飬禾天则溽暑而不雨失其机防且为饥凶走百神以告哀小惠而未徧是用洗心虚寂戒日吉蠲款帝闻之崇髙请民命于沟惟天地实民父母忍赤子之渴饥虽山川能出风云必有司其号令　芝盖飞章琅函发素　叩霄极以荐和伫飚游而来下　瑶席琼樽夙陈于芳防芝华羽葆纷集于真虚　式奉明科恭陈净醮　道本无为功施万物福惟善应信若四时　仰祈乾造昭回列真敷祐天本盖髙曷尝私于降监神虽不测诚无昧于福谦　只严秘宇仰事崇霄式案明科敢申欵谒　肃奉潢污之荐因殚蝼蚁之诚　清静窅邈非声臭之能通下土昬嚣茍诚忱而必达　天其仁而爱博人有欲而必从　輙殚凡仰扣大钧　伏望恩光下烛慈寳溥临　道虚而应物无所不闻人穷则呼天有祈必达　天道虽逺孚信所以祐民人心至微防精可以事帝　拨粪壤之微躯被慈云之巨防　闵兹将槁之苖赐以崇朝之泽　强名曰道涵庶彚以皆周不测者神运元功而斯广　二仪剖判实本于鸿蒙万化施张聿崇于清净　参天两地于覆载以无私隂惨阳舒实生成而莫测　隂隲垂休至神储庆　蕃禧有孚纯祐无极　宰司动植蓄泄风云　幽赞上天潜扶大化　空曰盖髙久昭于下济道妙惟大实着于强名望盖髙于霄极达封奏于都元精一之心克协奉吉
　　蠲之祷肹蠁之应沓臻符幽赞之诚　奉祈报以惟寅蕴休祥而匪测　诞敷隂隲永锡藩厘　百嘉茂育允洽嵗功万物伏藏是资隂隲　财成物宜翼宣神化无防不烛有感必通
　　地下主者三等地下主者有三等第一散在外舍闲亭不受九宫考制不闻练化之业一百四十年得一进耳二等便得仙阶三等便得出入易迁童初二府入宴东华台受学化形濯景易气三十年棺中骨还附神四十年复如生人五十年位补仙阶为上仙矣【真诰】
　　仙有数品华隂山神告刘根曰汝今髓不满血不暖气少聴减筋急肉沮必欲长生必先治病十二年乃可服仙药药有上下仙有数品不知房中之事行气导引并神药者不能仙也药上者为九转还丹太一金液服之皆立登天其次有云母雌黄之属虽不即乗云亦可役使鬼神次乃草木诸药止可数百嵗如欲长生先去三尸三尸常以月望晦朔上天白人间罪过使人不夀盖人身中神欲得人生三尸欲人死人死则散而为鬼歆享祭祀故欲人死也凡人梦与恶人鬬乃尸与人神相战也【太平广记】
　　得神丹立便仙食草木之药不知房中之法及行气导引服药无益也若至意感灵亦不须草木之药若但知房中及导引不知神丹之法亦不得仙也若得神丹立便仙矣若得大洞真经读之万过便仙不须金丹矣积功子孙仙积功满千虽有过得仙功满三百而过不足相补十者仙功满二百者孙仙子无功徳有过便得仙其子孙若无志多过者只得富贵仙不可冀也服隠芝为仙公仙官上下次秩有左右府左右公左右卿左右大夫左右御史明大洞真经者为仙卿服金丹者为大夫服众芝为御史若得太极隠芝服之便为仙公真人矣
　　托体遗迹南真夫人谓杨羲曰得道去世或隠或显托体遗迹鹿皮翁吞玉华流虫出尸仇季子咽金液而臭闻百里季主服五云散以潜升犹头足异处墨秋咽虹丹以投水寗生服石脑而赴火伯成纳气而肠胃三腐【并真诰】
　　洗髓伐毛东方朔生三日而父母俱亡后游泽中有一黄眉翁指朔曰此吾儿也吾却食服气三千年一反骨洗髓二千年一剥皮伐毛吾生已三洗体三伐毛矣【武帝故事】
　　真定真惠夫欲修道惟灭动心不灭照心但凝空心不凝住心有事无事常若无心处静处喧其志惟一制而不着放而不动处喧无恶涉事无恼者皆是真定以无事为真宅有事为应迹不求惠而惠自生此名真惠【出定观经】
　　诗朝防紫泥诏夕披丹霞裳挥手折若木拂此西日光天上白玉京十二楼五城仙人抚我顶结髪受长生闭剑琉璃匣链丹紫翠房身佩豁落图腰垂虎盘囊
　　【李太白】渇饮灵泉水饥食玉树枝白虎化坎青龙离销禁姹女闗婴儿楼台十二红玻璃木公金母相东西纯铅真汞相光辉乌升兔降无年期【东坡】头戴鹿胎皮身披鹤衣月寒丹井立霜白醮坛归【陈元老】土木形容殷七七水云情性许闲闲身中火无人防此药元来便驻顔【张天觉】仙翁无定数时入一壶藏夜夜桂露湿村村桃水香醉中抛浩刼宿处有神光药裹丹山凤棊函白玉郎防河移砥柱吞日傍扶桑龙竹裁轻防鲛丝熨短裳树栽嗤汉帝桥板笑秦皇径欲随闗令龙沙万里强【李义山赠防先生】








　　锦绣万花谷前集卷三十
　　钦定四库全书
　　锦绣万花谷前集卷三十一
　　古人称号
　　紫庭真人【夏禹】西明仙公【文王】白水真人【光武】孔升真人【明皇】茂陵秋风客【汉武】祖龙【始皇】儋耳龙【徳宗】紫髯将军【孙权】曹瞒【魏武】潞州别驾【明宗】闱编仙人【荘周】九霞仙人【李靖】紫垣小星【赵普】青莲居士骑鲸仙人锦袍仙【并李白】浣花翁草堂先生杜陵老翁【并杜甫】醉吟先生【乐天】愚溪翁【栁子厚】泣麟翁鲁叟【孔子】巾车令【陶潜】甫里先生【陆龟防】玉溪生【李义山】漫郎琦玗子【元结】顾虎头【恺之】昆仑真人【富弼】涑水先生迂叟【司马温公】老泉先生【蘓洵】醉翁【欧阳文忠公】横渠先生【张载】峨眉先生玉堂仙玉局翁【并东坡】金华仙伯涪翁【并鲁直】半山老人【介甫】了翁【陈瓘莹中】东湖居士【徐师川】后湖病民青翁【苏飬直】后山居士【陈无己】公是先生【刘原父】公非先生【刘贡父】淇水钓翁【李清臣】龙眠居士【李伯时】石室先生笑笑先生【并文与可】石林先生【叶梦得】初寮先生【王履道】浮休先生【张芸叟】竹林先生【廖明畧】归叟【王直方】涧上丈人【陈叔易】汉上丈人【魏道辅】灌园先生【吕南公】还还先生【髙荷】无垢先生【张九成】南轩先生【张轼】萧滩居士【胡藏之】乖崖公【张咏】狄梁公【仁杰】赵韩王【普忠献】范鲁公【质】王沂公【曾文正】王魏公【旦文正】李文定公【廸】向文简公【敏中】李文静公【沆】张忠定公【咏】宼莱公【凖忠愍】王兾公【钦若文穆】李文正公【昉】曹武恵公【彬济阳王】吕许公【文靖夷简许申】吕文穆公【防正】丁晋公【谓】杨文公【亿】王文定公【尧臣】陈文恵公【尧佐】陈康肃公【尧咨】张文孝公【观】余襄公【靖】张邓公【士逊】晏元献公【殊】孙宣公【奭】丁文简公【度】宋莒公【庠】宋景文公【祁】宋宣献公【绶】陈晋公【恕】陈恭公【执中】钱思公【惟演】曾鲁公【公亮宣靖】唐肃公【介】章郇公【得象】狄武襄公【青】包孝肃公【拯】王章恵公【随】韩魏公【琦忠献】韩康公【亿忠献】富韩公【弼初郑文忠】范文正公【仲淹】文潞公【彦】王歧公【珪】范蜀公【镇文忠】杜祁公【衍正献】王文康公【署遂邓】程文简公【林】庞頴公【荘敏籍】吴正肃公【育】王鲁公【徳用武恭】李恵公【及】欧阳文忠公【脩】赵康肃公【槩】吴文肃公【奎】张文定公【方平】胡文恭公【宿】赵清献公【抃】王荆公【安石】司马温公【光文正】吕申公【公着正献】曾文昭公【肇】苏文忠公【轼】韩康公【绛献肃】傅献简公【尧俞】范忠宣公【纯仁】刘忠肃公【挚】陈忠肃公【瓘】张文节公【知白】马正恵公【知节】吕汲公【防仲】曹武毅公【翰】夏文庄公【竦英郑】王懿恪公【拱辰】王懿敏公【素】张文定公【齐贤】钱宣靖公【若水】曹武穆公【玮】毕文简公【士安】鲁肃公【宗道】薛简肃公【奎】蔡文忠公【齐】衞国髙武烈王【琼】
　　书篆
　　三元八防云篆光明隂阳分则有三元八防之文又有八龙云篆光明之章也其后三王之世演八防之文为龙鳯之章拘省云篆之迹以为顺形梵书破分二道壊真从易乃为六十四种之书遂播之三十六天上下也今三元入防大极清仙之所用云篆光明今所见神灵符书之字是也【陶隐居真诰紫微夫人说】
　　鬼哭苍颉观鸟迹而成字鬼乃夜哭【淮南子】
　　大篆周宣王史籀变科斗文以为大篆【史记】
　　书秦既用篆奏事繁多难成即令人佐书曰字或曰程邈囚狱中改籀文省为字上之始皇大喜免其罪
　　八分书断上谷王次中所作又佩觽集云八分篆法二分文又云势如八字有偃波之文又云二说皆非也书有二体蔡伯喈于八体之后又分此法故云八分行书魏初有钟胡二家为行书法盛行于世行书即正书之小变从简易相间流行又云非草非真离方遁员入真者谓之真行带草谓之草行【张懐瓘书断】
　　草书汉兴有草书不知作者姓名至章帝时有杜度崔瑗崔实皆称工张伯英因而转精巧下笔则号怱怱不暇草书寸纸不遗【晋衞恒】
　　飞帛书蔡邕见鸿都门匠人施垩箒遂创意焉【鸡跖集】草圣张伯英临池学书池水尽黒凡衣帛必书而后练韦仲将谓之草圣【晋衞恒】
　　草贤崔瑗善章草谓之草贤
　　衞夫人书尚书郎李充母以夫卫姓自称李衞正书如玉壶之氷瑶台之月婉然芳桂穆若清风【谈苑】
　　王羲之书羲之字逸少为防稽右军长史初学李衞夫人书及渡江北见李斯等书之许见钟繇梁鹄书之济见蔡邕书又见梁岳碑始知学卫夫人书徒费日月【墨薮】兰亭序羲之兰亭草号为最得意宋齐间不闻称道者永思晚出此书诸儒皆推其真行之祖所以唐太宗必欲得之其后公私相盗至于发冢今遂亡之定武本盖得髣髴褚庭诲所临极肥洛阳张景元劚地得缺石极瘦定武则肥不剩肉瘦不露骨犹可想其风流三石刻皆有佳处不必寳已有而非彼也【南昌集】
　　王匣贮兰亭唐太宗有大王真迹三千六百纸率以一丈二尺为轴寳惜者兰亭序为最甞附耳谓髙宗曰吾千秋万嵗后与吾兰亭序以玉匣贮蔵昭陵【故实】
　　入木七分羲之书北郊文欲改削墨入木皆七分书诀墨薮又沈师诗锵金七言陵杜老入木八分蟠髙轩坡诗八法旧闻宗长史
　　换鹅王右军好鹅山隂道士有羣鹅意求市之道士云为写道徳经当举羣相赠冩毕笼鹅而归【本】
　　李斯篆室李斯变苍颉籀文为玉筯篆成一家法更八姓无出其口者唐开元时李阳氷穷入篆室隔一千年与秦斯相见【舒元舆篆书】法苑窦泉号阳氷为笔虎
　　得伯英筋肉卫瓘索靖俱善书时谓瓘得伯英之筋靖得伯英之肉【本传】
　　梁武帝论书钟繇书如云鹄防天羣鹅戏海王羲之书如龙跳天门虎卧鳯阁张芝如汉武好徳慿虚欲僊蔡邕骨气洞达如有神气萧子云如危峯阻日孤松一枝羊欣如大家婢为夫人举止羞澁终不似真王献之如河间少年皆悉光恱索靖如飘风忽举鸷鸟乍飞王僧防如王谢子弟之爽自有一种风流袁相如深山道士见人便退缩【书断】
　　梁元帝土东宫古迹启师宜八分之巧元帝三体之妙史籀李斯之篆梁鸿曺喜之书莫不总华桂宫盈满甲馆窃以鸾惊之势既闻之于索靖鹰跱之巧又显之于蔡邕是以逰雾重云传敬礼之法鸟鹄鱼鹓表杨泉之赋颇好六文多慙三礼尚方大篆既甚牢落柱下方书何曾髣髴空慕河间之聚书竟徴东平之献表齐收尺牍顾已缺然北海楷终成难拟
　　结体遒丽贞观永徽间虞世南禇遂良以书専家薛稷外祖魏徴家多蔵虞禇书故稷锐精临仿结体遒丽遂以书名天下【本】
　　运笔超妙大令真迹旧裂为三段在大丞相忠宣范公家及范中济侍郎与王晋卿都尉家忠宣之子为赤县尉时内翰尹京【内翰谓钱穆父】中济为户部侍郎时内翰为尚书晋卿防宣仁圣烈陵寝时内翰为顿递使因得尽摸三家所蔵合而为一旦旦临写至老不倦其后运笔超妙不复类临本晚年尤为雄逸栁诚悬谓大令好冩洛神赋人间合有数本今嵗月益久先贤法书往往煨烬得穆父此本足一见典刑焉【郑给事跋于毗陵郡斋时绍兴甲辰秋】虞世南学智永书虞世南学书于浮屠智永究其法为世秘爱太宗称其五絶号曰书翰
　　禇遂良辨羲之帖遂良工楷太宗令侍书帝方求羲之帖莫质真伪遂良独论所出【并本传】
　　常侍登太宗御牀唐太宗常作飞帛赐羣臣散骑常侍刘洎登御牀引手得之帝笑曰昔闻媫妤辞醉辇今见常侍登御牀故坡诗云遥怜醉常侍一笑开天容【诗注】髙丽求欧阳法欧阳询初学羲之书后险劲过之因自名体尺牍所人以为法髙丽常遣使求之髙祖叹曰彼观其书谓形貌魁梧邪【本】
　　钟繇呕血钟繇见蔡邕笔法椎胷三日因呕血【墨薮】卫夫人流涕羊欣笔阵图曰王羲之年十二见前代笔说于其父枕中窃而读之父因与之不旬日书便大进又学卫夫人书夫人见其书流涕曰此子必蔽吾名五云体韦陟封郇公性侈纵常以五彩牋为书记使侍妾主之其裁答授意而已陟唯署名自谓所书陟字若五朶云时人慕之号郇公五云体
　　连绵书唐吕向工草能一笔环冩百字若萦发然世号连绵书
　　银钩晋索靖善草书婉若银钩飘若惊鸾学张伯英【本】金剪唐司马承祯字子徽善篆别为一体名金剪书【出续仙】
　　鹤头蚊脚二书皆汉诏板所用各象其形也【法书苑】隼尾波击石波草书须缓前速后字有者字竟乃安书有击石波八分书有隼尾波最为难作【墨薮】
　　笔塜墨池东坡云笔成冢墨成池不及羲之即献之笔秃千枝墨磨万梃不作张芝作索靖【志林】
　　纸田墨稼刘氏小说蔡洪赴洛人问吴中旧业曰纸为良田笔为锄耒墨为稼穑义理为丰年文房四寳三具韦诞字仲将诸书并善邺都宫观始成诏仲将题署御笔墨不佳因奏若用张芝笔左伯纸臣墨兼此三具又得臣手然后可以逞径丈之势【书断】
　　堆墨八分陈文恵尧佐变古之法自成一家虽画肥重而笔力劲健为方丈字谓之堆墨八分【湘山野録】
　　家鸡野鹜南史王僧防庾翼少侍书与右军齐名右军后进庾犹不忿与都下人书云小儿辈厌家鸡爱野鹜皆学逸少书又云庾征西初亦不服逸少有家鸡野鹜之论后以为伯英复生
　　怒猊渴骥唐徐浩工书甞书四十二幅屏八体皆备草尤工世状其法曰怒猊抉石渴骥奔泉【本】
　　精笔佳墨唐裴行俭工草唐中宗甞给绢素诏写文选秘爱其法每曰禇遂良非精笔佳墨未甞辄书不择笔墨而妍防者余与世南耳【行俭传】
　　手和墨调禇遂良甞问虞世南曰吾书何如智永答曰吾闻彼一字直五万君岂得此孰与欧阳询曰吾闻询不择纸笔皆得如志君岂得此禇遂良曰然则何如世南曰君若手和墨调足可贵尚遂良大喜【询传】
　　烟霏霞结王逸少裁成之妙烟霏雾结状若断而还连鳯翥龙盘势如斜而反正
　　风送云收郑防草书如风送云收霞催月上【法书苑】沈聒讲学书之神运虽得之于心然法度必资讲学凡字须均平若笔画多寡相逺不可使停寡在左则取上齐吟字是也寡在右则下齐知字是也【笔谈】
　　绍宗积习正绍宗工草甞与人书曰鄙夫书无工者将由水墨积习耳甞精心率意虚神空思以取之吴中陆大夫常以余比虞世南以不临写故也闻世南被中画腹与余正同【本】
　　秃笔十八瓮僧智永善书以百本散于江南诸寺各留一本其所居吴兴学书积年有秃笔十八瓮
　　飞帛三百仁宗飞帛书尤为神妙至和中有待诏李唐卿撰飞帛三百以进上颇嘉之乃特为清浄二字以赐之其六尤奇絶又出三百之外【归田録】
　　周越蘓子羙本朝尚书郎周越以书名于天圣景祐间然笔法软俗无古气梅尧臣作诗闲谈苏舜钦子羙喜为健句草书尤俊快甞曰吾不幸冩字为人比周越作诗为人比梅尧臣良可叹【东轩笔谈】
　　比崔杜不足赵袭炖煌太守先是杜伯度崔子玉以工草书称于前世袭与罗晖亦以能草颇自矜夸故张伯草书与袭同郡太仆朱赐书曰上比崔杜不足下方罗赵有余【三辅决録】罗叔景赵元嗣与张伯芝并时见称于西州伯英自云上比崔杜不足下方罗赵有余【坡诗注】欧阳草迹【贞元初为太子率更令】所谓如旱蛟得水毚兎走穴信不虚邪【周越题千文】
　　蔡邕篆势体有六篆巧妙入神或象龟文或比龙鳞纡体放尾长翅短身波振激鹰跱鸟震延颈胁翼势似凌云
　　章草书断云汉黄门令史史游作急草觧散体麄书之王羲之以草草答庾翼翼叹服曰吾昔有伯英章草十纸失之今见王书神明顿还旧观
　　书势盖草书之为状也婉若银钩漂若惊鸾舒翼未发若举复安虫蛇虬蟉或往或还頽阿郍以羸形歘奋衅而桓桓及其逸游盼向乍正乍邪骐骥暴怒逼其辔海水窊隆其波熊对距于山岳飞燕相追而差池举而察之又似和风吹林偃草扇树枝条从风转相比附窈娆防苫随体散布纷扰扰以绮靡中持疑而犹豫螭狡兽嬉其间腾猨飞鼺相奔趋陵鱼奋尾蛟龙反据投空自张设牙距【晋索靖本】
　　鹦哥娇刘十五论李十八草书谓之鹦哥娇谓鹦鹉能言不过数句大率鸟语十八其后稍进以书问仆曰比旧日何如仆云可作秦吉了矣然仆此书自有公在干侯之意也【志林】
　　书虎唐李阳氷作篆字人不能及号书中虎
　　飘严重真书难于飘草书难于严重大字难于结密小字难于寛绰【志林】
　　劲健端妙无惑同安人善小篆为翰林待诏徐郑文寳查道髙绅中革葛湍皆江东人善篆弗能及也其劲健端妙又过于凝士夫藏以为寳
　　元和脚栁子厚酧刘禹锡家鸡之赠云日日临池弄小雏还思写论付官奴栁家新様元和脚且尽姜牙敛手徒【栁文】
　　贞观字唐太宗求书凡得王羲之真行二百九十纸又得献之张芝等书以贞观字为印草迹命禇遂良楷书小字以影之开元五年宗又书开元字为印
　　观舞劒而得其神张旭自言始见公主檐夫争道又闻鼓吹而得笔法意观公孙大娘舞劔器而得其神后人论书者得其法惟崔邈顔真卿云【旭传】
　　聴江声而笔精进坡云古今人诗笔有所自长史以剑器容有是理雷大简云聴江声而笔法进文与可亦言见蛇鬬而草书长殆非诞【志林】
　　老人陈牒求判张旭为常熟尉有老人陈牒乞判宿昔又来旭怒老人曰观公笔竒妙欲以藏家尔因问所藏尽出其父书旭视之天下竒笔也自是尽其法【本传】郎官壁记笔墨三昧张长史郎官防壁记唐人正书无出其右所以度越诸家无辙迹可寻可谓入笔三昧【出山谷集】
　　神品妙品能品书有十体较其优劣之差为神妙能三品居神品者二十有五妙品九十有八能品一百有七古今善书尽于是矣【书断】又书诀墨薮云张旭草入神品八分入妙品隶入能品
　　真生行行生草真生行行生草真如立行如行草如走未有未能立能行而能走也【志林】
　　印泥画沙韦续书诀墨薮云张长史曰褚河南论书云用笔如印泥画沙始不悟后于江岸以锥画字始信长史之言贵藏锋也
　　屈玉垂金窦泉作小篆賛曰钗头屈玉鼎足垂金【书苑】王羲之变格难俦李嗣真论右军书毎不同以变格难俦书乐毅论太史箴体皆正直有忠臣烈士之象告誓文曹娥碑其容憔悴有孝子顺孙之象逍遥篇孤鴈赋迹逺趣髙有拔俗抱素之象画像賛洛神赋姿仪雅丽有矜荘严肃之象皆义以成字非得意以独妍
　　李阳氷意在古篆字书氷或作凝与李夫人书云其意在古篆于天地山川得方圎流峙之状于日月星辰得经纬昭回之度于云霞草木得霏布滋蔓之容于文物衣冠得揖逊周旋之体【并法书苑】
　　笔力遒婉顔鲁公善正草书笔力遒婉世寳之见本又南昌集云鲁公已得张长史笔僧懐素自折钗股笔鲁公云折钗股何如屋漏法懐素起捉公手云老贼尽之矣
　　笔法劲圎前朝翰林书艺正着笔法劲圎今所藏乐毅论皆着墨迹此其长处不减季海所乏者韵耳【南昌集】崇韬发圹旧乐毅论乃羲之亲书于石其他皆纸素所唐太宗聚二王墨迹惟乐毅论石本在其后随太宗入昭陵朱梁时耀州节度使郭崇韬发昭陵得之因复传人间或曰公主以伪本易之元不曾入圹本入髙绅学士家【笔谈】
　　顔筋栁骨范文正公祭石曼卿文云曼卿之笔顔筋栁骨散落人间寳为神物【志林】
　　素瘦张肥懐素草工瘦张长史草工肥瘦硬易作肥劲难工又云此两人一代草书之冠冕也【南昌集】
</div>
    <div class="pagination">
<a href="锦绣万花谷_page33.html">上一页</a><span>...</span><a href="锦绣万花谷_page29.html">29</a><a href="锦绣万花谷_page30.html">30</a><a href="锦绣万花谷_page31.html">31</a><a href="锦绣万花谷_page32.html">32</a><a href="锦绣万花谷_page33.html">33</a><span class="current-page">34</span><a href="锦绣万花谷_page35.html">35</a><a href="锦绣万花谷_page36.html">36</a><a href="锦绣万花谷_page37.html">37</a><a href="锦绣万花谷_page38.html">38</a><a href="锦绣万花谷_page39.html">39</a><span>...</span><a href="锦绣万花谷_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
