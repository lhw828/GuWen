<!DOCTYPE html>
<html>
<head>
    <meta charset="UTF-8">
    <title>太平御览 - 第 700 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 700 页/共 737 页</h1>
    <div class="content">果
《易□解卦》曰：天地解而雷雨作，雷雨作而百果草木皆甲坼。
《尔雅》曰：果不熟曰荒。
《周礼□天官上》甸师职曰：甸师，供野果之属。
《礼记□曲礼上》曰：赐果於君前，其有核者，怀其核。
又《玉藻》曰：果实未熟，不鬻於市。凡食，果实者後君子，火熟者先君子。
《春秋玄命苞》曰：织女星主果。
谢承《後汉书》曰：刘，字伯祖，中山安国人。仕郡为主簿。郡将小子，常出钱付之市买果实，悉以买笔墨书具与之。
华峤《後汉书》曰：桓荣为博士，会庭中诏赐奇果，受赐者怀之，荣独举手奉以拜。光武笑指之，曰：“杆真儒生也！”
《陈书》曰：徐孝克侍宴，无所食啖。至食散，当其前膳羞损减。帝密记，以问中书舍人管斌，斌自是伺之。见孝克以珍果内绅带中，斌当时莫识其意，後寻访，方知其以遗母。斌以启，宣帝嗟叹良久，乃敕：“自今宴享，孝克前馔并遣将还，以饷其母。”时论美之。
《北史》曰：後魏淮阳王欣，好营产业，多所树艺。京师明妍，皆出其园。
《唐书》曰：李泳为河阳，所至以贪残为务。犒宴所陈果实，以木刻彩缋之。
《说文》曰：在木曰果，在草曰。（郎果切。）
《山海经》曰：不周之山，爰有嘉果，其实如桃李，其叶华赤，食之不饥。
《符子》曰：赵之相者曰林氏，有九子，皆贤。国人美而称之，号曰九德之父，十德之门。赵王疾之。王乃使择其果之烦者伐之。其父曰：“果之茂者，犹伐之，况其人乎？吾将以尔为累矣，去之则免！”乃携老持子，逃赵相於白□之岩，终身不返。赵人思之。
《郭子》曰：王丞相俭，帐下甘果盈溢，涉春败烂。
《吕氏春秋》曰：昔古朱襄氏治天下也，（炎帝别号，）多风。阳气畜积，万物散解，果实不成。故士达作为五弦之琴，以来阳气，以定群生。（士达，朱襄氏臣。）
《杜兰香传》曰：神女姓杜，名兰香，降张硕，常食粟饭，并有非时果。硕食之，亦不甘，然一食可七八日不饥。
《邺中记》曰：石虎有华林园，种众果。民间有明妍，虎作虾蟆车，四搏掘根，面去一丈，深一丈，合土载之，植之无不生。
阚る《十三州记》曰：舍卫国在月氏南万里，果大如三斗瓦。
《食经》曰：种明妍法：取好直枝，内着芋魁中种之。
张衡《东京赋》曰：奇树珍果，钩盾所职。
左思《魏都赋》曰：驰道周屈於果下。（刘逵注曰：汉厩旧有乐浪所献果下马，高三尺，以驾辇车。）
又《蜀都赋》曰：百果甲坼，异色同荣。
刘桢《鲁都赋》曰：芳果万名，攒罗广庭。霜滋露熟，时至则零。
《石崇金谷诗序》曰：杂果几乎万株。
陆机《与弟□书》曰：天渊池东南角，有果，各作一林，无处不有，纵横成行，一果之稼作一堂。
郭璞《五果赞》曰：果之品，剖筮因宜。虽曰微肴，贵贱有差。
栗
《毛诗□山有枢》曰：山有漆，隰有栗。
《韩诗》曰：“东门之栗，有靖家室。”栗，木名。靖，善也。言东门之外，栗树之下，有善人，可与成为室家者。
《毛诗疏义》曰：五方皆有栗，周、秦、吴、杨特饶。惟渔阳、范阳栗甜美长味。倭、韩国上栗，大如鸡子，亦短味不美。桂阳有栗，丛生，大如杼子。
《仪礼□士丧礼》曰：设豆右菹，南栗痘袁。
《大戴礼》曰：八月栗零。零也者，降也。零而後取之，故不言剥也。
《周礼□天官□笾人》曰：馈食之笾，其实栗。
《礼记□内则》曰：栗曰撰之。
《左传》曰：女贽不过榛、栗、枣、修，以告虔也。
《论语》曰：哀公问社於宰我，宰我对曰：“夏后氏以松，殷人以柏，周人以栗，曰使民战栗。”
《尔雅》曰：列，（例、列二音。）而。（树似桷而卑小，子如细栗，可食，匠箔东亦呼为而栗。）
《汉书》曰：种千树栗，其人与千户侯等。
谢承《後汉书》曰：豫章宗度拜定陵令，县人杜伯夷清高不仕，度与谈论，致枣、栗而已。
《魏略》曰：太子与锺繇书曰：“窃见玉书称美，玉赤拟鸡冠，黄侔蒸栗。”
《魏志》曰：东夷韩国出大栗，如梨。
《宋书》曰：刘秀之为丹阳尹。先是，秀之从叔穆之为丹阳，与子弟厅事上宴。厅事柱有一穿，穆之谓子弟及秀之曰：“汝等试以栗遥掷柱，入穿者，後必得此郡。”惟秀之独入焉，其言遂验。
又曰：王恭幼敏悟。年数岁时，祖母戏诸孙侄，散栗於床，群儿竞之，恭独不取。问其故，对曰：“不取自当得赐。”由是中表异之。
《梁书》曰：沉约常侍宴，会豫州献栗，径寸半，帝奇之，问众栗事多少，与约各疏所知。约少帝三事。约出，谓人曰：”此公护前，不让即羞死。“帝以其言不逊，欲抵其罪，徐勉固谏，乃止。
又曰：萧琛常预御筵，醉伏。上以枣投琛，琛乃取栗掷上，中面。御史中丞在席，帝动色曰：“席中有人，不得如此，岂有说也？”琛曰：“陛下投臣以赤心，臣敢报之以战栗。”
《庄子》曰：宋有狙公者，（好养猴者。）恐众狙之不驯於己也，先诳之曰：“与若，（，栗也。）朝三而暮四，足乎？”众狙皆超然而怒。
《范子计然》曰：栗出三辅。
《庄子》曰：庄周游乎调陵之樊，（樊，蕃。）睹一异鹊，感周之颡，而集于栗林。（感，触也。）
又曰：古者禽兽多而人民少，於是皆巢居以避之，昼拾橡栗，暮栖木上，故命曰有巢氏之民。
《国语》曰：夫妇贽，不过枣、栗，以告虔也。（枣取蚤起，栗取战栗。虔，敬也。《曲礼》：妇人之贽：脯枣栗也。）
《韩子》曰：秦饥，应侯谓王曰：“五苑之果蔬橡枣栗，以活民，请发之。”王曰：“今发五苑以活民，是使有功与无功争取也。人生而乱，不如死治。”
《说苑》曰：田饶曰：“果园梨栗，後宫妇人摭以相レ，而士不曾得一常。且夫财者，君之所轻也；世者，士之所重也。”
《吕氏春秋》曰：伊尹说曰：“果之美者，江浦之橘，箕山之栗。”
《正部》曰：《玉府》云：“赤如鸡冠，黄如蒸栗。”
卢毓《冀州论》曰：中山好栗，地产不为无珍。
卢谌《祭法》曰：春秋冬祠，皆用栗。
《会稽先贤传》曰：光武诏严遵诣行所，遇蜀都献橘、栗，上令公卿以下各以手所及取，遵独不取。上曰：“不敢取者谁？”竹对曰：“君赐臣以礼，臣奉君以忠。今赐无所主，臣是以不取。”
《西京杂记》曰：上林苑有侯栗、榛栗、瑰栗、峄阳栗。（峄阳太守曹宠所献，大如拳。）
《三秦记》曰：汉武帝果园，有大栗，十五枚为一升。
《水经注》曰：汝水湾中有地数顷，上有栗园，栗小殊不并，固安之实也。然赎贡三百石，以充天府。水渚，即栗植。树高茂，望若屯□积气矣。林中有栗堂，甚闲敞，牧宰及英彦多所游薄。
《山海经》曰：南山，其上多栗。葛山、铜山，其木多栗。
《广志》曰：栗有侯栗、关中大栗，大如鸡子。
《晋宫阁名》曰：华林园中，栗一株，侯栗六株。
《华山记》曰：西山麓中有栗林，艺植以来，萧森繁茂。
《神异经》曰：东北荒中有栗树，高三十丈，栗径三尺，其壳赤，肉黄白，味甜，食之令短气而渴。
《地理记》曰：诸暨如拳之栗。（案，出会稽部也。）
杜宝《大业拾遗录》曰：洛阳仪鸾殿南有乌勃林、栗林；有蒲桃架四行，行长百馀步。
《岭表录异》曰：广州无栗，惟勒州山中有石栗，一年方熟，皮厚而肉少，味似胡桃人。熟时，或为群鹦鹉至啄食略尽。只此石栗，亦甚稀少。
王彪之赋曰：王檀侯栗。
王逸《荔枝赋》曰：北燕荐朔滨之巨栗。
蔡邕《伤故栗赋序》曰：人有折蔡氏祠前故栗者，故作斯赋。
王褒《僮约》曰：南安拾栗彩橘。（南安，县名。）
卷九百六十五　果部二
枣
《尔雅》曰：枣，壶枣也。（郭璞症曰：匠箔东呼枣大而锐上者为壶。壶犹瓠也。）边，要枣。（细要枣也，今谓之鹿卢枣。）齐，（音齐。）白枣。（即今枣子，白乃熟。）贰，酸枣。（树小实酢。《孟子》曰：养其贰遵，羊枣。实小而员，紫黑色，今俗呼为羊矢枣。《孟子》曰：曾嗜羊枣。）洗，大枣。（今河东猗氏出大枣，子如鸡卵。）卫泄，苦枣。（子味苦也。卫音岁也。）皙，无实枣。（不着子也。）还味，稔枣。（还味，短味也。）
又曰：枣李曰之。
京房《易妖占》曰：天雨枣，小民流亡也。
焦赣《易林□师之豫》曰：北山有枣，使叔寿考。
《说文》曰：贰，酸枣也。
《毛诗□豳□七月》曰：八月剥枣。
《周礼□天官』吨人》曰：馈食之笾，其实枣。
《大戴礼□夏小正》曰：八月剥枣。剥者，取也。
《礼记□曲礼下》曰：妇人之贽，脯、、枣、栗。
又《内则》曰：枣曰新之。
又曰：枣，栗，饴蜜以甘之。
《春秋繁露》曰：握枣与错金，以示婴儿，必取枣而不取金。故物之於人，小者易知。
《史记》曰：楚庄王之时，有所爱马，啖以枣脯。
又曰：李少君以却老方见上，少君言上曰：“臣曾游海上，见安期生食巨枣，大如瓜。”
《汉书》曰：广陵厉王胥，宫园中枣树，乃生十馀茎，茎正赤，叶白如素，王坐祝咀，自杀。
又曰：王吉少时，学问居长安。其东家有枣树，垂吉庭中。吉妇取枣以啖，吉後知之，乃去妇，东家闻而欲伐其树，邻里共止之，因固请吉令还妇。里中为之语曰：“东家有树，王阳妇去；东家枣完，去妇复还。”
又曰：安邑千树枣，此其人皆与千户侯等。
《东观汉记》曰：自冯反后，邓禹威稍损，又乏食，败走至高陵，军士饥饿，皆食枣叶。
又曰：中黄门孙程谋诛江京，后程于盛化门外，与马国等相见，诈谓国曰：“天子与我枣脯。与若枣者，早成之。”乃与国等共为谋，立顺帝。
谢承《後汉书》曰：河南陶硕，乡曲饷之，硕无所爱，但食枣饮水，美谈而已。
又曰：孟节能含枣核不食，可至五年。
应劭《汉官仪》曰：光武封泰山上坛，见酢梨酸枣。上问其故，主者曰：“百官上者所置。”上曰：“封禅大礼，千岁一会，衣冠士大夫，何故尔也？”
《魏志》曰：杜恕上疏曰：“冀州户口最大，又有桑、枣之饶，国家徵求之府。”
《世说》曰：魏文帝忌弟任城王饶壮，因在狈戢后侧共围棋，并啖枣。文帝以毒置诸枣蒂中，自选可食者；而王弗悟，遂杂进之。既中毒，太后索水救之，帝预敕毁器。太后徒跣赴井，无器可汲，须臾遂卒。
</div>
    <div class="pagination">
<a href="太平御览_page699.html">上一页</a><span>...</span><a href="太平御览_page695.html">695</a><a href="太平御览_page696.html">696</a><a href="太平御览_page697.html">697</a><a href="太平御览_page698.html">698</a><a href="太平御览_page699.html">699</a><span class="current-page">700</span><a href="太平御览_page701.html">701</a><a href="太平御览_page702.html">702</a><a href="太平御览_page703.html">703</a><a href="太平御览_page704.html">704</a><a href="太平御览_page705.html">705</a><span>...</span><a href="太平御览_page701.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
