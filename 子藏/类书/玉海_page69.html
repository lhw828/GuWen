<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 69 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 69 页/共 284 页
  </h1>
  <div class="content">
   端拱元年三月司业孔维等奉敇校勘孔頴达五经正义百八十卷诏国子监镂板行之易则维等四人校勘李説等六人详勘又再校十月板成以献书亦如之二年十月以献春秋则维等二人校王炳等三人详校邵世隆再校淳化元年十月板成诗则李觉等五人再校毕道升等五人详勘孔维等五人校勘淳化三年壬辰四月以献礼记则胡迪等五人校勘纪自成等七人再校李至等详定淳化五年五月以献【淳化三年以前印板召前资官或进士写之】是年判监李至言义疏释文尚有讹舛宜更加刋定杜镐孙奭崔颐正苦学强记请命之覆校至道二年至请命礼部侍郎李沆校理杜镐呉淑直讲崔偓佺孙奭崔颐正校定咸平元年正月丁丑刘可名上言诸经板本多误上令颐正详校可名奏诗书正义差误事二月庚戌奭等改正九十四字沆预政二年命祭酒邢昺代领其事舒雅李维李慕清王涣刘士元预焉五经正义始毕【国子监刻诸经正义板以赵安仁有苍雅之学奏留书之逾年而毕】
　　淳化校三史　嘉祐校七史
　　淳化五年七月诏选官分校史记前后汉书杜镐舒雅呉淑潘慎修校史记朱昂再校陈充阮思道尹少连赵况赵安仁孙何校前后汉书咸平中以校勘未精命陈尧佐等覆校史记景徳元年正月丙午任随等上覆校史记刋误文字五卷赐帛丁未命刁衎晁逈丁逊覆校前后汉书二年七月壬戌衎等上覆校前汉书板本刋正三千余字录为六卷上之赐器帛【今所行止淳化中定本】　咸平三年十月校三国志晋唐书五年毕【唐书将别修不刻板】　干兴元年十一月戊寅校定后汉志三十卷颁行　天圣二年六月辛酉校南北史隋书【四年十二月毕】　景祐元年四月丙辰命宋祁等覆校南北史九月癸卯诏选官校正史记前后汉书三国志晋书二年九月壬辰诏翰林学士张观刋定前汉书下胄监朌行秘书丞余靖请刋正前汉书因诏靖尽取秘阁古本对校逾年乃上汉书刋误三十卷至是改旧摹板　嘉祐六年八月校梁陈等书镂板七年冬始集八年七月陈书始校定　熈宁二年八月六日庚子进新校汉书【崇文目三史刋误四十五巻】　咸平元年七月甲申赐诸王及辅臣新印三史嘉祐六年八月庚申诏三馆秘阁校理宋齐梁陈后魏周北齐七史书有不全者访求之
　　咸平校定七经疏义
　　咸平三年三月癸巳命国子祭酒邢昺等校定周礼仪礼公羊谷梁传正义又重定孝经论语尔雅正义四年九月丁亥【一作丁丑】翰林侍讲学士邢昺等及直讲崔偓佺表上重校定周礼仪礼公谷传孝经论语尔雅七经疏义凡一百六十五卷赐宴国子监昺加一阶余迁秩【一本云一百六十三卷】十月九日命摹印颁行于是九经疏义具矣【详见论语类】
　　咸平校三馆书籍
　　五年十二月甲申令流内铨于常选择知书者以名闻初诏写三馆书籍一本置龙图阁一本藏后苑皆以馆阁官分校上阅之见其尚有舛误而未雠对者犹二万卷故择官详校命吏部侍郎陈恕知制诰杨亿试十五人得馆陶尉刘均等七人于崇文院校勘【详见书目】先是咸平二年闰三月甲午令三馆写四部书一本来上
　　景徳羣书漆板　刋正四经
　　咸平元年正月丁丑刘可名上言诸经板本多误上令择官详校景徳二年五月一日【戊申朔】幸国子监歴览书库观羣书漆板问祭酒邢昺曰板数几何昺曰国初印板止及四千今仅至十万经史义疏悉备帝曰非四方无事何以臻此因益书库十步以广所藏又诏褒之九月辛亥命侍讲学士邢昺与两制详定尚书论语孝经尔雅文字先是国子监言羣经摹印嵗深字体误缺请重刻板因命崇文检详杜镐诸王侍讲孙奭详校至是毕又诏昺与两制详定而刋正之祥符七年九月又并易诗重刻板本仍命陈彭年冯元校定自后九经及释文有讹缺者皆重校刻板天禧元年九月癸亥诏国子监羣书更不増价五年五月辛丑令国子监重刻经书印板以嵗久刓损也【天圣八年九月十二日重刋诗书释文】　嘉祐七年十二月诏以七史板本四百六十四卷送国子监镂板颁行唯开宝所脩五代史未布以俟笔削　绍兴九年九月七日诏下诸郡索国子监元颁善本校对镂板十五年闰十一月博士王之望请羣经义疏未有板者令临安府雕造二十一年五月诏令国子监访寻五经三馆旧监本刻板上曰其他阙书亦令次第镂板虽重有所费亦不惜也繇是经籍复全　五代始用木板摹六经【蜀母昭裔亦请刻板印九经蜀主从之】太宗朝又摹印司马班范诸史与六经皆于是世之写本悉不用然墨板讹驳初不是正而学者无他本刋验司马范诸史尤多脱乱其后不复有古本可证　国史志唐末益州始有墨板多术数字学小书后唐诏儒臣田敏校九经镂本于国子监国初广诸义疏音释令孔维邢昺雠定颁布后又作三体石经订正文字于是经书大备
　　景徳校诸子
　　咸平六年四月命杜镐等校道徳经六月毕　景徳二年二月【甲辰】校定庄子并以释文三卷镂板后又命李宗谔等雠校庄子序　祥符四年三月校列子五年四月上新印列子十月校孟子孙奭等言孟子有张镒丁公着二家撰录今采众家之长为音义二卷【是年四月以进】七年正月上新印孟子及音义【唐志张镒孟子音义三巻】
　　景徳校新写御书
　　见书目
　　祥符校馆阁羣书
　　八年十二月甲辰命枢宻使王钦若提防抄写三馆秘阁书籍翰林学士陈彭年副之初馆阁以其夏四月壬申火多阙书故命抄写十月丙午命吏部取选人先试判择可者送学士院试诗赋论命入馆校勘三年改官京官校勘三年授校理后校勘四年授校理自晁宗慤始彭年请以直馆校理等为校勘官又命学士晁逈等选宋绶等覆校凡校勘官校毕送覆校覆校毕送主判馆阁官详校复命两制充覆防检皆有程课以考勤怠【景祐见书目】　实录八年十月丙午以丁珙为馆阁校勘令流内铨选有文学者赴馆阁校勘羣书
　　康定羣经音辨
　　书目七卷【国史志同或云十巻】天章阁侍讲贾昌朝撰进凡五门一辨字同音异二辨字音清浊三辨彼此异音四辨字音疑混五辨字训得失康定二年诏刋行　晁氏志贾昌朝羣经音辨七卷先是大臣稽古不过秦汉引经议政盖自昌朝始此书以古今多通借音诂乃辨正之凡五门　宝元二年十一月三日令崇文苑雕印颁行唐顔师古撰匡缪正俗八卷
　　至和石经
　　元年八月十六日己酉命皇侄右屯卫大将军克继书国子监石经以上所写石经论语求书石国子监帝欲旌劝宗室特从其请二年九月十五日功毕上之赐银币
　　嘉祐石经
　　仁宗命国子监取易诗书周礼礼记春秋孝经为篆二体刻石两楹　至和二年三月五日判国子监王洙言国子监刋立石经至今一十五年止孝经刋毕尚书论语见书镌未就乞促近限毕工余经权罢从之　嘉祐三年五月十五日王洙荐大理丞杨南仲石经有劳赐出身六年二月一日【乙卯朔】国子监言草泽章友直篆石经毕诏补试将作监主簿友直不愿仕赐以银绢【六月庚申】五月以同篆石经殿中丞张次立与堂除
　　熙宁是正文字
　　二年八月庚子参政赵抃进新校汉书及陈绎所着是正文字七卷赐绎银帛　元丰五年王安石表上字説二十四卷绍圣二年十一月八日龚原请雕印　政和七年二月十一日唐耜上字説集解三十部一百二十卷　大观中张有校正俗书与古字戾者集三千余字名之曰复古编二卷杨时为后序形声近似而用或不同辨析皆有稽据　汪藻古今雅俗字四十四篇
　　绍兴御书石经　淳熙石经阁
　　十三年二月内出御书左氏春秋及史记列传宣示馆职少监秦熺以下作诗以进六月内出御书周易九月四日上谕辅臣曰学写字不如便写经书不惟可以学字又得经书不忘既而尚书委知临安府张澄刋石颁诸州学十四年正月出御书尚书十月出御书毛诗十六年五月又出御书春秋左传皆就本省宣示馆职作诗以进上又书论语孟子皆刋石立于太学首善阁及大成殿后三礼堂之廊庑　系年录十三年十一月丁卯秦桧奏前日付出御书尚书来日欲宣示从臣时上写六经论孟皆毕因请刋石国学仍朌墨本赐诸路州学诏可　淳熙四年二月十九日诏知临安府赵磻老于太学建阁奉安石经寘碑石于阁下墨本于阁上以光尧石经之阁为名朕当亲写参政茂良等言自昔帝王未有亲书经传至数千万言者不惟宸章奎画炤耀万世崇儒重道至矣上曰太上字画天纵冠絶古今五月二十四日磻老奏阁将就绪其石经易诗书春秋左氏传论语孟子外尚有御书礼记中庸大学学记儒行经解五篇不在太学石经之数今摉访旧本重行摹勒以补礼经之阙从之六月十三日御书光尧御书石经之阁牌赐国子监【百官表请观视从之】　若稽古高宗皇帝实天生徳既以聪明圣武戡防多难垂中兴亿年之基洎保大定功投戈息马于世纷万殊泊乎无一嗜玩唯翰墨梱域天纵神与不舍食息书凡几帙帙凡几字一一肆笔而成翥凤翔鸾震荡辉赫端正严重肃如神明【洪迈御书阁记】
　　绍兴校御府书籍
　　二年四月乙亥初命馆职校御府书籍先是秘书少监王昴言本省御府书籍四百九十二种今又有曾旼家藏书二千六百七十八卷欲分定四库分官日校二十一板从之【防要四月十四日】　百两之篇　七分之术　夏五阙文　玉藻脱简













　　玉海卷四十三
&lt;子部,类书类,玉海&gt;
　　钦定四库全书
　　玉海巻四十四
　　宋　王应麟　撰
　　艺文
　　小学【上】
　　欧阳修曰古者教学之法八嵗入小学以习六甲四方书数之艺至于成童而后授经儒者究天地人神事物之理无所不通故其学者次第而后大成焉尔雅出于汉世正名物讲説资之于是有训诂之学文字之兴随世转易务趋便省乆后乃或亡其本三苍之説始志字法而许慎作説文于是有偏傍之学五声异律清浊相生而孙炎始作字音于是有音韵之学篆古文为体各异秦汉已来学者务极其能于是有字书之学先儒之立学其初为法未始不详而明后世犹或讹失故小学者不可阙也
　　伏羲六书
　　古三坟伏羲氏始画八卦命臣飞龙氏造六书　江式曰宓羲作而八卦形其画黄帝兴而灵彰其采　顾野王曰包羲成八卦苍颉创六文龙马负河洛之图赤爵素鳞标受终之命凤羽为字掌理成书岂但人力亦由天授　潘伯彦曰龙荚授河威出洛緑绨白检述勋华之运金绳玉字表殷夏之符衔甲姬坛吐巻孔室　墨薮太昊作龙书　外纪伏　造八卦始作三画以象二十四气因而重之爻象备矣
　　虙戏六峜　九九数
　　管子轻重戊虙戏作造六峜以迎隂阳作九九之数以合天道而天下化之周人之王循六峜行隂阳虙戏以来未有不以轻重而能成其王者也【峜字未详】　汉梅福传齐桓之时有以九九见者桓公不逆所以致大也今臣所言不特九九也注师古曰九九筭术若今九章五曹之辈【事见説苑韩诗外传】　韩诗外齐桓公设庭燎东野人有以九九见者【选注】　汉志伏羲画八卦由数起【万物之数因八卦而起】　晋志黄帝使首作筭数
　　苍颉书　石室字
　　淮南子史皇【苍颉】生而能书【宋均注援神契曰苍颉视龟而作书】苍颉作书而天雨粟夜哭　説文庖羲氏始作易八卦神农氏结绳为治黄帝之史仓颉见鸟兽蹏迒之迹初造书契仓颉之初作书葢依类象形故谓之文其后形声相益即谓之字字者言孳乳而浸多也着于竹帛谓之书书者如也　通志苍颉石室记有二十八字在苍颉北海墓中土人呼为藏书室周时无人识秦李斯始识八字曰上天作命皇辟迭王汉叔孙通识十二字
　　周六书　书名
　　地官保氏教国子六艺五曰六书注郑司农云六书象形防意转注处事假借谐声正义象形日月之类防意武信之类人言为信止戈为武【汉书曰象意】转注考老之类处事上下之类【汉志曰象事説文序曰指事】假借令长之类一字两用谐声江河之类水为形工可为声【汉志曰象声　説文序曰形声】书有六体形声实多若江河之类是左形右声鸠鸽之类是右形左声草藻之类是上形下声婆娑之类是上声下形围国之类是外形内声阛阓衡衔之类是外声内形此声形之等有六也孝经纬援神契三皇无文则五帝以下始有文字説者多以苍颉为黄帝史造文字于后滋益而多　大司徒六蓺注书六书之品　春官外史掌达书名于四方注谓若尧典禹贡或曰古曰名今曰字使四方知书之文字　秋官大行人九嵗属瞽史谕书名【注书之字也聘礼曰百名】　汉志六书造字之本　説文许慎子冲上书曰周礼汉律皆当学六书贯通其意　隋志书起黄帝苍颉比类象形谓之文形声相益谓之字着于竹帛谓之书古者童子六年教之数与方名十嵗入小学学书计【志又有六文书一巻】　卫恒四体书势黄帝创制造物沮诵苍颉始作书契代结绳葢睹鸟迹而兴思也因而遂滋则谓之字有六义焉自黄帝至三代其文不改【籕篆葢其子孙草乃其曽】　汉六体【见后】
　　周九数　九章筭术　汉小学筭术　汉九数唐筭经【又见厯筭】
　　周官大司徒六艺注数九数之计　保氏以六艺教国子六曰九数注郑司农云方田粟米差分少广商功均输方程赢不足旁要今有重差夕桀【音的】勾股也【礼记正义周礼注九数方田粟米差分少广商功均输方程赢不足旁要今有重差句股九数之名书本多误儒者所解方田一粟米二差分三少广四商功五均输六方程七赢不足八旁要九云今有重差句股者郑司农指汉时云今世于九数之内有重差句股二篇其重差即与旧数差分一也去旧数旁要而以句股替之为汉之九数即今之九章也先师马融干寳等云今有夕桀各为一篇未知所出今依司农所注余并不取　见后刘徽筭经序】正义方田已下皆依九章筭术而言重差夕桀句股此汉法増之马氏以重差夕桀亦是筭术之名与郑异按今九章以句股替旁要则旁要句股之类也　后汉郑康成通九章筭术注周公所作也凡九篇方田粟米差分少广均输方程旁要赢不足钩股　马续善九章筭术注刘徽九章筭术曰商功五均输六盈不足七方程八【并无重差夕桀　马传注无旁要郑注无商功】　晋隋律志引九章粟米商功法　考工记注引于今粟米法疏云筭术有筭粟为米之法　玉人疏引盈不足术曰玉方寸重七两石方寸重六两　禹贡疏引九章筭术云海岛邈絶不可践量　诗绵疏引九章筭术云穿地四为壤五为坚三　召旻疏引粟米法　春秋疏引九章筭术云粟率五十凿二十四　伏湛注引九章筭术曰粟五十粝率三十一斛粟得六斗米　汉律志一曰备数纪于一协于十长于百大于千衍于万其法在筭术宣于天下小学是则职在太史羲和掌之【夏侯阳序云汉备五数汉志八嵗入小学学六甲五方书计之事】厯谱有许商筭术二十六卷杜忠筭术十六巻　沟洫志博士许商治尚书善为筭能度功用商及乘马延年皆明计筭能商功利　食货志耿寿昌习于商功分铢之事【研桑心计】　张苍传善筭律厯定章程　后传卓茂习厯筭究极师法　刘瑜善厯筭　郑康成善筭　翟酺何休善厯筭　张衡致思厯筭　西京杂记成帝时嵩真曹元理并明筭术　夏侯阳筭经序筭数起自伏牺而黄帝定三数为十等首因以着九章汉备五数云云五曹孙子述作滋多甄鸾刘徽为之详释尧典正义天之三光四时变化以此为政故命羲和
　　令以筭术推步累歴其所行法象其所在具有分数节【左传史赵曰亥有二首六身下二如身是其日数也】　魏志王粲善筭作筭术畧尽其理　吴志赵达治九宫一筭之术　南史顾越于九章七曜音律图纬咸尽精微　北史刘焯九章筭术周髀七曜厯书十余部推步日月之经量度山海之术莫不覈根本穷秘奥苏绰善筭术　隋志古之九数圆周率三圆径率一其术疏舛自刘歆张衡刘徽王蕃皮延宗之徒各设新率未臻折衷宋祖冲之更开宻法以圆径一亿为一丈圆周盈数三丈一尺四寸一分五厘九豪三秒七忽朒数三丈一尺四寸一分五厘九豪三秒六忽正数在盈朒二限之间宻率圆径一百一十三圆周三百五十五约率圆径七周二十二又设开差羃立兼以正员参之指要精宻筭氏之最也所著书名缀术【六卷】学官莫能究其深奥刘徽九章术义序一卷九章筭术十卷徐岳甄鸾重述二卷李遵义疏一巻杨淑九九筭术二巻岳鸾等撰别术二巻筭经二十九卷又徐岳注二卷刘徽九章六曹筭经一卷重差图一卷又有孙子赵夏侯阳张丘建筭经五经筭术黄钟筭法张峻九章推图经法【又刘炫着筭术一卷】　唐志刘向九章重差一卷徐岳九章筭术九卷甄鸾九章筭经九卷【又董泉三等数一卷甄鸾注　史记正义引甄鸾注筭经】刘祐九章杂筭文一巻刘徽九章重差图一卷李淳风注九章筭术九巻要畧一巻谢察微筭经三卷【御览引谢察微筭经曰易称太极是生两仪葢数之先也自首作术容成造厯显筭斯兴　一位筭法按孙子筭经　又引发象筭经】　防要永隆元年十二月太史令李淳风进注释孙子等十部筭经分为二十巻【传云奉诏与筭博士梁述助教王真儒等是正五曹孙子等书刋定注解立于学宫　志注五曹孙子等筭经二十卷筭经表序一卷　淳风又注周髀二卷注九章九卷注九章筭经要畧一卷注五经张丘建海岛甄鸾孙子筭经共九卷释祖冲之缀术五卷注王孝通缉古筭术四卷】　百官志筭学九章海岛孙子五曹张丘建夏侯阳周髀五经筭缀术缉古为颛业兼习记遗三等数　王孝通上缉古表周公制礼有九数之名即九章是也其理幽而微其形秘而约汉张苍删补残缺校其条目颇与古术不同魏刘徽为之注触类増长乃造重差之法列于终篇贺循徐岳王彪甄鸾之辈防通之数无闻焉祖暅之缀术时人称精妙方邑进行之术全错不通刍亭方亭之间于理未尽九章商功篇有平地役功受袤之术至于上寛下狭前髙后卑阙而不论臣于平地之余续狭斜之法凡二十术【唐志四卷李淳风注】　徐岳数术记遗黄帝为法数有十等及其用也乃有三焉十等者谓亿兆京垓秭壤沟涧正载三等者谓上中下也其下数者十十变之若言十万曰亿十亿曰兆十兆曰京也中数者万万变之若言万万曰亿万万亿曰兆万万兆曰京也上数者数穷则变若言万万曰亿亿亿曰兆兆兆曰京也从亿至载终于大衍【徐岳生于汉末受厯学于刘洪其书甄鸾注宇文周时造天和厯者　唐志数术记遗一巻】世人言三不能比两乃云捐闷与四维【注艺经曰捐闷者周公作也先本位以十二时相从徐援称捐闷乃是奇两之术三不能比两者孔子所造也布十千于其方戊己在西南维四维东莱子所造】
　　【也布十二时四维】　魏刘徽九章筭经序包羲氏始画八卦作九九之术以合六八之变黄帝神而化之引而伸之建厯纪协律吕用稽道原然后两仪四象可得而效焉记称首作数其详未之闻也周公制礼而有九数九章是矣汉北平侯张苍大司农中丞耿寿昌皆以善筭命世苍等因旧文之遗残各称删补故校其目与古或异而所论者多近语也且筭在六艺古者以賔兴贤能教习国子其能穷纎入微探测无方以法相传亦犹规矩度量可得而共今好之者寡虽通才达学未必能综于此周官説云南戴日下万五千里按九章立四表望逺及因木望山之术皆端旁互见无有超邈若斯之类苍等为术犹未足以博尽羣数也九数有重差之名原其指趣乃所以施于此凡望极高测絶深而兼知其逺者必用重差句股则必以重差为率辄造重差并为注解以究古人之意缀于句股之下方田以御田畴界域【筭田畆】粟米以御交质变易【变造谷米精麄分数】衰分以御贵贱禀税【若律管不成寸者余分】少广以御积羃方圆【若东西广南北狭】商功以御功程积实【计功役】均输以御逺近劳费【租赋之属】盈不足以御隠杂互见【以多补少一云盈朒】方程以御错糅正负【开方法若礼为方千里者一】句股以御髙深广逺【今天文家筭天象所用】　李籍周髀音义云以九数句股重差筭日月周天行度逺近之数皆得于股表即推步葢天之法也髀者股也以表为股周天厯度本包牺氏立法其传自周公受之于大夫商髙周人志之故曰周髀　崇文目筭术三十一部七十九卷始于周髀筭经至数术记遗【御览引周髀筭经天不可阶而升地不可尺寸而度周髀曰周公问于殷髙曰闻子大夫善数　详见天文】景徳二年龙图阁子书有筭术六卷　书目五经筭术二卷汉甄鸾注唐李淳风等注释引五经之説如诗毛郑数书定闰法月令黄钟律管法礼求地中法易策数法之类故名周髀筭经二卷赵君卿【君卿赵爽字也】注并序甄鸾重述淳风等注释以葢天有周髀之法大抵句股乘除之数古一卷今分为二海岛筭经一卷甄鸾撰李淳风等注释元丰间袐书监赵彦若等校定皆以物设为乘除法唐志崇文目魏刘徽撰云海岛者取其首篇所筭言之注九章筭经九卷不知作者魏刘徽注并序淳风释其序言九章九九之数也周官测日景求地中亦九章立四表望逺及因木望山之术故辄造重差并为注解以究古人之意缀于句股之下张丘建筭经三卷凡一百问设为乘除法中言臣淳风等当是注释【隋志二卷】夏侯阳筭经三卷以明乘除法为首篇条五乘五除之异【隋志二卷】缉古筭经一巻唐太史丞王孝通撰并注赵彦若等校定以九章商功篇有平地役功受袤之术世人不达遂于平地之余续狭斜之法凡二十术名曰缉古崇文目云淳风注【唐志四卷　唐令筭学习业缉古三年　今亡其三】孙子筭经三卷淳风注彦若等校定首言度量所起次言乘除之法亦设为之数谢察微筭术三卷设为乘除法凡一百六事五曹筭经五卷淳风注彦若等校定以地利生人之本故首田曹田畴必资人功故次兵曹人众必用食饮故次集曹防集必务储蓄故次仓曹仓廪货币交贸变易故次金曹或云五曹法出于孙武九章音义一巻【李籍】又周髀音义一卷【仝上】
　　周五驭
　　地官保氏六艺四曰五驭注五驭鸣和鸾逐水曲过君表舞交衢逐禽左正义驭车有五种鸣和鸾者和在轼鸾在衡韩诗云升车则马动马动则鸾鸣鸾鸣则和应逐水曲谓驭车随水势之屈曲而不坠水也过君表者谓若毛传云褐纒旃以为门裘纒质以为槸间容握驱而入轚则不得入谷梁亦云艾兰以为防置旃以为辕门以葛覆质以为槷流旁握御轚者不得入舞交衢者御车在交道车旋应于舞节逐禽左者谓御驱逆之车逆驱禽兽使左当人君以射之人君自左射礼记云佐车止则百姓田猎是也　大司徒三物教万民三曰六艺注御五御之节　记问大夫之子长曰能御　晋语铁之战邮无正【王良】御曰两靷将絶吾能止之云云　吕氏春秋乘雅作御寒哀作御【世本韩哀作御】造父始习于大豆【造父师泰豆得于足应于心　列子】　淮南子尹需学御三年中夜梦受秋驾于师注善御之术【吕氏春秋作尹儒】　孔丛子孔子曰以礼齐民譬之御则辔也以刑齐民譬之于御则鞭也执辔于此而动于彼御之良也无辔而用策则马失道矣古之善御者执辔如组两骖如舞非策之助也【吕氏春秋诗曰执辔如组孔子曰审此言也可以为天下】　韩非子赵襄王学御于王子期对曰御之所贵马体安于车人心调于马而后可以进速致逺　説苑御者使人恭射者使人端　韩诗外传孔子云善哉颜无父之御也云云至于颜伦少衰矣云云至于颜夷而衰矣　范我驰驱　车轨尘马候蹄御者不失其驰　吾执御矣
　　周公尔雅　释诂　汉小尔雅　叔孙通补尔雅　晋尔雅音义图谱　魏广雅　隋博雅唐续尔雅　元丰埤雅
　　汉志孝经十一家尔雅三卷二十篇【张晏曰近正也今本十九篇】小尔雅一篇【陈涉博士孔鲋撰十三章申衍诂训见孔丛子乃别行　周礼正义引之　隋志小尔雅一卷李轨畧解　唐志李轨解小尔雅一卷今亡　书目小尔雅一卷孔鲋撰十三章】古今字一卷弟子职一篇【管仲作　在管子杂篇第五十九畧曰朝益暮习小心翼翼一此不懈是谓学则　礼酒正注杜子春引周旋而贰】　书目魏博士张揖上广雅表云周公着尔雅一篇陆徳明释文云释诂一篇葢周公所作【邢昺疏云其文有周公后事先儒疑焉】　三朝记哀公曰寡人欲学小辨以观于政可乎孔子曰尔雅以观于古足以辨言矣【大戴礼小辨篇】　西京杂记刘歆问扬子云子云以为游夏之徒所记以解释六蓺刘向谓史佚教其子以尔雅或言仲尼所増或言子夏所益或言叔孙通梁文所补【文帝置博士周公倡于前子夏和于后自是之后世罕得闻】　尔雅疏释诂一篇葢周公所作释言以下或言仲尼所増子夏所足叔孙通所益梁文所补张揖云昔在周公纉述唐虞宗翼文武克定四海勤相成王六年制礼以导天下着尔雅一篇以释其义礼三朝记孔子曰尔雅以观于古足以辨言矣春秋元命包言子夏问夫子作春秋不以初哉首基为始何是以知周公所造也爰暨帝刘鲁人叔孙通撰置礼记文不违古今俗所传三篇或言仲尼所増或言子夏所益叔孙通所补梁文所着皆解家所説先师口传疑不能明也【蓺文志附孝经经籍志附论语类皆非是】　晋郭璞注释尔雅【隋志五卷书目三卷】别为音义图谱【隋志尔雅图十卷梁有图讃二卷　唐志郭璞注图音义各一卷】又注三苍方言　尔雅序通诂训之指归叙诗人之兴咏防絶代之离词辩同实而殊号九流之津步六艺之钤键学览者之潭奥摛翰者之华苑也兴于中古隆于汉氏豹防既辨其业亦显【武帝时得豹文鼮防孝防郎终军知之赐绢百匹窦氏家传云窦攸对鼮鼠世祖诏诸侯子弟从攸受尔雅】璞考方国之语采谣俗之志错综樊孙博关羣言剟其瑕砾搴其萧稂别为音图用袪未寤【宋朝邢昺等为疏释十卷】　陆徳明叙録犍为文学注二巻刘歆李巡孙炎注各三卷【隋志炎注七卷唐志六卷】樊光注六卷五经正义引某氏谢氏顾氏　隋志梁黄门郎沈琁集注十卷【及施干谢峤顾野王四家在郭氏后】　唐志江灌图赞一卷音六卷　隋志魏博士张揖广雅二卷【唐志四卷　中兴书目今逸唯音存分三卷】　唐志刘伯庄续尔雅一卷曹宪博雅十卷尔雅音义二卷【隋志宪广雅音四卷古今字图杂録一卷　宪注广雅藏秘书改广为博书目十卷因张揖广雅附作音解更为十篇】　宋朝元丰中陆佃修説文因进书获对神宗论物性恨未有著书者佃进説鱼説木二篇自是益加论撰为埤雅二十卷【唐李商隠蜀尔雅三卷嘉祐中刘温润羌尔雅一卷　晁氏志蕃尔雅一卷】　释智骞撰尔雅音义二卷景徳二年四月丁酉吴铉言其多误命杜镐孙奭详定天圣四年五月戊戌国子监摹印陆徳明音义二卷颁行　晁氏志蜀毋昭裔音略三卷　尔雅旧有释智骞及陆朗释文昭裔以一字有两音或三音后生疑于呼读今释其文义最明者为定　书目尔雅注五卷唐裴瑜撰其序云依六书八体撮诸家注未尽之义勒成五卷并音一卷今本无音疏十卷邢昺等撰昺序云俗间有孙炎髙琏皆浅俗奉敕校定与杜镐舒雅李维孙奭等讨论以景纯为主陆佃尔雅新义二十卷郑樵注三卷尔雅贯类一卷不知作者取字同者类之　梁刘杳撰要雅五巻【周礼疏刘杳要雅亦以宜成为酒名】　韩愈曰尔雅注虫鱼定非磊落人尔雅十九篇【释诂　释言　释训　释亲上　释宫释器　释乐　释天　释地　释丘　释山　释水中　释草　释木　释虫释鱼　释鸟　释兽　释畜下】
　　周籀书　古今文字
　　后魏书江式祖强上书三十余法延昌三年三月式表曰古史苍颉剏文字以代结绳周保氏教六书秦有八体一曰大篆二曰小篆三曰符书四曰虫书五曰摹印六曰署书七曰殳书八曰书汉兴有尉律学复教以籀书又习八体试之课最以为尚书史书省字不正辄举劾焉又有草书莫知谁始宣王太史史籀着大篆十五篇与古文或同或异时人即谓之籀书秦李斯作苍颉篇赵髙作爰歴篇胡毋敬作博学篇皆取史籀式颇有省改所谓小篆者也秦官狱繁多以趣约易始用书古文由此息矣始皇使下杜人程邈附于小篆所作世人以邈徒即谓之书【水经注自出古非始于秦　左传疏书起于秦末】亡新居摄使大司马甄丰校文字之部颇改定古文时有六书一曰古文孔子壁中书也二曰奇字即古文而异者三曰篆书云小篆也四曰佐书秦书也五曰缪篆所以摹印也六曰鸟虫所以幡信也【壁中书者孔子宅得尚书春秋论语孝经也又北平侯张苍献春秋左氏传书体与孔氏相类即前代古文】臣求撰集古来文字以许慎説文为主及孔氏尚书五经音注籀篇尔雅三苍凡将方言通俗文祖文宗埤苍广雅古今字诂三字石经字林韵集诸赋文字有六书之谊者以类编聨文无复重统为一部其古籀竒惑俗诸体咸使班篆下各有区别诂训假借之谊随文而解音读楚夏之声逐字而注诏就太常撰集字书号曰古今文字凡四十卷大体依许氏説文为本上篆下其书竟未能成　宋世良撰字畧五篇【梁谢善勋能为八体六文方寸千言】
　　汉小学十家　八体　六技　六体　苍颉凡将　元尚　急就篇　训纂　三苍　草书尺牍　爰书　八分书
　　志史籀十五篇【周宣王大史作大篆十五篇建武时亡六篇矣】八体六技【韦昭曰云云见后】苍颉一篇【上七章秦丞相李斯作爰歴篇中车府令赵髙作博学七章太史令胡毋敬作】凡将急就元尚训纂各一篇别字十三篇苍颉传一篇扬雄杜林苍颉训纂各一篇苍颉故一篇凡小学十家三十五篇【入扬雄杜林二家二篇】圣人易结绳以书契百官以治万民以察葢取诸夬夬扬于王庭其用最大也古者八嵗入小学故周官保氏掌养国子教之六书谓之象形象事象意象声转注假借造字之本也汉兴萧何草律亦着其法曰太史试学童能讽书九千字以上乃得为史又以六体试之课最者以为尚书御史史书令史吏民上书字或不正辄举劾【石建曰书马者与尾而五今乃四不足一获谴死矣】六体者古文竒字篆书书缪篆虫书皆所以通知古今文字摹印章书幡信也【初学记云秦废古文更用八体大篆至书王莽居摄使甄丰刋定六体古文至虫书】古制书必同文不知则缺问诸故老至于衰世是非无正人用其私故孔子曰吾犹及史之阙文也今亡矣夫葢伤其寖不正史籀篇者周时史官教学童书也与孔子壁中古文异体苍颉七章者秦丞相李斯所作也爰歴六章者车府令赵髙所作也博学七章者太史令胡毋敬所作也文字多取史籀篇而篆体复颇异所谓秦篆者也【説文序云所谓小篆】是时始建书矣起于官狱多事茍趋省易施之于徒也汉兴闾里书师合苍颉爰歴博学三篇断六十字以为一章凡五十五章并为苍颉篇武帝时司马相如作凡将篇无复字【唐志一卷】元帝时黄门令史游作急就篇【隋志谓之急就章　唐志一卷】成帝时将作大匠李长作元尚篇皆苍颉中正字也凡将则颇有出矣至元始中召天下通小学者以百数各令记字于庭中【五年正月召天下通知小学史篇者】扬雄取其有用者以作训纂篇顺续苍颉又易苍颉中重复之字凡八十九章臣班固复续扬雄作十三章【韦昭曰十三章后人不别疑在苍颉下篇三十四章中　唐志有太甲在昔篇】凡一百二章无复字六蓺羣书所载畧备矣苍颉多古字俗师失其读宣帝时征齐人能正读者张敞从受之传至外孙之子杜林为作训故并列焉【传云初杜邺从张吉学吉子竦从邺学问尤长小学邺子林清静好古亦有雅材其是正文字过于邺竦言小学者由杜公注小学谓文字之学　隋志梁有苍颉二卷杜林注　説文引杜林説扬雄説】韦昭曰八体一曰大篆二曰小篆三曰刻符四曰虫书五曰摹印六曰署书七曰殳书八曰书师古曰古文谓孔子壁中书竒字古文而异者篆书小篆葢秦始皇使程邈所作书亦邈所献主于徒从简易也缪篆谓其文屈曲纒绕所以摹印章虫书谓为虫鸟之形所以书幡信也説文序尉律学童十七已上始试讽籀书九千字乃得为吏又以八体试之郡移太史并课最者以为尚书史书或不正辄举劾之【秦时有八体大篆至书与韦昭注同】亡新使大司空甄丰等改定古文时有六书【古文竒字篆书佐书缪篆鸟虫书佐书即秦书】　书疏秦罢古文而有八体亡新六书于秦八体用其小篆虫书摹印书而加以古文与奇字去其大篆刻符殳书署书　愚按説文序尉律试八体书正义亦云秦有八体而六书乃亡新改定也志以为汉兴试六体恐误【尉律者廷尉治狱之律也】　元帝纪多材蓺善史书注应劭曰史籀所作大篆　许后传善史书　后纪安帝年十嵗好学史书和帝称之数见禁中注史书者周宣王太史籀所作之书也凡五十五篇可以教童幼　邓后六嵗能史书注史籕所作大篆十五篇也　梁后好史书　扬子或欲学苍颉史篇曰史乎史乎愈于忘阙也　汉官仪能通苍颉史籀篇补兰台令史满嵗为尚书郎　贡禹郡国择便巧史书者以为右职俗皆曰何以礼义为史书而仕宦　魏志胡昭善史书与钟繇邯郸淳卫觊韦诞并有名尺牍之迹动有楷焉　史籀六字见法帖　唐志古今八体六文书法一卷【南史梁谢善勋能为八体六文方寸千言】　萧子良古今篆文体曰殳书者伯氏之职也古者文既记笏武亦书殳　秦玺李斯鱼虫篆　隋志梁有苍颉二巻汉司空杜林注亡【唐志杜林苍颉训诂二巻】　考工记注苍颉篇有鞄又曰苍颉篇有柯欘疏云苍颉有七章李斯所作鞄是其一篇内有治皮之事　光武纪安纪注春秋释文文选注广韵注曲礼防皆引苍颉篇　韩非子曰苍颉之作书也自环者谓之私背私谓之公顔子推曰苍颉篇李斯所造而云汉兼天下海内并厠豨黥韩覆畔讨灭残非本文也　唐志凡将篇一卷　蓺文类聚引凡将篇曰钟磬竽笙筑坎侯　文选蜀都赋注引司马相如凡将篇曰黄润纎美宜制禅　急就章汉黄门令史游撰【杂记姓名诸物五官等字以教童蒙急就者谓字之难知者缓急可就而求焉有皇象钟繇卫夫人王羲之所书传于世】　唐志一巻曹夀解顔之推顔师古注　隋志二巻崔浩注【太宗即位元年敕浩解】又三巻豆卢氏撰　北史刘芳急就篇续注音义证三巻陆暐拟急就篇为晤章　书目颜师古急就篇注一巻叙曰其源出于小学家汉司马相如作凡将篇史游景慕拟而广之元成之间列于秘府文亦清靡义阙经纶至于包括品类错综今古详其意趣实有可观幼学相承犹竞习之既无良师祗增僻谬师古家苍雅尤精训故旧得皇象钟繇卫夫人王羲之所书篇本备加详覈凡三十二章又见崔浩刘芳所注未善遂为解训皆据经籍遗文先达旧指字有难识随而音之别理兼通亦即并载【隋唐志始谓之急就章】　急就篇旧分三十二章前代能书者多以草书写之今唯有一本相是吴皇象写比颜解本无焦灭胡以下六十三字才三十一章而已国朝大宗尝亲书此篇又于颜本外多齐国山阳两章凡为章三十四此两章葢起于东汉按急就篇末説长安中泾渭街术故此篇亦言洛阳人物之盛以相当而鄗县以世祖即位之地升其名为髙邑与先汉所改真定常山并列此为后汉人所续不疑　急就篇云急就奇觚与众异罗列诸物名姓字分别部居不杂厠注云觚者学书之牍或以记事削木为之葢简属也孔子叹觚即此之谓以有棱角故谓之觚言学僮急当就此竒好之觚其中深博与众书有异也今俗犹呼小儿学书简为木觚章葢古文遗语也　春秋正义引急就篇顷町界畆　天官武成正义引史游章司农少府国之渊考工记天官疏引急就章云蒲蒻蔺席　考工记正义引别部居　文选文赋注引竒觚　后汉张敏传注引臯陶造狱法律存　左传疏引盐豉
　　书断云章草书史游所作　扬雄史篇莫大于仓颉作训纂　説文序孝宣召通仓颉读者张敞从受之凉州刺史杜邺沛人爰礼讲学大夫秦近亦能言之孝平召礼等百余人説文字于未央庭中以礼为小学元士黄门侍郎扬雄采作训纂篇凡仓颉已下十四篇凡五千三百四十字司空甄丰等校文书之部颇改定古文时有六书【即前六体】説文史篇徐锴曰谓所作仓颉十五篇也　史记正义引训纂云户扈鄠三字一也　隋志三苍三巻【郭璞注】李斯作仓颉篇扬雄作训纂篇后汉郎中贾鲂作滂喜篇故曰三苍又三苍训诂三巻埤苍二巻魏博士张揖撰广苍一巻樊恭撰【唐志同】　唐志李斯等三苍三巻【郭璞解】杜林仓颉训诂二巻　元魏江式曰李斯破大篆为小篆造苍颉九章赵高造爰歴六章胡母敬造博学七章后人分五十五章为三巻上巻至哀帝元夀中扬子云作训纂为中巻和帝永元中贾叔郎接记滂喜为下巻故称为三苍　徐铉曰贾鲂以三苍之书皆为字字始广而篆籀转微　春秋释文史记索隠后汉书注文选注多引三苍解诂音释　文选注引埤苍三苍诂训　诗疏引陆玑疏云三苍説棫即柞也又引苍颉解诂埤苍礼记释文引郭璞三苍解诂　后汉戴就传注引説文三苍　张汤传爰书讯鞠论报　刘奉世曰赵高作爰歴狱吏用之　李阳冰论篆云秦始皇时王次仲制八分书萧子良曰汉灵时上谷王次仲与秦同姓名亦作八分书魏钟繇谓之章程书繇又善书始为楷法　书苑蔡文姬言割程字八分取二分割李篆字二分取八分于是为八分书　汉石经乃蔡邕八分书　钟繇善八分有隼尾波【太山铭有此体】　草书尺牍【牍书板长一尺】　北海敬王睦善史书世以为楷则永平中帝驿马令作草书尺牍十首　章帝好草书名章草　杜伯度张芝昶善草书　晋庾翼有伯英章草十纸　崔子玉着草书埶　庾肩吾云北海之牍西河之简　张超善草书　文选鹤书注萧子良古今篆文体曰鹤头书与偃波书俱诏板所用在汉则谓之尺一简【或云召隠逸之士】　陈遵善书与人尺牍主皆蔵去以为荣　晋习凿齿善尺牍　宋刘穆朱龄石并便尺牍北齐颜之推工尺牍
　　汉别国方言
　　唐志扬雄别国方言十三卷【积二十七嵗而书成名曰輶轩使者絶代语释别国方名葢尔雅之流也】　隋志十三卷郭璞注　中兴书目十四卷【雄书云十五巻】　郭璞序方言之作出于輶轩之使循游方国采览异言车轨所交人迹所蹈靡不具载　古文苑天下计孝防及由郡卫卒防者雄常把三寸弱翰赍油素四尺以问其异语即以鈆摘次之于椠雄以示张伯松曰是垂日月不刋之书也　刘歆从雄取方言书曰诏问三代周秦遒人轩车使者以嵗八月循路采童谣歌戯欲颇得其最目因从事郝隆求之篇中但有其目无见文者歆先君数为成帝言当使诸儒共集训诂闻子云独采集先代絶言异国殊词以为十五卷其所解畧多矣非子云澹雅之才沈郁之志不能经年鋭精以成此书【文选注同】欲验考四方之事不劳戎马髙车之使坐知谣俗雄报曰敕以殊言十五卷云云常闻先代輶轩之使奏籍之书皆藏于周秦之室严君平林闾深好训诂犹见輶轩之使所奏言君平财有千言耳　书疏春秋疏诗行苇疏考工记疏髙纪注文选注皆引方言【及郭璞注】左传注引扬雄方言孑者防也　北史刘延明着方言三巻　汉志注苏林曰五方之异书如今秘书学外国书也　孟子有夏谚左传有周谚
　　汉释名　唐纠缪正俗
　　刘珍传撰释名三十篇辨万物称号　吴韦昭传北海刘熈【字成国】作释名物类众多难详究时有得失而爵位之事又有非是因作官职训及辨释名各一卷　隋志【唐志同】刘熈释名八卷【崇文目云熈即物名以释义凡二十七目书目同　书正义引之】韦昭辨释名一卷【尚书释文引之　选注引韦昭释名辨位　月令正义引蔡氏辨名记云十人曰选倍选曰俊春秋正义引辨名记】　　北史李铉览説文苍雅删正六蓺经注中谬字名曰字辨　唐防要永徽三年三月三日符玺郎颜扬庭上父师古所撰刋谬正俗八巻付秘阁【志及崇文目同】　书目谬正俗八卷永徽二年师古子扬庭表上之其表云师古藁草才半部帙未终扬庭以遗文分为八卷　郑樵跋正八卷辨其差舛　唐祭酒李涪刋误二卷刋正古今沿习舛误凡五十条
　　汉説文　唐説文字源　雍熈校定説文【元丰重修】説文系传　韵谱　引经字源
　　后汉许慎传字叔重以五经传説臧否不同撰五经异义又作説文解字十四篇【隋唐志十五巻并序目一篇中兴书目十五巻雍熈四年徐铉校定　春秋正义云説文是小篆之书　水经注云许氏字説专释于篆而不本古文　考工记注引説文解字】　叔重自叙今叙篆文合以古籒稽譔其説分别部居十四篇五百四十部九千三百五十三文重一千一百六十三解説凡十三万三千四百四十一字其建首也立一于耑引而伸之以究万原毕终于亥粤在永元困敦之年【十二年庚子】孟陬之月朔日甲申演賛其志次列微辞　安帝建光元年九月二十日戊午慎子冲上之其书曰先帝诏侍中贾逵修理旧文臣父从逵受古学作説文解字十五巻前以诏书校书东观教小黄门孟生李喜等诏召冲诣右掖门赐布四十匹即日受诏朱雀掖门　江式曰首一终亥各有部属类聚羣分杂而不越　颜之推曰检以六文贯以部分櫽括有条例剖析穷根源郑注书徃徃引以为证　徐铉曰集苍雅之学研六书之防字书精博莫过于是　唐志李腾説文字源一巻【阳氷从子　金石録正元五年十月贾躭撰序李腾篆徐璹正书　后蜀林罕撮五百四十一字为字源偏旁小説二卷】　隋志説文音隠四卷梁有演説文一巻庾俨黙注【唐书学博士以石经説文字林为专业】　宋雍熈三年十一月乙丑朔右散骑常侍徐铉等献新校定説文三十卷十五卷每卷分上下以正副本及羣臣家藏者详考是非补正缺漏【十四篇并序目一篇凡万六百余字】有正体而时俗讹变者具于注中违戾六书者序列于后诸儒笺释可取者亦附益铉等亦加训释时未有反切后人附益互有异同今并以孙愐唐韵音切为定诏付史馆摹板颁行【铉与直史馆句中正皆赐银币】铉序曰古文既絶譌伪日滋汉宣始命诸儒修苍颉之法亦不能复故光武时马援上疏论文字之譌谬其言详矣和帝时申命贾逵修理旧文许慎采史籀李斯扬雄之书博访通人考于贾逵作説文解字安帝十五年始奏上之而书行之已乆加以行草八分纷然间出以篆籀为竒怪不复经心六籍旧文相承传写多求便俗渐失本原唐大厯中李阳氷篆迹殊絶刋定説文修正笔法然颇排斥许氏自为臆説今为字者多从阳冰新义所谓贵耳贱目【太宗留意字学故诏儒学之臣详篆籀之迹】　元丰元年二月六日诏知礼院王子韶于资善堂置局修定説文五月庚寅【十七日】诏光禄丞陆佃同修定五年六月九日上重修説文各赐银币百其书不行【王安石字説二十巻以防意一体贯通六书　春秋传以毁则为贼而资以守典以止戈为武而达于用兵以反正为乏而定伐恶之谋以皿虫为蛊而立养生之戒】　春秋正义説文序云苍颉之初作书葢依类象形谓之文其后形声相益谓之字文者物象之本字者孳乳而生　魏畧邯郸淳善苍雅虫篆许氏字指　书目説文解字系传四十卷南唐徐锴【楚金】传释朱翺反切案锴系述通释一至三十部叙三十一至三十二通论三十三至三十五袪妄三十六类聚三十七错综三十八疑义三十九系述四十今亡第二十五巻　崇文目锴以许氏学废推源析流演究其文作四十篇近世言小学惟锴名家【锴集通释四十篇三十卷】又韵谱十卷【五音凡十卷　李焘为五音谱】吴淑好篆籀取説文有字义者千八百余条撰説文五义三卷唐林罕小説三卷凡五百四十一字其説颇与许慎不同而互有得失邵必进礼记石经陛对仁宗问罕书如何必曰虽有所长而微好恠【一本云林罕着説文二十篇自曰林氏小説刻石蜀中】　中兴书目引经字源二巻熈宁五年李行中取诸家説文与许叔重注义序例校正偏旁制为字源　句中正传太平兴国二年献八体书授直史馆诏详定篇韵与徐铉重校定説文模印颁行太宗问凡有声无文字有几何中正退条为一卷以献上曰朕亦得二十一字可并録之又命与吴铉杨文举同撰定雍熈广韵中正先以门类上进成一百卷尝以大小字八分三体书孝经摹石咸平三年表上之十五年方成命藏秘阁　书之学出于圣人夬扬王庭官治民察者书契也仲尼见泰山封禅者七十有二家文皆不同可谓不知书邪子云持三尺素入未央廷中以集训纂复作竒字许子重为説文解字以佐孔氏伯喈自为三体勒五经于太学未闻以善书为訾也
　　汉古文官书　杂字指　古文竒字　黄帝古文
　　隋志汉议郎卫敬仲【宏】古文官书一巻【儒林传序师古注引卫宏诏定古文官书序】太子中庶子郭显卿杂字指一巻【唐志郭训字防篇一卷】古文竒字一卷【唐志二卷　书正义引卫宏古文竒字序云秦改古文以为篆】朱育异字二卷贾鲂字属一卷【唐志云字属篇】晋李肜字指二卷唐志卫宏诏定古文字书一卷　后汉传卢植熹平中言古文科斗降在小学中兴通儒班固贾逵郑兴父子并説之　杜林于西州得漆书古文尚书　説文序古文孝经建武时给事中议郎卫宏所校　韩愈科斗书后记李阳冰子服之授余以其家科斗孝经汉卫宏官书两部合一卷愈寳蓄之而不暇学归公好古书能通之凡为文辞宜畧识字　书序孔壁得科斗文字【事始云髙阳氏作　江式云张苍献古文左传字体与孔氏相类】　汉书叙函雅故通古今正文字　刘棻从扬雄学作竒字【古文之异者】　吴志注防稽典録曰山隂朱育少好竒字依体像类造作异字千名以上【陈庾持好为竒字】　蜀志来敏精于苍雅训诂好是正文字　魏志卫觊好古文鸟篆草无所不善　书断古文者黄帝史苍颉所造也仰观奎星圜曲之势俯察文鸟迹之象采众美合而为字是曰古文　后汉阳球传鸿都文学或鸟篆盈简注八体书有鸟篆象形为字　蔡伦传自古书契多编以竹简其用缣帛者谓之为纸伦造意用木肤麻头及敝布鱼网为纸元兴元年奏上之
　　汉劝学　圣皇　太甲　在昔　飞龙篇　晋小学篇　字苑
　　唐志【隋志同】蔡邕劝学篇二卷圣皇章一卷【隋志又有女史篇】班固太甲篇在昔篇各一卷【续扬雄作十三章】崔瑗飞龙篇合篆草势三卷黄初篇一卷陆机吴章篇一卷【隋志二卷】吴项峻始学十二卷晋杨方少学集十卷【隋志九卷】朱嗣卿幼学篇一卷【隋志朱育二卷】束晳发记一卷【隋志地理有束晳发记一卷载物产之异】顾恺之啓啓疑记各三卷王羲之小学篇一卷【隋志作下邳内史王义】葛洪要用字苑一卷冯干括字苑十三卷宋颜延之诂幼文三巻荀楷广诂幼一巻　易晋卦疏引蔡邕劝学篇云鼫鼠五能不成一伎术　初学记引项峻始学篇曹植飞龙篇　南史刘杳传引何承天纂文葛洪字苑　后汉志注引颜延之幼诰　文选注引顾恺之啓记颜延年纂要　郭忠恕曰军陈为阵始于逸少小学章形景为影本于稚川字苑
　　汉三体书法
　　后儒林传序为古文篆三体书法【见石经】注古文谓孔子壁中书篆书秦始皇使程邈所作也书亦邈所作也主于徒从简易也　程逈曰书始于程邈八分始于王次仲东汉以来碑刻用八分书近世乃误以八分为如邈书见古帖者自是小楷也书苑曰蔡文姬言割程字八分取二分割李篆字二分取八分于是为八分书千文曰杜藁钟唐孙过庭草书谱曰元常专精于书伯英尤工于草体彼之二美逸少兼之此以真行为也梁萧子云啓曰见敇防论书洞达字体又以逸少不及元常子敬不及逸少因此研思遂悟式此以真行为无疑【王羲之传尤善书为古今之冠】
　　汉通俗文
　　颜氏家训通俗文世间题云服防造防汉人其叙乃引苏林张揖苏张皆是魏人且郑以前全不解反语通俗反音甚防近俗阮孝绪又云李防所造晋中经簿及七志并无其目殷仲堪常用字训亦引服防俗説今复无此书　隋志通俗文一巻服防撰【文选注引之　春秋释文引通俗】颜之推训俗文字畧一卷【小学】
　　魏古今字诂　晋字林【韵集】　梁文字集畧
　　隋志张揖古今字诂三巻难字误字各一巻【张揖魏太和中为博士解司马相如传一巻】周氏杂字解诂四卷晋吕忱字林七卷宋吴恭字林音义五卷晋王延文字音七卷何承天纂文三卷戴规辨字一巻梁阮孝绪文字集畧六卷【唐志同后汉戴就传注引张揖字诂字林何承天纂文张衡传注引字诂　文选注引字林文字集畧　陆徳明释文多引字林　书目字林五卷或疑非本书三朝史止一卷】魏世又有八分书其字义训读有史籀苍颉篇三苍埤苍广苍等诸篇章训诂説文字林音义声韵体势等诸书　江式曰魏博士清河张揖着埤苍广雅古今字诂【埤广缀拾遗漏増长字类然字诂方之许篇或得或失】陈留邯郸淳亦与揖同博闻古蓺特善苍雅许氏字指八体六书精究闲理有名于揖以书教诸皇子又建三字石经于汉碑西【其文蔚焕三体复宜校之説文篆大同而古字少异又有韦诞卫觊并号能篆咸传之子孙世称其妙】晋世吕忱表上字林六卷附托许氏説文别古籀奇惑之字文得正不差篆意忱弟静别放故左校令李登声类之法作韵集五巻【使宫商角徴羽各为一篇而音读楚夏时有不同】
　　魏声类　晋韵集　梁四声谱　韵畧　唐韵
　　隋志魏左校令李登声类十卷晋安复令吕静韵集六卷【唐志五卷】张谅四声韵林二十八卷【唐志四声部三十卷】段韵集八卷羣玉典韵五卷阳休之韵畧一卷夏侯咏四声韵畧十三卷梁太子太傅沈约四声一卷李槩音谱四巻周研声韵四十一巻　唐志赵氏韵篇十二卷陆慈切韵五卷萧钧韵音二十卷孙愐唐韵五卷【愐増陆法言之书】武元之韵铨十五卷宗韵英五卷李舟切韵十卷顔真卿韵海镜源三百六十卷释智猷辨体补脩加字切韵五卷【国史志天宝元年集切韵五卷】　隋书陆法言切韵五卷【陆法言云呉楚时伤轻浅燕赵多伤重浊秦陇去声为入梁益平声似去】南齐陆厥传周颙善识声韵【颙始着四声切韵】沈约等文皆用宫商以平上去入为四声以此制韵不可増减世呼为永明体【沈约作四声谱梁武帝雅不好焉】沈约宋书谢灵运传论黄律吕各适物宜欲使宫
　　羽相变低昂舛节若前有浮声则后须切响一简之内音韵尽殊两句之中轻重悉异妙达此防始可言文自灵均以来多歴年代虽文体稍精而此秘未覩【沈约荅陆厥书曰宫商之声有五文字之别累万以累万之繁配五声之约高下低昂非思力所学又非止若斯而已云云约论四声妙有诠辨而诸赋亦往往与声韵乖时有王斌着四声论行于时　齐永明中王融谢朓沈约文章始用四声以为新变至梁转拘声韵弥为靡丽复逾往时简文与湘东王书论之云云】　世谓苍颉制字孙炎作音沈约撰韵为椎轮之始不知书契既造字生其间文字既生音传其内声音既出韵存其中观立我蒸民莫匪尔极日月光华于一人之辞则尧舜之时固有声韵也不然舜命夔何以曰诗言志歌永言声依永律和声【唐杨收曰均言韵也古无韵字】韵畧之名谓音韵各有畛畧也【崇文目五卷】求治之法本于形声始于形也始东终法声也训纂字林等书以形相沿韵书既作学者趋便就简不复知造书之意则比声而求之或形存声亡则茫无所考而韵书穷矣徐鼎臣兄弟分韵谱以从世好岂势之所趋耶【因声求形因形得意吴楚辩音古分体】　三十六字母图一卷僧守温　四声等第图一卷僧宗彦　切韵指论三卷王宗道






　　玉海卷四十四
&lt;子部,类书类,玉海&gt;
　　钦定四库全书
　　玉海卷四十五
　　宋　王应麟　撰
　　艺文
  </div>
  <div class="pagination">
   <a href="玉海_page68.html">
    上一页
   </a>
   <span>
    ...
   </span>
   <a href="玉海_page64.html">
    64
   </a>
   <a href="玉海_page65.html">
    65
   </a>
   <a href="玉海_page66.html">
    66
   </a>
   <a href="玉海_page67.html">
    67
   </a>
   <a href="玉海_page68.html">
    68
   </a>
   <span class="current-page">
    69
   </span>
   <a href="玉海_page70.html">
    70
   </a>
   <a href="玉海_page71.html">
    71
   </a>
   <a href="玉海_page72.html">
    72
   </a>
   <a href="玉海_page73.html">
    73
   </a>
   <a href="玉海_page74.html">
    74
   </a>
   <span>
    ...
   </span>
   <a href="玉海_page70.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
