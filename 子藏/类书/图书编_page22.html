<!DOCTYPE html>
<html>
<head>
    <meta charset="UTF-8">
    <title>图书编 - 第 22 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 22 页/共 220 页</h1>
    <div class="content">　　右中太第一首也为阳气之始
　　□【二方二州二部二家】应阳气极于上隂信萌于下上下相应首测曰应拟咸地元阳家五土中日在井二十九○初一六干罗如五枝离如测曰六干罗如附离君也○次二上厯施之下律和之非则否测曰上施下和匪其肯也○次三一从一横天网防防测曰一从一横经纬陈也○次四援我防罟絓罗于舒至测曰援我防罟不能以仁也○次五龙翰于天贞栗其麟测曰龙翰之栗极惧坠也○次六炽承于天水萌于地测曰承天萌地阳始退○次七日彊其衰应蕃贞测曰日彊其衰恶败类也○次八阳极征隂不移日而应测曰极阳徴隂应其法也○上九元离之极不可曷止也右应太第四十一首也为隂阳之中
　　□【三方三州三部三家】养隂弸于野阳蓲万物赤之于下首测曰养拟頥人元阳家九金上下日在斗二十二○初一藏心于渊美厥灵根测曰藏心于渊神不外也○次二墨养邪元涵否贞测曰墨养邪中心败也○次三粪以肥丘育厥根荄测曰粪以肥丘中光大也○次四燕食扁扁其心利用征贾测曰燕食扁扁志在頼也○次五黄心在腹白骨生肉孚德不复测曰黄心在腹上得天也○次六次次一日三饩祗牛之兆肥不利测曰次次之饩肥无身也○次七小子牵象妇人徽猛君子养病测曰牵象养病不相因也○次八鲠不脱毒疾发鬼上垄测曰鲠疾之发归于坟也○上九星如岁如复继之初测曰星如岁如终始养也○踦赞一冻登赤天晏入元泉测曰冻登赤天隂作首也○嬴赞二一虗一嬴踦竒所生测曰虗嬴踦竒禅无已也
　　右养太第八十一首也为隂阳之终故系踦嬴
　　二赞于七百二十九赞之末○举此三首义可槩见矣








　　八十一首太之卦名也不曰卦而曰首以别于易卦也以首名凖易若训字然如之为童随之为从晋之为进解之为释讼之为争革之为更师之为众比之为亲干之为强姤之为遇丰之为大损之为减萃之为聚观之为视遯之为逃益之为增恒之为常贲之为饰困之为穷艮之为止蹇之为难頥之为养剥之为割暌之为戻升之为上豫之为乐夬之为断大有为盛鼎之为灶涣之为文履之为礼明夷为晦大畜为积大过为失小过为差之类只如解说易卦之名而已至于重二十一卦以配八十一首之数尤无意义首有九赞故一首之下列一二三四五六七八九位每赞直半日则九赞直四日半而为一首九赞当四日半而曰五日者以夜统于昼也昼夜相配则为一日矣故于初赞即言至八十一首之九赞当得三百六十四日半而曰三百六十五日以踦一之半日为夜并言于昼也又有嬴二半日之半为四分度之一则踦嬴二赞在八十一首之外矣夫扬雄所用固京房法也房去震离兑坎四正卦而用止六十卦故卦直六日七分雄虽去四正卦而重二十一卦为八十一卦则卦直四日半是雄虽用京法而亦以己意更改矣以雄之法推算亦合三百六十五日四分日之一但此六日七分之法牵强不整齐耳虗谷方氏谓太精于卦气特以其所纪日星气候比京稍详而岂知增益易卦以私见强排乃朱子所谓工夫之拙者哉又一隂一阳者相错之法也故阳首数竒而主阳谓之阳家隂首数偶而主隂谓之隂家至于八十一首交于初首则皆阳也所余踦嬴二赞又附于末首之十末则皆以阳数为主而隂阳无相错之义矣水火木金土者相禅之法也以九成数故以五居生成二数之中五土也一二三四生数居五之前六七八九成数居五之后然五行各自为序自九交初亦未见其有相禅之义也雄虽自谓凖易而不知易也夫易本以一隂一阳之交而成八卦自复而升以至于干自姤而降以至于坤其流行之不已固其对待之不偏者也而雄则以一岁分而为三自子中至辰中为天元自辰中至申中为地元自申中至子中为人元而于易中隂阳消息之序则既乱矣盖本好竒之见而非刚柔立本变通趋时之道也可以谓之知易乎雄为人深沉颇能思索故能畧见天地之理而于卦气之起中孚则曰阳气潜萌于黄宫信无不在其中而其八十一首亦于一岁隂阳之气因以立义焉故邵子称之曰扬雄知厯法又知厯理其子伯温遂曰扬子云知易之本是亦即其所见之一斑而许之耳徒守静虗不得其正故动必有咎欤雄之书宋时亦少有传者故或者谓其用六十四卦不去震离兊坎四正卦与京法异而四正卦在六十四卦之中则又易置其位以为房以坎应大雪而雄以兊房以兊应秋分而雄以坎则许翰既已辨之矣















　　卦气起中孚
　　扬雄太谓卦气起中孚尝思之不得其说宋儒且谓扬与焦宏京房皆偶以中孚起厯数于卦义全无当也尝读易中孚豚鱼诸儒云豚顽鱼冥本无知之物当至诚以感孚之且取感格鳄鱼为证予谓古今惟此一事差近之文王亦虗设此象耳虽遍求之不达其义久之因以江豚吹浪夜还风之语合而防之绎之乃知豚鱼即江豚也本兊泽中物而得风之性者泽物信风一出天然此所以利贞欤又数年因遍阅诸家有载正月鲨鰡至二月鲤至三月鳜至四月鲥至八月黄至九月蟹至仲冬豚鱼至始知物至以其时而仲冬豚鱼至即中孚豚鱼之象也可见圣人于各卦爻取象皆时物之自然而然者扬雄中孚卦气在古昔已然汉儒尚有所传匪后人杜撰者比也縁观杂说既通易象且识卦气深自愧心思未澈覩闻浅鲜不能博穷物理何以穷经何以窥古人著作也后儒未悉其旨反訾议汉儒讵止兹一事为然哉
　　太凖易
　　太曰夫作者贵其有循而体自然也夫质干在乎自然华藻在乎人事故聘取天下之合而聨之者也斯太之所由作欤今以其意求之圣人作易仰观象于天俯观法于地近取诸身逺取诸物以通神明之德以类万物之情子云作仰以观乎象俯以视乎情察性知命原始见终律则成物厯则编时昼以好之夜以丑之斯凖其意一也以其用求之易将以指吉凶悔吝之途将以辨君臣父子夫妇之道斯凖其用二也易之数一生二二生四四生八八生十六十六生三十二三十二生六十四太之数一生三三生九九生二十七二十七生八十一斯凖其数三也易有贞悔六画有方州部家四重易有彖有首易有爻有赞易有象有测易有文言有文辞易有系辞有攡莹图告易有説卦有数易有序卦有冲易有杂卦有错易有乾元亨利贞有罔直蒙酋冥及其定首之名从中至养皆拟从中孚至頥之卦而曾无逾越尺寸斯凖其体四也易之揲法大衍之数五十其用四十有九分二挂一揲四归竒是为一营已则又然凡十二营而成爻七十二营而成卦之揲法天之策十有八地之策十有八地虗其三次配三犹大衍之五十虗一也扐一以卦中分其余以三揲之并余于扐一扐之后而数其余七为一画八为二画九为三画凡四度画而成一首之位斯凖其揲五也易之占法一卦之内有初二三四五上之爻卦之既成然后观其爻之变以定所占之占法一首之内有一二三四五六七八九之赞首有隂阳赞有昼夜旦占用经夕筮用纬所用之赞下为始次为中上为终故曰观始中决从中终又杂星时数乱而观之从多为休违多为咎此凖易之占六也然之于易也凖其数而法则殊凖其体而名则别凖其揲而变亦异凖其占而考亦违惟其所以明于天人之道察于民物之故以撷造化之幽以指趋避之向方者其致一焉非不可异不能异而已矣此太之大方也然尝以是而定其论之形凖夫易而数凖夫厯非易也盖自分卦直日而六日七分之说起于焦京矣太祖之而首起于中尽于行起于水水尽于金数起于下尽乎上上曰起牛宿一度尽斗宿三十二度月起于子尽于亥节起于冬至尽于大雪律中起于黄钟尽于夹钟然太以七百二十九赞积二万一千二百四十四策为大积每二赞为一昼一夜七十二策为一日凡三百六十四日有半于是而不及周岁之数益之以踦嬴二赞以合岁之日而行律厯焉推自甲子至甲辰自甲辰至甲申还至甲子而冬至皆无余分十九岁为章二十七章为防三防为统三统为元以尽之道班氏谓太初厯相应亦有颛顼厯焉此之谓也故曰凖厯凖易也非惟凖厯也又凖律律志曰太极元气函三为一中也元始也行于十二辰始动于子参之于丑得三参之于寅得九又参之于卯得二十七又参之于辰得八十一是为九三之法之所聘取也故曰又凖律也然非独也自汉以来论律厯者皆推而附之于易班氏律厯志称自伏羲画八卦由数起至黄帝作五声十二律九六相生是也今推而致之大衍之数增也尧命羲和厯象日月星辰岁三百有六旬有六日以閠月定四时成岁是也今以大衍参天九数二十有五两地十数三十而乗之増之也杜预曰厯者顺天以求合非求合以验天今以大衍算周天是求合以验天也夫图授于羲书发于禹律制于黄厯定于尧古之圣人各以事起而槩为求合虽有一二符契然所乖误已十二矣或问孔子谓易当期之日何如曰圣人所谓揲四象时归竒象閠乾坤竒当期曰象曰当适相应防之辞耳此乃观易于既画之妙而非谓易之所由作者也此其周天之数尚有余赢而经言三百六十止举其槩耳岂适一一宻合哉若太者为法以象天象之不合不得已而加踦嬴二赞以完之然亦勤矣天体至圆动而不滞元封七年日在建星建星者斗宿也而太日在牵牛攷太以牵牛起中首象中孚卦然中孚实先于复在厯家所谓先天之候者故起牵牛初度意盖出此也虽然必以牵牛起冬至上施往古则失之于枵下施今兹则失之于龙尾安在为考之混元而已生察之当今而非不行穷之天地之委而不可亡耶论者谓易极于六十四而变化无穷极于八十一而其法不行此非所以病极之数若律吕太极参之于亥得十七万七千一百四十七可也论者又谓天地之数但有竒偶自三而四自四而八扬子益为三事且有气无朔有日星无岁月以是贬议亦非也老子谓一生二二生三三生万物参天两地皆足倚数九三之法以积钟律是也余学术浅小不足以评隲往匠聊着所见以开暇日驳正之原因疏所议于后云非深于九九者不足以穷大易之变夫以刘歆厯律之精奥而笑为覆瓿则且无当于律厯矣而况于易乎然张平子妙识天文称其特极理数更仆难论隂阳之事何哉斯又不可测矣近世邵尧夫作正元改四重为上下减九赞为五赞而蓍之三十三首之八十一不易焉然则又可得増损耶大抵之为书可为卓然一家之言未为天壤无之物也学者以易象厯律读可也以求易象厯律不可也卦气起中孚坎离震兊各主一方其余六十卦主周岁之日而坎离震兊各一方为方伯之职一爻主一候之日太则坎离震兊与六十卦皆主日而不为方伯也太八十一首以配六十四卦所重者十七卦或曰以象閠也然考其书有踦嬴二赞以象閠矣而安用以重卦象閠乎又其所重者杂出而无序何也一隂一阳相错之法也然养为阳而中不为隂水火木金土相传之法也然狩为金而羡不为土皆未有明之者涯说揲法所称挂一之后中分其余以三揲之并余于扐又三数之不中分盖误也若尔则终不成七分之数李氏巽严以为又当中分其余而三数之但不复挂一若尔亦不成七八之数矣非也姑阙以待辨
　　焦赣京房扬雄卦图总论
　　易道广大悉备变动无方阖辟乎乾坤化生乎万物故圣人用之中庸不可能也术数得之小道有可观焉尝观汉儒焦赣京房扬雄皆精于易占其于六十四卦或以巳意增损之而其占皆验益信卦占在乎人心之诚否故云有其诚则有其神无其诚则无其神而占不足以尽易也试以数子卦图言之焦赣易林占法用六十卦直日用事一爻主一日六十卦主三百六十日余震兊坎离四卦为方伯监司之官分列二至二分专主四时节候又以复临泰大壮夬干姤遯否观剥坤为辟君之象以各统一月而公卿大夫佐之然每岁凡三百六十五日四分之一继三子者如闗朗之洞极司马之潜虗蔡氏之洪范皇极各本之河洛以巳意列图实于易卦无与惟于先天圆图六十四卦出于邵康节所传而玉斋胡氏因邵诗冬至子之半推之以卦分配节候由复卦冬至子之半至干交夏至午之半三十二卦为阳由姤卦夏至午之半至坤交冬至子之半三十二卦为隂卦爻自然与天地之节候相脗合未尝以巳意叅乎其间殆出汉三子之右矣但焦京扬邵之图以之推卦气算厯数占候得失虽有不同皆活法也后世隂阳家用以按节候择日时是或一说而堪舆家乃假数图以定方向配卦位分金布气其亦未知分数多寡悉由焦氏所分派者乃可据以为定向乎噫周天三百六十五度四分度之一此一定不可易者诸家分列十二宫二十八宿且多寡靡定又何有于分金之定向也因论诸子卦图故并及之
　　衞氏元包总叙
　　伏羲六十四卦在夏曰连山首艮商曰归藏首坤周易首干谓之三易其说必有所自来也以今观之惟文王首干次坤则天地隂阳尊卑髙下始得其当故孔子十翼独宗乎周易岂徒曰不敢生今反古吾从周哉后之学易者只宜宗文宗孔此万世不易之大经也衞氏元包独首乎坤阅其全书总以八正卦为主每卦七变十四变复原卦即其立本明变非不各有条理但于隂阳刚柔既已紊乱则大本一差余何足观哉世之有志易学者盍于文孔先干后坤之大旨潜神以洞究其底里或别有著述庶免妄作之愆云
　　元包卦次
　　太隂【自坤七变成比自比七变复成坤余卦皆然包止其七变者用其显也八卦爻变自下而上至五世则自上而下也】　坤　复　临　泰　【大壮】　夬　需比
　　太阳　干　姤　遯　否　观　剥　晋　【大有】少隂【包以坤为首隂也易以干为首阳也隂生于上阳生于下故包先少后长易先长后少】兊　困　萃　咸　蹇　谦　【小　归过　妹】
　　少阳　艮　贲　【大畜】　损　暌　履　【中孚】　渐仲隂　离　旅　鼎　【未济】　　涣　讼　【同人】仲阳　坎　节　屯　【既济】　革　丰　【明夷】　师孟隂　巽　【小　家畜　人】　益　【旡　噬妄　嗑】　頥　蛊孟阳　震　豫　解　恒　升　并　【大过】　随周易乾坤二卦【余卦类推易主爻而用七变而反生十二变而复本】
　　干【巳　亢龙】【辰　飞龙】【卯　渊龙】【寅　人龙】【丑　见龙】【子潜龙】坤【亥　龙战】【戌　黄裳】【酉　括囊】【申　含章】【未　直方】【午履霜】元包乾坤二卦包主卦而用七变而归魂十四变而反本
　　干【上为世爻不变】【五世变剥】【四世变观】【三世变否下体成坤】【二世变遯】【一世变姤】若上九变遂成纯坤无复干性矣干之世爻上九不变九还于四而成离则明出地上阳道复行故游魂为晋归于大有则干体复于下矣自大有又七变焉而干体复纯也【乾坤上爻不变游魂于离坎则为晋需若上爻反生则为复姤也盖八卦与六爻之用不同在卦者十四变而复本在爻者十二变而复本】
　　坤【上为世爻不变】【五世变夬】【四世变大壮】【三世变泰下体成干】【二世变临】【一世变复】若上六变遂成纯干无复坤性矣坤之世爻上六不变六还于四而成坎则云上于天隂道复行故游魂之卦为需归魂于比则坤体复于下矣自比又七变焉而坤体复纯也
　　元包总义
　　扬子云太其法本于易纬卦气图衞先生元包其法合于火珠林皆革其诬俗而归诸雅正者也伏羲始作八卦因而重之为六十四是名先天陈希夷所传先天图是也其数有二圆图者天也自一隂一阳各六变为三十二隂三十二阳者运行数也方图者地也八卦纵横上下一卦为主各变七卦者生物数也卦气图以六十卦为主一爻当一策所谓乾坤之策三百六十当期之日其于系辞则序卦之义也主于运行之用者天而地之数故为天地之大数也火珠林以八卦为主四隂对四阳所谓天地定位山泽通气雷风相薄水火不相射其于系辞则说卦之义也主于生物之用者地而物之数故为人物之小数也卦气图之用出于孟喜章句火珠林之用祖于京房易末流之杂乱于星官厯翁其事失之诬其辞失之俗故二君以其法为书而归之雅正也太元日始于寅义祖连山元包卦首于坤义祖归藏由是三易世皆有书矣唐苏源明作元包传李江为之注徒言其理未达其数夫天下之象生于数而数生于理未形之初因理而有数因数而有象既形之后因象以推数因数以推理论理而遗数譬如作乐而弃音律造器而舍规矩虽师旷之聪工倕之巧安能无失哉














　　天地辟万物生生必萌而后息息而华华则茂物不终茂故能以止止然后安安则得其燠燠则实实可资矣资必有所用用然后达达则能兴兴则能则能悖悖莫若静静则可育矣育然后和平平则有序序则不终和和久则塞决塞必有作作则几乎正矣至正必有抑抑则冥物不终冥故以通而终焉洞极虽是拟其实只是一生二二生三三生万物一即一之象其名曰生一即二之象其名曰育一即三之象其名曰资由生而萌息华茂止安育实属乎天由育而和塞作燠几抑通属乎地由资而用达兴悖静平序属乎人是三三而九三九而二十七观其所画非杜撰者然而不足以窥天地造化之秘则且不足以拟易也何有于拟之极哉



















　　子曰河图之文七前六后八左九右圣人观之以画八卦是故全七之三以为离竒以为巽全八之三以为震竒以为艮全六之三以为坎竒以为干全九之三以为兊竒以为坤正者全其位偶者尽其画易曰四象生八卦其是之谓乎洛书之文九前一后左七右三前左二前右八后左六后右四后圣稽之以为三象是故一为生之二四为生之二七为生之二二为育之一五为育之二八为育之二三为资之一六为资之二九为资之三因而变以成二十有七焉按洞极真经莫知作者而元魏关朗子明之所传次也虽无预于易然叙本论述圣人本河图以画卦朱子启之所援证其为极也又起于洛书之数以北方一为生之二西南二为育之弌东方三为资之弌而极有一画矣又以东南四为生之弍中央五为育之弍西北六为资之弍而极有二画矣又以西方七为生之三东北八为育之弎南方九为资之弎而极有三画矣每一极演而为九三九二十七而极终亦犹蔡氏皇极内篇演洛书之数至于九九八十一也其为书也生传一资传二育传三论上四【叙本一明变二极数三原明四原德五】论下五【体用六为用七为拟八次为九互为十极图十一】子明自为之序今录叙本论【并图】以见一书大畧云



　　明变图论【此图直看以生育资分天地人三极而每极之中各有九变犹易之变卦也】
　　生焕实兴燠□茂□达□序□和□育萌华安悖止□静□息□紊□资□抑□用□作□防□塞□平□通□几□
　　生之象育乗其弌而为焕乗其弍而为实乗其弎而为兴资乗其弌而为燠　□弍而为茂□弎而为达□育弌资弌而为序□育弍资弍而为和□
　　育之象生乗其弌而为萌弍而为华弎而为安资乗其弍而为悖□弍而为止□弎而为静生弌资弍而为息生弍资弌而为紊□
　　资之象乗其弌而为抑□弍而为用□弎而为作□育乗其弌而为□弍而为塞□弎而为平生弌育弍而为通□生弍育一而为几止此谓变之为道也次为图论【此图之象以生资育别列为序与叙本明变之次不同犹易之序卦也】
　　生萌息□华□茂□止□安燠实资用□达□兴□紊□悖静□平□序□育和□塞□作□焕几□抑□通□天地辟万物生生必萌萌而后息息而华华则茂物不终茂故所以止止然后安安则得其燠燠则实实则可以资矣资必有所用用然后达达则能兴物不终兴兴久则紊紊则悖治悖莫若静静则平平则有序序则可以育矣育然后和物不终和和久则塞决塞必有作作则焕焕则几矣正矣至止必有抑抑则物不终故以通而终焉细绎之可见矣
　　生传
　　【生弌生弍生弎】生洪明正翼曰阳乗日生洪哉大也明哉正哉极也惟生故能大盛而极焉则曰圣人以化育天下一弌乎传曰物生始也一弍形乎为传曰形乎为质始成也一弎罔不利传曰罔不利济于用也【次萌息华茂止安燠实通九传今不尽録原徳篇曰物无不受之谓物无不噣之谓明于物无欺之谓正君子体洪临下以脩性正以治徳故曰洪明正】
　　资传
　　【资一资二资三】资天生地育而人资翼曰取天地之道曰资观其资三极之情可见矣则曰圣人以顺天地而创法立制三弌资其象以制服器传曰资其象制服器也三弍资其器以辟田里以兴地利传曰资其器兴地利也三弎资其用以化育兆姓其道大也【余九传不尽録】育传
　　【育一育二育三】育洪明翼曰隂能成阳之生曰育育则洪洪然后正则曰君子以承君辟化以育兆姓二弌女子育于家正臧传曰女子育于家育在内也不正则否正乃臧也二弍乃蛰乃萌育于田传曰乃蛰乃萌育于田也二弎利用获传曰利用获育道成也【余九传不尽录】极数篇
　　天一地二人三天四地五人六天七地八人九三极之数四十五天有十二【一四七】地有十五【二五八】人有十八【三六九】审其数而画之三十有九则弌【除天地人六数刄有三十九数归之于天】四十有弍则弍【除人三数外有四十归之于地】四十有五则弎【洛书全数归之于人】生之策百一十七【三画计三十九】育之策百二十六【三画计四十二】资之策百二十五【三画计四十五】遗其余则三百有六十当期之日显之道尽矣【此洞极揲法也】双峯胡氏曰洞极虽无预于易然叙本论述圣人本河图以画卦朱子启之所援证其为极也又起于洛书之数以北方一为生之弌西南二为育之弌东方三为资之弌而极有一画矣又以东南四为生之弍西北六为资之二中央五为育之弍而极有二画矣又以西方七为生之弎东北八为育之弎南方九为资之三而极有三画矣每一极演而为九三九二十七而极终云
　　司马温公潜虗自叙
　　万物皆祖于虗生于气气以成体体以受性性以辨名名以立行行以俟命故虗者物之府也气者生之户也体者质之具也性者神之赋也名者事之分也行者人之务也命者人之遇也
　　论气张氏敦实曰五行之在天地间一水二火三木四金五土所谓生数五行具天地自然之气也天一居北方坎位为水地二居南方离位为火天三居东方震位为木地四居西方兊位为金天五居中而为土在虗则有原有荧有本有丱有基焉至土则本无方隅分王四正之方能生万物故北方水一得土五而成六南方火二得土五而成七东方木三得土五而成八西方金四得土五而成九中央五土合而成十生数一十有五成数四十生成之数五十有五所以具天地终始之道在太虗之中能成变化而行鬼神也白虎通曰土可以王四季者何木非土不生火非土不荧金非土不成水非土不膏土扶防助衰歴成其道故五行更生得土以助之所以昔之原者今为委昔之荧者今为焱昔之本者今有末息之丱者今有刄昔之基者今成冢矣
　　按原者水之泉也泉既出则流而为委委者水之聚也水以一六居北方坎位故原为生而属一委为成而属六荧者火之爝也爝既然则炎而为焱焱者火之炽也火以二七居南方离位故荧为生而属二焱为成而属七本者木之根也根既萌则达而为末末者木之畅也木以三八居东方震位故本为生而属三末为成而属八丱者金之矿也矿既开则炼而为刄刄者金之利也金以四九居西方兊位故丱为生而属四刄为成而属九基者土之实也实既积则起而为冢冢者土之崇也土以五十居中央故基为生而属五冢为成而属十五行各设二名以配生成由生而成此从微至着之理而位次则河图之序也其分震东离南兊西坎北者乃后天八卦之序则温公时尚未见先天之卦矣
</div>
    <div class="pagination">
<a href="图书编_page21.html">上一页</a><span>...</span><a href="图书编_page17.html">17</a><a href="图书编_page18.html">18</a><a href="图书编_page19.html">19</a><a href="图书编_page20.html">20</a><a href="图书编_page21.html">21</a><span class="current-page">22</span><a href="图书编_page23.html">23</a><a href="图书编_page24.html">24</a><a href="图书编_page25.html">25</a><a href="图书编_page26.html">26</a><a href="图书编_page27.html">27</a><span>...</span><a href="图书编_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
