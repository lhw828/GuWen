<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 111 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 111 页/共 1019 页</h1>
    <div class="content">　　冬闺【梁简文帝七励丨丨温煦夏室含霜】
　　冬居【元史明帝纪帝遂西行至北边金山西北诸王察噶台等闻帝至咸率众来附帝至其部与定约束每岁丨丨扎延夏居阿噜噶察山春则命从者耕于伊纳克十余年间边境宁谧】
　　冬窝【袁桷丨丨赋序济南潘重德家商河治其田庐块土累石以处左经右子刻意励行顺隂阳之理愼居其中而名曰丨丨】
　　冬学【陆游诗俚儒朱墨开丨丨注农家十月乃遣子】
　　冬官【周礼丨丨考工第六疏郑目录云象丨所立丨也庾信纥干神道碑建德元年拜大司空二年迁少保姬朝三列少保为前炎正五官丨丨为北　又叚永神道碑夏官司武待白露而治兵丨丨考工纪云而授职　岑参陪狄员外早秋登府西楼诗谁当共携手赖有丨丨郎】
　　冬卿【刘禹锡送韦秀才道冲赴制举诗忆昔宗朝丨丨冠鸳鸾】
　　冬伯【羣辅録伯夷为阳伯羲仲之后为羲伯弃为夏伯羲叔之后为羲伯咎繇为秋伯和仲之后为和伯垂为丨丨】
　　冬烘【因话录郑薰侍郎主文误以顔标为顔鲁公后取之后非是举子赋诗曰主司头脑太丨丨错认顔标作鲁公　诗话总仁宗朝试山海天地之藏赋长沙进士陈説同进士出身谒乡人胥偃内翰因举其赋胥曰赋颇佳但其间贴故事少耳说归作诗曰紫宸较艺集英聪作赋方知尚欠功事内少它些子铁殿前赢得一堆铜黄防被下夫人暖青琐窗中学士空寄语交朋须细认主司头脑太丨丨】
　　冬脉【素问帝曰丨丨如营何为而营岐伯曰丨丨者肾也北方水也万物之所以合藏也故其气来沉以搏故曰营】
　　冬心【崔国子夜冬歌寂寥抱丨丨裁罗又褧褧】
　　冬袒【茹草记事抱朴子曰韩终服菖蒲三十年身生毛日视书万言皆诵之丨丨不寒】
　　冬【周礼疾医四时皆有疠疾春时有痟首疾夏时有痒疥疾秋时有疟寒疾丨时有丨上气疾注咳也上气逆喘也】
　　冬恨【高蟾诗虞泉丨丨由来短杨叶春期分外长】
　　冬步【云笈七籖春步七星名曰步三纲夏步七星名曰蹑六纪秋步七星名曰行六害丨丨七星名曰登六絶】
　　冬倮【嵇康答难养生论仲都丨丨而体温夏裘而身凉桓谭诮偶耐寒暑】
　　冬踊【公羊传反袂拭面涕沾袍注夫子素按图录知庶姓刘季当代周见薪采者获麟知为其出又先是虫丨丨彗金精埽旦置新之象夫子知其将有六国争彊从横相灭之败秦项驱除积骨流血之虐然后刘氏乃帝深闵民之离害甚久故豫泣也】
　　冬炭【苏轼诗栎林斩丨丨竹坞收夏箨】
　　冬灰【唐本草丨丨本是藜灰又有青蒿灰柃灰　本草丨丨释名宗奭曰诸灰一而成其体轻力劣惟丨丨则经三四月方撒炉其灰既晓夕烧灼其力全燥烈而体益重故也　名医别录丨丨即今浣衣黄灰尔烧诸藜蒿聚炼作之荻灰尤烈　梁简文帝梅赋寒圭变节丨丨徙筩】
　　冬绫【宋史职官志奉禄副使五十千注春绫二匹丨丨五匹春冬绢各十五匹自三师以下春各加罗一匹各緜五十两】
　　冬緜【宋史职官志奉禄宰相枢密使月三百千注春冬服各绫二十匹绢三十匹丨丨百两】冬服【南史顾协传初为廷尉正丨丨单薄寺卿蔡法度欲解襦与之惮其清严不敢发口谓人曰我愿解身上襦与顾郎顾郎难衣食者竟不敢遗之　宋史职官志奉禄太师太傅太保少师少傅少保四百干注春服罗三匹小绫二十匹绢四十匹丨丨小绫三十匹绢四十匹緜二百两　曹植七啓温房则丨丨絺绤清室则中夏含霜　韦应物军中冬燕诗是时丨丨成戎士气益振】
　　冬衣【诗七月流火九月授衣传九月霜始降妇功成可以授丨丨矣　后汉书桓帝纪诏减虎贲羽林住寺不任事者半奉勿与丨丨其公卿以下给丨丨之半唐书食货志复有阙官俸料职田钱积户部号户部别贮钱御史中丞专掌之皆以给京官岁费不及五十五万缗京兆和籴度支给诸军丨丨亦往往取之　髙士传善卷者古之贤人也尧闻得道乃北靣师之及尧受终之后舜又以天下让卷卷曰予立于宇宙之中丨丨皮毛夏衣絺葛春耕种形足以劳动秋收敛身足以休养日出而作日入而息逍遥于天地之间而心意自得吾何以天下为哉悲夫子之不知余也遂不受去入深山莫知其处　云仙杂记钱镠封呉越王工役大兴士卒嗟怨或夜书府门曰没了期没了期修城才了又开池镠出见之命吏书曰没了期没了期春衣才了又丨丨嗟怨顿息】
　　冬裘【公羊桓公八年春正月己卯烝传常事不书此何以书讥何讥尔讥亟也亟则黩黩则不敬君子之祭也敬而不黩疏则怠怠则忘士不及兹四者则丨不丨夏不葛　国语驷见而霣霜霣霜而丨丨具　韩愈原道夏葛而丨丨渴饮而饥食其事殊其所以为智一也】
　　冬箑【鲍照园葵赋彼圆行而方止固得之于天性伊丨丨而夏裘无防功而并盛】
　　冬盎【苏辙诗朝畦甘瓠熟丨丨香醪美】
　　冬炉【宋史徐中行传会福唐刘彜赴关得瑗所授经熟读精思攻苦食淡夏不扇丨不丨夜不安枕者逾年乃归葺小室竟日危坐所造诣人莫测也　袁桷余闲斋赋见夏葛下】
　　冬架【诗维鹊有巢笺鹊之作巢丨至丨之至春乃成】
　　冬笼【孟郊济源寒食诗君家瓮瓮今应满五色丨丨甚可夸】
　　冬酿【周礼酒正辨三酒之物三曰淸酒注清酒今中山丨丨接夏而成】
　　冬清【素问太阳不迁正即丨丨反寒易令于春杀霜在前寒冰于后阳光复治凛洌不作雰云待时民病温疠至喉闭溢干烦燥而渴喘息而有音也张华上已篇春醴逾九醖丨丨过十旬】
　　冬羽【梁元帝简文帝法宝聨璧序古者所以出师入保丨丨秋籥】
　　冬箭【江淹灯赋冬膏既凝丨丨未度悁连冬心寂歴冬暮】
　　冬扈【左传见春扈下　晋书食货志见春扈下】
　　冬狐【王融净行颂丨丨理丰毳春绪轻丝】
　　冬蝶【呉均呉城赋见春荷下】
　　冬蛰【庾信谢滕王集序启即日金门细管未动春灰石壁轻雷尚藏丨丨】
　　冬树【李贺洛阳城外别皇甫湜诗丨丨束生澁晩紫凝华天】
　　冬木【新论见春角下】
　　冬桃【尔雅楔荆桃旄丨丨榹桃山桃疏桃子冬熟者名旄　桂海果志丨丨状如枣深碧而光软烂甘酸春夏熟　王羲之新栗帖此院丨丨不能得多送】
　　冬李【南史王僧孺传有餽其父丨丨先以一与之僧孺不受曰大人未见不容先尝】
　　冬杏【述异记杏园洲在南海中洲中多杏海上人云仙人种杏处汉时常有人舟行遇风泊此洲五六日食杏故免死云洲中别有丨丨】
　　冬柰【曹植谢赐柰表见夏熟下】
　　冬桂【沈炯答张种书丨丨夏柏长萝修竹】
　　冬青【南方草木状榕树南海桂林多植之叶如木麻实如丨丨　本草女贞一名丨丨其树以冬生可爱仙方亦服食之　又丨丨一名冻青女贞别种也木肌白有文作象笏其叶堪染绯李邕云丨丨出五台山似椿子赤如郁李微酸性热与此小异当是两种　闻见后録万年枝者丨丨也玉树者槐也宫苑中多此二木特易以美名　辍耕録嘉木扬喇勒智发宋诸陵唐珏收遗骸蕝地而藏又掘宋常朝殿丨丨植于上作丨丨行委巷丛谈洪武中浙江都司徐司马令郡城人家植丨丨树于门数年后街市緑隂匝地张舆赋诗云比屋】
　　【丨丨树人皆隐绮罗春风十年后惟恐绿隂多　张衡东京赋永安离宫修竹丨丨　陈普莲花赋蕙兰纷其秋香竹松凌其丨丨　刘禹锡赠乐天诗在人虽晚逹于树似丨丨　又历阳书事诗场黄堆晩稻篱碧见丨丨】
　　冬果【明一统志丨丨临洮府各县出】
　　冬实【礼记礼器疏见夏橘下　谷梁李梅实注京房易传曰从叛者兹谓不明厥妖木丨丨】冬花【华同史记秦本纪献公十六年桃丨丨　南方草木状见春华下　王褒周太保尉迟纲墓碑危松擢本且观后雕之质贞桂挺生便体丨丨之秀　李绅逾岭峤止荒抵高要诗云蒸地热无霜霰桃李丨丨匪时变】
　　冬萼【易林秋花丨丨数被严霜】
　　冬秀【南方草木状见春华下】
　　冬翠【朱景元双槠亭诗连檐对双树丨丨夏无尘】
　　冬叶【南方草木状丨丨姜叶也苞苴物交广皆用之南方地热物易腐败惟丨丨藏之乃可持久】冬干【庾信华林园马射赋序见春胶下】
　　冬麦【杜甫旱说丨丨黄枯春种不入】
　　冬黍【小学绀珠月令五时食谷春麦夏菽季夏稷秋麻丨丨】
　　冬【神异经寒瓜丨丨也　王禹偁诗丨丨堰下甘肥遯按丨丨堰在浙江嘉兴郡唐张祜所居】冬笋【杜甫奉贺阳城郡王太夫人恩命加邓国太夫人诗逺传丨丨味更觉防衣春　又发秦州诗密竹复丨丨清池可方舟】
　　冬茹【曾巩趵突泉诗滋荣丨丨温常早润泽春茶味更眞】
　　冬菜【陆游诗园丁种丨丨邻女卖秋茶】
　　冬葱【本草食品用丨丨汉葱入药用山葱胡葱】
　　冬葅【杜甫病后遇王倚饮赠歌长安丨丨酸且緑金城土酥净如练】
　　冬葵【盐铁论古者谷物菜果不时不食鸟兽鱼鼈不中杀不食故缴网不入于泽杂毛不取今富者遂驱歼网罝掩捕麑鷇躭沈犹铺百川鲜羔防胎扁皮黄口春鹅秋雏丨丨温韭浚芘蓼苏丰奕耳菜毛果虫貉　博物志人食丨丨为狗所齧疮不差或致死】
　　冬蓝【尔雅葴马蓝注今大叶丨丨也　齐民要术九月种丨丨注丨丨木蓝也】
　　冬芜【孟郊立德新居诗阳崖泄春意井圃留丨丨】
　　冬草【萧子晖有丨丨赋　元稹种竹诗瘴江丨丨緑何人惊岁寒】
　　冬事【春秋桓公八年正月己卯烝谷梁传烝丨丨也春兴之志不时也　大戴礼方冬三月草木落庶虞藏五谷必入于仓于时有事蒸于皇祖皇考息国老六人以成丨丨】
　　冬德【吕览春之德风风不信其华不盛华不盛则果实不生夏之德暑暑不信其土不肥土不肥则长遂不精秋之德雨雨不信其谷不坚谷不坚则五种不成丨之丨寒寒不信其地不刚地不刚则冻闭不开】冬法【礼记月令季秋司徒搢扑北靣誓之疏郑注司马中冬大阅引此九月季秋之令将为大阅之誓而云作月令者説季秋之政于周为中冬失之矣而今在此不非之者缘已非于彼不复重言于此也而注旌旗不作丨丨而依秋礼言之者此文记者虽误将作周中冬而文既在夏秋故因言秋礼也】
　　冬歌【史记乐书见春歌下】
　　冬字【春秋城莒父及霄注此年无冬史阙文疏无冬阙文自是常事特辩此者説公羊者以此城在冬故去丨丨何休云是岁孔子由大司冦摄相事齐人馈女乐孔子去言去冬者贬之也或説无冬者坐受女乐令圣人去冬隂臣之象言去冬见无臣也杜以此为妄説且明城实在秋是非时而城故特辩冬阙】冬礼【杨炯遂州长江县孔子庙堂碑丨丨春诗之化再造双川淹中稷下之风一匡二蜀　王昌龄夏月花萼楼酺宴应制诗汾隂备丨丨长乐应和风】
　　冬书【陆倕为豫章王庆太子出宫表见春诵下　江总建初寺琼法师碑学非全朔无待丨丨师梦尹儒自知秋驾】
　　冬课【苏辙炙背读书诗衰嬾今自由不复问丨丨】
　　冬告【春秋隐公六年冬宋人取长葛注秋取丨乃丨也疏经书冬传言秋丘明为传例不虚举经文独以秋言此事明是以秋取丨乃丨也丨丨者告言冬始取耳故书之于冬若其使以冬至告言秋取亦当追书于秋八年传曰冬齐侯使来告成三国秋成丨丨书之于秋明此以冬取告故书于冬也】
　　冬幸【张説奉和圣制幸凤阳泉诗温润宜丨丨游畋乐岁成】
　　冬遇【周礼大行人丨丨以协诸侯之虑注冬见诸侯则合其虑之异同疏冬物伏藏故合其虑之异同也春秋隐公四年夏公及宋公遇于清左传疏遇者至清亭遇者或未及会期或暂须相见各简其礼若道路】
　　【相逢遇然此时宋鲁特会欲寻旧盟未及会期卫来告乱故二国相遇周礼冬见曰遇则与此别刘贾以遇者用丨丨之礼故杜难之释例曰遇者仓卒简仪若道路相逢遇者耳周礼诸侯冬见天子曰遇刘氏因此名以说春秋自与传违案礼春曰朝夏曰宗秋曰觐冬曰遇此四时之名今者春秋不皆同之于礼冬见天子当是百官备物之时而云遇礼简易经书季姬及鄫子遇于防此妇呼夫共朝岂当复用见天子之礼于理皆违是言春秋之遇与周礼丨丨异也】
　　冬见【周礼大宗伯以賔礼亲邦国春见曰朝夏见曰宗秋见曰觐丨丨曰遇时见曰会殷见曰同　新语虹蜺丨丨蛰虫夏藏】
　　冬狩【左传见春搜下　春秋谷梁传见春田下　尔雅丨猎为丨疏丨之谓丨何守地而取之也　唐书白居易传穆宗好畋游献续虞人箴以讽曰唐受天命十有二圣兢兢业业咸勤厥政鸟生深林兽在丰草春搜丨丨取之以道鸟兽虫鱼各遂其生民野君朝亦克用宁　谢庄宋孝武帝哀策文瑶轩春借翠华丨丨张九龄诗我武因丨丨何言是即禽　杜甫丨丨行春搜丨丨侯得同使君五马一马骢　韦应物白沙亭上逢呉叟歌丨丨春祠无一事欢游洽宴多颁赐】
　　冬田【周礼大司马遂以狩田注丨丨为狩言守取之无所择也　汉书李寻传设上农夫而欲丨丨肉袒深耕汗出种之然犹不生者非人心不至天时不得也】
　　冬猎【礼记王制佐车止则百姓田猎疏佐车止则百姓田猎以此推之则天子杀然后诸侯杀诸侯杀然后大夫士杀故诗传云天子发然后诸侯发诸侯发然后大夫发是也此云佐车止则百姓田猎谓丨丨之时尔雅丨丨为狩注得猎取之无所择　大戴礼十有一月王狩狩者言王之时田丨丨为狩】
　　冬祭【春秋桓公八年春正月己卯烝公羊传烝者何丨丨也春曰祠夏曰礿秋曰尝冬曰烝】冬烝【礼记明堂位是故夏礿秋尝丨丨春社秋省而遂大蜡天子之祭也　周礼司尊彝秋尝丨丨祼用斚彝黄彝皆有舟其朝献用两着尊其馈献用两壶尊皆有罍诸臣之所昨也】
　　冬享【周礼大宗伯见春享下】
　　冬荐【说苑见春荐下　郑谷赠宗人前公安宰君诗海上春耕因乱废年来丨丨得官迟】
　　冬献【周礼兽人见夏献下　徐陵谢赉蛤啓才变秋成已成丨丨　梁宣帝游七山寺赋绿橙丨丨紫芋秋来】
　　冬赐【蜀志赵云传注云有军资余绢亮使分赐将士云曰军事无利何为有赐其物请悉入赤岸府库须十月为丨丨亮大善之　笔录文武陛朝官每岁诞节端午初各赐时服有差内公服旧制虽丨丨亦止单制今公卿大臣之有夹公服自太祖始也】
　　冬集【唐书选举志五品以上不试上其名中书门下六品以下始集而试观其书判已试而诠察其身言已诠而注询其便利而拟已注而唱不厌者得反通其辞三唱而不厌听丨丨厌者为甲上于仆射乃上门下省给事中读之黄门侍郎省之侍中审之然后以闻宋史刘温叟传兼判吏部铨因上言曰伏见两京百司渐乏旧人多隳故事虽检阅具存于往册而举存须在于攸司盖因年限得官归司者例与减选丨丨赴调授任者寻又出京兼有裁满初官不还旧局但称前资用图免役】
　　冬藏【礼记乐记见春作下　周礼穴氏掌攻蛰兽注蛰兽熊罴之属丨丨者也　齐书五行志水北方丨丨万物气至隂也宗庙祭祀之象死者精神放越不反故为之庙以收其散为之貌以收其魂神而孝子得尽礼焉敬之至则神歆之此则至隂之气从则水气从沟渎随而流去不为民害矣　越絶书天道盈而不溢盛而不骄者言天生万物以养天下蠉飞蠕动各得其性春生夏长秋收丨丨不失其常故曰天道盈而不溢盛而不骄者也】
　　冬闭【管子见夏忠下　山海经南禺之山其上多金玉其下多水有穴焉水春辄入夏乃出丨则丨　黄滔寄罗浮山道者诗泉石暮含朱槿昼烟霞丨丨木緜温】
　　冬收【梁简文帝临雍州革贪惰敎春蚕不暖寒肌丨丨不周夏饱】
　　冬敛【中説子曰杜如晦若逢其明王于万民其犹天乎董常房龄贾琼问曰何谓也子曰春生之夏长之秋成之丨丨之父得其为父子得其为子君得其为君臣得其为臣万类咸宜百姓日用而不知者杜氏之任不谓其犹天乎吾察之久矣目光惚然心神忽然此其识时运者忧不逢眞主以然哉】
　　冬涸【宋史食货志河丨丨舟卒亦还营至春复集名曰放冻卒得番休逃亡者少汴船不涉江路无风波沉溺之患】
　　冬杀【左传晋侯使太子申生伐东山臯落氏太子帅师公衣之偏衣佩之金玦狐叹曰时事之征也衣身之章也佩衷之旗也故敬其事则命以始服其身则衣之纯用其衷则佩之度今命以时卒閟其事也衣之尨服远其躬也佩以金玦弃其衷也服以远之时以閟之尨凉丨丨金寒玦离胡可恃也虽欲勉之狄可尽乎】冬死【淮南子夫橘柚冬生而人曰丨丨死者众荠麦夏死人曰夏生生者众】
　　冬生【宋书符瑞志泰始四年三月庚戌太子西池丨丨树连理　南史孝义传滕昙恭门外有丨丨树二株时忽有神光自树而起俄见佛像及夹侍之仪容光显著自门而入昙恭家人大小咸共礼拜久之乃灭淮南子禹决江疏河以为天下兴利而不能使水西流稷辟土垦草以为百姓力农然不能使禾丨丨岂其人事不至哉其势不可也　韩非子非天时虽十尧不能丨丨一穗　新论后稷善播植不能使禾稼丨丨逆天时也　述异记燕昭王种长春树叶如莲花树身似桂树花随四时之色春生碧花春尽则落夏生红花夏末则凋秋生白花秋残则萎丨丨紫花遇雪则谢故号为长春树　本草注女贞之树一名丨丨负霜葱翠振柯凌风故清士钦其质而贞女慕其名　防溪诗话张无尽题武昌陵竹寺云孟宗泣竹笋丨丨岂是青青竹有情影响主张非别物人心但莫负幽明语虽浅直然当于理】
　　冬荣【宋玉高唐赋木丨丨煌煌荧荧夺人目精　班固西都赋灵草丨丨神木樷生　江淹闽中草木颂序庭中有故池水常决虽无鱼梁钓台处处可坐而叶饶丨丨花有夏色兹赤县之东南乎何其奇异也王襃寄梁处士周让书木皮春厚桂树丨丨　王融游仙诗五芝多秀色八桂常丨丨】
　　冬积【许敬宗喜雪应制诗伏槛观花瑞称觞庆丨丨】
　　冬熟【南史虞愿传祖赉给事中监利侯父望之早卒赉中庭橘树丨丨子孙竞来取之愿年数岁独不取赉及家人皆异之　道德指归论见秋成下】
　　冬茁【黄庭坚对青竹赋慈竹相守孝竹丨丨】
　　冬蒨【竹谱质虽丨丨性忌殊寒】
　　冬茂【潘岳橘赋已郁郁而丨丨亦离离而夏熟　李德裕柳柏赋条总翠兮丨转丨实垂珠兮秋始蕃】冬凋【五灯会元僧问虎谿庵主在这里多少年也师曰祗见丨丨夏长年代总不记得】
　　冬泄【越絶书越王问范子曰春肃夏寒秋荣丨丨人治使然乎将道也范子曰天道三千五百岁一治一乱终而复始如环之无端此天之常道也】
　　冬索【潘岳秋兴赋感丨丨而春敷兮嗟夏茂而秋落】
　　冬飘【古琴疏素女播都广之琴温风丨丨素雪夏零鸾鸟自鸣凤鸟自舞灵寿自花】
　　冬病【素问所以欲知隂中之隂阳中之阳者何也为丨丨在隂夏病在阳春病在隂秋病在阳皆视其所在为施鍼石也　又夏胃微钩曰平钩多胃少曰心病但钩无胃曰死胃而有石曰丨丨石甚曰今病藏眞通于心心藏血脉之气也】
　　冬怒【素问万物之外六合之内天地之变隂阳之应彼春之暖为夏之暑彼秋之忿为丨之丨四变之动脉与之上下】
　　冬饲【宋史兵志羣牧司言诸监牧地间有水旱每监牧放外岁刈白草数万束以备丨丨今悉赋民异时监马增多及有水旱无以转徙牧放】
</div>
    <div class="pagination">
<a href="御定骈字类编_page110.html">上一页</a><span>...</span><a href="御定骈字类编_page106.html">106</a><a href="御定骈字类编_page107.html">107</a><a href="御定骈字类编_page108.html">108</a><a href="御定骈字类编_page109.html">109</a><a href="御定骈字类编_page110.html">110</a><span class="current-page">111</span><a href="御定骈字类编_page112.html">112</a><a href="御定骈字类编_page113.html">113</a><a href="御定骈字类编_page114.html">114</a><a href="御定骈字类编_page115.html">115</a><a href="御定骈字类编_page116.html">116</a><span>...</span><a href="御定骈字类编_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
