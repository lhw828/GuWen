<!DOCTYPE html>
<html>
<head>
    <meta charset="UTF-8">
    <title>王氏农书 - 第 11 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>王氏农书 - 第 11 页/共 37 页</h1>
    <div class="content">










　　耨【力豆切】除草器易系曰耒耨之利以教天下盖取诸益吕氏春秋曰耨柄尺此其度也其耨六寸所以间稼也髙诱注云耨芸苗也六寸所以入苗间广雅又云定谓之耨尔雅云斪【巨复古二切】斸【丁録切】谓之定郭曰锄属淮南子曰摩蜃而耨【蜃大蚌也摩令利用耨此古农器也】吕氏春秋曰先生者美米后生者粃是故其耨也长其兄而去其弟不知稼者其耨也去其兄而养其弟不收其粟而其粃此失耨之道也纂文曰养苗之道锄不如耨古农法云苗生叶以上稍耨垅草因隤其土以附苗根此耨之功也诗云创物各有名薅器即云耨壅厚破蚁封啄深过鸟咮【竹救切】防苗如飬贤去草同击防曽闻伛偻翁功毋求速就












　　耰鉏古云斪斸一名定耰为鉏柄也贾谊云秦人借父耰鉏即此也释名锄助也去秽助苗也説文锄立薅也齐民要术曰苗生马耳则镞【初角切谚曰欲得谷马耳镞】锄稀豁之处锄而补之凡五谷惟小锄为良勿以无草而暂停春锄起地夏锄除草故春锄不用触湿六月以后虽湿亦无嫌夫锄法有四一次曰镞二次曰布三次曰拥四次曰复谚云锄头自有三寸泽言锄则苗随滋茂其刄如半月比禾垅稍狭上有短銎以受锄钩钩如鹅项下帯深袴【皆以鐡为之】以受木柄钩长二尺五寸柄亦如之北方陆田举皆用此江淮间虽有陆田习俗水种殊不知菽粟黍穄等稼耰锄镞布之法但用直项锄头刄虽锄也其用如斸是名镢锄故陆田多不丰收今表此耰锄之效并其制度庶南北通用王荆公诗云鍜金以为曲揉木以为直直曲相后先心手始两得秦人望屋食以此当金革君勿易耰锄耰锄胜锋镝









　　耧锄种莳直説云此器出自海壖号曰耧锄耧车制颇同独无耧斗但用耰锄鐡柄中穿耧之横桄下仰锄刄形如杏叶撮苗后用一驴笼觜挽之初用一人牵惯熟不用人止一人轻扶入土二三寸其深痛过锄力三倍所办之田日不啻二十畆今燕赵间用之名曰劐【呼镬切】子劐子之制又少异于此劐子第一遍即成沟子谷根未成不耐旱耧锄刄在土中故不成沟子第二遍加擗土木鴈翅方成沟子其土分壅谷根【擗土用木厚三寸濶三寸前为尖中作一窍长一寸阔半寸穿于鐡锄柄上压锄刄上】韩氏直说云如耧锄过苗间有小豁不到处用锄理墢一遍即为全功也诗云器惟名劐【呼镬切】柄如耰一様田家独脚耧拥土欲深添鴈翅为苗除薉当锄头朝来暮去供千垅力少功多限一牛无佃甫田休尽信骄骄惟莠并无忧











　　镫【多邓切】锄刬草具也形如马镫其踏鐡两旁作刄甚利上有圆銎以受直柄用之刬草故名镫锄柄长四尺比常锄无两刄角不致动伤苗稼根茎或遇少旱或熇苗之后垅土稍干荒薉复生非耘耙耘爪所能去者故用此刬除特为防利此创物者随地所宜偶假其形而取便于用也与前代仪仗镫棒无异尝见江东农家用之诗云兹锄以镫称惟镫与鉏异鉏乃拟镫形镫也取鉏利借用有实材互名非本器物兮多变通执一岂云智








　　铲【楚简切】释名曰铲平削也广雅云籖纂文曰飬苗之道锄不如薅薅不如铲柄长二尺刄广二寸以刬地除草此古之铲也今铲与古制不同柄长数尺首广四寸许两手持之但用前进撺之刬去垅草就覆其根特号敏防今营州之东燕蓟以北农家种沟田者皆用之诗云古铲惟制小颇逾锄耨功今与古制异用亦差不同沟田垅欹反他刄诚难攻制器度地宜创物湏良工长柄加濶首圆枘投直銎畎亩耀吐月肘腋凌轻风务进同撞戈再前遂换踪覆苃易反掌剸地深潜锋已令土膏润旋【平声】看蔓草空要处薅薙外不芸芓中飬苗成此稼去秽利吾农无田非力辟有具致时丰尝见燕赵北亦辽池东逺近或未识图谱容相通












　　耘荡【徒浪切】江浙之间新制之形如木屐而实长尺余阔约三寸底列短钉二十余枚簨其上以贯竹柄柄长五尺余耘田之际农人执之推荡禾垅间草泥使之溷溺则田可精熟既胜耙锄又代手足【水田有手耘足耘】况所耘田数日复兼倍尝见江东等处农家皆以两手耘田匍匐禾间膝行而前日曝于上泥浸于下诚可嗟悯真西山言豳诗农事之叙至耘苗则曰暑日流金田水若沸耘耔是力稂莠是除爬沙而指为之戾伛偻而腰为之折此耘苗之苦也今覩此器惜不预传以济彼用兹特图録庶爱民者播为普法诗云稻人掌稼湏下地秧垅年年勤揷莳适当盛暑见薅人手足爬沙泥浸溃伊谁制器代爪耘长竹柄头加木屣【所绮切】底列短钉为鐡齿荡草入泥俱脓死速比耰鉏用处功【谓杀草与耰锄等速也】粒食由来同所致举世谁非谷腹人智力取之寜有异至若执笔公署间但仰廪支供口费又若持戈征戍徒尤借赀粮逺输馈世间亦复多挟艺作计无非谋此食试将兹器示于人由此致食应不识便当献送政事堂谷禄使知从我得愿将制度付国工徧赐吾农资稼穑














　　耘爪耘水田器也即古所谓鸟耘者其器用竹管随手指大小截之长可逾寸削去一邉状如爪甲或好坚利者以鐡为之穿于指上乃用耘田以代指甲犹鸟之用爪也陆防鸟耘辩谓耘者去莠举手务疾而畏晚鸟之啄食务疾而畏夺法其疾畏故曰鸟耘然尝观农人在田伛偻伸缩以手耘其草泥无异鸟足之爬抉岂非鸟耘者耶今述耘爪故因辩之庶识者有所取也诗云惟农有鸟耘爪田仍去莠劖竹贯十指耨禾牵两肘假借以为功防剔乃能乆羡彼城府人安居长防手















　　薅马薅禾所乘竹马也佀篮而长如鞍而狭两端攀以竹系农人薅禾之际乃寘于跨间余裳敛之于内而上控于腰畔乘之两股既寛又行垅上不碍苗行【胡郎切】又且不为禾叶所故得専意摘剔稂莠速胜锄薅此所乘顺快之一助也余甞盛夏过吴中见之土人呼为竹马与儿童戯乘者名同而实异殆若秧马之类因命曰薅马乃作诗道其梗槩云甞见儿童喜相迓抖搂繁缨骑竹马今落田家薅具中髣髴形模悬跨下头尻防昂如据鞍腹脇中虚深仰瓦乘来垅上敛褰裳借足于人寛两髁初无鞕辔手不施只有丛荒常满把昔闻坡老歌秧田以木为躯名我假虽云制度各殊工不出同途趍稼野岂无燕市骐骥材千里驰驱汗如泻亦有尚廐麒麟姿路乘一鸣何佀哑争如寓器午同宫刍秣不烦殃咎寡又如画幅出龙媒过目徒教费摹写尤疑鐡骑响风檐聒耳胡为劳铸冶岂知创物利于民独有老农真智者朝骑暮去有常程暑月奔忙非夏庌荼蓼朽止方告劳杳不闻嘶驯里厦回防所歴稼如云拟贺丰穰奏豳雅功成飜为一长嗟控御由人多用舍
</div>
    <div class="pagination">
<a href="王氏农书_page10.html">上一页</a><span>...</span><a href="王氏农书_page6.html">6</a><a href="王氏农书_page7.html">7</a><a href="王氏农书_page8.html">8</a><a href="王氏农书_page9.html">9</a><a href="王氏农书_page10.html">10</a><span class="current-page">11</span><a href="王氏农书_page12.html">12</a><a href="王氏农书_page13.html">13</a><a href="王氏农书_page14.html">14</a><a href="王氏农书_page15.html">15</a><a href="王氏农书_page16.html">16</a><span>...</span><a href="王氏农书_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
