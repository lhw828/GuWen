<!DOCTYPE html>
<html>
<head>
    <meta charset="UTF-8">
    <title>农政全书 - 第 39 页/共 125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>农政全书 - 第 39 页/共 125 页</h1>
    <div class="content">　　又法宜栽枣树边春间鑚枣树作一窍引葡萄枝从窍中过候葡萄枝长塞满窍子斫去葡萄根托枣以生其实如枣【十月中去根一步许掘作坑收卷葡萄悉埋之近枝茎薄安黍穰弥佳无穰直安土亦得不宜湿湿则氷冻二月中还出舒而上架性不奈寒不埋即死其歳久根茎粗大者宜远根作坑勿令茎折其坑外处亦掘土并穰陪覆之　扈先生曰北方必须舒卷年远亦难南方竟以穰草褁根可也】
　　正月末取嫩枝长四五尺者卷为小圏先治地令松沃之以肥种时止留二节在外春气萌动发芽尽萃于出土二节不一年成大棚实大而多液生子时去其繁叶遮露则子尤大忌浇人粪
　　齐民要术曰摘葡萄法【逐熟者一一零叠一作摘取从本至末悉皆无遗世人全房折杀者】
　　作干葡萄法【极熟者一一零压摘取刀子切去蔕勿令汁出蜜两分和内葡萄中煮四五沸漉出隂干便成矣滋味倍胜又夏月不败】
　　藏葡萄法【极熟时全房折取于屋下作廕坑坑内近地凿壁为孔插枝于孔中选筑孔使坚屋子置土覆之经冬不异也】
　　扈先生曰葡萄作酒极有利益然非西种不可亦可作醋作糖今山西亦作酒然不真也
　　附野葡萄【一名蘡藇一名山葡萄蔓生苗叶花实与葡萄相似但实小而圆色不甚紫堪为酒】银杏一名白果一名鸭脚子【银杏以白得名鸭脚取其叶之似其木多厯嵗年其大或至连抱可作栋梁多生江南以宣城者为胜二月开花成簇青白色二更开花随即卸落人罕见之一枝结子百十状如楝子经霜乃熟烂去肉取核为果】
　　便民图纂曰春初种于肥地候长成小树来春和土移栽以生子树枝接之则实茂
　　农桑通诀曰春分前后移栽先掘深坑水搅成稀泥然后下栽子掘取时连土封用草要或麻绳纒束则不致碎破土封其子至秋而熟初收时小儿不宜食食则昏霍惟炮煮作粿食为美以澣油甚良颗如缘李积而腐之惟取其核即银杏也
　　其木有雌雄之意雄者不结实雌者结实其实亦有雌雄雌者二棱雄者三棱须雌雄同种其树相望乃结实或雌树临水照影或凿一孔纳雄木一块泥之亦结采摘【熟时以竹篾篐树本击篾则银杏自落】
　　枇杷上林赋曰卢橘【枇杷易种叶微似栗冬夏不凋冬花春实夏熟大者如鸡子小者如龙眼白者为上黄者次之无核者名焦子出广州　李时珍曰枇杷非卢橘也】
　　便民图纂曰以核种之即出待春移栽三月宜接橘【附柑柚佛手柑金橘金豆】禹贡曰厥包橘柚锡贡【注云大曰柚小曰橘然自是两种橘有数种有绿橘有红橘有蜜橘有金橘而洞庭橘为胜今充土贡　又有黄橘扁小多香雾为上品　芳塌橘状大而扁外绿心红巨瓣多液春熟甚美　包橘外薄内盈隔皮可数　绵橘微小极软美可爱不多结冻橘八月花开冬结春采　穿心橘实大皮光心虚可穿　又有沙橘　早黄橘　朱橘　茘枝橘　乳橘油橘橘之下品　生南山川谷及江浙荆襄皆有之木高可丈许刺出于茎间夏初生白花至冬实黄逾淮】
　　【则化为枳　闽中柑橘以漳州为最福州次之树多接成惟种成者气味尤胜】
　　便民图纂曰正月间取核撒地上冬月搭棚春和撤去待长二三尺许二月移栽浇忌猪粪既生橘摘后又浇有虫则凿开蛀处以铁线钩取【一説以杉木塞其孔则虫自死取虫讫以疏黄和土塞其窍】
　　农桑通诀曰种植之法种子及栽皆可以枳树截接或掇栽尤易成宜于肥地种之冬收实后须以火粪培壅则明年花实俱茂干旱时以米泔灌溉则实不损落扈先生曰此树极畏寒宜于西北种竹以蔽寒风又须常年搭棚以防霜雪霜降搭棚谷雨卸却树大不可搭棚可用砻糠衬根柴草裹其榦或用芦蓆寛裹根榦砻糠实之
　　须记南枝掘深坑粪河泥实底方下树下松土满半坑筑实又下粪河泥方下土平坑又下粪河泥又加筑实则旺凡树耐肥者皆用此法
　　以死鼠浸坑中浮起取埋根中极肥
　　种树书曰南方柑橘虽多然亦畏霜不甚收惟洞庭霜虽多无所损橘最佳嵗收不耗正谓此焉以死鼠浸溺缸内候鼠浮取埋橘树根下次年必盛湼槃经云如橘得鼠其果子多【橘见尸则多实】
　　扈先生曰冬寒无损正因种者多且培植有方耳惟闽广地暖即无损耗而实甚佳胜浙者十倍
　　橘柚橙柑等须于腊月根边寛作盘连粪三次不宜着根遇春旱以水浇之雨则不必花实并茂橘之种不一惟扁橘蜜罐甜瓶为佳湘橘耐久
　　最忌猪粪以茅灰及羊粪壅之多生实
　　农桑辑要曰西川唐邓多有栽种成就怀州亦有旧日橘树北地不见此种若于附近面访学栽植甚得济用【畏寒多死北地非宜】
　　述异记曰越多橘柚园越人歳出橘税
　　收藏【十月后将金橘安锡器内或芝蔴杂之经久不坏藏菉荳中尤妙近米即烂】
　　又法铺干松毛藏于不近酒处多不坏
　　农桑通诀曰惟皮与核堪入药用皮之陈者最良又宜作食料其肉味甘酸食之多痰不益人以蜜煎之为煎则佳食货志云蜀汉江陵千树橘其人与千户侯等夫橘南方之珍果味则可口皮核愈疾近升盘俎远备方物而种植之获利又倍焉其利世益人故非可与他果同日语也
　　柑一名木奴一名瑞金奴【农桑通诀曰柑甘也橘之甘者也茎叶无异于橘但无刺为异耳生江汉唐邓间而泥山者名乳柑地不弥一里所其柑大倍常皮薄味珍脉不粘瓣食不留滓一颗之核才一二间有全无者然又有生柑有郛柑有海红柑有衢柑虽品不同而温台之柑最良歳充土贡焉江浙之间种之甚广利亦殊博　又有山柑　洞庭柑岀洞庭皮细味美熟最早　甜柑每颗八瓣未霜先黄　馒头柑　生枝柑　平蒂柑大如升出成都　朱柑　大柑　黄柑　白柑　沙柑　江南岭南为盛蜀次之实似橘而圆大未经霜犹酸霜后始熟柑树犹畏氷雪】
　　栽种与橘同
　　种树书曰柑树为虫所食取螘窠于其上则虫自去柑之大者擘破气如霜雾
　　李衡于武陵龙阳洲上种柑千树谓其子曰吾州里有千头木奴不责汝衣食歳止一疋亦足用矣及柑成歳输绢数千疋故史游急就篇注云木奴子无凶年盖言可以市易谷帛也
　　柚尔雅曰柚条又曰櫠椵【郭璞曰柚属也似橙而实酢大于橘橘皮薄味辛苦柚皮厚而肥甘其肉有甘有酸酸者名胡柑一名条一名櫾一名壶柑一名臭橙广雅谓之铛实有大小二种小者如柑如橙俗呼为蜜防大者如升如俗呼为朱栾有□及尺余者俗呼香栾闽中岭外江南皆有之南人种其核云长成以接柑橘甚良吕氏春秋曰果之美者有云梦之柚】
　　佛手柑【木似朱栾而叶尖长枝间有刺植之近水乃生其实如人手有指有长尺余者皮皱而光泽味不甚佳而清香袭人置衣笥中虽形干而香不歇可糖煎蜜煎作果甚佳捣蒜罨其蒂香更充溢浸汁洗葛纻絶胜酸浆】
　　金橘【一名金柑一名夏橘呉越江浙川广间出营道者为冠五月开白花秋冬黄熟大者径寸小者如指头糖造蜜煎皆佳广人连枝藏之入脍醋尤香美】
　　便民图纂曰金橘三月将枳棘接之至八月移栽肥地灌以粪水为佳
　　金豆【一名山金柑一名山金橘木高尺许实如樱桃生青熟黄形圆而光溜皮甜可食味清而香美可蜜渍】
　　橙埤雅曰橙柚属可登而成故字从登【一名枨一名金毬一名鹄殻叶有两刻缺者是也似橘树而有刺叶大而形圆皮甚香厚而皱其瓤味酸唐邓间多有之江南尤盛北地亦无此种过淮则化为枳】
　　种植与橘同
　　其皮香气馥郁可以熏衣可以芼鲜可以和葅醢可以为酱虀可以蜜煎可以糖制为橙丁可以蜜制为橙膏嗅之则香食之则美诚佳果也
　　其瓤洗去酸汁细切和蜜盐煎成食之亦佳
　　桑葚【栽种别见蚕桑部】尔雅曰桑瓣有葚栀
　　农桑通诀曰尝考之史传三国魏武祖军乏食乃得干葚以济饥魏志武祖军无粮新郑长杨沛进干葚后迁沛为邺令后汉王莽时天下大荒有蔡顺采葚赤黒别盛之赤眉贼见而问之顺曰黒者奉母赤者自食盖桑葚干湿皆可食可以救俭昔闻之故老云前金之末饥歉民多饿莩至夏初青黄未接其桑葚已熟民皆食葚获活者不可胜计凡植桑多者葚黒时悉宜振落箔上晒干平时可当果食歉歳可御饥饿虽世之珍异果实未可比之适用之要故录之
　　扈先生曰桑生葚者叶小而薄故蚕桑之家不得有葚
　　木尔雅曰楙木【郭璞注曰实如小酢可食一名铁脚梨山隂兰亭尤多西京亦有之而宣城者为佳　李时珍曰其叶光而厚其实如小而有鼻津润味不木者为木圆小于木味木而酢濇者为木桃似木而无鼻大于木桃味濇者为木李亦曰木梨即榠樝及和圆子也鼻乃花脱处非脐蒂也】
　　农桑通诀曰木种子及栽皆得压枝亦生栽种与桃李同法秋社前后移栽至次年率多结实胜春栽者宣城人种莳最谨始实则簇纸花薄其上夜露日曝渐而变红花又如生本州以充土贡故有天下宣城花木之称
　　广志曰木子可藏枝可为数号一尺百二十节诗疏义曰欲啖者截着热灰中令萎净洗以苦酒头汁蜜之可案酒食蜜封藏百日乃食之甚美凡腰肾脚膝者服之不宜阙以蜜渍食亦堪益人【蜜渍之法先切皮煮令熟着水中拔去酸味却以蜜熬成煎藏之】又宜去子烂烝擂作泥入蜜与姜作煎饮用冬月尤美夫木得木之正故入筋试以鈆霜涂之则失醋味受金之制也五行相尅之义于此盖亦可验此果既能愈疾又宜饮啖兼用有益诚可贵焉【陶景曰木最疗转筋如转筋时但呼其名及书土作木字皆愈此理亦不可解俗人拄木杖云利筋脉也】樝子尔雅云似梨而酢澁埤雅曰木桃【陶隐居本草注云木利筋胫又有榠樝大而黄可进酒去痰樝子澁断痢　礼记曰樝梨曰攅之郑公不识樝乃云是梨之不臧者　雷公炮炙论和圆子即此也　李时珍曰樝子乃木之酢涩者小于木色微黄蔕核皆粗核中之子小圆也】淮南子曰树柤梨橘食之则美嗅之则香庄子曰樝梨橘柚皆可于口者盖古人以樝列于名果今人罕食之耳西川唐邓多种此亦足济用然樝味比之梨与木虽为稍劣而以之入蜜作汤煎则香美过之亦可珍也榠樝诗经曰木李埤雅曰木梨【郑樵通志曰蛮樝拾遗曰瘙樝　李时珍曰榠樝乃木之大而黄色无重蔕者也】
　　可浸酒去痰置衣箱中杀蠧虫
　　榅桲【李时珍曰即榠樝之生于北土者　苏颂曰今关陜有之沙苑出者更佳其实类樝但肤慢而多毛味尤甘其气芬馥置衣笥中亦香】
　　冦宗奭曰食之须净去浮毛不尔损人肺其果最多生虫少有不蛀者
　　山樝尔雅曰朹子檕梅【又名赤子鼠樝猴樝芽樝羊梂棠梂子山里果此物生于田原茅林中猴鼠喜食之故有诸名也】
　　九月熟取去皮核捣和糖蜜作为樝糕以充果物【亦可入药令人少睡有力悦志】
　　甘蔗説文曰藷蔗也【或为芋蔗或干蔗或邯睹或甘蔗或都蔗所在不同　汉书离骚俱作柘有数种曰杜蔗即竹蔗绿嫩薄皮味极醇厚专用作霜曰白蔗一名荻蔗一名劣蔗一名蜡蔗可作糖江东为胜今江浙闽广蜀川湖南所生大者围数寸高丈许　又扶风蔗一丈三节见日则消遇风则折交阯蔗长丈余取汁曝之数日成饴入口即消彼人谓之石蜜丛生茎似竹内实直理有节无枝长者六七尺短者三四尺八九月收茎可留至来年春夏扈先生曰甘蔗糖蔗是二种】
　　农桑辑要曰种法用肥壮粪地每歳春间耕转四遍耕多更好摆去柴草使地净熟盖下上头宜三月内下种迤南暄热二月内亦得每栽子一个截长五寸许有节者中须带三两节发芽于节上畦寛一尺下种处微壅上高两边低下相离五寸卧栽一根覆土厚二寸栽毕用水绕浇止令湿润根脉无致渰没栽封旱则二三日浇一遍如雨水调匀每一十日浇一遍其苗高二尺余频用水广浇之荒则锄之无不开花结子直至九月霜后品尝稭秆酸甜者或熟味苦者未成熟将成熟者附根刈倒依法即便煎熬外将所留栽子稭秆斩去虚梢深防窖阬窖底用草衬借将稭秆坚立收藏于上用板盖土覆之毋令透风及冻损直至来春依时出窖截栽如前法大抵栽种者多用上半截尽堪作种其下截肥好者留熬沙糖若用肥好者作种尤佳
　　煎熬法若刈倒放十许日即不中煎熬将初刈倒稭秆去梢叶截长二寸碓捣碎用密筐或布袋盛顿压挤取汁即用铜锅内斟酌多寡以文武火煎熬其锅隔墙安置墙外烧火无令烟火近锅专令一人看视熬至稠粘似黒枣合色用瓦盆一只底上鑚箸头大窍眼一个盆下用瓮承接将熬成汁用瓢豁于盆内极好者澄于盆流于瓮内者止可调渴水饮用将好者止就用有窍眼盆盛顿或倒在瓦罂内亦可以物覆盖之食则从便慎勿置于热炕上恐热开花大抵煎熬者止取下截肥好者有力糖多若连上截用之亦得【扈先生曰熬糖法未尽于此】家法政曰三月可种甘蔗
　　雩都县土壤肥沃偏宜甘蔗味及菜色余县所无一节数寸长供献御














　　农政全书卷三十
<子部,农家类,农政全书>
　　钦定四库全书
　　农政全书卷三十一
　　明　徐光啓　撰
　　蚕桑
　　总论
　　易曰神农氏没黄帝尧舜氏作通其变使民不倦垂衣裳而天下治盖取诸乾坤【疏黄帝已上衣鸟兽之皮其后人多兽少事或穷乏故以丝麻布帛而制衣裳使民得宜也】
　　礼记月令曰季春无伐桑柘【郑注曰爱养蚕食也】
　　周礼曰马质禁原蚕者注曰质平也主买马平其大小之价直者原再也天文辰为马蚕书蚕为龙精月直大火则浴其蚕种是蚕与马同气物莫能两大故禁再蚕者为伤马与
　　尚书大传曰天子诸侯必有公桑蚕室就川而为之大昕之朝夫人浴种于川
　　春秋考异邮曰阳物大恶水故蚕食而不饮阳立于三春故蚕三变而后消死于三七二十一日故二十一日而茧
　　淮南子曰原蚕而一岁再登非不利也然王者法禁之为其残桑也
　　俞益期牋曰日南蚕八熟茧软而薄椹采少多
　　杨泉物理论曰使人之养民如蚕母之养蚕其用岂徒丝而已哉
　　五行书曰欲知蚕善恶常以三月三日天阴如无日不见雨蚕大善【又法埋马牙齿于槌下令宜蚕】
　　王祯蚕缫篇曰淮南王蚕经云黄帝元妃西陵氏始蚕盖黄帝制作衣裳因此始也其后禹平水土禹贡所谓桑土既蚕其利渐广礼月令曰季春之月具曲植蘧筐后妃斋戒亲东乡躬桑禁妇女毋观【毋观去容饰也】省妇使以劝蚕事【妇使谓缝线纽串之事】蚕事既登分茧称丝效功以供郊庙之服无有敢惰及考之歴代皇后与诸侯夫人亲蚕之事昭然可见况庶人之妇可不务乎
　　王祯茧馆序曰茧馆皇后亲蚕之所古公桑蚕室也周制天子诸侯必有公桑蚕室近川而为之筑宫仞有三尺　墙而外闭之后妃斋戒享先蚕而躬桑以劝蚕事后妃亲蚕仪曰皇后躬桑始捋一条执筐受桑捋三条女尚书跪曰可止执筐者以桑授蚕母以桑适金室前汉文帝纪诏皇后亲桑以奉祀服景帝诏后亲桑为天下先元帝王皇后为太后幸茧馆率皇后及列夫人桑明帝时皇后诸后夫人蚕魏文帝黄初中皇后蚕于北郊遵周典也晋武帝太康中立蚕宫皇后躬桑依汉魏故事宋孝武立蚕观后亲桑循晋礼也北齐置蚕宫皇后躬桑于所后周制皇后至蚕所桑隋制皇后亲桑于位唐太宗贞观元年皇后亲蚕显庆元年皇后武氏先天二年皇后王氏乾元二年皇后张氏并见亲蚕礼宗开元中命宫中食蚕亲自临视宋开寳通礼郊祀録并有后亲蚕祝辞此歴代后妃亲蚕之事采之史编昭然可见兹特冠于篇首庶有国家者按圗考谱知茧馆之不徒名也赋云惟蚕有功于世归美广物产之货赀作生人之衣被中春之月天子诏后以躬桑大昕之朝内宰时期而命祀于是诣灵坛降寳殿翠障夹乎道周凤辇翔于畿甸顺春气于东方朝先蚕于北面具夫青缥之服【皇后蚕服青上缥下深衣】侑以芳馨之荐九宫倾动蔼然际以成陪班三献礼成沛矣迎祥于囘眷当其叠承宠命适对韶光择世妇于吉卜受鞠衣于明堂【月令三月荐鞠衣祭先帝于明堂】所以崇开禁馆始入公桑援条有三聴女尚书之劝止执筐不再受宫大人之是将体之以坤仪之柔顺视之以母道之慈良破蚁以来庶养至于千簿献茧之后谅化被于多方是以命缫治之成丝就趋工而俟织黄朱緑染各精明黼黻文章【古者献茧使缫遂朱緑之黄之以为黼黻文章】叅同品色【茧馆图不载】
　　王祯先蚕坛序曰先蚕犹先酒先饭祀其始造者坛筑土为祭所也黄帝元妃西陵氏始蚕即先蚕也【按黄帝元妃西陵氏曰儽祖始劝蚕稼月大火而浴种夫人副袆而躬桑乃献茧称丝织袵之功因之广织以供郊庙之服皇图要览云伏羲化茧西陵氏养蚕淮南王蚕经云西陵氏劝蚕稼亲蚕始此】礼月令季春是月也后妃斋戒享先蚕而躬桑以劝蚕事周礼天官内宰仲春诏后帅外内命妇始祭于北郊【蚕于北郊以纯阴也】汉礼仪志皇后祀先蚕礼以中牢魏黄初中置坛于北郊依周典也晋置先蚕坛髙一丈方二丈四出陛陛广五尺皇后至西郊亲祭躬桑北齐先蚕坛五尺方二丈四髙陛陛各五尺外兆四十步面开一门皇后升坛祭毕而桑后周皇后至先蚕坛亲飨隋制宫北三里坛髙四尺皇后以太牢制币而祭唐置坛在长安宫北苑中髙四尺周围二十步皇后并有事于先蚕其仪备开元礼宋用北齐之制筑坛如中祠礼通礼义纂后亲享先蚕贵妃亚献昭仪终献夫蚕祭有坛稽之歴代虽仪制少异然皆递相沿袭饩羊不絶知礼之不可独废有天下国家者尚鉴兹哉【有图不载】
　　王祯蚕神序曰蚕神天驷也天文辰为龙蚕辰生又与马同气谓天驷即蚕神也淮南王蚕经云黄帝元妃西陵氏始蚕至汉祀宛窳妇人寓氏公主蜀有蚕女马头娘此歴代所祭不同然天驷为蚕精元妃西陵氏为先蚕实为要典若夫汉祭宛窳妇人寓氏公主蜀有蚕女马头娘又有谓三娘为蚕母者此皆后世之溢典也然古今所传立像而祭不可遗阙故附之稽之古制后妃祭先蚕坛壝牲币如中祠此古后妃亲蚕祭神礼也蚕书云卧种之日诘旦升香割鸡设醴以祷先蚕此庶人之祭也自天子后妃至于庶人之妇事神之礼虽有不同而敬奉之心一是谅为知所本矣乃作祈报之辞曰【祈】惟蚕之神伊驷有星惟蚕之神伊昔著名气钟于此孕卵而生既桑而育既眠而兴神之福汝有箔皆盈尚冀终惠用彰厥灵簇老献瑞茧盆效成敬获吉卜愿契心盟神宜享之祈祀惟馨【报】龙精一气功被多方继当是岁神降于桑载生载育来福来祥锡我茧丝制此衣裳室家之庆闾里之光敬帅长防诘旦升香设殽于俎奠醴于觞工祝致告神德弥彰【有图不载】
　　郭子章蚕论曰木各有所宜土惟桑亡不宜桑亡不宜故蚕无不可事风之诗曰女执懿筐遵彼微行爰求柔桑则可蚕将仲子之诗曰无折我树桑则郑可蚕车粼之诗曰阪有桑隰有杨则秦可蚕氓之诗曰桑之未落其叶沃若桑之落矣其黄而陨桑中之诗曰期我乎桑中则卫可蚕皇矣之诗曰攘之剔之其檿其柘桑柔之诗曰菀彼桑柔其下侯旬则周可蚕禹贡兖州桑土既蚕厥篚织文则鲁可蚕青州厥篚檿丝管子亦曰五粟之土其檿其桑则齐可蚕荆州厥篚纁则楚可蚕孟子告梁惠王曰五畆之宅树之以桑十畆之诗曰十畆之间桑者闲闲则梁可蚕蚕丛都蜀衣青衣教民蚕桑则蜀可蚕犹之农夫之于五谷非龙堆狐塞极寒之区犹可耕且获也今天下蚕事疎濶矣东南之机三吴越闽最伙取给于湖茧西北之机潞最工取给于阆茧予道湖阆女桑姨桑参差墙下未尝不羡二郡女红之厪而病四逺之惰也夫一女不绩天下必有受其寒者而况乎半天下女不绩也岂苐五十之老帛无所出不绩则逸逸则滛滛则男子为所蠧蚀而风俗日以頽坏今天下门内之德不甚质贞每嵗奏牍奸滛十五毋亦蚕教不兴使然与公父文伯母曰王后亲织紞公侯夫人加之以纮綖卿之内子为大带命妇成祭服列士之妻加之以朝服自庶士以下皆衣其夫社而赋事烝而献功男女効绩愆则有辟古之制也彼大夫之家而主犹绩奈何今天下女习于逸以趋慆淫乎国家蚕桑载在令甲凡民田五畆至十畆者栽桑麻木棉各半畆十畆以上者倍之田多者以是为差特废不举耳故月令躬蚕之礼鲁毋绩愆之辟与令甲桑麻之数此三者不可谓迂而不讲也
　　养蚕法
　　永嘉记曰永嘉有八辈蚕蚖珍蚕【三月绩】柘蚕【四月初绩】蚖蚕【四月初绩】爱珍【五月绩】爱蚕【六月末绩】寒珍【七月末绩】四出蚕【九月初绩】寒蚕【十月绩】凡蚕再熟者前辈皆谓之珍养珍者少养之爱蚕者故蚖蚕种也蚖珍三月既绩出蛾取卵七八日便剖卵蚕生多养之是为蚖蚕欲作爱者取蚖珍之卵藏内甖中随器大小亦可拾纸葢覆器口安硎泉冷水中使冷气折其出势得三七日然后剖生养之谓之爱珍亦呼爱子绩成茧出蛾卵卵七日又剖成蚕多养之此则爱蚕也藏卵时勿令见人应用二七赤豆安器厎腊月桑柴二七枝以麻卵纸当令水髙下与种相齐若外水髙则卵死不复出若外水下卵则冷气少不能折其出势不能折其出势则不得三七日不得三七日虽出不成也不成者谓徒绩成茧出蛾生卵七日不复剖生至明年方生耳欲得阴树下亦有泥器三七日亦有成者杂五行书曰二月上壬取土泥屋四角宜蚕吉【案今世有三卧一生蚕四卧再生蚕白头蚕颉石蚕楚蚕黒蚕有一生再生之异灰儿蚕秋母蚕秋中蚕老秋儿蚕秋末老獬儿蚕锦儿蚕同茧蚕或二蚕三蚕共为一茧凡三卧四卧皆有丝绵之别凡蚕从小与大者乃至大入簇得饲荆鲁二桑小食则桑中与鲁桑荆有裂腹之患也】
　　齐民要术曰收取种茧必取居簇中者【近上则丝薄近下则子不生也】屋欲四面开牕纸糊厚为篱屋内四着火【火若在一处则冷热不均】初生以毛扫【用荻扫则伤蚕扈先生曰毛扫亦伤蚕用桑叶葢覆即自生矣】调火令冷热得所【热则焦燥冷则长迟】比至在眠常须三箔中箔上安蚕上下空置【下箔障土气上箔防尘埃】小时采桑着怀中令暖然后切之【蚕小不用见露气得人体则众恶除】每饲蚕卷牕帏饲讫还下【蚕见明则食食多则生长】老时值雨者则坏茧宜于屋里簇之薄布薪于箔上散蚕讫又薄以薪覆之一槌得安十箔
　　又法以大蓬蒿为薪散蚕令遍悬之于栋梁椽柱或垂绳钩戈鸮爪龙牙上下数重所在皆得悬讫薪下微生炭火以暖之得暖则作速稍寒则作迟令人候看热则去火蒿蓬生凉无郁浥之忧死蚕旋坠无汚茧之患沙不住无瘢痕之疵郁浥则难练茧汚则丝散瘢痕则无用蓬蒿簇亦良【扈先生曰胜今簇逺甚而人不用之何故】其外簇者晩遇天寒则全不作茧用火易练而丝明日曝死者虽白而漕脆膁练长衣着几将倍矣甚者虚实失岁功坚脆悬絶资生要理安可不知哉
　　崔寔曰三月清明节令蚕妾治蚕室除隙穴具槌持箔笼
　　王祯曰育蚕之法始于择种收茧取簇之中向阳明浄厚实者蛾出第一日者名苗蛾末后出者名末蛾皆不可用次日以后出者取之铺连于槌箔雄雌相配至暮抛去雄蛾将母蛾于连上匀布所生子环堆者皆不用【黄省曽曰放子必覆而暗之见光则其子游散连必桑皮纸出于南浔】生子数足更就连上令覆养三五日【黄省曾曰覆三五日则气乃固】挂时须蚕子向外恐有风磨损其子【黄省曾曰贯连须用桑皮忌苎麻之线悬子凉处忌烟薰日炙之所】冬节及腊八日浴时无令水极冻浸二日取出复挂年节后瓮内竖连须使玲珑每十数日日髙时一出每阴雨止即便晒暴【黄省曽日腊月十二浸之于盐卤至二十四而出则利于缲丝或日腊八日以桑柴灰或草灰淋汁以蚕连浸焉一日而出继以雪水浸之悬干或悬桑木之上以冒雨雪三宿而收之则耐养二月十二浴清明之晓则绵纸褁之藏于厨内俟桑芽如茶匙大则绵絮裹之暮也覆以所服之暖衣晨也覆以所盖之暖被既出也温以火未出也禁以火焙其浸也用桑条之灰湿其连而后掺之折而浸之于卤中即盐化之水有分两恐其浮也以磁器压之其至二十四出也用河水涤去其灰或置之扁中而沃而后凉之挂之则至春生否者阴不至于费叶至二月十二浴以菜花野菜花韭花桃花白豆花揉之水中而浴之蛾之放子也一夜而止否则生蚁不齐】蚕子变色要在迟速由己勿致损自变桑叶已生自辰巳间将瓮内取出舒卷提掇亦无度数但要第一日变三分第二日变七分却用子密糊封了还瓮内收藏至第三日午时又出连舒卷须要变至十分其蚕屋火仓蚕箔并须预备蚕屋宜髙广牕户虚明易辨眠起仍上于行撁各置照牕每临早暮以助髙明下就附地列置风窦令可啓闭以除湿郁若新泥湿壁用热火薰干牕上用浄白纸新糊门牕各挂苇帘藁荐下蚁之时勿用鸡翎等物扫拂惟在详款稀匀不至惊伤稠叠生齐取叶着怀中令暖用利刀切极细筛于器内蓐纸上匀薄将连合于叶上蚁闻叶香自下或过时不下连及縁上连背者并弃养蚕蚁时先辟东间一间四角挫垒空龛状如三暑以均火谓屋小则易收火气也停眠前后则彻去择日安捶每捶上下闲铺三箔上承尘埃下隔湿润铺砌碎杆草于上中箔以备分擡用细切捣软秆草匀铺为蓐又揉浄纸粘成一片铺蓐上安蚕初生色黒渐渐加食三日后渐变白则向食宜少加厚变青则正食宜益加厚复变白则慢食宜少减变黄则短食宜愈减纯黄则停食谓之正眠眠起自黄而白自白而青自青复白自白而黄又一眠也每眠例如此之以加减食凡叶不可带雨露及风日所干或浥臭者食之令生诸病常收三日叶以备霖雨则蚕常不食湿叶且不失饥采叶归必疎爽于室中待热气退乃与食蚕时昼夜之间大槩亦分四时朝暮类春秋正昼如夏夜深如冬寒暄不一虽有熟火各合斟量多少不宜一例自初生至两眠正要温暖蚕母须着单衣以为体测自觉身寒则蚕必寒便添熟火自身觉热蚕亦必热约量去火一眠之后但天气晴明巳午之间时暂掲起牕间帘荐以通风日南风则卷北牕北风则卷南牕放入倒溜风气则不伤蚕大眠起后饲罢三顿翦开牕纸透风日必不顿惊生病大眠之后卷帘荐去牕纸天气炎热门口置瓮旋添新水以生凉气如遇风雨夜凉却当将帘荐放下其间自小至老蚕滋长则分之沙燠厚则擡之失分则稠叠失擡则蒸湿蚕柔软之物不禁揉触小而分擡人知爱防大而分擡或懒倦而不知顾惜久堆乱积逺掷髙抛损伤生疾多由于此蚕自大眠后十五六顿即老得丝多少全在此数北蚕多是三眠南蚕俱是四眠日见有老者量分数减饲侯十蚕九老方可入簇值雨则坏茧南方例皆屋簇北方例皆外簇然南簇在屋以其蚕少易办多则不任北方蚕多露簇率多损压壅阏南北簇法俱未得中今有善蚕者一説南北之间蚕少疎开牕户屋簇之则可蚕多选于院内搆长春草厦内制蚕簇周以木架平铺蒿梢布蚕于上用蓆泊围防自无簇病实良策也【蚕簇见图谱】又有夏蚕秋蚕夏蚕自蚁至老俱宜凉惟忌蚊蝇虫秋蚕初宜凉渐渐宜暖亦因天时渐凉故也簇与缲丝法同春蚕南方夏蚕不中缲丝惟堪线纩而已凡茧宜并于忙择凉处薄摊蛾自迟出免使抽缲相逼恐有不及则有瓮浥笼蒸之法士农必用云缲丝之诀惟在细圆匀使无褊慢节核麄恶不匀也缲丝有热釜冷盆之异然皆必有缲车丝軠然后可用热釜要大置于釜上接一杯甑添水至甑中八分满甑中用一板栏断可容二人对缲也水须当热旋旋下茧多下则缲不及煑损此可缲麄丝单缴者双缴者亦可但不如冷盆所缲洁浄光莹也冷盆要大先泥其外用时添水八九分水宜温暖长匀无令乍寒乍热可缲全缴细丝中等茧可缲双缴比热釜者有精神而又坚韧也南北蚕缲之事摘其精妙笔之于书以为必效之法业蚕者取其要诀歳嵗必得庶上以广府库之货资下以备生民之纩帛开利之源莫此为大
　　元孟祺农桑辑要论蚕性曰蚕之性在连则宜极寒成蚁则宜极暖停眠起宜温大眠后宜凉临老宜渐暖入簇则宜极暖【黄省曽曰蚕之性喜静而恶喧故宜静室喜暖而恶湿故宜板室室静可以避人声之喧閙室密可以避南风之袭吹室板可以辟地气之蒸郁】
　　务本新书曰养蚕之法茧种为先今时摘茧一槩并堆箔上或因缲丝不及有蛾出者便就出种罨压熏蒸因热而生决无完好其母病则子病诚由此也今后茧种开簇时须择近上向阳或在苫草上者此乃强良好茧【农桑要防云茧必雌雄相半簇中在上者多雄下者多雌○陈志云雄茧尖细小雌者圆曼厚大】另摘出于通风凉房内浄箔上一一单排日数既足其蛾自生免熏罨鑚延之苦此诚胎教之最先若有拳翅秃睂焦脚焦翅焦尾熏黄赤肚无毛黑纹黑身黑头先出末后生者拣出不用止留完全肥好者匀稀布于连上择髙明凉处置箔铺连箔下地须洒扫洁浄蚕连厚纸为上薄纸不禁浸浴【野语云连用小灰纸更妙】蛾生足移蛾下连屋内一角空处竖立柴草散蛾于上至十八日后西南浄地掘阬贮蛾上用柴草搭合以土封之庶免禽虫伤食盖有功于人理当如此
　　农桑防要云将蛾作三阬埋种田地内能使地中数年不生刺芥
　　士农必用曰蚕事之本惟在谨于谋始使不为后日之患蚕眠起不齐由于变生之不一变生之不一由于收种之不得其法故曰惟在谨于谋始
　　又曰取簇中腰东南明净厚实茧蛾第一日出者名苗蛾不可用【屋中置柴草上放不用蛾】次日以后出者可用每一日所出为一等辈各于连上写记后来下蛾时各为一等辈二日相次为一辈犹可次三日者则不可为将来成蚕眠起不能齐极为患害另作一辈养则可末后出者名末蛾亦不可用铺连于捶箔上雌雄相配当日可提掇连三五次【去其尿也】至末时后款摘去雄蛾【放在苗娥一处】
</div>
    <div class="pagination">
<a href="农政全书_page38.html">上一页</a><span>...</span><a href="农政全书_page34.html">34</a><a href="农政全书_page35.html">35</a><a href="农政全书_page36.html">36</a><a href="农政全书_page37.html">37</a><a href="农政全书_page38.html">38</a><span class="current-page">39</span><a href="农政全书_page40.html">40</a><a href="农政全书_page41.html">41</a><a href="农政全书_page42.html">42</a><a href="农政全书_page43.html">43</a><a href="农政全书_page44.html">44</a><span>...</span><a href="农政全书_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
