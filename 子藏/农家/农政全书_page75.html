<!DOCTYPE html>
<html>
<head>
    <meta charset="UTF-8">
    <title>农政全书 - 第 75 页/共 125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>农政全书 - 第 75 页/共 125 页</h1>
    <div class="content">　　酸桶笋　生密县韶华山山涧边初发笋叶其后分生茎叉科苗髙四五尺茎秆似水荭茎而红赤色其叶似白槿叶而澁又似山格刺菜叶亦澁纹脉亦麄味甘微酸
　　救饥　采嫩笋叶煠熟水浸去邪味淘净油盐调食











　　鹿蕨菜　生辉县山野中苗髙一尺许其叶之茎背圆而面窊【五化切】叶似紫香蒿脚叶而肥濶颇硬又似胡萝卜叶亦肥硬味甜
　　救饥　采苗叶煠熟水浸淘净油盐调食












　　山芹菜　生辉县山野间苗髙一尺余叶似野蜀葵叶稍大而有五叉又似地牡丹叶亦大叶中撺生茎叉梢结刺毬如鼠粘子刺毬而小开花黪白色叶味甘救饥　采苗叶煠熟水浸淘净油盐调食












　　金刚刺　又名老君须生辉县鸦子口山野间科条髙三四尺条似刺防【音梅】花条其上多刺叶似牛尾菜叶又似龙须菜叶比此二叶俱大叶间生细丝蔓其叶味甘救饥　采叶煠熟水浸淘净油盐调食












　　栁叶青　生中牟荒野中科苗髙二尺余茎似蒿茎叶似栁叶而短抪茎而生开小白花银褐心其叶味微辛救饥　采嫩叶煠熟水浸淘净油盐调食













　　大蓬蒿　生密县山野中茎似黄蒿茎色微带紫叶似山芥菜叶而长大极多花叉又似风花菜叶叉亦多又似漏芦叶却微短开碎瓣黄花苗叶味苦
　　救饥　采叶煠熟水浸淘去苦味油盐调食












　　狗筋蔓　生中牟县沙岗间小科就地拖蔓生叶似狗掉尾叶而短小又似月芽菜叶微尖而软亦多纹脉两叶对生梢间开白花其叶味苦
　　救饥　采叶煠水浸淘去苦味油盐调食



　　农政全书卷四十九
<子部,农家类,农政全书>
　　钦定四库全书
　　农政全书卷五十
　　明　徐光啓　撰





　　花蒿　生荒野中苗叶就地丛生叶长三四寸四散分垂叶似独扫叶而长硬其头颇齐微有毛澁味微辛救饥　采叶煠熟水浸淘净油盐调食



</div>
    <div class="pagination">
<a href="农政全书_page74.html">上一页</a><span>...</span><a href="农政全书_page70.html">70</a><a href="农政全书_page71.html">71</a><a href="农政全书_page72.html">72</a><a href="农政全书_page73.html">73</a><a href="农政全书_page74.html">74</a><span class="current-page">75</span><a href="农政全书_page76.html">76</a><a href="农政全书_page77.html">77</a><a href="农政全书_page78.html">78</a><a href="农政全书_page79.html">79</a><a href="农政全书_page80.html">80</a><span>...</span><a href="农政全书_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
