<!DOCTYPE html>
<html>
<head>
    <meta charset="UTF-8">
    <title>王氏农书 - 第 35 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>王氏农书 - 第 35 页/共 37 页</h1>
    <div class="content">




　　木棉纺车其制比麻苎纺车颇小夫轮动转莩繀随之纺人左手握其棉筒不过二三续扵莩繀牵引渐长右手均撚俱成【去声】缕就绕繀上欲作线织置车在左再将两繀棉丝合纺可为线棉南州异物志曰吉贝木熟时状如鵞毳但纺不绩在意小抽牵引无有断絶此即纺车之用也诗云莩繀随轮共一车头霜缕入周旋已知单【去声】匀堪爱更欲双聨作线棉









　　木棉拨车其制颇肖麻苎蟠车但以竹为之方圆不等特更轻便按旧説先将纺讫棉繀扵稀糊盆内度过稍干然后将棉繀头缕拨扵车上遂成棉诗云造形随意作方圆终日悠悠聴拨旋待尔成足经纬却教机杼得功全











　　木棉軖床其制如所坐交椅但下空一軖四股軖轴之末置一掉枝上椅竪列八繀下引棉丝动转掉枝分络軖上丝既成次第脱防比之拨车日得八倍始出闽建今欲传之他方同趋省便诗云八繀棉丝络一軖巧凭坐椅作軖床试将触类深思索麻苎乡中用亦良











　　木棉线架以木为之下作方座长濶尺余卧列四繀座上凿置独柱髙可二尺余柱下横木长可二尺用竹篾均列四弯内引下座四繀纺扵车上即成棉线旧法先将此繀络扵籰上然后纺合今得此制甚为速妙诗云丝牵卧繀上拘聮双缕俱成合线棉便向车头施防巧纺人特喜胜扵先
　　木棉总具
　　木棉总具其法自拨车軖床棉既成用浆糊煑过仍以木杖两端掣之日防不时手搓干湿得所络扵籰上而后经纬制度一仿防类织絍机杼并与布同诗云棉丝经络比防工织絍机张与布同既可为衣代防布便知器用两相通



　　农书卷二十一
<子部,农家类,王氏农书>
　　钦定四库全书
　　农书卷二十二　　　　　　元　王祯　撰农器图谱二十
　　麻苎门
　　麻苎之有用具南北不无异同民俗岂能通变如南人不解刈麻北人不知治苎及有沤浸审生熟之莭车纺分大小之工凡絺绤绳绠皆其所出今幷所附类一一条列庶使南北互相为法云








　　沤【乌侯切】池沤浸渍也池犹也诗云东门之池可以沤麻凡蓻麻之乡如无水防则当掘地成池或甃以塼石蓄水于内用作沤所齐民要术云沤欲清水生熟合宜注説云浊水则麻黒水少则麻脆生则难剥太烂则不任此沤法也汜胜之书曰夏至后二十日沤枲枲和如丝大凡北方治麻刈倒即防之卧置池内水要寒暖得宜麻亦生熟有节湏人体测得法则麻皮洁白柔韧可绩细布南方但连根防麻遇用则旋浸旋剥其麻片黄皮粗厚不任细绩虽南北习尚不同然北方随刈即沤于池可为上法又诗云东门之池可以沤苎以此知苎亦可沤问之南方造苎者谓苎性夲难輭与沤麻不同必先绩苎已纺成纑乃用干石灰拌和累日【夏天三日冬天五日春秋约中】既毕抖去别用石灰煑熟待冷于清水中濯净然后用芦帘平铺水面【如水逺则用大盆盛水铺帘或草摊纑浸曝每日换水亦可】摊纑于上半浸半晒遇夜収起沥干次日如前纑极白方可起布此治苎池沤之法湏假水浴日曝而成北人未之省也今録之冀南北通用窃读孟子所谓江汉以濯之秋阳以暴之皜皜乎不可尚已今沤苎虽曰小技亦此理欤诗曰解变常麻作雪衣【诗云麻衣如雪】好将沤法教民知若凭地利江南易是防人家近水湄












　　刈刀获麻刄也或作両刄但用防柌【似咨切】旋插其刄俯身控刈取其平穏便易北方种麻颇多或至连顷另有刀工各具其器割刈根茎劖削梢叶甚为速效齐民要术曰麻勃如灰便刈防欲小欲薄获欲浄此刈麻法也南方惟用防取颇费工力故録于此示其便也诗云森森麻榦覆隂浓顷畆方期一卷空説似吴侬初未信中原随地有刀工　苎刮刀刮苎皮刄也煆鐡为之长三寸许卷成小槽内插短柄两刄向上以钝为用仰置手中将所剥苎皮横覆刄上以大指就按刮之苎肤即蜕农桑辑要云苎刈倒时用手剥下皮以刀刮之其浮皴【七旬切】自去又曰苎剥取其皮以竹刮其表厚防自脱得里如筋者煑之用绩今制为两刄鐡刀尤便于用诗云刮苎由来要愈工柄头双刄就为銎形模外若无他伎掌握中能効此功卷去肤皴见精粹退余梗澁得轻松作麻已付金钗绩更为珍藏用不穷









　　绩【去中切】盛麻绩器也绩集韵云缉也説文曰笼也又姑篓也字从竹或以条茎编之用则一也大小深浅随其所宜制之麻苎蕉葛等为之絺绤皆本于此有日用生财之道也诗云绩麻如之何以器为萦蟠初认飞霰落次若层云屯功成在良筌日新防铭槃诗人有深刺勿效南方原


<子部,农家类,王氏农书,卷二十二>
　　小纺车【纺妃両切】此车之制凡麻苎之乡在在有之前图具陈兹不复述隋书郑善果母清河崔氏恒自纺绩善果曰母何自勤如是耶荅曰纺绩妇人之务上自王后下至大夫妻各有所制若惰业者是为骄逸吾虽不知礼其可自败名乎今士大夫妻妾衣【去声】被纎美曽不知纺绩之事闻此郑母之言当自悟也诗云间荆布车人纺具维持总一身旋绩纒绵分众缕各随莩繀转【上声】孤轮无穷运用资生业不碍繁喧彻近隣从此输功到机杼年年絺绤为谁新　大纺车其制长余二丈阔约五尺先造地柎木框四角立柱各髙五尺中穿横桄上架枋木其枋木両头山口卧受卷纑长軖鐡轴次于前地柎上立长木座座上列臼以承底鐡簨【夫用木车成筩子长一尺二寸围一尺二寸计三十二枚内受绩纒】上俱用杖头鐡环以拘轴又于额枋前排置小鐡义分勒绩条转【上声】上长軖仍就左右别架车轮两座通络皮下经列上拶转軖旋鼓或人或畜转【上声】动左边大轮随轮转众机皆动上下相应缓急相宜遂使绩条成紧【去声】纒于軖上昼夜纺绩百斤或众家绩多乃集于车下秤绩分纑不劳可毕中原麻布之乡皆用之今特图其制度欲使他方之民视此机栝闗楗仿效成造可为普利又新置丝线纺车一如上但差小耳比之露地桁架合线特为省易因附于此诗云大小车轮共一弦一轮才动各相连绩随众方齐转【上声】纑上长軖却自纒可代女工兼倍省要供布缕未征前画图中土规模在更欲他方得共传








　　蟠车纒纑具也又谓之拨车南人谓拨柎又云车柎南北人皆惯用习见已图于前兹不必述诗云绩纺功才毕蟠纑得此车行桄运枢臬交辏寄横义宛转荆钗手周旋里布家岂知罗绮軰惟务拨琵琶




</div>
    <div class="pagination">
<a href="王氏农书_page34.html">上一页</a><span>...</span><a href="王氏农书_page30.html">30</a><a href="王氏农书_page31.html">31</a><a href="王氏农书_page32.html">32</a><a href="王氏农书_page33.html">33</a><a href="王氏农书_page34.html">34</a><span class="current-page">35</span><a href="王氏农书_page36.html">36</a><a href="王氏农书_page37.html">37</a><a href="王氏农书_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
