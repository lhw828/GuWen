<!DOCTYPE html>
<html>
<head>
    <meta charset="UTF-8">
    <title>农政全书 - 第 99 页/共 125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>农政全书 - 第 99 页/共 125 页</h1>
    <div class="content">


　　山防儿　一名金刚树又名鈇刷子生钧州山野中科条髙三四尺枝条上有小刺叶似杏叶颇团小开白花结实如葡卜颗大熟则红黄色味甘酸
　　救饥　采果食之












　　山里果儿　一名山里红又名映山红果生新郑县山野中枝茎似初生桑条上多小刺叶似菊花叶稍团又似花桒叶亦团开白花结红果大如樱桃味甜
　　救饥　采树熟果食之












　　无花果　生山野中今人家园圃中亦栽叶形如葡萄叶颇长硬靣厚稍作三叉枝叶间生果初则青小熟大状如李子色似紫茄色味甜
　　救饥　采果食之
　　治病　今人传说治心痛用叶煎汤服甚効
　　扈先生曰子本佳果第须良种宜广植之










　　青舎子条　生宻县山谷间科条微带柿黄色叶似胡枝子叶而光俊防尖枝条间开淡粉紫花结子似枸杞子防小生则青而后变红熟则紫黒色味甜
　　救饥　采摘其子紫熟者食之












　　白棠子树　一名沙棠梨儿一名羊妳子树又名剪子果生荒野中枝梗似棠梨树枝而细其色防白叶似棠叶而窄小色亦颇白又似女儿茶叶却大而背白结子如豌豆大味酸甜
　　救饥　其子甜熟时摘取食之











　　拐枣　生宻县梁家冲山谷中叶似楮叶而无花叉却更尖靣多纹脉边有细锯齿开淡黄花结实伏似生姜拐叉而细短深茶褐色故名拐枣味甜
　　救饥　摘取拐枣成熟者食之












　　木桃儿树　生中牟土山间树髙五尺余枝条上气脉积聚为　防状类小桃儿极坚实故名木桃其叶似楮叶而狭小无花叉却有细锯齿又似青檀叶稍间另又开淡紫花结子似梧桐子而大熟则淡银褐色味甜可食
　　救饥　采取其子熟者食之










　　石冈橡　生汜水西茶店山谷中其木髙丈许叶似橡栎叶极小而薄边有锯齿而少花叉开黄花结实如橡斗而极小味澁防苦
　　救饥　采实换水煮五匕水令极熟食之
</div>
    <div class="pagination">
<a href="农政全书_page98.html">上一页</a><span>...</span><a href="农政全书_page94.html">94</a><a href="农政全书_page95.html">95</a><a href="农政全书_page96.html">96</a><a href="农政全书_page97.html">97</a><a href="农政全书_page98.html">98</a><span class="current-page">99</span><a href="农政全书_page100.html">100</a><a href="农政全书_page101.html">101</a><a href="农政全书_page102.html">102</a><a href="农政全书_page103.html">103</a><a href="农政全书_page104.html">104</a><span>...</span><a href="农政全书_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
