<!DOCTYPE html>
<html>
<head>
    <meta charset="UTF-8">
    <title>农政全书 - 第 35 页/共 125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>农政全书 - 第 35 页/共 125 页</h1>
    <div class="content">　　钦定四库全书
　　农政全书卷二十七
　　明　徐光啓　撰
　　树艺
　　蓏部
　　尔雅曰瓞瓝【以其绵绵而生也】广雅曰土芝也【在木曰果在地曰蓏大曰小曰瓞其子曰瓤其肉曰瓤其跗曰环谓脱花处也其蒂曰防谓系蔓处也　广志曰之所出以辽东卢江炖煌之种为美州大大如斛阳城御大如三升魁者名香登长二尺余者名桂枝蜀地温食至冬熟春白正月种二月成泉秋种十月熟许愼説文曰萦小瓞也　陆机赋曰枯楼定桃黄防白传金钗蜜筩小春大班骭素腕狸首虎蹯东陵出于秦谷桂髓起于巫山皆名也　张孟阳赋曰羊骹累错防子市江　又有乌缣龙肝虎掌头羊髓防六防女臂狄无余之属　王祯农桑通诀曰甘肃有□大如头枕其肉甚甘割其皮暴之柔韧赍之中土以为赠送甘而有味　又浙中有隂宜于隂地种之秋熟冬藏至春食之如新　王祯曰之为种不一而其用有二供果为果甜西是也供菜为菜胡越是也礼记天子削及祭皆指果也　永嘉记曰永嘉防八月熟李时珍曰即寒也】齐民要术曰收子法常嵗嵗先取本母子截去两头止取中央子【本母子者生数叶便结子子复早熟用中辈子蔓长二三尺然后结子用后辈子者蔓长足然后结子子亦晚熟种早子熟速而小种晚子熟迟而大去两头者近蔕子曲而细近头子短而防凡落疏青黑者为美黄白及斑虽大而恶若种苦子虽烂熟气香其味犹苦也】又收子法食时美者收即以细糠拌之日曝向燥拔而簸之净而且速也
　　良田小豆底佳黍底次之刈讫即耕频频转之二月上旬种者为上时三月上旬为中时四月上旬为下时五月六月上旬可种藏【扈先生曰秋小实中坚故中藏】凡下种先以水净淘子以盐和之【盐和则不能死】先卧锄耧却燥土【不耧者坑虽深大常杂燥土故不生】然后培坑大如斗口纳子四枚大豆三个于堆旁向阳中【谚曰种黄台头】生数叶搯去豆【愞弱苗不能独生故须大豆为之起土生不去豆则豆反扇不得滋茂但豆防汁出更成良润勿拔之拔之则土虚燥也】多锄则饶子不锄则无实【五谷蔬菜果蓏之属皆如此也】五六月种晚
　　治笼法【但起雾未解以杖举蔓散灰于根下后一两日复以土培其根则迥无虫矣】又种法于良地中先种晚禾【晚禾令地腻】熟劁刈取穗欲令茇长秋耕之耕法弭缚犂耳起规逆耕耳弭则禾拔头出而不没矣至春后复顺耕亦弭缚犂耳翻之还令草头出耕讫劳之令甚平种植谷时种之种法使行阵直两行微相近两行外相逺中间通步道道外还两行相近如是作次第经四小道通一车道凡一顷地中须开十字大巷通两乘车来去运辇其都聚在十字巷中生比至初花必须三四遍熟锄勿令有草生草生脇无子锄法皆起禾茇令直竖其蔓本底皆令上下四厢髙微雨时得停水引蔓皆沿茇上茇多则多茇少则少茇多则不广蔓广则岐多岐多则饶子其会是岐头而生蔓岐而花者皆是浪花终无矣故令蔓生于茇上悬在下
　　区种法六月雨后种菉豆八月中犂掩杀之十月又一转即十月终种率两步为一区坑大如盆口深五寸以土壅其畔如菜畦形坑底必令平正以足踏之令其保泽以子大豆各十枚遍布坑中【中大豆两物为双借其起土故也】以粪五升覆之【亦令均平】又以土一斗薄散粪上复以足微蹑之冬十月大雪时速并力推雪于坑上为大堆至春草生亦生茎叶肥茂异于常者且常有润泽旱亦无害五月便熟【其掐豆锄之法与常同若子尽生则大槩搯出之一区四根即足矣】又法冬天以子数枚内热牛粪中冻即拾聚置之隂地【量地多少以足为限】正月地释即耕逐场布之率方一步下一斗粪耕土覆之肥茂早熟虽不及区种亦胜凡逺矣【凡生粪粪地无势多于熟粪令地小荒矣】有蚁者以牛羊骨带髓者置科左右待蚁附将弃之弃二三次则无蚁矣
　　汜胜之曰区种一亩为二十四科区方圆三尺深五寸一科用一石粪粪与土合和令相半以三斗瓦瓮埋着科中央令瓮口上与地平盛水瓮中令满种瓮四面各一子以瓦葢瓮口水或减辄增常令水满种常以冬至后九十日百日种之又种薤十根令周回瓮居子外至五月熟薤可拔卖之与相避又可种小豆于中亩四五升其藿可卖此法宜平地收亩万钱摘法在步道上引手而取勿令浪人踏蔓及翻覆之【踏则茎破翻则成细皆令不茂而蔓早死】若无茇而种者地虽美好正得长苗直引无多槃岐故少子若无茇处竖干柴亦得【凡干柴草不妨滋茂】凡所以早烂者皆由脚蹑及摘时不慎翻动其蔓故也若以理慎护及至霜下叶干子乃尽矣【但依此法则不必别种早晚及中三辈之】
　　黄一名胡白即越也又名冬【以其至冬而熟也　广志谓之蔬神仙本草谓之土芝】
　　齐民要术曰种越胡法四月中种之【胡宜竖柴木令其蔓缘之】收越欲饱霜【霜不饱则烂】收胡候色黄则摘【若待色赤则皮存而肉消】并如凡于香酱中藏之亦佳【扈先生曰甜生者以鮝骨刺顶上易熟】
　　种法傍墙隂地作区圆二尺深五寸以熟粪及土相和正月晦日种【二月三月亦得】既生以柴木倚墙令其缘上旱则浇之八月断其稍减其实一本但存六枚【多留则不成也】十月霜足收之【早收则烂】削去皮子于芥子酱中或美豆酱中藏之佳
　　便民图纂曰种冬法先将湿稻草灰拌和细泥铺地上锄成行陇二月下种每粒离寸许以湿灰筛葢河水洒之又用粪浇葢干则浇水待芽顶灰于日中将灰掲下搓碎壅于根旁以清粪浇之三月下旬治畦锄穴每穴栽四科离四尺许浇灌粪水须浓凡种法俱同王祯曰冬初生正青緑经霜则白如涂粉其中肉及子俱白故谓之白荆楚嵗时记曰七月采犀以为面脂本草图经曰犀瓣也瓤亦堪作澡豆夫种最多独此耐久经霜乃熟藏可弥年不坏今人亦用为蜜饯其犀用为茶果则兼蔬果之用矣
　　冬越十月区种冬则推雪着区上为堆润泽肥好乃胜春种种常宜阳地暖则易长杜诗所谓阳坡可种者是也【扈先生曰每分栽相去三尺许】
　　王月令四月王生【广义曰□葜也谓之者以其根似之也】
　　种王法二月初撒种长寸许锄穴分栽一穴栽一科每日早以清粪水浇之旱则早晚皆浇待蔓长用竹引上作棚
　　丝即缣也嫩小者可食老则成丝可洗器涤腻种法与前同
　　西种出西域故名【扈先生曰按五代郃阳令胡峤陷回纥归得种以牛粪种之结实如斗大味甚甘美名曰西杨用修以西晚出疑文选浮甘于清泉葢指王不知王非甘也当作黄】
　　农桑通诀曰种西法区行差稀多种者垡头上漫掷劳平苗出之后根下拥作土盆欲大者步留一科科止留一余蔓花皆搯去则实大如三斗栲栳矣味寒解酒毒其子曝干取仁瀹茶亦得清明时于肥地掘坑纳子四粒待芽出移栽栽宜稀浇宜频蔓短时作绵兜每朝取萤恐其食蔓待茂盛则不必
　　博闻録曰种花药最忌麝尤忌之賸栽数株蒜薤遇麝不损
　　鱼龙河图曰有两鼻者杀人
　　养生书曰之两啇者杀人【扈先生曰商音滴木根果蒂当匏鼻皆曰商也】茄本草曰茄一名落苏【五代贻于録作酪酥葢以其味相似也　段成式云茄莲茎也以此名落苏不知何自　农桑通诀曰隋炀帝改茄子为昆仑一种出自暹罗国者其色微紫蔕长味甘今之紫茹黄山谷所谓紫膨脝者是也又有青茄白茄白者为胜亦名银茄有一种白者谓之渤海茄又一种白花青色稍匾一种白而匾者皆谓之畨茄甘脆不澁生熟可食又一种水茄其形稍长甘而多水可以止渇此数种中土颇多南方罕得亦宜种之种茄二十科粪壅得所可供一人食张浮林颂云身累百赘颈附千瘤采之不勤茹之颇柔茄视他菜为最耐久供膳之余糟丘防腊无不宜者须广种之】
　　齐民要术种茄法九月熟时摘取擘破水淘子取沈者速曝干里置【扈先生曰褁须布】至二月畦种【治畦下水一如葵法性宜水常取润泽】着四五叶雨时合泥移栽之【若旱无雨浇水令澈泽夜栽之白日以蓆葢勿令见日】十月种者如区种法推雪着区中则不须栽其春种不作畦直如种凡法者亦得唯须晓夜数浇耳
　　农桑通诀曰凡栽根株宜筑实不实则死区中不宜有浮土恐雨泥汚叶则蒌而难茂栽时得晴为宜早晚浇灌之
　　务本新书曰茄初开花斟酌窠数削去枝叶再长晚茄秋深老茄煮软水浸去皮以盐拌匀冬月食用旋添麻合为上
　　便民图纂曰茄二月治畦与冬同种则漫撒长寸许三月移栽栽宜稀浇以粪水宜频每科于根上加少硫黄其实大且甘
　　天茄清明时撒于肥地蔓长则引上
　　俞贞木种树书曰种茄子时初见根处擘开搯硫黄一星以泥培之结子倍多其大如盏味甘而益人
　　瓠尔雅曰瓠栖瓣衞诗曰匏有苦叶【毛匏谓之瓠】风曰八月断壶小雅曰幡幡瓠叶【诗义疏云瓠叶少时可以为羮又可淹煮极美故云采之烹之河东及播州常食之八月中坚强不可食故云苦叶　説文曰瓠一名曰壶皆匏属也陆农师曰头短大腹曰瓠细而合上曰匏似匏而肥圆者壶然有甘苦二种甘者供食苦者充器　诗注云不才于大惟供济而已葢以作壶济水也　王祯曰其为物也蔓生而齿辨夏熟而秋枯　本草云味甘冷无毒利水道止消渇惟苦者有毒不宜食　广志曰有都瓠子如牛角长四尺有余又有约瓠其腹甚细縁蔕为口出雍县朱崖有千叶瓠其大者受斛余郭子曰东呉有长柄口接释名曰瓠畜皮瓠以为脯蓄积以待冬月用也淮南万毕术曰烧穰杀瓠物自然也　一名姑俗曰葫芦　农桑撮要曰悬瓠可以为笙曲沃者尤善秋乃可用漆其里匏苦瓠甘酌酒冬盛则暖夏盛则寒　王祯曰匏之为物累然而生食之无穷种得其法其实硕大小之为瓠杓大之为盆盎其济用溥矣　扈先生曰甘者瓠苦者匏诗曰甘瓠累之匏有苦叶壶即瓠也】千金月令云冬至日取葫芦盛葱根茎汁埋于庭中夏至发开尽为水以渍金玉银石青各三分自销暴干如饴可休粮久服名曰金夜浆
　　汜胜之书曰种瓠之法以三月耕良田十亩作区方深一尺以杵筑之令可居泽相去一歩区种四实蚕矢一斗与土粪合浇之水二升所干处复浇之着三实以马棰防其心勿令蔓延多实实细以藁荐其下无令亲土多疮瘢度可作瓢以手摩其实从蔕至底去其毛不复长且厚八月微霜下收取掘地深一丈荐以藁四边各厚一尺以实置孔中令底下向瓠一行覆上土厚二尺二十日出黄色好破以为瓢其中白肤以养猪致肥其瓣以作烛致明一本三实一区十二实一亩得二千八百八十实十畆凡得五万七千六百瓢瓢直十钱并直五十七万六千文用蚕矢二百石牛耕功力直二万六千丈余有五十五万肥猪明烛利在其外
　　又曰区种瓠法收种子须大者若先受一斗者得收一石受一石者得收十石先掘地作坑方圆深各三尺用蚕沙与土相和令中半【若无蚕沙生牛粪亦得】着坑中足蹑令坚以水沃之候水尽即下瓠子十颗复以前粪覆之既生长二尺余便总聚十茎一处以布纒之五寸许复用泥泥之不过数日纒处便合为一茎留强者余悉搯去引蔓结子子外之条亦搯去之勿令蔓延留子法初生二三子不佳去之取第四五六区留二子即足旱时须浇之坑畔周匝小渠子深四五寸以水停之令其遥润不得坑中下水【扈先生曰不论草木本凡根株大者俱宜遥肥遥润】
　　崔寔曰正月可种瓠六月可蓄瓠八月可断瓠作菑瓠家政法曰二月可种
　　农桑通诀曰凡种瓠如法蔓长则作架引之
　　四时类要云种大葫芦二月初掘地作坑方四五尺深亦如之实填油麻菉豆防及烂草等一重粪土一重草如此四五重向上尺余着粪土种十来颗子待生后拣取四茎肥好者每两茎肥好者相贴着相贴处以竹刀子刮去半皮以刮处相贴用麻皮纒缚定黄泥封褁一如接树之法待相着活后各除一头又取所活两茎准前刮去皮相着一如前法待活后唯留一茎四茎合为一本待着子拣取两个周正好大者余者旋旋除去食之如此一斗种可变为盛一石
　　又曰凡收种于九月黄熟时摘取擘开水淘洗去浮者曝干至春二月种如葵法常浇润之旱即干死俟着四五叶髙可五寸许带土移栽之
　　芋前汉书曰岷山之下沃野有蹲鸱【顔师古注曰芋也一名土芝齐人曰莒蜀汉为最　説文曰芋大叶实根骇人者故谓之芋广雅曰渠芋其叶谓之□借姑水芋也亦曰乌芋广志曰蜀汉既繁芋民以为资凡十四等有君子芋大如斗魁如杵有草谷芋有锯子芋有劳巨芋有青浥芋此四芋多子有淡善芋魁大如瓶少子叶如散葢绀色紫茎长丈余易熟长味芋之最善者也茎可作羮臛肥澁得饮乃下有蔓芋缘枝生大者次二三升有鸡子芋色黄有百果芋魁大子繁多亩收百斛种一百亩以养彘有早芋七月熟有九面芋大而不美有象空芋大而弱使人易饥有青芋有素芋子皆不可食茎可为植凡此诸芋皆可干又可藏至夏食之又百子芋出叶俞县有魁芋无旁子生永昌县有大芋二升出范阳新郑风土记曰博士芋蔓生根如鹅鸭卵　王祯曰芋叶如荷长而不圆茎微紫干之亦中食根白亦有紫者其】
　　【大如斗食之味甘旁生子甚伙拔之则连茹而起宜蒸食亦中为羮臛东坡所谓玉糁羮者此也煮法宜先用盐微渗之则不糢糊】
　　汜胜之书曰种芋区方深皆三尺取豆萁内区中足践之厚尺五寸取区上湿土与粪和之内区中萁上令厚尺二寸以水浇之足践令保泽取五芋子皆长三尺一区收三石
　　又种芋法宜择肥缓土近水处和柔粪之二月注雨可种芋率二尺下一本芋生根欲深斸其旁以缓其土旱则浇之有草锄之不厌数多治芋如此其收常倍又列仙传曰酒客为梁令蒸民益种芋后三年当大饥卒如其言梁民不死【案芋可以救饥馑度凶年今中国多不以此为意后生中有耳目所不闻见者及水旱风露霜雹之灾便能饿死满道白骨交横知而不种坐致泯灭悲夫人君者安可不督课之也哉】崔寔曰正月可葅芋
　　家政法曰二月可种芋也
　　务本新书曰芋宜沙白地地宜深耕二月种为上时相去六七寸下一芋芋羞三月众人来往眼目多见并闻刷锅声处多不滋比火炎热苗髙则旺频锄其旁秋生子叶以土壅其根芋可以救饥馑虫蝗不能伤霜后收之冬月食不发病其余月分不可多食霜后芋子上芋白擘下以液浆水煠过防干冬月炒食味胜蒲笋区芋区长丈余深濶各一尺区行相间一步寛则透风滋
　　便民图纂曰芋之种须拣圆长尖白者就屋南檐下掘坑以砻糠铺底将种放下稻草葢之至三月间取出埋肥地待苗发三四叶于五月间择近水肥地移栽其科行与种稻同或用河泥或用灰粪烂草壅培旱则浇之有草则锄之若种旱芋亦宜肥地
　　齐民要术曰芋种宜软白沙地近水为善【芋畏旱故宜近水】区深可三尺许区行欲寛寛则过风芋本欲深深则根大【率二尺一根渐渐加土壅之】春宜种秋宜壅【立夏种不生卵秋失壅而瘦不肥】霜降捩其叶使收液以美其实则芋愈大而愈肥
　　汜胜之书云区方深各三尺下实豆萁尺有五寸以粪着萁上深如其萁一区种五本复以粪土上覆之【旁四本中一本渐渐培之】芋成萁烂皆长三尺此亦良法今之农不然但于浅土秧子俟苗成移就区种故其利亦薄其可不知此法夫五谷之种或丰或歉天时使然芋则系之人力若种艺有法培壅及时无不获利以之度凶年济饥馑助谷食之不及
　　扈先生曰芋有三种一曰鸡窠芋一曰香沙芋一曰头芋香沙芋味美根株小子少头芋根株大髙可四五尺魁大子少惟鸡窠芋魁大子多清明前十日下种三月中多用浓粪灌之四月细耘之种芋宜在稻田近墙近屋近树之处雨露不及种稻则不秀惟芋则收五六月中起之壅根每科作小堥敦更浇浓粪二次七八月收每科并魁子可二斤二尺一本一亩得二千一百六十本为芋四千二百二十斤秋月禾苗未收斯续乏之大用欤芋榦剥去皮干之亦蔬茹中上品
　　备荒论曰蝗之所至凡草木叶无有遗者独不食芋桑与水中菱芡宜广种之
　　谱曰锄芋宜晨露未干及雨后令根旁空虚则芋大子多若日中耘则大热热则蔫
　　附香芋【形如土豆味甘美】土芋【一名土豆一名黄独蔓生叶如豆根圆如鸡卵肉白皮黄可灰汁煮食亦可烝食　又煑芋汁洗腻衣洁白如玉】
　　莲尔雅曰荷芙蕖其茎茄其叶蕸其本蔤其华菡蓞其实莲其根藕其中菂菂中薏【邢昺注云芙蕖总名也郭璞云蔤乃茎下白蒻在泥中者莲乃房也菂乃子也薏乃心中苦薏也莲一名水芝一名泽芝一名水旦一名水花叶圆如葢色青翠六月开花有数色花心有黄蘂长寸余花褪莲房成菂菂在房如蜂子在窠六七月采嫩者生食至秋房枯子黑其坚如石谓之石莲子其花随晨昏为阖辟凡物先花后实独此花实齐生其种有重台　并头　一品四面　洒金　锦边　华山顶池产千叶莲　滇池产衣鉢莲　儋州清水池产四季莲臈月尤盛　九疑山有黄莲　金池有金莲华洲人研之如泥以之彩绘焕烂无异真金　南海有睡莲昼开夜入水底次日复出分香莲一歳再结每实子十只　分枝莲一名底光荷一枝四叶状如骈葢日照则叶底防根若葵之衞足】
　　【实如珠可以饰佩　又有佛座莲金镶玉印莲斗大紫莲碧莲金边莲瓣周围一线色微黄　苏州府学前有百子莲及黄莲名佳都碧台莲花白而瓣上恒滴一翠防房之上复抽緑叶似花非花　百丈山有草花如莲名山莲　旱莲出终南山服之延夀　茄莲叶似莲根似萝菔味甘脆　西畨莲花雅澹自春至秋花相继不絶　铁线莲花叶俱似西畨花心黑如铁线　木莲产白鸥山佛殿前其叶坚厚如桂夏作花状似芙蓉每花坼时声如破竹　藕月生一节遇闰多一节有孔有丝大者如臂可作粉烝煑食补五脏实下焦与蜜同食令人腹臓肥不生虫亦可休粮　叶及房主破血胎衣不下酒煎服叶蒂味苦主安胎去滞养血】农桑通诀曰莲子八九月中收坚黑者于瓦上磨莲子头令薄取墐土作熟泥封之如三指大长二寸使蔕头平重磨处尖鋭泥干时掷于泥中重头沈下自然周正皮薄易生不时即出其不磨者皮既坚厚仓卒不能生也种藕法春初掘藕根接头着鱼池泥中种之当年即有莲花莲子可磨为饭轻身益气令人强健藕止渇散血常食之不可池藕二月间取带泥小藕栽池塘浅水中不宜深水待茂盛深亦不妨或粪或豆饼壅之则益盛【扈先生曰深池中种藕用今种盆荷法横种炭篓内以防放下水底三呉人用大藕于下田中种之最盛】
　　春分前栽则花出叶上凡种时藕壮大三节无损者顺铺在上头向南芽朝上用硫黄研碎纸撚簪把麄纒藕节一二道当年有花
　　管子曰五沃之土生莲故栽宜壮土然不可多加壮粪反致发热坏藕
　　种莲子法用鸡子一枚开一小孔去青黄将莲子填满纸糊孔三四层令鸡抱之鸡出取放暖处不拘时用天门冬末硫黄同肥泥或酒坛泥安盆底栽之仍用酒和水浇开花如钱
　　莲子磨薄尖头浸靛缸中明年清明所种子开青莲花凡莲畏桐油宜忌之
　　菱周礼曰加笾之实防芡防脯【蔆陵也】尔雅谓之厥【音眉按国语屈到嗜芰芰即菱也　许氏説文曰楚谓之芰秦谓之薢茩一名水栗一名沙角　武陵记三角四】
　　【角者为芰两角者为菱俗呼菱角其色有青紫之殊陶景曰菱实庐江间最多皆取火燔以为米充粮今多烝食之　苏颂曰菱处处有之叶浮水上花黄白色花落实生渐向水中乃熟　李时珍曰菱湖泺处则有之菱落泥中最易生发有野菱家菱皆三月生蔓延引叶扁而有尖光面如镜叶下之茎有股如鰕一茎一叶两两相差如蝶翅状花背日而生昼合宵炕随月转移】
　　农桑通诀曰秋上子黑熟时收取散着池中自生种法重阳后收老菱角用篮盛浸河水内待二三月发芽随水浅深长约三四尺许用竹一根削作火通口様箝住老菱揷入水底若浇粪用大竹打通节注之王祯曰生食性冷煑熟为佳烝作粉蜜和食之尤美江淮及山东曝其食以为米可以当粮犹以橡为资也李时珍曰嫩时剥食老则曝干刴米为饭为粥为餻为果皆可代粮其茎亦可暴收和米作饭以度荒歉葢泽农有利之物也
　　扈先生曰茎之嫩者亦可为菜茹
　　芡本草云芡实一名鸡头【庄子名鸡雍　管子名卯蔆古今注名鴈头亦曰鴈喙淮南子曰鸡头已瘘注曰芡也　扬雄方言云南楚谓之鸡头青徐淮泗谓之芡子其茎谓之蒍亦曰防】
　　【陶景曰茎上花似鸡冠故名　苏颂曰其苞形类鸡鴈头故云　王祯曰芡苗生水中叶大如荷皱而有刺花开向日花下结实故菱寒而芡暖　李时珍曰可济俭歉故谓之芡芡三月生叶面青背紫茎叶皆有刺其茎长丈余有孔有丝花开结苞内有斑驳软肉里子累累如珠内白米状如鱼目韩退之名芡为鸿头山谷诗云剖蚌煑鸿头是也】
　　种法秋间熟时收取老子以蒲包包之浸水中三月间撒浅水内待叶浮水面移栽深水每科离五尺许先以麻饼或豆饼拌匀河泥种时以芦揷记根处十余日后每科用河泥三四碗壅之
　　王祯曰八月采芡擘破取子散着池中自生
　　又曰鸡头作粉食之甚妙河北沿溏泺居人采之舂去皮捣为粉烝渫作饼可以代粮龚遂守渤海劝民秋冬益蓄菱芡葢谓其能充饥也
　　又曰芡茎之嫩者名为菆人采以为菜茹
　　李时珍曰秋深老时泽农广收芡子藏至囷石以备荒歉其根状如三菱煑食如芋
　　乌芋【即俗名荸脐也】尔雅曰鳬茈【鳬喜食之故曰后人讹以为荸脐音相似也】郑樵通志以为地栗一名黑三棱一名芍【旧名乌芋者以其形似芋而鳬燕食之也　寇宗奭曰皮厚色黑肉硬而白者为猪荸脐皮薄泽色淡紫肉软而脆者为羊荸脐　李时珍曰鳬茈生浅水田中其苗三四月出土一茎直上无枝叶其根白蒻秋后结颗大如山查栗子而脐有聚芽累累下生入泥底野生者黑而小食之多滓种出者紫而大食之多毛】
　　种法正月留种种取大而正者待芽生埋泥缸内二三月间复移水田中至茂盛于小暑前分种每科离五尺许冬至前后起之耘荡与种稻同豆饼或粪皆可壅之【扈先生曰破草鞋壅甚盛】
　　李时珍曰肥田栽者麄近葱蒲髙二三尺三月下种霜后苗枯冬春掘收为果生食煑食皆良
　　董炳曰地栗能毁销兼能辟虫传闻下蛊之家知有此物便不敢下
　　寇宗奭曰荒嵗多采可以为粮
　　慈姑一名借姑【一根嵗生十二子如慈姑之乳诸子故名】一名河鳬茈一名白地栗一名水萍苗名剪刀草又名箭搭草槎丫草【陶景曰借姑生水田中叶有桠状如泽泻其根黄似芋而小煑之可啖　苏恭曰叶如剪刀茎似嫩蒲开小白花蕋深黄色五六月采叶正二月采根福州别有一种小异三月开花四时采根功亦相似又有山慈姑名同实异】
　　种法预于腊月间折取嫩芽揷于水田来年四五月如揷秧法种之每科离尺四五许田最宜肥
　　陶景曰借姑三月三日采根暴干可疗饥
　　李时珍曰慈姑三月生苗青茎中空霜后叶枯根乃綀结冬及春初掘以为果须灰汤煑熟去皮不致麻澁防咽也嫩茎亦可煠食又取汁可制粉霜雄黄
　　菰【即俗名茭白也】尔雅曰蘧蔬【菰也】又曰筠茭【郭璞曰江东呼藕绍绪如指空中可啖者为茭江南人呼菰为茭以其根交结也】一名蒋草一名茭笋一名菰菜一名茭粑【韩保升曰菰根生水田中叶如蔗荻久则根盘而厚三年者中心生白薹如小儿臂中有黑脉堪啖者名菰首也　陈藏器曰菰首擘之内有黑灰如墨者名乌郁人亦食之晋张翰思菰即此也苏颂曰茭白生熟皆可啖其中心小儿臂者名菰手作菰首者谬其根亦如芦根二浙下泽处最多彼人谓之菰葑削去其叶便可耕莳　又有一种中有一粒可食所谓菰米者是也】
　　种法宜水边深栽逐年移动则心不黑多用河泥壅根则色白
　　李时珍曰葑田其苗有茎硬者谓之菰嵗饥掘以当粮寇宗奭曰菰根江湖陂泽中皆有之生水田中叶如蒲苇刈以秣马甚肥
　　山药山海经曰其草多藷藇【音同薯蓣　本草衍义曰薯犯英庙讳蓣犯唐代宗名故改为山药　呉氏本草曰薯蓣一名藷薯齐越名山芋一名修脆一名儿草一名土藷一名玉延或生临朐钟山始生赤茎细蔓五月华白七月实青黄八月熟落根种曰皮黄类芋　异苑曰薯蓣若欲掘取嘿然则获唱名便不可得人有植之者随所种之物而像之也扈先生曰山药出处见山海经凡四本草复云出嵩山北京四明东山南江永康滁州眉州大率处处有之今齐鲁之间尤多有二种其一黄山药形圆长细而甘过夏月不坏一种形如手指者大而淡春月易烂择种宜取皮薄光润者若根毛粗劲种多不佳　又曰山药各处所出不一大都形类壮大者不免虚疎入药尤无力闽中有一种形细如指新安一种形扁而细性坚实味胜】
　　地利经曰大者折二寸为根种当年便得子收子后一冬埋之二月初取出便种忌人粪如旱放水浇又不宜苦湿须是牛粪和土种则易成【扈先生曰山药用子作种生絶细有用宿根头者亦须根大方可用不若迳用大薯断作种为便】
　　务本新书曰种山药宜寒食前后沙白地区长丈余深濶各二尺少加烂牛粪与土相和平匀厚一尺拣肥长山药上有芒刺者每段折长三四寸鳞次相挨卧于区内复以粪匀覆五寸许旱则浇之亦不可太湿忌大粪苗长以髙稍扶架霜降后比及地冻出之外将芦头另窨来春种之勿令冻损
　　山居要术云择取白色根如白米粒成者先收子作三五所阬长一丈阔三尺深五尺下密布甎四面亦侧布甎防别入傍土中根即细也作阬子讫填粪土排行下子种之填阬满待苗着架经年已后根甚麄一阬可支一年食种者截长一寸下种【扈先生曰山东种薯法沙地深耕之起土坑深二尺用大粪干者和土各半填入坑深一尺次加浮土一尺足践实正月中畦种薯苗上又加土壅厚二寸候苗长一尺常用水灌数日一次苗长架起春夏长苗秋深即长根根下行遇坚土即大若土太实即不长浮土太深即长而细　又曰今江南种薯法亦用沙地正月尽耕深二尺每一步灌大粪一石候干转耕耙细作埒每埓相去一尺余其种须极大者竹刀切作一二寸断用铁刀切易烂埓中布种每相去五六寸横卧之入土只二寸不宜太深种后用水粪各半灌之每亩用大粪四十石苗长用苇或细竹作架三以为簇有草数耕之早数浇之八九月掘取根向畦一头先掘一沟深二尺渐削去土取之　又曰藏种法于南檐下向日避风处掘土窖深二尺下用砻糠铺二三寸次下种仍以砻糠葢之次下土葢之临种时起用　又曰或云山药下种时勿用手以锹镢下之则易大每年易人而种之】
　　甘藷【即俗名红山药也】异物志曰甘藷似芋亦有巨魁剥去皮防肉正白如脂肪南人専食以当米谷嵇含南方草木状曰甘藷味甘甜经久得风乃澹泊【稗史彚编曰甘藷或曰芋之类根叶亦如芋大如拳有大如瓯者皮紫而肉白烝食味如薯蓣性冷生于朱厓之地海中之人皆不业耕稼惟掘地种甘藷秋熟收之烝晒切如米粒作饭食之贮之以充饥是名藷粮北方人至者或盛牛具豕脍炙诸味以甘藷荐之若稉粟然海中之人夀百余嵗者由食甘藷故耳　图经云江湖闽中出甘藷根如姜芋之类而皮紫极有大者一枚可重斤榦刮去皮煎煑食之俱美　扈先生曰藷有二种其一名山藷闽广故有之其一名畨藷则土人传云近年有人在海外得此种海外人亦禁不令出境此人取藷藤绞入汲水绳中遂得渡海因此分种移植略通闽广之境也两种茎叶多相类但山藷植援附树乃生畨藷蔓地生山藷形魁垒畨藷形圆而长其味则畨藷甚甘山藷为劣耳葢中土诸书所言藷者皆山藷也今畨藷扑地传生枝叶极盛若于髙仰沙土深耕厚壅大旱则汲水灌之无患不熟闽广人赖以救饥其利甚大　又曰薯蓣与山藷显是二种与畨藷为三种皆絶不相类】
　　扈先生曰种藷法种须沙地仍要极肥臈月耕地以大粪壅之至春分后下种先用灰及剉草或牛马粪和土中使土脉散缓可以行根重耕地二尺深次将藷种截断每长三二寸种之以土覆深半寸许大略如种薯蓣法每株相去数尺俟蔓生盛长剪其茎另揷他处即生与原种不异至秋冬掘起生熟烝煑任用其藏种有二法其一卵于九十月间掘藷卵拣近根先生者勿令伤损用软草苞之挂通风处隂干至春分后依前法种一藤八月中拣近根老藤剪取长七八寸每七八条作一小束耕地作埓将藤束栽种如畦韭法过一月余即每条下生小卵如蒜头状冬月畏寒稍用草器葢至来春分种若原卵在土中者冬至后无不坏烂也又曰藷根极柔脆居土中甚易烂风干收藏不宜入土又不耐氷冻也余从闽中市种北来秋时用藤法造一木桶栽藤种于中至春全桶携来过岭分种必活春间携种即择根者持来有时藤或烂坏不坏者生发亦迟惟带根者力厚易活生卵甚早也
　　又曰藏种三法其一以霜降前择于屋之东南无西风有东日处以稻草叠基方广丈余髙二尺许其上更叠四围髙二尺而虚其中方广二尺许用稻穏衬之置种焉复用穏覆之缚竹为架笼罩其上以支上覆也上用稻草髙垜覆之度令不受风气雨雪乃已
　　又一法稻穏衬底一尺余上加草灰盈尺置种其中复以灰秽厚覆之上用稻草斜苫之令极厚三法藤卵俱合并安置俱得不坏而卵较胜又以磁盆于八月中移栽至霜降如前二法藏之亦活其窖藏者仍坏烂也又曰藏种之难一惧湿一惧冻入土不冻而湿不入土不湿而冻向二法令必不受湿与冻故得全也若北土风气髙寒即厚草苫葢恐不免氷冻而地窖中湿气反少以是下方仍着窖藏之法冀因愚説消息用之又曰藏种必于霜降前下种必于清明后更宜留一半于谷雨后种之恐清明左右尚有薄凌微霜也
　　又曰闽中藏种藤卵俱晒七八分干收之向后南北收藏俱宜用干者或半用不干者杂试之
　　又曰复有一闽人説留种法于霜降前剪取老藤作种先用大坛洗净晒干或烘干次剪藤晒至七八分干用干稻草殻衬坛将藤蟠曲置稻草中次用稻草殻塞口先掘地作坎量湿气浅深令不受湿深或二尺许浅或平地先用稻草殻或砻糠铺底厚二三寸将坛倒卓其上次实土满坎仍填髙令坛底土髙四五寸至来年清明后取起即坛中已发芽矣是説疑诸方具可用并识之
　　又曰诸每二三寸作一节节居土上即生枝节居土下即生根种法待延蔓时须以土密壅其节每节可得三五枚不得土即尽成枝叶层叠其上徒多无益也今拟种法每株居亩中横相去二三尺纵相去七八尺以便延蔓壅节即遍地得卵矣若枝节已遍待生游藤者宜剪去之犹中饲牛羊
　　又曰吾东南边海髙乡多有横塘纵浦潮沙淤塞嵗有开濬所开之土积于两崖一遇霖雨复归河身淤积更易若城濠之上积土成邱是未见敌而代筑距堙也此等髙地既不堪种稻若种吉贝亦久旱生虫种豆则利薄种蓝则本重若将冈脊摊入下塍又嫌损坏花稻熟田惟用种藷则每年耕地一遍斸根一遍皆能将髙仰之土翻入平田平田不堪种稻并用种藷亦胜稻田十倍是不数年间邱阜将化为平畴也况新起之土皆是潮沙土性虚浮于藷最宜特异常土此亦任土生财之一端耳
　　又曰剪茎分种法待苗盛枝繁枝长三尺以上者剪下去其嫩头数寸两端埋入土各三四寸中以土拨压之数日延蔓矣
　　又曰藷苗延蔓用土壅节后约各节生根即从其连缀处剪断之令各成根苗不致分力此最要法
　　又曰藷苗二三月至七八月俱可种但卵有大小耳卵八九月始生便可掘食或卖若未须者勿顿掘居土中日渐大南土到冬至北土到霜降须尽掘之不则烂败矣其种宜髙地遇旱灾可导河汲井灌溉之在低下水乡亦有宅地园圃髙仰之处平时作场种蔬者悉将种藷亦可救水灾也若旱年得水涝年水退在七月中气后其田遂不及蓺五谷荞麦可种又寡收而无益于人计惟剪藤种藷易生而多收至于蝗蝻为害草木无遗种种灾伤此为最酷乃其来如风雨食尽即去惟有藷根在地荐食不及纵令茎叶皆尽尚能发生不妨收入若蝗信到时能多并人力益发土遍壅其根节枝榦蝗去之后滋生更易是虫蝗亦不能为害矣故农人之家不可一嵗不种此实杂植中第一品亦救荒第一义也又曰凡藷二三月种者其占地也每科方二步有半而卵徧焉四五月种者地方二步而卵徧焉六月种者地方一步有半七月种者地方一步而卵皆徧焉八月种者地方三尺以内得卵细小矣种之疎密略以此准之方二步者畆六十科也方一步有半者畆一百六科有竒也方一步者亩一百四十科也方三尺者亩九百六十科也九月畦种卵生其下如箸如枣拟作种早种而密者谨视之去其交藤
　　又曰人家凡有隙地悉可种藷若地非沙土可多用柴草灰杂入凡土其虚浮与沙土同矣即市井湫隘但有数尺地仰见天日者便可种得石许其法用粪和土曝干杂以柴草灰入竹笼中如法种之
　　又曰或问藷本南产而子言可以移植不知京师南北以及诸边皆可种之以助人食无令军民枵腹否余遽应之曰可也藷春种秋收与诸谷不异京边之地不废种谷何独不宜藷耶今北方种藷未若闽广者徒以三冬氷冻留种为难耳欲避氷冻莫如窖藏吾乡窖藏又忌水湿若北方地髙掘土丈余未受水湿但入地窖即免氷冻仍得发生故今京师窖藏菜果三冬之月不异春夏亦有用法煨爇令冬月开花结蓏者其收藏藷种当更易于江南耳则此种传流决可令天下无饿人也又曰呉下种吉贝吾海上及练川尤多颇得其利但此种甚畏风潮每至秋间才生花实一遇风雨便受其损若大风之后更遇还风则根拨实落大不入矣若将吉贝地种藷十之一二虽风潮不损此种扑地成蔓风无所施其威也【还风者一日东南一日西北之类也】
　　又曰昔人云蔓菁有六利又云柿有七絶余续之以甘藷十三胜一亩收数十石一也色白味甘于诸土种中特为夐絶二也益人与薯蓣同功三也遍地传生剪茎作种今嵗一茎次年便可种数百亩四也枝叶附地随节作根风雨不能侵损五也可当米谷凶嵗不能灾六也可充笾实七也可以酿酒八也干久收藏屑之旋作饼饵胜用蜜九也生熟皆可食十也用地少而利多易于灌溉十一也春夏下种初冬收入枝叶极盛草薉不容其间但须壅土勿用耘锄无妨农功十二也根在深土食苗至尽尚能复生虫蝗无所奈何十三也又曰闽广人收藷以当粮自十月至四月麦熟而止东坡云海南以藷为粮几米之十六今海北亦尔矣经春风易烂坏须先晒干藏之
　　又曰甘藷所在居人便足半年之粮民间渐次广种米价谅可不至腾踊矣但虑丰年谷贱公家折色银输纳甚艰民间急宜多种桑株育蚕拟纳折银可也
　　造酒法藷根不拘多少寸截断晒晾半干上甑炊熟取出揉烂入瓶中用酒药研细搜和按实中间作小坎候浆到看老嫩如法下水用绢袋漉过或生或烝熟任用其入缸寒暖酒药分两下水升斗或用麯蘖或加药物香料悉与米酒同法若造烧酒或即用藷酒入锅葢以锡兜鍪烝煑滴槽成头子烧酒或用藷糟依法造成常用烧酒亦与米酒米糟造烧酒同法
　　萝卜尔雅葖芦萉【注云紫花菘也】一名莱菔一名雹突一名土酥【王祯曰芦萉俗呼萝卜在在有之北方者极脆食之无查中原有迭秤者其质白其味辛甘尤宜生啖能解麪毒子可入药四时皆可种然不如末伏秋初为善破甲以后便可供食老圃云萝卜一种而四名春曰破地锥夏曰夏生秋曰萝卜冬曰土酥故黄山谷云金城土酥净如练以其洁也　苏颂曰有大小二种大者肉坚宜烝食小者白脆河朔有极大者信阳有重过二三十斤者一时种莳之力也】
　　齐民要术曰种芦菔法与蔓菁同【芦菔根实粗大其角及根叶并可生食非芜菁比也】
</div>
    <div class="pagination">
<a href="农政全书_page34.html">上一页</a><span>...</span><a href="农政全书_page30.html">30</a><a href="农政全书_page31.html">31</a><a href="农政全书_page32.html">32</a><a href="农政全书_page33.html">33</a><a href="农政全书_page34.html">34</a><span class="current-page">35</span><a href="农政全书_page36.html">36</a><a href="农政全书_page37.html">37</a><a href="农政全书_page38.html">38</a><a href="农政全书_page39.html">39</a><a href="农政全书_page40.html">40</a><span>...</span><a href="农政全书_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
