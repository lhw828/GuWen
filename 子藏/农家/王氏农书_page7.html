<!DOCTYPE html>
<html>
<head>
    <meta charset="UTF-8">
    <title>王氏农书 - 第 7 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>王氏农书 - 第 7 页/共 37 页</h1>
    <div class="content">　　昔神农作耒耜以教天下后世因之佃作之具虽多皆以耒耜为始然耕种有水陆之分而器用无古今之间所以较彼此之殊效参新旧以兼行使粒食之民生生永赖仍以蘓文忠公所赋秧马系之又为农器谱之始所有篇中名数先后秩序一一用陈于左















　　耒耜上句木也易系曰神农氏作斵木为耜揉木为耒说文曰耒手耕曲木从木推手周官车人为耒庛长尺有一寸郑注云庛读如棘刺之刺刺耒下前曲接耜则耒长六尺有六寸其受鐡处欤自其庛缘其外遂曲量之以至扵首得三尺三寸自首遂曲量之以至于庛亦三尺三寸合为之六尺六寸若従上下两曲之内相望如量之只得六尺与歩相应坚地欲直庛柔地欲句庛直庛则利推句庛则利发倨句磬折谓之中地耜臿也释名曰耜齿也如齿之断物也说文云防従木防声徐等曰今作耜周官考工记匠人为沟洫耜广五寸二耜为耦一耦之伐广尺深尺谓之郑云古者耜一金两人并发之其垄中曰上曰伐伐之言发也今之耜歧头两金象古之耦也贾公彦防云古者耜一金者对后代耜歧头二金者也云今之耜歧头者后用牛耕种故有歧头两脚耜也耒耜二物而一事犹杵臼也陆防曰耒耜者古圣人作也自乃粒以来至扵生民赖之有天下国家者此其本也饱食安坐曽不求名称之义岂非扬子所谓如禽者也余在田野间一日呼耕甿就数其目恍若登农皇之庐受播种之法淳风泠泠耸竪毛发然后知圣人之防趣朴乎其深哉孔子谓吾不如老农信也因书作耒耜经王荆公诗云耒耜见于易圣人取风雷不有仁智兼利端谁能开神农后稷死般尔相寻来山林尽百巧揉斵无良材









　　犁垦田器释名曰犁利也利则发土絶草根也利従牛故曰犂山海经曰后稷之孙叔均始教牛耕注云用牛犂也后改名耒耜曰犂陆防耒耜经曰农之言曰耒耜民之习通谓之犂冶金而为之曰犂镵曰犂壁斵木而为之曰犂底曰压镵曰防頟曰犂箭曰犂辕曰犂梢曰犂评【去声】曰犂建曰犂槃木金凡十有一事耕之土曰墢【音垡】墢犹块也起其墢者镵也覆其墢者壁也故镵引而居下壁偃而居上镵之次曰策頟【雅格切】言其可以扞其壁也皆貤然相戴【貤余豉切物之相连次也】自策頟达于犁底縦而贯之曰箭前如桯而樛者曰辕【桯杠也按周礼轮人为盖桯围倍之郑司农云桯盖杠也读如丹楹之楹】后如柄而乔者曰梢辕有越加箭可弛张焉辕之上又有如槽形亦加柄焉刻为级前髙而后庳所以进退曰秤进之则箭下入土也深退之则箭上入土也浅以其上下类激射故曰箭以其浅深类可否故曰秤秤之上曲而衡之者曰建建楗也【楗渠堰切门楗也与键同】所以抳其辕与秤【抳女氏切倚也】无是则二物跃而出箭不能止横于辕之前末曰槃言可转也左右系以樫乎轭也【樫苦耕切撞也】辕之后末曰梢中在手所以执耕者也辕取车之胷梢取舟之尾止乎此乎镵长一尺四寸广六寸壁广长皆尺微椭【徒果切狭长也】底长四尺广四寸秤底过压镵二尺策頟减压镵四寸广狭与底同箭髙三尺秤尺有三寸槃増秤尺七焉建惟称辕修九尺梢得其半辕至梢中间掩四尺犂之终始丈有二诗云犂以利为用用在耕夫手九木虽备制二金乃居首弛张测浅深髙庳定前后朝畦余宿草暮墢起新畆懐哉服牛功还胜并耕耦【古耒耜并耕曰耦】














　　牛耕牛也易繋黄帝尧舜服牛乗马引重致逺以利天下盖取诸随未有用之耕者山海经曰后稷之孙叔均始教牛耕世以为起于三代愚谓不然牛若常在畎畆武王平定天下胡不归之三农而放之桃林之野乎故周礼祭牛之外以享賔驾车犒师而己未及耕不然牵以蹊田正使借稻何足为异乃设夺而罪之之喻耶在诗有云载芟载柞其耕泽泽千耦其耘徂隰徂畛又曰有略其耜俶载南畆以眀竭作于春皆人力也至于获之积之如墉如栉然后杀时犉牡有捄其角以为社稷之报若果使之耕曽不如迎猫迎虎列于蜡祭乎盖牛之耕起于春秋之间故孔子有犂牛之言而弟子冉耕字伯牛礼记吕氏月令季冬出土牛示农耕早晚前汉赵过又增其制度三犂一牛后世因之生民粒食皆其力也然知资其力而不知养其力力既竭矣曽不审寒暑之异宜疫疠之救药有冬鬻春租冀免刍豆之费壮鞭老杀犹图皮肉之赀今劝农有官牛为农本而不加劝以致生不滋盛价失防平田野小民嵗多租赁以救目前计其所输已过半直是以贫者愈贫由不恤农之本故也若为民牧者当先知爱重祈报便不敢慢易絶其妄杀悯其羸瘠丰其来牧洁其栏牢则无不字育蕃息扎瘥不作耕种不失足致丰盈此诚善政务本之意也其可忽诸栁宗元赋云若知牛乎牛之为物魁形巨首垂耳抱角毛革疎厚牟然而鸣黄钟满脰抵触隆曦日耕百畆往来修直植及禾黍自种自敛服箱以走输入官仓已不适口富穷饱饥功用不有防泥蹷块常在草野人不慙愧利满天下皮角见用肩尻莫保或穿缄縢防实爼豆由是观之物无逾者不如羸驴服逐驽马曲意随势不择防所不耕不驾藿菽自与腾踏康荘出入轻举喜则齐鼻怒则奋掷当道长鸣闻者惊辟善识门戸终身不惕牛虽有功于已何益命有好丑非若能力慎勿怨尤受以多福【岭南旧俗皆好杀牛东坡尝书此以谕其知者】









　　耙又作爬今作通用宋魏之间呼为渠挐【诺诸切】又谓渠防陆防曰凡耕而后有耙所以散墢去芟渠疏之义也种莳直说古农法云犂一耙六今日只知犂深为功不知耙细为全功耙功不到则土麤不实后虽见苖立根【案种莳直説作立根在土上】根土不相着不耐旱有悬死虫咬干死防病耙功到则土细又实立根在细实土中又碾过根土相着自然耐旱不生诸病盖耙徧数惟多为熟熟则上有油土四指可没鸡为得耙桯长可五尺阔约四寸两桯相离五寸许其桯上相间【去声】各凿方窍以纳木齿齿长六寸许其桯两端木栝长可三尺前梢防昻穿两木梮以系牛挽钩索此方耙也又人字耙者铸鐡为齿齐民要术谓之鐡齿【爼切】凡耙田者人立其上入土则深又当于地头不时跂足闪去所拥草木根苃水陆俱必用之诗云古人制农器因物利其利犂耕启厥初耙入抑为次迹居功齿有渠防义遍不妨多稼事匪求易








　　耖【初教切】防通田泥器也髙可三尺许广可四尺上有横柄下有列齿其齿比耙齿倍长且宻人以两手按之前用畜力挽行一耖用一人一牛有作连耖二人二牛特用于大田见功又速耕耙而后用此泥壤始熟矣前人耕织图诗云脱袴下田中盎浆着塍尾廵行遍畦畛扶耖均泥滓迟迟春日斜稍稍樵歌起薄暮佩牛归共浴前溪水









　　劳【郎到切】无齿耙也但耙梃之间用条木编之以摩田也耕者随耕随劳又防干湿何如但务使田平而土润与耙颇异耙有渠防之义劳有盖摩之功也齐民要术曰春耕寻手劳秋耕待白背劳注云春多风不及劳则致地虚燥秋田防【直輙切】湿速劳则恐致地硬又曰耕欲防劳欲再今亦名劳曰摩又名盖凡已耕耙欲受种之地非劳不可谚曰耕而不劳不如作暴谓仰墢则田无力也诗云始教耒耜耕后有耙劳利耙与劳制同劳比耙功异平摩期保泽盖埽非拥篲时哉不可失已有受种地














　　挞打田篲也用科木缚如埽篲复加匾阔上以土物压之亦要轻重随宜曵以打地长可三四尺广可二尺余古农法云耧种既过后曵此挞使垅满土实苖易生也齐民要术曰凡春种欲深宜曵重挞夏种欲浅直置自生注云春气冷生迟不曵挞则根虚虽生輙死夏气热而生速曵挞遇雨必致坚垎其春泽多者或亦不湏挞必欲挞者湏待白背湿挞则令地坚硬故也又用曵打面极为平实今人耧种后唯用砘车碾之然执耧种者亦湏腰系轻挞曵之使垅土覆种稍深也或耕过田畆土性虚浮亦宜挞之诗云有物同帚篲谓能资种艺负载体加重利榦材乃备方深覆防功已寄发生意回防畎畆间所歴尽实地












　　耰【于求切】槌块器说文云耰摩田器従木忧声晋灼曰耰椎块椎也吕氏春秋曰锄耰白梃耰椎也管子曰一农之事必有一铚一椎然后成为农今田家所制无齿耙首如木椎柄长四尺可以平田畴击块壌又谓木斫即此耰也诗云声忧字従木农器书所载古今用不殊摩田复椎块坐见锋镝销太平风物在尧年击壤民今闻歌圣代

</div>
    <div class="pagination">
<a href="王氏农书_page6.html">上一页</a><span>...</span><a href="王氏农书_page2.html">2</a><a href="王氏农书_page3.html">3</a><a href="王氏农书_page4.html">4</a><a href="王氏农书_page5.html">5</a><a href="王氏农书_page6.html">6</a><span class="current-page">7</span><a href="王氏农书_page8.html">8</a><a href="王氏农书_page9.html">9</a><a href="王氏农书_page10.html">10</a><a href="王氏农书_page11.html">11</a><a href="王氏农书_page12.html">12</a><span>...</span><a href="王氏农书_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
