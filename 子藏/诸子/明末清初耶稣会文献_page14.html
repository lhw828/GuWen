<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 14 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 14 页/共 351 页</h1>
    <div class="content">其云：天主即是‘各物’，则宇宙之间虽有万物，当无二性，既无二性，是无万物，岂不混淆物理？
②天主即万物则万物不相戕害
况物有常情，皆欲自全，无欲自害。吾视天下之物固有相害相殛者，如水灭火，火焚木，大鱼食小鱼，强禽吞弱禽，既天主即是各物，岂天主自为戕害而不及一存护乎？然天主无可戕害之理。
③天主即万物则不必祭上帝
从是说也，吾身即上帝，吾祭上帝即自为祭耳，益无是礼也。
④人心不接受天主即木石
果尔，则天主可谓木石等物，而人能耳顺之乎？
⑶批驳天主在万物内
①天主小于万物不合理
其曰天主为物之内本分，则是天主微乎物矣。凡全者，皆其大于名分者也。斗大于升，升乃斗十分之一耳。外者包乎内。若天主在物之内为其本分，则物大于天主，而天主反小也。万物之原乃小乎其所生之物，其然乎？岂其然乎？
②天主在人内不合理
且问天主在人内分，为尊主欤？为贱役欤？
a、天主为贱役不可以
为贱役而听他分之命固不可也。
b、天主为尊主则无人为恶
如为尊主而专握一身之柄，则天下宜无一人为恶者，何为恶者滋众耶？
c、天主受蔽于私欲则与天主之德不符
天主为善之本根，德纯无渣，既为一身之主，犹致蔽於私欲，恣为邪行，德何衰耶？　
d、天主不能管理一身则与天主之能不符
当其制作乾坤，无为不中节，奚今司一身之行，乃有不中者？又为诸戒原，乃有不守戒者，不能乎？不识乎？不思乎？不肯乎？皆不可谓也。
⑷批驳天主使用万物
①天主使用万物则天主与万物不同体
其曰物如躯壳，天主使用之若匠者使用其器械，则天主尤非其物矣。石匠非其凿，渔者非其网、非其舟。天主非其物，何谓之同一体乎？
②天主使用万物则不应当惩恶赏善
循此辩焉，其说谓万物行动不系於物，皆天主事，如械器之事皆使械器者之功：夫不曰耜耒耕田，乃曰农夫耕之；不曰斧劈柴，乃曰樵夫劈之；不曰锯断板，乃曰梓人断之。则是火莫焚，水莫流，鸟莫鸣，兽莫走，人莫骑马乘车，乃皆惟天主者也。小人穴壁逾墙、御旅于野，非其罪，亦天主使之罪乎？何以当恶怨其人，惩戮其人乎？为善之人亦悉非其功，何为当赏之乎？乱天下者，莫大於信是语矣。
4、天主不是万物本分
且凡物不以天主为本分，故散而不返归于天主，惟归其所结物类尔矣。如物坏死而皆归本分，则将返归天主，不谓坏死，乃益生全，人亦谁不悦速死以化归上帝乎？孝子为亲厚置棺椁，何不令考妣速化为上尊乎？尝证天主者，始万物而制作之者也。其性浑全成就，物不及测，矧谓之同？
十、天主与万物的关系
1、万物性理是天主印迹
吾审各物之性善而理精者，谓天主之迹可也，谓之天主则谬矣。试如见大迹印於路，因验大人之足曾过于此，不至以其迹为大人。观画之精妙，慕其画者曰高手之工，而莫以是为即画工。天主生万森之物，以我推征其原，至精极盛，仰念爱慕，无时可释。使或泥于偏说，忘其本原，岂不大误？
2、天主是万物之外分
⑴天主是物之外分
夫误之原非他，由其不能辨乎物之‘所以然’也。所以然者，有在物之内分，如阴阳是也；有在物之外分，如作者之类是也；天主作物，为其公作者，则在物之外分矣。
⑵天主在物的四种方式
第其在物，且非一端：或在物如在其所，若人在家、在庭焉；或在物为其分，若手足在身，阴阳在人焉；或倚赖之在自立者，如白在马为白马，寒在冰为寒冰焉；或在物如‘所以然’之在其‘已然’，若日光之在其所照水晶焉，火在其所烧红铁焉。以末揆端，可云天主在物者耶。
⑶天主不离于物也不杂于物
如光虽在水晶，火虽在铁，然而各物各体本性弗杂，谓天主之在物如此，固无所妨也。但光可离水晶，天主不可离物。天主无形而无所不在，不可截然分而别之。故谓全在於全所，可也谓全在各分，亦可也。
十一、人与万物的关系
中士曰：闻明论，先疑释矣。有谓人於天下之万物皆一，如何？
1、人不同于天主与万物
西士曰：以人为同乎天主，过尊也；以人与物一，谓人同乎土石，过卑也。由前之过，惧有人欲为禽兽；由今之过，惧人不欲为土石。夫率人类为土石，子从之乎？其不可信，不难辩矣。
2、相同的三种类别
寰宇间，凡为同之类者，多矣：
⑴同宗异类
①同名异物
或有异物同名之同，如柳宿与柳树是也。
②同群之同
或有同群之同，以多口总聚为一，如一寮之羊皆为同群，一军之卒皆为同军是也；
③同理之同
或有同理之同，如根、泉、心三者相同。盖若根为百枝之本，泉为百派之源，心为百脉之由是也。此三者姑谓之同，而实则异。　
⑵同类异体
①同宗之同
或有同宗之同，如鸟兽通为知觉，列于各类是也；
②同类
或有同类之同，如此马与彼马共属马类，此人与彼人共属人类是也。此二者略可谓之同矣。
⑶同体异用
①同属一体
或有同体之同，如四肢与一身同属一体焉。
②名异实同
或其名不同而实则同，如放勲、帝尧二名总为一人焉。兹二者乃为真同。夫谓天下万物皆同，于此三等何居？
3、人与万物不是一体
中士曰：谓‘同体之同’也。曰：君子以天下万物为一体者也；间形体而分尔我，则小人矣。君子一体万物非由作意，缘吾心仁体如是。岂惟君子，虽小人之心亦莫不然。
⑴万物一体之本意
西士曰：前世之儒借万物一体之说，以翼愚民悦从于仁，所谓一体，仅谓一原耳已。
⑵信万物一体将灭仁义之道
如信之为真一体，将反灭仁义之道矣。何为其然耶？仁义相施必待有二；若以众物实为一体，则是以众物实为一物，而但以虚像为之异耳，彼虚像焉能相爱相敬哉？故曰为仁者推己及人也。仁者以己及人也，义者人老老、长长也，俱要人己之殊，除人己之殊，则毕除仁义之理矣。设谓物都是己，则但以爱己、奉己为仁义。将小人惟知有己，不知有人，独得仁义乎？
⑶论仁德的本义
书言人己，非徒言形，乃兼言形性耳。且夫仁德之厚，在远不在近。
①近爱之爱
a近爱本体
近爱本体，虽无知觉者亦能之。故水恒润下，就湿处，合同类，以养存本体也；火恒升上，就乾处，合同类，以养全本性也。
b、近爱所亲
近爱所亲，鸟兽亦能之，故有跪乳、反哺者；
c、近爱己家
近爱己家，小人亦能之，故常有苦劳行险阻为窃盗以养其家属者；
d、近爱本国
近爱本国，庸人亦能之，故常有群卒致命以御强寇奸宄者。
②远爱之爱
独至仁之君子能施‘远爱’，包覆天下万国而无所不及焉。君子岂不知我一体、彼一体；此吾家吾国，彼异家异国？然以为皆天主上帝生养之民、物，即分当兼切爱恤之，岂若小人但爱己之骨肉者哉？
⑷体群臣之本意
中士曰：谓以物为一体乃仁义之贼，何为《中庸》列“体群臣”於九经之内乎？
①体群臣是譬喻
西士曰：体物以譬喻言之，无所伤焉。如以为实言，伤理不浅。
②不必施仁于物
《中庸》令君体群臣，君臣同类者也，岂草木瓦石皆可体耶？吾闻君子於物也，爱之弗仁，今使之於人为一体， 必宜均仁之矣。
③施仁于物是兼爱
墨翟兼爱人，而先儒辩之为非。今劝仁土泥，而时儒顺之为是，异哉！
4、万物多种多样，
⑴天主造万物
天主之为天地及其万物，万有繁然：或同宗异类，或同类异体，或同体异用。今欲强之为一体，逆造物者之旨矣。
⑵人心以万物为美
①人心以事物多多为善
物以多端为美，故聚贝者欲贝之多，聚古器者欲器之多，嗜味者欲味之多。
②人心以丰富多彩为美
令天下物均红色，谁不厌之？或红、或绿、或白、或青，日观之不厌矣。
③人心以音乐变化为美
如乐音皆宫，谁能聆之？乍宫、乍商、乍角、乍征、乍羽，闻之三月食不知味矣。外物如此，内何不然乎？
⑶以理推论万物的多样性
①万物不只是外貌之别
吾前明释各类以各性为殊，不可徒以貌异，故石狮与活狮貌同类异，石人与石狮貌异类同，何也？俱石类也。
</div>
    <div class="pagination">
<a href="明末清初耶稣会文献_page13.html">上一页</a><span>...</span><a href="明末清初耶稣会文献_page9.html">9</a><a href="明末清初耶稣会文献_page10.html">10</a><a href="明末清初耶稣会文献_page11.html">11</a><a href="明末清初耶稣会文献_page12.html">12</a><a href="明末清初耶稣会文献_page13.html">13</a><span class="current-page">14</span><a href="明末清初耶稣会文献_page15.html">15</a><a href="明末清初耶稣会文献_page16.html">16</a><a href="明末清初耶稣会文献_page17.html">17</a><a href="明末清初耶稣会文献_page18.html">18</a><a href="明末清初耶稣会文献_page19.html">19</a><span>...</span><a href="明末清初耶稣会文献_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
