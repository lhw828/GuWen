<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 195 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 195 页/共 351 页</h1>
    <div class="content">曰：吾辈分此分彼，自上主视之，万古生民，皆同一类，辟如大木。
２、元祖如同其根
元祖二人，则其根也。
３、枝叶皆体其根
纳毒于根，则开花结枝，皆体是根之毒，理之自然，无足怪者。
二、原罪不禁人为善
１、人能奋励升天
况原罪流传，但夺超性之美，未失因性之好，人能奋励，卒致升天。
２、人能为善立功
且人染原罪，禀性虽少弱劣，然弱劣而能为善，则功德愈大。
三、藉原罪显明天主爱人
而天主爱人无己之心，亦於此大显也。盖使原罪不传染，则上主未必降生，即降生未必受难死。惟定义不容己之罚，而又愿自屈自苦以代赎之，则其爱我人类为何如乎？
第六十六节  耶稣降世救赎罪人
问：人犯罪，人自赎之可也，上主何必代为偿责？
一、人不能自赎其罪
曰：人类至卑，天主至贵。以人类之至卑，而获罪于至贵之主，则虽极至卑者之功德，不足以赎违背至贵之罪。
二、天主降生代赎
而天主甚爱吾人，又不忍听其沉沦也，故自降为人以代赎之。
１、天主三位一位
盖天主一性而含三位：一曰父、二曰子、三曰圣神。
２、耶稣降生
子以己之愿，奉父之命，繇圣神之功，于汉哀元寿二年，择如德亚国贞童圣女曰玛利亚者，取其洁血，造为人躯，畀以人性，而合于主之第二位。孕九月而生，名曰耶稣，译言救世，时冬至后四日也。
３、耶稣生平
居世三十三岁，固守困穷。卒受万刑万辱，钉十字架而死。死三日复活，居世复四十日，乃登天云。
第六十七节  耶稣是天主
问：天主宰制乾坤，既欲降生，曷不择取帝王之家而固守困穷乎？生死之权，上帝握之，乃至其身之不能保乎？则耶稣或有德之士，未必即天主？
一、耶稣不是自封为天主
曰：耶稣之为天主，非特自言之，亦非徒侣夸奉之。
二、耶稣是天主的徵兆
１、先知预言
其未降生也，有先知圣人，以预纪其事。如梅瑟、达味所载之类是也。
２、降生有徵
其将降生也有徵，如天神来报、牧童致敬、三王来朝、景宿告祥之类是也。
３、神迹奇事
其在世也有异，如命死者生、瞽者视、聋者闻、跛者走、驱魔拯疾之类是也。
三、耶稣困穷的玄秘
１、世人有三患
若夫甘处困穷，正属玄造秘旨。世人大患有三：一曰欲贵、二曰欲富、三曰欲安逸。欲贵生傲，欲富生贪，欲安逸生淫饕偷隋。
２、耶稣困穷以治三患
⑴砭傲
故耶稣以天主之至尊，而托体民家，砭我傲也。
⑵药贪
擅天地万物之富有，而反居穷约，药我贪也。
⑶制我淫饕偷惰
以全能全智之赫奕，而备尝险阻艰难，刺我淫饕偷隋也。
３、耶稣困穷以示天主旨意
又以示一切世福，原上帝之所不取，又以便齐民景从听训，又以为后日受难地。
三、耶稣受难的玄秘
故其被难也，非不预知也，亦非不克避也。
１、耶稣预知其难
当未受难时，屡与厥徒言之。
２、耶稣能避其难
及恶党率万众至，耶稣曰：“觅谁？”曰：“觅耶稣。”耶稣曰：“我是哉。”“我是”之言出口，万众即仆于地。
３、耶稣甘受其难
则耶稣固能立除害已者，惟欲代赎人罪，故甘志拘钉而不辞。
四、耶稣是天主的证明
夫力可驱灭仇雠，而反安意忍受，非爱人之至者能为之乎？论爱人之至者，孰如天主。故耶稣即无他奇迹，以为徵验，即此甘心受难一节，已足表其为天主矣。
五、耶稣受难是天主受难
然当知耶稣一身，原兼人与天主之两性。其受难，人性之事也。特以耶稣人性与天主相缔结，故亦谓天主受难耳。
第六十八节  唯有耶稣是天主
问：以生无人道，徵耶稣为天主也，则我前有后稷之事矣；以能行灵异，徵耶稣为天主也，则我前有吕严之事矣；以甘志被难，徵耶稣为天主也，则君子亦有致命遂志者矣；数者恐不足为验主之据。
一、耶稣降生独一无二
１、后儒误解后稷传说
曰：后稷之母姜嫄既为高辛世妃，得云无人道乎？  既禖以弗无子，得不交媾而冀孕育乎？后儒误解诗意，遂疑履敏居然之说耳。
２、生于童身者仅耶稣一人
故生于童身者，万古止耶稣一人，其他言不感而孕者，皆虚罔也。
二、灵异奇事独一无二
１、仙家灵异，原属伪撰
若夫所传仙家灵异，原属伪撰。
２、圣人不能与耶稣相比
惟天教圣人，亦有起死愈疾之事。然皆托上主之佑，仗十字之能而为之，非如耶稣一举口而万有听命也。
3、圣贤不能行灵异
盖论吾人本性，虽到圣贤地位，原不能俾死者复生、瞽者复明。故尧、舜、周、孔，擅圣人之称，并无种种灵异。
４、灵异奇事是天主权能
此等灵异，自属造物权衡。特缘纯修者，暗然默藏，不暴厥善。天主欲彰显之，故假以圣绩耳。
三、耶稣之死独一无二
１、忠臣迫于时势而死
若乃忠臣抗节、孝子死义，咸因时势无可奈何，遂不惜以身赴之，非能却而故就也。
２、耶稣能却而故就死地
耶稣之被钉，所谓能却而故就者也。
四、耶稣之死开启天门
故十字架，称为天门之钥、万德之表。吾辈奉之，如奉天主焉。
五、耶稣是天主证据
１、宗徒致力传教
敷教宗徒，初本椎鲁□ 夫。一经耶稣招取，皆成聪明睿智，开物成务之圣人。不烦学习，能讲万国语言，传命八极，虽刀锯在前、鼎镬在后，必欲申天帝之正教于宇内。
２、教人为道委命
其从教诸人，或遇暴君恶吏之沮杀，虽至愚陋者，亦甘为道委命，志不少屈，人力殆不至于此。
３、上主默佑圣教
迄今圣教大行，皆从剥击磨炼而出，非上主默佑，能遭千百年之摧阻，而不隳败乎？
４、典籍记载辩驳
总之，降生被难，理极渊微。西庠万种书籍，皆记载此；万种议论，皆辨驳此。
六、耶稣非自立为主
若耶稣以渺然一人，而突自称为主，或朋辈谬相推戴，则桀傲之徒，与封张仪为天帝者何以异？
第六十九节  耶稣的神人二性
问：天主既降生，则此数十载内，谁为宰制乾坤？
一、天主无所不在
曰：天主无所不在，其体充贯六合内外。当其未降，原在于世；及其降生，亦不离天。
二、天主与人的关系
１、天主降生是主含人性
特以巍巍上主，而接合于卑渺之人性，谦抑莫甚。
</div>
    <div class="pagination">
<a href="明末清初耶稣会文献_page194.html">上一页</a><span>...</span><a href="明末清初耶稣会文献_page190.html">190</a><a href="明末清初耶稣会文献_page191.html">191</a><a href="明末清初耶稣会文献_page192.html">192</a><a href="明末清初耶稣会文献_page193.html">193</a><a href="明末清初耶稣会文献_page194.html">194</a><span class="current-page">195</span><a href="明末清初耶稣会文献_page196.html">196</a><a href="明末清初耶稣会文献_page197.html">197</a><a href="明末清初耶稣会文献_page198.html">198</a><a href="明末清初耶稣会文献_page199.html">199</a><a href="明末清初耶稣会文献_page200.html">200</a><span>...</span><a href="明末清初耶稣会文献_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
