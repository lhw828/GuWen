<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 233 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 233 页/共 351 页</h1>
    <div class="content">或曰，既称上帝，有时又称为天，何也？天，则非天主矣。
1、单言帝以别于天
曰，此古人之借称也。经书中单言帝，言上帝，言皇矣上帝，皇皇后帝，荡荡上帝，之类不可胜数，不属天也。
2、兼言天帝以别于人主
有时称为皇天上帝，昊天上帝者，盖此表明之法也。人目所见，惟天为大，言天所以引吾聪明以知上帝之大。止言帝，人主亦有称帝之文，不举天不足以表明其大也。
3、单言天以借称上帝
至於经书中有时单称天者，此又用字法也，是天以言帝也。今人称顺天知府为顺府，知县为县，岂城郭即为知府、知县乎？称主上为朝廷，为陛下，岂殿宇阶级即为至尊乎？不过借以为称指耳。夫以人类之显见可见，尚必借称如此，岂以纯神非形体之上帝，而不可借一天以称之，以引人思想之有所归宿乎？此等用字，古人亦妙，非有错也。故其所言天者，皆灵明威权之事，悉非穹苍九重之圆体所有者，亦不忧其疑混也。
4、帝与天混用指上帝
况经书于一句中，上帝与天两两俱用，如昭受上帝，天其中命；如矫诬上天，帝用不臧；如帝乃震怒，天乃锡禹；如视天梦梦，有皇上帝；等等不一，亦不患人之疑天字谓非以指言上帝矣。
5、“上帝”即“天主”
总之,天主无名，因人之互视而名。上帝与天主之称，共以表其至尊无上而已，非有异也。如言人主为君，为后，为辟，为皇，共是一君。如言父为父，为爷，为亲，共是一父。盖当视其所指者之何义，岂可以异地之殊称，而谓彼是君父，此非君父，上帝非天主哉？
四、“上帝”二字比“天主”更好
不知上帝二字之称，比天主二字更好。盖必如太西称为天地万物之主宰，始为恰当。若纽摄作天主二字，反不如上帝之称为更妙也。何也？帝者，君也。上，则天上之大君，其包则天地万物在其中矣。称为天主，彼不知者，但以为属於天。汉世亦有天主、地主、山主之分，不几乎小哉？然天地万物之主宰，多字难以名呼，无奈纽摄，自有解说显明，亦不妨也。初来诸铎德，与敝邦先辈，翻译经籍，非不知上帝即天主，但以古书中惯称，人见之，已成套语。又後代释老之教，目上帝以为人类，又其号至鄙，其位至卑，俗人习闻其名不清，故依太西之号纽摄称为天主。非疑古称上帝非天主而革去不用也。
五、写作缘由
今愚忧新来铎德，有不究不察者，视上帝之名，如同异端，拘忌禁称；诬敝邦上古圣贤以不识天主，将德义纯全之人，等於乱贼之辈，邪魔之徒。其谬患有难以详言者，故备录经书所言，而略附愚论於后。惟祈公心破惑，共跻同美，以合大主之意焉。至诗书中，文原明白。有一二条，被後儒错解，不足以掩原义。愚亦著有诗书辨错解一册，倘欲详考，或可再读也。

闽漳后学严保禄谟定猷氏著

天学传概
燕吴后学李祖白撰
天学传概题解
《天学传概》是李祖白作于1663年为答复杨光先所著《辟邪论》之书。李祖白，字然真，燕吴人，出生时间未详，任钦天监夏官正，卒于1665年。作者是汤若望 的弟子（书中有两处称汤若望“余师”）。今底本，有许之渐 1664年序，共34面，藏在梵蒂冈教廷图书馆(Biblioteca Apostolica Vaticana)，文献编码为Rac.Gen.Or.III-213(12)号。 本书与藏于法国国家图书馆(Bibliothèque Nationale de France) 之福建黄鸣乔撰的《天学传概》（1639年版，古郎编目为6875之一号）一书名同而实异。
本书介绍的是天主教的发展，和天主教与中国的关系，说明中国上古之学即天学，有《尚书》、《诗经》、《论语》、《孟子》为证。三代以后，天学失传，天主教多次东传。其中耶稣会在中国产生了很大的影响，如修宪历，建教堂，传播天学，翻译书籍等。
书作于1663年正月，时值杨光先向天主教发难，著《辟邪论》、《距西集》等书。斥天主教为邪教，指责汤若望的新历“暗窃正朔之权以予西详”。李祖白此时作《天学传概》有为其师汤若望辩护之意。杨光先读此书后勃然大怒，于三月底作《与许表屿侍御书》批驳李祖白与许之渐。指斥其书“见我伏羲氏以至今日之君臣庶几尽辱为邪教之子孙，《六经》、《四书》尽辱为邪教之余论。”并把这些书呈交礼部，要求剪除邪教，依律正法。同年八月，礼部开庭会审汤若望、利类思、安文思、南怀仁、李祖白、许之渐等人。次年四月，五名信教监官被冤杀，其中就有本书作者李祖白。
 
天学传概目录
天学传概题解	25
天学传概目录	27
天学传概序	28
一、圣贤之学皆本乎天	28
二、天学即儒学	28
三、天主教东来小记	28
四、作序经过	28
第一节  天学概说	30
第二节  天学三教	30
一、性教	30
二、书教	30
三、宠教	30
第三节  天学与中土	31
一、上古中土亦事天	31
二、天学之微言法语	31
三、天学失传于三代以后	32
四、圣多默遗教	32
五、大秦景教东来	32
六、耶稣会东来	32
第四节  耶稣会在中国的影响	33
一、修宪历	33
二、建教堂	33
三、京师之天学	33
四、四方之天学	34
五、翻译书籍	34
 
天学传概序
一、圣贤之学皆本乎天
自天地之心见，而后君师之道兴。帝王之所以为治，圣贤之所以为学，未有不本乎天者也。黄轩迄今，世无异治。而教统一裂，人自为学，家自为师，若水火之不相谋。要无不尊天以立说者，一彼一此之间，往往阳摈其名而阴窃其实，虽道家之幽渺，释子之虚寂，穷其所托，与吾儒之尽性至命不有殊途而同归者乎？惟是斁伦毁纪，舍君臣父子之大，而耽夫幽渺虚寂，以别求其所谓天，此二氏之教吾儒所以辞而辟之也。彼行之不著，习矣不察，终其身於君臣父子而莫识其所为天。即儒者或不能无弊。如欲循其弊以为救，仍莫若尊天以立说。
二、天学即儒学
相传开辟以来，有所为天主教学者。骤而聆其语，若倘恍而弗可据。即其於吾儒，当告之以二帝三王之道，日月星辰之行，天地之所以著，鬼神之所以幽，物类之所以蕃，江河之所以流，不应渎告之以其学也。久之而亲其人，绎其书，以昭事不堕为宗旨，克己爱人为工夫，悔过迁善为入门，生死大事、有备无患为究竟。其於二帝三王之道，日月星辰之行，天地之所以著，鬼神之所以幽，物类之所以蕃，江河之所以流，靡弗相始终、相表里，超出乎二氏之上。而后知其学何，莫非吾儒之学也。
三、天主教东来小记
其教自汉唐流传中土，明万历辛巳，耶稣会士西泰利子航海九万里而来，建堂於宣武门内，一时名公卿多乐与之游。至国朝，恩礼倍渥，通微教师实总历务，复敕建东堂。
四、作序经过
再可，利子景明、安子主之，余俱乐与之游而。然真李子以余为有契乎其言也，持所著书属利子索余序，因述其大略惟向者福清叶相国赠西贤诗有云：“言慕中华风，深契吾儒理。”又云：“拘儒徒管窥，达观自一视。”诚化其同异之见，取所为尊天以立说者。究其指归，精其义蕴，即不言学，并不言教可也。而一切穷神达化，更有进乎此者，抑非余之所及知也已。

                                   康熙三年，岁在甲辰，春王正月                                                 柱下史毗陵许之渐敬题
 
第一节  天学概说
天学，天主教学也。天主为万有之初有其有，无元而为万有元，德福圆满，知能浑全，妙性超然，奥穷思悟，中土尊称之曰上帝。兹以其为天地之主宰，故质称天主也。而其教则为人而立，别人于蠢动，侪人于天神，令向真原而求真福。大要以昭事不堕为宗旨，以克己爱人为工夫，以悔过迁善为入门，以生死大事有备无患为究竟，诚吾人最吃紧之实学，而其从来远矣。
第二节  天学三教
一、性教
缅昔天主上帝，于厥世始，开辟乾坤，发育万物，所以资人安居利用者悉备，而生初人，男女各一，其灵性赋以当然之则。好善恶恶，秉为彝常，永不能脱。凡遇忠孝大节，举仰慕之若渴；凡遇奸顽大慝，举疾视之若仇。自古称为性教，愚非不足，圣非有余，岂不然乎？
二、书教
只以性参气禀，物诱交侵，失其初良，而不敢漫言率也。则继之以书教，后开辟三千七百有一年，天主于西纳山（西距中国四万里）顶，降石碑二，明列十诫为目，括以爱主爱人为纲，是书教者，所以为性教之申命也。
三、宠教
而不惟是，又后千四百九十七年，天主之教世又有进焉者。先是诏示人间，兼遣神人。此因举世沉迷，躬自降救，下取人性，以接本性，而生如德亚国 (初人亦生于此，西纳山在其界内。)之白棱郡，名耶稣。在世三十有三载，所显奇迹甚众，命死者活即活，命瞽者见即见；巨浪雄风命息即息，虐魔恣害命退即退。盖与化成功用、万有应命而出，者同一神异也。详明诫理，简定新规，群心大服，名其教为宠教，以见教由主宠，非人分所应有云。较前性书二教，恩施此尤挚矣。
第三节  天学与中土
一、上古中土亦事天
然则天学之传及中土，其时亦可得而稽乎？曰：有斯人，即有斯教，中土人与教同时并得也。何以言之？方开辟时，初人子孙聚处如德亚，此外东西南北，并无人居。当是时，事一主，奉一教，纷岐邪说无自而生。其后生齿日繁，散走遐逖，而大东大西有人之始，其时略同。考之史册，推以历年，在中国为伏羲氏，即非伏羲，亦必先伏羲不远，为中国有人之始矣。惟此中国之初人，实如德亚之苗裔，自西徂东，天学固其所怀来也。生长子孙，家传户习，此时此学之在中国，必倍昌明于今之世。延至唐虞，下迄三代，君臣告戒于朝，圣贤垂训于后，往往呼天称帝，以相警励。夫有所受之也，岂偶然哉？
二、天学之微言法语
1、《尚书》
其见之《书》曰：“昭受上帝，天其申命用休。”曰：“予畏上帝，不敢不正。”曰：“惟皇堆竽上帝，降衷于下民。”曰：“上帝妥佑下民。”曰：“惟简在上帝之心。”曰：“惟上帝不常，作善降之百祥，作不善降之百殃。”曰：“顾諟天之明命。”曰：“天佑下民，作之君，作之师，惟其克相上帝。”曰：“我亦不敢宁于上帝命，弗永远念天威。”
2、《诗经》
见之《诗》曰：“文王在上，于昭于天。文王陟降，在帝左右。”曰：“维此文王翼翼，昭事上帝。天鉴在下，有命既集。上帝临女，无贰尔心。”曰：“皇矣上帝，临下有赫。”曰：“敬天之怒，无敢戏豫。敬天之渝，无敢驰驱。”曰：“荡荡上帝，下民之辟。天生蒸民，其民匪谌。”曰：“贻我来牟，上帝率育。”曰：“赫赫姜嫄，其德不回。上帝是依。无贰无虞，上帝临女。”
3、《论语》
鲁《论》曰：“获罪于天，无所祷也。”曰：“予所否者，天厌之，天厌之。”曰：“丘之祷久矣。”曰：“畏天命。”
4、《中庸》
《中庸》曰：“郊社之礼，所以事上帝也。”曰：“上天之载，无声无臭，至矣。”
5、《孟子》
《孟子》曰：“乐天者，保天下；畏天者，保其国。”曰：“顺天者存，逆天者亡。”曰：“虽有恶人，斋戒沐浴，则可以事上帝。”曰：“存其心，养其性，所以事天也。殁寿不贰，修身以俟之，所以立命也。”凡此诸文，何莫非天学之徽言法语乎？其不但言帝，又言天者。天即帝也，犹臣民间称君上为朝廷。朝廷，即君上也。
三、天学失传于三代以后
审是，则中国之教，无先天学者。惜乎三代而还，世风日下，民生苦于战争，士习坏于功利。吕秦代周，任法律，弃诗书，从前载籍，尽遭烈焰，而天学不复睹其详矣。伤哉！
四、圣多默遗教
逮至西汉元寿，天主降生，及救世毕。宗徒圣多默者，行教中土，事载西史。而此中中州近地，明季流传十字教规。缘天主救世，功成十字，故以名教，是即多默所遗教也。
五、大秦景教东来
逮至有唐贞观九年，上溯天主降生六百三十五祀，大秦国(即如德亚国)修士阿罗本，远将经像重译来朝。尔乃宰相郊迎，翻经内殿，命名景教。初敕造大秦寺于京后，又遍敕诸州，各置景寺。开元以后四朝，宠赉弥渥。即郭汾阳王，亦复重广法堂，依仁施利，修举哀矜。教行有唐，盖二百载而近矣。今长安有“景教流行中国碑”可考也。
六、耶稣会东来
1、利西泰
又后九百四十六载，溯天主降生千五百八十一年，为明万历辛巳。耶稣会士西泰利子，自欧罗巴梯航九万里东来，庚子底燕京，贡圣像、西琴、自鸣钟等物。朝廷义隆柔远，恩礼备至，缙绅先生与之游，讲究天主大道，多所契合。著有《实义》、《畸人》等书行世，服从其教感其化者比比。辛亥卒于京，赐地葬焉。
2、其他耶稣会士
于是熊、庞、阳、龙诸子，先后接踵来京司教事。而晋有高则圣，闽有艾思及江南有毕今梁，并显闻于时。
第四节  耶稣会在中国的影响
一、修宪历
</div>
    <div class="pagination">
<a href="明末清初耶稣会文献_page232.html">上一页</a><span>...</span><a href="明末清初耶稣会文献_page228.html">228</a><a href="明末清初耶稣会文献_page229.html">229</a><a href="明末清初耶稣会文献_page230.html">230</a><a href="明末清初耶稣会文献_page231.html">231</a><a href="明末清初耶稣会文献_page232.html">232</a><span class="current-page">233</span><a href="明末清初耶稣会文献_page234.html">234</a><a href="明末清初耶稣会文献_page235.html">235</a><a href="明末清初耶稣会文献_page236.html">236</a><a href="明末清初耶稣会文献_page237.html">237</a><a href="明末清初耶稣会文献_page238.html">238</a><span>...</span><a href="明末清初耶稣会文献_page234.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
