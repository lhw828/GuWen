<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 318 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 318 页/共 351 页</h1>
    <div class="content">5、二氏有补于儒教
老氏《道德经》、佛氏《因果经》，亦曾教人忠以事君，孝以事亲，阴以敬神，阳以爱人，是亦有以补助乎儒教也。
四、天教侮圣毁学
1、天教毁裂道学风俗
未有若天主之说，使帝王废郊社禘尝之典，士民弃祖宗祭奠之礼。正大神明，目为魔鬼；不敬天主，视为罪人。至教人毁关圣、观音之像，斩文昌帝君之首，丢弃祖宗神主于粪秽，人心始觉惊怖，稍稍有追先敬圣之思，而贪利其财者，竟坚不可破也。
2、天教侮圣毁儒
且以文王之翼翼昭事，以孔子之丘之祷久，若肯悔过以皈天主，才为天主所赏而登天堂；苟不悔过而叛天主，遂为天主所罚而入地狱。我辈未及文王孔子之万一，若不悔过，尽毁文孔之典籍，悉归天主之大教，不惟天堂无路，而且不知置我于何狱矣。今世俨然儒冠者，宁从文孔入地狱乎，抑随耶稣登天堂乎？虽黄口婴儿亦当识所从违也。
3、天教非正教
奈何入教者，俱是名公巨卿？或进表章荐于圣上，或作文章为之序跋，或遍地吹嘘，或随方拥护，为之持维，靡所不周。此何意哉？抑利其货乎？吾未见不接夷利者之别无可致富也。抑奇其才之不数出，且谓其学之近正教乎？吾未见置文、武、周、孔于地狱，俟其悔过，乃许登天堂，具发齿顶踵者所当仰天大哭者此也，而反以是为正乎？
五、天教修历铸铳之罪
其徒有曰：“为我正度数，铸贡铳，此二事，大有功于朝。”不知此辈之论天文地理、日月星辰，尽有四大妄诞。
1、天文地理之妄诞
（1）日月之序
谓星一天，日月一天，不相躔次，诞一。
（2）天地之形
又谓地形如鸡旦黄精，上下四旁，人可居住，足踵相对。人可旋转而走，遂以本天亲上，本地亲下。此二语，谬会其理以欺愚顽，诞二。
（3）环游地球
又云彼尝从日边来，利玛窦尝旋转一周，诞三。
（4）改移历法
《书》曰：“王省惟岁，卿士惟月。师尹惟日，庶民惟星。”是所以别上下，定尊卑。天道无乖，则人事顺应，使凡有血气者，得尊尊而亲亲也。彼又谓星高于日月，五星二十八宿形体大于日月。彼历中月置三十一日，未尝置闰。日月之蚀，不须有司扶救。夫不救晦蚀，则有先后时杀无赦之戒；不置闰，则有时渐不定、岁渐不成之虞。若从彼历，是使藏时失序，上下倒置，庶民得以凌驾乎卿士师尹之上，卿士师尹得以凌驾乎主君之上也明矣。夫尧治世，必以治历明时，为国家之首务。而此辈之擅入我大明，即欲改移历法，此其变乱治统，觑图神器，极古今之大妄，诞四也。有此四诞，诬上诬民，罪可胜诛哉！
2、铸统为国家谬辱
况我朝威声可以夺夷，外国向化来贡者数十余邦，纵有奸夷，亦不肆其兵戈，区区一铳，能为国家万年计乎？从未见三代、唐宋以来，治历明时，防夷寇御者，俱用此碧眼高鼻之狡番为哉。吾且谓国家之大谬辱者此也，而反以此为荣，不亦丑乎？
六、诛天教论略
1、臣宰依律驱逐西夷
当今主上，虽极明哲，然深居九重之中，阅彼表章所荐，谓“此心此理，若合符节”。况为君人者，德合柔远，得不曰在我则有变夷之权，在彼更有来王之谊，是何虞虑之有？不知此辈奸佞之，甚实乱人国。来王者彼，反而王我；变夷者我，反而变于夷矣。
若有宰辅、谏臣以及四方官府，陈彼利害，伸我律令，此辈自当迸迹绝域。在内则无奸谗震师之患，在外则无狡夷猾夏之虞，唐虞景色不焕然宇宙间哉！
2、士人辟邪以报圣贤君王
（1）大禹栉沐兼驱
尝思上古之世，洪水虎豹之灾，害民居者未尽害人命，戕人命者未必尽戕人性。然而栉沐兼驱者，伊何人哉？
（2）孔孟席不暇暖
及至戎狄之猾夏，异端之乱道，贼因而无惧，诸候因而放恣，处士因而横议，彼当时谁不付之没可奈何。然而或操膺惩之权，或僭笔削之罪，或冒好辨之讥，车不停辙、席不暇暖者，伊何心哉？
（3）君王教译士民
自我圣祖高皇帝开治统以来，以六经明世，以贤良治国，继尧舜之道，宗周孔之学，其所以教泽士民，禄养簪缨者，可谓厚且至矣。虽粉身碎骨，宁足以报其万一乎？
（4）作者著述辟邪
奈何妖夷之教，倡乱是非，陷溺人心，遂默然不动，国运学脉，付之谁人乎？陆以草野书生，极知荛言不足以斥奸邪，但古有云，枭捕鸡雏，其母奋翅，知不能庇，爱弗已也。陆在血性中，宁舍君亲之爱乎？由是食不安，寝不宁，睹典籍而增愁，向君亲而挥泪，辗转一夜，窃述是篇。
（5）士人当著述诛邪
庶有观感而兴者，俱出一语，以辟此辈。不惟上可以正教防邪，佐圣主之盛治；下可以典乐明伦，维生民之学脉，亦使此辈不至笑我大明之聋哑，一一听其簸弄耳。
 
辟邪管见录
邹维琏
辟邪管见录题解
《辟邪管见录》的作者是邹维琏。邹维琏，字德辉，号瀛园，别号匪石，江西新昌人。万历三十五年（1607）进士，历任延平推官、朗中、右佥都御史、福建巡抚。著有《达观楼集》、《理署》、《友白》、《宦游诸草》等。
邹维琏批评《天主实义》词意险怪、首尾矛盾、浅陋不文，指责利玛窦妄自尊大，有变易天下之心。他还站在儒家立场上，批评利玛窦谬以“天主”合“上帝”；称耶稣为天主，将其凌驾在五帝三王之上；以天主为父，万民为子，淆乱世间纲常伦理。因此，指责利玛窦侮圣欺天，是当今之苏秦、张仪、王莽。

豫章大司马邹维琏德辉甫著
一、评利玛窦与《天主实义》
海外极西之国，有夷人利玛窦号西泰者，万历初年偕徒四五人流入中国，著《天学实义》等书，自标天主教，梓以传世。其词意险怪，首尾矛盾，似深而实浅，似文而实陋。
徒以利口喋喋妄自尊大，已蹈荆楚僭王之罪。而其伎俩善盗，肺肝如见，大似吕不韦穿窬之雄。彼方思以易天下，孰知天下明眼有人，宁能一手尽掩哉？
二、辟天教邪说
1、谬以“天主”合“上帝”
谬以“天主”合经书之“上帝”，夫既明知“上帝”屡见于六经，郊社所以祀上帝，则至尊在上帝可见矣。
昔者大儒释帝为天之主宰，盖帝即天，天即帝，故尊天即尊帝也，何云上天未可为尊，并讳“上帝”之号而改为“天主”号乎？
2、耶稣凌驾于圣贤之上
始曰“天主是理”，继曰“天主是神”，终托汉时西国之凶夫耶稣为天主。应运设教，是其标大题，僭大号，不惟佛骂老，且凌驾于五帝三王周孔之上，从来大变未有甚于此者。
3、淆乱世间纲常
至于孔子太极之训、春秋之作，孟氏仁义之对、无后不孝之言，皆见指摘。但云我以天主为父，万民为子，而仁孝转大；世间君父为兄弟，何足事哉？噫！逆亦甚矣。
三、侮圣欺天，利氏当诛
且天生素王以教万世，生民以来所未有也。然其至诚无息，大道若愚，辞仁圣而不敢当，谢生知而云好古，岂故为是谦辞哉？圣不自圣，故为至圣。
而利妖敢以邪说比六经乎？昔人有言，庄周，道家之仪、秦；王通，孔门之王莽。若夫利妖电光之舌、波涛之辨，真一仪、秦；拔佛家之帜，登素王之坛，真一王莽。侮圣欺天，诪张为幻，左道之诛，岂可容于尧舜之世哉？
四、勿使天教惑世
琏以管见而谈，终觉惶汗，惟望忧时忧道大君子极力剪除，勿使蔓延惑世以害天下。而为中国将来忧，实区区之鄙衷也已。

 
上翰林院左春坊蒋公德璟攘夷报国公揭
（时公奉差复命路经三山）
上翰林院左春坊蒋公德璟攘夷报国公揭题解
《上翰林院左春坊蒋公德璟攘夷报国公揭》是福州地方军政长官及士人百姓给奉差路经福州的翰林院编修蒋德璟的公函。陈述西夷上欺圣主，中结朝士，下惑愚民，驱而复回，有以夷变华之祸；其侵吞吕宋等地，有外犯内应之患。因此请求蒋德璟入告朝廷，尽除西夷。

一、揭贴为剖衷事
福州左右中三卫千百户掌印效用等官李维垣等，福州府闽候二县儒学生员陈圻等，谨揭为共剖丹衷事。
二、揭贴内容
1、天教有以夷变华之祸
窃思华夷界限甚严，邪正势不两立，胡有天主之夷，群入内地，上欺圣主，中结朝士，下惑愚民？万历四十四年，奉神宗皇帝驱除出境。天启初，藐旨复入，布满天下，煽惑交结，甚于万历之时，似不普中国而变夷狄不已也。
2、天教有外犯内应之患
且吞我属国吕宋及咬□（口+留）巴、三宝颜、窟头朗等处，复据我香山澳、台湾、鸡笼、淡水，以破闽粤之门户，一旦外犯内应将何以御？爱国之士，已详言之。
3、除天教以清华夏
垣等或受国恩，或叨圣养，觇兹景象，深抱心腹之患。愧卑秩贫儒力棉，未能除此朝食。恭逢台臺学素格于天人，任伫隆乎舟楫，此正太史今日之事，勿贻国家他年之忧。
伏乞入告朝廷，尽除以清华夏，生灵幸甚，道脉幸甚，天下后世幸甚！垣等临揭，曷胜激切，吁呼之至，须至揭者。

崇祯十一年（1639）十一月　日。

三、写揭贴名录
1、千户
福州左右中三卫千百户掌印效用等官：千户李维垣、赵学渊、朱绳文、牛伯挺、王秉忠、戴壎。
2、百户
百户李锵、唐国辅、林挺栋、蔡士玉、朱继宗、刘文华、韩尧道、吕调阳、罗万象、侍元卿。
3、抚院下官
抚院标下效用原都司佥书管守备事陈邦政，抚院标下效用原钦依青村把总以都指挥体统行事署指挥佥事百户王继武，抚院标下赞画守备叶枢，抚院标下效用守备功加二级，郑邦卿，抚院标下效用守备功加都司佥书林深。
4、卸任官员
原任钦依铜山寨把总以都指挥体统行事署指挥佥事何养魁，原协理戎政军门赞画加衔都司佥书杨宪禄，总镇标下效用把总陈周官，原任扬州府照磨陆国煾。
5、贡生、候任
纂修贡生办事候题中书周士义，候任邵武府仓大使郑德闾。
6、儒学生员
福州府闽候二县儒学生员陈圻、林浩、王德峻、陈周祚、蔡在新、陆之珍、李朝宗。
7、布衣
布衣田正登、刘国齐、涂维□（土＋秉）、高登相、李铨。
 
十二深慨序
黄贞
十二深慨序题解
</div>
    <div class="pagination">
<a href="明末清初耶稣会文献_page317.html">上一页</a><span>...</span><a href="明末清初耶稣会文献_page313.html">313</a><a href="明末清初耶稣会文献_page314.html">314</a><a href="明末清初耶稣会文献_page315.html">315</a><a href="明末清初耶稣会文献_page316.html">316</a><a href="明末清初耶稣会文献_page317.html">317</a><span class="current-page">318</span><a href="明末清初耶稣会文献_page319.html">319</a><a href="明末清初耶稣会文献_page320.html">320</a><a href="明末清初耶稣会文献_page321.html">321</a><a href="明末清初耶稣会文献_page322.html">322</a><a href="明末清初耶稣会文献_page323.html">323</a><span>...</span><a href="明末清初耶稣会文献_page319.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
