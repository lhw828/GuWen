<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 347 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 347 页/共 351 页</h1>
    <div class="content">案证	500
辟邪纪实附卷	511
辟邪歌	511
国防法	517
哥老会说	520

 
恭录圣谕广训黜异端以崇正学
朕惟欲厚风俗先正人心，欲正人心先端学术。
夫人受天地之中以生，惟此伦常日用之道，为智愚之所共由。索隐行怪，圣贤不取。《易》言：“蒙以养正，圣功以之。”《书》言：“无偏，无陂，无反，无侧，王道以之。”圣功王道，悉本正学。至于非圣之书，不经之典，惊世骇俗，纷纷藉藉起，而为民物之蠧者，皆为异端，所宜屏绝。凡尔兵民，愿谨淳朴者固多，或迷于他岐，以无知而罹罪戾，朕甚悯之。
自古三教流传，儒宗而外，厥有仙释。朱子曰：“释氏之教不管天地四方，只是理会一个心；老氏之教，只是要存得一个神。”此朱子持平之言，可知释道之本旨矣。自游食无藉之辈，阴窃其名以坏其术，大率假灾祥祸福之事，以售其诞幻无稽之谈。始则诱取赀财以图肥己，渐至男女混淆，聚处为烧香之会；农工废业，相逢多语怪之人。又其甚者，奸回邪慝，窜伏其中，树党结盟，夜聚晓散；干名犯义，惑世诬民。及一旦发觉，惩捕株连，身陷囵圄，累及妻子。教主已为罪魁，福缘且为祸本。如白莲、闻香等教，皆前车之鉴也。
又如西洋教，宗天主亦属不经。因其人通晓历数，故国家用之，尔等不可不知也。
夫左道惑众，律所不宥；师巫邪术，邦有常刑。朝廷立法之意，无非禁民为非，导民为善，黜邪崇正，去危就安。尔兵民以父母之身，生太平无事之日，衣食有赖，俯仰无忧。而顾昧恒性，而即匪彝，犯王章而干国宪，不亦愚之甚哉！
我圣祖仁皇帝渐民以仁，摩民以义，艺极陈常，煌煌大训，所以为世道人心计者至深远矣。尔兵民等宜仰体圣心。祗遵，摈斥异端，直如盗贼水火。且水火盗贼，害止及身；异端之害，害及人心。心之本体，有正无邪；苟有主持，自然不惑。将见品行端方，诸邪不能胜正；家庭和顺，遇难可以成祥。事亲孝，事君忠，尽人事者，即足以集天休；不求非分，不作非为，敦本业者，即可以迓神庆。尔服，尔耕，尔讲，尔武，安布帛菽粟之常，遵荡平正直之化，则异端不待驱而自息矣。
 
前序
天下第一伤心人
耶稣教之邪，稍有人心者，必谓断不可从。有从者，不过市井无赖徒耳。曾读孔孟书，断不至此。予亦何尝不以为然。何也？每见大小试毕，多以佛老因果说为劝善举，纷相投赠，罕受而信者，谓近虚荒。吾儒守四子五经，自有实在经济，岂复为佛老所惑哉？夫佛老因果，犹为劝善而说，且知虚荒而不信。至耶稣教，则空以永福永祸为言，所行之虚荒，较甚于佛老万万倍。宜其劝之不信，即勒之不从，守四子五经之道，为确不可易也。
乃独有不然者，当未与诸夷大和时，辄闻士宦有从其教者，究未目击其实，未敢深信。自与诸夷大和后，则见不惑于佛老之因果者，竟惑于耶稣之永福永祸，而昭然为恶矣。至有大吏词臣，亦置纲常名教于不顾，即求其入于佛老而不可得者，尚安望守四子五经之道，以著实在经济哉？
呜呼！流毒尚可言哉，尚得谓成人世哉！此予书不能已于作也。始为集说，历数其教之邪也；次入中国考略，明邪教所自始也；次辟邪论，录旧也。次杂引志事之一二见，及有互异处也；次案证，著邪教害人之实也。附辟邪歌，便浅者传唱也；附团防法，使人同心以杜绝也。 附哥老会说，因亦足贻大害而并及也。合名曰《辟邪纪实》者，谓无诬枉之词也。凡历五昼夜而成书，精神亦大惫矣。速刊传送，愿受者有以鉴予苦心，皆不为邪教所惑，则幸甚矣。

时咸丰十一年（1861）辛酉五月尽日
天下第一伤心人自叙
 
后叙
天下第一伤心人
今夫天下之大，惟中土为声明文物之邦，帝王师儒，皆出其中。有尧舜之心传，孔孟之道统，为至正至平之教，人人可遵，历万世而无弊，更何有他教而争胜负者哉？
自文艺取士以来，学士大夫，遂直以圣贤经传为博科名之具，而于实际，曾不讲求。即或有笺注之学，亦多虚盗匪誉，妄冀身后配祀圣庙。于天下实事，亦顾忌回护，不能本所学以行之。此佛老所以得行其说，而天主邪教亦得伺其隙也。
且相识有金、王诸徒，于邪教巧为争辩，谓若以其教之原始为妄，则以盘古为开辟祖，而我之原始独不妄乎？谓若以其教为可骇而不可从，则安见在彼教者，不以孔子教为可骇而亦不可从乎？不过各著其是，特少见而多怪耳。
噫！此昧本之言，索隐行怪之为也。不知孔子删书断自唐虞，未或一言盘古事，大圣贤果何在开后世以疑端哉？至以孔子教为可骇而亦不可从之喻，彼固忍心以言，而闻之能不心寒乎！可知中士圣贤之教，不害于无知之小民，深害于闳肆博辩之才士矣！
此予去岁《辟邪纪实》之作，为万不得已，非好事之为也。兹复批驳邪说，得数十条，增杂引后，使人知邪教之言，固无在不使人以可攻者。
或疑予徒劳无补，邪教之从不从，存乎人之本衷。此则予亦知既从者，为牢不可破。甚冀未从者见之，有以激发天良，遵守至正至平之教，不使声明文物之邦，尽为邪教所坏，亦天下万世人心之大幸矣！
壬戌（1862）八月
天下第一伤心人自叙

 
辟邪纪实上卷
天主邪教集说
天下第一伤心人
天主教，始自耶稣，乃西洋诸国通行之教。习者妄谓耶稣本上帝化身，于汉哀帝时，为犹太国童女马利亚所生，全智全能，通各国土音，创教劝人为善，后被国人钉体于十字架，刃刺以毙，三日复活，历四十日以肉身升天。其徒遂号其教曰“天主”。以耶稣为先天教主，又曰圣子，又曰天兄。造书曰天经，又曰圣书。遍相引诱，自郡国至乡里，皆建天主堂，供十字架。
师其教者，或手执十字架，与佩胸前不等。偶有轻亵，为逆上帝，重罚之。其教分目实繁，难悉举。
以意大里为天主教之宗国，代有持世教皇，为代天宣化。凡西洋各国王即位，必得教皇册封。有大事，必咨决请命。又令其大弟子数十人分掌各国教事，曰法王。小部落掌教者号神父，神父多在童时受教，割去肾子，曰弥塞。从其教者，与神父鸡奸不忌，曰益慧。其余随地皆有牧师分掌之（牧师又名满剌）。至天主堂一切供亿，则皆国王大臣民庶转输不绝。
每七日一礼拜（以星房虚昴之辰为礼拜日），曰弥撒，又曰教会。此日百工悉罢，老幼男女，齐集天主堂。牧师上坐，赞美耶稣之德，谓耶稣为会之元首，信者为会之全身。群党喃喃诵经毕，互奸以尽欢，曰大公，又曰仁会。
凡嫁娶不用媒妁，亦不论少长，必男女自愿，惟拜耶稣祈上帝。新妇至，必先与牧师宿，曰圣揄罗福。且父可娶媳；子可娶母；亦可娶己女为妇；兄弟叔侄，可互娶其妇；胞姊妹亦可娶为妇。
又重女轻男。自国王至臣，庶皆听命于妇。每有妇逐夫而再赘者，谓男子皆由女出。故其国多女王摄权，谓经水乃上帝所赐至宝，非此不能生人。妇女经至，则争取饮之，故夷匪多腥秽难闻者。
与类相接，重则免冠，轻则以手加额，所以示敬。无跪拜礼，即见国王亦不拜，屈一膝，持其手嗅之，或拨额毛数茎投地，以为最敬之礼。惟跪拜上帝，及耶稣。凡相见，问其妇，不及父母，谓父母为已往物。兄弟及戚友久不相见，见则互相奸狎，曰合初。
君臣父子，皆以兄弟相唤；母女姑媳，皆以姊妹相称。谓世上止有天父（指上帝）、天母（指童女）、天兄（指耶稣），此外无所为尊卑者。
虽西洋习俗类然，而英法俄诸国为最。其类外和内猾，貌易欺人，群以海舶贸易为生。凡海口有利埠头，肆行争夺。先止欺凌邻夷，不敢直逼中土。
宋元时，间有匪徒倡立清真祆神等寺，旋亦敕毁。迨明季，夷匪利玛窦、王丰肃、阳马诺、庞迪我等，先后混入中国，以善作奇技淫巧，兼称能测天文，又有妖术烧炼金银，人多惑之，海防遂废。
国初又用其流，推演历书。遂敢于京城及通都大邑，建天主堂，而各以夷匪掌其教。谓天地万物，皆主于天主。且谓自无始以来，倘非天主操持，则天久倾颓，地久翻覆。一概正祀，均斥为邪。惟一心致敬天主，得升天堂，受永福；否则入地狱，受永苦。愚者闻之有所贪著，即能以符咒迷之，使欣然入教。其授教法，较自传本国者不同。
然国初禁例森严，传习者犹不敢毕露丑态。至道光末年，乃有匪徒杨秀清、洪秀全等，奉其教群起倡乱，竟至蔓延东南，迄周纪不得平息。逆夷侦知中国从教者众，遂敢于戊午年直破广东，庚申八月，竟犯都门。
上念切怀柔，俯允通商和议。该夷反敢逞其狂悖，至分其徒于各省、州、县，遍传天主教，诳惑愚顽。从者即等奴隶，任其驰驱，为害较前倍烈。
凡初入时，牧师以指取水微按其顶，曰领洗礼。并掰饼与食，继令饮酒一杯，曰食圣餐（亦有与银四两、丸一枚者）。由是惛瞶，自毁祖先神主，惟以红纸划一长圈，中列十字架，并刀锥钩槊等器，曰圣架，供门首，或置龛中（或牧师先为沐浴，曰净体，借此行奸。以后惟其所悦而从者，迷而不知，反以为快）。
士大夫从者曰西儒，又曰西士。
从教家有女留一不嫁，为守符咒箱，司锁钥，别人不得擅开，曰开箱老女，又曰侦姑，又曰御仙姑。牧师至，即与伴宿，曰过气比脐。
有病不得如常医药，必教中人来施针炙，妇人亦裸体受治。如不愈，死即剖藏腑头颅，考验病之所在，著书示后。
家有丧，牧师屏去死者亲属，扃门行殓。私取其睛，以膏药掩之，曰封目归西。并以红布囊纫其项，曰衣胞。有不听殓法者，为叛教。即率教党至其家，凌辱百计，终且设毒害之。或明割死者四肢曰上圣，断其首颌曰中圣，割其耳鼻曰下圣。童子死，曰仙童；守箱女死，曰侦仙；孕妇死，曰带子归西。正国法死，曰穿红袍上天。
其取睛之故，以中国铅百斤，可煎银八斤。其余九十二斤，仍可卖还原价。惟其银，必取中国人睛配药点之，而西夷睛罔效，故彼国自死无取睛事。
点银术，虽中国久从教者，皆不得传。惟取生睛，并妇女经水胎丸配药涂镜面摭人形貌，借可获利。此则中国专心奉教者，间得授之。其尤谬者，能咒水飞符摄生，人魂与奸宿，曰神合。又能取妇女发爪置席底，令其自至。取童男女生辰，粘树咒之，摄其魂为耳报。星家有师其术者，以搬运术，盗人藏金，曰还本。凡夷中男妇均谙采战术，与从教者交，曰乞仙。以口吸成童精，与处女经水，曰开天孔，又曰人剂。与人交臂宿，即知人隐衷，乘机害之，曰 “测隐。甚或割女子子宫，男子辫发，小儿肾子及以术取小儿脑髓心肝，散放瘟气蛊毒等事，其名未备详。
推其用心，直欲尽愚海内人民，假其教以斩绝之，继将大有为于中国也，岂但通商传教已哉？彼欲从教者，亦何惛而不察哉！
吾故广搜往籍，及得之实见实闻，缕揭其弊以为当门一喝云。
第一伤心人曰：“历考西夷伪撰诸书，皆谓天本天主耶稣所造之一物，无足贵重。而妖书中，又有“勿犯天条”、“切勿怨天”、“代天宣化”、“岂非天道”等语。独不曰“勿犯耶稣条”、“切勿怨耶稣”、“代耶稣宣化”、“岂非耶稣道”，乃复用“天”字何也？且妖书中，动引经书中之“於昭于天”、“获罪于天”、“乐天”、“畏天”、“顺天”、“逆天”、“事天”等语，证实圣贤为指上帝而言，则更何也？
有谓耶稣即上帝者，有谓耶稣为上帝屈己降世者，有谓耶稣为上帝子，号神子，又号圣子，又号天兄。上帝号神父，又号圣父，又号天父，又号耶和华者。
有谓上帝、耶稣、圣神三位一体者，有谓耶稣死无后者，有谓耶稣死有遗腹子名耶稣太子者，有谓耶稣以肉身升天，而妻被恶人夺者，有谓耶稣生于汉元始元年者，有谓生于汉元寿二年及元寿十四年者，种种皆自相乖舛。
至近日所订和约内，称天主教、耶稣教为二，愈见夷情诡黠，矫为区分。使知天主教不可入者，则曰：“我本耶稣教，无非劝人为善，非天主教可比。”知耶稣教不可入者，则曰：“我本天主教，无非劝人为善，非耶稣教可比。”由是以术诱之，愚者虽显受其害而不觉矣。附记：
天主教之说散纪，他书者甚夥，阅者猝难毕悉。
吾友博览群籍，并参以实闻实见，辑为是篇。其事情朗如犀照，卒读一过，令人发指心寒。即闒茸嚚悍之夫，亦当闻而知惧。因促付剞劂，棒喝人寰，俾海内士民，见而切齿，虽不获操斧钺之罚，亦能严口舌之诛。由是公愤顿伸，群邪立破，近可为斯人端向往，远可为吾道壮干城。其有裨于天下万世者，岂浅鲜哉？
子舆氏曰：“能言距杨墨者，圣人之徒也。”吾子是书，其庶几乎！

时咸丰十一年（1861）辛酉夏五
学聋居士跋

 
天主邪教入国考略
天下第一伤心人
历考天主邪教诸书，谓其教自汉以来，已入中国。证之史鉴，皆无明文。
惟考杂记，载犹太国乌合利之党，于宋隆兴元年，贡五色棉、五色布，借此勾结匪徒，插足中国。佯以劝善为名，袭后稷诞生事，谓伊教祖耶稣为其国童女马利亚所生，教人崇奉天主为事。且能代人赎罪致福，有求必应，以此惑人。遂得私建清真祆神等寺于河南开封府，名其教曰“天竺”（因乌合利初从北天竺来），后改名挑筋（妖书云：耶和华击伤雅各髀后，犹太人食肉必挑去髀筋，因以名教）。旋迹败露，寺亦毁。
元至元十六年，夷匪五思达等，复贡西洋布西洋镜等物，混入中国，重建清真寺于开封府。
明永乐十九年，夷匪俺诚以医术入中国，寄居其寺，得以妖言惑定王，传令赐香其寺重修。二十一年，复贿当道奏闻有功，赐氏为赵，授锦衣都指挥，升浙江指挥。
正统十年，匪徒李荣等重建前殿。
天顺三年匪徒高鉴赵应承、赵瑛、石斌、张暄等伙造妖书三部，置清真寺，五年河水淹没，匪徒艾敬、李荣等，复出资重修。
成化元年，匪徒高鉴等，增修后殿，仍安置妖书。
弘治二年，匪徒赵瑛、金钟、赵俊、俺都剌、曹左、傅儒等，又增造妖书，广买地基，建造妖寺，分党于陕之西安、浙之宁波等处，遍传邪教。且伪造大秦景教流行中国碑序，载大秦国阿罗本载真经至长安。贞观十二年，太宗诏所司于义宁坊造大秦寺，并及高宗、元宗、肃宗、代宗、德宗皆崇尊其教，广建祠宇。首载寺僧景净述，末载建中二年立，朝议郎吕秀严书云云。埋西安府城外，佯掘之以证其教由来之久。
至天启崇祯时，则海防尽弛，要地任其出入。匪徒利玛窦、徐光启、龙民华、汤若望等，得相继以奇技淫巧，炫惑当时。继致有宫中扶乱，列祖列宗降坛，指用人材，妄极不经之举。所指用则皆从教之流，借此广传其教。此明纲所以不振也！
而我朝复宽大为怀，加当事诸人办理不善，惟贪一时苟全，不计后来实祸。虽康熙时，碣石镇总兵陈昂具奏，极言夷患当防，而儒臣群议，不以为然，卒酿今日之事。
呜呼。以数万里语言不通之夷匪，入中国而任其纵横自如如是者，亘古未之前闻也。按《后汉书》、《新唐书》有及其教者，殊不足据，皆后人附会词。孟子所谓“尽信书，则不如无书”者是也。
 
辟邪论上篇
录旧
杨光先
历官李祖白，天主教之门人也，著《天学传概》一卷。其言曰：“天主上帝，开辟乾坤而生初人，男女各一。初人子孙，聚居如德亚国，此外东西南北，并无人居。是时，事一主，奉一教，纷岐邪说，无自而生。其后生齿日繁，散走遐逖，而大东大西有人之始，其时略同。
考之史册，推以历年，在中国为伏羲氏。即非伏羲，亦必先伏羲不远，为中国有人之始。此中国之初人，实如德亚之苗裔。自西徂东，天学固其所怀来也。生长子孙，家传户习，此时此学之在中夏，必倍昌明于今之世矣。
延至唐虞三代，君臣告诫于朝，圣贤垂训于后，往往呼天称帝以相警励。其见之《书》曰‘受上帝，天其申命用休’；《诗》曰‘文王在上，於昭于天’；《鲁论》曰‘获罪于天，无所祷也’；《中庸》曰‘郊社之礼，所以祀上帝也’；《孟子》曰‘乐天，畏天，事天’；何莫非天学之微言法语乎？审是，则中国之教，无先天学者”
噫，小人而无忌惮，亦至此哉！不思今日之天下，即三皇五帝之天下也。祖白谓历代之圣君圣臣，是邪教之苗裔；六经四书，是邪教之微言，将何以分别我大清君臣，而不为邪教之苗裔乎？
而弁其端者曰：“康熙三年柱下史，毘陵许之渐敬题”。噫吁，异哉！以史臣，以谏官，而亦为此言耶？虽前明之季，学士大夫，如徐光启、李之藻、李天经、冯应京、樊良枢者，多为天主教作叙，然或叙其历法，或叙其仪品，或叙其算数。至进《天主书像图说》，则罔有叙之者，汤若望自叙之。可见徐、李诸人，犹不敢公然得罪名教也。
若望之为书也，曰男女各一，以为人类之初祖，未敢斥言覆载之内，尽是其教之子孙也。祖白之为书也，则尽我中国而如德亚之矣；尽我中国古先帝圣师，而邪教苗裔之矣；尽我历代之圣经贤传，而邪教绪余之矣，岂止妄而已哉！
天主教不许供君亲牌位，不许祀祖先父母，真率天下而无君父者也。而许侍御叙之曰：“二氏终其身于君臣父子，而莫识其所为天，即儒者或不能无弊。”噫！是何言也。二氏寺观，供奉龙牌，是尚识君臣。佛言供养千辟支佛，不如孝堂上二亲，是尚识父子。吾儒以天秩、天叙、天伦、天性立教乎。惟天主耶稣以犯其国法钉死，是莫识君臣；耶稣之母名玛利亚，有夫名若瑟，而曰耶稣不由父生，及皈依彼教人，不得供奉祖先神主，是莫识父子。许氏颠倒之甚。
至谓“儒者言天有弊”，是先圣乎，先贤乎？不妨明指其人，与众攻之。如无其人，不宜作此非圣之文，自毁周孔之教也。
杨墨之害道也，不过曰 “为我”“兼爱”，而孟子极拒之曰：“杨墨之道不息，孔子之道不著。”《傅概》之害道也，苗裔我君臣，学徒我周孔。
祖白之意若曰：孔子之道不息，天主之教不著。孟子之拒，恐人至于无父无君；祖白之著，恐人至于有父有君。而许氏为祖白作叙，是拒孔孟矣，遵祖白矣！儒者不能无弊，许氏自道之也！
</div>
    <div class="pagination">
<a href="明末清初耶稣会文献_page346.html">上一页</a><span>...</span><a href="明末清初耶稣会文献_page342.html">342</a><a href="明末清初耶稣会文献_page343.html">343</a><a href="明末清初耶稣会文献_page344.html">344</a><a href="明末清初耶稣会文献_page345.html">345</a><a href="明末清初耶稣会文献_page346.html">346</a><span class="current-page">347</span><a href="明末清初耶稣会文献_page348.html">348</a><a href="明末清初耶稣会文献_page349.html">349</a><a href="明末清初耶稣会文献_page350.html">350</a><a href="明末清初耶稣会文献_page351.html">351</a><a href="明末清初耶稣会文献_page348.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
