<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 190 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 190 页/共 351 页</h1>
    <div class="content">四、人性善恶之喻
利西泰譬人性於兼金，质本粹美，而或以造溺器，或以造祀器，则为善为恶之喻也。
第三十一节  戒杀
问：佛氏戒杀好生之德，洵足取欤？
一、因轮回而戒杀归谬
曰：戒杀为有轮回，有轮回则目今之禽兽，乌知其先世不为人乎？然必若此说，则不惟杀之不可，虽役使之亦不可也。
盖我所杀之兽，既不能保其先世，为我疏远离逖之人，而非我亲族、戚友。亲族、戚友杀之固罪，鞭责之、拘苦之，义独安乎？是服牛、乘马之礼，且将废也。
二、人难免杀生
１、因防卫而杀生
且佛氏非独戒杀家畜而已，虽虎、豹、犀、象，亦戒杀之也。而虎、豹、犀、象，实具杀人之才，我不杀彼，彼将搏噬人。
２、因驱逐而杀生
而或设为驱远之论，夫驱而远之，非以干戈，则以弓矢也，是终不免于杀之也。
３、因救人而杀生
佛氏疑禽兽之向为人而爱之，乃现备人体者，独忍视其伤而不救乎？欲救其伤，非杀禽兽不可。则戒杀之说，又安能充其类也乎？
第三十二节  斋戒
问：天教既不取佛氏之戒杀，何有大斋小斋之期？
一、斋戒的分类
曰：斋以清明志气，有功斋、有罪斋、有无功无罪之斋。
1、功斋
感主恩，思己慝，淡泊自责，不敢享世上丰腆，以赎我往愆，而用悦帝心，此功斋也。
2、罪斋
信有轮回，不敢肉食，则明拂物理，大背正典，此罪斋也。
3、无功无罪之罪
本性不嗜膻味，或行煦煦之仁，爱物过甚，不忍杀之，此无功无罪之斋也。
二、天教的斋戒
1、目的
天教致斋，大约克已自责之意居多。
2、方法
故大斋则减食，小斋则废畜物，止啖水族，并无茹素之事。且大斋疾病免，劳力免，乳妇免，老弱免，与释氏迥异。
三、斋戒的例证
夫孔子饮酒食肉，亦曰：“慎斋。”即今圜丘祀天，礼用牺牲，而先三日百官皆宿斋宫。则知圣贤致斋，非因戒杀明矣。
第三十三节  道家法术
问：若道家者何如？
一、采药炼丹之术无效
曰：采药炼丹，秦皇汉武竭天下之力以求之，而不能效，其诬可知。
二、飞符呼召之法虚妄
飞符呼召、驱役鬼魔更属魑魅，不足置辨。
第三十四节  道教与天教的永生
问：天教亦有肉身尝生之说，仙家议论或亦同此？
一、人不免一死
曰：天主生人，定之以死，虽大圣不免。
二、人俱得永生
所云肉身不死，乃宇宙既终，大审判后，无论善恶，尽人若此。
三、复活出于神能
顾欲于目今以私智求之，岂可得乎？复活尝生，出造物主神能变化，顾欲恃人力以经营之，岂不谬乎？
四、成仙之说证伪
１、尊行其说者应成其事
夫实有其理者，遵其说而行之，必能成其事。故循孔孟之言，必成圣贤；守孙吴之论，必致战胜。
２、习炼丹术者却无人成仙
今丹诀、炼术具在也，习者亦烦有徒，何以究无一人成仙乎？
３、引导之术弊大于利
惟引导修养，可冀延年、却疾，差或有之。然呼吸失术，反致损生。纵使得术，不过为形骸增数年之期。事甚鄙，无足矜羡。
第三十五节  白日飞升
问：道藏所载，白日飞升，如许逊真武之属，容或有之？
一、飞升之说自相矛盾
曰：按《旌阳传》，言逊拔宅飞升，鸡犬皆上。是欲为奇玮以骇人，不知适徵其伪也。据仙家之说，必数十年修养乃得成真。鸡犬何功，而食此报乎？又闻修炼者，欲避鸡犬。今鸡犬乃能飞升，何为又避之乎？
二、人物不能穿越宇宙天体
宇宙形势：天包火，火包气，气包水土。自此而上，二百六十里有奇为气域，进此即为火域。万物至火域者，莫不燃灭。禽兽宫室，可得历乎？且天体坚凝，惟神灵可以透越。一切负形滞质之物，何以入之？
三、道家传说大抵虚妄
１、真武的传说
故愈神其说，张其事，愈形其妄，露其诬。
⑴真武坠崖而死
俗云真武，乃净乐世子，殆非也。武姓刘名仪，河北真定人，修炼武当山中，授徒颇多。一日被魔鬼化美妇娱诱，不胜怒，拔剑逐之，时天大雾，咫尺莫辨，真武坠崖而死，散发跣足。
⑵传言真武升天
徒张厥事，驾言升天。时汉水有龟蛇为虐，未几而除，因言真武灭收之。
⑶魔鬼假其名象
魔鬼又假其名象，伪作灵迹，人主斯褒崇之矣。
２、成仙的传说
近世有贵家女私奔，厥父称为仙去，因作仙子传示人。今其书已入道藏，人咸信果有是仙矣。即此推之，道家所传，大抵皆伪撰也。
第三十六节  符咒
问:黄白飞升，犹涉玄幻，若张道陵符咒，至今屡有奇验，此属何解？
一、符咒是魔发奇显异
曰：此谓以魔召魔。盖背弃真主，从事妖巫，鬼魔之所甚愿也，非发奇显异，不足俾愚俗景附。
二、符咒未必应验
幸上主不许恶鬼尽其伎俩，故呼召之术，亦有应、有不应。
三、符咒是奸人通魔
原其所以奸人通魔自神，魔亦幸值此会，为诳陷世人之机。故付以符咒，为往来订号。
四、符咒是大魔驱小魔
其有被鬼物凭依，因乎召得驱除者，则缘魔力有大小。小魔虐人，听大者之命，不得不去。然一魔去、一魔进，后患弥甚於前。
五、天教驱魔之法
奉教之士，苟遇魔祟，秉诚画十字，呼圣号，虽巨魁无不碎胆遁潜者矣。
第三十七节  天神与魔鬼
问：何谓魔鬼？
一、天神魔鬼始本一类
曰：天神魔鬼，始本一类。天主未造天地，先造九品之神，厥数罔算，灵明粹美，无象无形。
二、魔鬼
１、魔鬼的由来
⑴天神叛逆
有最贵钜神，曰露济拂儿，见已才力倍大，起倨傲心，使诸神叛帝事已。诸神从之者，三分之一。
⑵天主施罚
天主施罚，置露济拂儿暨从叛诸神于地狱，贬为魔鬼。
２、魔鬼的行为
魔鬼失超性之好，而未失本性之美。其本所虽在地狱，亦许在世，刑戮恶人，试炼善人。凡发妖厉、依名象、扰志惑俗、惊人吓世者，皆魔鬼也。
三、天神
１、天神的居所
其强半则拒而不从，故处天享福。但论厥职，有运动诸天者、有持守国家者、有保引物类者、有获守生人者。凡物则一类一神守之，凡人则一人一神守焉。在天曰神，在地曰祗，而总之皆天神云。
四、天主圣母神魔之像
１、天主圣母有形有像
天主与圣母之像，实系圣容，相传至今。
２、神魔只有画像
</div>
    <div class="pagination">
<a href="明末清初耶稣会文献_page189.html">上一页</a><span>...</span><a href="明末清初耶稣会文献_page185.html">185</a><a href="明末清初耶稣会文献_page186.html">186</a><a href="明末清初耶稣会文献_page187.html">187</a><a href="明末清初耶稣会文献_page188.html">188</a><a href="明末清初耶稣会文献_page189.html">189</a><span class="current-page">190</span><a href="明末清初耶稣会文献_page191.html">191</a><a href="明末清初耶稣会文献_page192.html">192</a><a href="明末清初耶稣会文献_page193.html">193</a><a href="明末清初耶稣会文献_page194.html">194</a><a href="明末清初耶稣会文献_page195.html">195</a><span>...</span><a href="明末清初耶稣会文献_page191.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
