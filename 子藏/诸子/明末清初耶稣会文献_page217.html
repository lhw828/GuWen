<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 217 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 217 页/共 351 页</h1>
    <div class="content">一、普仁截：以现摄升天论天主不灵	525
二、洪济：升天与现摄比较	525
第五节  驳真言灵验之非	528
一、普仁截：真言灵验考	528
二、洪济：真言不灵辩	528
三、张星曜：真言之验证伪	529
第六节  驳业识变现之非	531
一、普仁截：业识变现论	531
二、张星曜：业识变现辩	531
第七节  驳往生乐邦之非	533
一、普仁截：破狱不会导致狱空	533
二、张星曜：破狱往生之非	533
第八节  驳以庶人比佛为谤佛之非	534
一、普仁截：徐光启谤佛法僧	534
二、洪济：佛是愚狂罪人	534
三、张星曜：佛是叛逆罪人	536
 
合刻辟妄条驳序
一、以至理辨真妄
人生要务莫重於认本源，欲认本源莫急於辨真妄。苟不辨真妄而误行妄法，必陷灵性而天谴立加。譬积金者不辨真伪而误使赝金，必干国法而刑谳莫逭。辨真赝之金以鏐石，辨真妄之说以至理。
二、真妄溯源之辨
试观建中立极之帝首推尧舜者何？无他，钦若昊天而已。由钦若之心，以克明峻德教养斯民，不惮勤劳。迹其生平所为，巡方、省狱、黜幽、陟明，唯曰时亮天工。谓非敬天以勤民能识本源者乎？孔子删书所以断自唐虞也。杨墨变乱仁义，孟子斥其无父无君，盖逆虑其害必至是矣。今佛氏不知尊天，异於尧舜、逃弃君亲甚於杨墨，犹俨然以其伪妄之言陷害人灵，是何异日持鸩毒暗入壶浆诱人饮□，且曰是佳酝也。其不至杀人生命者鲜矣。故程子曰：佛氏之言比之杨墨尤为近理，所以其害尤甚。朱子曰：老佛之言弥近理而大乱真。又曰：邪说害正，人人得而攻之。盖深恶其剽窃名理、藏匿伪妄以惑世也。
三、合刻《辟略说条驳》始末
1、《辟释氏诸妄》
有明元辅徐文定公者，学贯天人，识究真妄。悯佛氏昧本之学诱人行妄，致蹈狱火，特著《辟妄》一书。发前此诸儒未尽之奇，抉伪教邪法诳人之妄，犹之永夜幽阴大光现而冥暗潜消。此诚试真赝之鏐石已。
2、《辟妄辟略说》
乃道高者妒深，言正者怨众。果有截沙门者，惧其伪妄已破，曲意回护。其於孤魂、血湖、烧纸、轮回、念佛、禅宗诸论，已自知其妄，不敢一言置辨。独於持咒、破狱、施食三章巧肆妄说，混淆愚目。其为人心世道之害，与洪水猛兽比烈矣。
3、合刻《辟妄条驳》
同学摘其悖理之尤甚者驳之，颜曰：《条驳》，并合《辟妄》原文付之剞劂，使人知尧舜之敬天为圣主，则知佛氏之卑天为妄人；知孔孟之尽伦常为正道，则知佛氏之背君亲为异端；知程朱近理乱真之言为至正，则知佛氏行妄惑人之害为甚大。诸说具在，真妄之辨不啻黑白之较然矣。殆镜愈昏而愈磨愈明，说弥妄而弥驳弥著者乎。凡我同侪平心较阅将灼知天主为我人类本源，赏罚之权至公不可挠也，破狱之妄极伪不可信也。怨艾悛改，弃妄皈真即塞狱之良方，修德之捷径。若人且上侍天主，何地狱之不可免？而惑彼持咒破狱、施食诸伪妄为哉。谨序其合刻之意以弁之首。
                                                                       康熙己巳蒲月                                                                        武林王若翰书
 
辟略说条驳序
仁和后学张星曜撰

一、五伦五常是天伦天性
人之所以异於禽兽者，以其有五伦五常也。五伦者，君臣、父子、夫妇、兄弟、朋友也。五常者，仁义礼智信也。皆天主畀基于灵性，故曰天伦天性。千古圣贤，敬天畏天，自治治人，唯此而已。
二、唯心唯我是无父无君
佛氏兴，伦理废；禅宗炽，义理灭。敢为捕风捉影之大言，谓山河大地，一切唯心具造。虽以赋性之天主，统驭之国王，生身之父母，皆岸然不顾，以为唯吾独尊。人伦之祸，於是极矣。夫杨墨之无父无君，孟子推其流弊必至於此，故谆谆辩之。今释氏俨然无父无君矣。不独无父无君，且无天主上帝矣。有识之士，其能嘿然已乎？
三、禅宗是虚言妄行
至禅宗一道，即彼佛释迦，亦仅列於六度中，未尝专重此也。自达磨来，五宗创，南能北秀，异说横生。考其大旨，不过曰无，曰无无。曰无无亦无而已。而故作无稽之谈，不根之说，惑世诬民，巍然高座。其卑者看经持咒，破狱施食，种种伪妄，误人灵性。嗟乎！以虚无伪妄之人，说虚无伪妄之言，行虚无伪妄之事，天理何由明，人心何由正乎？
四、天教与圣言相合
泰西诸位先生，曰九万里来行教，见沙门若此，心窃悯之。爰为吾人，分别邪正，教人敬畏天主，敦五伦，尽五常，改过迁善。与尧舜禹汤文武周孔之言，翕然符合，此人类之大幸已。
五、徐光启作《辟妄》
有明元辅、吴淞徐文定公，因作《辟妄》八章。欲世人知无益之事不可为，而悔过迁善，昭事天主为必当学也。
六、普仁截作《辟妄辟略说》
何物普仁截沙门，敢作《辟妄辟略说》，以肆狂诋。
七、普仁截忘本悖逆
汝沙门盍亦思今日之登高座，而能安然说有道无者，非我皇上又安天下之恩乎？使朝廷不为汝经理，将强陵众暴，汝沙门无容足之地矣。今日之饥而食，渴而饮，寒而衣者，非天主生植万汇之恩乎？使天主不为汝化育，将水涝旱暵，汝沙门无粒米寸丝之募矣。今日之能视能听，能言能思者，非天主上帝，赋汝以灵性；尔父尔母，生汝以肉躯之恩乎？使父母之抚恤不周，则汝不能以有生；天主之赋畁稍减，则汝虽有生，而不能聪明秀发矣。
今也运天主所赋之灵性，享天主所生之衣食，安朝廷所奠之室庐，行父母所遗之躯体，而动口摇手，辄曰灵性最大，我自无始以来，与诸佛同来也；一切山河大地，皆我妙明真性中物也；非有非无，亦有亦无，离心意识参，出凡圣路学也。凡此者汝之所谓月中蟾兔也。
八、天主赋人心性
夫山河大地，果汝妙明真性中物，汝何不别生一草，可以衣汝；别生一谷，可以食汝；别於虚空自构室庐，可以居汝乎？吾知汝必不能也。
汝能离心意识参，出凡圣路学，汝何不屏传灯指月诸书不视，拒善知识问不闻，遇诋诃汝者不应，独守一性，变化万端乎？吾又知汝亦不能也。
不能，则知山河大地，系天主所造也，非心造也；灵性天主所畀也，非无始也。运天主所赋之灵性，享天主所生之衣食，安朝廷所奠之室庐，行父母所遗之躯礼，而不事天主，不知君亲，日肆妄言，日行妄事。嘻！误矣，可哀也已。
九、天主掌管生死
孔子曰：“朝闻道，夕死可矣。”汝亦知生死事大，而如此而生，如此而死，其得谓之闻道矣乎？
夫人之生也，呱呱而泣，此时名物不知也，便溺不辨也。终岁而稍能言矣，积久而始知事理矣。若以为无始以来，轮回得生，则何不悉知无始以来之事乎？
人之死也，一生善恶往往杂揉，天主审判，定以升沉。若以地狱唯心所造可有可无，则恶者之肆志，反得胜算；善者之修持不几徒苦乎？
十、著书缘由
截沙门生死之不究，而徒逞诞妄之机锋；事理之不知，而徒肆狂悖之饰说。惑世诬民莫甚於此。予窃悯之，与洪楫民先生，共作条驳八章，以拯世溺，不得已也。知我罪我，人其鉴诸。
 
辟略说条驳序
仁和后学洪济撰

一、徐光启《辟妄》
昔吴淞徐玄扈先生，讳光启，谥文定者，见释氏以诵经持咒，破狱施食等诸邪妄，蛊惑斯民，崇邪背主。不知设妄诱人，希斋衬以图养身；与信诱行妄，广布施以冀超脱者，厥罪惟均，皆不免夫地狱之永苦。故为《辟妄》八章以拯救之。
二、《破狱之妄》述评
其首章曰：地狱以为有耶无耶，无则罪人原自不入，可以不破；有则为天主所造，坚于铁围，乃困苦冥魂者。竟为无赖凡流，念数番言，狱破魂走，有是理乎？详味文定公数言，破狱之妄，提醒殆尽。盖破狱之妄，乃鬼魔宽解为恶之心，使之毅然横行之秘法也。以为非义之富贵逸乐，现前尽可享用；身后纵堕地狱，有积垒多金，延僧诵经持咒，狱可立时破坏，魂可立时超脱。所以世人，惟知利己，虽弑父弑君，一切逆伦败行之事，甘心为之者，恃此破狱之妄以致之也。文定公悯之，谓有恶人地狱是真，僧人破狱是假，一信邪法，永远沉沦矣，唤醒梦魅，情辞真切痛快。历今百年，释氏中虽有杰出者，无敢置一喙。
三、普仁截著《辟妄辟略说》为谋生计
乃有庐山北涧普仁截沙门者，惧文定公辟妄之言彰，则众僧谋身之计绝，强为《辟妄辟略说》，希存伪妄以冀养生。
四、《辟略说条驳》之旨
孰知人生百年，不过电光石火，岂可为朝露之危躯，守惑世之伪术；以致长存，至贵之灵性，堕永殃不坏之地狱哉！或曰：身虽暂寄，而饥寒亦是大事，乌容置之不讲耶？噫！身之得养，夫岂自为之能？皆由天主上帝大力深仁，锡之使然。人之士农工商随分营生，不过仰承天主之锡焉耳。奸伪逆命者未必独丰，诚谨顺命者未必尽啬。试观前代旧俗，士则冠巾，民则戴帽，于是业结巾制帽者，不可胜数。及我皇清定鼎，改式易服，未同旧制，迄今四十馀年矣。人人含哺鼓腹，共乐时雍，未见昔日结帽制巾之人，失其故业，悉填沟壑也。明此，则知力弃养身之邪，以事真主，另谋别业，安见至慈天主之不我加佑，使致安全乎？今截沙门妄著《辟略说》，既害一己之神魂，复陷多人之灵性，失计甚矣。予与张子紫臣伤之，就其辞之谬妄尤甚者，略驳数条，以当截沙门对证之神砭，并为信妄误陷之手援云。
 
引言
一、徐光启辟释教中最鄙谬事
张星曜曰：徐文定公《辟妄》八章，特取释教中最鄙谬之事，为世俗无知之人最易惑者，先为辟之，尚未尽著释教之谬妄也。
二、孔孟辟禅释至极
若孔孟时，虽无禅释，而孔孟之辟禅释，已极至矣。先叔祖讳蔚然者，曾为拈出，其辞曰：
1、孟子辟佛
⑴辟佛教
孟子曰：“子之道，貉道也。今居中国，去人伦，无君子，如之何其可也。”此辟佛之教也。
⑵辟佛缘
“天之生物也，使之一本，而夷子二本故也。”此辟佛之缘也。
⑶辟佛宗
“然则犬之性，犹牛之性；牛之性，犹人之性欤？”此辟佛之宗也。即此三言，已徵妙谛；“若无父无君，是禽兽也。”直露声色矣。
2、孔子辟佛
⑴辟觉宗
孟言若此，孔训更可缕数，如“索隐行怪”，后世有述焉，吾弗为之矣，此是辟觉宗。
⑵辟衲教
“身体发肤，受之父母，不敢毁伤。”“天下之达道五，欲洁其身，而乱大伦。”此是辟衲教。
⑶辟嬾禅
“饱食终日，无所用心，难矣哉！”此是辟嬾禅。
⑷辟忏度
“生事之以礼，死葬之以礼，祭之以礼。”此是辟忏度。
⑸辟缁流
“生之者众，食之者寡。”此是辟缁流。
⑹辟参悟
“以思无益，不如学也。”此是辟参悟。
⑺辟广慈
“惟仁者能好人，能恶人。”此是辟广慈。
⑻辟四众
</div>
    <div class="pagination">
<a href="明末清初耶稣会文献_page216.html">上一页</a><span>...</span><a href="明末清初耶稣会文献_page212.html">212</a><a href="明末清初耶稣会文献_page213.html">213</a><a href="明末清初耶稣会文献_page214.html">214</a><a href="明末清初耶稣会文献_page215.html">215</a><a href="明末清初耶稣会文献_page216.html">216</a><span class="current-page">217</span><a href="明末清初耶稣会文献_page218.html">218</a><a href="明末清初耶稣会文献_page219.html">219</a><a href="明末清初耶稣会文献_page220.html">220</a><a href="明末清初耶稣会文献_page221.html">221</a><a href="明末清初耶稣会文献_page222.html">222</a><span>...</span><a href="明末清初耶稣会文献_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
