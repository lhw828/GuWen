<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 320 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 320 页/共 351 页</h1>
    <div class="content">文章考察了中国自汉及元制定历法的历史，说明明朝大统历参考诸历之长，参证斟酌，测定闰应，分毫无差，不需要西夷的历法。另外，作者还分析批判了天教的天主受死救世说，认为此说诞妄之极。

闽芝城谢宫花个臣甫著
一、中国历法不须西夷
今西夷所以耸动中国、骄语公乡者，惟是历法。然中国之历法，自有一定之论，不待西夷言之也。
二、大明历法分毫若天
我太祖诏刘国师，上观天文，下察地理，铸量天尺，制定天球，星宿分野，铜壶滴漏，昼夜时刻，消息度数，分毫若天，现在京都，众目可观。
三、中国历法简史
至于历法，考诸前代国史。
如汉武帝太初元年，邓平所造太初历，后刘歆衍之为三统历。东汉章帝元和二年，造四分历。献帝建安十一年，刘洪造乾象历。魏明帝景初元年，杨伟造景初历。东晋孝武帝太元九年，姜岌造太元历。刘宗文帝元嘉二十年，何承天造元嘉历。孝武帝大明七年，祖冲之造大明历。魏孝明正光二年，李业兴造正光历。东魏孝静帝兴和二年，李业兴造兴和历。北齐文宣帝天保元年，宋景业造天保历。后周武帝天和元年，甄鸾造天和历。静帝大象元年，冯显造大象历。隋高祖开皇四年，张实造开皇历。仁寿四年，刘焯造皇极历。炀帝大业四年，张胄元造大业历。唐高祖武德九年，道士傅仁均以元起戊寅，造戊寅历。高宗麟德元年，李淳风以元起甲子造麟德历。中宗神龙元年，南宫说造乙巳历。玄宗开元十二年，僧一行造大衍历。肃宗宝应元年，郭献之造五统历。德宗建中五年，徐承嗣造正元历。穆宗长庆二年，徐昂造宣明历。昭宗景福元年，边冈造崇玄历。五代周世宗显德三年，王朴造钦天历。宋祖建隆三年，王处讷造应天历。太宗太平兴国六年，吴昭素造乾元历。真宗咸平四年，史序造仪天历。仁宗天圣二年，宋行古造崇天历。英宗治平元年，周琮造明天历。神宗熙宁七年，卫朴造奉天历。哲宗元佑七年，皇居乡造观天历。元符三年，姚舜甫造统元历。徽宗崇宁二年，姚舜辅又造占天历。金太宗天会五年，杨级造太明历。南宋高宗绍兴五年，陈德一造统元历。孝宗乾道三年，刘孝荣造乾道历。淳熙三年。刘孝荣造淳熙历。金世宗大定二十年，赵知微修大明历。宋光宗绍熙二年，刘孝荣造会元历。五年，杨忠辅又造统天历。元太祖十五年，耶律楚材造庚午历。宋宁宗开禧三年，鲍浣之造开禧历。理宗淳佑十年，李德乡造淳佑历。宝佑元年，谭玉造会天历。度宗咸熙七年，陈晳造成天历。元始祖至元十八，郭守敬等定授时历。
四、大统历法万世遵法
我朝大统历法，莫不参证斟酌无移，再考授时，测定闰应，颁大统历行于天下，万世遵法。复征回回历官郑阿里等十一人，至京议历，给廪有差。后因夷言天文，皆宗耶律，荒唐悠谬。洪武三十一年夏四月，罢回回钦天监，削夷官之号。
五、辟西历邪说
1、天域敬天如中国
即大明统一誌有载：上遣使往西域，经天竺至天方国，其国人止知崇奉一天，凡有灾福，望天祈祷，依然如中国之敬天也。
2、辟天主受死之说
亦未闻有天主钉死十字架上,设教行世。令其从之者，先拜右手之伤，求勇德；拜左手之伤；求忍德。右足之伤，求勤德；左足之伤，求畏德；又拜胁旁之伤，求爱德。夫既以为天主之德，且不能保全一体之伤，又乌有德以及人乎？夫既以为天主之尊，天神为之拥护，尚被盖法氏钉死，是天主天神皆不灵无用之物也，焉能主宰万物乎？
3、辟耶稣救赎之说
况曰服咒水，画咒油，食酒为食天主之血，食面为食天主之肉，有一石置于案头，谓是天主之骨。人能服圣水圣油者，虽平生为恶，天主恤其一念皈依，前恶全赦。夫天主耶稣，因妖言惑众，且被法氏钉死，不能自赦，焉能为人赦乎？此皆诞妄之极，而谓可信乎？
4、不用回回历之由
然天方国亦有回回历，其地近边与中国气数差三度，固知回回历中国存而不用也。
5、辟西历弃闰之说
即中国之历法，自太初以至授时，莫不遵古置闰。如西夷之邪说谓闰可弃，是唐之钦天，易之系辞，中国千古之帝王卿相、神圣贤哲、大识大见，皆在丑类下也。是耶，非耶？
6、大统历无差移
夫我明大统历兼参诸历之长，行之万世无弊。我太祖立钦天监内台，分科各习一艺，专精象占，无得差移。至今而曰推算有失，不能如刘国师之准，则当治钦天监内台糜禄之罪也。
 
四宿引证
四宿引证题解
《四宿引证》的作者与时代概不可考。作者把天主教以房、星、昴、虚四日为聚会的日期，误解为天主教在主日崇拜时要对房、星、昴、虚四星稽首，进而运用中国天文学的理论证明：西夷祝愿昴宿，是希望胡虏兵大起；祝愿房星，是希望乱臣谋害，殃及万里；祝愿星宿，是希望天下虚空，胡兵四起；拜慧星则是希望天下革命，布新除旧，以此来说明西夷的险恶用心。

夫天主教之七日，朝夕持咒，稽首房、星、昴、虚四宿，而又拜慧星者何说也？
一、昂宿引证
考之天文，昴宿有七星，水星也。昴为天耳目，又为白衣聚会。七星中有旄头者，胡星也。昴星欲明，明则狱讼平，国无佞臣，天下安；不明则刑必滥，佞臣得志，天下凶。其六星不欲明，明则边兵多死，动则大臣下狱、信谗害忠，为白衣聚会。明而数动，则胡兵大起。其大星跳跃而他皆不动，则胡兵侵边。六星明与大星等，则天下大水。七星皆明而黄，胡虏大兵起。
二、虚宿引证
虚宿有二星，亦水星也。其星明静则天下安，不明则天下旱，动摇则有更朝廷旧制者。房宿有四星，木星也。房星均明则天下太平，其星暗则大臣乱政，明而大则胡兵起。星动外则财宝出，动内则财宝入。月行而星动,则乱臣谋害,殃及万里。
三、星宿引证
星宿亦有七星，均明大则王道大行，小则贤良不用，而天下虚空，遁藏摇动则胡兵起。
四、慧星引证
而又拜慧星者何也？天文占谓：慧星入扫紫宫，布新除旧，天下革命。此西夷之朝夕祝愿昴宿明黄、虚星二宿动摇、房星明大、慧星入紫也，若不明言之，恐愚夫愚妇，不察狡夷奸猾之意也，故录是以为世人鉴。
 
续正气歌

昔有文山兮，正气昂昂。
成仁取义兮，日月斯煌。
惟我中原兮，人比凤凰。
嗟彼西夷兮，类聚犬羊。
阴蓄异谋兮，天主教张。
荧惑士女兮，横水汤汤。
世聋聩而不悟兮，举国若狂。
一桴众鼓兮，竟不知当今有圣王。
邪说克塞兮，颠倒冠裳。
人心既丧兮，夫谁与匡。
我今作歌兮，续正气之刚。
愿言辟邪兮，与日月而争光。
 
圣朝破邪集卷七
盐官居士徐昌治觐周甫订
天说
释祩宏
天说题解
《天说》的作者是释袾宏。袾宏，字佛慧，别号莲池，俗姓沈，浙江仁和人。生于嘉靖十四年（1535），十七岁为诸生，三十二岁辞家祝发，遍参诸方，不拘一法，合华严、禅宗为一，互相阐发。隆庆五年（1571），于杭州云栖说法，宣扬净土宗念佛之说，住持云栖三十余年，亦被人称为“云栖大师”。他非佛言不言，非佛行不行，非佛事不作，被誉为“法门之周孔”，与憨山、紫柏、藕益齐名，并称为明代四大高僧。著有《云栖法汇》。《天说》虽然写作年代不详，但可以肯定是《破邪集》中比较早的辩论文献之一。
《天说》分四部分：
《天说一》据佛经论证天主不过是忉利天王，大千世界有万亿天王，天主并非至尊。批评天教未读佛经，不明正理，也不知有色界、无色界。因此，忠告信奉天教的士友明察。
《天说二》辩论的是杀生与轮回的问题，说明禁杀生是大道明训，不可设难质疑。并用儒家经传证明了轮回之说，反驳了天教人死而灵魂常在的观点。
《天说三》用儒家经典证明儒家天说全备，不必天教创立新说。
《天说余》再一次说明杀生是古今之大过大恶，为佛教的禁杀生之说做了辩护。

一、《天说一》
古杭云栖寺沙门祩宏著
1、《天说一》由来
一老宿言：“有异域人，为天主教者，子何不辨？”予以为教人敬天善事也，奚辨焉。老宿曰：“彼欲以此移风易俗，兼之毁佛谤法，贤士良友多信奉故也。”因出其书示予，乃略辨一二。
2、天学未谙天说
彼虽崇事天主，而天之说实所未谙。
（1）天主乃忉利天王
按经以证，彼所称天主者，忉利天王，一四天下三十三天之主也。
（2）大千世界有亿万天主
此一四天下，从一数之而至于千，名小千世界，则有千天主矣。又从一小千数之而复至于千，名中千世界，则有百万天主矣。又从一中千数之而复至于千，名大千世界，则有万亿天主矣。
（3）大梵天王统天主
统此三千大千世界者，大梵天王是也。彼所称最尊无上之天主，梵天视之，略似周天子视千八百诸侯也。彼所知者，万亿天主中之一耳。
（4）天学不知色界无色界
余欲界诸天，皆所未知也。又上而色界诸天，又上而无色界诸天，皆所未知也。
3、天主是理不能主宰
又言天主者无形无色无声，则所谓天者，理而已矣，何以御臣民、施政令、行赏罚乎？彼虽聪慧，未读佛经，何怪乎立言之舛也！
4、忠告信奉士友明察
现前信奉士友，皆正人君子，表表一时，众所仰瞻，以为向背者，予安得避逆耳之嫌，而不一罄其忠告乎？惟高明下择刍荛而电察焉。
二、《天说二》
1、杀生三辩
又问：彼云：“梵网经言，一切有生皆宿生父母，杀而食之，即杀吾父母。如是则人亦不得行婚娶，是妻妾吾父母也；人亦不得置婢仆，是役使吾父母也；人亦不得乘骡马，是陵跨吾父母也。”士人、僧人不能答，如之何？
（1）《梵网经》以杀生发论
予曰：梵网止是深戒杀生，故发此论。意谓恒沙劫来，生生受生生，生必有父母，安知彼非宿世父母乎？盖恐其或己父母，非决其必己父母也。
（2）以卜而绝娶妻之疑
若以辞害意，举一例百，则儒亦有之。礼禁同姓为婚，故买妾不知其姓则卜之，彼将曰卜而非同姓也，则婚之固无害。此亦曰娶妻不知其为父母、为非父母则卜之。卜而非己父母也，则娶之亦无害矣。
（3）以儒家变通经典类比
《礼》云：“倍年以长，则父事之。”今年少居官者何限，其羿轿引车、张盖、执戟必儿童而后可，有长者在焉，是以父母为隶卒也。如其可通行而不碍，佛言独不可通行乎？
（4）杀生是大道明训
夫男女之嫁娶，以至车马僮仆，皆人世之尝法，非杀生之惨毒比也。故经止云“一切有命者不得杀”，未尝云一切有命者不得嫁娶，不得使令也。如斯设难，是谓骋小巧之迂谈，而欲破大道之明训也，胡可得也?
2、轮回之辩
（1）质疑人死魂在
复次，彼书杜撰不根之语，未易悉举。如谓人死，其魂尝在，无轮回者。既魂尝在，禹、汤、文、武何不一诫训于桀、纣、幽、厉乎？先秦、两汉、唐、宋诸君，何不一致罚于斯、高、莽、操、李、杨、秦、蔡之流乎？
（2）记忆前世质疑
</div>
    <div class="pagination">
<a href="明末清初耶稣会文献_page319.html">上一页</a><span>...</span><a href="明末清初耶稣会文献_page315.html">315</a><a href="明末清初耶稣会文献_page316.html">316</a><a href="明末清初耶稣会文献_page317.html">317</a><a href="明末清初耶稣会文献_page318.html">318</a><a href="明末清初耶稣会文献_page319.html">319</a><span class="current-page">320</span><a href="明末清初耶稣会文献_page321.html">321</a><a href="明末清初耶稣会文献_page322.html">322</a><a href="明末清初耶稣会文献_page323.html">323</a><a href="明末清初耶稣会文献_page324.html">324</a><a href="明末清初耶稣会文献_page325.html">325</a><span>...</span><a href="明末清初耶稣会文献_page321.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
