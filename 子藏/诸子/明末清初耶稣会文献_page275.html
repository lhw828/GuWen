<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 275 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 275 页/共 351 页</h1>
    <div class="content">“我等奉教之人不然，惟敬上天真主，辟异端，拒邪说，斥淫辞，弃假求真，独行正道，实乃真儒也。”
第十一节  论为何不敬孔子
客曰：“你等奉教人，既是真儒教，读孔子之书，不敬孔子，何故？”
一、孔子教人事天
曰：“孔子立言教训後人，惟说郊社之礼，所以祀上帝，未说以事我自己。
二、孔子非天主
“又只说：‘获罪于天，无所祷也。’明道曰：‘天下贤人，皆上帝之臣。’孔子亦上帝之臣也。孔子亦曰：‘天生德於予’，可见生孔子者天也。既孔子是天主所生，必非天地之主也。既非天地之主，为何拜之如天主也？
三、敬孔子者当敬天主
“吾又尝闻，孔子乃万民之师，理当敬之。吾又答曰：‘然孔子亦有师传。’故曰：‘我非生而知之者，好古敏而求之者也。’又《三字经》曰：‘昔仲尼，师项橐。’若孔子当敬，亦当敬其师传，又必追师之师而敬之也。由此推求，必至根源方止。至此根源者何？曰：天主也。
四、不敬天主即得罪孔子
“天主者，乃诸学之宗，万师之师也。所以我等奉教之人，恭敬上天天主，实遵孔子之训。你等不敬天主，不惟得罪天主，抑且亦得罪于孔子也。”
第十二节  论为何不敬祖宗
客曰：“如此辩来，可知天主乃乾坤之大主，理当敬事之。然我等祖宗，乃生身之父母，亦不可忘之。如曾子曰：‘慎终追远，民德归厚矣。’你等奉教之人，不敬祖宗，何故？”
一、	敬天主即敬祖宗
曰：“若欲明此说，先当解明‘祖宗’二字之义。祖者，本也；宗者，根也。人类之根本，谓之祖宗。生我者，父母；生父者，公也；生公者，祖也；生祖者，太祖也。由此而推，必至开辟之始祖而止。生我等始祖者，天主也。天主为人类之根本，乃祖宗之祖宗也。所以敬天主者，实乃敬祖宗也；不敬天主者，乃是弃宗灭祖也。如树无根，不能生长枝叶；水无源，不能长流江河；人类无原祖，今世之人从何而来乎？你等敬祖宗，敬到几代而止耶？家中祖牌所计者，多则三十代；祠堂祖牌所计者，不过百代而已。然百代以前，岂无老祖宗乎？若无老祖宗，你家百代祖宗从何而来耶？既有老祖宗，为何敬新而不敬老？新祖当敬，老祖更当敬，因其为祖宗之祖宗也。如《大学》曰：‘物有本末，事有终始。知所先后，则近道矣。’今日你等敬祖宗，只敬其末，而不敬其本；敬其终，而不敬其始；敬其後，而不敬其先，可谓离正道远矣。
二、慎终追远则当敬天主
“今解‘慎终追远’之义：‘慎终’者，父母临终之时，子当尽心扶事，以助其善终；终後，又当尽力预备棺椁，以葬其遗骸。此乃‘慎终’二字之正义也。‘追远’者，即追念祖宗并父母之恩情，而不可忘；又遵守其遗训，而不可忽。此乃‘追远’之义也。然你等恭敬数代祖宗，不可谓‘追远’，只可谓‘追近’矣。当追到人类之根本，方可谓之远。此根本者何？曰“‘天主也。’所以我先说过，敬天主者，有祖宗；不敬天主者，无祖宗。
三、敬祖宗之礼，虚假无益
“再者，你等敬祖宗所用之礼节，不过将酒饭鱼肉置于祖牌之前，或烧钱纸，或焚锞锭，或奉香礼拜。细心考查这些礼节，名为表孝，实为虚假。何者？因你所摆之酒肉饭食，虽摆之色变味臭，未见祖宗饮一口酒食一口饭。既祖宗不饮、不食，摆之何益？若祖宗要食，何独奉新祖，不奉老祖？岂老祖宗该饥渴而死乎？”
第十三节  论烧钱纸之妄
一、	纸钱不能变真钱
论今之烧纸钱锞锭者，均未详察其谬耳。自吾论之，纸乃竹料所成，经火则成灰矣，何得变为真银、真钱耶？
二、银钱不能邀赏罚
况人死後，肉身归土，灵魂必经审判。斯时受赏受罚，非银钱之可邀、可惑也。
三、死后不需用金钱
又如你等所云：“人死落于阴间，并未说阴间有田土、产业、贸易、买卖、输税、纳粮等项。”即此以推，死後不需银钱也明矣。而生者以纸钱、锞锭祀之，何其谬之甚矣！故吾论烧纸之谬，非言之巧辩，实理之固然。
四、烧纸不合圣人言
尔岂不闻孔子曰：“事死如事生，事忘如事存，孝之至也。”未云：“烧纸为真孝也。”
五、不烧纸亦非不孝
又问曰：“纸灰虽不能变真金、真银，聊以表孝子之心。”
答曰：“正为此故，多有外教人诽谤奉教人说：‘天主教人无良心，父母死後纸也不烧。’所以你等外教人以烧纸为孝，以不烧纸为不孝。然细查纲鉴古书，夏、商、周三代之时，未曾有纸写字，皆用绢布。既无纸，必不烧纸。因不烧纸之故，你岂敢说三代无忠臣、孝子乎？岂敢说尧、舜、禹、汤、文、武、周公、孔、孟为不孝之人乎？
六、烧纸却是不孝
“孟子论不孝之罪有五：惰其四肢，不顾父母之养，一不孝也。博奕好饮酒，不顾父母之养，二不孝也。好货财、私妻子，不顾父母之养，三不孝也。纵耳目之欲，以为父母戮，四不孝也。好勇斗狠，以危父母，五不孝也。未曾言及不烧纸为不孝也。但你等不遵孔孟之言，不随先王之道，妄烧纸钱、锞锭以骗父母，实为不孝之人也。
七、烧纸无益于亡魂
“当知人死之後，灵魂皆受天主之赏罚。若有善，天主必赏之天堂；若有恶，天主必罚之地狱。若在天堂，得享无穷之福，纸灰为彼有何用乎？若在地狱，得受无尽之苦，纸灰为彼有何益乎？
八、银钱于灵魂无用
“再者，人生在世，有肉身，肉身乃有形之体，得用有形之物。故要银钱为买衣食器用，以保养之。人死之後，肉身归土，灵魂乃无形之体，不得用有形之衣食。既不衣不食，银钱为彼有何用乎？
九、烧纸敬祖宗不能求福
“除此以外，你等烧纸敬祖宗，名为表孝，实为求福。大抵皆为求其保佑子孙昌大，此事又不可不辩。
1、祖宗不能保子孙
“当知为祖、为公者，谁不愿子孙兴旺？谁不望子孙贤哲？青出於蓝，强公胜祖耶？虽有此心，然无此力。尝见公祖在世之时，眼见子孙有病要死，或愚蒙不肖，尚不能保其不死，亦不能保其皆贤。既公祖在世之时，有眼能见，有足能行，有手能动，有舌能言，尚不能保佑子孙兴旺。死後，尸骸变为坭土，岂能保佑子孙昌大乎？
2、尧舜不能保子孙
“只闻‘死生有命，富贵在天’，未闻生死、富贵在烧纸敬祖宗也。查考历代古书内，最贤者莫过於尧舜。伊等尚且不能保其子孙皆贤而王天下，何况他人乎？尧王之子名丹朱，因其不肖，故让位于舜。又舜王之子名商均，亦不肖，故让位于禹。嗟此二帝，古今称谓圣君，在生尚不能保其子；今世凡人、愚夫，死後焉能保其子孙乎？”
第十四节  论不拜死尸
客曰：“观此前论，奉教人不供祖牌，不烧纸锭，实系正理。然父母装殓入棺，子孙亦可在傍叩拜，以显哀痛之情。但你等奉教之人不然，父母死後，装入棺内，孝子孝孙俱不叩拜，何故？”
一、父母生时，子女可以叩拜
曰：“父母在生，俱可受儿女之叩拜。比如过年过节，或父母诞生之日，子女亦可叩拜。
二、父母死后，拜之无益
“但父母死後，灵魂一离肉身，就到天主台前听审判。或受赏，或受罚，所遗死尸无知无觉，拜之何益？子孙虽拜至膝伤头破，总不能起死回生而答应之。再者，你父母在世之时，若你要拜，必不拜於睡着之时。必先喊醒，然後才拜。你父母睡着之时，灵魂犹在本身，你尚不拜。你父母死後，身如木石，不知不觉，拜之何故？”
第十五节  论天堂地狱
客曰：“你等信有天堂，乃万福之所，以赏善人；信有地狱，乃万祸之处，以罚恶人。但《四书》、《五经》内，并未言明此事。你等信之何故？”
一、以经典证明有天堂
曰：“今读古贤之书，不细考其文义，就说古贤不言明天堂、地狱之事。何不观《大雅》曰：‘文王在上，於昭於天。’又曰：‘文王陟降，在帝左右。’又曰：‘世有哲王，三后在天。’注曰：‘三后者，即太王、王季、文王也。’又《昭 诰》曰：‘天既遐终大邦之命，兹殷多先哲王在天。’古书言在上、在天、在帝左右，岂不是言天堂乎？因上主宰享受万福之所，本无名可名，故只以‘天堂’二字称之，以表安乐之意也。从此可见古贤皆知有天堂，为善人受赏之处。
二、以有天堂可推论有地狱
“由此而推，又可知有地狱，为恶人受罚之所。盖有赏，必有罚，自然之理也。古书内称汤王、文王为有道之圣君；谓桀王、纣王乃无道之昏君。圣君在天堂，难道昏君亦在天堂么？必在地狱无疑矣。地狱者，乃是恶人之灵魂同魔鬼受天主义怒公罚之处，本无名可名，故借‘地狱’二字，以表受罚之意也。”
第十六节  论魂有三等
客曰：“由此而推，身後必有赏罚。但世人尝曰：‘人死魂散。’若肉身一死，灵魂即散，虽有天堂地狱，焉能受赏罚乎？”
一、灵魂的种类和性质
曰：“此乃愚民之言，明人君子，必不敢言此，亦不肯信此。要明此理，先当知到魂有三等：
1、生魂因草木枯而散亡
“下等为生魂，中等为觉魂，上等为灵魂。生魂乃草木之魂，由于水土之湿气，能扶草木生长，开花结果，但无知觉运动。水土湿气一乾，草木即枯，生魂即散。
2、觉魂因禽兽亡而散灭
“觉魂乃鸟兽鱼虫之魂，由于本身之血气，不独能扶鸟兽鱼虫生长，且能令其知觉运动，又使其见害而知避，饥渴而求饮食，匹配而传本类，但不能推论仁义礼智之道理。若本身一受损伤，血气一散，觉魂即灭。
3、灵魂不随人身体而灭
“灵魂乃吾人之魂，在母胎时，从天主所赋，不赖形体而生，亦不随形体而灭，乃是有始无终之魂。
二、灵魂不灭的证明
1、人怀千岁忧
“有明悟、爱欲、记含三司，不独有生觉之能，且能推论道理，分别是非，判断可否，与禽兽之魂，大有分别。禽兽只随本情，知配而传生，饥而求食，别无所贪。人则大不相同，贫而求富，富而求贵。虽富有四海，贵超万人，其心尚不满足。寿虽不满百，常怀千岁忧。此乃永远不灭之证。
2、身死魂散开行恶之源
“若说人死魂即散灭，何必行仁义道德？又何必修孝弟忠信？若说行善为图名声，然我身死归土，变成灰坭，美名、丑名与我有何干涉？有何损益？从此可见，文武仁义，流芳百世亦无益处；桀纣暴淫，遗臭万年亦无害处。只要这身死魂散一句话，大开小人侥幸之门，启恶党自宽之心，实乃万恶、万祸之根源也。
3、身死魂散塞修德之道
“再者，人之本性皆爱快乐。若要美名，必该修德立功，必该克己复礼。倘死後灵魂不受赏报，谁肯用百年之劳苦，为图千年之虚名？
4、明贤不信身死魂散
“所以说此话者，必是无忌惮之小人，不识古明贤之言。《大雅》曰：‘文王在上，在帝左右，三后在天。’若身死魂散，此书作何解说？若身後无赏报，曾子每日三省，颜子箪食瓢饮，君子终日乾乾，谋道不谋食，忧道不忧贫，则有何益也？
5、以俗语证身死魂存
“又岂不闻世俗尝言乎？人死如虎狼。虎狼虽猛，一死之後，人皆不怕，又食其肉，而寝其皮。人死则不然，虽是至亲好友，无不惧其尸骸，此乃明徵身死魂存之理也。”
第十七节  论神人鬼三样
客曰：“据你前言，可识人之灵魂与禽兽大有分别。人身虽死，其魂不灭。但世人尝言：‘人死变为鬼，鬼亦可变为人。’不知真否？”
一、神
曰：“你问魂、鬼两样之事，我今辩明神、鬼、人三端之情。世人多有不明此三端而混杂之，你今问之，不得不辩。神、鬼二者，皆无形无像，有始无终。天主造天地万物之时，未造人类之先，造有无数使神，位分九品，无色无像，有明悟、记含、爱欲三司，常在天主左右，奉令承旨，如朝廷百官一样。
二、鬼
“其中有一个才能最高、最大者，名路济拂尔，自恃其才大位高，遂生傲心，想同天主争位。当时众使神之中，有三分之一顺从路济拂尔，同背天主。当时将此一党傲神罚下地狱，永受无穷之苦，即今所称魔鬼者是也。
三、使神
“其余二分善神，常在天主左右，永享天堂真福，即今所称使神者是也。
四、人
“天主罚傲神之後，方造我人类原祖二人，男名亚当，女名厄娃。用黄土造成肉身，赋一灵魂。令彼在世，虔心事主，修德立功，日後得到天堂，以补叛神之位，永享无穷真福，即今所称灵魂者是也。自此推之，神自神，鬼自鬼，人自人。人实不得混于鬼，鬼亦不得混于神，其理已彰彰矣，何得谓人死变为鬼，鬼亦可变为人乎？”
第十八节  论为何天主准魔鬼出世害人
客曰：“魔鬼既下地狱，必不能反于世上。然今世尝见邪法人，行怪异之事。若非魔鬼出世相助，单人之本力，万不能为之。可见邪魔仍能随便出世以骗世人，为何天主不禁之？”
一、	天主许鬼出世刑恶炼善
曰：“有时天主准其出世，以刑戮恶人之罪，以试练善人之功。
二、魔出世为偕人同入地狱
“虽有时邪法人、或邪像菩萨显灵、显异，非邪法人及菩萨之能，乃魔鬼附其体而为之，令人尊之为主，而信之、拜之，使身後偕彼同受地狱之苦。
三、天主赋人自主之权
“况天主赋人有自主之权，故《三字经》曰：‘人之初，性本善。性相近，习相远。’习于正者，天神从而护之；习於邪者，邪魔即乘其隙而诱之。故孔子曰：‘栽者，培之；倾者，覆之。’孟子又曰：‘天作孽，犹可违；自作孽，不可活。’则人之所以不归于正而入于邪者，皆自取之罪也。
四、天主亦禁为恶者
“何谓天主不禁耶？譬如国家刑罚，原规世间为恶者。而世间竟多为恶者，岂国法之不禁乎？”
第十九节  论魔鬼害人之故
客曰：“魔鬼要陷人同受地狱之苦，何故？”
一、魔鬼受天主之罚
曰：“我先已说明，魔鬼当初原本是使神，但因骄傲之罪，招了天主之罚，因失天堂永福，受地狱永苦。见天下万民，乃天主之儿女。
</div>
    <div class="pagination">
<a href="明末清初耶稣会文献_page274.html">上一页</a><span>...</span><a href="明末清初耶稣会文献_page270.html">270</a><a href="明末清初耶稣会文献_page271.html">271</a><a href="明末清初耶稣会文献_page272.html">272</a><a href="明末清初耶稣会文献_page273.html">273</a><a href="明末清初耶稣会文献_page274.html">274</a><span class="current-page">275</span><a href="明末清初耶稣会文献_page276.html">276</a><a href="明末清初耶稣会文献_page277.html">277</a><a href="明末清初耶稣会文献_page278.html">278</a><a href="明末清初耶稣会文献_page279.html">279</a><a href="明末清初耶稣会文献_page280.html">280</a><span>...</span><a href="明末清初耶稣会文献_page276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
