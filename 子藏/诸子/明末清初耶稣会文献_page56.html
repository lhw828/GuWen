<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 56 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 56 页/共 351 页</h1>
    <div class="content">三、作者的感叹
余闻而悚然怖畏，啧然叹想。
退而自思曰：“地狱如彼其永苦也，炼狱如彼其暂苦也，天堂之乐，非纯修之士，其谁登之？况夫一人之身，天神护之，魔鬼诱焉，善恶岐分之始，可不慎哉？可不慎哉？”
答地狱灵魂有时出见，1：13，凡二则
一、灵魂现相释疑
二月二日，余问卢司铎曰：“人之灵魂，其死入地狱是已，然亦有现相人间者何？”
1、魔鬼现相以诱世人
司铎曰：“是有两说，具载书中，子未之考耳。一则魔鬼计较甚多，诸如建功设醮之类。其有幻现诸相者，皆魔鬼所变弄，以诱世人者也。
2、灵魂现相以示灵魂不灭
一则地狱中灵魂，天主亦有时暂容其出现，以示灵魂不灭意耳。”
二、灵魂不示警世人释疑
余曰：“地狱灵魂，业已备尝天主诸罚。既能出现，何不明告世人，力行正道，乃致沦胥及溺耶？”
1、辣杂禄的故事
司铎曰：“昔有富人，列鼎具食。乞人辣杂禄者，行善而贫，呼乞竟日，而富人不顾也。后辣杂禄死，而富人继死。辣杂禄之魂得依古圣所居，有大圣人主之。彼富人则已堕地狱矣，仰见辣杂禄，遂呼大圣人曰：‘我为狱火燔灼，病渴已甚。幸命辣杂禄以一指点水，庶其救我渴乎？’圣人曰：‘向者辣杂禄呼尔而尔不应，是尔乐而辣杂禄苦。今辣杂禄乐而尔苦，固其宜耳。’富人曰：‘吾不知有今日故至此。何不命死者复生，告我之兄弟子孙乎？’圣人曰：‘经典所载，昭如日星，彼辈多见而不信。纵命人复生告彼，彼仍不信也，何以告为？’
2、中邦无须狱魂相告
今天主圣教，其入中邦也，虽仅数十年。而中邦孔子之训，则已二千余载矣。夫能力行孔子之训者，进而圣学，当必易易。然诵读孔子者，朝斯夕斯，未闻身体而力行之也。又何须狱中之魂，出而为彼告也？”
论天主不弃恶人人当仰体，1：14
一、天主不弃恶人
初五日，瞻礼甫毕。卢司铎诏于众曰：“今日经中有云：‘尔等祈求，毋徒为爱我及加恩我者，亦当为薄我及仇我之人求也。尔不观天主罢德肋乎？天无私覆也，地无私载也，日月无私照临也，初不以善人、恶人而有异也。而且譬之田焉，有善人之田，有恶人之田。雨露滋之，善恶何择焉？”
二、当恶人祈求
盖天主爱善人亦并爱恶人。其不即加罚者，夫亦徐徐焉冀有去恶返善之日耳。故子等祈求，亦当为诸罪恶之人。庶几返善有路，或不受天主之永罚也。是即以天主之心为心矣。”
论为善不图人知，须防傲念，1：15，凡二则
一、为善不求人知
1、当在暗处行善
又曰：“我等学道之人，凡诸善事，须暗然行之。若为名心所动，昭昭章示于人，则人或赞扬之，推重之，是已获善报矣，身后何报焉？必也力行善事，不求人知。
2、天主终究会报答
“夫人不知者，天主已知之。人世所未报者，天主必终报之。
3、圣经的教导
“故今日经言有云：‘诸凡施舍者，右手施之，亦不使左手知之也。’此之谓也。”
二、警惕骄傲
又曰：“傲为百罪总，名心太胜，皆傲念也。此邦之人，大都犯此。姑无论他事，即如持诵之时，亦有傲念窜入者。盖罪宗有七，皆为明盗，独傲为暗盗。明盗易御，暗盗难防，子其慎之。”
论天主生人应有富贵贫贱之殊，1：15
一、富贵者因哀矜贫贱而立功
初八日，姚秉俊听讲，邀余陪坐。
卢司铎曰：“哀矜之行，最为要德。彼贫人者，富人立功之地也。若世无贫人，则富人欲立功而无从矣。”
余闻而有触。
1、万物皆有高下之分
因请于司铎曰：“昔有友尝问余曰：‘天主生人，胡为有富贵贫贱之殊乎？’”余应曰：‘大主之生万物也，有高必有下，有平必有陂，如天地山泽之异位是也。
2、富贵与贫贱相对
故其生人也亦然，如必尽富而无贫，何名为富？尽贵而无贱，何名为贵？’余当时谬应若此，未知有当否？”
三、富贵贫贱之喻
1、目、手、足各有其用
司铎首肯曰：“子言良是。譬之人身焉，莫尊于目，而目司视；莫卑于手足，而手足司持行。
2、彼此的作用不可替代
“如手足必欲如目之视，不愿有持行之劳，则谁与司持行者？吾知其势不可也。
3、富贵与贫贱各有其用
“如人必尽富贵而无贫贱，则谁与通功易事者？谁与服役代耕者？此在一家且不可，而况国与天下乎？
四、人贫不可怨主
1、天主供养人
“且人之贫者，又未可怨尤天主也。天主生人，自有日用之外粮。
2、人因罪而贫
为人之罪宗，不肯自克，乃有淫者、贪者、饕者、惰者，驯至于贫而不能自立。至不能自立，而乃咎造物主之有偏也，岂不悖哉？”
戒慎言，1：16
一、会士的故事
十一日，姚秉俊告归。
卢司铎语之曰：“昔有初学道人，欲入隐修会，附舟而行，与舟中人语，出言轻脱，殊无简默慎重之意。适有会士同在舟中，亦不知其为学道人也。比登岸偕行，始知之。既入门，会长问斯人于道若何。会士答曰：‘不知，但见如旅舍耳。’”
二、释会士故事
余请其解。
司铎曰：“夫旅舍者，洞开门户，初不择人，而恣其出入，以故多有盗窃之虞。若人家则必简点关防之矣。今子之返也，尚其慎尔言焉，毋为旅舍斯可已。”
论热心，1：16
十二日，瞻礼毕，适天寒甚。
卢司铎谓众曰：“今日寒乎？”
众曰：“然。”
司铎曰：“以内心之热，御外身之寒，可矣。然此非虚语也，人有诸内者，必形诸外。如忿懥者气必盈，愧怍者面必赤。子如有真切之热心，未有不形现于外者也。”
论吾主受难期近，当痛自刻责，1：16
又曰：“吾主受难之期将至矣，子等当深思其理，痛自刻责，未可悠悠泛泛如平时也。譬诸人有爱子，多行不义，有司者治之。其父虑子罹厥刑也，以身代焉。虽备极鞭笞囹圄之苦，亦所不辞。何也？其爱子者挚也。然为其子者，当父此景，必过自贬损刻责有加。如仍鲜衣而美食焉，其为不孝也滋大矣。”
论字音多寡之殊，1：16
一、中西文字比较
居有顷，陈孔熙与众友，参较西音。
1、中邦字多音少
司铎曰：“中邦字多而音少，其音多同。
2、太西字少音多
“太西字少而音多，其音多异。
3、诵谈西文使人明白
“故太西虽奥衍之文，一人诵之，众未有不解者。
4、自读中文始尽其父
“若中邦则必取而读之，始尽其义，以字多混音故也。
二、当多读而少言
“虽然，子等如知音少而字多，尚其多读书而少出话。即孔子不云乎，君子欲讷于言。”
论恶人悔悟倍受主怜，1：17
二十日，瞻礼甫毕。
一、浪子回头的故事
卢司铎语余辈曰：“子等知天主之尊严，亦知天主之慈悲乎？今日《万日略经》载吾主设譬有云：昔有富人，生二子。长者安其生业，时顺父命。少者求析产以自异，父勉从之。因挟所有，荡游远方，不数年耗尽矣。不胜冻馁，乃入为人奴，供豢豕之役。即欲求豕食余物，以充饥馁，而不得也。于是痛悔逃归，跪父前哀诉曰：‘不肖子荡父财，实无颜见父，今为饥馁逃归，不敢求为父子，得为父之厮养足矣。’父怜且喜，因命人宰牲宴客，以为乐事。其长者自外归，闻之不怿，恚曰：‘吾日顺父命，求一物会客而不可得。今不肖弟荡归，乃宰牲为乐乎？’父出慰之曰：‘尔日在吾侧，吾物即尔物也。何分焉？尔弟荡费于外，吾甚怜之。今日悔而知归，吾安得不乐哉？’
二、善恶之人皆天主所生
“吾主之意，以譬善恶之人，天主视之皆子也。
三、天主尤爱悔改之恶人
“其恶者，受天主所赐诸恩，乃多行不义，奴于魔鬼，而灵魂无德，不胜馁焉。一旦痛悔来归，谦卑求宥，尤吾主所怜而倍爱之者也。
四、对中邦教友的评价
1、生乎无大过者蒙恩不深
“予自入中邦，见夫初入教者，如自叙其生平无大过，不大获罪于天主者，斯其用功也必不力，而蒙恩也亦不深。
2、过而能改者主倍怜爱
“如有一向沉迷，翻然悔悟，自求赦宥之不暇者，则必猛力用工，以补从前之失，宜吾主之倍怜爱之也。”
论心图一十八幅，1：18，凡十九则
廿一日，余将辞归。
卢司铎曰：“今日其行乎？吾欲以心相赠耳。”
余不解，谓是寒暄语也。
林子震曰：“非也，司铎有心图，盍请观焉。”
余喜而请之。图共一十八幅，各绘一心像，而寓言则别。
一、群圣共献一心
其一，画一心居中，众人在下，各以两手捧之，如奉献状。
</div>
    <div class="pagination">
<a href="明末清初耶稣会文献_page55.html">上一页</a><span>...</span><a href="明末清初耶稣会文献_page51.html">51</a><a href="明末清初耶稣会文献_page52.html">52</a><a href="明末清初耶稣会文献_page53.html">53</a><a href="明末清初耶稣会文献_page54.html">54</a><a href="明末清初耶稣会文献_page55.html">55</a><span class="current-page">56</span><a href="明末清初耶稣会文献_page57.html">57</a><a href="明末清初耶稣会文献_page58.html">58</a><a href="明末清初耶稣会文献_page59.html">59</a><a href="明末清初耶稣会文献_page60.html">60</a><a href="明末清初耶稣会文献_page61.html">61</a><span>...</span><a href="明末清初耶稣会文献_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
