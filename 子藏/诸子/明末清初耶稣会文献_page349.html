<!DOCTYPE html>
<html>
 <head>
  <meta charset="utf-8"/>
  <title>
   明末清初耶稣会文献 - 第 349 页/共 351 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明末清初耶稣会文献 - 第 349 页/共 351 页
  </h1>
  <div class="content">
   谓观音二字，有其名，无其人。基督降生，历历可考。上帝无形，耶稣即其形。试问耶稣今日果在何处，予谓祀观音者固妄，而从耶稣者，岂但妄而已哉！
“历四十日升天”条内，谓救主耶稣钉死复生，后历四十日集其徒于橄榄山，以上帝国之道训之。言毕升天，众观有云蔽主，渐不见。继谓于气绝之时，呼曰：‘事毕矣。’便升天。试问言毕升天，非以肉身升天耶？气绝之时升天，非以灵魂升天耶？一条之中，何先后差异若是耶？
谓耶稣升天后，遣三位一体中，第三位圣神临世，感化人心。试问：耶稣既能苦心救世代人赎罪，钉死复活，何不长在人世救人，而必遣人代之耶？且所遣之圣神，谁实见之耶？
谓耶稣本上帝之身，降生救人。忽谓世之罪人，不能径祷于上帝前，恐妄祷更获愆，必赖耶稣转祷。且谓教中人称耶稣为有兄在天。试问耶稣既本上帝降生，何一身而宽严各别耶？教中人称耶稣为有兄在天，何称谓之奇亦至此耶？
“上帝审判人”条内，谓审判有二，曰私审，曰公审。私即世人死后，其灵魂即到耶稣台前，耶稣要审判其人生前行事，合天堂，则灵魂入天堂，合地狱，则灵魂入地狱；公审即天地末日，天下人肉身复生，各与灵魂相合共至主前，受其审判，无数人听审，在广众之下，彼此证明生前所行之善恶，毫无隐匿。此公审之日，大有威荣，从始造天地以至末日，仅有此一日也。试问一日内普天下不知死几千万万人，一一要过耶稣之审，已荒谬至尽！况公审在天地未日，天下人肉身复生，又仅此一日过审，彼教匪徒，果谁过私审公审，并见有久死复生者耶？且耶稣能赎生人罪，而死当入地狱者，独不能赎之耶？
“复生道理”条内，谓至末日受公审，各人之肉身俱自冢中出，复生与各人之灵魂再合，受其生前所行之报。试问：亦有尸骸抛散未葬，及煎割扬灰者，其肉身又从何处出耶？
谓耶稣倘救人灵，不救人身，是半救半不救也。主不若是也，故必使人之肉身复生。试问耶稣既救其灵，复救其身，何过审之日，当入地狱受苦者，不救入天堂受福之为全救耶？
谓复生之身，乃神灵，有荣光，且强壮不朽。试问不能入天堂者，不直以神灵不朽之身入地狱耶？如以神灵不朽之身入地狱，则入地狱者，亦非苦矣。且人死必待天地末日复生，何耶稣复生不待天地末日，并不闻有同日复生之人耶？
“上帝感化人心”条内，谓昔者孔子抱道不行，有莫知之叹。且谓必上帝之神，感化人心，此心始可得而正。无论何国大圣大贤，以格物等法正人心，有名无实。试问彼教何事不得罪孔子，而反援孔子以自证耶？人心待上帝感化而始正，何若尽生正人，不待感化之犹愈耶？大圣大贤之正人心有名无实，果何所见？而彼教之绝无人心者，反为有名有实耶？
“信而称义”条内，谓圣子耶稣在天堂，哀怜世人，甘愿降为人身。据此则与上帝降生之说不符。
且谓耶稣毕世，全守帝诫无丝毫违犯。试问耶稣既为上帝分身，上帝能者，耶稣亦能，更何俟上帝之诫耶？
谓上帝刑赏，犹国君之法，有犯者即罚之。又谓世人皆陷罪恶之中，难免沉沦永苦，非立一赎罪法，断不获救。幸有三位一体中，第二位圣子耶稣，自天降生，代受吾人应受之苦，上帝视其功而赦人罪。试问上帝刑赏，既犹国君之法，而陷罪恶者得耶稣之代受其苦，复得赦其罪。今设有千百叛逆之徒，抚之不驯，在国法之所不宥，忽有一大功臣出奏曰请罪臣一人，勿治千百叛逆之罪。谓其功之足以相抵也，有是理耶？且所谓第二位圣子耶稣，则第一位圣子果为谁耶？若谓第一位即上帝，则圣父更何在耶？
“上帝国迩”条内，谓世之列国，以真理而论，止分为两国。一曰上帝国，一曰魔鬼国。敬服上帝者，即上帝之民；惑魔而从魔，即魔鬼之民。且实之曰耶稣圣教会，可名为上帝国。试问从古圣贤帝王，不从耶稣教者不皆魔鬼耶？不且并我大清君臣而直骂耶？粤贼奉其教群起倡乱，而涂毒生灵者，是欲为上帝民耶？且彼意既谓圣贤皆不免为魔鬼，彼教妖书，何复援引中国圣贤语耶？
“前上帝无形像”条内，谓但心在像，便犯罪取祸，此复谓如设帝座于心内，事事当听其命而行。试问设帝座于心内者，非心在像耶，独不犯罪取祸耶？
谓有日诸邪教灭亡，各恶事净尽，寰海变成新世界，无人不恭敬上帝，且爱人如己，此必成功之事也。试问诸邪教灭亡者，孔孟之教耶？佛老之教耶？孔孟之教，固昭如日星。佛老之不轨于正，岂若彼教之耶？穷凶极恶耶，无人不恭敬上帝者，殆必如彼教以经水涂面祀上帝，为洁面朝圣也；爱人如自己者，殆勒人以从彼邪教耶；至谓此必成功之事，而粤贼之倡乱，殆欲如彼所谓成功矣！
“身前之福”条内，谓人死之日，分文不能带赴阴司。与“上帝审判人”条内，谓冥府阎王皆人心设想之物。两议合证，岂阴司独非冥府耶？谓无冥府即不应谓有阴司也？
“不信主者受永苦”条内，谓死后灵魂至上帝前，受审判，第一就问信与不信，信，上帝看耶稣之功，接至天堂；不信，罚至地狱。试问世之不信者，何妨于审判时漫应为信，不亦得升天堂耶？上帝审判，何若是疏忽耶？姑无论信者之皆为恶人也！
谓近有耶稣教士来尔中土，宣圣道，颁圣书，已历五十余年之久。举国人民，俱应悔改信主，究之信者少，不信者多，此亦显为人心邪坏之凭。故尔华人，按上帝律法，实皆有罪。试问人心邪坏之凭，华人之罪，在有纲常名教耶。幸信者少，不信者多，向使驱中国而尽妖族之，则予亦无插身之地矣。
谓地狱永苦，其苦难名。耶稣譬以硫黄火，魂置地狱，犹身置火坑。不曾到过地狱，未知其苦如何，故耶稣以已见之火取喻地狱之苦。试问地狱之苦，耶稣能为人亲切言之，亦曾受过其苦而来耶？。
“上帝教中圣规”条内，谓主未降生时，上帝于圣教中，设有祭法，即以牛、羊、鸽等，杀而祭之。此何义？指点耶稣要来赎人罪，救普天下人，而代人流血，耶稣即祭献天父一大祭物。前有祭礼，乃示圣教中人，知后有救主，献身为祭，代赎人愆，非前赖所祭之物，即可赎罪。且示人知世皆有罪，欲救必赎，自不得赎；盖不流血，则不得赎也。夫牛、羊、鸽等，为物甚微，远不及人身之贵，岂赖之即赎人罪乎？上帝立此祭法诲人，是欲人日望救主降生也。今上帝圣教中，祭法悉除，因耶稣已来成此大祭，何敢以物之命，加诸救主上，而冀上帝来歆也？试问上帝自设祭法，非自贪血食耶？且谁见上帝而设此法耶？上帝指点耶稣要来赎人罪，要赎竞赎，何又迟及期耶？前谓耶稣为上帝降生，兹又祭献上帝，非自祭自耶？至以耶稣为祭物，在予固谓耶稣即牛羊之不若，而在彼崇信其教者，以舍身代赎之人，拟之祭物，不亦不敬之甚耶！
“圣礼”条内，有领洗礼、食圣餐二事，谓领洗礼，主谕徒云：“天地诸权，已与我矣，尔往招万民为徒，以父、子、圣神之名施洗，教之守我所命者。”故入教者，牧师即以指取净水，微按其顶曰：“奉父、子、圣神之名而行此洗礼。”止入教之始，领洗一次，人始知其信主之道，而为其徒也。倘有人自云信道，但不愿入教，此人亦断不可为吾主之徒。总之，上帝教以领洗为入道之门。谓食圣餐，耶稣当见卖之夜，与其徒坐，主取饼擘而祝曰：“取食之，斯乃我身为而擘者，行此以忆我。”食后，取杯亦然，曰：“此杯乃新约，为我血而立者，尔饮之以忆我。”尔食此饼，饮此杯，以明主死。至於临日，凡食此饼，饮此杯，不合其宜者，是负主身主血者也。人先必自审，然后可食其饼，饮其杯。不识主体而饮食不合其宜者，是自取罪戾也。故为其徒者，世毕固守之。或一月一举行，或数月一举行。即牧师取饼，擘若干小块，偕会中兄弟，各食一块；又倒葡萄酒于一大杯中，偕会中兄弟，各饮少许。且谓领洗所以洁其心。食饼记主为我等捐命，魂之赖主，犹身之赖饼；饮酒，记主代流宝血以洗赎世人之罪。试问领洗果能洁心耶？即能洁心，何妨自取水涂耶？未从彼教者，亦食饼，亦饮酒，不亦即食耶稣肉，饮耶稣血耶？又何必定假牧师手耶？且既从彼教，而复谓食其血肉，忍心害理，更有加于此耶？总之，我中国圣贤正大光明之道，断无不经之举。按此入教而必领洗食餐者，无非置迷药于水饼酒中使人因此昏昧而任彼所为也！为彼所惑者，何不思之甚耶？
“主祷告文”云：“我父在天，惟愿尔名成圣，尔国即临，尔旨得成于地，如在天焉。我所应用之粮，今日赐我，我免人债负，求尔亦免我债负，又勿使我陷于迷惑，要拯救我出于凶恶。盖国度、权柄、荣耀，皆属于尔天父，至世世无穷焉。亚孟。”（此二字译即“心愿”也）试问 “尔”字既指天父而言，而曰“惟愿尔名成圣”者，则是天父尚未成圣，又何事辄称“圣父”耶？每日应用之粮，皆祝天赐，然则游惰无聊者，但从彼教，开口向天，即有粮从天外飞来耶？负人之债而免之，不犹之掣骗耶？勿陷于迷惑者，必当外于纲常名教耶，拯出凶恶者，必当入于奸淫谋害之林耶！以予所见彼教之徒，真迷惑至尽，凶恶无复者矣！
阅《甲乙二友论述》
第四章内，谓“耶稣降世，特救罪人。”试问耶稣既特救罪人，然从则彼教者，不必须罪人耶？
第五章内，谓人死复生之身，不病、不老、不死、不坏；且谓恶者之身，精力必强，盖上帝将坚其体以多难。试问人既不病不老，不死不坏，精力必强，更何为难耶？
第八章内谓“默念青苍之上，星宿之外，去日月遥远，有满福之所，是上帝之宫。万善同居，福禄无穷，信可乐也。”试问此等默念，非梦癫耶？
阅《耶稣教略》（系新改，较旧本不符）
谓太初之时，上帝创造天地。曰：“宜有光。”即有光明晦以分，昼夜以定，是为首日。上帝造天之月日星辰，地之山川禽兽，万物具备，然后造人，男女各一，男曰“亚当”，女曰“夏娃”，其性本善，其心甚乐，居于福囿，以治理栽培为事。上帝曰：“园中果实，任意可食，惟中一树勿食，食之必死。”爰有蛇焉，即所谓魔鬼是也，迷惑二人。言“食此果，亦未必死，可致目明，能辨善恶，仿佛上帝。”妇从其词，取果食之，以奉厥夫。于是上帝逐二人出囿，定其死罪，使男栽植汗流浃面，使女怀妊劬劳，产育维艰，迨终天年，而反其本。维设一词，预许之曰：“妇将生子，必伤蛇首，为蛇伤踵。”其意即谓灭鬼权，拯人魂也。其言妇所生之子者，即指耶稣四千年后，为处女马利亚所生。试问天地万物，皆为上帝所造，何既造其性本善之亚当、夏娃，而复造此迷惑之魔鬼与不可食之果耶？既谓食之必死之果，何竟如鬼言而食之不死耶？既谓二人为魔鬼所迷惑，上帝即逐出囿，定其死罪，而二人食果，并非为恶，应得死罪处果何在耶？使男栽植，使女怀妊、即得谓死罪耶？初非使女怀妊，造人时，何必男女各一耶？既谓二人被迷惑，何必留其种害后世，而不即灭耶？既可使终天年而返其本，何若不迨终天年使返其本耶？既谓妇将生子，必伤蛇首，为蛇伤踵，何后文并无其事耶？即灭鬼权，拯人魂，与伤首伤踵事，果何涉耶？既谓妇所生之子，而复谓指耶稣四千年后，为处女马利亚所生者，更何意耶？且一切告诫预许之词，果谁实见上帝而亲切闻之耶？
谓耶稣被卖于背教之徒，见害于有司之手，死以苦刑，复生升天坐上帝右。试问耶稣即为上帝使生，何被卖见害而独不知耶？升天坐上帝右谁见之耶？
谓耶稣以五饼二鱼饲五千人。试问以饲五千人之五饼，谁得而团之，岂亦从天而降耶？
谓上帝大施矜悯，特发仁慈，使独生子耶稣诞降尘寰，死于十字架，以赎人罪。试问既大施矜悯，特发仁慈，何不宽人罪而直赦之，必生一代罪人，多此一番举动耶？
谓耶稣谓：“吾乃善牧，为群羊捐命，且舍生为众赎罪”；“吾乃天降之饼，食之者必得永生”；“信我者虽死亦生，生而信我者，恒久不死”；“就我者决不饥，信我者永不渴”。试问既为众赎罪，则甘心自死，而前文之谓为被卖见害何耶？被卖见害，是人制之使死，而在己有不甘之意矣！既谓信而就其教者，虽死亦生，恒久不死，不饥不渴，何我所见信而就其教者，无一如是耶？且观“生而信我者恒久不死”之词，则信我者虽死亦生，是死后始信也。然则不从彼教者，至死后畏入地狱而始信之，不亦升天堂耶？
谓耶稣门人证其复生之事于世，其后大半受刑罹祸，为耶稣竭忠而死，虽死而犹口诵耶稣不辍。试问耶稣既能救人，独不能救门人之受刑罹祸耶？彼粤贼从其教而遭官兵扑杀者 ，亦为耶稣竭忠而死耶？且死后口诵耶稣，鬼语谁实闻之耶？
《重建清真寺碑记》有云：“本教与儒教，虽大同小异，然其立心，亦不过敬天尊祖、忠君孝亲、五伦五常、三纲而已矣。人徒知清真礼拜，敬天拜空，殊不知道之大原出于天，古今相传，不可诬也。”而署其后曰：“开封府增广生员金钟撰，祥符县痒生曹左书，开封府廪生傅儒篆。”试问彼邪教与儒教，其大同者，果何谓耶？彼所谓敬天尊祖者，非儒所谓逆天忘本者乎？彼所谓忠君孝亲者，非儒所谓无父无君者乎？彼所谓五伦、五常、三纲者，非儒所谓以歝伦乱纪者乎？彼邪教固举天下是非而悉反之，果何事而与儒同，敢妄引圣经“道之大原出于天”以为证耶？且彼教既以天为天主所造物，无足重，此又言敬天，道之大原出于天者，不更自相乖舛耶？所尤可切齿痛恨者，彼金钟、曹左、傅儒之徒，曾读孔孟之书，忝列胶痒，不能得其万一，而忍从邪教，至为作记，且中间伪注考证，以实其教之由来，末复引圣经以为妄证，何胆大妄极如是耶！
呜呼！汉唐以来，身心性命之学失讲。即有一二明儒出而任道者，又各存门户之见，彼此成家，致不能昌明圣学，卒以文艺取人材，此人心所由日坏，而流弊至于此极也。予忆幼时读书，即潜求义解，辄参注于旁，俟长以自明得失，未尝不慨然于圣学将湮，思有以自任也。而同学之士，多以为误用聪明于无用地，不究心于应试之文，浅言为迂，甚言为妄。由今观之，然则金钟之徒，为正用其聪明耶？昔之以予为迂且妄者，不将去金钟之徒为不远乎？呜呼！今日者，恨不得皆如予迂且妄之辈，起为我大清荡此妖氛，以同复不共戴天之仇，岂非圣学之幸，天下苍生之幸哉！
阅《训子问答》（教匪沈子星著）
二条内，谓问：“上帝创造天地人物，几天成功？”答：“六天。”问：“上帝第七天做何事？”答：“安息，而以是日为圣日。”试问上帝果神灵莫测，则创造天地人物，何须六天？一注念而即成矣。如必需以时日，则天地人物，为数甚繁，即六天亦未免太促。且六天成功，七天安息，谁实见之耶？
九条内，谓问：“开路先锋是谁？”答：“是行洗礼的约翰。”问：“耶稣受彼之洗礼否？”答：“受的。”十二条内谓问：“耶稣至爱的门生是谁？”答：“约翰。”试问耶稣即为救世主，而复受约翰洗礼，则约翰之功，不大于耶稣耶？又谓约翰为耶稣至爱之门生，不且以师受门生之洗礼耶？
第十三条内，谓问：“祭祖宗可行否？”答：“不可”。问：“为何？”答：“祭原是敬上帝之礼，而且不是上帝要吃祭物，乃指点耶稣献身为祭之意。而世人不明此意，祭天地，祭神佛，错了。又祭祖宗，大错之错，真是无用。”据此妖说，姑勿论其灭祖废亲。试问上帝指点耶稣献身为祭之意，其意果何谓耶？孟子曰：“无父无君，是禽兽也。”指杨墨之教而言也。予则曰：“从耶稣之教者，且禽兽之不如矣！”
  天下第一伤心人曰：“外此如郭保禄等《扫云记》，‘不宜敬惜字纸’说。‘雷非神而雷有神’诸说，及一切新刻妖书单片，尤极荒谬，更不值一辩矣！

 
辟邪纪实卷下
案证
天启时，天主教匪西洋庞迪我者，工异术。能取男子肾子、妇女子宫，与彼族服之，可通华语。或配药使人服之即迷，或配创药可合支解之尸。又能飞翦割鸡鸭翅以试妖术，凡鸡鸭翅三被割者，食之多中毒。又能幻巨鬼散毒物于饮食，使人服之辄哑。江西南丰吴某师其术以诳人，人多呼为“吴神仙”云云。（《摘录怀仁堂杂著》）
黎伯春自西安归，言彼地士民，多被西洋历士阳玛诺等以迷药诱入天主教。其教男女混乱，上下不分，大致以宣淫采战为主，一入其教则生死无异。记其最为可哂可怪者数事：
凡妇女经至，以金管吸之，贮于瓷瓶。男子用以涂面，祀其教中之神，为表虔敬。亦常服食，谓可延年。烹鱼鳖及烧鸡鸭，以经水配合者为至品。
凡生子，至三月后，每卧时，以小竹管贯入榖道，晨起拔出，约十岁许则止，不识何故。
凡从教之家，必置一女不嫁，值传教者至，即与伴宿。且立簿册，随时登记，有“谨领圣体一次”、“谨领圣体二次”等语。
凡从教之家有丧，必求传教者扃门独殓，殓后两目及胸次，俱以膏药贴之。继从教某家丧，有戚属某疑私殓有弊。俟殓后，启其膏药，则两目珠皆失，胸次有刀孔，察之则心已剜去。因此大哗。传教者遂遁，而从者亦渐少矣。闻剜取心目，为影照人物山水之用，未审是否。似此邪教，不知彼地士民果何乐而从之？（《荔室丛谈》）
崇祯初年，徐光启、龙华民、汤若望倡行天主教。凡皈依者，先问其家有魔鬼否，魔鬼谓佛像也。有则取至天主殿前石幢撞碎，掷石池中。俟积多，遂邀同党架炉举火，将诸佛像尽行熔化，率以为常。某年六月初一日，复建此会。方日正中，碧空无纤云，适当举火，众共耸视，忽大雷一声，将池中佛像，及诸炉炭尽行摄去。池中若扫，不留微尘。众皆汗流浃背。逾日死者半，自是遂绝此会。（《究心集及烈皇小识》）
昔西人有行教于安南者，举国惑之。王患之，逐其人，立二帜于郊，下令曰：“从吾者立赤帜下，宥之；否则立白帜下，立杀之。”竟无一立赤帜下者。王怒然，砲杀之尽。至今不与西洋通市，西人亦卒不敢往。倭亦然。（《澳门纪略》）
噶罗巴马头，凿十字架于路口，武士露刃夹路立，商其国者，必践十字路，否则加刃，虽西人亦不敢违。又埋耶稣石像于城阈，以踏践之。盖从教者以践十字架为反教，术遂不灵，故无敢践者。（《澳门纪略及果园诗集注》）
曩京师有医某者，岁终贫困，思惟入天主教可救贫，而邪教又不可入。乃先煎泄药升许，与妻子议言：“俟我归，如惽迷者，急取药灌我。”于是至天主堂，西洋人授以丸，如小酥饼，使吞之。予以金。归家则手掷神主，口中喃喃。妻子急如前言灌药，良久暴泄而醒。见厕中有物蠕动，洗视则女形寸许，眉目如生，乃盖之药瓶中。黎明教师至，手执利刃，索还原物。医言：“必告我何物，乃相还。”教师曰：“此天主圣母也，入教稍久，则手抱人心，终身信向不改矣。”乃还之去。（《愚溪文稿及海国图志》） 
常州有金坤者，一妻二妾，年四十无后。有诱以从天主教可得子者，坤惑，竟从之。逾年忽失两肾子。问之师，师曰：“此天机不可洩，勿以告人，君将上为天圣，天下后世人，皆君之子矣，何患焉。”未几以从天主教事发，陷大辟。（《红豆斋杂记》）
万历中，西洋巴达里入浙。诱人以天主教，人多惑之。有武生王文沐者，豪士也，闻从其教者，人死必骗取眼睛，欲试其术，乃佯入教中。数日不食，报其师至，果持小刀近前，将取睛。王奋起击之，随追至其家，刃其首，并毁其耶稣像。其事闻之京城，上厚奖之。（《西樵漫笔》）
明解达让，顺天人，美丰姿，工文章，十六入泮。次年食饩，人多以词翰相许。性好淫而不善勾引，时天主教有精房术者，解往师之，不三年，七孔流血而死。妻旋通其屠户卢大之子，逾年携一女改嫁于卢，一家消灭。（《省斋记事》）
明季京中争习天主教，惟吴渐逵拾遗不为所惑。司教者以升天之术诳之，吴曰：“我必亲历始信。”一夕教主邀吴邀月宫，吴从之。甫出门，若凌空而步。俄顷至一所，楼阁森列，错杂管弦，诚人间未有之境。良久教主促归，吴不允。忽闻空中呼曰：“尔亦欲入魔道耶。”视之，即其亡父，遂惊仆，身卧树端如梦初觉，教主已不知何往矣。吴知其幻，因作《破邪篇》并纪其事。（《夷情述略并天主教考》）
广西桂林陈原益，性最贪，闻入天主教可获重利，遂入之。后以盗库金事发，磔于市。（《广见录》）
崇贞初京师天主教大行，有贡生张学伊者，贫不聊生，举室入天主教，获重利，家小康。有丐踵门，饥寒交迫。与之餐，并劝从天主教。可救贫丐曰：“弃人类而为禽兽，虽饿死不忍也！”张曰：“何言之甚耶？”丐曰：“非言之甚，君姑听我言。”张曰：“试言之。”丐曰：“夫所谓天主教者，即耶稣也。耶稣自犯国法，磔死于十字架上，是无君臣；耶稣之母马利亚，有夫名若瑟，而曰耶稣不由父生，是无夫妇；且从其教者，不得奉祖父神主，是无父子。人无君臣、父子、夫妇，非禽兽而何？”张怒逐之，丐不顾而去。不数年，张产荡尽以恶疾终。（《京都杂识》）
鲁监国航海时，其臣阮进欲乞师日本。遣使賫《补陀藏经》以往。有僧湛微者，前自日本来，因与同舟，抵日本，其国初闻有藏经往，喜甚。及闻湛微名，大惊曰：“此僧复来，则速死耳。”因不受敕，护经而归。叩其故，则以湛微曾习天主教，因逐出，今逃回也。先是西洋人以天主教诱其国，人各授以秘术，民间闺阃多为所乱。一入其教死生不易，主教者遂肆奸术，结众怙乱，其国大发兵扑灭之。自是痛绝西人，以铜板镂天主形置通衢，凡各国人往者，必使践踏而过。衣囊有携得西洋一物者，搜出，一船皆诛。（《莼乡赘笔》）
福建马庶常某，酷好天主教，年五十余，致仕归家，丰而无子，心甚忧之。一夜梦其祖某公曰：“汝官应至侍郎，寿应逾八十，应得四子俱贵。因弃正入邪，文帝按籍削减，汝不肖竟至此耶！”马醒悔之无及，不一年，抑郁而卒。（《果报录》）
山阴徐永福，以贫不能为生。闻西洋利玛窦能以药涂镜照人形影，可获利，往师之。利玛窦曰：“不敬从吾教者不得传。”徐遂从其教，而师其照影之术。利玛窦因通徐母及徐妹而并娶焉。继以人之为徐照影者多病折，皆知其术能伤元气，以传习异端讼之官，竟杖死。（《果报录》）
江西广信府陈姓妇，方有孕，夫外出，身旁止一九龄幼女。一日幼女出街买药，方转，适见有二人向其门揖，即自开。二人入，幼女随之。二人即手摩幼女顶遂哑。但见二人仍扃门，复向其母揖，其母即登床。再揖其母，衣服皆自褪，二人乃与轮奸。奸毕，抚其胸，见有肠从阴户出。二人方取刀欲割，忽其夫归，二人闻叩门声，即沿墙遁。幼女与其母皆痴不能动。夫疑妇有私，碎门，入见妇已昏不能言，子宫亦出，恐小产。询之幼女亦哑。百计解之，幼女得活，具言所见，其妇则死矣。于床头搜得小竹筒一，内贮青水半筒；小布包一，有天主赞，及朱符、刀、剪、诸物。此康熙三年事。（《养吾杂记》）
何大海，福建人，有才无品。英吉利有巴利达者，知历数。大海与之学，遂被惑，从其天主教，得采战术，烝其母。未期年，被雷击死。（《糊涂集》并《崇正录》）
布商吴某，寓沔阳某客店。见隔房有某者，挥霍自如，不知所出，但辄闻长夜不寐，似喃喃有声者，窃怪之。一夜从壁隙窥，某以青布铺案头，中设红纸画十字架，烧条香一枚供之。继用糊面撮成鼠形，约二寸许，十余只，置布上，大碗覆之，黄纸书符数十张，口中诵咒不辍。约二时许，忽见群鼠衔物置布上。某袖出小红旗向案头摇之，鼠遂隐。见布上忽有银十余锭，某取纳怀中。复开碗，仍撮面鼠其为一团，撤去诸物，始就卧。翌日，某邀吴饮，饮后，吴曲意诘之。某曰：“为此者，皆伊前生所负之债，为还本耳，非我盗也。”吴佯欲师其术，某曰：“此甚不易，尔但勿发我事，今夜当引美妇与尔神合。”吴不信。至夜三更许，寓中人尽卧，某忽邀吴至房，果见引妇至。某强吴与奸，吴惊骇，莫知所措。曰：“尔所嘱吾断不忘，但此则吾不从也。”某见吴却之坚，遂以口向妇吹之，乃隐不见。吴后诘之店主，知其曾入天主教，然终不敢轻为人发其事，恐致祸也。此吴表弟杨某为予言其事甚悉。（《销暑闲谈》）
郭有德者，西安府长安县人，以训蒙为生，家口颇繁，计俸所入，不能偿出，而不见其或窘。传闻有从天主教教师与银给家事，初未窥其实，不敢信。继余移家与之邻居，忽一日火起，郭宅被焚，救火者于伊宅拾符咒一本。余取观之，未竟，仍为郭夺去。内有数条，犹能记忆。如《御守箱贞姑赞词》云：“圣差贞姑，接引圣母。过气化脐，惟尔与我。我主耶稣，降身护我。真精与我，天寿给我。亚孟。”《吸引红丸赞词》云：“先天人剂，天主之赐。我取服之，万寿如意。亚孟。”《临伴新妇赞词》云：“我奉主差，引开先路。万事从源，圣揄罗福。亚孟。”赞后皆有符文，但每符皆滴血迹，不甚了然。其尤诞者，如以猪血擦儒教各圣贤墓碑，诵咒提其灵魂以供役使。及以妇人产后余流，和天地飞蜈蚣等药，使人食之即迷等事。种种之为，皆堪发指。因为人言及将控之官，或疑余得之耳闻，恐难获实据，受诬控累，事遂中止无何。郭一家皆以疫终，此亦足见从邪者之必不克善终也。（《复道斋笔记》）
嘉庆十二年，有大班喇佛者，天主教之掌率也。约孟剌甲兵头，以兵船十艘，窥伺安南，为安南所烬。（《粤中纪事》）
画师刘大明者，有特识。亲友入天主教者夥，皆百计诱之从。刘画十字架于地曰：“劝我从教者，宜履此，便相从，否则邪教誓不从也。”皆怒詈曰：“尔不从可耳，何大辱我圣教若此耶？”卒无敢履者。（《粤中纪事》）
李竹溪广文，幼时曾读书某寺中。同寺有二客，不识何为，每晨起外出，午后始归，归即卧；二更时复起，辄引外客至，闭门絮语，不甚辨悉。适一日李如厕，闻隔屋微有声，就隙窥之。见二人偕外客数人，在隔屋墙下互相鸡奸，不觉失笑。二人闻之惊曰：“我多年兄弟未会，在此合初，何物魔鬼来窥探耶？”李惧事，潜至书房。二人过问，李佯若不知，二人亦不深究。但常为李言天国之乐，劝李瞒父母从之学，李佯诺之谓：“俟师解馆时，当即从也。”未几李有堂兄某之丧，尚未就殓。二人谓李曰：“人死我善殓，以膏药贴之，可使封目归西，子归盍言之，我可为殓也。”李知其邪，即以其事具告家中人，将缚送官。因机不密，二人知事已发，遂早遁。按此即天主教之流。李广文亲为余言，甚愤切，悔当时之未早下手也。（《芸窗余话》）
据张世钦供称：“小的是山东历城县人，父母早故，并无兄弟，二十一岁，在广州跟官，从黄老坤学得天主教。他教示小的画符在手上，到街市随意向小娃儿们头上一拍，小娃儿们便迷著了，只见前面一线有光，三面都是黑暗，即随了我走。引到僻静地方，剜了眼睛、心肝、肾子，把尸身掩埋灭迹，留下眼睛心肝肾子，卖于洋人做药，用法就不晓得。小的曾迷了七人，昨曾家娃儿是第八个了。小的并无同事伙计，黄老坤师傅已死七八年。所供是实，不敢妄扳。”云云。又供：“常在各庙中，抄得人家小娃儿们寄名的八字，卖与洋人捉魂做‘耳报神’。要四十九个八字，才做得一个‘耳报神’。洋人拿着小娃儿们八字，半夜念咒捉魂，见有白光出，就是生人的，方出价钱买了。所有新传小娃儿们有过家症，头发稀少，身体退瘦，便是洋人捉了魂去。不是祖宗有灵，十有九死。小的们或装做算八字的，也能骗得小娃儿们的八字卖钱。其余都不晓得了。”（《摘录供词一段》）
沔阳州城外三十里猷拔地方，原名牛八。有一李姓，年三十许，天门人，在该处搭台讲书说因果，寓杜姓粮行。后因与杜往来最密，杜氏女不知何时拜李为师，每夜即由屋后往李处听讲，继率姑姊妹六七人，均北面为弟子。杜以为善事，不之禁也。杜有至好充快差者。一日至其家，觉主人忽加白眼，心异之。迨晚间闻有从教之一说，潜至屋后窥之。则见李姓高坐，群女子相向而立，李口中喃喃，不知作何语。灯忽大放光明，忽如爆竹一声，则群女子之衣服皆褪，而李亦褪。李手出一竹筒，长六寸许，置脐上，群女子次弟以脐迎合。合毕互相环抱，共卧一大被中焉。次日快差以告，杜疑且怒。快差曰：“勿怒，今夜盍往观乎！”是夜杜往窥。适值合脐之侯，杜大怒，排闼直人入。搜出宫装衣及黄帽，内注“某为正宫”，“某为偏宫”字样。邻右闻闹毕至。复搜出天主圣教会簿一本，内载多人姓名，有二三著名正经人，亦在其内。盖欲牵制以为自占地步也。群欲送官。内一人因簿上有名，恐受累不肯。遂只痛打一番遣之。此咸丰十年十一月初五日事也。（此予见《章广文寄丁广文信》内有此一事）
近日海口有天主教堂、福音会堂、广音会堂各夷人，常以扇向人一搧，无老幼男女，即与随行。闻夷人掠去，割取目珠、肾子、子宫等物，用镪水锻炼颜色，影照洋画。被搧之人，间或遇人追转，而舌根已烂，数日亦死。又有以药物迷人，使下部作痒欲求鸡奸者。地方官吏，并未严拿，将来不知作何究竟，甚为可患。（刘某《家信》中有此一段）
湘乡某，贫无赖，投汉口洋行操贱役。有女在家，时若颠迷者。辄忽不见，云随天主至汉口，亲见其父。一日云：“父居失火，幸天主救免。”查之果然。且常为父带银钱衣服归家。或问：“天主来此何为？”云：“天主谓有夙缘，令与伴宿，即可得道。”问：“湘乡至汉口不下千里，何来去之速。”云：“天主双臂有翼，每挟之飞行，如风雾中，顷刻即至”云云。后此女竟失所在。湘潭曾某刘某皆为予言如此。
黄某者，广东人，以书符咒水，专医妇女之病，并云能使妇女受孕。游于长沙、湘阴各乡，多惑之者。凡有召，必以夜至。令妇女独卧室中，仅留一门，余皆闭之。其它妇女幼孩。俱令避去，自立室隅书符咒水，继令家中一切男丁，各持纸钱出外烧之。谓宜渐烧渐远，不妨烧至里许以外，则病者速痊，望子者速孕。究之事皆不验，且妇女多致黄瘦，黄某则云是为“换体”，正取验耳。适郑某家召医。郑之甥某疑之，私于隐处以伺。见各人俱出烧钱，黄遂至病妇床前一揖，帐门自开；再揖，妇衣服自褪。黄将逼淫，因大呼捕贼，烧钱者去未远，皆闻而共擒之。搜出《耶稣神妙全函》一部，大青铜钱数十，“周”、“郑”等户寄名八字数十纸，余国焕、僧嗣昌投师字二纸。拟即送官究治，复恐供出秽事，共引笑声，相与痛挞遣之。此事为子言者甚夥。
天主教匪吴某父子，浙江宁波府人，寄居汉口之后街。其邻某，偶于壁隙窥伊父子互相鸡奸，奸毕以大布共蒙其头，相抱而卧。其父年约六十内外，子年约二十内外。此事粟都戎为予言之，甚为愤切。
洋夷有香酒，无论男女饮之，下部奇痒难耐，必纵淫始适。谷、商、朱某等六七人，误饮此酒，曾受其害。内三人遂得痔症。此木、商、陈某为予言。闻之江夏李某谓作痒之药，即天主教之合欢丹，无论入何项食品之内，皆令食之者下部作痒。
曾某清泉人，患目疾十余年。客游香山，闻天主堂教主英夷玛格利精医术，遂往就医，顿觉舒爽。不十日，竟成双瞽。此曾之表兄段某为予言。
某编修亦天主教之掌率也，赁居某宅。迁去后，宅主于废字篓拾一信，系教匪龚修理所寄。首称“某某掌堂学兄大人足下，恭惟宏才敷布，大道昌明”云云。内有“沈兄何日入燕，以便料理答包，末有敬请齐安”种种不经字样。并附阅送刘兄某往衡宣教七律一首，有“一枝玉管朝运气，两片云鬟夜比脐”之句，语意尤为秽亵。作者恬不为怪，亦迷之甚也。杨某为予言之，深相慨绝。
皂隶子董伦光者，甚无赖，为洋夷诱入天主教。既入，转诱其妻，妻不允。再三强之，乃往天主堂与教师倚臂坐，教师反手授以丸者三，皆未食。教师忽怒曰：“尔心不诚谨，不可传，此后非净体不可。”逐出之。越日，教师怒董曰：“尔妻既不安心受教，胡使来此？”董归，因问妻何故。曰：“伊与三丸皆未食，故逐之。”董曰：“尔何不食？”曰：“恐有毒。”董曰：“吾食之无毒，试尝之。”妻取一丸，食初下，即解裈奔街市求淫焉。母家知之，力与泄药，醒愧忿，遂自溢。所谓净体者，乃教师迷以符水，先为沐浴，借此行其奸污耳。此咸丰十年十二月事，
某邑有曹某者，举室入天主教。其邻人偶从壁隙窥之，见某妻与教主均赤体，以臀对擦良久，即与奸合。即毕，以口吸阴精，其妻欣然，若甚快适。此陈某为予言。
夷匪杨格非之门生左宗德，至江南买难民女子十数人，置一大房。每夜三更时，左偕二人燃灯中立诵咒，群女子环立。俄顷，左等口中有青烟出，灯光忽大，群女子衣服皆自褪，左等一一立与轮奸。复以口呵群女子阴，遂携手环绕数匝，皆卧。继屋主微闻其事，即遣去之。后于壁隙寻得涂坏咒词一纸，词云：“始祖亚当，始妇夏娃，行无奇异，不尔祈祷。圣子耶稣，真命教祖，天国之事，全知全能。弟子祈祷，皆获如意，弟子乞仙，求为护佑。”末注“弟子左宗德、罗向荣、陈珍。”并朱书“亚孟”二大字。此尹某流寓湖北，与之邻居，从后园塘边窗下窥见，为予言此。
湘潭某，被西洋沈嗳唔瑟哔呵诱入天主教。谓其妻曰：“教主为我净体，通身舒爽，觉未入教时，不知其乐，今如此教，有使人不可不入者。”强妻与媳皆入，媳不从。强之再三，媳曰：“俟姑入后，当再入也。”教主遂取水一盆，置卧室，拉其姑同入，扃门。其媳从楼隙窥：姑与教主对坐，似有羞容。教主含水向空喷之，遂解衣赤体卧地，教主亦赤体，以水喷其阴户，手揉其胸。顷有肠自阴户出，教主割置小瓶中，复散药入阴户揉之。随对面携手绕水盆数十匝，忽倚臂反手携绕数十匝。其姑似困惫，教主置卧地，又以水喷之。忽跃然起仍携绕如前，凡三次，即与奸合。奸后拉坐水盆，为遍浴毕。复含水喷之，其姑始如梦初觉者。乃与教主同著衣出，亦谓“通身舒爽，此教真不可不入。”苦以劝媳，媳曰：“宁至死，不敢遵命。”姑曰：“我初未知亦不信，今知故劝汝也。”媳即述楼隙窥取肠奸合事，姑绝不信，怒曰：“有此事，我岂不知，而甘受其污，复任之取肠耶？此汝不愿从，为此诬词耳！”盖其姑迷不自知，媳亦不再辩，乃归母家居。此事友人傅某为予言之最详。
江夏某教匪郭保禄之徒也，有子四。长、二、三皆有妇，惟四未娶。一日长子死，家人议将长妇转房配四子。忽有同教者曰：“此宜决之教师。”因往叩郭，郭曰：“以长妇与第四子，则年齿太远，此宜以长妇配次子；次妇改配三子；三妇改配四子，岂不年齿相若乎！某遂从之。”此彭某目见为予言。
教匪罗某，本水贼，近为夷匪派充江西传教官。教匪方某，本江南无赖子，以逆案改名逃入夷伙，近为夷匪派充湖广传教官。该匪等闻湖南、江西之民，多不信其教，遂布党于湖南、江西等处，开设药摊。挂“保和”、“保生”、“德生”、“智生”、“广生”、“安生”“利生”、“好生”、“乐生”等堂名，多用白布镶黑边，中书“某某堂包治一切气痛咳嗽”等字样，亦有用木牌朱漆金字者。其药使人买食即迷。且该匪族逢人谈及天主教，多伪斥其妄，惟语中必暗神其教之灵。及托为医、卜星相、照像诸色，迷惑愚民。并造散妖言，使人先坚其信，以为后来传教安身之地。此刘某、王某佯为访教，与匪等往来最密，侦知其实，为予言。且予亦再三察实如此。
汉镇一日有裁缝匠三人，携筐同行。遇一夷匪招缝衣，三人私幸可获利，偕登舟。即入内，则数十夷妇争淫不释，凡三日始得出，皆极困惫，无生气。内二人方出二日即死。其一归乡求治，不知愈否。此梁某目见为予言。
红巾贼洪秀全党，与夷匪通。掳男女小儿献夷匪，换取枪炮火药等物。夷匪得妇女，争相采战。继以药涂脐上揉之，子宫即自阴户出，遂割之。又有用手拍肩，子宫即出者。小儿则割取肾子、心肝。下游被掳害者，以千万计。酒商韩某自江南归，为予言目击如此。
友人某自湘潭归，言寓湘濡潭城外，邻右某篾店，有教匪龚修礼主其家。某每从壁隙窥见龚坐床上说法，篾店夫妇散发坐踏板听法。说毕，授伊夫妇各一丸，吞之，同登床，落帐，三人□（口+悉）啐良久始出。夜则三人同眠，其淫乱与否不得知，大概可想见也。
黄陂整容子潘某，被夷妇掳胁求淫，并令以舌舐阴户，历一昼夜不少息，困极，乘间逃出。后夷妇追得，以计杀之。此福建张某为予言。
长沙罗某忝列庠，为天主教匪某之嬖人，得其构引邪术。道旁见有美女，能于前数十步画地诵咒，使美女自至，与之奸合。此事罗同窗某及胡某、柳某为予言均如是。
教匪沈道南，原名昌世，本浙江绍兴人，因烝其母，并通父妾携逃广东。近浑入夷族，改名传教，遍赂显要，所至之地，不及防闲，多被蛊惑，遭其害实夥。有力来远、杨化周、白受采、皆罪犯改名，此周孝廉某、杨编、修某为予言均如是。
萧某自河南归，言在祥符县，与天主教匪曹某邻居。闻其教甚邪，辄就礼拜所窃观。每礼拜诵经后，男女互奸始散。无何曹以其教劝之从，因明诘奸淫之故。曹曰：“人之肉身，皆不是真，惟灵魂则真耳。礼拜后交合者，此大公会，为日后灵魂相合之故。儒家拘泥，误将肉身认真，乃以大公为奸淫，不自昧真理乎？真可叹可笑！”又问：“从教者必留一女不嫁伴教师宿，何故？”曹曰：“此为过气比脐，养息圣真，亦非奸淫也！”又问从教者不祀祖先，何故？”曹曰：“祖先皆是故物，还要归天主赏罚，不能福人。凡有心愿，但求天主足矣，何必再祀祖先？”历数其事，无不荒妄，遂斥绝之。恐为衔恨谋害，越日即束装归。
某职某，北地人，年二十余，貌甚美。夷匪以利诱与鸡奸，居夷船二日，始得出，粪门肿痛，不能举步，继下血三日死。安徽整容子黄某，亦被此害。此李广文为予言。
江西文人吴某，小有才，嗜利无厌。夷匪以利诱通其妻，遂举室入夷教，借以射利。继家转贫，愈无赖，士林知者多鄙之。此江西邓某、长沙陈某为予言，并见其人。
澧州近有匪徒，能匿形影，以妖术割取男子辫发、妇女乳头、小儿肾子，被割者皆不省人事，或以犬血灌之始醒。问之，或云“见一僧胸佩十字架，打之落地即晕，任其所为”，或云“忽有狂风过，即割去，绝无形影”。凡妇女小儿被割，醒即痛苦异常，不逾日辄死。此长沙冯某、善化杨某均在澧州目见，恐被害遂归。为予言甚悉，且言被害者不可数计。按十字架乃天主教之实据，此辈为夷匪类无疑。又按犬血能解邪法。
衡州亦有妖匪，割取辫发、乳头、肾子。友人史某流寓衡州，一日邻右有妇洗袴。适见旋风扰起地灰，直近前，顺手将袴扑之，落地有声，视之翦也，其夫妇秘之匣中。即夜，门外有人唤曰：“速还我翦，否则焚尔屋！”其夫惧，取翦从窗隙递出，忽被割一指，呼痛数日未愈。此史某目见。以上十五条，皆今年所闻。今年者，咸丰十一年辛酉也。
予己未年客抚州，有友曹某者，赁居某宅。予往访，见壁间贴有刻字纸条，首载天主降生一千八百五十九年，中注斋期。有“失去十字架”、“寻获十字架”、“望耶稣复活”、“耶稣升天”等词。询系宅主贴。予即揭下，宅内有老妪出曰：“此要物，慎勿揭去。”问：“何用？”曰：“此天主圣教斋期也。”问：“天主何物？”曰：“天下众人之父，皇帝亦为其子。”问：“耶稣何物？”曰：“天主圣号也，不可乱呼！”问：“从之有何佳处？”曰：“死登天堂极乐国。”问：“谁登过天堂？”曰：“相传如此，自不虚也。”问：“从教向有禁例，拿获正法，得为乐乎？”曰：“此正修到穿红袍上天耳。”问：“彼处从教几许家？”曰：“从者十之三四，每年于刻字店买此斋期照行。而官亦知为善事，未尝或禁”云云。呜呼！似此执迷不悟，实失于优容养奸者多矣！
	善化某某亦曾读孔孟书，年二十余，入营充书记，保职县丞。酷好淫，遂从天主教，烝其母，并通其妹。妹有孕，以药堕之。此予实知其事，不注姓名，隐其家族之丑也。载其事，以为世人鉴戒也。至当道从教者，知有数十人，皆不便注载，恐酿立言之祸也。
有货古玩刘某者，从天主教已数世。一日至同行某店家，有素识孙某者，亦在坐。孙某戏以扇向门空画十字样，谓刘曰：“君家供此为何？”刘未答，继出不由门，乃从柜台跃出。越日，约党至其店，百端辱詈，欲得孙某以甘心焉。后孙某央人再三认错，乃止。
予闻从天主教者，履十字架即为反教，术遂不灵。深夜遣人于从教者门外，以石灰散地，作十字形。清晨遣人俟之，见其开门，若忿怒状，即以帚扫去。跪伏念咒良久，仍转入内。右二事，皆目见，其不履十字架，此其明验。而近亦不尽然，在英夷传者，则十字架为断不可履；在佛夷传者，虽履之亦不甚禁。
  </div>
  <div class="pagination">
   <a href="明末清初耶稣会文献_page348.html">
    上一页
   </a>
   <span>
    ...
   </span>
   <a href="明末清初耶稣会文献_page344.html">
    344
   </a>
   <a href="明末清初耶稣会文献_page345.html">
    345
   </a>
   <a href="明末清初耶稣会文献_page346.html">
    346
   </a>
   <a href="明末清初耶稣会文献_page347.html">
    347
   </a>
   <a href="明末清初耶稣会文献_page348.html">
    348
   </a>
   <span class="current-page">
    349
   </span>
   <a href="明末清初耶稣会文献_page350.html">
    350
   </a>
   <a href="明末清初耶稣会文献_page351.html">
    351
   </a>
   <a href="明末清初耶稣会文献_page350.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
