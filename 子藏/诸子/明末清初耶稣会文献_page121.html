<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 121 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 121 页/共 351 页</h1>
    <div class="content">据天主《圣经》，遭祸之凶者，其恶党之体之心，一获万疾之苦，万忧之戚，明属上主之厌怒。上主宠爱，神惠之财绝已，无以救其害之凶。极贫也，真福仰无赖也。故论真祸之凶，忧心常戚者，以贫接之。
5、恶
五曰恶。过刚则暴也。
据天主《圣经》，遭祸真之凶者，由上主厌怒其人。绝其天祸之故，乃其人之恶，至终不改，其心不悔悟，成刚暴也。故论祸之凶，贫者，以恶刚暴接之。
6、弱
六曰弱。过柔则辱也。
据天主《圣经》，遭真祸之凶者，其恶党之心，既过而至刚，常逆上主之心。人心刚暴如此，公道暴之以弱柔，万物伤辱。故论真祸之恶，刚暴者，以弱接之。世焉有此真福真祸哉！包天道经文之妙，无钦无过，无有真伪之杂。今既有五福六极，万寿无疆，永命纯嘏，永畏惟罚等文，必实有其理，暂世世断无，世後定然。
三、总结：以福极劝惩天下
天之报人，以福极者，白昭然其不爽。
据天主《圣经》，以祸福所报善恶者，上主下易之道，即世後报善恶之道也。在世人之善恶，世之祸福，多如不相应。
而执此以劝惩天下，则皇极体天之责也。
据天主《圣经》，上主所降于今世之祥灾，至微耳，不足以惊骇震动，变化人心。惟全福极祸之永，足以为劝善惩恶之大机。上主所降君师于世，特为代己之治民而教之，若不体上主之心，常提其民之心，以劝戒善恶，心大负上主生民治民福民之大旨。既《洪范》五福六极之理，与天主《圣经》所载真福真祸之理，印符相合一一不差。由此明知上古真儒之教，与天主圣教，福善祸淫不易之道，惟一无二也。
第四十二节  上主所闻之道乃自然率性天理
上主所闻之道乃自然率性之天理，至此惟一。若人所为者，皆邪不一，大坏人心，败五论，灭天理，当全绝之，必然之理也。
一、天命之谓性
《中庸•首章》：天命之谓性，率性之谓道。
《日讲》：循其性之自然，则事事物物，莫不各有当然之路，所为道也。道之大原，无不本于天，而备于我。
二、人心道心
《书•大禹谟》：人心惟危，道心惟微。惟精惟一，允执厥中。
《大全》：道行者，天理也。
《日讲》：自其发于形气之私者言之，谓之人心；自其发于义理之正者言之，谓之道心。
三、攻乎异端
《论语》子曰：攻乎异端，斯害也已。
《日讲》：异端指杨氏墨氏，及仙家佛家，一切妖妄术数之类。後世邪教横行，在道日盛，奸诡邪僻之徒，方为之标榜附会其说，以蛊或天下，弃人伦而灭天理。
四、仲尼不为己甚
《孟子》：孟子曰：仲尼不为己甚者。
《日讲》：仲尼不过因乎天理之自然，合乎人情之各当。使有一太甚，则不合乎中庸之大道矣。如杨墨佛老之徒，舍大中至正之道，而求之空虚窅渺之域，所以判道愈甚。
第四十三节《古文渊鉴》诸条
《古文渊鉴》（以下诸文皆是）
一、《祭祀术奏》
《祭祀术奏》（汉成帝末年，颇好鬼神。上书言祭祀方术者，皆得待诏，谷永因上奏。）
臣闻明於天地之性，不可惑以神怪；知万物之情，不可罔以非类。诸背仁义之正道，不遵五经之法言，及言是有仙人，服食不终之药，皆奸人惑众，如系风捕影，终不可得。
御批：穷极方士情态，可以正人心，维风教。
二、《请除释教》
《请除释教》（汤武得七年传奕上疏。）
不忠不孝，削发而楫君亲；游手游食，易服以讨逃祖赋。降自牺农，至于汉魏，皆无佛法，君明臣忠，祚长年久。汉明帝假托梦想，始立胡神。僧尼徒众，糜损国家；寺塔奢侈，虚费金帛。
御批：痛斥异端，理明气壮，始能为此非过激也。
三、《论佛骨表》
《论佛骨表》（唐宪宗迎佛骨入大内，韩愈上表极谏。）
佛自後汉时流入中国，上古未尝有也。梁武帝前後三度舍身施佛，宗庙之祭不用牲牢，昼日一食，止於菜果，其後竟为候景所逼，饿死台城。臣虽至愚，必知陛下不惑於佛。然百姓愚冥，苟见陛下如此，将谓真心事佛。皆云天子大圣，犹一心敬信，百姓何人，岂合更惜身命，伤风败俗，传笑四方，非细事也。
御批：义正词直，足以法世俗之惑，允为有唐一代儒宗。
四、《与吕微仲书》
《与吕微仲书》（宋张载）
浮屠明畏，谓有识之死；受生循环，亦出庄说之流。孔子所谓天，必彼所谓道。
御批：佛氏之说，不可穷诘。此专就道理上一一辨驳，直使之无说目解。
五、《毁佛寺制》
《毁佛寺制》（唐武宗五年，僧尼并勒归俗，寺皆立期毁撤，田货财产并没官，寺材以葺公驿舍，铜象钟磬以铸钱。
朕闻三代已前，未尝言佛；汉魏之後，像教寝兴。是由季时传此异俗，因绿染习，蔓衍滋多，以至蠹耗国风而渐不觉，诱惑人意而众益迷。朕博览前言，旁求舆议，弊之可革，断在不疑。其天下所拆寺四千六百馀所，还俗之僧尼二十六万五百人。
御批：明断之举，弘硕之论，洵有裨於风化人心。
六、《正命》
《正命》（宋王今）
自西夷入中国以佛，而性命之说始杂。佛者尽收人死生终始之迹，以宠人而为命。而阴阳之家，复推步五行之支干，日月星辰之经缠迟速，以迎合人之修短贵贱以为命。而愚者自思无以出其说，而信惑之。
御批：其佳处全在明白浅易，可警迷释惑。
 
古今敬天鉴（下卷）
极西耶稣会士白晋辑


集经文俗语诸句，印符相对，发明天学本义。
一、称呼真宰之文语　
民俗：天爷（爷，主也。曰王为万岁也。）
　　　天爷（爷，父也。）
　　　老天爷
士俗：天帝（帝者，天之主宰。）　
　　　天父　
　　　老天
经文：皇天上帝。（《礼》）
　　　昊天曰父。（《诗》）
　　　古帝命武汤。（《诗》注：帝，上帝也。）
二、宇宙必有真宰
民俗：头上有老天爷作主。
士俗：上有青天。　
经文：有皇上帝。（《诗》）
三、至尊无对
民俗：没有大如老天爷。
士俗：天至尊无对。
经文：尝郊社，尊无二上。（《礼》）
四、造天地万物
民俗：什么不是老天爷生的？
士俗：天生万物。
经文：万物本於天。（《礼》）
五、养万民之大母
民俗：那个人不是老天爷养活？
士俗：一饮一啄，莫非天定。
经文：帝命率育。（《诗》）
六、天子在位乃奉主宰之命
民俗：万岁爷是天爷教我他管我们。
士俗：天子奉天命治天下。
经文：天降下民，作之君，作之师。
七、人人该敬事之
民俗：那个不敬天老爷？
士俗：谁敢不敬天？
经文：凡在天九州之民者，无不咸献其力以共皇天上帝。（《礼》）
八、人心不正，何能事之
民俗：天爷只要你一个好心。
士俗：不正己心者，不足以事天。
经文：存其心，养其性，所以事天也。
九、无所不在
民俗：那里没有老天爷？
士俗：头上有青天，屋里有青天。
</div>
    <div class="pagination">
<a href="明末清初耶稣会文献_page120.html">上一页</a><span>...</span><a href="明末清初耶稣会文献_page116.html">116</a><a href="明末清初耶稣会文献_page117.html">117</a><a href="明末清初耶稣会文献_page118.html">118</a><a href="明末清初耶稣会文献_page119.html">119</a><a href="明末清初耶稣会文献_page120.html">120</a><span class="current-page">121</span><a href="明末清初耶稣会文献_page122.html">122</a><a href="明末清初耶稣会文献_page123.html">123</a><a href="明末清初耶稣会文献_page124.html">124</a><a href="明末清初耶稣会文献_page125.html">125</a><a href="明末清初耶稣会文献_page126.html">126</a><span>...</span><a href="明末清初耶稣会文献_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
