<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 274 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 274 页/共 351 页</h1>
    <div class="content">道必正，而後可传；言必顺，而後足信。圣教之道，正大光明，有根有源；愈拨愈明，弥究弥深，令人笃信实行。胡以有不信者，而反加增恶乎？是皆教友中，多有书理不明，不能回答外教之拨问，卒至词穷理晦，反昧正道之实义，致取外教之谤毁。
二、《圣教理证》的作者及写作目的
鉴牧任斯德范，深悉其弊，是以抚衷自问曰：“圣教之道，虽真实无妄。然不辨则不明，不明则不信，不信则不行。兹欲外教明之、信之、行之者，非由谈道者之言顺理直、辨拨得宜，乌能令彼疑破心服、弃邪归正？”尔时，任鉴牧救世心切，杀费苦衷，博采诸书浅近之词，辑成一编。俾谈道者，得以助其对答辨论；且俾听者，醒悟迷津，不敢强词夺理，自然心悦诚服，回心向善，返本追源。
三、《圣教理证》的再版及修订
此书刊刻历年已久，其意甚善。但原本言“上帝”二字，尚未剖晰详明。且各段词语，字笔恒多错误。是以词不达意，而意反掩於词下矣。余受黔鉴牧後，乃取而释之。词繁者删之，以归於约语；俗者饰之，以归於文句。冗赘者削之,字错误者，更之。遂於癸亥季夏重订校梓。凡我同人，披阅熟记，自能获益靡穷，立功无限矣。

救世壹千八百六十三年
鉴牧胡类斯所重订较梓
 
第一节  论“天主”二字之解
客曰：“你等奉教人，恭敬天主。吾不知‘天主’二字何解？特来请教。”
一、天主的永能神性
曰：“‘天主’二字，非天、非地、非理、非道、非气、非性、非人、非物、非鬼神，乃造天地、神人、万物之大主，万民之公父，万国之共主。无始、无终、全能、全知、全善，至尊无对也。
二、天主存在的证明
“天地万物之有主，犹国之有君、家之有长、身之有首、子之有父、木之有根、水之有源。国无君，则不能治；家无长，家不能齐；身无首，则不能活；木无根，则不能长；水无源，则不能流。所以无天主，则不能有天地万物矣。明人君子，视其末，而知其本；察其固然，而知其所以然。一见天地万物，则知有天地万物之主宰，而又何疑乎？”
第二节  论天主全能、全知、全善
客曰：“何以谓天主全能、全知、全善？”
一、天主全能
曰：“一、天主从无而造天地万物，不用材料，不劳心力，不费时刻。命有即有，命成即成，命生即生，命死即死。故谓之全能。
二、天主全知
“二、天主不独能造天地、万物，且又识万物之性形，而安排之，使各得其所，而保存之。又天下万民之善恶，各人心中之隐念，无不洞烛而赏罚之。故谓之全知。
三、天主全善
“三、天主为万善之宗，万美之源，无丝毫之欠缺。天地万物之美好，皆由天主而来。故谓之全善。”
第三节  论天主为何生人有恶
客曰：“天主既是全善，何以生人有恶？”
一、	天主赋人善性
曰：“天主赋人灵性，原本皆善。如孟子曰：‘人性之善，犹水之就下也。人无有不善，水无有不下。’
二、天主赐人自主之权
“但又赐人有自主之权，习善则善，习恶则恶。故曰：‘人之初，性本善。性相近，习相远。’若人无自主之权，焉能修德立功乎？必与禽兽无异也。
三、人自己作恶
“故人作恶，皆由自己之主张，岂天主生人为恶乎？譬之父母养子，皆望子孙贤，若其中有不肖者，而忤逆不孝，岂父母之意乎？”
第四节  论为何天主生猛兽害人
客曰：“天主全善，生万物以养生，为何生猛兽、蛇虫以害人？”
一、猛兽与人有善也有益
曰：“猛兽、蛇虫虽为人有害，然亦为人有益，但我等浅见薄识，不知其用。岂不见虎骨、熊胆，皆可为药；蜈蚣、蝎子，皆能治病。
二、天主造猛兽以显其全能
“再者，天主造之，以显其全能，而增宇宙之美。譬如，有光无暗，何以成昼夜；有白无黑，何以分五色；有甘无苦，何以别五味。故万物之中，不论大小好歹，皆为吾人有益。
三、天主生恶兽以责人罪恶
“又天主生善兽，以助我等修功立德，而受其赏；生恶兽，以责吾等罪恶，以惧其罚。”
第五节  论一主难以管天地万物
客曰：“你说天主至尊无对，可见只有一个天主。然观天地万物，广大无限，恐一主难以治之？”
一、以国、家、身证天主至尊无对
曰：“天地万物只有一主，犹国只有一君，家只有一长，身只有一首耳。若一国有两君，则国必乱；一家有二长，则家难安；一身有二首，则为怪矣。岂不闻孔子曰：‘天无二日，民无二王。’由此而推，则知天地只有一至尊无对之主，不能有二矣。若有二主，则必相争相夺。
二、以天地、四时证天主至尊无对
“你看天上日月星辰，昼夜运动，从古至今，数千年以来，无一毫之乱。地下草木，四时轮流，春时发生，夏时开花，秋时结果，冬时凋零，毫无错乱。由此观之，岂可言天地有二主乎？”
第六节  论天主从谁而生
客曰：“天地万物皆从天主所造，又知天地万物只有一主，不能有二，敢问天主从谁而生？”
一、天主无始而为万有之始
曰：“天主为万有之根源，而自无根源；为万物之始，而自己无始。若另有一个生天主者，则天主非天主矣。又必问其生者是谁生，由此推测，焉有尽头乎？所以万有之尽头，就是天主。除天主之外，再不能有生天主者。
二、以数字、树木、人类证天主无始
“譬如数目，万从千来，千从百来，百从十来，十从一来。除一之外，再无有一。若另有一，一则必为二矣。所以一为诸数之始、亿万千百之根，又何必问其一之一也耶？又譬如树木，其花、其叶、其实，必出於枝，枝出於干，干出於根。根乃花、叶、枝、干之源，又何必问其根之根也哉？又譬如人类，今人必从先人所生，先人又必从先人所生。如此推之，天地初开之际，则必有一男一女，为生生之原祖。然生原祖者谁？详厥由来，必天主也。原祖既属天主所生，必无再有生天主者。所以天主为天地、神人、万物之始，而又何有始之始耶？故曰：‘天主无始。’”
第七节  论何谓天主无终
客曰：“天主无始，为万物之始，敢问天主何谓无终？”
一、万物有始有终、有生有死
曰：“既明天主无始。既无始，必无终，又何疑乎？试观宇宙内，凡有终者，必有始。如人之肉身与禽兽等类，均不免死，其理皆由於有生。故有生，必有死，死即终矣。
二、天主无始无终、无生无死
“天主乃无形、无像之纯神。既无生，必无死，无死即无终矣。盖未有天地之先，天主固有；即天地不在之後，天主仍在。故曰：‘天主无终。’”
第八节  论何人看见天主
客曰：“虽有天主，何人得见？”
一、天主无形像、不能看见
曰：“先已说明，当知我等所敬之天主，即无形无像之纯神，何以得见？
二、以儒家经典证明天主存在
“如《大雅》曰：‘上天之载，无声无臭。’中庸曰：‘视之而弗见，听之而弗闻。’又曰：‘是故君子，戒慎乎其所不睹，恐惧乎其所不闻。’若无一个无形无像，全能全知之天主，则君子所戒慎者是谁？恐惧者是谁？
三、以理推论天主存在
“再者，据理而推，则知有一天主。如人未亲见自家之先代祖宗，岂敢说先代无祖宗乎？先我已说过，明人君子，见其末，而知其本；视其固然，而知其所以然。如见一房屋，则知先有匠人以作之；见烟，则之有火；见光，则之有太阳；见国政、法律，则知有一君王以定之。所以，一见天地万物，则知有一天主所造之。无祖宗，子孙从何而来乎？无工匠，房屋焉能自成乎？无火，必无烟；无太阳，必无光。无君王，何以有国政法度耶？无一全能之天主，万物从谁而造乎？
四、不可因眼不见而怀疑天主
“若说要亲见则信，不见则不信，此乃愚人之意。明人君子则不然，惟以理而推之，理有则信，理无则不信。上古有尧、舜二帝，今无一人得见。明人则以纲鉴为证，又以理推之，必信有此二帝。设有不信者，他人必责之为愚。今说有一天主，智人则以《圣经》为证，又以理测之，必信有一天主矣。否，则为愚夫矣。”
第九节  论《四书》、《五经》内未有天主之名
客曰：“《四书》、《五经》内所称之圣贤，莫过於尧、舜、禹、汤、文、武、周公、孔、孟、颜回、曾参、子夏、子贡。他等圣贤在世时，皆未恭敬天主，亦未曾言天主二字，为何你等不遵圣贤之训，捏出‘天主’二字而敬之？”
一、“天主”即《四书》《五经》所言之“上帝”
曰：“‘天主’二字，书籍虽未明著，而其意班班可考。欲知其说者，何必他求？考诸书籍，斯得矣。在昔，尧、舜、禹、汤、文、武、周公、孔、孟，圣贤也。迄今详察，伊等之所以昭祀而昭告者，即《五经》《四书》内所言之‘上帝’也。
1、以程朱注解证“天主”即“上帝”
“如《大雅》曰：‘殷之未丧师，克配上帝。’朱子注曰：‘上帝者，天之主宰也。’《小雅》曰：‘有皇上帝，伊谁云憎？’程子注曰：‘以其形体谓之天，以其主宰谓之帝。’朱程二解，上帝即天之主宰，昭然若揭。‘天主’二字，先儒剖晰已明，何得谓之捏出耶？
2、明朝圣教亦称“天主”为“上帝”
“在明朝之时，我等圣教书内，亦称‘天主’为‘上帝’。但因外教者，多有混杂‘上帝’之名号，有称玉皇为‘上帝’者，有称真武为上帝者，有称老君为‘上帝’者，故谓‘天主’之名，以免混於邪神之类。
二、老君、玉皇、真武不是天主
“惜哉甚矣！後人之好怪也，不究其本，不查其末，妄称先代有生、有死之人，为造天地、人物之主宰。
1、老君、玉皇、真武生于天地之后
“盖老君生於周朝之时，玉皇生於汉朝之末，真武乃明朝所封，如何称得天地之主宰？他等未生之前，已有天地万物。既生在天地之後，何得谓天地之主宰？
2、古帝先贤不遵崇老君、玉皇、真武
“细考《四书》、《五经》之内，只见尧、舜，禹、汤、文、武、周公、孔、孟奉敬上帝真主，未闻其遵崇老君、玉皇等邪神也。
三、《四书》、《五经》敬畏上帝
1、《书经》
“如《书经•汤誓》曰：‘夏代有罪，予畏上帝，不敢不正。’又曰：‘予小子履（汤王名），敢用玄牡，敢昭告于皇皇后帝？’又曰：‘惟皇上帝，降衷于下民。’武王曰：‘既获仁人，敢祇承上帝，以遏乱略。’周公曰：‘上帝引逸。’又曰：‘维时上帝，不保降，若兹大丧。’
2、《诗经》
“《大雅》曰：‘维此文王，小心翼翼，昭事上帝。’又曰：‘文王陟降，在帝左右。’又曰：‘上帝临汝，无贰尔心。’又曰：‘皇矣上帝，临下有赫，监观四方。’又曰：‘荡荡上帝，下民之辟。’《周颂》曰：‘执竞武王，无竞维业。不显成康，上帝是皇。’又曰：‘於皇来牟，将受厥明，明昭上帝。’《商颂》曰：‘圣敬日跻，昭假迟迟，上帝是祇。’
3、《礼记》
“孔子曰：‘郊社之礼，所以事上帝。’
4、《孟子》
“孟子曰：‘虽有恶人，斋戒沐浴，亦可以事上帝。’
5、程明道
“明道曰：‘天下贤人，皆上帝之臣。’夏、商、周三代之书内，所称‘上帝’之名甚多，难以尽数。
我今略提几端，以证古帝先贤所敬、所畏、所仰赖者，皆惟上帝主宰也。亦以徵我等奉教之人，恭敬天主，正合古帝、先贤之训也。你等弃上帝主宰，而敬邪神菩萨，乃相反古帝、先贤之道也。”
第十节  论为何从儒教不足，必该从天主之教
客曰：“从此讲论，可知天主教实为正教。但我等儒教亦可称谓正教，为何从儒教不足，必该奉天主之教乎？”
一、儒者真义
曰：“要明此理，先当识儒者之义。儒者，解说学者之称，通达分别之义，言能好学通达古今，分别邪正也。夏、商、周三代之圣贤，独奉上帝真主，不事邪神，可谓真儒教。
二、今之儒者非真儒
“今之儒者，口诵古贤之书，不遵先贤之道，妄信邪说。或事佛老以求福，或敬文昌以求名。不审真假，不分清浊，同流合污，烧化纸钱，建斋作醮，醉生梦死，不省不察。如此之人，称谓儒教，实玷辱古圣、先贤之儒教也。
三、从天主教者乃真儒
</div>
    <div class="pagination">
<a href="明末清初耶稣会文献_page273.html">上一页</a><span>...</span><a href="明末清初耶稣会文献_page269.html">269</a><a href="明末清初耶稣会文献_page270.html">270</a><a href="明末清初耶稣会文献_page271.html">271</a><a href="明末清初耶稣会文献_page272.html">272</a><a href="明末清初耶稣会文献_page273.html">273</a><span class="current-page">274</span><a href="明末清初耶稣会文献_page275.html">275</a><a href="明末清初耶稣会文献_page276.html">276</a><a href="明末清初耶稣会文献_page277.html">277</a><a href="明末清初耶稣会文献_page278.html">278</a><a href="明末清初耶稣会文献_page279.html">279</a><span>...</span><a href="明末清初耶稣会文献_page275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
