<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 191 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 191 页/共 351 页</h1>
    <div class="content">神魔原属无形，不得已而假像以传之。
⑴天神的画像与含义
绘天神者，为少年之状，示其德性纯粹，万古不衰、不老。为鸟羽之状，示其神透，不疾而速、不行而至也。
⑵魔恶的画像与含义
绘魔鬼者，为险恶怪异之状，示其妒谋人类，贼害生民也。
第三十八节  城社山川与蜡烛祈赛
问：攘斥佛老，先儒以为快举，人人火书，至今犹称美谈，天教辟之诚是。至如城社山川、蜡烛祈赛，或亦古礼，未尽邪魅。
一、祭城隍之谬
1、城隍是天主攸命
曰：一郡一邑，皆有神守。则城隍者，亦天主攸命之神也。
2、城隍无柄世之权
古人祭之，殆报功之意。然听命于主，无柄世之专权。
３、刑牲謟祷
今谓其能福人、祸人，而刑牲謟祷，便属不论。
４、塑像取名
且更塑伪像，皆有姓名，以古人当之，渎经甚矣。
二、蜡烛祈赛之罪
１、祝祷邪神
至蜡烛祈赛，所祝者，皆伪号邪神。诬罔不伦，尽失古意。
2、不谢天主
夫人日受造物主之鸿恩，而不一致谢，反谢魑魅，尚不为罪乎？
第三十九节  祭祀关羽
问：狄仁杰巡视江南，尽毁淫祠，止存季札等四庙。则今之野庙、土神，其在可毁者多矣。若古来忠臣义士如关羽之属，似亦可拜？
一、帝王本旨是祭祀忠义
曰：帝王祀忠义，盖崇德、报功，使人景仰，不谓其能祸福人也。
二、世人之心是祈佑避害
１、求签答愿
今乃冀其佑、畏其害，求签答愿，已失先王本旨。
２、敬拜伏魔大帝
如关羽本汉将，诬赠帝天名号。则拜之者，为拜忠义之关羽乎？抑为拜矫诬之伏魔大帝乎？
三、祭祀关羽是举世伪崇
即强解曰：“吾敬其德，无祸福心。”
１、关羽非忠义独绝
则羽之为忠义，孰如伊传周召之更为忠义？舍伊传周召不祀，而必祀羽，岂非以举世伪崇之故乎？
２、关羽非品格超凡
且羽始为亡命，杀人报仇，特侠烈所为耳。终绝吴婚，激成大变，特刚直武夫耳。
３、关羽非忠诚无匹
独其始终为汉一念，凛凛千古。然一时之臣，如诸葛亮者，不尤愈于羽乎？舍亮不事，而必事羽，岂非以神威显赫之腾诳乎？余可类推也。
第四十节  关羽驱魔
问：神宗时，宫中有妖物为祟，见一跨马持刀者逐之，自称汉臣关羽，故有伏魔之赠，非罔据也。
一、关羽驱魔是以魔驱魔
曰：此谓以魔驱魔，前已言之。
二、魔鬼的本性
1、欲人奉己
盖魔本欲人奉己，然显其本相，人岂事之？故假古士名目，发为神奇，使世仰望，建庙，设像。俾愚俗趋附，则得遂其僭恣无忌之心，而人咸负背主事魔之罪。
2、假公济私
假公以济私，蚩蚩小民，几为恶鬼一纲打尽矣。
三、唯有天主能伏魔
夫魔力甚钜，神与人皆不能伏。惟造魔之天主，克制伏之。
四、称关羽为伏魔大帝之罪
今以伏魔之权归羽，是奉羽为主也。事羽之罪，岂在释迦道陵下乎？
第四十一节  文昌魁斗之祀
问：文昌、魁斗，儒生之司命，此似可事？
一、文昌不主功名
曰：世间万绪，皆上帝主宰。何独儒者功名，出自文昌？
二、文昌传说诞怪不经
按文昌出身传，七十二世为士大夫，诞怪不经。以当谐谈剧诨则可，讵得谓实有其事乎？
三、文昌魁斗星无神可祀
若云文昌系上天之星，则考天文家，文昌六星，在紫薇垣内，为将相之像，主武不主文。故《浑天赋》曰：“文昌拜大将。”且二十八宿，千万庶星，共丽一天，止有一天神运动，非各星皆有神守，则即星固无神可祀。魁斗亦然。
四、不可敬拜魁像
世俗所塑魁像，险怪异常。士子见此二种妖物，当亟碎之，可奉事之乎？
第四十二节  星辰之祀
问：古人祀天驷为马祖，安得云千万庶星并无神守？
一、星宿祭祀之谬
１、星宿非天神
曰：上主始造万物，各类皆付以神守，则固有护守马类之天神矣，但不得以房星当之耳。
２、舜不祭祀星宿
舜典禋於六宗，亦统祀一运星之神耳， 非星星而祷之也。
３、不可祭祀司民
后世尤可异者，则祀司民。夫天地万物，何者不为生民而设？顾独指一星焉，谓司民命而祀之哉？
二、人当专一事主
１、当事唯有真主
总之，惟有一万物真主，在所当事。
２、不必祭祀天神
天神虽系正类，但数烦，既不能偏识其名号，又不容偏有所择取。惟事天主，而百神皆包举乎其中矣。
３、禁绝其它祭祀
一切淫祀，固当弃绝。亦有社稷名祠，载在祀典者，而今人祀之，尽失古人立祀之初意，与淫祀正等，皆所宜禁。
第四十三节  天地之祀
问：古人立祀之初意若何？
一、祀天地之本义
曰：《中庸》云：“郊社之礼，所以祀上帝也。”则祀天祀地，总以报答上主鸿恩。而社稷之礼，则以酬生我百谷之泽，盖即其功用昭章处用事焉。
二、后人的误解
后人以稷为唐虞之臣，误矣。五祀之典，及于奥灶门溜，此等处所谓有神守。先王虽朴，不应若是之愚诬。
三、人人当以礼事天主
其意盖为天主本无所不在，举世无一人容不事。而事之之礼，则当因尊卑以定制。故天子则事之于天地焉、诸侯则祀之于山川焉、大夫士则祀之于门溜奥灶焉。
四、今人的曲解
今人言灶为司命。人以食为天，食非灶不熟，故以司命称之，非灶能司吉凶祸福之命也。
第四十四节  革新礼制
问：种种祀典，皆自古明王之礼，虽今人失其初意，岂可因仍演之误，并詈始作之非乎？
一、遵新命革新礼制
曰：当天主之未降生也，上主原容牲享，一切祭祀得其意，不妨存其礼。当天主之既降生也，天帝备有定典，循失意旧礼，不若遵维皇新命。
二、革新礼制以明其意
况民之蚩蚩，莫不以目之所不见为无，躬之所循习为真。岂能使向天地、日月、山川、社稷而拜稽之？
而曰：“我非事天地、日月、山川、社稷，而惟事其主乎？”故礼不革，则意终不明．
三、革新礼制之例
１、太祖废丞相
若曰：“此系自古立极之典，终属难废。”则丞相非古昔弼亮天工者乎？而太祖高皇帝以独断废之。
2、丘文庄撤孔像
孔子之像，非历代崇设者乎？而丘文庄建议撤之。
３、不举为尸之礼
</div>
    <div class="pagination">
<a href="明末清初耶稣会文献_page190.html">上一页</a><span>...</span><a href="明末清初耶稣会文献_page186.html">186</a><a href="明末清初耶稣会文献_page187.html">187</a><a href="明末清初耶稣会文献_page188.html">188</a><a href="明末清初耶稣会文献_page189.html">189</a><a href="明末清初耶稣会文献_page190.html">190</a><span class="current-page">191</span><a href="明末清初耶稣会文献_page192.html">192</a><a href="明末清初耶稣会文献_page193.html">193</a><a href="明末清初耶稣会文献_page194.html">194</a><a href="明末清初耶稣会文献_page195.html">195</a><a href="明末清初耶稣会文献_page196.html">196</a><span>...</span><a href="明末清初耶稣会文献_page192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
