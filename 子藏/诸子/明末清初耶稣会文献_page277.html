<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 277 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 277 页/共 351 页</h1>
    <div class="content">“‘天地’二字，已剖明矣。试即敬君之义而论之。君者，抚有天下，作民父母，操威福之权，吾人安得不敬之？但敬之有其道：居官者，忠心报国，致君泽民，以尽其分；为民者，守其法度，仰若父母，以报其恩，此即敬君之道也。何必贴一君字，纸一帙、香三炷，向彼烧之？奚为也？若谓必贴‘君’字，方称为敬。彼今之违条犯法者，不乏其人。岂因贴有‘君’字，即以之为忠，而谓为无罪之人乎？故吾人所以不贴‘君’字者，此也。
三、书“亲”于堂不如尽孝道
1、天主教也孝亲
“‘君’字既明，再即‘亲’字而论之。亲也者，乃肉身之本，所当竭力以事也。吾侪恭奉天主正教，於灵魂之父母尚知寻而事之，岂於肉身之亲，反轻而忽之哉？
2、事亲不在虚文
“但事亲有道，原不在虚文。孟子曰：‘不顺乎亲，不可以为子。’《礼记》云：‘小孝用力，中孝用劳。’并未教人徒写一‘亲’字於堂中，以为事亲之说也。今之人，因其家贴有‘亲’字，遂自称为孝子。譬如亲在之日，恒以邪淫、奸盗、浪费戒子，而子竟抗心背逆，固执不顺。如此之人，虽时时燃烛，刻刻烧香，而遂谓为孝乎？
3、天主教事亲之理
“天主正教所讲事亲之礼，皆合正理，略提些须：儿女该当孝敬父母，听他的正命，尽心尽力奉事他，看顾父母肉身、灵魂要紧的事，此事亲之要道也。若其既死，不独衣之、殓之、葬之，更必为之祈祷天主，欲其早享永安。卒世犹遵其正令，效其善德，如其尚存一样，此事死之良规也。故吾辈以孝道铭刻於心，不以‘亲’字贴於堂中者，此也。
四、书“师”于堂不如效其善行
“‘亲’字说明，又即‘师’字而论之。师也者，教我以礼、义。除君、亲之外，为我所宜事也。但师之教弟，必以真道传之；而弟之敬师，亦不应以虚文事之。《礼记》云：‘师逝就养无方，心丧三年。’可见重师之礼，不在燃烛、贴‘师’字虚文也。如谓必贴‘师’字为要，惟问蓬蒙学射，陈相见许行，并今之师徒、雀角者，岂因其家贴有‘师’字，遂可诿之无罪耶？可见事师之实礼，固在顺其正命，效其善行，学其真道，牢记於心，时刻不忘其德，尽力以报其恩，即供尊师之真礼也。何必徒用此虚文哉？故吾人不贴‘师’字者，此也。
五、五字牌非属正道
“总而言之，天地者，受造之物也；君、亲、师，受造之人也。天地既属受造之物，即不可以神敬之。君、亲、师亦属受造之人，人即宜以人道事之，何得妄祀之为神也？况五字牌，原自无为教而兴，胡堪用乎？”
第三十节  论风水
一、俗人看风水之意
“二、论风水之事。风者何？曰：东西南北之风也。水者何？曰：江、河、海、涧、井、泉之水也。你等或造屋，或葬地，先必请地理先生来看风水，定方向，然後才敢起工。若不然，就怕家里遭灾害，或怕後代不兴旺。
二、奉教人看风水之意
“这是你等通行、通信之事，我等奉教人皆不为此。凡造房屋，只看地方之高矮，水之远近，风之大小。若地基过低，恐受水浸；若水太远，用水必难设有不测之火灾，难以灭火。若风太大，恐房屋受伤；若过分无风，夏时暑热，恐人生病，此乃房屋之不可不究矣。若论葬坟，只选高阜干燥之地，避风远水之所。地干燥，则棺木不朽；避风，则树木免折；避水，则免浸没、冲崩之害。如是，则免子孙之忧。此乃坟地、风水之正义也。
三、以圣贤经典证风水之妄
“你等不然，听地理者之糊言，妄信吉凶祸福、子孙兴败，由于屋宇之方向、祖坟之龙穴，不诚为异端所惑哉甚矣？世人之好怪也，不查其本，不究其理，不斥其妄，惟怪异是信，此均未考之於书耳。《论语》曰：‘死生有命，富贵在天。’未曰‘在地’。书经曰：‘天道不常，作善降之百祥，作不善降之百殃。’未曰‘地道不常，风水降祥、降殃。’又孟子曰：‘上古之时，尝有不葬其亲者。’其亲死，则举而委之于壑。今日之人皆古人之子孙，当日抛亲尸于沟壑之人，岂有心择龙穴而拣方向乎？若地理果有报应，则古人当死绝而无遗种矣，为何今世之人更多于古时之人？
四、堪舆师少有富贵
“又尝见堪舆之师，少有富贵终身。既知有龙穴之地，何不择之而葬其祖宗？使己得享福富贵，终身荣及子孙。岂不乐乎？为何有智为人谋，无智为己谋耶？故世俗尝曰：‘堪舆先生惯说空，指南指北指西东。世间果有王侯地，何不先谋葬乃翁？’此虽俗语，实系至言。再者，考之堪舆之术，起于晋朝郭璞之手。且郭璞死于非命，偶被墙倒而压死。嗟嗟！既能为他人谋利，何不能为己避凶矣？又有杨筠松作《撼龙经》，曾文迪作《青囊序》。然此二人，皆未昌大。岂能作术为人，而不为己耶？
五、以古今世事证风水之妄
“又考之夏、商、周三代之时，未尝有此堪舆之术，当时亦有富贵卿相，贫贱寿夭。今时之人，亦不过如此。再者，若祖宗葬于福地，其子孙皆尽贤，为何有贤、有不肖者？为何有寿、有夭不齐者？为何又有贫、有富不等者？由此可知堪舆之谬，不待智者辟之，即稍有明悟之人，亦知其荒唐不经矣。”
第三十一节  论择日
一、以世事证择日之妄
“三、论择日之妄。只看武王以甲子日兴，纣王以甲子日亡。二王同日交战，有胜有败。兵事如此，别事亦然。譬如同日张场，同日婚娶，查其效验，多有不同。又一日之间，普世之人，有生者无数，死者无数。生时既同，而死期必同。何以世竟有同时生，而不同时死者？
二、祸福与日子无干
“由此可知，日子时候，并无吉凶之别。惟我等行善，可称谓吉日；行恶就谓凶日。故曰：祸福无不自己求之者也，与日子何干乎？”
第三十二节  论算命
一、算命的由来
1、黄帝以天干地支记年月
“四、论算命之妄。查之鉴史，有轩辕黄帝，命大挠用子、丑、寅、卯、辰、巳、午、未、申、酉、戍、亥。十二字，为十二支；又用甲、乙、丙、丁、戊、己、庚、辛、壬、癸十个字，为十天干，合成六十花甲，以分岁时，以记年月，并无别意。
2、鬼谷子加五行妄测天理
“后至战国之时，有鬼谷子加添金、木、水、火、土五字，妄谈相生相克，推测人道天理，以哄愚民。
二、以世事证算命之妄
“何不想一时之间，生育无数，贫贱寿夭，多有不同。又见生帝王卿相之时，亦有多人同生，焉能俱为帝王卿相乎？又见双胎之儿，同时而生，然后亦有贫富寿夭不齐者，何哉？算命先生全把‘八字’作题目，推来覆去，就妄议定人终身之事。然尝见多有‘八字’相同，而终身有异者何也？
三、以《中庸》证算命之妄
“如《中庸》曰：‘居易以俟命’，未说‘居易以算命’；又说‘生死富贵在天’，未说‘在八字’。当知生死、富贵、寿夭皆天主安排之，我等人类焉能推测天主之意乎？
四、请瞎子算命荒唐可笑
“尝见算命者，多是瞎子。有眼之人，今日尚不知明日之事。无眼之人，不能见天地万物，岂能知你终身之事乎？再者，有眼之人，行路必不求瞎子指引路程；否则，为狂人也。所以你等请人算命，不独白费银钱，且惹明人、君子耻笑耳。”
第三十三节  论相面
一、相面不足以知命运
“五、论相面之妄。人之筋骨、皮毛、四肢、百体、五脏、六腑，自天子以至庶人，绝无异然。有分别者，不过大小、高矮、胖瘦、黑白而已。且有先瘦而后胖者，先胖而后瘦者。又有美貌之人，偶得疾病疮痕，而变为貌丑者。又有饮食起居，水土劳逸，能变人之像貌。穷者日夜暴露，富者食旨居安，自然气像不同。如此观像，焉能知其后来富贵贫贱，与有子无子乎？亦有先穷而后富者、先富而后穷者，岂像貌先后有不同乎？
二、面貌相而善凶不同
“又有相貌相似，而效验不同者。独不观古之人乎？舜王有重瞳，而项羽亦有重瞳，为何一仁、一暴？阳虎貌似孔子，为何一奸、一贤？即此可见，相面不可以定人也。
三、相面可知性情、病情
“若论人之聪敏愚蠢、性情刚柔，我等观其外貌、查其举止行为、言语动静，略可识得几分。如医者看病人之外形，亦可知其病之轻重而已。
四、相面不足以知其吉凶
“若术士观人之长短、宽窄；眉毛、耳发之高低，就审其终身之吉凶、祸福，此不独为无稽之谈，亦且僭越上主之权衡，罪莫大焉！”
第三十四节  论占卦、求签、测字
一、卦签、测字是瞎蒙误撞
“六、论占卦、求签、测字之谬。占卦、求签、测字，与拈阄、掷骰无异。应者少，不应者多。尝见占吉而得凶，卜凶而得吉。何哉？偶然有应者，就说卦签、测字有灵；不应者，就置而不言。何不想占卦百次，必有几次有应。比如一人，未曾习武。若执弓射箭，从早至晚，必有几次中鹄。非其武艺精熟，不过是撞着而已。
二、以圣贤之语证占卦无用
“术士尝说：‘周公卜世三十，卜年八百。’用此一言以证卜卦有灵。
1、召公之语
“何不观《书经•召诰》：借夏商二代，以戒成王曰：‘惟此历年，我不敢知。’是同朝之召公，即不以周公之卜为据。
2、孟子之语
“又周朝七百年时，孟子曰：‘数则过矣。’岂孟子不知周公之卜耶？
3、詹伊之主
“又何不看古文，詹伊答屈原求卜曰：‘夫尺有所短，寸有所长；物有所不足，智有所不明，数有所不逮，神有所不通。用君之心，行君之意，龟筮不能知此事。’从此看来，可知古人早已识占卜之无用矣。
三、以商人损益证测字无用
“又屡见贸易之人，以测字定损益。多有测吉而折本，测凶而增利。何哉？若测字皆灵，就该天下贸易者，只有增利，无有折本。为何增利者少，折本者多？
四、测字者自欺欺人
“又测字之术士，多是穷汉。岂能为他人谋利，不能为己谋财耶？有时我等与术士反覆辩论此事，彼至理屈辞穷之时，乃曰：‘吾亦知此术欺世骗人，实不可为。但奈家寒身贫，藉此以度生命而已。’从此而论，凡信占卦、求签、测字之术者，不独枉费银钱，亦且自欺自哄也。”
第三十五节  论神祇菩萨
客曰：“天主正教，理当信服。但我等中国所敬的神祇菩萨，皆是前朝帝王所封，名色狠多，几手屈指难尽，内中岂无一二真神么？你等一概弃之不敬，何故？”
曰：“世俗所敬的鬼神，千奇万怪，名目最多；各方各神，何能言尽。总而论之，不过两种：一指生成之物为神，一指死过之人为神。
一、敬天地日月星辰为主之妄
“敬生成之物为神者，莫过於敬天地、日月、星辰。他等竟不知天地、日月、星辰之来历，妄称为神。
1、天地、日月、星辰为天主所造
“当知天地未有，有一主宰，乃万民之大父母。未造人之时，先造天地为覆载人，造万物为养育人，造日月星辰为光照人。
2、敬拜日月星辰如恭敬房屋器皿
“如父母预备房屋、产业、衣食、灯光，为保养儿女一样。假如子女弃了父母不孝敬，只恭敬房屋器皿，其理以为何如？
3、当敬拜造天地之天主
“我等奉教之人不然，明知有一至尊无对之天主，每日施所造万物之恩惠与人，吾人理当敬之、谢之。
二、敬死过之人为主也当辨明
“至若世人以死过之人为主者，莫过於敬佛老、玉皇、观音、梓潼、真武、天妃、城隍、萧公、晏公、关羽、许真君、赵玄坛、社稷并阎王等，大约此乃通国所敬之神道。另有各省、各府所敬者，不知几何，难以数尽。我今将这通行者，逐条辩明，便知真假。当弃、当敬，自然明矣。”
第三十六节  论帝王无封神之权
一、帝王不能封神
“先当讲明帝王无封神之权，然後论各神之来历。帝王虽尊、虽大，亦是我等同类之人，有生、有死；只有封生人为官之权，未有封死人为神之能。
二、帝王不能掌管风雨
“何以见帝王不能封神？只看久旱、久雨之时，帝王尚无法可治。既不能掌管风雨，反能封死人掌管天地万物，有是理乎？
三、以改朝换代证帝王无封神之权
“倘帝王有封神之权，必先封自家祖宗为一至尊、至大之神，保佑子孙万代天下，岂不美乎？为何自夏至今，换过二十余朝。所以封神之事，不但明人知之为假，即稍有明悟之人，亦不肯信。”
第三十七节  论佛
一、佛之身世生死
“惜哉！敬佛之人也。不查其根，不究其末，同流合污，妄称他为西方圣人。然考其佛书《普曜经》不过印度天竺国之一太子，姓释迦，号牟尼。父净梵王，母摩耶氏夫人。生于周昭王甲寅年四月初八日。生时剖母右肋而出，自幼浪荡，一世骄狂。于周穆王五十三年二月十五日身染毒疮而死。
二、佛非天地之主
“我今不言他生时古怪，只说他是有生有死之人，焉能称得天地万物之主宰乎？既生在周朝之时，然周朝以前，未曾有佛，谁人掌管天地万物？又自己身染恶疮而死，岂能掌管他人之生死乎？若这样的人能为天地之主，然世人莫不有死，死後皆可为天地之主矣。
三、圣贤辟佛非佛
“考之《纲鉴》于汉明帝之时，佛毒始流入中国。惜乎！当时君臣昏昧，无人提醒阻滞。惟有唐宪宗时，贤臣韩文公上谏《迎佛骨表》，祈宪宗将佛骨、佛经付于水火，永绝祸根。岂料忠言逆耳，不惟谏表不行，且受被贬潮阳。又有中宗之时，贤相狄仁杰，巡抚下河南，奏毁吴楚淫祠一千七百余座。又宋朝淳佑时，有忠臣胡颖，为广东经略使，毁佛像，杀妖蛇，杖僧人，使还俗。凡见淫祠，尽皆毁之。又宋神宗之时，河南程夫子尝言：‘佛老之害，甚於杨墨’。嗟哉！
四、事佛拜佛无益
“自此以後，少有辟佛之贤人。不独愚民受其哄骗，读书之人亦且被其欺诳。或费银钱建立寺庙，或施田产养其僧人。不审真假，不分邪正，希图福佑，妄想西天。何不思事佛最虚心者，莫过于梁武帝，日持斋素，亲身为佛家之奴，装香洒扫，後被将军侯景逼于台城，忍气受饥而亡。佛若有灵，为何不救？今人见之而不醒悟。惜哉！哀哉！”
第三十八节  论轮回托生
一、轮回托生不近情理
1、世上恶人多而善者少
“再者，佛氏所传之轮回托生，大不近情理。彼云：‘人死能变为禽兽，禽兽死能变为人。’又云：‘善人死後变为人。’恐百年之後，人类将绝，普世将尽为禽兽矣。若果恶人死後变为兽，然世上之人，善者少，恶者多。
2、有轮回则不可婚配
“若云轮回是真，世人皆不可婚配，恐是自家祖母转生。若娶祖母为妻，岂不是大坏人伦麽？
3、以使牛、骑马证轮回不可信
</div>
    <div class="pagination">
<a href="明末清初耶稣会文献_page276.html">上一页</a><span>...</span><a href="明末清初耶稣会文献_page272.html">272</a><a href="明末清初耶稣会文献_page273.html">273</a><a href="明末清初耶稣会文献_page274.html">274</a><a href="明末清初耶稣会文献_page275.html">275</a><a href="明末清初耶稣会文献_page276.html">276</a><span class="current-page">277</span><a href="明末清初耶稣会文献_page278.html">278</a><a href="明末清初耶稣会文献_page279.html">279</a><a href="明末清初耶稣会文献_page280.html">280</a><a href="明末清初耶稣会文献_page281.html">281</a><a href="明末清初耶稣会文献_page282.html">282</a><span>...</span><a href="明末清初耶稣会文献_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
