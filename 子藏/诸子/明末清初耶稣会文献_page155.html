<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 155 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 155 页/共 351 页</h1>
    <div class="content">客曰：有天主何凭据耶？
答曰：天主二字，是造天地神人万有之主宰。当初无天地万物，而后始有，必定先有造之者，因凡物不能自成，犹房屋必先有工匠架造而后成。有儿子必先有父母所生而后有。若无工匠，岂有房屋？无父母，岂有儿子？况无造物者，岂有天地万物乎？即见万物之次序，可明白有主宰掌管，不然万物必乱。何则？如一国无王，一家无长，其国其家必乱。天地万物之次序从来无错乱，岂曰无主宰掌管耶？犹吾人虽未到京都亲觐天子，但看国内次序无乱，谅京都必有一天子掌管其国，即一省有一抚院，一府有一太守，一县有一县令。可见一国有一天子，国内之人咸从其命，不然无次序，一国必乱。又子仰看日月星辰之次序，年年四季如一；太阳皆向东边上，月则初八上弦，十五则对月相望，月月皆然；潮水依月，月上水长，月落水退，日日如一；春夏秋冬四季，年年不差一点。春则种植，树生萌芽而开花，夏则结实，秋则缺叶，冬则有寒，夏则有热，春秋皆暖，从来未见四季有乱。即禽兽同类本性，如犬本性吠，天下之犬吠相似；鸟鸣各类各别，其声空中虽多而不浑杂。草木亦然，李树今年生李，推之次年、十年所生如一；桃树生桃，李树不生桃，桃不生李，各树亦然。看万物次序，可见有主掌管，不然就乱，一时亦不能相合相连也。
或曰：如是者皆自然现成之事，何有天主掌管乎？曰：此妄言也。若天地万物无主宰，断然无次序不能安平，犹一国数百年皆为太平，百姓相爱而不相争，家给人足，小人皆顺大人之命。若有人曰：此国太平皆是自然现成之事，何有皇帝掌管乎？此言可信否？决不可信！因国内无君，则敬畏无人，听命无人，则人人都要为尊，各欲顺其自便之意，无礼无律何有太平耶？况天地万物之次序，千年如一，分毫不差，岂无主掌管乎？
又即见世间多样美好之物，天地齐整，安得不认有主掌管？果非现成自然者，如有一大房屋，外面极齐整，里面有多景致，有多珍宝，花园、果品、六畜、禽鱼诸物皆备其内，若人见此屋，自然问其屋是何人掌管，而积聚斯物耶？或曰：无人掌其珍宝品物，皆是自然而有，斯言可信否？果然，是可笑之言。必曰：此屋之齐整，珍宝布列，禽兽畜岂无主人掌管，断断不信，子未知耳。子今仰观天之日月星辰□其上，群鸟噪于空中，海中之鱼，大小异类，山川精秀，草木茂盛，五谷六畜，果品诸类备办在世，以养吾人，子想只等之事，岂无主掌管？自然有主，予所称天主是也。
第二节 天主系无原之原 
客曰：天地万物既为天主所生，天主又何人生之耶？
答曰：天主无所从来，因为万物之根而无根，万物之原而无原者。万物有始有终，如草木禽兽等；有始无终，如天地神及人之灵魂，因皆天主之所生故有始。惟天主无始无终，常生常王，为万有根原，犹树之花果枝叶皆从一根生出，无根即无树，又不能有别根而生其根者。万物都从天主生出，无天主无万物也。若天主有从来之原，非天主也。因那一根生天主、为天主，那根在天主之先，必定为尊贵于天主，犹父亲生子，父必在其先，所以父为尊，而子为卑。若天主有所生之原，何得谓无原之原乎？
又即各人良知良能，该想曰：我虽为父母所生，父母为祖父所生，祖父曾祖所生，历而推之，所自出之祖是何人生之也？必定有无原之原而为生人者，就是天主也。其尊无对，其贵无尚，先万物无始之始，以为万有之原也。所以生物之能为其本职，赏善罚恶之权为其主，至公无私，无善不赏，无恶不罚，万世之前如万世之后，不能变移，吾人奉敬之不能增其荣光，吾人逆其性命不能减其荣福，因其荣光荣福皆是自有，非由人来也。若国君之权，臣民尊之则为天子，逆之则为独夫，因天子之荣光皆由于百姓。天主万福充满，本自有于生人之前，如生人之后。无所不能，无所不知。若有所不能随其圣意，便非天主；若有所不知不能管治万物，审判人之所行，赏罚人之善恶，亦非天主。如天子无赏罚之权，何得谓天子乎？所以天主之威明令人可惧，天主之全善令人可爱。天主玄妙之事无穷也，奚能言其万分之一乎？则岂有人生之耶？
又问：万物既天所生，天又何人生之耶？有人生之，则那人在天之先，为更大更贵于天也，如此上古圣贤归功于天有大错；盖不归功于一大根原不错，则圣贤为天一大根原也。如此，万有之原依理皆为一，不然不是大根原。只一大根原，惟为天主也，则天主无物能生之也明矣！
第三节 天主惟一
客曰：天地之大，不知有几个天主？
答曰：子始云：“上古圣贤皆归功于天而已。”请问：“天地之大，不知有几个天？”或曰：天止一个，因上帝当有一个。悲夫！既上帝不是天主，况大根原该为一个，因是造万物之主宰。既上帝是天主，依子言，古圣贤认天主亦惟一，不然，何其皆归功于天而已，且皆归功于多天焉。子思云：“天地之道，可一言而尽也。其为物不贰，则其生物不测。”嗟乎！天主乃是纯神之体，无所不能，无所不知，无所不在，前已有述，不必再言。犹一国止有一王，一家止有一长。若国有二王，家有二长，国家必乱，不能安平。天地万物古至今次序无错，则岂有二主乎？孔子曰：“天无二日，民无二王。”又岂上有二尊乎？天主自有全备诸德权能，其造成万物止惟自主。若有二主，万物必须有异，只一个所有，必定那一个所无，所有为全善，所无非全善，非全善必须有亏于善，既不得为全善，何能为得至纯无杂之主乎？
又若有二主，各有本权，各有本意，只一个所愿，彼一个或不愿；一个要造某物，一个或要坏某物；一以能造，一以能阻；假如一主欲日往南行，一主欲日往北行；一主欲冬，一主欲夏；岂不错乱？今既明白看见日月诸星各行其道，春夏秋冬四时八节，又万物变化，其行动、其次第、其向本等，千年如一，一毫不错乱，则推论明知掌管万物者，必定是一主而无二，有二主不得谓全能，既不得谓全能，何能为生天地万物主宰乎？
第四节 天主之神
客曰：天主之神则如何？
答曰：太阳早出之际，若有红色后有云蔽，或变异其色，人见之曰，只日色皆为风雨之兆，但太阳本体无黄白色等，因太阳本体止是光明也，亦变不得。虽人常说太阳有红白变黄之色，其多色之故，因天地中有多样之气，其气发生多样之色也。
我们要论天主之妙处亦为如此。因论不得其真圣体，止可论得如其圣效验者，所以我们称其多样之名。若我们想天主，如刑罚恶人，称其为公罚；如赦人罪，称其为仁爱；如化生万有，称其为全能；如统治万物，称其为全知。因其各事情，我们称其个个名者。虽然人论天主事情，称其只多名也，其妙处都不相分开，因都是一成纯神体。如太阳无红色或白变黄之色，不过为人之意想耳。太阳止有一极光，其光超越万色之上，如此天主无那妙处如我想。且天主是一纯神之体，超越万妙之事，但称其此等名者，因我们明悟于一个名字，觉不得其圣体妙处也。其无形无相，非可以耳目视听者；自有万德万福、圆满无缺，并无福德可加；常生常王，无有穷尽；无所不能，无所不在，无所不知，全是玄妙性体；天神不能通达，何我们人能通达耶？若天神与人能通达其圣性者，何得谓天主也！因神人之明悟皆有穷尽。如日光有穷之物，无一人能定仰其光，而无一人能尽究其光；海水虽深而有底，亦无一人能见其底。此有限之物，吾人尚不能尽究其事，况天主纯神之妙，吾人安能尽达乎？犹杯棬不能尽载海中之水，因杯之器小，海之水多。人之明悟比天主纯性之妙，奚啻杯与海水之足譬哉？则人何能尽达天主玄妙之事耶？
又曰：如我们灵魂之事情全通，不得因是神也，何况人能通明得天主之妙处乎？但如人认得灵魂为其效验，就是灵魂俾活肉身，使其动长及推论爱记得等事情。如此人虽通达不得天主之妙圣体，但认得天主者，盖时时不断见多样之效验，而万物化育并其次序等。
第五节 天主无始无终
客曰：天主无始无终，何也？
答曰：天主乃自有者，其有非由外来之有，所以为无始之有始也。若天主有始，必须有时无也，天主既有时无，必定先有施其有者。此施其有者，又可推论其有从何而来，或曰如此之远，人之明悟，自不能推论到于无穷际，断然有所止其所止者。必无有所从始，而为自有者。曰：所称无始之自有者，天主是也。犹万出于千，千出于百，百出于十，十出于一，其一乃为诸数之始，而无别数在其先，何必再问一之一从何来乎？若一从有于别一，一非一，乃为二等耳。天主乃为万有之始无始者，万物之原无原者，何必再问其始乎？
天主不能有终，若天主能有终，非天主也，何则？凡属能终之物，其缘故有二：其一，由物之内有相克之情，如人肉身有水火气土之异情而相克，所以能终，其余形质之物亦然。天主至灵无形，则无异情相背，无相背何有终耶？其二，由于物之外，因物有施其有者，而常保存都系于天主之圣意，如热气都于属火或于太阳者，无火与太阳，必无热之气，万物都系于天主之圣意亦然。若天主不赋赐各物其有，本然无物者，若天主不保存各物之有，就灭而归虚无者，惟天主自有，所以无始无终也。
第六节 天王无所不能
客曰：天主无所不能，何也？
答曰：天主无所不能，乃为全能也。凡物之能从物之性，性愈尊，其能愈大。如人之能大于禽兽之能，因人之性尊于禽兽之性；天神之能大于人之能，因天神之性尊于人之性。天主之性，至尊无对，至高无匹，圆全无缺，其能必为全能而无所不及。
凡物从其性之事情，如太阳是光之原，盖天主赋其本体为万形光之原，所以凡物能受得光者，都是太阳来也，如月星辰之光，都是于太阳来者。如是，凡有其有，都是于天主来也。天主无所不能，因其本性无始无终，所以从无中化成万有，不为全能，断天主不能出于无中之万有，则天主岂不为全能者乎？
第七节 天主无所不在
客曰：天主无所不在，何也？
答曰：天主无所不在，盖天主本体通达万有，如火气通达烧红之铁，而分开于物者。因凡造者，当在于其所造之先。天主保存凡所造者，无物无所天主不在焉。凡造者，必近合于所造之物，如手动某物，手必须近合于某物，以动得他。天主为万物之原，并常存他，所以必常合于物者，则天主无物无所不在焉。
天主有四样之在：第一样之在，曰以其权能在，就是万物都属于天主之权能。如一国臣民无一不属国君，所以君之权能在于一国。天主亦然，因万所万有无一不属于天主者，所以其能无所无物不在焉。第二样之在，曰以其体在，犹予坐一椅，予体止在此椅之内，而不在此椅之外。天主以其体在无所不在亦然，因天主性体通达万物之内，如灵魂在人，通活遍身。天主尊体，通透充满万所，因此万物之运动保存必原于天主在其内，所以天主全在万物大小精粗之中，不然其物消灭。如人之灵魂不在一肢，其肢死而不动。天主是如无底之海，万物如一包面放在海中，其面外水无所不包，内无所不透，天主透达万物之内外亦然。所以万所万物不能包容天主尊体，而天主惟包涵万物万所，因其性体为无穷际焉。第三样之在，曰以其现在或以目在，就是万物现在于天主之前。如予在客堂，凡在客堂之物皆在予前。虽我身不移动，客堂诸物各各显现于我。如此凡已过、现在、未来之事物，其所运动并神人之意思言行，都在天主之前而，无不常见焉。第四样之在，曰以其宠爱在，就是凡进教之人无罪，得天主圣爱。因人忠心尊守天主圣教之十诫，如臣民忠心敬事尊守天子之命，能得其宠爱焉。只宠爱之在，止天主在于进教无罪人之灵魂，别三样之在，无人无物无所天主不在，不然万物就都再归于旧虚无者。
第八节 天主无所不知
客曰：天主无所不知，何也？
答曰：天主无所不知，乃全知之谓也。凡已过、现在、未来事物，并神人思念言动，天主了然明达，无一不知。天主为造生万物之主宰，则以造保存统治他，必定该知道各物之事情。天主是至公之主，而赏善罚恶之权惟在天主之手，则必知神人心思言行之善恶，以赏罚者。天主不独知已过、现在、未来之事物，且其知为无际之知。天主从无始至无终常见万有，如人登高楼，地下之人或有已过者，或有现过者，或有未到者，一举目而即见，天主超越乎万事物之上，所以事物之前后现在，一举目而无不知焉。
第九节 天主全善全美
客曰：天主是万善万美之原，何也？
答曰：天主乃为万善之善，无善不备；万美之美，无美不全是也。天主赋赐各类本性之事情，譬如天主赋各人一妙灵魂，其灵魂包涵明悟、爱欲、记含三妙之司，赋太阳其美光，亦赋各物其本性之处，如吾人常看见。如此天主，必定为万善万美之原，不然赋赐不得各物本性之妙处，犹光无一不发于太阳，河水无一不出于大海，万物之美善亦无一不出于天主者。
第十节 天主保存万物
客曰：天主为保存万物，何也？
答曰：天主时时不断保存万物，若一舜息中不保存，则万物就灭而归于原旧全无矣。犹火热，水亦保存其热，若火离于水，其水就归于原旧本冷者，天主保存万有亦然。又犹太阳光照天下，若一时不照，即都归暗也，天主俾生万有并存其有亦然。可见万有并其保存，都系于天主之圣意也。
第十一节 天主无形质
客曰：天主无形质，何也？
答曰：天主至灵纯神之性，缘无形质也。凡有形质之物，必有限际，而为彼所汪容者，既为彼所包容，其所必大于其形质，如刀藏于鞘内，刀为质，鞘为所，其鞘必大于刀。天主玄妙之性为无际，岂有所可以容载？既无所能容载，必无形质矣。
又天主无所不在，处处在，若天主有形质，人人都看见他，自开辟到今，无一人看见得天主，则其无形质也。此理甚明，无容多赘。
第十二节 天主三位一体
客曰：天主止有一个，何能包涵三位乎？
答曰：此为天主圣性之奥，超越人性之上，吾人安能知也哉？但欲略知其意者，非譬之不能也。天主第一位为父，天主第二位为子，天主第三位为圣神，虽位有三，而实一个天主。因三位共是一能、一善、一福、一体也。即三位何有先后大小之分耶？如人止有一个灵魂，但包涵三司，即明悟、爱欲、记含也。明悟不是记含，爱欲不是明悟，亦不是记含。盖有多事物，人能通明其理，或忘记他，或恨爱他，但通明其理不是爱恨，亦不是记得他；而恨爱事物者，不是通明，亦不是记得。因通明事物，惟明悟之本分；记得事物，惟记含之本分；爱事物，惟爱欲之本分。如此，三司者不同焉。但三司只为一灵魂也，明悟是灵魂，爱欲是灵魂，记含是灵魂，但不是三灵魂，止一灵魂也。如是止有一个天主，包涵三位焉。其父之位不是子位，圣神位不是父之位及不是子之位，虽父是真主，子是真主，亦圣神是真主，不是三个天主，止是一个天主也。
第十三节 天主父生天主子
客曰：天主父生天主子，何也？
答曰：夫天主第一位曰父，第二位曰子，与人父母之生子大相远绝。何则？所谓天主第一位生第二位者，系于自己本体之所生，犹太阳生光，此光非由别物而生，系于太阳本体而生也，则无先后之别可知矣。因一有太阳即有光，天主父生子亦然。
又可比之人对镜，即见自己本像在镜中，纤悉无异，此相从何来乎？缘发于自己之本体，岂有费力时刻传类之事哉，一照而即有也。但人之能止可生虚像，而不能生实体之活像，因照掩而像灭耳。若天主父照见自己之全能全善全福，如人照镜，与己不殊，故生出之像与自己全体相同，只像又非虚像也，真实与父全能善福同为一体，所谓第二位子矣。
又可比于人之想念，如我胸中想自己之体像、自己之才德，即胸中生一肖己之像。若有生活像之能，则此像便是第二位我矣，何有异乎？但人无其能，即想念之虚像尚有能存，因想存而像成，想止而像止也。天主不然，天主一想自己之全能善福，其所生之像又为灵活真实全能善福，与己无异焉。若此，何有先后之殊，天主父从无始照见与想念本体，故从无始生出子也。
第十四节 天主父子共发圣神 
客曰：天主父与天主子发出圣神何也？
答曰：第三位为圣神者，系于天主父与天主子互相亲相爱之情，欲明其理，先当明人亲爱之情何如，方可自悟也。如父母爱子，何人不愿其子才智、尊荣、寿乐等乎？但人之爱，徒有其愿而不能全施其志也。天主不然，天主圣爱本为实体之爱，天主父与天主子互相亲爱，本体之妙、本体全能善福即从本体之全能善福实实发出，是所谓第三位圣神也。天主父与子从无始互相亲爱，本体之妙故从无始亦发第三位圣神。由此观之，虽位有三，而共是一能、一善、一福、一体也，则何有分于先后、大小、贵贱乎？引三位一体之奥，虽人之明悟不能究，而实为至理存焉。若云天主从无始独有一位，并无别位互同其福乐者，则天主之福乐似孑然孤立，便缺而不全。若云有多天主，又非至尊无匹、至高无上而为万物之主宰也。
第十五节 天主造物之意
客曰：天主造天地万物有何意也？
答曰：天主造天地万物有二意：第一意是发显其圣妙事情者，第二意是为人。天主造天地万物不是为自己用，天主是纯神，用不着有形之物。又其本体有万好万福，全备无缺，都不须外物者。有天地神人万物，天主之福毫无加增；无天地神人万物，天主之福毫无减少。其造天地万物，都是为我们而用，天主更爱我们人于父母爱儿女者。父母为儿女，先造房屋，预备田地家具财物，然后交与儿女享用。天主亦是如此，造天盖我们，造地载我们，造日月诸星光照我们，生五谷、百果、六畜、禽鱼养育服事我们，生金、银、铜、铁、线、麻等物皆畀与我们费用者也。
第十六节 天主生天神之意 
客曰：天主生天神有何意也？
答曰：当初天主造天地之后，未生人之前，从无中化成无数神以奉敬天主，顺其圣命，听遵其旨，并令天神立功后享天堂之永福。其本体无形相，是灵体无杂，明悟极高，其神无数，分为九品，时时不断在天主之前，如天子朝内有百职以听天子之命。天神为天主使用者，或要加恩于人，或出令以显现人，皆是天神降来报于人者。又天主命天神为护守人类，凡人从母胎中，有一位天神至死常在身傍护守其灵魂；并肉身之生，即引导人为善，若人有善念头，皆系护守天神指引。但人听随其默启之事，不敢为恶，死后同其升天堂，共享无穷福乐者也。
天主从无中化成神，即显现其圣意，则天主为其本造主，神之本分为服侍而听命，则顺其圣意。而奉敬者，赏其享天主无尽之福乐，逆其圣命而自恃者，罚其下地狱受无穷之苦。
天神中有一神明悟极高，才能极大极美好，其名称路际弗尔，其见自己之妙，即生骄傲妄想，能与天主相似，欲诸神俱归于伊。三分神其中大约有一分顺之，其二分之心极忠极谦，尊天主圣命，认其为本造之主，此神称天神也，天主即赏其在天堂，报其尊敬之心，坚定于善，永不变易；其余顺路际弗尔者，天主俱革天神之位，罚为魔鬼，俾下地狱，受其骄傲永远之苦，其心已定于恶矣，永不能改移也。
第十七节 天主生路际弗尔之因
客曰：天主既为全知全善，为何而生骄傲之路际弗尔乎？知而生之，陷之地狱，似未仁也；不知而生之，是未全知也。斯二者何居？
答曰：子当将此言自悟也。子之所信，非佛即天，若佛与天既为全知全善，为何而生贵国人多为恶而不善者，如盗贼、贪妬、嗜杀、光棍等乎？知而生之，陷于地狱，似未仁也；不知而生之，是未全知也，二者何居？子亦当解明其理也。此言何异孩童顽耍，仰吐口水，自回其面。
嗟乎！天主交付神人本主意，以用他立功恭敬天主之圣意然。神人用好其本主意能升天堂，享天主之荣福乐；若神人用不好其主意，天主罚其丢弃于地狱，受无穷之苦。天主初生神人，即发明其圣意者，后神人各用本主意，逆天主之命，所以刑罚之，只罪全系于神人自主意，原来都不系于天主圣意也。孔子曰：“德之不修，学之不讲，闻义不能徙，不善不能改，是吾忧也。”则为善或不为善都在人之主意耳。天主若生神人无主意，则无功无罪，岂有赏罚乎？所以天主生神人，赋其主意，以立功后赏其功；若有过犯，罚其罪恶。天主既甘心生神人，赋其主张，不该阻碍其主张。若天主强迫神人主意，天主岂非空赋其主意耶？如有人白白畀财帛我用，顺我主意，若我用其财帛，彼即阻之，岂非空畀我耶？所以吾人无主意则无罪无功，不然亦该赏罚禽兽之动作，则人本身之动如少则壮，壮则老，行走等动作，亦该赏罚者。又天主要神人顺本意者，正发显其全善，因不要强迫神人之主意，而赏罚神人之功罪，始发明其至公，不然天主岂赏罚他乎？再欲究明其理，请详看上卷十四端可也。
天主从无中化成无数天神，其中有一个头品天神名称路际弗尔，看见其本性美妙才能最大，用本主意即生骄傲之罪，天主即革天神之位，罚做魔鬼，其美妙变为丑恶，丢弃于地狱，受其骄傲当罚之刑。若路际弗尔要谦让，奉敬天主之命，在其主意之上如别天神焉。
犹国君甘心举一下民，立为众臣之首，然此民不独不谢其君之隆恩，且自夸而逆命，要与国君并其位，同其尊，国君罚其罪，去其位，可乎？不可乎？曾子论圣帝之本分曰：“此谓唯仁人为能爱人，能恶人。”可，则天主刑罚路际弗尔，去其位，俾下地狱，必为至公之事；不可，则臣民不当顺其国君之命，且当与国君并其位，同其尊，岂有此理乎？
第十八节 天主许魔鬼诱人之意
客曰：天主使魔鬼引人为恶，复又致人于地狱之苦，岂非天主爱人下地狱也乎？
答曰：子信天或信佛，因何他使魔鬼引人为恶，复又致人陷于恶之罪，岂非天佛爱人陷于恶也乎？噫！子言大错矣。天主岂有使魔鬼引人为恶乎？且天主用魔鬼以罚人之罪，如天子用侍卫百官、用皂颖以罚不法之徒，不然天子百官是不公，天主不形罚恶人亦然，岂有此理，因天主是万公之原也。
又恶人常爱行奸歹之事，所以天主许魔鬼引其行恶之事也。又天主许魔鬼诱善人，因其人虽善，常有小过，亦许魔鬼诱之。善人知觉其诱，乃更加谨慎奉敬天主，痛悔其过失。如父亲爱善子，欲其希圣希贤，虽有小过，皆警责而无恕。由此观之，天主不使魔鬼引人为恶，惟用以刑罚人罪而已矣。
第十九节 天主许魔鬼在世之意
客曰：魔鬼既会害人，天主何不禁止其在世害人乎？
答曰：天主禁止魔鬼容易之极，能禁而不禁者，有多深意焉。但讲两端：世人或有真为善者，或有伪为善者，其内不同而外动作相似，天主固知之，但用魔鬼试探其为善之真伪。若真善，魔鬼诱之，人德行愈坚愈密；若为假善，魔鬼诱之，人德行必散而消灭。犹金、铜外面相似，用锻炼分其真伪，若金愈锻其色愈光，若铜在金中，火锻之必为消灭。天主用魔鬼试探人，以显明别人其善为真或假者。
天主又许魔鬼在世，以加圣人之功劳。善人在世功劳愈大，死后赏报更大。善人战胜魔鬼诱惑，功劳愈大。譬如当兵，无仇相战无功，有战得胜后天子始赏其功，更勇更大赏。天主用魔鬼以增圣人之功，若无魔鬼诱惑，人何有得胜，无胜无赏。魔鬼诱圣人，令其愈恳切奉敬天主。可见天主许魔在世，亦为加恩于圣人，并许罚恶人者。如天子有侍卫以罚恶人，天主用魔鬼在世亦然。
第二十节 魔鬼诱惑世人之因  
客曰：魔鬼诱惑于人，有何意也？
答曰：魔鬼看见天主生人，俾升天堂，以补其缺，满其空位焉。并见自己本性为尊，人性为卑，能得其所失之永福，所忘之尊位，发怒不已，故生嫉妒，以陷人类，所用千般百计，诱惑扰乱人心，阻人为善。或诱人立邪教，做伪经，以祭礼崇敬魔鬼如本主，求其降福免祸，人陷于罪，升不得天上，受享其失之荣福，且下地狱，共受无限量之苦。
犹若藩王谋反，天子必罚之，并革去其位。倘天子将其位赐与一卑贱之人，那藩王自然极怒，其人必用多样之计，以令其不能得其所失之位，且得天子之怒，如同其得谋反之罪。魔鬼恨人者亦然。魔鬼虽在世上，常带地狱之永苦。
第二十一节 天主许魔鬼在世诱人 
客曰：魔鬼既下地狱，必不能出此世间，何以在此诱引于人，此是难解？
答曰：魔鬼虽下于地狱，若天主命或许他出得在于世，以刑罚人之罪，其常带地狱之永苦，犹天子命。凡恶人常在监中，若天子几次命他出来，以用他顺天子之意，有何不便乎？
又曰：魔鬼下地狱，既出不得，世间有多魔鬼，不曾下地狱，但此魔鬼亦常带地狱之苦，天主常用此魔鬼以罚人之罪，前已有答，无容再辩。
第二十二节 天堂真福
客曰：天堂之福如何？
答曰：天主造天有两样：一样是我们人目能见之天，日月星辰□其上，此为盖人之天。第二样之天，今人目不能见，称天堂也，为赏善之本所，万福充满，天神及圣人、圣女灵魂在此，亲见天主，享无量无穷之福乐。人在世为善，顺守天主圣教规训，死后皆升其上，又享永远之福。天主造天堂，预备万福有上，以勉励人行善，逆损气血之偏情，多加肉身以苦功，若无赏可望，谁欲为善耶？如当兵者无望爵禄之赏，谁愿奋其白刃之难；读书者无望希圣希贤、图谋荣贵，何愿受寒窗之苦；若死后无天堂福乐之赏，谁人在世甘受贫贱而为善乎？又因天主报赏不在于世，世上之赏罚有尽故。现世有顺守十诫之训，而未蒙赏者，有多为恶及爱富贵未受其罚，岂非赏罚之必在死后乎？不然天主忘人为善之功，任人为恶之便，何得云天主至公、无善不赏、无恶不罚乎？岂有此理！
天堂永福，世上无福可比，人目从来未见，耳从来未闻，心思从来想不到。天主所预备善人之福乐，即将普世之人所享快乐，并各人聪明想像奇乐，并归享于一人之身，亦难比天堂福乐纤毫耳。另为无穷之福也，世上之福皆为伪福，而且不我自主，不我久享，何能称之为福耶？并其中藏有多苦焉。何则？其福不过三者而已，一曰多子女，二曰多寿，三曰多财帛。不知多子女，多其养育之劳；多年岁，多其衰弱之病；多财帛，多其营谋得失之苦。即革封之祝帝尧之辞可知矣，曰：“嘻！请祝圣人！使圣人富贵，多男子。”帝曰：“多男子则多惧，富则多事，寿则多辱，福乎？否乎？”即天子日有万机之苦，而况于奔逐者乎？呜呼！其年不过百岁，快乐几何？财帛无益，声名何保？所以天堂之福乐，彼所无苦、无病、无痛、无阙，灵魂升至其所，安乐无比，因已得其向。明悟亲见天主玄妙事情，爱欲得享天主荣福，常时爱天主在万有之上，万美积聚，满足其愿，无别可望，因皆得了其可定之向；又无别所惧，因已得天主宠爱，永不能忘失。即天主之爱胜于父母爱儿女，永永再不能得罪天主，永不死而常生，虽历亿万年亦然，此为天堂无穷之真福乐也如此。
第二十三节 地狱永苦
客曰：地狱之苦何也？
答曰：地狱在地中间，为受罚之本所，万苦充满，魔鬼同为恶之人共罚此处。其狱中之苦不可胜言，世上无苦可比，因今世苦如画苦，地狱之苦乃为真苦。何则？世苦虽大，不能久，亦不为全苦。地狱之苦，内外皆备。内苦者何？想天主无尽之善、无穷之福、无比之美，皆永失无穷之福乐，不得见天主之至善至美，时刻独结此想，其苦无比。外苦者不止一端，因地狱充满酷毒之火，魔鬼百计之害，其火永炽不灭，魔鬼之害永不息，人之灵魂永不死。受其永苦，虽亿万年，尚如初起，永远无尽，昏黑无光，其中火炽烈热，又有寒冻，惨极！魔鬼或拿人在火中，或拿在冰霜之内，口常吞毒秽难吞之味，鼻常嗅臭气，目常见魔鬼怪异丑像，耳常闻残酷涕泣之声，其身无肢无节不受其苦。因人在世遍体得罪天主，死后遍体无不一受其罚，理之当然，地狱之苦如此。
第二十四节 天堂地狱之凭据
客曰：天堂地狱有何凭据？
答曰：此为甚合理之事，即人之明悟可想也。因天主至公，无善不赏，无恶不罚，赏善无穷福，罚恶无穷苦。人得罪天主，其罪重大无穷，罚以无穷之苦，理之当然。若天主无赏善罚恶之权，不是天主也。如天子无权以赏罚臣民，何得为天子？若此，则无人顺其命，畏其威，所以天子必有权以赏贤能在于职位，以罚恶人于监牢与桁杨耳。天主亦然，所以造天堂以赏人之善，造地狱以罚人之罪，并警惕人为恶耳。既天子有赏罚之权，若有善不赏，有恶不罚，不是公道之主。天主无赏罚亦然，岂有此理乎？则该有赏罚之所在，即天堂地狱也。如天子有爵禄以赏善之人，亦有监牢等苦以罚为恶之人，此理详载次端，观之而愈明。
第二十五节 天堂地狱为赏善罚恶之所
客曰：天堂地狱，不过警惕愚夫愚妇之意。作善降祥，作不善降殃，乃现世之天堂地狱也。
答曰：天上有主否？无主则古圣贤归功于天，天子祭天地皆不着有主。此主公否？不公，则上帝为不公，及古圣贤皆是不公，因皆归功于不公之主；若公，则该赏人之善，罚人之恶。曾子云：“唯仁人放流之进诸四夷，不与同中国，此谓唯仁人为能爱人，能恶人。”何况上主无赏善罚恶乎？既有，则当有定处以赏善人，就是天堂；亦该有定所以罚恶人，就是地狱。只两所在，岂止警惕愚夫愚妇之意乎？不公必无赏罚，何《汤誓》曰：“夏氏有罪，予畏上帝，不敢不正。”请问，成汤亦为愚夫愚妇乎？又《书》曰：“上帝不常，作善降之百祥，作不善降之百殃。”此赏罚不独是现世之天堂地狱也，不然上主不但不公，且古圣贤不能受其赏，不能受赏，何《诗》云：“文王陟降，在帝左右。”又曰：“三后在天。”《书》曰：“乃命于帝庭。”又曰：“兹殷先多哲王在天。”夫在上、在天、在帝左右，非天堂而何？有天堂，必有地狱可知矣，不然在上、在天、在帝左右，不止于文王三后等。且凡善恶之人皆在上、在天、在帝左右耳，则上帝为不公也，因赏恶人如赏善人，岂有此理？则该有赏罚之所，就是天堂地狱也。
依典藉有善而未蒙报，恶而未加谴者，即颜子之夭而贫，盗跖之寿而富。若非天堂之福、地狱之苦，何以报颜子、盗跖之不爽也乎！
第二十六节 天主造人类元祖 
客曰：天主造人，用何物以造之也？
</div>
    <div class="pagination">
<a href="明末清初耶稣会文献_page154.html">上一页</a><span>...</span><a href="明末清初耶稣会文献_page150.html">150</a><a href="明末清初耶稣会文献_page151.html">151</a><a href="明末清初耶稣会文献_page152.html">152</a><a href="明末清初耶稣会文献_page153.html">153</a><a href="明末清初耶稣会文献_page154.html">154</a><span class="current-page">155</span><a href="明末清初耶稣会文献_page156.html">156</a><a href="明末清初耶稣会文献_page157.html">157</a><a href="明末清初耶稣会文献_page158.html">158</a><a href="明末清初耶稣会文献_page159.html">159</a><a href="明末清初耶稣会文献_page160.html">160</a><span>...</span><a href="明末清初耶稣会文献_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
