<!DOCTYPE html>
<html>
<head>
    <meta charset="UTF-8">
    <title>明末清初耶稣会文献 - 第 164 页/共 351 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明末清初耶稣会文献 - 第 164 页/共 351 页</h1>
    <div class="content">一、梵音梵字本天教以音起字、十字圣号	135
二、中西文字之别	135
三、天佛经典之别	135
四、梵字取法十字圣号	136
四、天教经典信实可证	136
第二十七节  祈祷	137
一、祈祷本祈求天主	137
二、祈祷辟妄	137
三、天教祈祷释义	138
四、不祈祷天神释疑	138
第二十八节  忏悔	139
一、忏悔本洗涤人罪	139
二、佛教、忏悔不能消罪	139
三、天教洗涤人罪释义	140
四、天教赦罪权柄释疑	140
第二十九节  梦幻泡影	141
一、梦幻泡影本在世须臾	141
二、梦幻泡影非引世津梁	141
三、在世须臾这旨	141
四、天堂地狱公平合理	141
第三十节  律教宗	142
一、律教宗本性书恩教	142
二、论佛教三门	142
三、佛教律教宗批评	143
四、天学三教释	143
五、天教真而佛教伪	144
 
题天释明辨
一、释教乱天学惑文人
於乎！天学之不明、不行也，释教乱之也。
但古来慧业文人多为释家惑溺何哉？即惑溺，乃至原道则罔。
二、天释之辨以明真道
不云道之大原出於天，天之真是其不可掩也，如斯夫！京兆杨公淇园为天学苦心，先行诸撰述诱人。又谓似是之关最宜详明，遂不得已而作此辩。此辩行，释其无所逃败。
三、弃佛从天者穷理更精
然吾以为深入禅理者，其转入天学更弥精也。夫人不困幽谷，不知光天之大、之尊。吾天会中玄扈徐相公及杨京兆初时者等，夙慧博极群书，误入释门久且深。因穷思，反得天学而亟归之恨晚，永归之无贰。徐相公云：“吾生平多疑，至是了无可疑。吾亦时欲作解，至是了无可解。”此乃真慧业文人之真识力矣。古吴赵太常尝从尊人翰撰公读书于京兆之室。习京兆辩论，甚晰。虚怀倾服，爰兹不忘其知天事。
天之自赞，赞艾先生亟为梓传，而命余代之引。
                                                                              
昭事生张庚
 
第一节  原教
一、佛老大害正道
道术不明，风俗日坏，异学误之也。异学可得闻乎？
曰：纵横、名法、农圃、医数虽非大道，然用之皆有可观。王者不偏废焉，不名为异。巫觋详、白莲、无为，显与道悖。止可诳愚民，不能动君子。异则异矣，其害犹易见也。害者维何，在于佛老。盖自周道衰而杨墨起晋室乱而清谈炽。改换缘饰，二氏之言，遂盈天下。譬物朽而蛀生，室穴而盗入焉，所从来矣。
二、佛教之害胜于道教
曰：二氏并兴，老固先出，乃后人尊佛，反胜于老，岂有说乎？
1、道教的缺点
⑴不能作伪
曰：炼取三物，近在人身，不能作伪。一也。
⑵难以惑智
药物房中，理既不正，事亦不验，难以惑智者。二也。
⑶不可匿端
蓬莱弱水，在方与之内，与万亿国土之说悬殊，其端不可匿。三也。
⑷难以变诈
古来天子求仙，秦皇、汉武，皆未曾遇即仙籙仙符。非从绝域来，难以翻译变诈。四也。
⑸终不能炫真
天子求之不得，公卿以下无从点缀。宋真之天书、道□ 之灵素，虽极意恢张，终不能炫真。五也。
2、佛教的特点
⑴真幻不可穷诘
若佛氏则不然。彼以实有为幻、虚无为真，展转逃遁，莫可穷诘。
⑵经典无可对证
问其经籍，则来自异域，无可证对之因。
⑶去来之迹不可考
问佛所生，则生自亿劫，谁识去来之迹？
⑷精取儒学人道
其言人道，用住世法精取之，吾儒以为不可破坏之法门。
⑸粗取天学神道
其言神道，用出世法粗取之天学，以为不可思议之功德。
⑹佛教网罗千载
儒理平实，且家喻户晓，非精取不能立宗。
天学宏深，此中尚未及传，即粗取已足标异。兼斯二义，遂能倾耸一时，网罗千载。
⑺佛教依傍天学
然而羊质虎皮、 中玉表，有识自能鉴裁。今姑取其依傍天学者，约有数端，各缀其说。学者平心以观其为，似是而非，举一废百，可得而究言之矣。
三、佛教依傍天学
问：依傍天学，可得闻乎？
曰：可。 天主耶稣(耶稣译言救世者。即天主降生后之名号也)降生西国，计时在中国西汉末造。至东汉永平年间，耶稣之教已垂世数十年。流传渐远，及於东国。殴逻巴之所谓东，正中国之所谓西。印度葱岭五天竺，皆其地也。诸国素慕大西殴逻巴风教之美。若天外另一世界，愿生其地而不可得。故传闻耶稣降生事迹与其教诫语言，一一模拟而效之。然自西竺而遥传殴逻巴之事，真义已失却一半。用华语而译番文，真义又失却一半。以江左名流托言於佛，番非真番，译非真译。并其一半之真义，澌灭不存。就中名相依傍西书者，向实未知。年来西书既出，一一可验。曰天堂地狱，曰世尊，曰杀戒，曰盗戒，曰淫戒，曰巧言绮语戒，曰观世音，曰轮回，曰奉斋，曰念诵，曰无量寿，曰大神通，曰三世佛，曰三十三天，曰三千大千世界，曰佛化身，曰四大假合，曰大事因缘，曰阎罗断狱，曰度世誓愿，曰苦空，曰禅观，曰四恩，曰出家，曰祷祈，曰忏悔，曰梵音梵字，曰梦幻泡影，曰律教宗。此数种俱似天学之说，而实非也，请一一剖之。
第二节  天堂地狱
一、佛教窃天教天堂地狱说
问：天堂地狱如何？
曰：释氏天堂、地狱，似天教罢辣依琐同弗耳偌而为言也，而实不同。
二、佛教天堂地狱
1、佛教天堂地狱来历
夫作善降祥，作恶降殃，儒有恒言，皆生前报应之理。死后一节，未经指点。死而灵性不灭，必有安顿，以为报应之所。释氏揣其意而为之说。因天教有天国地牢之言，遂以华音演之，亦曰天堂、地狱。
2、佛教天堂地狱说
⑴西方净土
据彼云：天堂在六道中最优，地狱在六道中最劣。然不免与四道互相轮回，出不得生死关。惟念佛修净土，径生西方。证佛地位，高出天道之上，再不轮转。
⑵天堂
平生好施舍、行方便者，多生天堂，有宝珠缨络，车渠玛瑙，金玉城池，音乐花鸟，富贵之玩，故谓之人天小果。较人道不远，较佛道大相悬绝。修天堂者虽乐，福尽轮回，不若西方之极乐也。
⑶地狱
平生极恶者，死入地狱。刀山剑树，锉烧碓磨，种种极刑，如所绘像，血肉淋漓，惨不可视。然受报已尽，亦得轮回。惟阿鼻一狱，永劫不超转也。其言如此。
3、佛教天堂地狱批评
然细详之。天堂为人天小果，享尽轮回。独地狱中，转与不转，分为两截，与天道不复相称。其说何居？且宝珠缨络等，原无可爱，不过供耳目之玩。世有不贵异物者，视之不殊土块，何足为乐？灵体清虚，如何承受？而地狱之刑，止於锉烧碓磨，有形之粗具，难及性灵。宜乎司马温公辟之曰：“既无形体，刑亦安施也？”
三、天教天堂地狱
问曰：然则天教云何？
1、世界分为三等
曰：天教云，天主安立世界，分为三等。
⑴天堂
其最上界为罢辣依琐。今所云天国乃万福之所，大主天神圣居之。
⑵地狱
最下界为因弗耳诺，今所云地狱乃万祸之所，魔鬼罪人居之。
⑶人世
</div>
    <div class="pagination">
<a href="明末清初耶稣会文献_page163.html">上一页</a><span>...</span><a href="明末清初耶稣会文献_page159.html">159</a><a href="明末清初耶稣会文献_page160.html">160</a><a href="明末清初耶稣会文献_page161.html">161</a><a href="明末清初耶稣会文献_page162.html">162</a><a href="明末清初耶稣会文献_page163.html">163</a><span class="current-page">164</span><a href="明末清初耶稣会文献_page165.html">165</a><a href="明末清初耶稣会文献_page166.html">166</a><a href="明末清初耶稣会文献_page167.html">167</a><a href="明末清初耶稣会文献_page168.html">168</a><a href="明末清初耶稣会文献_page169.html">169</a><span>...</span><a href="明末清初耶稣会文献_page165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
